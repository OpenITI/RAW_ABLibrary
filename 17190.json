[
  {"content":"\r\n\r\nدولت كريمهء امام زمان\r\n( عجل الله تعالى فرجه الشريف )\r\nبحث هاى جالبى دربارهء\r\nشكوفايى عقل و انديشه ، پيشرفت دانش و بينش ، توسعهء اقتصادى و . . .\r\nدر حكومت آيندهء جهان با نكته هاى فراوان تازه ، مهم و حياتى\r\nتأليف\r\nسيد مرتضى مجتهدى سيستانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nانتشارات الماس\r\nدولت كريمهء امام زمان ( عجل الله تعالى فرجه الشريف )\r\nسيد مرتضى مجتهدى سيستانى\r\nناشر : نشر الماس\r\nچاپ : سيماى كوثر\r\nنوبت چاپ : چهارم\r\nتاريخ چاپ : زمستان 1387\r\nقطع و صفحه : وزيرى / 304\r\nتيراژ : 3000 جلد\r\nقيمت : 3500 تومان\r\nشابك : 0 - 34 - 7753 - 964 - 978 ISBN :\r\nمركز پخش :\r\n7747766 - 2918992 - 2941026 ( 0251 )\r\n09122510358\r\nWWW : ALMAS - PUBLISH . COM\r\nE - mail : info @ almas - publish . com\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيشگفتار\r\n\r\nنقش فكر و انديشه در تكامل انسان\r\nافكار و انديشه‌هاى ارزنده و بزرگ ، نقش بسيار مهمّى در تكامل انسان دارند ؛ بشر مىتواند با افكار عالى و ارزشمند پايه‌هاى ركود را شكسته و به سوى اهداف عالى گام برداشته و آن را به دست آورد ؛ همان گونه كه افكار زشت و ناپسند در تباه شدن عمر انسان نقش عجيبى دارد و بسيارى از انسان‌ها بر اثر انديشه‌هاى آلوده و خطرناك ، خود و ديگران را به گمراهى و تباهى كشانده‌اند .\r\nاين قانونى است كه در جهان خارج و در دنياى درون ما حكومت مىكند ؛ اگر ضمير خود را با افكار نيك و پسنديده بارور كنيم ، از نردبان ترقّى بالا مىرويم و اگر آن را با فكر گناه و انديشهء فاسد و آلوده پر كنيم وسيلهء سقوط خود را فراهم مىسازيم .\r\nهمان‌گونه كه زمين خشك را مىتوانيم با آبيارى و تلاش به باغ و گلستان تبديل كنيم و نيز مىتوانيم او را رها سازيم تا خارستان شود ؛ ضمير خود را نيز\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمىتوانيم سرشار از افكار ارزشمند و پر ثمر نماييم يا نفس خود را رها ساخته و در افكار فاسد ، آلوده و منفى غوطه‌ور شويم .\r\nپس ما مىتوانيم با كنترل افكار و طرد انديشه‌هاى شيطانى و نفسانى ، نه تنها از غوطه‌ور شدن در انديشه‌هاى كوچك و شخصى دست برداريم ، بلكه نفس خود را به سوى انديشه‌هاى بزرگ ، ارزشمند و جهانى بسيج نماييم .\r\n\r\nعالىترين انديشه‌ها ، در « انتظار » نهفته است\r\nآرى ؛ اكنون همهء دانشمندان آگاه مىدانند كه فكر و انديشهء انسان ، در حيات و زندگى او بسيار مؤثّر است .\r\nانديشه‌هاى منفى انسان را يك فرد منفى بار مىآورد و انديشه‌هاى مثبت شخصيّتى سازنده و مفيد براى انسان به ارمغان مىآورد .\r\nانديشه‌هاى كوتاه ، آدمى را محدود به زمين و زمان معيّنى مىسازد و انديشه‌هاى بلند ، انسان را بر فراز اعصار و زمان‌ها قرار مىدهد و سرزمين‌هاى ديگر را تحت تأثير افكار و انديشه‌هاى او قرار مىدهد .\r\nدر زمينهء تكاملِ انسان ، چه فكرى مىتواند از انديشه در پيرامون تكامل جهان هستى و نجات همهء انسان‌ها ، كاملتر و مثبت‌تر باشد ؟ و چه انديشه‌اى مىتواند ، بهتر از انديشيدن دربارهء عصر ظهور و تكامل جهانى ، انسان را به تكامل برساند ؟\r\nميلياردها انسانى كه در سراسر جهان زندگى مىكنند ، هر كدام كه با افكار و اهداف شخصى زندگى مىكنند و در حفظ و حراست و پيشرفت خويش مىكوشند - اگرچه داراى هدف خوبى باشند - از افكار كوتاه و انديشه‌هاى كوچك برخوردارند ؛ زيرا هر انسانى با مقايسه با همهء مردمان جهان و همهء موجودات عالم هستى بسيار كوچك است .\r\nكسى كه مىتواند فكر و انديشهء خويش را گسترش داده و دربارهء پيشرفت عالم هستى بينديشد ، اگر فقط براى ترقّى خود و يا خانواده‌اش بينديشد ، آيا در افكار كوتاه غوطه‌ور نشده و به انديشه‌هاى كوچك نپرداخته است ؟ !\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nچرا انسانى كه مىتواند بر اساس راهنماييهاى حياتبخش خاندان وحى عليهم السلام دربارهء نجات عالم هستى بينديشد و فكر خود را در راه پيشرفت و تكامل مردم سراسر جهان پرورش دهد ، از آن‌ها غفلت ورزيده و تنها به فكر نجات خويشتن باشد ؟ !\r\nآيا فكر و انديشه براى كمك و نجات يك تن و يا مردم يك سرزمين بهتر است ، يا براى نجات همهء انسان‌ها در سراسر نقاط جهان ؟\r\nحضرت امير مؤمنان على عليه السلام مىفرمايند :\r\nأَبْلغُ ما تستدرُّ به الرَّحمة أن تُضمَر لجميع الناس الرَّحمة . « 1 »\r\nرساننده‌ترين ( و مؤثّرترين ) چيزى كه رحمتِ ( الهى ) به وسيلهء آن جارى مىشود ، اين است كه رحمت براى همهء مردم در خاطر داشته شود .\r\nبنابراين ، نجات و رهاشدن از گرفتارى را ، نه براى يك فرد و يك گروه و نه براى يك ملّت و يك كشور ، بلكه براى همهء مردمان جهان بخواهيد ، و نجات عالم فقط با ظهور حضرت مهدى ارواحنا فداه و در دولت كريمهء آن حضرت واقع مىشود .\r\n\r\nدر انديشهء ظهور\r\nفكر و انديشه دربارهء فرا رسيدن روزگار پرشكوه حكومت خاندان وحى عليهم السلام كه جهان و جهانيان را از فروغ تابناك ولايت الهى روشن نموده و همگان را با رشد و جهشِ فراگير به سوى برترينها رهنمون مىشود ، بسى سرورآفرين و حياتبخش است .\r\nروزگارى كه نشانى از فقر و تنگدستى ، زور و تزوير و پستى در صحنهء گيتى وجود ندارد و پرچم عدالت و انسانيّت در سراسر جهان هستى به اهتزاز درمىآيد .\r\nروزگارى كه خرسندى و خشنودى همهء مردمان جهان را فرا مىگيرد ، به گونه‌اى كه هيچ گونه فرد ناراضى و ناراحت از حكومت وجود نخواهد داشت\r\n\r\n\r\n","description":"","footnote":"\r\n( 1 ) . شرح غرر الحكم : 2 / 476 .\r\n","page_name":" 15 ","page_number":15},
  {"content":"\r\n\r\nو جامعهء بشريّت در آن زمان - از هر گروه و قبيله و از هر نژاد و ملّت - از حكومت عدلِ الهى آن حضرت خشنود و خوشحالند ، و در كمال خرسندى به حيات تازه و زندگى پيشرفته‌اى كه سراسر جهان را در آن زمان فرا مىگيرد ، ادامه مىدهند .\r\nدر حكومت جهانى حضرت بقيّة اللَّه ارواحنا فداه آنچنان بساط شادى گسترده مىشود كه حتّى گفتگو دربارهء آن روزگار ، آدمى را به نشاط مىآورد و خاطره‌هاى رنج‌آور و تلخ زندگى را - اگر چه براى مدّتى كوتاه - به دست فراموشى مىسپارد .\r\nآشنا شدن با ويژگىهاى روزگار پرشكوه ظهور ، آنچنان قلبهاى پاك‌طينتان و افكار انسان‌هاى اصيل را جذب مىنمايد كه براى فرا رسيدن آن عصر فرخنده لحظه‌شمارى مىكنند و با قلبى آكنده از مهر و صفا خواستار هرچه زودتر فرا رسيدن آن روزگار فرخنده از خداوند مهربان مىشوند .\r\nزيرا مىدانند با تشكيل حكومت الهى حضرت مهدى ارواحنا فداه و با به قدرت رسيدن دولت فاطمى ، ديگر غم به خانه‌اى راه نخواهد يافت و اشك كودكان يتيم در دامان مادران نخواهد ريخت ، در آن زمان خون انسان‌هاى ستمديده ، صحنهء گيتى را رنگين نخواهد نمود و كودكان بىگناه با پيكر بىروح پدران خود رو به رو نخواهند گشت . در آن زمان . . . . .\r\nولى در اين زمان جامعهء بشريّت بر اثر پيشرفت علم و تمدّنِ يك‌بُعدى و ركود مسايل واقعى و معنوى ، با دست خويش بدبختى و تبه‌كارى را براى خود فراهم ساخته است و دژخيمان زراندوز استعمارگر ، آنان را به سوى لهيب سوزان آتش رهبرى مىكنند و تهديد زورگويان جهان ، افق‌هاى تيرهء بىشمارى را به روى مردمان گشوده است .\r\nدر اين دوران كيست كه خاطرى آسوده داشته باشد ؟ ! كيست كه راحت باشد ؟ ! كيست كه در كاروان اشك ، در كوه غم و در صحراى حسرت جايى نداشته باشد ؟ !\r\nآرى ؛ مقرّرات برده‌ساز و انگيزه‌هاى شوم نظام‌هاى طاغوتى همچنان بر\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمردم حكمرانى مىكند و از چشمه‌ساران عدالت خبرى نيست ! و كشتارهاى گروهى كه تاريخ نظير آن را سراغ ندارد به وقوع پيوسته و توده‌هاى انبوه بشر را در خاك و خون مىكشد .\r\nاسفناك‌تر آن كه بازماندگان بر اثر كشتارهايى كه خود با چشم خويش ناظر آن بوده‌اند و بر اثر گرسنگىها و سختىهاى ديگر ، دل‌هاىشان مرده و نشاط ، آرامش و آسودگى خود را كاملًا از دست مىدهند و به سوى راه صحيحِ نجات هدايت نمىشوند ؛ امّا سرانجام سروش غيبى مردمان را به سوى نظام عدالت و آزادى فرا مىخواند .\r\nسرانجام آن روز فرا خواهد رسيد كه مصلح بزرگ جهان از كنار كهن‌ترين معبد تاريخ ، نواى دلنوازش را به گوش جهانيان برساند و ديدگان آزمند توده‌هاى محروم به سيماى پرفروغ آخرين نمايندهء خدا روشن شود .\r\nدر آن روز نظام‌هاى طاغوتى كه زالوصفت خون مردم را از شريان‌ها بيرون مىكشند ، به ديار نيستى خواهند رفت و ديگر از درياهاى خون ، بيابان‌هاى ظلمت و كوه‌هاى غم خبرى نيست .\r\nخشنودى ، خوشحالى و خرسندى كه در آن عصر همهء مردمان جهان را فرا مىگيرد ، اختصاص به پهنهء گيتى ندارد بلكه افراد ديگرى كه در كرات ديگر و آسمان‌ها زندگى مىكنند ، از حكومت عدالت‌گستر حضرت بقيّة اللَّه الأعظم ارواحنا فداه مسرور و خشنود مىباشند .\r\n\r\nنظم جهان در پرتو ظهور\r\nتاكنون براى رهايى و نجات از اين وضع آشفته و سامان بخشيدن به نظام زندگى مردم جهان ، افراد زيادى پروژه‌هاى اقتصادى فراوانى را عرضه نموده‌اند ، و گروه‌هايى به عنوان دفاع از حقوق بشر به بحث و گفتگو پرداخته‌اند ، و افراد بسيارى به عنوان دفاع از حقوق مردم و نجات افراد ضعيف قيام نموده و در طول تاريخ بشريّت خون ميليون‌ها نفر از مردم را به\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nعنوان از بين بردن ظلم به زمين ريخته‌اند ، ولى نه نظام زندگى مردمان جهان سامان يافته است و نه از نجات و رهايى افراد ضعيف خبرى هست .\r\nكشتارها و جنايت‌هايى كه بوده ، همچنان وجود دارد و همچنان ادامه خواهد داشت ؛ تا آن زمان كه برنامهء صحيح سامان‌يابى زندگى انسانها پياده شود .\r\nاز نظر آگاهان از چگونگى آفرينش انسان‌ها و آنان كه حتّى با اتم‌هاى وجودى هر انسان و هر موجودِ ديگر آشنا مىباشند ، بشريّت در زمانى روى سعادت و نجات را خواهد ديد كه با رهبرى صحيحى كه با تمام اسرار وجود انسان و آفرينش بشر و نيازهاى واقعى او آشنا است ، هدايت شود . و تا آن زمان كه افرادى كه نه تنها از شناخت ديگران ، بلكه از شناخت وجود خود و نيازهاى واقعى جسم و جان خويش بىخبرند بر مردمان حكومت مىكنند ، نظام زندگى انسان‌ها سامان نيافته و نخواهد يافت و همچنان فرهنگى نابرابر و ظالمانه بر مردمانِ جهان حكومت خواهد نمود .\r\nاز نظر مكتبِ ما ، بايد يك حكومتِ عدل جهانى بر تمام كرهء خاكى حكومت كند و اقتدار و ولايت او آن چنان گسترده و عميق باشد كه براى پياده كردن دستورات حكومتى خويش از نيروىهاى فوق‌العادهء ولايى برخوردار باشد ؛ نه آن كه براى بقاء حكومت خود بر اثر ضعف و كمبود مجبور به ظلم و ستم و خونريزى باشد .\r\nاز نظر مكتب خاندان وحى عليهم السلام ، گشايش و نجات جهانيان در صورتى انجام خواهد گرفت كه اولياء خداوند - كه داراى ولايت و قدرت‌هاى ما فوق بشرى هستند - نظام امور مردم را در دست گيرند و با استفاده از اقتدار و شناختى كه نسبت به نيازهاى جامعه دارند ، مردم را رهبرى و هدايت نمايند ؛ و گرنه تباهىها همچنان ادامه خواهد يافت و جهان و جهانيان را آلوده و گرفتار خواهد ساخت .\r\nامام صادق عليه السلام - در يكى از زيارت‌هاى روز عاشورا - به عبداللَّه بن سنان فرمودند : بگو :\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nأَللَّهُمَّ إِنَّ سُنَّتَكَ ضائِعَةٌ ، وَأَحْكامَكَ مُعَطَّلَةٌ ، وَعِتْرَةَ نَبِيِّكَ فِي الْأَرْضِ هائِمَةٌ . أَللَّهُمَّ فَأَعِنِ الْحَقَّ وَأَهْلَهُ ، وَاقْمَعِ الْباطِلَ وَأَهْلَهُ ، وَمُنَّ عَلَيْنا بِالنَّجاةِ ، وَاهْدِنا إِلَى الْإيمانِ ، وَعَجِّلْ فَرَجَنا ، وَانْظِمْهُ بِفَرَجِ أَوْلِيائِكَ ، وَاجْعَلْهُمْ لَنا وُدّاً ، وَاجْعَلْنا لَهُمْ وَفْداً . « 1 »\r\nخداوندا ؛ سنّت تو ضايع شده و احكام تو جارى نمىگردد و عترت پيامبرت در زمين سرگردان مىباشند .\r\nخداوندا ؛ حقّ و اهل حقّ را يارى نموده و باطل و اهل آن را ريشه‌كن نما . و با نجات بر ما منّت گذار و ما را به سوى ايمان هدايت فرما و فرج ما را تعجيل نموده و با فرج اولياء خودت سامان ده و آنان را براى ما دوستِ نزديك قرار ده و ما را بر آنان با شوكت وارد بگردان .\r\nبنابراين ، گشايش و نجات ما در صورتى تحقّق يافته و نظم و سامان مىيابد كه براى اولياء خداوند فرج و ظهور واقع شود . پس ظهور و پياده شدن حكومت عدل خاندان وحى عليهم السلام ، نجات‌بخش ما ، سامان دهندهء وضع ما و وسيلهء گشايش كار ما مىباشد ؛ زيرا ممكن نيست جامعهء بشرى در آسايش بوده و راه‌ها براى مردم گشوده باشد ، ولى آنان كه گشايش‌ها و آسايش‌ها با نگاه كيميا اثر آنان انجام مىپذيرد ، در غيبت و ناراحتى به سر برند .\r\nپس بايد - همان گونه كه در اين زيارت آمده است - از خداوند مهربان بخواهيم كه او زمان گشايش و رهايى ما را كه با ظهور اولياء خودش قرار داده برساند و به امور ما نظم و سامان دهد ، و ما را از ياوران آن بزرگواران كه سرانجام سراسر جهان را از گرفتاريها رها ساخته و اوضاع آشفتهء آن را سر و سامان خواهند بخشيد ، قرار دهد .\r\nما بايد توجّه داشته باشيم كه جهان اگرچه بر طبق اسباب طبيعى سير مىكند ؛ ولى اين ، به آن معنى نيست كه جريان تمام امور به دست اسباب سپرده شده و از ماوراى طبيعت آثارى مشاهده نمىشود ؛ بلكه عوامل غيبى داراى\r\n\r\n\r\n","description":"","footnote":"\r\n( 1 ) . صحيفهء مهديّه : ( مترجم ) 276 .\r\n","page_name":" 19 ","page_number":19},
  {"content":"\r\n\r\nنقش بسيار مهمّى در واقع شدن كارها مىباشند و كاملًا مراقب اسباب ظاهرى هستند .\r\nاگرچه اكنون در ظاهر جهان در دست عوامل طبيعى است و نقش عالم غيب بر عموم مردم ناشناخته باقى مانده و به آن توجّهى ندارند ؛ ولى در روزگار ظهور كه عصر آشكار شدن عوامل واقعى جهان آفرينش است ، انسان‌ها با جهش به سوى شناخت عوامل ماوراى طبيعت ، دلبستگى خود را به اسباب و عوامل طبيعى كنار مىنهند ، و از نقش و تأثير عالم غيب در جهانِ هستى آگاه خواهند شد .\r\nگرايش آنان در آن روزگار پرشكوه به سوى عالم غيب نه تنها باعث پيشرفت شگفت‌انگيزشان در شناخت امور معنوى مىشود بلكه از جنبه‌هاى طبيعى نيز گام‌هاى فوق‌العاده‌اى برخواهند داشت كه تمدن كنونى در برابر آن بسيار ناچيز است .\r\nو با همهء پيشرفت‌هايى كه در امور طبيعى خواهند داشت ، بر اثر معرفت ، شناخت و آگاهى آنان از حقايق جهان هستى ، هيچ گاه جهان را جهان اسباب و دنيا را فقط دنياى ابزار مادّى نمىدانند ، بلكه بر اثر فراگيرشدن آشنايى مردم با مقام نورانى حضرت بقيّة اللَّه الأعظم ارواحنا فداه با ديد ديگرى به جهان مىنگرند و با عنايات خداوند بزرگ ، آن حضرت را امير عالم هستى دانسته و ولايت آن حضرت را در همهء امور طبيعى و غير طبيعىِ عالم ، گسترده مىبينند .\r\n\r\nآشنايى با مقام امام زمان عجّل اللَّه تعالى فرجه\r\nيكى از راه‌هاى مهمّ افزايشِ معرفت و آشنايى با مقام رفيع حضرت بقيّة اللَّه الأعظم ارواحنا فداه ، شناخت و آشنايى با نقش وجود آن حضرت در جهانِ هستى و نظام عالم آفرينش مىباشد .\r\nاگر ما بدانيم كه آن بزرگوار محور عالم مىباشند و بر اساس مقام خليفةاللّهى ، آن حضرت نه تنها جانشين خداوند در عالم ما ؛ بلكه در سراسر\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nعالم هستى و همهء كهكشان‌ها و سحابىها و حتّى حاكم بر ملائكه‌اى كه حامل عرش الهى مىباشند ، هستند ؛ معرفت ما به شأن و مقام عظيم آن حضرت بيشتر مىشود و مهر و علاقه و دوستى و محبّت ما به آن بزرگوار افزايش مىيابد .\r\nآن گاه متوجّه مىشويم كه چگونه تاكنون از امام عصر عجّل اللَّه تعالى فرجه الشريف غافل بوده و از توجّه به ساحت مقدّس آن حضرت كه امام حىّ و موجود مىباشند ، غفلت ورزيده‌ايم !\r\nائمّهء اطهار عليهم السلام كه خلفاء الهى و جانشين خداوند در عالم خلقت و جهانِ هستى مىباشند ، در ميان كلمات و گفتار خود - براى نشان دادن عظمت مقام حضرت صاحب الأمر عجّل اللَّه تعالى فرجه و توجّه مردم به نام و ياد آن بزرگوار - تجليل‌هاى جالبى نموده‌اند . « 1 »\r\nبه عنوان نمونه حضرت امام باقر عليه السلام مىفرمايند :\r\nيكون هذا الأمر في أصغرنا سنّاً ، وأجملنا ذكراً ، ويُورِثُه اللَّه علماً ، ولايَكِلُه إلى نفسه . « 2 »\r\nاين امر ( اصلاح جهان ) توسّط كسى است كه در ميان ما ائمّه از نظر سنّ ( در هنگام رسيدن به مقام امامت ) از همه كوچكتر است و يادش از همهء ما نيكوتر است و خداوند علم را به ارث به او مىدهد و او را به خود وانمىگذارد .\r\nياد همهء ائمّهء طاهرين عليهم السلام جميل و نيكو است ولى چرا ياد آن حضرت از ياد همهء ائمّهء اطهار عليهم السلام جميلتر و نيكوتر است ؟ ! زيرا همهء كوشش‌ها و جانفشانىهايى كه رسول خدا صلى الله عليه و آله و سلم و ائمّهء اطهار عليهم السلام نمودند ، به وسيلهء آن حضرت به نتيجه مىرسد و دستاورد همهء شهامت‌ها و شهادت‌هاى اهل\r\n\r\n\r\n","description":"","footnote":"\r\n( 1 ) . تجليل‌هاى ديگرى از معصومين عليهم السلام دربارهء حضرت مهدى عجّل اللَّه تعالى فرجه الشريف را در مقدّمهء كتاب « صحيفهء مهديّه » نقل كرده‌ايم ، به آن كتاب مراجعه كنيد .\r\n( 2 ) . عقد الدرر : 69 ، 188 و 212 .\r\n","page_name":" 21 ","page_number":21},
  {"content":"\r\n\r\nبيت عليهم السلام با دستان پرقدرت آن بزرگوار به دست مىآيد .\r\nنتيجهء رسالت حضرت رسول اكرم صلى الله عليه و آله و سلم و امامت ائمّهء اطهار عليهم السلام ، توسّط آن حضرت در ميان امتّ ظاهر مىشود ، پس ياد آن حضرت و ياد ظهور آن بزرگوار ، ياد رسول خدا صلى الله عليه و آله و سلم و ياد همهء ائمّهء اطهار عليهم السلام است .\r\nكسى كه به ياد آن حضرت و به ياد عصر حكومت حضرت ولىّ عصر عجّل اللَّه تعالى فرجه باشد ، در ياد ثمرهء همهء كوشش‌هايى است كه آن بزرگواران انجام دادند . پس ياد آن حضرت ، ياد همهء امامان معصوم عليهم السلام مىباشد .\r\nآرى ؛ ياد اجملِ جمال جميل آن بزرگوار ، ياد جميل جمال جميل همهء امامان معصوم عليهم السلام مىباشد .\r\n\r\nآشنايى با عصر درخشان ظهور\r\nبايد متوجّه باشيم همان گونه كه تاكنون از ياد حضرت بقيّة اللَّه الأعظم ارواحنا فداه غفلت ورزيده‌ايم از آشنا شدن با چگونگى عصر رهايى نيز كوتاهى كرده‌ايم . ما بايد توجّه داشته باشيم ، آشنايى با عصر درخشان ظهور و شناخت ويژگىهاى شگفت‌انگيز آن روزگارِ پرشكوه ، ارزش و اهميّت دين را در نزد آشنايان با عصر ظهور افزون نموده و معتقدان به مكتب اهل بيت عليهم السلام ، به خاطر آشنا شدن با دوران شكوهمند حكومت آسمانى حضرت بقيّة اللَّه الأعظم ارواحنا فداه ، به درجات ايمان و اعتقاد خود مىافزايند .\r\nبنابراين آشنا شدن مردم با روزگار فرخنده‌اى كه حكومت الهى بر سراسر جهان فرمانروايى مىكند ، آشنا شدن با فرهنگِ علوم و معارف ارزشمند خاندان وحى عليهم السلام است .\r\n\r\nشناختِ عصر ظهور نسبى است\r\nبه اين نكته توجّه داشته باشيم كه دوران شكوهمند ظهور آنچنان باعظمت است كه ما توانايى آن را نداريم كه آن را آن گونه كه سزاوار است ترسيم كنيم و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nآنچه در اين كتاب نوشته‌ايم الفبايى ناتمام از عصر پرشكوه ظهور است .\r\nكسى كه خود در غيبت زاده شده و در آن به سر برده و عظمت عصر ظهور را نديده و شيرينىهاى آن عصر پرحلاوت را نچشيده است ، چگونه مىتواند روزگار پرشكوه ظهور را - آن گونه كه واقع خواهد شد - ترسيم نمايد ؟ !\r\nبنابراين ، همان‌گونه كه شناخت و معرفت ما از مقام امام عصر ارواحنا فداه نسبى است ، آشنايى با شگفتىهاى عصر ظهور نيز نسبى است .\r\nآرى ؛ تا روزگارى كه ما در عصر درخشان ظهور نباشيم و جريانات آن روزگار پرشكوه را با ديدگان خود نبينيم ، نمىتوانيم به گونهء شايسته و كامل به توصيف و بيان چگونگىهاى آن زمان بپردازيم ؛ ولى با اين همه ، به شرح نكته‌هاى مهمّى كه از بيانات خاندان وحى عليهم السلام استفاده مىشود ، مىپردازيم ؛ تا قلب خود را با ياد آن روزگار خجسته ، صفا بخشيده و شاد نماييم .\r\nهمان گونه كه گفتيم آگاهى ، معرفت و شناخت عصر ظهور - آن گونه كه خواهد بود - براى ما ممكن نيست ؛ زيرا كسى كه در زندان غيبت به سر برده و طعم و شيرينى ظهور را نچشيده و نورانيّت آن را نديده ، چگونه مىتواند با ديدگانى بسته ، روشنايى عصر ظهور نور را ببيند ؟ و چگونه مىتواند نور و روشنايى و نيز حلاوت و شيرينى آن را براى ديگران تعريف كند ؟\r\nبديهى است تا وقتى كه از زندان غيبت رهايى نيابيم و عصر ظهور را درك نكنيم ، نمىتوانيم عظمت آن روزگار پرشكوه را - كه علم و آگاهى ، عدالت و توانايى سراسر گيتى را فرا مىگيرد - به گونهء كامل دريابيم .\r\nيقين داشته باشيد تا كسى آن زمان شكوهمند را نبيند از شيرينى و جذّابيّت آن به گونهء كامل و شايسته خبر نخواهد داشت .\r\nاگر در اين كتاب با مطالب شگفت‌انگيز و تازه رو به رو شديد ، با ديدهء انكار به آن ننگريد كه آنچه در اين كتاب است نمى از يمِ پهناور عصر ظهور است .\r\nاگر از گزارشات ما دربارهء آن روزگار فرخنده شگفت‌زده شديد و قدرت‌ها و توانايىهاى مردمان عصر ظهور شما را به شگفتى واداشت ، بدانيد آنچه را\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nكه بيان كرده‌ايم ترسيمى كوتاه از سيماى واقعى عصر ظهور است ؛ زيرا ترسيم آن زمان به گونهء كامل ، براى ما ممكن نيست . اندكى بردبارى و شكيبايى را پيشهء خود سازيد و بدانيد آنچه را دربارهء روزگار پرشكوه ظهور بيان كرده‌ايم به مقدار برداشت ما مىباشد و گرنه « عنقا را بلند است آشيانه » !\r\n گفتم همه ملكِ حسن سرمايهء تست * خورشيد فلك چو ذرّه در سايهء تست\r\nگفتا غلطى زمان‌شان نتوان يافت * از ما تو هر آنچه ديده‌اى پايهء تست \r\nبراى اثبات اين مطلب گفتار خود را با روايتى از شكافندهء علوم اوّلين و آخرين ، حضرت امام باقر عليه السلام از كتاب « بحار الأنوار » زينت مىبخشيم :\r\nقلت لأبى جعفر عليه السلام : إنّما نصف ( صاحب ) هذا الأمر بالصفة الّتي ليس بها أحد من الناس .\r\nفقال : لا واللَّه لايكون ذلك أبداً حتّى يكون هو الّذي يحتجّ عليكم بذلك و يدعوكم إليه .\r\nبيان : قوله « بالصفة الّتي ليس بها أحد » أي نصف دولة القائم وخروجه على وجه لايشبه شيئاً من الدول ، فقال عليه السلام : لايمكنكم معرفته كما هي حتّى تروه . . . « 1 »\r\nبه امام باقر عليه السلام عرض كردم : ما ( صاحب ) حكومت الهى را به طورى توصيف مىكنيم كه هيچ يك از مردم داراى آن صفت نيستند .\r\nحضرت فرمودند : نه به خدا سوگند ؛ اين گونه كه شما مىگوييد نيست ، تا آن كه او خود به آن احتجاج نموده و شما را به سوى آن فرا خواند .\r\nمرحوم علّامهء مجلسى در توضيح اين روايت مىگويد : ما حكومت حضرت مهدى صلوات اللَّه عليه و قيام او را به گونه‌اى توصيف مىكنيم كه هيچ يك از دولت‌ها شبيه آن نيست .\r\nامام عليه السلام فرمودند : شناخت آن روزگار ، آن گونه كه خواهد بود ، براى شما ممكن نيست تا اين كه آن دوران را ببينيد .\r\n\r\n\r\n","description":"","footnote":"\r\n( 1 ) . بحار الأنوار : 52 / 366 ح 149 .\r\n","page_name":" 24 ","page_number":24},
  {"content":"\r\n\r\nبنابراين هر چند داراى انديشه‌اى بس بالا و ارزنده دربارهء عصر ظهور باشيم ، باز هم آن دوران شكوهمند را آن گونه كه واقع خواهد شد ، نمىتوانيم بشناسيم و قدرت شناخت آن روزگار پيشرفته و تكامل يافته را نداريم .\r\nآرى ؛ آيندهء جهان آنچنان نورانى و درخشان است كه ديدگان ما اكنون قدرت ديدن آن را ندارد ، و آنچنان بر افقى بلند قرار دارد كه افق فكرى ما از درك كامل آن عاجز است . با اينهمه ما همه بايد با تمام وجود در فكر فرارسيدن آن روزگار نورانى باشيم ؛ زيرا كه هر انسان پاك و فرهيخته در انتظار آن روز تابناك و فرخنده است .\r\nما بايد با آنان گام برداريم و در راهى كه آنان تلاش مىكنند ما نيز كوشش كنيم ؛ زيرا حالت انتظار نه تنها در بردارندهء بهترين نوع فكر و انديشه است ؛ بلكه بهترين جهاد و كوشش ، و بافضيلت‌ترين كار و عمل است .\r\nرسول خدا صلى الله عليه و آله و سلم فرمودند :\r\nأفضل جهاد امّتي إنتظار الفرج . « 1 »\r\nبرترين جهاد امّت من ، انتظار فرج است .\r\nو امام جواد عليه السلام فرمودند :\r\nأفضل أعمال شيعتنا ، إنتظار الفرج . « 2 »\r\nبافضيلت‌ترين كارهاى شيعيان ما ، انتظار روز رهايى است .\r\nاين است ارزش روز رهايى از ديدگاه خاندان وحى عليهم السلام .\r\n\r\n\r\n","description":"","footnote":"\r\n( 1 ) . بحار الأنوار : 77 / 143 .\r\n( 2 ) . بحار الأنوار : 51 / 156 .\r\n","page_name":" 25 ","page_number":25},
  {"content":"\r\n\r\n\r\nهدف از نگارش كتاب\r\nهدف ما از نگارش اين كتاب - كه دربارهء مسأله‌اى بس بزرگ و باعظمت نگاشته شده - نه فقط براى آشنا شدنِ نسبى مردان و زنان پيرو مكتب خاندان وحى عليهم السلام با بزرگترين مسألهء حياتى جهان است ، بلكه هدف از آن - علاوه بر آگاهى نسبى آنان - كار و تلاش براى فرا رسيدن آن روزگار فرخنده و اجرا شدن حكومت دولت كريمهء خاندان رسالت مىباشد .\r\nبنابراين ، از هم‌اكنون كه خواندن اين كتاب را آغاز نموده‌ايد تصميم بگيريد نكات مهمّى را كه در آن مىيابيد ، به خاطر بسپاريد و دربارهء آن فكر كنيد و با ارادهء قوى براى آشنا شدن ديگران با آن‌ها تلاش كنيد ؛ زيرا علم و آگاهى اگر همراه با كار و فعّاليّت نباشد ، سازنده نيست .\r\nبنابراين هدف از نگارش اين كتاب نه تنها دانستنِ خوانندگان ، بلكه برانگيختن آنان براى آماده شدن و حركت به سوى بزرگترين امر حياتى جهان است كه آثار عظيم آن نه تنها دنياى درون و برون انسان و نيز تمامى جهان را دربر مىگيرد ، بلكه از عالمِ ما فراتر رفته و عوالم ديگرى را نيز « 1 » فرا مىگيرد .\r\n\r\nتذكّر لازم\r\nبحث دربارهء عصر ظهور كه دوران شكوفايى قدرت‌ها و توانايىهاى انسان و نظم و سامان يافتن جهان است ، آنچنان سرورآفرين و دلربا است كه قلم تاب آرامش و باز ايستادن از حركت ندارد ؛ به اين جهت نويسنده به قلمفرسايى پرداخته و با مدد و كمكِ خاندان وحى عليهم السلام گفتار آن بزرگواران را دربارهء آن عصر درخشان به چند عنوان تقسيم نموده است :\r\n1 - گفتار حضرت اميرالمؤمنين عليه السلام دربارهء آيندهء جهان .\r\n\r\n\r\n","description":"","footnote":"\r\n( 1 ) . با توجّه به وصف شدن امام عصر ارواحنا فداه به : « المستور عن عوالمهم » ، ظهور آن حضرت نيز - همچون غيبت آن بزرگوار - اختصاص به عالمِ ما ندارد .\r\n","page_name":" 26 ","page_number":26},
  {"content":"\r\n\r\nاز آنجا كه فرموده‌هاى اميرالمؤمنين حضرت علىّ بن ابى طالب عليه السلام فراوان و نكته‌هاى بسيار مهمّى در آن وجود دارد ، نياز به كتاب ، بلكه كتاب‌هاى مستقلّى دارد ؛ به اين جهت گفتار آن بزرگوار در نوشته‌اى جداگانه گرد آمده است .\r\n2 - گفتار خاندان وحى عليهم السلام دربارهء جهان در آستانهء ظهور و آغاز دولت كريمهء حضرت بقيّة اللَّه الأعظم عجّل اللَّه تعالى فرجه الشريف و چگونگى تسخير جهان و نكته‌هاى جالبى دربارهء اصحاب و طلايه‌داران عصر ظهور ، كه اين روايات نيز در عنوان جداگانه‌اى در دست تأليف است .\r\n3 - فرموده‌هاى خاندان وحى عليهم السلام پيرامون دولت كريمهء امام زمان ارواحنا فداه و حكومت جهانى آن حضرت ( كتاب حاضر ) .\r\nاين نوشته اگر از ثوابى برخوردار باشد آن را به « مليكهء » * دوسرا حضرت « نرجس » * خاتون عليها السلام اهداء نموده ، اميدوارم با توجّه آن بانوى بزرگوار ، قلب اين ناچيز از زنگار گناه « صيقل » * داده شده تا بتواند با نوشتن اين سطور مورد عنايت حضرت بقيّة اللَّه الأعظم ارواحنا فداه قرار گرفته و در نتيجه اين اثر ناقابل ، قلب‌هاى بىشمارى از پيروان مكتب اهل بيت عليهم السلام را كه در عصر غيبت همچون گله‌اى بىشبانند ، تحت تأثير قرار داده و شور و شوق آنان را به آيندهء جهان و دولت كريمهء امام زمان عجّل اللَّه تعالى فرجه برانگيزد .\r\nاميدوارم با فرارسيدن آن دوران پرشكوه كه عصر حكومت « طاووس جنّت » است ، « ريحانهء » * بهشت شادمان گشته و سراسر گيتى را سرور و شادى فرا گرفته و با طنين صوت عدالت در جهان ، « سوسن » * و سرو و سنبل لباس عزّت بپوشند تا همگان بدانند « بهترين كنيزانِ » * « 1 » عالم اگرچه زمانى لباس اسارت پوشيده‌اند و يا شايسته‌ترين انسان‌ها از مقام و الا و حقّ عظيم خود\r\n\r\n\r\n","description":"","footnote":"\r\n( 1 ) . مواردى كه با اين علامت « * » مشخّص شده‌اند ، نام‌هاى مقدّس مادر بزرگوار حضرت بقيّة اللَّه الأعظم‌ارواحنا فداه مىباشد .\r\n","page_name":" 27 ","page_number":27},
  {"content":"\r\n\r\nمحروم گشته‌اند ، ولى آنان مهتران مردمان جهان و بزرگان زمين و زمان‌اند .\r\nآرى ؛ در آن زمان كه صاحب امر و فرمان و ولىّ زمين و زمان ، قدرت ولايت خويش را بر خرد و كلان آشكار نمايد ، همگان خواهند دانست كه زمين و هفت آسمان بلكه از فرش تا عرش و . . . در تحت سيطرهء قدرت شگفت‌انگيز خاندان وحى عليهم السلام است .\r\nو اگر زمانى رسن بر گردان آنان افتاده و توسن خلافت را رها ساخته‌اند ، نه از باب عدم قدرت ، بلكه براى آنست كه همگان بدانند كه فرعون و هامان را لياقت ولايت نيست و جبت و طاغوت قدرت خدايى ندارند و اگر قارون گنجى عظيم نهفته دارد سرانجام از آن جدا مىگردد و اگر شدّاد بهشتى در زمين بسازد پاى در آن نخواهد گذارد .\r\nآنان سرانجام بر اثر سرشت ناپاك خود دست از هستى كشيده و پاى در كام نيستى خواهند گذارد و زمين ، پاك از ناپاكان مىشود . در آن زمان ديو و ددى نخواهد ماند كه داد و بىداد نموده و فرياد برآورد و شرير و شرورى نخواهد بود كه شرارت پيشه نموده ، شرم نورزد و حلقوم ديگران را بيافشارد .\r\nدر آن زمان ، حكومت از آنِ صالحان است و طالحان را از آن نصيبى نيست .\r\nمرتضى مجتهدى سيستانى\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n1 . عدالت\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nعدالت ؛ آرمان پيامبران بزرگ\r\nمسألهء عدالت و پابرجايى آن در ميان جامعهء بشريّت ، آنچنان ضرورى و مهمّ است كه خداوند بزرگ بعثت همهء پيامبرانِ مرسل و نازل كردن كتاب‌هاى آسمانى را به آنان براى اجراى عدالت در ميان امّت‌ها و ريشه‌كن شدن ظلم و ستم از ميان آنان بوده است .\r\nخداوند در سورهء « حديد » مىفرمايد :\r\n« لَقَدْ أَرْسَلْنا رُسُلَنا بِالْبَيِّناتِ وَأَنْزَلْنا مَعَهُمُ الْكِتابَ وَالْميزانَ لِيَقُومَ النَّاسُ بِالْقِسْطِ . . . » . « 1 »\r\nهمانا ما رسولان خود را با ادلّه و معجزات فرستاديم و براىشان كتاب و ميزان نازل نموديم تا مردم به عدالت رفتار نمايند . . . .\r\nبنابراين هدف از رسالت پيامبران مرسل و نازل شدن كتاب‌هاى آسمانى بر آنان ، اقامهء عدل و داد در ميان جامعه بوده است كه متأسّفانه با كارشكنىهاى قابيليان از همان ابتداء تاكنون و تا قبل از قيام و حكومت حضرت بقيّة اللَّه\r\n\r\n\r\n","description":"","footnote":"\r\n( 1 ) . سورهء حديد ، آيهء 25 .\r\n","page_name":" 31 ","page_number":31},
  {"content":"\r\n\r\nالأعظم عجّل اللَّه تعالى فرجه ، عدل و داد بر جامعهء بشريّت حكومت نكرده است . « 1 »\r\n\r\nعدالت در جامعه يا جامعهء عادل ؟ !\r\nجالب توجّه است كه در آيهء شريفه ، هدف از رسالت پيامبران و فرستادن‌كتاب‌هاى آسمانى را تشكيل جامعهء دادپرور قرار داده است كه آنان خود به عدل و داد رفتار نمايند نه آنكه فقط حكومت الهى در ميان آنان عدالت را اجرا نمايد .\r\nگسترده شدن بساط عدالت در ميان مردم و گرايش امّت‌ها به عدل و داد ، آرمان پيامبران بزرگ الهى است كه دولت الهى حضرت بقيّة اللَّه الأعظم ارواحنا فداه به آن جامهء عمل مىپوشاند و با حكومت عادلانهء آن حضرت در سراسر گيتى و در ميان تمامى جوامع بشرى ، آرزوى پيامبران خدا تحقّق يافته و رنج‌ها ، تلاش‌ها ، كوشش‌ها و زحمت‌هايى كه آن بزرگواران در راه ايجاد حاكميّت عدل و داد در ميان مردم متحمّل شده‌اند ، به نتيجه مىرسد .\r\nدر آن عصر شكوهمند ، پروندهء ستمگران بسته خواهد شد و به حيات آنان خاتمه داده خواهد شد .\r\nدر آن روزگار فرخنده ، پرچم‌هاى كفر و ضلالت سرنگون گشته و طومار زندگى آنان بسته خواهد شد .\r\nدر آن عصر رهايى ، همهء مظلومان جهان از دست ستمگرانِ عالم نجات يافته و نظام زندگى انسان‌ها تغيير يافته و حياتى تازه مىيابند . و به اين گونه آرمان‌هاى عالى پيامبران الهى و خاندان وحى عليهم السلام تحقّق يافته و پس از گذشت قرن‌ها در جهان عملى مىشود . و به همين دليل حضرت بقيّة اللَّه الأعظم ارواحنا فداه موعود همهء امّت‌ها هستند .\r\nبه اين جهت در زيارت آن حضرت مىخوانيم :\r\n\r\n\r\n","description":"","footnote":"\r\n( 1 ) . در زمان حكومت پنج سالهء حضرت اميرالمؤمنين عليه السلام نيز دشمنان تا توانستند به كارشكنى پرداختند به گونه‌اى كه فدك همچنان در دست غاصبان باقى ماند .\r\n","page_name":" 32 ","page_number":32},
  {"content":"\r\n\r\nالسّلام . . . على المهديّ الَّذي وعد اللَّه عزّ وجلّ به الامم . « 1 »\r\nسلام بر مهدى كه خداوند امّت‌ها را به ظهور و حكومت او وعده داده است .\r\n\r\nعدالت در عصر ظهور\r\nتحوّل عظيم جهانى در حكومت عدلِ حضرت صاحب الزمان عجّل اللَّه تعالى فرجه آنچنان مهمّ و حياتى است كه نه تنها در سراسر جهان ستمگران و بدعت‌گزاران نابود شده و از ميان برداشته مىشوند ؛ بلكه آثار ظلم و بدعت‌هايى كه آن‌ها مرتكب شده‌اند نيز از بين خواهد رفت .\r\nاين نكته‌اى است بسيار مهمّ و درك آن ، نياز به فكر و انديشه دارد . تاكنون ستمگران و بدعت‌گزاران چه نقشه‌هاى شومى را در جهان پياده كرده‌اند ؟ ! و چگونه كمبودهاى اقتصادى و همچنين فقر معنوى و فكرى را بر مردم تحميل نموده‌اند ؟ !\r\nچه تحوّل بزرگى بايد در جهان واقع شود تا به همهء اين جنايت‌ها پايان دهد و عدل و عدالت را جايگزين آن نمايد ؟ !\r\nدر روزگار رهايى و عصر نجات ، جهان به چه صورتى خواهد بود كه نه تنها از ستمگران بلكه از آثار ستم آنان نيز نشانى نخواهد بود ؟\r\nما براى ترسيم نمودن آن عصر تكامل و حيات ، نيازمندِ فكر و انديشه‌اى پرتوان هستيم تا بتوانيم هاله‌هايى از نور و درخشندگى عصر ظهور را در ذهن خود ترسيم كنيم .\r\nنكتهء ارزنده‌اى را كه در اينجا طرح كرده‌ايم اين است كه در عصر حكومت عدل حضرت بقيّة اللَّه الأعظم ارواحنا فداه ، حتّى آثار بدعت‌ها و ستمگرىها برچيده شده و نشانى از آن‌ها ديده نخواهد شد و اين حقيقتى است كه آن را از مكتب خاندان وحى عليهم السلام آموخته‌ايم .\r\n\r\n\r\n","description":"","footnote":"\r\n( 1 ) . صحيفهء مهديّه : 636 .\r\n","page_name":" 33 ","page_number":33},
  {"content":"\r\n\r\nحضرت امام باقر عليه السلام مىفرمايند :\r\nهذه الآية : « الَّذينَ إِنْ مَكَّنَّاهُم . . . » « 1 » نزلت في المهديّ وأصحابه ، يملكهم اللَّه مشارق الأرض ومغاربها ، ويظهر اللَّه بهم الدّين حتّى لايرى أثر من الظلم والبدع . « 2 »\r\nاين آيهء شريفه : « كسانى كه اگر قدرت و تمكّن به آن‌ها بدهيم . . . » ، دربارهء حضرت مهدى و ياوران او نازل شده است .\r\nخداوند آنان را مالك مشرق‌ها و مغرب‌هاى زمين قرار مىدهد و به وسيلهء آنان دين را ظاهر مىسازد تا اين كه اثرى از ظلم و بدعت ديده نشود !\r\nآيا تا آن زمانِ حياتبخش را نبينيم ، مىتوانيم جهان را - آن گونه كه خواهد بود - درك كنيم ؟\r\n\r\nگسترش عدالت\r\nهمان گونه كه مىدانيم عصر شكوهمند ظهور ، عصرى است سرشار از عدل و عدالت . و همان گونه كه از گفتار خاندان وحى عليهم السلام نقل كرديم اثرى از ظلم و ستم باقى نمىماند و كمبودها ، كاستىها و همه گونه فقر و نياز كه از سوى ستمگران بر مردمان جهان تحميل شده است ، نه تنها بر طرف مىشود بلكه جبران مىگردد .\r\nدر سراسر جهان ، پرچم عدالت به اهتزاز درمىآيد و همهء مظلومان عالم از زير يوغ زورگويان نجات مىيابند . حكومت عدلِ حضرت بقيّة اللَّه الأعظم ارواحنا فداه سايهء رحمتِ عدالت را بر سر تمامى مردم در سراسرِ گيتى مىگستراند .\r\nنه تنها در دستگاه حكومت و نه تنها در بازار و خيابان و تجارتخانه‌ها بلكه در اندرون خانه‌ها و در هر گوشه‌اى از آن‌ها ، عدل و عدالت وجود دارد و نشانى از ظلم و زورگويى وجود نخواهد داشت .\r\n\r\n\r\n","description":"","footnote":"\r\n( 1 ) . سورهء حجّ ، آيهء 41 .\r\n( 2 ) . إحقاق الحقّ : 13 / 341 .\r\n","page_name":" 34 ","page_number":34},
  {"content":"\r\n\r\nعدالت همانند يك انرژى پرتوان همه جا حتّى در گوشهء خانه‌ها گسترده مىشود كه تنها عصر ظهور و زمان حكومت حضرت مهدى عجّل اللَّه تعالى فرجه كه داراى عدلِ فراگير است از آن برخوردار مىباشد . و همان گونه كه سرما و گرما در تمام اطراف خانه و زواياى آن داخل مىشود ، عدل و عدالت آن حضرت نيز با يك قدرت عظيم ناشناخته ، همهء مكان‌ها را فرا مىگيرد .\r\nحضرت امام صادق عليه السلام در اين باره مىفرمايند :\r\n. . . أما واللَّه ليدخلنّ عليهم عدله جوف بيوتهم كما يدخل الحرُّ والقرُّ . « 1 »\r\nحتماً و قطعاً عدالت آن حضرت در ميان خانه‌هاى آنان وارد مىشود ، همان گونه كه گرما و سرما وارد مىشود .\r\nحال ممكن است اين پرسش در نظر آيد كه چگونه ممكن است عدالت همچون انرژى و حرارت كه اتاقى را فرا مىگيرد در سطح جهان جاى گيرد و زور و ستم از صفحهء گيتى رخت بربندد ؟ اگر مردمان عصر تكامل همچون مردمان عصر ما باشند ! آيا ممكن است عدالت بر همه جا حاكم شود و زور و تزوير زورگويان ، ديگران را به زنجير نكشد ؟ !\r\nدر پاسخ بايد گفت : تا وقتى كه جامعهء بشريّت به فطرت سالم و اوّلى خود باز نگشته و عقل و انديشهء او به تكامل نرسيده باشد ، ممكن نيست انسان‌ها به يكديگر ظلم نكنند و عدالت را در سراسر جهان ، جايگزين زور و ستم نمايند !\r\nبه اين جهت ، حضرت بقيّة اللَّه الأعظم ارواحنا فداه براى استقرار بخشيدن حكومت عدلِ جهانى يك تحوّل اساسى در وجود همهء انسان‌ها به وجود مىآورند كه با ايجاد آن ، جامعهء بشريّت به تكامل راه يافته و با تمامى وجود از زور و زورگويى متنفّر شده و به سوى عدل و عدالت روى مىآورد .\r\nاين تحوّل اساسى در صورتى تحقّق مىپذيرد كه در ساختمان وجود انسان‌ها\r\n\r\n\r\n","description":"","footnote":"\r\n( 1 ) . الغيبة مرحوم نعمانى : 297 .\r\n","page_name":" 35 ","page_number":35},
  {"content":"\r\n\r\nتكامل ايجاد شود تا آن‌ها بر اثر پديدار شدن تكامل و به راه افتادن انديشه‌ها و ديگر قدرت‌هاى روحى و عقلى ، نفسِ امّارهء آن‌ها دگرگون شده و با رها شدن از هواى نفس و خواسته‌هاى نفسانى ، بر تكامل خود بيفزايند .\r\n\r\nعدالت در حكومت واحد جهانى\r\nهمان گونه كه گفتيم حكومت عدلِ الهى حضرت مهدى ارواحنا فداه جهانى است و بر سراسر گيتى حكومت مىكند ؛ به گونه‌اى كه در هيچ نقطهء زمين حتّى در ميان بيابان‌ها و كوهستان‌ها هيچ قدرتى غير از قدرت حاكمهء آن حضرت ، حكومت نمىكند و تمامى جهان در دولت شريفهء آن بزرگوار سرشار از عدالت و برخوردار از دانش و بينش است .\r\nدر زيارت آن حضرت در سرداب مقدّس چنين مىخوانيم :\r\n. . . وَتَجْمَعَ بِهِ الْمَمالِكَ كُلَّها ، قَريبَها وَبَعيدَها ، عَزيزَها وَذَليلَها ، شَرْقَها وَغَرْبَها ، سَهْلَها وَجَبَلَها ، صَباها وَدُبُورَها ، شِمالَها وَجُنُوبَها ، بَرَّها وَبَحْرَها ، حُزُونَها وَوُعُورَها ، يَمْلَأها قِسْطاً وَعَدْلًا ، كَما مُلِئَتْ ظُلْماً وَجَوْراً .\r\n. . . و تمام مملكت‌ها را به وسيلهء او يكى كنى ؛ نزديك آن را و دور آن را ، باعزّت آن را و زيردست و ذليل آن را ، شرق آن را و غرب آن را ، دشت آن را و كوه آن را ، چراگاه‌هاى آن را و بيابان‌هاى آن را ، شمال آن را و جنوب آن را ، خشكى آن را و درياى آن را ، زمين‌هاى درشت و برآمدهء آن را و راه‌هاى سخت و دشوار آن را . همه را پر از عدل و داد مىگرداند همانطور كه پر از ظلم و جور و ستم شده باشد . « 1 »\r\nبنابراين آن حضرت تمامى حكومت‌ها را به يك حكومت عادلانه تبديل مىنمايند و همهء دولت‌هاى جهان را - چه برخوردار از قدرت باشند يا نباشند ، در شرق باشند يا در غرب و داراى هر گونه شرايطى از لحاظ قدرت و توانايى\r\n\r\n\r\n","description":"","footnote":"\r\n( 1 ) . صحيفهء مهديّه : 618 .\r\n","page_name":" 36 ","page_number":36},
  {"content":"\r\n\r\nباشند - در تحت لواى حكومت عادلانهء خود درمىآورند و با فتح و گشايش شرق و غرب عالم و تشكيل حكومت واحد جهانى ، به همهء حكومت‌هاى جهان پايان مىبخشند .\r\nرسول خدا صلى الله عليه و آله و سلم فرمودند :\r\nالأئمّة من بعدي اثنا عشر ؛ أوّلهم أنت يا عليّ ، وآخرهم القائم الّذي يفتح اللَّه تعالى ذكره على يديه مشارق الأرض ومغاربها . « 1 »\r\nامامان بعد از من دوازده نفرند ؛ اوّل آنان تويى يا على و آخر آنان قائم است كه خداوند - يادش بزرگ باد - با دستان او مشرق‌ها و مغرب‌هاى زمين را فتح مىكند .\r\nبا فتح و گشايش همهء نقاط جهان در سراسر گيتى ، حكومت عدل الهى بر همه جا حاكم مىشود و كوچكترين نمونه‌اى از ظلم و ستم در سراسر عالم باقى نخواهد ماند . به اين دليل ، حكومت عدالت‌پرور آن حضرت ، اميد و آرزوى همهء ستمديدگان و افراد دردآشناى جهان است ، و در انتظار فرا رسيدن تنها دولتى كه مىتواند عدالت را در سراسر عالم احياء نمايد ، مىباشند . در زيارت آن حضرت مىخوانيم :\r\nالسَّلامُ عَلَيْكَ أَيُّهَا الْمُؤَمَّلُ لِإِحْياءِ الدَّوْلَةِ الشَّريفَةِ . « 2 »\r\nسلام بر تو اى آن كه براى زنده ساختن دولت شريفه ، مؤمّل و آرزو برده شده هستى .\r\nحضرت امام باقر عليه السلام دربارهء عصر درخشان ظهور و فرا رسيدن زمان حكومت آن بزرگوار مىفرمايند :\r\nيظهر كالشّهاب ، يتوقّد في الليلة الظلماء ، فإن أدركت زمانه قرّت عينك . « 3 »\r\n\r\n\r\n","description":"","footnote":"\r\n( 1 ) . بحار الأنوار : 52 / 378 ح 184 .\r\n( 2 ) . صحيفهء مهديّه : 620 .\r\n( 3 ) . الغيبة مرحوم نعمانى : 150 .\r\n","page_name":" 37 ","page_number":37},
  {"content":"\r\n\r\nهمچون شهاب كه در شب تاريك شعله‌ور مىشود ، ظاهر مىشود ؛ اگر زمان او را درك كردى ديده‌ات روشن شود .\r\nهمان گونه كه در شب بسيار تاريك ، اگر شهابى درخشنده ظاهر شود توجّه همگان را به سوى خود جذب مىكند ، ظهور حضرت بقيّة اللَّه ارواحنا فداه نيز همان گونه است .\r\nبر اثر فزونىِ گمراهى و تباهى ، تاريكى و تيرگى و غوطه‌ور شدن انسان‌هاى سراسر گيتى در حيرت و سرگشتگى ، ظهور آن بزرگوار آنچنان براى مردمان درخشندگى دارد كه توجّه آنان را به سوى خود جذب مىكند ، تا با پناه بردن به آن خود را از تاريكى و تيرگى نجات داده و به روشنايى و فروزندگى دست يابند .\r\nدر آن زمان است كه ديدگان رمد ديده و چشمان انتظار كشيده ، جلا گرفته و روشن مىشود . خستگى و بىحالى از آن‌ها گرفته شده و درخشندگى و فروزندگى در آن‌ها ايجاد مىشود .\r\nدرخشش نور عالمگير آن حضرت وقتى فرا مىرسد كه عالم همانند شب تاريك ، تيره و تار شده و اختلاف و جنجال مردمان را فرا گرفته و زلزله‌هاى شديد ، جنگ و خونريزى بسيارى از مردمان را در كام مرگ فرو برده است .\r\nوحشت و اضطراب بازماندگان را فرا گرفته و دلهره مردمان را آزار مىدهد .\r\nدربارهء چنين روزگارى رسول خدا صلى الله عليه و آله و سلم فرموده‌اند :\r\nإبشروا بالمهدي ، إبشروا بالمهدي ، إبشروا بالمهدي ، يخرج على حين اختلاف من الناس وزلزال شديد ، يملأ الأرض قسطاً وعدلًا كما ملئت ظلماً وجوراً ، يملأ قلوب عباده عبادة ، ويسعهم عدله . « 1 »\r\n\r\n\r\n","description":"","footnote":"\r\n( 1 ) . الغيبة شيخ طوسى رحمه الله : 111 .\r\n","page_name":" 38 ","page_number":38},
  {"content":"\r\n\r\nبشارت باد شما را به مهدى ، بشارت باد شما را به مهدى ، بشارت باد شما را به مهدى ، او خروج مىكند در هنگامى كه اختلاف و زلزلهء شديد مردم را فرا گرفته است . او زمين را از قسط و عدالت پر مىكند همان گونه كه از ظلم و جور انباشته شده باشد . قلوب بندگان خدا را سرشار از حالت عبادت و بندگى مىكند و عدالتِ او همهء آنان را فرا مىگيرد .\r\nرسول خدا صلى الله عليه و آله و سلم فرمودند :\r\nيحلّ بامّتي في آخر الزمان بلاء شديد من سلاطينهم لم يسمع بلاء أشدّ منه حتّى لايجد الرجل ملجأ ، فيبعث اللَّه رجلًا من عترتي أهل بيتي يملأ الأرض قسطاً وعدلًا كما ملئت ظلماً وجوراً .\r\nيحبّه ساكن الأرض وساكن السّماء ، وترسل السّماء قطرها ، وتخرج الأرض نباتها لاتمسك فيها شيئاً . . .\r\nيتمنّى الأحياء الأموات ممّا صنع اللَّه بأهل الأرض من خيره . « 1 »\r\nدر آخرالزمان به امّت من از سوى سلاطين آن‌ها گرفتارى شديدى مىرسد كه كسى سخت‌تر از آن را نشنيده است ، به طورى كه انسان پناهگاه و راه فرار از آن را نمىيابد .\r\nپس خداوند مردى از عترت و اهل بيت من را به سوى آنان مىفرستد كه زمين را پر از قسط و عدالت مىنمايد همان گونه كه از ظلم و جور پر شده باشد .\r\nساكنين زمين و آسمان او را دوست دارند و آسمان باران خود را مىبارد و زمين گياهان خود را مىروياند و چيزى از آن را در خود نگه نمىدارد . . . .\r\n( زندگى آنچنان خوشايند و سرورآفرين است كه ) زندگان آرزو مىكنند كاش مردگانشان بودند . اين آرزو به خاطر خوبىهايى است كه خداوند در آن عصر به مردم زمين مىنمايد .\r\nاميدواريم حكومت عدالت‌پرور حضرت مهدى عجّل اللَّه تعالى فرجه ، هرچه زودتر فرا رسد و ما شاهد پابرجايى حكومت جهانى آن بزرگوار باشيم .\r\n\r\n\r\n","description":"","footnote":"\r\n( 1 ) . إحقاق الحقّ : 13 / 152 .\r\n","page_name":" 39 ","page_number":39},
  {"content":"\r\n\r\n\r\nنمونه‌اى از عدالت\r\nاز ابتداى تاريخ تاكنون ثروتمندان و قدرتمندان از امكانات خود بهره جسته‌اند و توده‌هاى مستضعف و فقيرِ جهان پايمال چكمه‌هاى زور آنان بوده‌اند .\r\nتاكنون ثروتمندان نه تنها فقط در مسايل دنيوى پيشگام بوده‌اند و افراد ضعيف نظاره‌گر آنان بوده‌اند ، بلكه حتّى در مسايل عبادى كه پول در آن داراى نقش و تأثير است نيز گاهى آنان پيش قدم بوده و جايگاه‌هاى عبادى و معنوى را اشغال نموده و مىنمايند .\r\nدر عصر حكومت عدالت‌پرور امام عصر عجّل اللَّه تعالى فرجه ، پول و ثروت چنين نقشى نخواهد داشت و امكانات بيشترِ عدّه‌اى ، باعث محروميّت افراد ديگر نخواهد شد .\r\nعدالت در آن زمان با بهترين گونه‌اى كه ممكن است براى همهء انسانها بدون هيچ گونه امتيازى اجرا مىشود .\r\nروايتى كه مىآوريم ، نشانگر نمونه‌اى از آن عدالت جهانى است :\r\nامام صادق عليه السلام فرمودند :\r\nاوّل ما يُظهر القائم من العدل أن ينادي مناديه : أن يسلّم صاحب النافلة لصاحب الفريضة الحجر الأسود والطّواف . « 1 »\r\nاوّلين عدالتى كه ( حضرت ) قائم ظاهر مىسازد ، اين است كه منادى آن حضرت ندا مىدهد : افرادى كه حجّ مستحبّى انجام مىدهند ، حجرالأسود و محلّ طواف خانهء خدا را در اختيار كسانى كه حجّ بر آن‌ها واجب است ، قرار دهند .\r\nاگر در اين زمان گاهى ثروتمندان با هجوم بردن به بعضى از اماكن به گونه‌اى باعث افزايش قيمت‌ها مىشوند كه عدّه‌اى ديگر را محروم مىسازند ،\r\n\r\n\r\n","description":"","footnote":"\r\n( 1 ) . بحار الأنوار : 52 / 374 .\r\n","page_name":" 40 ","page_number":40},
  {"content":"\r\n\r\nولى در آن عصر درخشان نشانى از محروميّت وجود نخواهد داشت و امكان شركت در خانهء خدا و ساير اماكن عبادى براى همگان خواهد بود . به اين جهت شركت مردم بسيار زياد خواهد بود .\r\nبه اين دليل پيام حضرت بقيّة اللَّه الأعظم ارواحنا فداه به همهء زائران خانهء خدا خواهد رسيد كه كسانى كه اعمال واجب خود را انجام داده‌اند باعث محروميّت و يا زحمت ديگران نشوند .\r\nاين اوّلين برنامهء عدالتِ جهانى است كه از ابتداى ظهورِ آن حضرت به آن عمل مىشود .\r\n\r\nعدالتِ فراگير و همه‌جانبه\r\nهمان گونه كه در روايات وارد شده ، در عصر ظهور ظلم و ستمگرى از صحنهء گيتى برچيده مىشود و عدل و داد در سراسر جهان گسترده مىشود . در آن روزگار نشانه‌اى از ظلم و جنگ و خونريزى باقى نمىماند و جامعهء بشريّت در پرتو حكومت جهانى حضرت ولىّ عصر ارواحنا فداه در كمال راحتى و آرامش به سر مىبرد .\r\nاين حقيقتى است كه از هزاران سال پيش ، وعدهء فرا رسيدن چنين روزى به مردم داده شده و جهان سرانجام شاهد چنين روزگار پرشكوهى خواهد بود .\r\nدر اين مسأله هيچ گونه ترديد و ابهامى وجود ندارد ؛ زيرا لازمهء تكامل عقل‌ها ، بازگشت به فطرت اصيل انسانى و پاك شدن طينت‌ها است كه اين جريان در روزگار درخشندهء ظهور محقّق مىشود و چنين وضعيّتى را در جهان به وجود مىآورد .\r\n\r\nاجراى عدالت و لزوم تحوّل در حيوانات\r\nنكته‌اى كه در اينجا به ذهن مىآيد اين است كه وضع حيوانات در آن روزگار چگونه خواهد بود ؟\r\nآيا درندگان مىتوانند انسان مظلومى را از پاى درآورند و به زندگى او پايان\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبخشند ؟ اگر چنين است چگونه مىگوييم در آن زمان ظلم و ستم جامعهء بشريّت را تهديد نمىكند و نشانه‌اى از خونريزى باقى نمىماند ؟\r\nبا توجّه به اين حقيقت كه عصر ظهور يوم اللَّه است و روزگار حكومت الهى بر صحنهء گيتى است ، چگونه ممكن است تحوّلى در حيوانات به وجود نيايد و درندگان همچنان به درندگى خود ادامه دهند ؟ !\r\nآرى ؛ لازمهء عدل جهانى كه در عصر درخشان حكومت الهى حضرت بقيّة اللَّه ارواحنا فداه در جهان گسترده مىشود ، امنيّت جهان و در امان بودن جهانيان از هر گونه شرّ و طغيان و ستمگرى است .\r\nامنيّت جهان در آن روزگار فرخنده - كه در روايات بسيار بر آن تأكيد شده است - در صورتى امكان‌پذير است كه خوى درندگىِ درندگان از آن‌ها گرفته شود و حيوانات موذى به گونه‌اى ديگر زندگى نموده و در آن‌ها تحوّلى اساسى و دگرگون كننده ايجاد شود . و گرنه با اين همه درندگى كه در حيوانات غير اهلى - در سراسر گيتى از اعماق درياها گرفته تا فراز كوه‌هاى بلند - وجود دارد ، چگونه انسان‌ها و همچنين حيوانات ضعيف از شرّ آنان در امان خواهند بود ؟ ! مگر نه اين است كه در كلمات اهل بيت عليهم السلام دربارهء توصيفِ آن روزگار وارد شده است كه امنيّت جهانى تمام نقاط جهان را فرا خواهد گرفت ؟ !\r\n\r\nرام شدن حيوانات\r\nاكنون به بعضى از رواياتى كه در اين باره وارد شده توجّه كنيد :\r\nرسول خدا صلى الله عليه و آله و سلم بشارات فراوانى در رابطهء با حكومت امام عصر ارواحنا فداه و ويژگىهاى آن حضرت و شگفتىهاى عصر ظهور بيان فرموده‌اند و از تحوّلات و دگرگونىهاى مهمّى كه در آن زمان در جهان و جهانيان - و از آن جمله در حيوانات - واقع مىشود ، خبر داده‌اند . آن حضرت در يكى از خطبه‌هاى خود چنين فرمودند :\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n. . . وتُنزع حُمَة كلّ دابّة حتّى يدخل الوليد يده في فم الحَنَش فلايضرّه ، وتلقى الوليدة الأسد فلايضرّها ، ويكون في الإبل كأنّه كلبها ، ويكون الذئب في الغنم كأنّه كلبها ، وتملأ الأرض من الإسلام ، ويُسلب الكفّار ملكهم ، ولايكون الملك إلّا للَّه وللإسلام ، وتكون الأرض كفاثور الفضّة تنبت نباتها كما كانت على عهد آدم ؛ يجتمع النفر على القِثّاء فتشبعهم ، ويجتمع النفر على الرُّمّانة فتشبعهم ويكون الفرس بدُرَيْهمات . « 1 »\r\n. . . گزند هر جنبنده‌اى گرفته مىشود ؛ به طورى كه طفل كوچك دست خود را در دهان افعى مىنمايد و به او ضرر نمىرساند . و بچّهء خردسال با شير روبرو مىشود و به او آسيبى نمىرساند . و شير در ميان شتران است كه گويا سگ آن‌ها مىباشد و گرگ در ميان گوسفندان است كه گويا سگ آن‌هاست .\r\nو اسلام تمام زمين را فرا مىگيرد و ملك كفّار از آنان گرفته مىشود و حكومتى جز براى خدا و اسلام نيست و زمين همچون خوانى از نقره است ، گياهش را مىروياند همان گونه كه در عصر آدم مىروييد . چند نفر در خوردن يك خيار جمع مىشوند و همهء آنان را سير مىكند و چند نفر در خوردن يك انار جمع مىگردند و همهء آنان را سير مىكند . و قيمت يك اسب به چند درهمِ اندك مىباشد .\r\nبه نكته‌هاى مهمّى كه در اين روايت دربارهء تحوّلات جهان در عصر درخشان ظهور وجود دارد توجّه كنيد :\r\n1 - درندگى از حيوانات درنده گرفته مىشود .\r\n2 - حيوانات درنده و وحشى همچون شير و گرگ ، اهلى شده و در ميان شتران و گوسفندان راه مىروند .\r\n3 - ثروت و همهء اموال كفّار - آنان كه به كفر خود باقى مىمانند - از آنان گرفته مىشود .\r\n\r\n\r\n","description":"","footnote":"\r\n( 1 ) . التشريف بالمنن : 299 .\r\n","page_name":" 43 ","page_number":43},
  {"content":"\r\n\r\n4 - حكومتى جز براى خداوند وجود ندارد و فقط اسلام در آن زمان در جهان فرمانروايى مىكند .\r\n5 - بركت در آن زمان آنچنان زياد مىشود كه ميوه‌ها چند برابر حالا شده به گونه‌اى كه يك دانه ميوه ، مانند خيار و انار چند نفر را سير مىكند .\r\n6 - ارزانى فراگير مىشود به طورى كه يك اسب به چند درهمِ اندك خريد و فروش مىشود .\r\nبنابراين ؛ حكومت جهانى اسلام ، بركت‌هاى شگفت آسمانى ، پيشرفت اقتصادى ، توسعهء كشاورزى ، رام شدن درندگان و گزندگان و . . . از ارمغان‌هاى عصر درخشان ظهور است كه در اين روايت نويد آن را پيامبر اكرم صلى الله عليه و آله و سلم به جهانيان اعلام نموده‌اند .\r\nرام شدن حيوانات وحشى و در امان بودن از درندگان ، از نعمت‌هايى است كه در عصر رهايى واقع مىشود . اين دگرگونى و تحوّل در حيوانات ، بر اثر ظهور قدرت ولايت حضرت بقيّة اللَّه الأعظم ارواحنا فداه و تصرّف آن بزرگوار در موجودات آن زمان است .\r\nنه تنها رام شدن حيوانات ، بلكه بركت‌هاى زمينى و آسمانى كه در آن زمان بر مردمان نازل مىشود ، و همچنين هر گونه تحوّل ، تكامل و پيشرفت در زمينه‌هاى گوناگون ، بر اثر ظهور قدرت و ولايت آن بزرگوار مىباشد .\r\nزيرا همان گونه كه مىدانيم مقصود از مسألهء ظهور ، تنها ظهورِ شخص آن بزرگوار از نظر مادّى و جسمانى نيست ؛ بلكه مقصود ، ظهور آن حضرت با به كار گرفتن قدرت ولايت و تصرّف در عالم مىباشد . به همين دليل با ظهور آن بزرگوار تصرّفات آن حضرت در عالمِ تكوين ظاهر مىشود و بر اثر آن ، همهء مردمان شاهد تحوّلات عجيب در سراسر جهان خواهند شد .\r\nحضرت امام صادق عليه السلام مىفرمايند :\r\nينتج اللَّه تعالى في هذه الامّة رجلًا منّي وأنا منه ، يسوق اللَّه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nتعالى به بركات السّماوات والأرض ، فينزل السّماء قطرها ، ويخرج الأرض بذرها ، وتأمن وحوشها وسباعها ، ويملأ الأرض قسطاً وعدلًا كما ملئت ظلماً وجوراً ، ويقتل حتّى يقول الجاهل :\r\nلو كان هذا من ذرّيّة محمّد صلى الله عليه و آله و سلم لرحم . « 1 »\r\nخداوند در اين امّت مردى را به دستاورد و نتيجه مىرساند كه از من است و من از اويم . خداوند به وسيلهء او بركت‌هاى آسمان‌ها و زمين را جارى مىسازد .\r\nپس آسمان بارانش را مىبارد و زمين روييدنى و بذرش را خارج مىسازد ، حيوانات وحشى و درندهء زمين امن - و رام - مىشوند و زمين را سرشار از قسط و عدل مىسازد همان گونه كه از ظلم و جور پر شده باشد . و مىكشد تا آنجا كه جاهل بگويد : اگر اين از فرزندان محمّد صلى الله عليه و آله و سلم مىبود هر آينه رحم مىكرد .\r\nدر روايتى كه نقل كرديم ، تعبير جالب توجّهى از امام صادق عليه السلام نسبت به امام زمان ارواحنا فداه نقل شده ، در آن روايت امام صادق عليه السلام مىفرمايند :\r\nرجلًا منّي وأنا منه ؛\r\nمردى كه از من است و من از اويم .\r\nاين تعبير جالبى است كه بيانگر تجليل امام صادق عليه السلام از امام عصر ارواحنا فداه مىباشد . و اين همان تعبيرى است كه حضرت رسول اكرم صلى الله عليه و آله و سلم دربارهء امام حسن و امام حسين عليهما السلام نموده‌اند .\r\nنكته‌هاى ديگرى كه در اين روايت وجود دارد عبارت است از :\r\n1 - نازل شدن بركت‌هاى آسمان و زمين .\r\n2 - فراوانى باران‌هاى نافع .\r\n3 - وسعت يافتن سبزه‌زارها و روييدن گياهان و . . . كه دليل بر رشد اقتصادى و وسعت كشاورزى است .\r\n\r\n\r\n","description":"","footnote":"\r\n( 1 ) . الغيبة شيخ طوسى رحمه الله : 115 .\r\n","page_name":" 45 ","page_number":45},
  {"content":"\r\n\r\n4 - رام شدن حيوانات وحشى و درنده .\r\n5 - سرشار شدن جهان از قسط و عدالت .\r\n6 - كشته شدن دشمنان خاندان وحى عليهم السلام .\r\n7 - گفتار امام صادق عليه السلام در پايان روايت -\r\nويقتل حتّى يقول الجاهل . . .\r\n- دليل است بر اين كه اعتراض كننده از مخالفين مىباشد ؛ زيرا مىگويد : اگر اين شخص از نسل محمّد صلى الله عليه و آله و سلم مىبود رحم مىكرد . از اين گفتار معلوم مىشود كه او معتقد به حضرت رسول صلى الله عليه و آله و سلم و رحيم بودن آن حضرت مىباشد و به امامت امام زمان عجّل اللَّه تعالى فرجه اعتقاد ندارد و به اين جهت به رفتار آن بزرگوار اعتراض مىنمايد ، و اين قرينه بر آن است كه كشتار در ميان آنان مىباشد .\r\nاكنون به اصل مطلب پرداخته ، و جريان رام شدن حيوانات وحشى را كه در روايات خاندان وحى عليهم السلام به آن تصريح شده ، ادامه مىدهيم :\r\nبر اساس روايات ، در دستگاه گوارش حيواناتِ درنده ، تحوّلاتى ايجاد مىشود كه از گوشتخوارى رويگردان مىشوند و گياهخوار مىگردند .\r\nبا اين بيان روشن مىشود كه خوى درندگى و خونريزى از درندگان گرفته مىشود و آن‌ها با خوردن گياهان ، احتياجات غذايى خود را بر طرف مىسازند .\r\nحضرت امام حسن مجتبى عليه السلام مىفرمايند :\r\nتصطلح في ملكه السباع . « 1 »\r\n( در حكومت حضرت مهدى عليه السلام ، ) درندگان با يكديگر در صلح و آرامش خواهند بود .\r\nو حضرت اميرالمؤمنين على عليه السلام مىفرمايند :\r\nاصطلحت السباع والبهائم . « 2 »\r\nدرندگان و چهارپايان در صلح و آرامش خواهند بود .\r\n\r\n\r\n","description":"","footnote":"\r\n( 1 ) . بحار الأنوار : 52 / 280 .\r\n( 2 ) . بحار الأنوار : 52 / 316 .\r\n","page_name":" 46 ","page_number":46},
  {"content":"\r\n\r\nاين گونه مسائل از نظر افرادى كه با روزگار كنونى قلب خود را پيوند زده‌اند و نمىتوانند به برتر از آنچه وجود دارد نظاره كنند ، مشكل و تحمّل آن سخت است ؛ ولى براى كسانى كه مىتوانند به جهانِ آينده با ديدگانى آشنا به مسايل آيندهء جهان بنگرند ، آسان است ؛ زيرا مىدانند تحوّلات و دگرگونىهاى عجيبى كه در زمين و زمان ايجاد مىشود ، در موجودات كرهء زمين تأثيرات شگفتى مىگذارد و روزنه‌هاى پيشرفت و تكامل را به روى همهء موجودات مىگشايد .\r\nبا توجّه به اين حقيقت ، چه بُعدى دارد كه انسان‌ها بر اثر تقويت اراده و قدرت يافتن در تلقين خواسته‌هاى خود ، حتّى حيوانات را تحت تأثير قرار دهند ؟ !\r\nهمان گونه كه نگاه پرقدرت شيخ بهايى و افرادى همچون او ، مس را به طلا تبديل مىكند . در روزگارِ تكامل عقل‌ها ، انسان‌ها مىتوانند ارادهء خود را بر حيوانات كه داراى شعور هستند القاء نمايند .\r\nاگر ما ، مردم آن روزگار را همچون افراد اين زمان بپنداريم ، پذيرش اين واقعيّت‌ها مشكل است ؛ ولى همان گونه كه گفتيم : آن روزگار ، روزگارِ تكامل عقل‌ها و زمانِ پرتوان شدن قدرت‌هاى انسانى است ؛ با توجّه به اين بيان ، پذيرش اين گونه جريانات بسيار سهل و آسان مىشود .\r\n\r\nتصرّف در مغز و سيستم عصبى حيوانات\r\nاكنون براى نزديك شدن مطلب به برخى از اذهان ، به نقل جريانى مىپردازيم كه دليل بر امكان تصرّف و تحوّل در حيوانات است ؛ تا روشن شود براى اجراى عدالتِ همه‌جانبه نياز به دگرگونى در وجود حيوانات است و اين كار به راحتى با تصرّف در مغز و سيستم عصبى حيوانات انجام مىگيرد .\r\nالبتّه بايد توجّه داشته باشيم ما براى بيان تحوّلات شگفت‌انگيز عصر درخشان ظهور نيازى به نقل جرياناتى كه در دوران تاريك غيبت واقع شده ،\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nنداريم و جريانى كه مىآوريم براى استدلال به آن ، بلكه براى نزديك شدن مطلب به ذهن بعضى از افرادى است كه شايد در دوران تاريك غيبت ، غاصبان حكومت الهى با زرق و برق‌هاى نمايشى خود ، در آنان تأثير گذارده باشند .\r\nبا توجّه به نكته‌اى كه گفتيم به اين جريان توجّه كنيد :\r\nشخصى به نام « دل‌گادو » دست به نمايش دلهره‌انگيزى زد . ما خلاصهء برنامهء او را مىآوريم : دژ بزرگ آهنى باز شد و گاو نر عظيم‌الجثّه‌اى از درون تاريكى به ميان ميدان جست ، و مستقيم به سوى « دل‌گادو » پيش آمد ، حسّاسترين نقطه بدن « دل گادو » را نشانه گرفته بود .\r\nنفس در سينهء ده‌ها هزار تماشاچى و عكّاس و خبرنگار حبس شده بود .\r\nچنان دلهره و ترس بر فضا سايه افكنده بود كه گويى كسى را ياراى خروج از اين اقيانوس ترس آميخته به سكوت نبود .\r\nفقط صداى چهار نعل گاوى خشمگين كه به سوى مردى در وسط ميدان مىدويد به گوش مىرسيد .\r\nهمه انتظار لحظه‌اى را مىكشيدند كه « دل‌گادو » روى شاخ‌هاى گاو نر به آسمان پرتاب شود يا شاخ‌هاى تيز سينهء او را بشكافد .\r\nبا توجّه به اين كه « دل گادو » ، نه لباس گاوبازان را به تن داشت و نه شِنل قرمز آنان را و به جاى شمشير يك جعبهء كوچك سياه در دست داشت كه يك فرستندهء راديويى بود و فقط چند دكمه روى آن نصب شده بود .\r\nگاو با سرعت هر چه تمامتر تا ده قدمى « دل‌گادو » پيش آمد ، نفس‌ها در سينه‌ها حبس شده بود ، يك لحظه باقى بود تا گاو « دل‌گادو » را از پا درآورد .\r\nتمام چشم‌ها به يك نقطه دوخته شده بود ، هيچ كس نمىدانست چه خواهد شد .\r\n« دل‌گادو » دكمه‌اى را فشار داد ، گاو روى دو دست چنان ترمز كرد كه چند متر روى شن‌هاى ميدان كشيده شد . در حالى كه نگاهى به « دل‌گادو » انداخت\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبىاختيار برگشت و آهسته و مغموم و بىتفاوت به سوى جايگاه اوّلى خود بازگشت .\r\nمردم هنوز مىترسيدند كه اگر فرياد بزنند گاو خشمگين برگردد ولى ديگر گاو خشمگين نبود .\r\n« دل‌گادو » با فرستندهء خود از طريق يك سيم بسيار نازك كه به مغز گاو وصل شده بود دستور بازگشت او را صادر كرده بود .\r\nنه تنها با گسيل مقدار كمى الكتريسيته ، فرمان برگشت داده شده بود بلكه احساس عصبانيّت گاو را هم به بىتفاوتى و آرامش تبديل كرده بود . گاو به انتهاى ميدان رسيد مجدّداً همه ديدند كه « دل‌گادو » با دكمه‌هاى جعبه ور مىرود .\r\nگاو ايستاد نگاهى به « دل‌گادو » انداخت و دوباره با خشمِ تمام سم‌هاى خود را به زمين كوفت و با سرعتى بيشتر به سوى او حركت كرد . « دل‌گادو » خونسرد پشتش را به گاو كرد و به سوى آن طرف ميدان به قدم زدن پرداخت ، فقط صداى پاى گاو را مىشنيد ، درست در فاصلهء چند قدمى دكمهء مخصوص را فشار داد ، در ميان بهت و حيرت و ترس تماشاچيان ، گاو بيچاره دوباره ترمز كرد و راه برگشت را در پيش گرفت .\r\nفرياد از جمعيّت برخاست ، ولى گاو همچنان خونسرد و آرام مىرفت .\r\nآزمايش چندين بار تكرار شد و هر بار با قاطعيّت نشان داده شد كه با تحريك الكتريكى مغز گاو ، مىتوان ارادهء حيوان را دستكارى كرد و او را بر خلاف ميل و تصميمش به كارى وادار نمود . « 1 »\r\nحيوان را با زدن يك آمپول بيهوش مىكنند . پوست سر او را با چاقوى جرّاحى مىبرند و باز مىكنند و استخوان جمجمه را با يك متهء ظريف سوراخ مىنمايند . سيم نازكى را از درون سوراخ تعبيه‌شده روانهء مغز مىسازند ، سر\r\n\r\n\r\n","description":"","footnote":"\r\n( 1 ) . عجائب حسّ ششم : 54 .\r\n","page_name":" 49 ","page_number":49},
  {"content":"\r\n\r\nسيم را از پوست سر بيرون مىگذارند ؛ قسمت جراحى شده را پانسمان مىنمايند تا آثار زخم بكلّى خوب شود .\r\nگيرندهء كوچكى كه با باطرى كار مىكند و روى طول موج معيّن امواج را دريافت مىكند به سر سيم وصل مىشود . كار اين گيرنده اين است كه از طريق جارى كردن مقدارى الكتريسيته به مغز حيوان ، مغز او را تحريك كند .\r\nبه اين ترتيب انسان مىتواند رفتار حيوان را به دلخواه خود با قدرت بيشتر از طبيعى تحت نظر و در اختيار داشته باشد . « 1 »\r\nدر سال 1960 يك گروه پژوهشى طريقه‌اى را كشف كرد كه به كمك آن مىتوان با ايجاد يك حوزهء الكتريكى در خارج به تحريك مغز پرداخت و بدون فرو بردن الكترود در مغز ، تمام آثار و آزمايشات تحريك الكترونيكى را كه تا به حال به دست آمده آسانتر و سهلتر انجام داد . « 2 »\r\n\r\nنيرويى برتر از قدرت الكتريكى\r\nدر عصر درخشان ظهور كه دوران تكامل عقل و اراده است ، نه نيازى به چاقوى جرّاحى است و نه احتياجى به فرو بردن الكترود در مغز ؛ زيرا در آن زمان نيرويى برتر از الكتريك جهان را فرا مىگيرد و تشعشعات انوار ولايت در همهء اشياء از جمله مغز حيوانات اثر گذارده و تحوّلى تعجّب‌آفرين در آنان به وجود مىآورد .\r\nاكنون دربارهء اين تحوّل شگفت‌انگيز باهم به سخنان رسول خدا صلى الله عليه و آله و سلم توجّه كنيم :\r\nحضرت رسول خدا صلى الله عليه و آله و سلم دربارهء تحوّلاتى كه در مغز و سيستم عصبى حيوانات در آن روزگار فرخنده به وجود مىآيد ، چنين مىفرمايند :\r\n\r\n\r\n","description":"","footnote":"\r\n( 1 ) . عجائب حسّ ششم : 58 .\r\n( 2 ) . عجائب حسّ ششم : 65 .\r\n","page_name":" 50 ","page_number":50},
  {"content":"\r\n\r\nيقول الرجل لغنمه ولدوابّه : اذهبوا فارعوا في مكان كذا و كذا وتعالوا ساعة كذا و كذا ، وتمرّ الماشية بين الزرعين لاتأكل منه سنبلةً ولاتكسر بظلفها عوداً ، والحيّات والعقارب ظاهرة لاتؤذي أحداً ولايؤذيها أحد ، والسبع على أبواب الدور تستطعم لاتؤذي أحداً . . . . « 1 »\r\n( در آن روزگار ) مرد به گوسفند و چهارپايان خود مىگويد : برويد و در فلان مكان چرا كنيد و در فلان زمان بازگرديد .\r\n( در آن روزگار ) حيوانات ميان دو زراعت راه مىروند و از خوشهء گياهى نمىخورند و شاخه‌هاى درختان را با شاخ‌هاى خود نمىشكنند ، مارها و عقرب‌ها آشكارند و به هيچ كس آزار نمىرسانند و كسى آن‌ها را اذيّت نمىكند . درندگان براى طلب خوراكى به درب خانه‌ها مىآيند و احدى را آزار نمىدهند .\r\nبر اساس رواياتى كه در زمينهء تكامل و پيشرفت در شعور حيوانات وارد شده است ، چهارپايان داراى قدرت درك دستورات مردمان مىشوند و مىتوانند فرمان و خواسته‌هاى صاحبان خود را فهميده و اطاعت نمايند .\r\nبه اين جهت بدون آن كه كسى در پى گوسفندان و ساير چهارپايان به راه افتد ، زمان و مكان چرا براى آنان تعيين مىشود و آن‌ها بدون تخلّف طبق دستورات صادر شده از سوى صاحبان خود ، به چراگاه مىروند و در زمان تعيين شده بازمىگردند .\r\nنه تنها سخن گفتن انسان با حيوانات ممكن است ، بلكه سخن گفتن حيوانات با امامان ، پيامبران و اولياى الهى موارد بسيارى دارد كه در تاريخ و سيرهء آن بزرگواران درج گرديده است .\r\nسخن گفتن گرگ با جناب ابوذرّ كه بعثت رسول خدا صلى الله عليه و آله و سلم را به ابوذرّ خبر داد نمونه‌اى از آن‌ها است .\r\n\r\n\r\n","description":"","footnote":"\r\n( 1 ) . التشريف بالمنن : 203 .\r\n","page_name":" 51 ","page_number":51},
  {"content":"\r\n\r\nدر روايتى كه نقل كرديم رسول خدا صلى الله عليه و آله و سلم سخن گفتن انسان با چهارپايان را بيان فرموده‌اند كه آن از ويژگىهاى روزگار ظهور است همان گونه كه در روايات ديگر به آن تصريح شده است .\r\nاز آنجا كه حيوانات از قدرت عقل برخوردار نيستند ، در عصر درخشان ظهور در مغز و سيستم عصبى آن‌ها تصرّف مىشود ؛ زيرا تصرّف در سيستم عصبى حيوانات و تغيير و تحوّل در آن ، مىتواند در اعمال و رفتار حيوانات تغييرات مهمّى ايجاد كند . پس براى تغيير در رفتار حيوانات و دگرگون ساختن كارهاى آنان بايد در سيستم عصبى آن‌ها تصرّف نمود .\r\nدر جهان آفرينش ، حيوانات به گونه‌اى خلق شده‌اند كه تغيير در سيستم عصبىِ آن‌ها ، سبب واكنش و انجام رفتارهاى تازه در آن‌ها مىشود . علّت و منشأ اين تغيير و تحوّل را نظام آفرينشِ الهى در وجود آن‌ها قرار داده است .\r\n\r\nيك پرسش جالب و يك پاسخ مهمّ\r\nفعليّت يافتن قدرت‌هاى عقلىِ انسان و افزايش نيروهاى آن در عصر درخشان ظهور با دستان شفابخش حضرت مهدى ارواحنا فداه ، از مسايلى است كه در روايات خاندان وحى عليهم السلام وارد شده و توضيحاتى دربارهء آن در اين كتاب آمده است .\r\nاكنون اين سؤال پيش مىآيد : تحوّلى كه در حيوانات به وجود مىآيد و تصرّف در سيستم عصبى آن‌ها و پيشرفتى كه در شعور حيوانى آن‌ها انجام مىگيرد به چه صورت است ؟ درست است كه انسان‌ها با دستان شفابخش حضرت بقيّة اللَّه ارواحنا فداه به تكامل عقلى و افزايش قدرت‌هاى روحى دست مىيابند ، ولى تحوّلى كه در حيوانات ايجاد مىشود چگونه انجام مىشود ؟\r\nدر پاسخ به اين سؤال مىگوييم :\r\nدرست است كه ويروس‌هاى شيطانى مغز انسان‌ها با دستان شفابخش امام\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nعصر عجّل اللَّه تعالى فرجه نابود شده و قفل گنجينه‌هاى عقلى آنان گشوده شده و قدرت‌هاى نهفتهء آن شكوفا گرديده و به كار گرفته مىشود ؛ ولى بايد به اين نكتهء مهمّ توجّه داشته باشيم كه تكامل انسان‌ها در عصر فرخندهء ظهور و راه‌يابى آن‌ها به قدرت‌هاى عظيم و شگفت‌انگيز ، عوامل گوناگونى دارد كه مردم به وسيلهء حضرت بقيّة اللَّه الأعظم عجّل اللَّه تعالى فرجه به آن نايل مىشوند كه دستان شفابخش آن حضرت يكى از آن عوامل مىباشد .\r\nعوامل اساسى ديگرى نيز در آن عصر درخشان وجود خواهد داشت كه نه تنها جامعهء بشريّت ، بلكه سراسر گيتى را دگرگون ساخته و تحوّلى شگفت در همهء موجودات جهان ايجاد مىنمايد .\r\n\r\nنور حضرت بقيّة اللَّه ارواحنا فداه\r\nيكى از عوامل مهمّ تحوّلات در آن عصر فرخنده ، تشعشع انوار تابناك حضرت بقيّة اللَّه الأعظم عجّل اللَّه تعالى فرجه مىباشد كه سراسر جهان را فرا مىگيرد به گونه‌اى كه جهان را از روشنايى خورشيد بىنياز مىسازد .\r\nهمان گونه كه نور خورشيد در ذرّات جهان داراى اثرات لازم ، مهمّ و حياتى است ، درخشش نور تابان حضرت بقيّة اللَّه الأعظم ارواحنا فداه - كه نور اللَّه هستند - در آن زمان شكوهمند ، تأثير و تحوّل عظيمى در اعماق عالم هستى مىگذارد و جهان خاكى را به عالم پاكى تبديل مىنمايد . « 1 »\r\n\r\n\r\n","description":"","footnote":"\r\n( 1 ) . بحث دربارهء نور اللَّه و مقام نورانيّت خاندان وحى عليهم السلام از معارف عالى اهل بيت عليهم السلام است كه متأسّفانه آگاهى جامعهء ما دربارهء آن بسيار اندك است و لازم است براى شناخت آن بحثهاى گسترده و وسيع انجام گيرد .\r\n","page_name":" 53 ","page_number":53},
  {"content":"\r\n\r\n\r\nدقّت در زندگى حيوانات\r\nاكنون روشن شده است كه نور و روشنايى روز در زندگانى بسيارى از حيوانات داراى اثر روشن و آشكار مىباشد ، ما پس از بحثى فشرده دربارهء زندگى حيوانات به نقل نمونه‌اى از آن مىپردازيم :\r\nبررسى ، دقّت و جستجو در چگونگى ، پيدايش و زندگى ميلياردها حيوان و آشنا شدن با رازهاى آفرينش انواع آن‌ها ، ايمان انسان را به قدرت عظيم آفرينندهء آن‌ها بيشتر مىكند .\r\nخداوند كريم همان گونه كه آفرينش انسان‌ها و زمين را نشانهء قدرت خود بيان فرموده ، خلقت جنبندگان را نيز نشانهء توانايى خويش قرار داده است و مىفرمايد :\r\n« وَمِنْ آياتِهِ خَلْقُ السَّماواتِ وَالْأَرْضِ وَما بَثَّ فيهِما مِنْ دابَّةٍ » . « 1 »\r\nو از نشانه‌هاى قدرت او آفرينش آسمان‌ها و زمين است و نيز موجوداتى كه در آن‌ها خلق و منتشر فرموده و او هر گاه اراده فرمايد قادر بر گرد آوردن آن‌ها در روز موعودِ قيامت است .\r\nو همچنين مىفرمايد :\r\n« وَفى خَلْقِكُمْ وَما يَبُثُّ مِنْ دابَّةٍ آياتٌ لِقَوْمٍ يُوقِنُونَ » . « 2 »\r\nو نيز در آفرينش شما و جنبندگانى كه در سراسر خلقت پراكنده‌اند ، نشانه‌هايى از قدرت آفريدگار براى آنان كه يقين مىورزند .\r\nو در سورهء انعام دربارهء اجتماع آنان مىفرمايد :\r\n« وَما مِنْ دابَّةٍ فِى الْأَرْضِ وَلا طائِرٍ يَطيرُ بِجَناحَيْهِ إِلّا امَمٌ أَمْثالُكُمْ ما فَرَّطْنا فِى الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ » . « 3 »\r\n\r\n\r\n","description":"","footnote":"\r\n( 1 ) . سورهء شورى ، آيهء 29 .\r\n( 2 ) . سورهء جاثيه ، آيهء 4 .\r\n( 3 ) . سورهء انعام ، آيهء 38 .\r\n","page_name":" 54 ","page_number":54},
  {"content":"\r\n\r\nو هيچ جنبنده‌اى در زمين نيست و نه هيچ پرنده‌اى كه با دو بال خود پرواز مىكند ، مگر آن كه آن‌ها هم امّت‌هايى مثل شما ( انسان‌ها ) هستند . ما ، در اين كتاب از ذكر هيچ مطلبى فروگذار نكرديم ، سپس تمام مخلوقات به سوى پروردگارشان بازگردانده مىشوند .\r\nخداوند در اين آيهء شريفه ، گروه گروه بودن حيوانات را بيان فرموده است .\r\nدقّت در زندگى حيوانات ، ايمان و اعتقاد انسان را به وجود خالق و پروردگار قادر محكم مىكند .\r\nما در اينجا نمونهء كوچكى از زندگى گروهى حيوانات را نقل مىكنيم كه شاهد بر گروه گروه بودن آنان مىباشد و نيز دلالت مىكند كه طولانى شدن روز و افزايش زمان تابش نور خورشيد چگونه بر سيستم عصبى آن‌ها تأثير مىگذارد و آن‌ها را به واكنش عجيب وادار نموده و در زندگى آن‌ها تحوّل به وجود مىآورد .\r\n« ميليونها پرنده از انواع مختلف ، در آخر تابستان مهاجرت مىكنند و زادگاهشان را به سوى مناطقى كه در زمستان آب و هواى گرمترى دارد ، ترك مىكنند . اين پرندگان ، بهار سال بعد به سرزمينى كه در آن توليدمثل مىكردند ، بازمىگردند .\r\nبرخى از پرندگان مهاجر ، هر ساله بيش از 32 هزار كيلومتر را مىپيمايند .\r\nآن‌ها راه بازگشت به زادگاهشان را با دقّتى خارق‌العاده مىيابند . برخى از اين پرندگان ، تنها و برخى ديگر به طور دسته‌جمعى مهاجرت مىكنند .\r\nمهاجرت پرندگان ، با تغيير طول روز آغاز مىشود . تغيير طول روز ، بر سيستم عصبى آن‌ها اثر مىگذارد . هنگامى كه روزها كوتاهتر مىشوند ، پرندگان پيام عصبى خاصّى دريافت مىكنند كه موجب مىشود به سوى مناطق گرمتر پرواز كنند . زمانى كه طول روز تا حدّ معيّنى افزايش مىيابد ، پيام ديگرى به مغزشان ارسال مىشود كه باعث بازگشت آن‌ها به زادگاهشان مىشود . » « 1 »\r\n\r\n\r\n","description":"","footnote":"\r\n( 1 ) . پرسشهاى عجيب ، پاسخهاى عجيبتر : 2 / 98 .\r\n","page_name":" 55 ","page_number":55},
  {"content":"\r\n\r\nاميدواريم هر چه زودتر با طلوع نور جهانتاب حضرت بقيّة اللَّه الأعظم ارواحنا فداه ، در سراسر جهان تحوّلى عظيم به وجود آيد و اتم‌هاى وجود انسان‌ها ، حيوان‌ها ، نباتات و جمادات حركتى نو را در مسير ترقّى و پيشرفت آغاز نمايد تا روزگارى كه زمين و آنچه در او هست به صورتى برتر تبديل گردد !\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\n2 . قضاوت\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nبحثى دربارهء قضاوت\r\nپس از نابودى و شكست لشكر منافقين و كفّار و نابودى ستمگران جهان و پابرجايى حكومت عدل الهى در سراسر جهان ، بايد پرونده‌هاى ستمگران بررسى شود و در پهنهء گيتى هر كس به كسى ظلم و ستم روا داشته است ، آن را بر طرف نموده و جبران نمايد .\r\nزيرا بر طرف ساختن ظلم و ستم در سراسر جهان ، تنها به نابود ساختن پادشاهان و حاكمانى كه بر مردم و ملّت خود ظلم مىنموده‌اند نيست ؛ بلكه همهء ظالمان اگرچه فقط به يك تن ظلم نموده باشند ، بايد به ستم آنان پايان داده شود تا همهء مظلومين جهان از زير يوغ ستمگران نجات يابند .\r\nبديهى است بسيارى از كسانى كه به ديگران ظلم نموده‌اند ، خود را ظالم نمىدانند و حاضر نيستند ظلم و ستمى را كه روا داشته‌اند ، بپذيرند . و اين باعث اختلاف ميان ستمگران و مظلومين مىشود ؛ زيرا كه ظالم ، كار خود را حق جلوه مىدهد و مظلوم آن را ظلمى آشكار مىبيند . و در واقع هر يك خود را مظلوم و ديگرى را ظالم مىشمرد .\r\nدر اين گونه موارد در كارى كه انجام داده شده هيچ يك از دو طرف نزاع اختلافى ندارند ولى در اين كه آن كار ظالمانه بوده يا نه اختلاف دارند و در\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبعضى از موارد ظلم‌كنندگان ظلمى را كه انجام داده‌اند انكار مىنمايند و نمىپذيرند كه چنين كارى را انجام داده‌اند . اينها دو نمونه از مواردى است كه سبب اختلاف ميان دو نفر يا دو گروه مىشود .\r\nدر اين گونه موارد ، نياز به قضاوت مىباشد تا با يك آگاهى وسيع و علم فراگير ، ظالم و مظلوم از يكديگر تشخيص داده شوند و حق مظلوم از ظالم گرفته شود . بديهى است در موارد بسيارى هيچ يك از دو طرف نمىتوانند شاهد و گواهى كه براى شهادت مورد پذيرش باشد ، بياورند .\r\nدر اين صورت بنا بر مسايل فقهى ، كار به يمين و سوگند كشيده مىشود كه ممكن است منكر با قسم دروغ و سوگند نابجا ، حقّ ديگرى را پايمال نمايد و ظالمانه آن را از دست او بربايد ؛ همان گونه كه ممكن است با اقامهء بيّنهء غير واقعى حقّ صاحب حق پايمال گردد .\r\nبديهى است قضاوتى كه سرانجامش سوگند و قسم باشد ، نمىتواند در همه جا حقّ را به صاحب حق بدهد و سايهء ظالم را از سر مظلوم كوتاه نمايد .\r\n\r\nاوج قضاوت در آغاز ظهور « 1 »\r\nهمان گونه كه گفتيم آغاز حكومت امام عصر ارواحنا فداه آغاز پاكسازىها و رفع ظلم و ستم‌هاست . به اين جهت مسألهء قضاوت در آغاز ظهور ، بسيار اوج خواهد داشت تا با قضاوت صحيح و عادلانه ، حقّ مظلومين از ستمگران گرفته شده و حقّ به حق‌دار برسد .\r\nجالب توجّه است كه در آن عصر شكوهمند - طبق روايات وارده - قضاوت‌ها بر اساس واقعيّت‌ها خواهد بود و ظنّ و گمان در مسألهء قضاوت ، در آن زمان ارزشى ندارد و كسانى كه در آن روزگار از طرف حضرت بقيّة اللَّه الأعظم ارواحنا فداه به عنوان قضاوت در ميان مردم برگزيده مىشوند ، از امدادهاى غيبى\r\n\r\n\r\n","description":"","footnote":"\r\n( 1 ) . اين جريان در ابتداى ظهور واقع مىشود و بعد از استقرار حكومت الهى امام زمان ارواحنا فداه و اجتماعى كه داراى عدالت و انصاف است ، جايى براى اختلاف باقى نمىماند و احتياجى به قضاوت نيست .\r\n","page_name":" 60 ","page_number":60},
  {"content":"\r\n\r\nبرخوردار بوده و بر اثر تكامل عقل و تهذيب نفس ، هيچ گاه گرايش به قضاوت به نفع ظالم در آنان پيدا نمىشود .\r\nآنان خود را در حضور خداوند متعال و در محضر حضرت بقيّة اللَّه الأعظم ارواحنا فداه مىبينند و به همين جهت حكم حق را همان گونه كه لازم است صادر مىنمايند . جالب توجّه است كه در آن زمان بر اساس تكامل عقل‌ها مردم نيز آمادهء اجراى حكم عادلانه و پذيراى آن مىباشند . و اين لازمهء حكومت عدل الهى حضرت ولىّ عصر عجّل اللَّه تعالى له الفرج مىباشد .\r\nدر آن زمان قاضيان بر اساس برخوردارى از دو خصلت : 1 - خودسازى 2 - امدادهاى غيبى ، با اجراى حكم صحيح ، آتش فتنه را خاموش ساخته و با حكم عدل و داد ، به ظلم و بىداد افراد پايان مىبخشند و به اين گونه ، ظلم و ستم را ريشه‌كن ساخته و بنيان عدالت را استوار مىسازند .\r\nجالب توجّه است كه يكى از موارد آشكار ظلم و ستم كه در روزگار رهايى ريشه‌كن مىشود ، قضاوت‌هاى ظالمانه‌اى است كه قضاوت‌كنندگان بر اساس غرض‌هاى شخصى انجام مىدهند .\r\nبديهى است اگر قاضى خودساخته نباشد و خود را در محضر خدا نبيند ، حكمى كه صادر مىنمايد نه تنها درخت ظلم و ستم را ريشه‌كن نمىسازد ؛ بلكه آن را آبيارى نموده و تنومند مىسازد . داستانى را كه مىآوريم نمونه‌اى از آن‌هاست :\r\n« مردى لاشهء سگ خويش را در قبرستان مسلمين مدفون ساخت . مردمان برآغاليدند ، وى را بگرفتند سخت بكوفتند و نيمه جان به قاضى بردند .\r\nقاضى به جهت سابقهء عداوتى كه با او داشت ، نشاندنِ آتش فتنه را به سوختن او فرمان داد . مرد الحاح كرد كه : مرا سخنى مانده است ، اگر قاضى اجازت فرمايد بگويم . قاضى رخصت داد .\r\nگناهكار گفت : چون اجل سگ برسيد امرى عجيب پديد گشت . يعنى به\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nناگاه مُهر زبانِ حيوانِ صامت بشكست و مانند ما آدميان به سخن درآمد ، مرا به نام خواند و وصيّت كرد كه بدره‌اى زر از نياكان به ميراث دارم و در زير فلان سنگ به صحرا نهفته‌ام . تا نفسى از من باقى است سبك بدآن جا شو ، سنگ بردار و مرده ريگ برگير و آن گاه كه وداعِ اين دار فانى گويم جسد مرا به جوار صلحا به خاك سپار و يك نيمه از زر نزد يكى از قضات اسلام بَر ، تا در تخفيف عقوبات من به امور حسبيّه صرف كند و مرا به دعاهاى خير ياد فرمايد .\r\nمن چون خارقهء سخن گفتن سگ بديدم ، بر راستى گفتهء او اعتماد كردم . در ساعت بشتافتم و زر به نشان بيافتم و اكنون آن بدره بر جاى است . . .\r\nقاضى به طمع نيمهء ديگر زر گفت : سبحان اللَّه ! اين حيوان بىشبهه از احفاد سگ اصحاب كهف بوده است و البتّه از دفن چون او شريف‌نسبى در گورستان مسلمانان بر تو حرجى نيست . آن مرحوم ديگر بار چه گفت ؟ » « 1 »\r\nآنچه را نقل كرديم يك داستان است كه نشان‌دهندهء قضاوت كسى است كه خود را نساخته و در هنگام قضاوت خود را در محضر خدا نمىبيند و به خاطر گرفتن رشوه حكم مىكند . پس بايد همان گونه كه گفتيم يك آگاهى وسيع و علم فراگير وجود داشته باشد كه نگذارد ظلم و ستم با پوشش سوگندِ دروغ در جهان ادامه يابد .\r\nدر اينجا نياز به امداد غيبى و نيروى معنوى احساس مىشود كه بتواند هر چيزى را كه باعث ادامهء ظلم و ستم مىباشد - اگرچه بيّنهء دروغين و يمينِ كاذب باشد - بر طرف نموده و هر سدّى را كه پشتوانهء ظلم و ستم مىباشد ، بشكند .\r\nاگر آنچه ممكن است دستاويز ستمگران قرار گيرد از ميان برداشته نشود ، چه فرقى ميان دوران تيرهء غيبت و عصر درخشان ظهور خواهد بود ؟ ! و چگونه مىتوان آن روزگار را ، دوران حكومت عدل و عدالت و نابودى ستم و ستمگران دانست ؟ !\r\n\r\n\r\n","description":"","footnote":"\r\n( 1 ) . دوازده هزار مثَل فارسى : 60 .\r\n","page_name":" 62 ","page_number":62},
  {"content":"\r\n\r\n\r\nقضاوت بر اساس ظنّ و گمان\r\nعلم و آگاهى و آمادگى مردم براى اجراى عدالت در آن زمان چنان افزايش مىيابد كه هيچ گاه حكمى بر اساس ظنّ و پندار و فهم شخصى افراد صادر نمىشود ؛ زيرا اطمينان نمودن به ظنّ و گمان با حكومت عادلانه سازگار نيست .\r\nحكومت در صورتى حكومتِ عدل و داد است كه بر اساس علمى كه مطابق با واقع است ، رفتار نمايد ؛ و گرنه چگونه مىتوان حكمى را بر مبناى ظنّ - كه خلاف آن محتمل است - حكم واقعى و عادلانه دانست ؟\r\nبنابراين ، در آن زمان چون حكومت كاملًا عادلانه است هر گونه قضاوتى در آن عصر و دوران بر مبناى عدالت مىباشد و اقتضاى عدالت آن است كه حكم ، مطابق با واقع و بر اساس علم و يقين باشد نه ظنّ و گمان .\r\nحضرت اميرالمؤمنين عليه السلام مىفرمايند :\r\nليس من العدل ، القضاء على الثّقة بالظّنّ . « 1 »\r\nحكم و قضاوت بر اساس اطمينان به ظنّ و گمان ، از عدالت نيست .\r\nرشد فكرى و علمى در آن زمان آنچنان وسيع و گسترده است كه هيچ گاه قضاوتى صادر نمىشود مگر بر اساس علم و آگاهى ؛ زيرا اين ، لازمهء حكومت عادلانه است .\r\nاز روايات نيز استفاده مىشود كه قضاوت بر اساس بيّنه و يمين ، در بعضى از موارد نه تنها عدالت را به ارمغان نمىآورد ، بلكه به وسيلهء آن حقّ افراد پايمال مىگردد . براى روشن شدن مطلب به اين روايت توجّه كنيد :\r\nرسول خدا صلى الله عليه و آله و سلم فرمودند :\r\nإنّما أقضي بينكم بالبيّنات والأيمان وبعضكم أَلْحن بحجّته من\r\n\r\n\r\n","description":"","footnote":"\r\n( 1 ) . نهج البلاغة ، قصار الحكم 211 ص 1184 .\r\n","page_name":" 63 ","page_number":63},
  {"content":"\r\n\r\nبعض ، فأيّما رجل قطعت له من مال أخيه شيئاً يعلم أنّه ليس له ، فإنّما أقطع له قطعة من النّار . « 1 »\r\nهمانا من ميان شما با بيّنه‌ها و سوگندها قضاوت مىنمايم و بعضى از شما بيشتر از بعض ديگرى قدرت در اقامهء دليل خود دارد ، ( به خاطر بيان بهتر به خوبى مىتواند گفتار خود را مستدلّ نمايد ) .\r\nپس هر كس كه من از مال برادرش ( بر اساس بيّنه و يمين ) به او چيزى دادم كه او خود مىداند كه آن مال او نيست ، من ( در واقع ) قطعه‌اى از آتش را به او داده‌ام .\r\nاين روايت ظاهر است در اين كه بيّنه و يمين نمىتواند هميشه مطابق با واقع و حقيقت باشد . بنابراين در مواردى كه اين گونه نيست عدالت واقعى اجراء نشده و بر اساس حكم ظاهرى عمل شده است .\r\n\r\nفراست و زيركى در قضاوت\r\nقاضى بايد حتّى در زمان غيبت امام عصر عجّل اللَّه تعالى فرجه علاوه بر علم به مسايل قضايى و عدالت ، از فراست و زيركى در قضاوت نيز برخوردار باشد تا بتواند به وسيلهء آن از بيّنهء غير واقعى و يمين كاذب جلوگيرى كند و اين حقيقتى است كه متأسّفانه از زمان‌هاى دور رعايت نشده است . قاضى بايد از قضاوت‌هاى حضرت اميرالمؤمنين عليه السلام درس بياموزد و بداند كه گاهى با زيركى و فراست مىتواند از واقعيّت جريان آگاه شود ، بدون اين كه نوبت به شاهد و سوگند برسد .\r\nقاضى در صورتى از بيّنه و قسم مىتواند كمك بگيرد كه در بن‌بست قرار گرفته باشد و راهى براى به دست آوردن واقعيّت نداشته باشد .\r\n\r\n\r\n","description":"","footnote":"\r\n( 1 ) . مستدرك الوسائل : 17 / 366 .\r\n","page_name":" 64 ","page_number":64},
  {"content":"\r\n\r\n\r\nقضات ، قضاوت را از اميرالمؤمنين عليه السلام بياموزند\r\nبه همين جهت حضرت اميرالمؤمنين عليه السلام شريح قاضى را كه بدون تحقيق پس از سوگند منكرين به نفع آنان قضاوت نموده بود ، سرزنش كردند و فرمودند :\r\nيا شريح ؛ هيهات ! هكذا تحكم في مثل هذا ؟ ! « 1 »\r\nهيهات اى شريح ! در مثل اين مورد ، اين گونه حكم مىكنى ؟ !\r\nاين روايت را مرحوم علّامهء مجلسى در « بحار الأنوار جلد 14 » و با اندك تفاوتى در جلد 40 نقل كرده است :\r\nروزى حضرت اميرالمؤمنين عليه السلام وارد مسجد شدند ، ديدند نوجوانى گريه مىكند و افرادى اطراف او بودند .\r\nاميرالمؤمنين عليه السلام از حال او سؤال كردند . او گفت : شريح در جريانى به گونه‌اى قضاوت كرد كه در آن به من انصاف نداد !\r\nحضرت فرمودند : جريان تو چيست ؟\r\nنوجوان گفت : اين‌ها - و به افرادى كه نزد او بودند اشاره كرد - با پدرم براى مسافرت از شهر خارج شدند ، آن‌ها از مسافرت برگشتند و پدرم بازنگشت . از آنان از حال پدرم پرسيدم . گفتند : او مُرد . گفتم : مالى كه همراه او بود چه شد ؟\r\nگفتند : ما از مال او خبر نداريم .\r\nشريح به آن‌ها گفت : قسم ياد كنيد كه از ثروت او بىخبر هستيد . آن‌ها سوگند ياد كردند و شريح به من گفت از تعرّض به آن‌ها دست بردارم .\r\nحضرت اميرالمؤمنين عليه السلام به قنبر فرمودند : مردم را جمع نما و شرطة الخميس « 2 » را حاضر كن .\r\n\r\n\r\n","description":"","footnote":"\r\n( 1 ) . بحار الأنوار : 14 / 11 .\r\n( 2 ) . « خميس » به معناى جنگ و « شرطة الخميس » به افراد خاصّى مىگفتند كه اصبغ بن نباتة يكى از آن‌ها بود . از او پرسيدند : چرا به شما « شرطة الخميس » مىگويند ؟\r\nگفت : ما با اميرالمؤمنين عليه السلام شرط كرديم كه در پيشاپيش لشكر بجنگيم تا كشته شويم و آن حضرت براى ما فتح و پيروزى را وعده دادند . ( بحار الأنوار : 14 / 11 )\r\n","page_name":" 65 ","page_number":65},
  {"content":"\r\n\r\nآن گاه حضرت نشستند و آن چند را فرا خواندند و نوجوان با آنان بود .\r\nسپس حضرت از آنچه گفته بود سؤال كردند و او ادّعاى خود را دوباره بيان كرد و گريه مىنمود و مىگفت : اى اميرالمؤمنين ؛ به خدا سوگند من آن‌ها را دربارهء مرگ پدرم متّهم مىدانم ؛ چرا كه قطعاً آنان حيله ورزيدند تا او را با خود از شهر خارج ساخته و در مال او طمع نمودند .\r\nحضرت اميرالمؤمنين عليه السلام از آن‌ها سؤال كردند . آن‌ها همان گونه كه به شريح گفته بودند بيان كردند : آن مرد فوت نمود و ما از ثروت او بىخبريم .\r\nحضرت اميرالمؤمنين عليه السلام به صورت‌هاى آنان نگاه كردند سپس فرمودند :\r\nچه گمان مىكنيد ؟ ! آيا مىپنداريد من نمىدانم با پدر اين جوان چه نموديد ؟\r\nاگر اين گونه باشد من داراى علمى اندك هستم !\r\nسپس دستور فرمودند آن‌ها را در مسجد متفرّق نموده و هر يك را به طرف يكى از پايه‌هاى مسجد بردند . سپس آن حضرت كاتب خود را كه در آن روز عبيداللَّه بن ابى رافع بود فرا خواندند و به او فرمودند : بنشين .\r\nسپس يكى از چند نفر را صدا زدند و فرمودند : مرا خبر ده و صدايت را بلند مكن : در چه تاريخى از منزل‌هاى خود خارج شديد و پدر اين نوجوان با شما بود ؟\r\nگفت : در فلان روز .\r\nحضرت اميرالمؤمنين عليه السلام به ابن ابى رافع فرمودند : بنويس . سپس فرمودند : در چه ماهى بود ؟ او ماه فوت را تعيين كرد .\r\nحضرت فرمود : بنويس . سپس فرمودند : در كدام سال ؟ او سال فوت را بيان كرد و عبيداللَّه بن ابى رافع نوشت .\r\nفرمود : به چه مرضى فوت نمود ؟ او نام مرض را گفت .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nفرمود : در چه مكانى مُرد ؟ او مكان فوت را معيّن كرد .\r\nفرمود : چه كسى او را غسل داد و چه كسى او را كفن نمود ؟ گفت : فلانى .\r\nفرمود : با چه چيزى او را كفن نموديد ؟ او كفن را تعيين كرد .\r\nفرمود : چه كسى بر او نماز خواند ؟ گفت : فلانى .\r\nفرمود : چه كسى او را وارد قبر ساخت ؟ او نام وى را بيان كرد و عبيداللَّه بن ابى رافع همهء اين‌ها را مىنوشت . وقتى كه اقرار او تا دفن كردن مرد تمام شد حضرت اميرالمؤمنين عليه السلام تكبير گفتند . تكبيرى كه اهل مسجد همه شنيدند .\r\nآن گاه دستور فرمودند : مرد را به جاى خودش ببريد .\r\nسپس يكى ديگر از افراد را فرا خواندند و نزديك خود نشاندند ، سپس هر چه از فرد اوّل سؤال كرده بود از او سؤال نمود و جواب او به تمام آن‌ها مخالف با جواب فرد اوّل بود . و عبيداللَّه بن ابى رافع تمام آن‌ها را مىنوشت . آن گاه كه از سؤال فارغ شدند تكبيرى گفتند كه همهء اهل مسجد شنيدند .\r\nسپس فرمودند : دو نفر را از مسجد خارج ساخته و به طرف زندان ببرند و در درب زندان نگه دارند .\r\nسپس شخص سوّم را فرا خواندند و آنچه از دو نفر سؤال نموده بودند ، از او سؤال كردند و او بر خلاف آن دو پاسخ داد و حرف‌هاى او را يادداشت كردند . سپس تكبير گفتند و دستور دادند او را به نزد دو رفيقش ببرند ، و فرد چهارم را فرا خواندند .\r\nاو در گفتار مضطرب شده به لكنت افتاد . حضرت او را موعظه نموده و ترساندند . مرد اعتراف كرد كه او و دوستانش آن شخص را كشته‌اند و مال او را گرفته و در فلان مكان در نزديك كوفه دفن نموده‌اند .\r\nحضرت اميرالمؤمنين عليه السلام دستور دادند او را به طرف زندان ببرند و يكى ديگر از آن‌ها را بياورند و به او فرمودند : آيا گمان مىكنى كه آن مرد خودش مرده در حالى كه قطعاً تو او را كشته‌اى ؟ رفتار خود را درست بيان كن و گرنه تو را سخت در قيد و بند مىنمايم ؛ زيرا حقيقت جريان شماها روشن شد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nدر اين هنگام او به كشتن آن شخص اعتراف كرد همان گونه كه رفيقش اعتراف نموده بود سپس بقيّه را فرا خواندند و آن‌ها نيز اعتراف به كشتن او نمودند و از آنچه كردند اظهار پشيمانى نمودند و همگى اعتراف به كشتن آن مرد و گرفتن اموال او كردند .\r\nحضرت اميرالمؤمنين عليه السلام دستور دادند كسى با آن‌ها به مكانى كه مال او را دفن نموده‌اند برود .\r\nآن‌ها مال را درآورده و تسليم نوجوان فرزند مقتول نمودند . سپس حضرت به نوجوان فرمودند : دربارهء اينها چه تصميمى دارى ؟ دانستى كه آن‌ها با پدرت چه رفتارى كرده‌اند ؟\r\nنوجوان گفت : مىخواهم قضاوت ميان من و آن‌ها نزد خداوند بزرگ باشد و در اين دنيا از خون آن‌ها گذشتم .\r\nحضرت اميرالمؤمنين عليه السلام حدّ قتل را بر آنان جارى نكرد و سخت آنان را عقوبت كرد .\r\nشريح به آن حضرت گفت : يا اميرالمؤمنين ؛ چگونه اين طور حكم كرديد ؟ !\r\nحضرت به او فرمودند :\r\nداود بر چند كودك كه بازى مىكردند عبور نمود ، آن‌ها يكى از كودكان را به نام « مات الدين » صدا مىزدند و او به آن‌ها جواب مىداد .\r\nداود به آن‌ها نزديك شد و به آن كودك گفت : اسم تو چيست ؟\r\nگفت : اسمم « مات الدين » است .\r\nداود به او فرمود : چه كسى تو را به اين اسم ناميده است ؟\r\nگفت : مادرم .\r\nداود گفت : مادرت كجاست ؟\r\nگفت : در منزل خود .\r\nداود گفت : با من تا نزد مادرت بيا . پس با داود به نزدش رفت و به مادرش گفت : از خانه بيرون بيا .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاو خارج شد و داود به او گفت : اى كنيز خدا ؛ اسم اين فرزندت چيست ؟\r\nزن گفت : اسمش « مات الدين » است .\r\nداود به آن زن گفت : چه كسى او را به اين اسم ناميده است ؟ !\r\nزن گفت : پدرش .\r\nداود گفت : چرا او را به اين نام ناميده است ؟ !\r\nزن گفت : او براى مسافرتى كه داشت از منزل خارج شد و عدّه‌اى با او بودند و من به اين پسر حامله بودم . آن عدّه از سفر برگشتند ولى همسرم بازنگشت . از آن‌ها دربارهء او سؤال كردم . گفتند : او مُرد . از مال او از آنان سؤال كردم . آن‌ها گفتند : او مالى به جاى نگذاشت .\r\nگفتم : او شما را به سفارشى وصيّت نكرد ؟\r\nگفتند : او گمان مىكرد تو حامله هستى . گفت : فرزندت را چه دختر باشد و چه پسر « مات الدين » بگذار . پس فرزند را به آن نام كه او وصيّت كرده نام گذاردم و خلاف آن را دوست ندارم .\r\nداود گفت : آيا آن گروه را مىشناسى ؟\r\nزن گفت : آرى .\r\nداود گفت : نزد آنان برو و آنان را از منزل‌هاىشان خارج كن و بياور .\r\nآن‌ها چون نزد داود حاضر شدند در ميان آنان اين گونه حكومت كرد .\r\nپس خون آن مرد را بر آن‌ها ثابت كرد و مال را از آنان گرفت . سپس به زن فرمود : اى كنيز خدا ؛ فرزندت را « عاش الدين » نام بگذار . « 1 » از اين روايت استفاده مىشود كه تكيه كردن شريح به سوگند منكرين كارى اشتباه بوده است و سوگند و يمين آنان ، سبب قضاوتِ ناحقِّ او شده است .\r\n\r\n\r\n","description":"","footnote":"\r\n( 1 ) . بحار الأنوار : 40 / 259 .\r\n","page_name":" 69 ","page_number":69},
  {"content":"\r\n\r\n\r\nحضرت داود و حضرت سليمان عليهما السلام\r\nدر عصر استقرار حكومت عدل الهى ، قضاوت با امدادهاى غيبى همراه خواهد بود ؛ تا كسى نتواند با بيّنهء دروغين و يا سوگندى كه واقعيّت ندارد ، چهرهء حقيقت به خود گرفته و به ديگرى ظلم و ستم نمايد .\r\nبر اين اساس حضرت بقيّة اللَّه الأعظم ارواحنا فداه در قضاوت‌هاى خود نياز به هيچ گونه شاهد و بيّنه‌اى ندارند و آن حضرت نيز همانند حضرت داود بر طبق علم خود عمل مىنمايند .\r\nقبل از آن كه رواياتى را در اين باره نقل كنيم ، به بيان نكته‌اى دربارهء حضرت داود و سليمان عليهما السلام مىپردازيم :\r\nدر ميان پيامبران الهى ، برخى مانند حضرت داود و حضرت سليمان عليهما السلام داراى صفات ممتازى بودند . اين حقيقتى است كه قرآن كريم آن را بيان مىكند . خداوند در سورهء « نمل » دربارهء آن‌ها مىفرمايد :\r\n« وَلَقَدْ آتَيْنا داوُدَ وَسُلَيْمانَ عِلْماً وَقالَا الْحَمْدُ للَّهِ الَّذى فَضَّلَنا عَلى كَثيرٍ مِنْ عِبادِهِ الْمُؤْمِنينَ » . « 1 »\r\nو هر آينه قطعاً داود و سليمان را دانشى داديم و آن دو گفتند : ستايش مخصوص خدايى است كه ما را بر بسيارى از بندگان مؤمن خود برترى داد .\r\nو در سورهء « انبياء » دربارهء آن دو بزرگوار مىفرمايد :\r\n« وَكُلًّا آتَيْناهُ حُكْماً وَعِلْماً » . « 2 »\r\nو هر يك را حكم و علم داديم .\r\nو در سورهء « ص » دربارهء حضرت داود عليه السلام مىفرمايد :\r\n\r\n\r\n","description":"","footnote":"\r\n( 1 ) . سورهء نمل ، آيهء 15 .\r\n( 2 ) . سورهء انبياء ، آيهء 79 .\r\n","page_name":" 70 ","page_number":70},
  {"content":"\r\n\r\n« يا داوُدُ إِنَّا جَعَلْناكَ خَليفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ . . . » . « 1 »\r\nاى داود ؛ ما تو را جانشين در زمين قرار داديم ، پس ميان مردم به حق حكم نما .\r\nبر اساس تفضّل و عنايتى كه خداوند به حضرت داود و حضرت سليمان نموده ، از جرياناتى آگاه مىشدند كه ديگران از آن اطّلاعى نداشتند . بر همين اساس ، قضاوت و حكومت آنان به گونه‌اى بوده كه از ويژگىهاى خاصّى برخوردار بوده است . به اين جهت آن بزرگواران در قضاوت‌هاى خود نيازى به بيّنه و شاهد نداشتند .\r\n\r\nبحث روايى\r\nبعضى معتقدند كه قضاوت حضرت داود بر اساس واقع و بدون رجوع به بيّنه فقط در يك يا چند مورد واقع شده است .\r\nبا دقّت در اين روايات استفاده مىشود كه قضاوت حضرت داود به مقتضاى واقع - نه بر اساس بيّنه - محدود به يك مورد نبوده است ؛ زيرا آنچه كه باعث اختلاف افراد و رجوع به حضرت داود شده يك چيز نبوده است . براى توضيح مطلب در اين روايات دقّت كنيد :\r\nاز امام صادق عليه السلام روايت شده است كه فرمودند :\r\nحضرت داود عليه السلام به خداوند عرض كرد : خداوندا ؛ حقّ را آن گونه كه نزد تست به من بنمايان تا من به آن قضاوت نمايم .\r\nخداوند به او وحى فرمود : تو طاقت چنين كارى را ندارى !\r\nحضرت داود اصرار نمود تا خداوند خواستهء او را انجام داد .\r\nمردى نزد او آمد كه كمك مىخواست و از مرد ديگرى شكايت مىكرد و مىگفت : اين شخص مال مرا گرفته است . خداوند جليل به حضرت\r\n\r\n\r\n","description":"","footnote":"\r\n( 1 ) . سورهء ص ، آيهء 26 .\r\n","page_name":" 71 ","page_number":71},
  {"content":"\r\n\r\nداود وحى نمود : فردى كه خواستار كمك مىباشد ، پدر ديگرى را كشته و مال او را گرفته است .\r\nحضرت داود امر كرد آن را كه كمك مىخواست كشتند و مال او را به فرد ديگر دادند .\r\nمردم از اين جريان شگفت‌زده شدند و آن را به يكديگر مىگفتند تا جريان به حضرت داود رسيد و از اين كار گرفته خاطر شد .\r\nپس از خداوند خواست علم به حقايق امور را از او بگيرد و خداوند چنين نمود و سپس به او وحى كرد : ميان مردم با بيّنه‌ها حكم نموده و علاوه بر آن از آنان بخواه كه به نام من سوگند ياد كنند . « 1 »\r\nاين روايت را علّامهء مجلسى از محمّد بن يحيى ، از احمد بن محمّد ، از حسين بن سعيد ، از فضالة بن ايّوب ، از ابان بن عثمان ، از كسى كه به او خبر داده ، روايت نموده است و همانطور كه مىبينيد ابان بن عثمان سند روايت را ناتمام نقل كرده ، گذشته از اين ، او خود نزد برخى از بزرگان مانند علّامهء حلّى مورد قبول نيست .\r\nدر اين روايت ، مورد اختلاف مال و ثروت بيان شده است ، در روايت ديگر فرد شكايت شده ادّعاى شاكى را قبول داشته و شاكى معتقد بوده است كه جوانى بدون اجازهء او وارد باغ او شده و درختان انگور او را خراب كرده و جوان نيز اين شكايت را قبول داشته . حضرت داود بر اساس حكم واقع به نفع جوان حكم مىكند و باغ را به جوان تحويل مىدهد . . . . « 2 » و در روايت ديگر كه در آن تصريح شده حضرت داود يك بار بر اساس حكم واقع قضاوت كرده است - نه بر اساس بيّنه - اختلاف دربارهء مالكيّت گاو بوده است و هر يك از دو نفر براى خود بيّنه اقامه نموده بودند . . . . « 3 »\r\n\r\n\r\n","description":"","footnote":"\r\n( 1 ) . بحار الأنوار : 14 / 10 ، و شبيه آن در وسائل الشيعة : 18 / 167 .\r\n( 2 ) . رك : بحار الأنوار : 14 / 6 .\r\n( 3 ) . رك : بحار الأنوار : 14 / 7 . در مستدرك الوسائل : 17 / 361 اين موارد را به عنوان يك روايت نقل كرده است .\r\n","page_name":" 72 ","page_number":72},
  {"content":"\r\n\r\n\r\nچگونگى قضاوت اهل بيت عليهم السلام و حضرت داود\r\nدر تعدادى از روايات از حكومت حضرت داود سخن به ميان آمده است كه خود دليل بر اين است كه در قضاوت آن حضرت خصوصيّتى بوده است كه آن بىنيازى از اقامهء بيّنه است . اين روايات چگونگى قضاوت ائمّهء اطهار عليهم السلام را نيز بيان نموده‌اند .\r\nبه اين روايات توجّه كنيد :\r\nعن الساباطى قال : قلت لأبي عبداللَّه عليه السلام : بما تحكمون إذا حكمتم ؟\r\nفقال : به حكم اللَّه و حكم داود ، فإذا ورد علينا شيء ليس عندنا تلقّانا به روح القدس ؟ « 1 »\r\nساباطى مىگويد : به امام صادق عليه السلام گفتم : آن گاه كه قضاوت بنماييد به چه چيزى حكم مىكنيد ؟\r\nحضرت فرمودند : به حكم خداوند و حكم داود ، هر گاه چيزى به ما برسد كه دربارهء آن ، چيزى در نزد ما نباشد روح القدس آن را به ما القاء مىنمايد .\r\nبه اين روايت نيز توجّه كنيد :\r\nعن جعيد الهمداني ( وكان جعيد ممّن خرج مع الحسين عليه السلام بكربلا ) قال : فقلت للحسين عليه السلام : جعلت فداك ؛ بأيّ شيء تحكمون ؟\r\nقال : يا جعيد ؛ نحكم به حكم آل داود ، فإذا عيينا عن شيء تلقّانا به روح القدس ؟ « 2 »\r\nجعيد همدانى ( او از كسانى است كه با امام حسين عليه السلام به كربلا رفت ) مىگويد : به امام حسين عليه السلام گفتم : فدايتان شوم ؛ به چه چيزى حكم مىنماييد ؟\r\n\r\n\r\n","description":"","footnote":"\r\n( 1 ) . بحار الأنوار : 52 / 56 .\r\n( 2 ) . بحار الأنوار : 25 / 57 .\r\n","page_name":" 73 ","page_number":73},
  {"content":"\r\n\r\nحضرت فرمودند : اى جعيد ؛ ما به حكم آل داود حكم مىكنيم و هر گاه از چيزى مانديم روح القدس آن را به ما القاء مىنمايد .\r\nاين روايت را مرحوم علّامهء مجلسى از جعيد از امام سجّاد عليه السلام نيز نقل كرده است . « 1 »\r\n( تذكّر اين نكته لازم است كه اين گونه پاسخ‌ها بستگى به ظرفيّت عمومى اهل مجلسى است كه روايت در آن عنوان شده است و گرنه روح القدس طفل ابجدخوان مكتب اهل بيت عليهم السلام مىباشد ؛ همان گونه كه امام حسن عسكرى عليه السلام فرموده‌اند ، روح القدس از بوستانِ دست‌نخوردهء ما علم آموخته است « 2 » . )\r\nدر روايتى از امام صادق عليه السلام چنين آمده است :\r\nعن حمران بن اعين قال : قلت لأبي عبداللَّه عليه السلام : أنبياء أنتم ؟\r\nقال : لا . قلت : فقد حدّثني من لا أتّهم أنّك قلت : إنّكم أنبياء ؟\r\nقال : من هو أبوالخطّاب ؟ قال : قلت : نعم .\r\nقال : كنت إذاً أهجر ؟ قال : قلت : بما تحكمون ؟\r\nقال : نحكم به حكم آل داود ؟ « 3 »\r\nحمران بن اعين مىگويد : به امام صادق عليه السلام گفتم : شما پيامبران هستيد ؟\r\nفرمود : نه . گفتم : كسى كه او را متّهم به دروغ نمىدانم به من گفت كه شما فرموديد : شماها انبياء هستيد .\r\nآن حضرت فرمود : كيست ، او ابوالخطّاب است ؟\r\nگفتم : آرى .\r\nحضرت فرمودند : بنابراين من بيهوده مىگويم ؟ !\r\nگفتم : شما به چه چيزى حكم مىكنيد ؟\r\nفرمودند : به حكم آل داود حكم مىكنيم .\r\nامام باقر عليه السلام در روايتى فرمودند :\r\n. . . أنّه إتّهم زوجته بغيره فنقر رأسها وأراد أن يلاعنها عندي .\r\nفقال لها : بيني وبينك مَن يحكم به حكم داود و آل داود ، ويعرف\r\n\r\n\r\n","description":"","footnote":"\r\n( 1 ) . بحار الأنوار : 25 / 56 .\r\n( 2 ) . بحار الأنوار : 26 / 265 .\r\n( 3 ) . بحار الأنوار : 52 / 320 .\r\n","page_name":" 74 ","page_number":74},
  {"content":"\r\n\r\nمنطق الطير ولايحتاج إلى شهود . فأخبرته أنّ الّذي ظنّ بها لم يكن كما ظنّ ، فانصرفا على صلح . « 1 »\r\nاو زوجه‌اش را متّهم ساخته بود كه با ديگرى دوست شده ، پس بر سر او كوبيده و مىخواست نزد من او را لعان نمايد .\r\nزوجه‌اش گفت : بين من و تو كسى حكم كند كه به حكم داود و آل داود حكم مىنمايد و سخن پرندگان را مىداند و احتياج به شاهد ندارد . پس به او گفتم : آنچه را نسبت به همسرت گمان كرده‌اى آن گونه نيست . پس با حال صلح برگشتند .\r\nاز اين دسته از روايات استفاده مىشود كه ائمّهء اطهار عليهم السلام - همانند حضرت داود - در قضاوت‌هاى خود نيازى به بيّنه نداشتند .\r\nبنابراين از مجموع اين روايات استفاده مىشود : حضرت داود بر اساس علم خود عمل مىكرد و به بيّنه رجوع نمىنمود . ائمّهء اطهار عليهم السلام نيز گاهى اين گونه قضاوت مىنمودند . حضرت بقيّة اللَّه ارواحنا فداه نيز بر اساس علم خود قضاوت نموده و نيازى به بيّنه ندارند .\r\n\r\nقضاوت‌هاى امام عصر عجّل اللَّه تعالى فرجه\r\nاكنون رواياتى را نقل مىكنيم كه دلالت مىكند امام عصر ارواحنا فداه براى قضاوت نيازى به بيّنه ندارند ، همان گونه كه حضرت داود نيازى به بيّنه نداشت .\r\nاكنون به اين روايات توجّه كنيد :\r\nدر نامه‌اى كه حسن بن طريف به امام عسكرى عليه السلام نوشته است دربارهء چگونگى قضاوت حضرت بقيّة اللَّه الأعظم ارواحنا فداه سؤال كرده ، او مىگويد :\r\nإختلج في صدري مسألتان ، وأردت الكتاب بهما إلى أبي محمّد عليه السلام ، فكتبت أسأله عن القائم عليه السلام بم يقضي ؟\r\n\r\n\r\n","description":"","footnote":"\r\n( 1 ) . بحار الأنوار : 46 / 256 .\r\n","page_name":" 75 ","page_number":75},
  {"content":"\r\n\r\nفجاء الجواب : سألت عن القائم ، إذا قام يقضي بين النّاس بعلمه كقضاء داود عليه السلام ، ولايسأل البيّنة . « 1 »\r\nدو مسأله در سينه‌ام وارد شد و تصميم گرفتم آن دو را به امام حسن عسكرى عليه السلام بنويسم . پس نامه نوشتم و از ايشان سؤال كردم : قائم به چه چيز قضاوت مىكند ؟\r\nجواب آمد : از قائم سؤال كردى ، آن زمان كه او قيام نمايد ، بين مردم به علم خودش قضاوت مىكند مانند قضاوت داود و شاهد نمىطلبد .\r\nامام صادق عليه السلام در روايتى به ابوعبيده فرمودند :\r\nيا أبا عبيدة ؛ أنّه إذا قام قائم آل محمّد ، حكم به حكم داود وسليمان ؛ لايسأل النّاس بيّنة . « 2 »\r\nاى اباعبيده ؛ هر گاه قائم آل محمّد ( عليهم السلام ) قيام نمايد به حكم داود و سليمان حكم مىنمايد و از مردم شاهد طلب نمىنمايد .\r\nابان مىگويد : از امام صادق عليه السلام شنيدم كه مىفرمود :\r\nلايذهب الدّنيا حتّى يخرج رجل منّي يحكم بحكومة آل داود لايسأل عن بيّنة ، يعطي كلّ نفس حكمها . « 3 »\r\nدنيا تمام نخواهد شد تا مردى از من به نوع حكومت آل داود حكومت نمايد ، از بيّنه سؤال ننمايد و به هر فردى حكم واقعى او را جارى نمايد .\r\nاين روايت به اين گونه نيز از ابان بن تغلب نقل شده است ؛ او مىگويد : امام صادق عليه السلام فرمودند :\r\nسيأتي في مسجدكم ثلاثمائة وثلاثة عشر رجلًا - يعني مسجد مكّة - يعلم أهل مكّة أنّه لم يلد ( هم ) آبائهم ولا أجدادهم ، عليهم\r\n\r\n\r\n","description":"","footnote":"\r\n( 1 ) . بحار الأنوار : 50 / 264 ، 52 / 320 و 95 / 31 و 66 ، مستدرك الوسائل : 17 / 364 .\r\n( 2 ) . بحار الأنوار : 23 / 86 و 26 / 177 و 52 / 320 ، مستدرك الوسائل : 17 / 364 . اين روايت در « وسائل الشيعة » از ابى عبيدة ، از امام باقر عليه السلام نقل شده است .\r\n( 3 ) . بحار الأنوار : 52 / 320 ، وسائل الشيعة : 18 / 168 ، مستدرك الوسائل : 17 / 364 .\r\n","page_name":" 76 ","page_number":76},
  {"content":"\r\n\r\nالسيوف ، مكتوب على كلّ سيف كلمة تفتح ألف كلمة ، فيبعث اللَّه تبارك و تعالى ريحاً فتنادي بكلّ وادٍ : هذا المهديّ يقضي بقضاء داود وسليمان عليهما السلام لايريد عليه بيّنة . « 1 »\r\nدر مسجد شما ( مسجد مكّه ) سيصد و سيزده مرد مىآيند كه مردم مكّه مىدانند آنان از نسل آباء و اجداد اهل مكّه نيستند ، بر آنان شمشيرهايى است كه بر هر شمشير كلمه‌اى نوشته شده كه از آن هزار كلمه گشوده مىشود . خداوند تبارك و تعالى بادى را برمىانگيزاند كه در هر وادى ندا مىدهد : اين مهدى است كه به قضاوت داود و سليمان عليهما السلام قضاوت مىنمايد و بر آن بيّنه‌اى نمىطلبد .\r\nهمچنين حريز مىگويد : از امام صادق عليه السلام شنيدم كه مىفرمود :\r\nلن تذهب الدنيا حتّى يخرج رجل منّا أهل البيت يحكم به حكم داود و آل داود ؛ لايسأل النّاس بيّنة . « 2 »\r\nدنيا تمام نخواهد شد تا مردى از ما اهل بيت خروج نموده ، به حكم داود و آل داود حكم كند و از مردم شاهد نخواهد .\r\nعبداللَّه بن عجلان روايت كرده است كه حضرت بقيّة اللَّه ارواحنا فداه نه تنها در مقام حكومت نيازى به بيّنه ندارد ؛ بلكه در امور ديگر نيز آن حضرت از امور پنهانى آگاه مىباشند و هر قومى را به آنچه در ضمير خود پنهان كرده‌اند خبر مىدهند :\r\nامام صادق عليه السلام فرمودند :\r\nإذا قام قائم آل محمّد عليهم السلام حكم بين الناس به حكم داود لايحتاج إلى بيّنة ، يلهمه اللَّه تعالى فيحكم بعلمه ، ويخبر كلّ قوم بما استبطنوه ، ويعرف وليّه من عدوّه بالتوسّم .\r\n\r\n\r\n","description":"","footnote":"\r\n( 1 ) . بحار الأنوار : 52 / 286 و 369 ، و قسمتى از آن در مستدرك الوسائل : 17 / 365 آمده است .\r\n( 2 ) . بحار الأنوار : 52 / 319 .\r\n","page_name":" 77 ","page_number":77},
  {"content":"\r\n\r\nقال اللَّه سبحانه : « إِنَّ فى ذلِكَ لَآياتٍ لِلْمُتَوَسِّمينَ * وَإِنَّها لَبِسَبيلٍ مُقيم » « 1 » . « 2 »\r\nزمانى كه قائم آل محمّد عليهم السلام قيام نمايد به حكم داود ميان مردم حكومت مىكند ، نيازى به بيّنه ندارد ، خداوند بزرگ به او الهام مىنمايد و او به علم خود حكم مىكند و به هر قومى از آنچه در دل پنهان نموده‌اند خبر مىدهد و دوست خود را از دشمنش با توسّم مىشناسند .\r\nخداوند بزرگ مىفرمايد : « و در اين عذاب هوشمندان را نشانه‌هاى بسيار است و اينها راهى برقرار براى عبرت است » .\r\nروايت ديگرى كه نقل مىكنيم صريح است كه آن حضرت به حكم داود حكومت مىكنند و از نياز به بيّنه يا عدم نياز به آن ، سخنى به ميان نيامده است .\r\nپيغمبر گرامى صلى الله عليه و آله و سلم در روايتى فرمودند :\r\n. . . ويخرج اللَّه من صلب الحسن عليه السلام قائمنا أهل البيت عليهم السلام يملأها قسطاً وعدلًا كما ملئت جوراً وظلماً ، له هيبة موسى و حكم داود وبهاء عيسى ، ثمّ تلا صلى الله عليه و آله و سلم : « ذرّيّة بعضها من بعض واللَّه سميع عليم » « 3 » . « 4 »\r\n. . . خداوند از صلب حسن ، قائم ما اهل بيت را خارج مىسازد كه زمين را سرشار از قسط و عدل مىسازد همان گونه كه از جور و ظلم پر شده باشد ، او داراى هيبت موسى و حكم داود و بهاء عيسى است .\r\nآن گاه رسول خدا صلى الله عليه و آله و سلم اين آيه را تلاوت فرمودند : « نسلى كه بعضى از بعض ديگر فرا گرفته‌اند و خداوند شنوا و عالم است » .\r\n\r\n\r\n","description":"","footnote":"\r\n( 1 ) . سورهء حجر ، آيهء 75 و 76 .\r\n( 2 ) . بحار الأنوار : 52 / 339 و قسمتى از آن در ج : 14 / 14 آمده است .\r\n( 3 ) . سورهء آل عمران ، آيهء 34 .\r\n( 4 ) . بحار الأنوار : 36 / 313 .\r\n","page_name":" 78 ","page_number":78},
  {"content":"\r\n\r\nدر روايت ديگرى كه نقل مىكنيم دربارهء چگونگى قضاوت حضرت داود چيزى نفرموده‌اند ولى در آن تصريح شده است كه امام عصر عجّل اللَّه تعالى فرجه در قضاوت خود در دو مورد مذكور در روايت از بيّنه سؤال نمىكنند .\r\nامام صادق عليه السلام فرمودند :\r\nدمان في الإسلام حلال من اللَّه عزّوجلّ لايقضي فيهما أحد به حكم اللَّه حتّى يبعث اللَّه عزّوجلّ القائم من أهل البيت عليهم السلام ، فيحكم فيهما به حكم اللَّه عزّوجلّ لايريد على ذلك بيّنة :\r\nالزاني المحصن يرجمه ، و مانع الزكاة يضرب رقبته . « 1 »\r\nريختن دو خون در اسلام از جانب خداوند مباح است كه احدى دربارهء آن دو به دستور الهى حكم نمىكند تا خداوند جليل قائم ما اهل بيت ( عليهم السلام ) را برانگيزاند ، پس در آن دو خون به حكم الهى حكم مىكند و بر اين كار بيّنه طلب نمىنمايد :\r\n1 - زناكارى كه همسر داشته باشد ، او را سنگسار مىنمايد . 2 - كسى كه زكات نپردازد ، گردن او را مىزند .\r\nرواياتى كه نقل كرديم ، تصريح مىكنند كه حضرت مهدى عجّل اللَّه تعالى فرجه در قضاوت نيازى به شاهد و بيّنه ندارند و با علم و آگاهى خود عمل مىنمايند ؛ همان گونه كه حضرت داود در قضاوت جوياى گواه و بيّنه نمىشد .\r\nمرحوم علّامهء مجلسى نيز همين عقيده را برگزيده و فرموده است :\r\nظاهر اخبار اين است كه هر گاه حضرت قائم عليه السلام ظاهر شوند به واقعيّتى كه علم دارند حكم مىنمايند نه به بيّنه . امّا امامان ديگر عليهم السلام به ظاهر حكم مىنمودند و گاهى آنچه را از باطن او خبر داشتند به وسيله‌اى ظاهر مىساختند كما اين كه حضرت امير المؤمنين عليه السلام اين كار را در موارد زيادى انجام مىدادند .\r\n\r\n\r\n","description":"","footnote":"\r\n( 1 ) . كمال الدين : 671 .\r\n","page_name":" 79 ","page_number":79},
  {"content":"\r\n\r\nو شيخ مفيد در كتاب « المسائل » فرموده است : امام عليه السلام مىتواند به علم خودش حكم نمايد همان گونه كه مىتواند به ظاهر گواهىها حكم نمايد و هر گاه بداند گواهى و شهادت با واقعيّتِ امرى كه دربارهء آن شهادت داده شد مخالف است حكم به بطلان شهادتِ شاهد مىنمايد و به آنچه خداوند بزرگ او را عالم نموده است حكم مىنمايد . « 1 »\r\n\r\nقضاوت‌هاى ياوران امام زمان ارواحنا فداه در عصر ظهور\r\nگسترش عدالت در جهان و ريشه‌كن شدن ظلم و ستم در سراسر گيتى ، در صورتى است كه قضاوتِ قاضيان در عصر ظهور ، بر اساس حقيقت و واقعيّت باشد نه بر اساس ظاهر و اين در صورتى تحقّق‌پذير است كه قاضى فراتر از بيّنه و يمين ، راهى براى يافتن حقيقت و درك واقعيّت داشته باشد .\r\nاز روايات روشن مىشود در حكومت عدالت‌گستر حضرت بقّية اللَّه الأعظم ارواحنا فداه نه تنها آن بزرگوار نيازى به سؤال از شاهد و بيّنه ندارند ؛ بلكه كارگزينان آن حضرت نيز كه در سراسر جهان مأمور به ريشه‌كن ساختن ظلم و ستم و استقرار عدل و انصاف مىباشند ، از امدادهاى غيبى برخوردار بوده و از امورى فراتر از بيّنه و يمين برخوردار مىباشند و هيچ گاه گرفتار بيّنهء دروغين و يمين كاذب نخواهند شد .\r\nاين حقيقتى است كه در رواياتى كه بيانگر چگونگى قضاوتِ قاضيان در عصر درخشان ظهور مىباشد ، به آن تصريح شده است .\r\nحضرت امام صادق عليه السلام در اين باره مىفرمايند :\r\nإذا قام القائم بعث في أقاليم الأرض في كلّ إقليم رجلًا ، يقول :\r\nعهدك في كفّك ، فإذا ورد عليك أمر لاتفهمه ولاتعرف القضاء فيه ،\r\n\r\n\r\n","description":"","footnote":"\r\n( 1 ) . بحار الأنوار : 26 / 177 .\r\n","page_name":" 80 ","page_number":80},
  {"content":"\r\n\r\nفانظر إلى كفّك ، واعمل بما فيها .\r\nقال : ويبعث جنداً إلى القسطنطينيّة ، فإذا بلغوا الخليج كتبوا على أقدامهم شيئاً ومشوا على الماء ، فإذا نظر إليهم الرّوم يمشون على الماء ، قالوا : هؤلاء أصحابه يمشون على الماء ، فكيف هو ؟\r\nفعند ذلك يفتحون لهم أبواب المدينة ، فيدخلونها ، فيحكمون فيها ما يشاؤون . « 1 »\r\nآن زمان كه قائم قيام نمايد در هر قسمتى از قسمت‌هاى زمين مردى را مىفرستد و مىفرمايد : پيمان تو ( آنچه را كه وظيفه دارى انجام دهى ) در كف دست توست . پس هر گاه جريانى برايت واقع شد كه آن را نفهميدى و ندانستى كه دربارهء آن چگونه قضاوت كنى ، به كف دستت نگاه كن و به آنچه در آن وجود دارد قضاوت نما .\r\nامام صادق عليه السلام فرمودند : و گروهى از ارتش را به سوى قسطنطينيّه مىفرستد ، آن گاه كه آنان به خليج مىرسند بر قدم‌هاىشان چيزى مىنويسند و به روى آب راه مىروند . وقتى كه اهل روم مىبينند كه آنان به روى آب راه مىروند مىگويند : اينان ياوران او هستند كه به روى آب راه مىروند ! پس او خود چگونه خواهد بود ؟ !\r\nدر اين هنگام راه‌هاى شهر را به روى آنان مىگشايند و آنان وارد شهر مىشوند و در آنجا به آنچه مىخواهند حكم مىكنند .\r\nگرچه برخى از مؤلّفين احتمال معناى ديگرى دربارهء اين خبر داده‌اند كه خلاف ظاهر روايت است ؛ زيرا ظاهر روايت اين است كه فردى را كه حضرت بقيّة اللَّه الأعظم ارواحنا فداه براى حكومت به اقليمى از گيتى مىفرستند برخوردار از امدادهاى غيبى است .\r\nنه تنها او بلكه همهء افرادى كه ارتش او را تشكيل مىدهند و تحت فرماندهى او مىباشند نيز اين چنين هستند ؛ همان گونه كه در آخر روايت به\r\n\r\n\r\n","description":"","footnote":"\r\n( 1 ) . الغيبة مرحوم نعمانى : 319 .\r\n","page_name":" 81 ","page_number":81},
  {"content":"\r\n\r\nگونه‌اى صريح مىفرمايند : آنان - بدون وسيلهء ظاهرى و تنها با نوشتن چيزى بر قدم‌هاىشان - به روى آب راه مىروند .\r\nبا اين بيان چرا ما امدادهاى غيبى را به چيزهايى همچون موبايل توجيه كنيم ؟ !\r\nجالب توجّه است كه در روايتى تصريح شده است كه قاضيان عصر درخشان ظهور از امدادهاى غيبى برخوردارند و از فهمى فراتر از فهم و درك ديگران استفاده مىكنند .\r\nاكنون به اين روايت توجّه كنيد :\r\nامام باقر عليه السلام مىفرمايند :\r\n. . . ثمّ يرجع إلى الكوفة فيبعث الثلاث مائة والبضعة عشر رجلًا إلى الآفاق كلّها فيمسح بين أكتافهم وعلى صدورهم ، فلايتعايون في قضاء . . . « 1 »\r\n. . . سپس به كوفه برمىگردد و سيصد و سيزده نفر مرد را به سوى آفاق و سراسر گيتى مىفرستد . و ميان شانه‌ها و سينه‌هاى آنان را دست مىكشد كه در نتيجه در امر قضاوت درنمىمانند .\r\nاز اين روايت نكاتى استفاده مىشود :\r\n1 - سيصد و سيزده تن ياوران امام عصر ارواحنا فداه حاكمان جهان مىباشند و همهء آفاقِ زمين و سراسر گيتى در دست ياوران حضرت مهدى عجّل اللَّه تعالى فرجه الشريف خواهد بود .\r\n2 - حضرت بقيّة اللَّه الأعظم ارواحنا فداه - كه يد اللَّه هستند - با كشيدن دست بر شانه‌ها و سينه‌هاى آنان ، آن‌ها را از امداد غيبى برخوردار نموده به گونه‌اى كه هيچ گاه در امر قضاوت و صدور حكم حق ، ناتوان نخواهند شد .\r\n3 - تمام سيصد و سيزده نفر افرادى كه به عنوان حكومت و قضاوت به\r\n\r\n\r\n","description":"","footnote":"\r\n( 1 ) . بحار الأنوار : 52 / 345 .\r\n","page_name":" 82 ","page_number":82},
  {"content":"\r\n\r\nسراسر جهان اعزام مىشوند مرد هستند ؛ همان گونه كه در اين روايت به آن تصريح شده است . « 1 »\r\n\r\nنكته‌هاى پايان بحث\r\nاكنون به چند نكته توجّه كنيد :\r\n1 - در روايات متعدّد تصريح شده است كه امام عصر عجّل اللَّه تعالى فرجه در قضاوت نيازى به بيّنه ندارند .\r\n2 - بر فرض روايتى به ظاهر دلالت كند كه آن حضرت در قضاوت نياز به بيّنه دارند ، توان معارضه با روايات ديگر را ندارد .\r\n3 - بر فرض وجود روايت مخالف و توانِ معارضهء آن با روايات ديگر بايد به جمع ميان روايات پرداخت و از طرح تعداد زيادى از روايات دست برداشت ؛ زيرا مىتوان روايت مخالف را - بر فرض وجود آن - بر ماه‌هاى اوّل ظهور كه حكومت آن حضرت در سراسر عالم مستقرّ نشده حمل نماييم ؛ زيرا پس از استقرار حكومت و استقرار سيصد و سيزده نفر ياوران بزرگ امام عصر عجّل اللَّه تعالى فرجه در سراسر زمين ، از امدادهاى غيبى برخوردارند . بنابراين دچار بيّنه‌هاى دروغين نخواهند شد .\r\n4 - به آنان كه مىگويند حضرت داود فقط يك بار بر اساس واقع قضاوت كرده است مىگوييم : آيا معقول است آن حضرت فقط يك بار بر اساس واقع\r\n\r\n\r\n","description":"","footnote":"\r\n( 1 ) . برخى چنين اظهار نظر كرده‌اند كه تعداد مردان و زنانى كه پيشگامانِ ياوران امام زمان ارواحنا فداه مىباشند ، مجموعاً سيصد و سيزده نفر مىباشد . امّا اين نظر صحيح نيست ؛ زيرا اگرچه در ميان پيشگامانِ ياوران امام عصر ارواحنا فداه تنى چند از زنان نيز وجود دارند ، ولى آنان از زمرهء سيصد و سيزده نفر كه پس از استقرار حكومت عدل الهى حاكم بر اقليم‌هاى جهان خواهند بود ، نمىباشند .\r\nآنچه باعث اين اشتباه شده است اين است : در بيشتر رواياتى كه دربارهء سيصد و سيزده نفر وارد شده است ، لفظ « رجلًا » ( يعنى مرد ) قيد نشده ولى با توجّه به روايات ديگر مانند روايتى كه نقل كرديم روشن مىشود كه سيصد و سيزده نفر همه از مردان خواهند بود ؛ اگرچه زنانى نيز در شأن و مرتبت معنوى برخى از سيصد و سيزده نفر وجود دارند .\r\n","page_name":" 83 ","page_number":83},
  {"content":"\r\n\r\nقضاوت كرده باشد و قضاوت اين چنين شهرت يافته باشد ؟\r\n5 - بر فرضى كه حضرت داود فقط يك بار طبق علم واقعى عمل كرده و قضاوت او اينچنين شهرت يافته است ، تشبيه قضاوت امام عصر عجّل اللَّه تعالى فرجه به قضاوت حضرت داود به خاطر همان گونه قضاوتى است كه شهرت يافته است .\r\n6 - اگر بپذيريم حضرت داود يك بار طبق علم واقعى عمل كرده است ، در پاسخ به رواياتى كه راجع به حضرت سليمان و آل داود وارد شده كه آنان نيز بدون سئوال از بيّنه قضاوت مىكردند چه مىگويند ؟ !\r\n7 - همان گونه كه از فرمايش رسول خدا صلى الله عليه و آله و سلم نقل كرديم ممكن است قضاوت بر اساس بيّنهء خلاف واقع باشد و به محكوم ظلم روا داشته شود ، آيا اين با حكومت عدالت‌پرور حضرت بقيّة اللَّه الأعظم عجّل اللَّه تعالى فرجه چگونه سازگار است ؟\r\n8 - از همهء اين‌ها كه بگذريم طبق روايتى كه حضرت داود از خداوند خواست كه بر اساس بيّنه عمل كند ، براى اين بوده است كه پيروان او آمادهء پذيرش حكم واقعى نبوده‌اند . و اين بر اساس عدم تسليم كامل آنان در برابر حضرت داود و عدم رضايت آن‌ها بر احكام باطنى بوده است ولى در روزگار رهايى كه مردم به تكامل عقلى رسيده و پذيرايى آنچه آن حضرت بفرمايند هستند ، نيازى براى دست برداشتن از قضاوت بر اساس واقع نيست .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\n3 . پيشرفت اقتصادى\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nپيشرفت اقتصادى در عصر ظهور\r\nقبل از آن كه به بيان پيشرفت اقتصادى در عصر ظهور بپردازيم ، نكته‌اى را دربارهء فقر و تنگدستى و رفتار ناهنجار ابرثروتمندان - كه دليل ناكامى پروژه‌هاى اقتصادى است - بيان مىكنيم :\r\nكمبود مالى و فقر اقتصادى ، اساس و ريشهء بسيار مهمّى براى وقوع بسيارى از جنايت‌هايى است كه در عصر غيبت در سراسر جهان واقع شده و مىشود . اين واقعيّتى است كه پس از ريشه‌يابى بسيارى از قتل‌ها ، خونريزىها ، دزدىها و . . . روشن شده است .\r\nكسانى كه به عقيدهء خود با قتل ، خونريزى ، دزدى و جنايت‌هاى ديگر مبارزه مىكنند و مىخواهند آن‌ها را در جامعه ريشه‌كن كنند ، بايد اساس و منشأ آن‌ها را - كه فقر يكى از عوامل مهمّ آن است - از جامعه بزدايند تا قسمت مهمّى از جنايت‌هايى را كه در جامعه واقع مىشود نابود سازند ؛ زيرا همان گونه كه گفتيم فقر و نياز عامل بسيارى از جنايت‌ها است .\r\nعامل مهمّ ديگرى كه داراى نقش اساسى در وقوع جنايت‌ها مىباشد ، تكاثر\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nو افزون‌طلبى است ، تأثير اين عامل ، از عامل اوّل بسيار مهمّتر و بيشتر است ، زيرا اگر يك فرد فقير و مستمند دست به سرقت يك خانه يا كشتن يك فرد مىزند ، قدرتمندان براى تكاثر اموال و به خاطر افزون‌طلبى ، مال و ثروت يك جامعه را غارت مىكنند و ملّتى را به خاك و خون مىكشانند . « 1 »\r\nبديهى است همان گونه كه امكان خدمت براى فرد ثروتمند يا قدرتمند ، بيشتر از يك فرد فقير و ضعيف مىباشد ، امكان خيانت او نيز بيشتر از يك فرد فقير و محتاج مىباشد .\r\nبنابراين فقرِ مستمندان و بيشتر از آن ، تكاثر و افزون‌طلبى ثروتمندان و قدرتمندان ، دو عامل بسيار مهمّ براى وقوع جنايت‌ها و خيانت‌ها در دوران تيرهء غيبت مىباشند و با فرا رسيدن عصر شكوهمند ظهور ، نه تنها اين دو عامل بلكه همهء عوامل جنايت ، نابود مىشوند و عوامل نجات و سعادت ، جايگزين عوامل فساد و تباهى مىگردند . وظيفهء مهمّ ثروتمندان و قدرتمندان كمك به افراد فقير و ضعيف مىباشد تا هم فقر اقتصادى آنان جبران شود و هم مانع طغيان خودشان گردد تا در نتيجه ، دو عامل مهمّ تباهى بر طرف گردد ؛ امّا متأسّفانه اين وظيفهء بزرگ همچون بسيارى از وظايف ديگر به دست فراموشى سپرده شده است ؛ ولى سرانجام روزگارى فرا خواهد رسيد كه اگر انسان بخواهد از كسى دستگيرى كند ، هر چه جستجو كند فقيرى را نجويد !\r\nنكته‌اى كه بايد به آن توجّه شود اين است كه گفتيم : افزون‌طلبى و تكاثر ثروتمندان و قدرتمندانِ بزرگ عاملى بسيار مهمّتر از فقر در وقوع جنايات جهان است ؛ افزون‌طلبى و ثروت ، ثروتمندان را به سوى ثروت بيشتر فرا\r\n\r\n\r\n","description":"","footnote":"\r\n( 1 ) . بايد دقّت شود كه تكاثر و افزون‌طلبى ، فقط تكاثر و افزون‌طلبى در اموال نيست ؛ بلكه شامل همهء افزون‌طلبيهايى كه عامل مهمّ خيانت و جنايت است ، مىشود كه شامل افزون‌طلبى در اموال ، رياست ، شهرت ، شهوت و . . . مىشود .\r\n","page_name":" 88 ","page_number":88},
  {"content":"\r\n\r\nمىخواند و قدرت و زورگويى ، قدرتمندان و زورگويان را به زورگويى بيشتر وا مىدارد .\r\nدر واقع ثروتِ ابرثروتمندان ، هم به عنوان دوّمين عاملى كه نام برديم داراى نقش است و هم در عامل اوّل شركت دارد ؛ زيرا عامل مهمّ وجود فقر در ميان جامعه ، ثروتمندانى هستند كه با نقشه‌هاى شوم خود براى هر چه بيشتر شدن سرمايهء خويش به وسيلهء احتكار و يا افزايش قيمت‌ها ، باعث ايجاد فقر و يا افزايش فقر تنگدستان مىشوند . اين حقيقتى است كه در كلمات خاندان وحى عليهم السلام به آن تكيه شده است .\r\nتوجّه كنيد به زمين‌خوارانى كه خود در كاخ‌ها و ويلاها زندگى مىكنند و با نگه داشتن هكتارها زمين باعث افزايش نرخ زمين شده و در نتيجه مستمندان از خريد يك قطعه زمين كوچك ناتوان مىمانند .\r\nبنابراين بسيارى از ثروتمندان با انباشتن اموال ، هم باعث ايجاد فقر و يا افزايشِ آن مىشوند - كه مقدّمه و زمينهء فساد براى بعضى از افرادِ نيازمند مىشود - و هم تكاثر و افزون‌طلبى آنان باعث طغيان و رها شدنشان از مقيّدات شرعى و عقلى مىگردد .\r\nاكنون به اين جريان توجّه كنيد :\r\n« خان مرو » يكى از اعيان و ثروتمندان تهران بود كه مسجد و مدرسه‌اى در آن شهر ساخته و تاكنون به نام وى معروف است . گويند يكى از دوستان قديم وى چندين ماه هر روز به درخت چنارى كه در مقابل خانهء وى بود تكيه داده به انتظار بيرون آمدنِ خان مىايستاد كه شايد در وقت خروج از منزل نگاهش به او افتد و تلطّفى در حقّ او بكند . ولى خان ملتفت او نمىشد تا وقتى كه خان از منصبى كه داشت معزول و خانه‌نشين شد . آن دوست به ديدن وى رفت .\r\nخان گله كرد كه چرا در اين مدّت ياد ما نكردى و نزد ما نيامدى . آن شخص جريان آمدن خود را نقل كرد . خان گفت : من در آن وقت چنار جلو منزل خود\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nرا با آن بزرگى و بلندى نمىديدم تا چه رسد به تو كه زير آن ايستاده بودى ! « 1 »\r\nآرى ؛ جهان قبل از ظهور امام عصر ارواحنا فداه شاهد ثروتمندان زيادى است كه پاى از دايرهء انسانيّت بيرون نهاده و نتوانسته‌اند با تقيّدات شرعى و عقلى ، طغيان خود را كنترل نموده و مهار نمايند .\r\nبا توجّه به اين نكته اين سؤال پيش مىآيد كه در عصر درخشان ظهور - كه در سراسر جهان همهء افراد ، بىنياز و داراى ثروت مىباشند - چگونه ثروت‌هاى بىكران باعث طغيانِ آنان نمىگردد ؟ و به عبارت ديگر اگر ممكن است ثروت‌هاى كلان داراى اين همه آثار شوم باشد ، چرا در عصر فرخندهء ظهور مردم جهان از ثروتِ سرشار برخوردار مىشوند ؟\r\nدر پاسخ به اين سؤال بايد گفت : ثروتى كه از راه حلال باشد هيچ گاه شوم نيست ، بلكه ممكن است وسيلهء خيرات باشد ولى اين ثروتمندان هستند كه از ثروت خود سوء استفاده مىنمايند . اگر ثروت خود بذاته داراى آثار شوم مىبود ، بايد همهء ثروتمندان اين گونه مىبودند و حال آن كه اين گونه نيست و بعضى از افراد ثروتمند - اگرچه در اين زمان اندكند - خدمت‌هاى شايانِ تقدير به جامعه نموده‌اند و باعث دستگيرى و نجات بسيارى از افراد گشته‌اند و مورد مدح خاندان وحى عليهم السلام قرار گرفته‌اند . و اين دليل بر نقص فكرى و كوتاهى انديشهء ثروتمندانى است كه در تلاش افزايش ثروت و اندوختن و به جاى گذاردنِ آن براى وارثان خود هستند و گرنه اصل ثروت همچون حربه‌اى است كه هم انسان مىتواند با آن دشمن را از سر راه خود دور كند و هم مىتواند با آن خون افراد بىگناه را به زمين بريزد .\r\nعلاوه بر اين ، در عصر درخشان ظهور بر اثر تكامل معنوى انسان‌ها و رشد فكرى و عقلى آنان و بر اثر سعادتى كه آنان را فرا مىگيرد ، از طغيان و هلاكت در امان مىباشند .\r\n\r\n\r\n","description":"","footnote":"\r\n( 1 ) . دوازده هزار مثَل فارسى : 432 .\r\n","page_name":" 90 ","page_number":90},
  {"content":"\r\n\r\nدر آن عصر فرخنده و در آن روزگار شكوهمند ، توسعه ، افزايش و فزونى هست ، امّا افزون‌طلبى و انباشتن وجود ندارد . ثروت ، نعمت و امكانات وجود دارد ؛ امّا هلاكت ، طغيان و تجاوز از مرز دين وجود ندارد .\r\nدر آن زمان ثروت‌هاى سرشارى كه در دنيا وجود دارد ، چه ثروت‌هاى فراوان و انبوهى كه در زير زمين وجود دارد و چه آن‌ها كه بر روى زمين مىباشد ، گردآورى شده و به نزد آن حضرت جمع مىگردد .\r\nآيا مىدانيد در اعماق زمين چه گنجينه‌هاى بسيار مهمّى از سنگ‌هاى قيمتى ، طلا ، نقره و ساير اشياء قيمتى وجود دارد ؟ آيا مىدانيد زمين كوه‌هايى از طلا را در خود پنهان ساخته است ؟ آيا مىدانيد پادشاهان و ثروتمندان قديم ثروت‌هاى بىكران خود را در زير زمين پنهان مىنمودند ؟ ! آيا مىدانيد زلزله‌هاى سهمگين ، سرمايه‌هاى عظيمى را با صاحبان خود در دل خاك فرو برده است ؟ و آيا . . .\r\nدر عصر ظهور ، كه عصر آگاهى و آشكار شدن امور پنهانى است ، همهء ثروتهايى كه در زمين پنهان است ، آشكار مىگردد و مردمان عصر ظهور از آن برخوردار مىشوند .\r\n\r\nقدرت كنترل\r\nجالب توجّه است كه آنچه گفتيم - يعنى هم توسعه و فزونى ثروت براى همگان در عصر ناشناختهء ظهور و هم سعادتمند بودن و عدم طغيان و تجاوزِ مردم آن روزگار - در گفتار خاندان وحى عليهم السلام به آن تصريح شده است .\r\nروايتى كه مىآوريم شاهد گفتار ما مىباشد : حضرت باقر العلوم عليه السلام فرمودند :\r\nيقاتلون واللَّه حتّى يوحّد اللَّه ولايشرك به شيء وحتّى يخرج العجوز الضعيفة من المشرق تريد المغرب ولاينهاها أحد ، ويخرج اللَّه من الأرض بذرها ، وينزل من السّماء قطرها ، ويخرج\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nالناس خراجهم على رقابهم إلى المهديّ ، ويوسّع اللَّه على شيعتنا ، ولولا ما يدركهم من السعادة لبغوا . « 1 »\r\nمىجنگند به خدا سوگند ، تا ( همه ) خداوند را يكتا بدانند و چيزى را شريك او ندانند و تا اين كه پيرزن ضعيفى از مشرق به قصد مغرب خارج شود و هيچ كس او را از اين كار باز ندارد .\r\nو خداوند از زمين بذرش را خارج نموده و از آسمان باران را و مردم خراج‌هاى خود را از اموال خود خارج ساخته و به سوى مهدى مىبرند و خداوند بر شيعيان ما توسعه مىدهد و اگر نبود كه سعادت آنان را فرا مىگرفت ، حتماً طغيان مىنمودند .\r\nثروت و فقر همان گونه كه ممكن است منشأ سعادت انسان واقع شود ، ممكن است عامل جنايت و خيانت نيز قرار گيرد ، يعنى هم فقر و هم دارايى ، داراى نقش اساسى در افزايش جنايات مىباشند ؛ همان گونه كه ممكن است وسيلهء سعادت انسان باشند .\r\nطمع براى به دست آوردن و حرص براى تكاثر و افزودن ، چنين روندى را به بار مىآورد . ريشهء اين جريان به خاطر نبودن قدرت كنترل در دوران تيرهء غيبت است .\r\nآشنا نبودن جامعه از مقام ولايت و توجّه نداشتن انسان به مرتبهء عظيم خاندان وحى عليهم السلام ، سعادت را از دست او مىربايد و او را از مقام ولايت كه ضامن كنترل توان‌ها و قدرت‌هاست دور مىسازد .\r\nامّا در روزگار ناشناختهء ظهور كه جامعهء بشريّت در پناه دژ محكم ولايت قرار دارد و ابر رحمت الهى بر همهء مردم جهان سايه مىافكند ، آنان را با قدرت ولايت الهيّهء حضرت مهدى ارواحنا فداه حفظ و حراست نموده و كنترل مىنمايد .\r\nبه دليل اين سعادت بزرگ - كه طعم آن را هنوز نچشيده‌ايم - در عصر\r\n\r\n\r\n","description":"","footnote":"\r\n( 1 ) . بحار الأنوار : 52 / 345 .\r\n","page_name":" 92 ","page_number":92},
  {"content":"\r\n\r\nدرخشان و فرخندهء ظهور ، هر مقدار ثروت و مال مردم افزايش يافته و زياد شود ، باعث طغيان و تجاوز آنان نمىگردد .\r\nآرى ؛ بر اثر سايه‌افكندن نيروى ولايت بر تمامى مردم جهان ، همهء نيروها ، توان‌ها و امكانات را تحت پوشش و حفظ خود قرار داده و آن‌ها را كنترل نموده و مهار مىنمايد تا از تندروى و طغيان باز مانند .\r\nاين همان سعادت و نيكبختى است كه امام باقر عليه السلام در پايان روايت به آن تصريح فرمودند :\r\n« ولولا ما يدركهم من السعادة ، لبغوا »\r\n. آرى ؛ قدرت كنترل و مهار از ويژگىهاى عصر ظهور براى همگان است ، و هر چه مال و ثروت ، قدرت و توانايى ، نشاط و زيبايى و . . . افزايش يابد ، نور سعادت و نيكبختى در آن عصر درخشان كه بر اثر ظهور ولايت درخشش يافته است ، همگان را مهار كرده به گونه‌اى كه همراه با ميزان عقل ، به زندگى سرشار از نعمت كه چشم روزگار تا آن زمان هرگز مانند آن را نديده و نخواهد ديد ، ادامه مىدهند .\r\nبه اين روايت بسيار جالب از امام صادق عليه السلام « 1 » توجّه كنيد :\r\nتواصلوا وتبارّوا وتراحموا ، فوالّذي فلق الحبّة وبرأ النسمة ليأتينّ عليكم وقت لايجد أحدكم لديناره ودرهمه موضعاً ، يعني لايجد عند ظهور القائم عليه السلام موضعاً يصرفه فيه ، لإستغناء النّاس جميعاً بفضل اللَّه وفضل وليّه .\r\nفقلت : وأنّى يكون ذلك ؟\r\nفقال : عند فقدكم إمامكم فلاتزالون كذلك حتّى يطلع عليكم كما\r\n\r\n\r\n","description":"","footnote":"\r\n( 1 ) . قسمتى از اين روايت در كتاب « عقد الدرر : 226 » آمده و آن را به امام حسين عليه السلام نسبت داده است همان گونه كه روايات ديگرى را كه از امام صادق عليه السلام روايت شده به امام حسين عليه السلام نسبت داده است . مانند روايت معروف : « لو أدركته لخدمته أيّام حياتي » . علّت اشتباه او اشتراك كنيهء امام صادق عليه السلام با امام حسين عليه السلام - كه « ابو عبداللَّه » است - مىباشد . مؤلّف « عقد الدرر » گمان كرده است مقصود از ابوعبداللَّه ، امام حسين عليه السلام مىباشند .\r\n","page_name":" 93 ","page_number":93},
  {"content":"\r\n\r\nتطلع الشّمس ، آيس ما تكونون ، فإيّاكم والشكّ والإرتياب ، وانفوا عن أنفسكم الشكوك ، وقد حذّرتكم فاحذروا ، أسأل اللَّه توفيقكم وإرشادكم . « 1 »\r\nباهم در ارتباط باشيد و به يكديگر نيكويى كنيد و باهم مهربانى نماييد ، سوگند به كسى كه دانه را شكافته و روح مىدمد ، حتماً زمانى بر شما فرا مىرسد كه احدى از شما جايى براى مصرف دينار و درهم خود نداشته باشد ، يعنى در زمان ظهور حضرت قائم عليه السلام جايى نمىيابد كه پول خود را در آن مورد خرج كند ، زيرا به فضل خداوند و ولىّ او تمامى مردم بىنياز خواهند بود .\r\nگفتم : اين چه زمانى خواهد بود ؟ !\r\nحضرت فرمودند : آن زمان كه شما امامتان را نيابيد ، پس همين گونه خواهيد بود تا زمانى بر شما طالع شود همان گونه كه خورشيد طلوع مىكند ، اين در زمانى خواهد بود كه از هر زمان به ظهور آن حضرت بيشتر نااميد باشيد .\r\nپس بپرهيزيد از اين كه شك كنيد يا خود را به شك بيندازيد ، شك‌ّها را از خودتان دور كنيد ، به راستى من شما را برحذر نمودم پس برحذر باشيد . از خداوند توفيق شما و ارشاد شما را خواهانم .\r\nدر اين روايت نكته‌هاى بسيار جالبى دربارهء پاكسازىِ دل از يأس و شكّ وجود دارد ، كه تشريح آن‌ها نياز به بحث گسترده دارد .\r\nآن قسمت از روايت كه اكنون مورد استدلال ما است ، گفتار امام صادق عليه السلام پيرامون عصر درخشان ظهور است كه آن حضرت دربارهء آن روزگار فرخنده مىفرمايد : در آن زمان به خاطر بىنياز بودن تمامى مردمان ، فرد نيازمندى يافت نمىشود تا ثروتمندان از مال خود به او كمك كنند .\r\n\r\n\r\n","description":"","footnote":"\r\n( 1 ) . الغيبة مرحوم نعمانى : 150 .\r\n","page_name":" 94 ","page_number":94},
  {"content":"\r\n\r\n\r\nبيش از 800 ميليون گرسنه در جهان\r\nاكنون عصر شكوهمند ظهور را - كه همهء مردم در آن زمان از نعمت‌هاى فراوان برخوردارند به گونه‌اى كه در سراسر گيتى گرسنه‌اى پيدا نمىشود - با دوران تيرهء ما بسنجيد كه صدها ميليون گرسنه در سراسر جهان پراكنده‌اند و كسى براى نجاتِ آنان گامى مؤثّر برنمىدارد .\r\nبه اين گزارش توجّه كنيد :\r\n« رئيس بانك جهانى : يك ميليارد نفر در جهان ، قشر غنى دنيا را تشكيل مىدهند كه 80 % درآمد جهان را به خود اختصاص مىدهند . اين در حالى است كه بقيّهء جمعيّت جهان كه 5 ميليارد نفر هستند بايد فقط با 20 % درآمد در جهان ، گذران عمر كنند .\r\nسازمان خواربار و كشاورزى ملل متحد ( فائو ) : شمار گرسنگان جهان با 18 ميليون افزايش به 842 ميليون گرسنه رسيده است .\r\nپاريس ؛ روزانه « ونت مينوت » چهارشنبه 16 اكتبر 2002 ( يعنى 24 / 7 / 81 ) :\r\nدر هر 4 ثانيه يك نفر در جهان بر اثر گرسنگى ، جان خود را از دست مىدهند .\r\n840 ميليون نفر در جهان ، از سوء تغذيه رنج مىبرند و 799 ميليون نفر آنان در كشورهاى در حال توسعه زندگى مىكنند .\r\nدر 30 كشور جهان ، حالت فوق العاده اعلام شده است و تنها در آفريقا 67 ميليون نفر ، به كمك اضطرارى نيازمند هستند . 194 ميليون نفر از جمعيت كشورهاى آفريقايى ، از تغذيهء مناسبى برخوردار نيستند . در قارّهء آسيا 20 % ( 496 ميليون نفر ) از گرسنگى رنج مىبرند .\r\nفائو ( سازمان خواربار كشاورزى سازمان ملل متحد ) : روزانه 24 هزار نفر در جهان در اثر گرسنگى مىميرند . سالانه 6 ميليون كودك كمتر از 5 سال بر اثر گرسنگى مىميرند . » « 1 »\r\n\r\n\r\n","description":"","footnote":"\r\n( 1 ) . آمارها پرده برمىدارند : 190 .\r\n","page_name":" 95 ","page_number":95},
  {"content":"\r\n\r\nبديهى است اين همه گرسنگى ، تنگدستى ، بيكارى « 1 » و . . . دليل بر نقص مديريّت كشورهاى جهان است . اگر سياستمداران مىتوانستند عوامل كمبودها را شناسايى كرده و در زدودن آن‌ها اقدام نمايند ، اين همه انسان گرسنه در جهان وجود نداشت .\r\nيكى از علّت‌هاى گرسنگى ، افزايش قيمت‌ها است . براى مبارزه با گرسنگى بايد از بالا رفتن نرخ‌ها جلوگيرى كنند ؛ ولى متأسّفانه در اين باره ، برنامه‌اى كارساز عملى نمىشود .\r\nاكنون توجّه شما را به اين آمار كه دربارهء افزايش قيمت در ايران ، منتشر شده جلب مىكنيم :\r\nنمايش تصوير\r\n« 2 » اين نمونه‌اى كوچك از چند قلم جنس در يك گوشه از جهان است ، همان گونه كه مشاهده كرديد در مدّت 25 سال ، جمعيّت ايران نزديك به دو برابر\r\n\r\n\r\n","description":"","footnote":"\r\n( 1 ) . سازمان ملل : شمار بيكاران جهان به يك ميليارد و 800 ميليون نفر رسيد كه در مقايسه با سال قبل 20 ميليون نفر افزايش يافته است . طبق آمار منتشره از سوى بانك جهانى ، در طىّ ده سال آينده ، جمعيّت بيكار خاورميانه به 47 ميليون نفر مىرسد . ( آمارها پرده برمىدارند : 187 )\r\n( 2 ) . ماهنامهء كشاورز : ص 36 ، شهريور ماه 83 ، شمارهء 297 .\r\n","page_name":" 96 ","page_number":96},
  {"content":"\r\n\r\nافزايش يافته است و افزايش برخى از نرخها به 200 برابر رسيده است با توجّه به اين نكته كه رشد جمعيّت ، دليلى براى افزايش نرخ‌ها نيست مخصوصاً با اين همه تفاوت ! « 1 »\r\nافزايش نرخ‌ها فقط در ايران نيست ؛ بلكه در كشورهاى ديگر نيز گرانى ، افراد ضعيف را از پاى درمىآورد و بالا رفتن نرخها حتّى در كشورهايى مانند آمريكا ، ژاپن و . . . كه خود را پيشرفته مىدانند وجود دارد . « 2 »\r\nافزايش ناگهانى نرخ‌ها دليل بر اين است كه سياست اقتصادى آنان قدرت بر كنترل و مهار كردن قيمت‌ها و به وجود آوردن تعادل را ندارد .\r\nابرثروتمندان نه تنها از افزايش نرخ‌ها غمى به دل راه نمىدهند ؛ بلكه آن‌ها خود طرّاح اصلى اين گونه اقتصادِ بيمار مىباشند تا با افزايش قيمت‌ها ، سرمايه‌هاى كلان خود را چند برابر نمايند ؛ زيرا « دزد ، بازار آشفته مىخواهد » .\r\nدر اين ميان توده‌هاى ضعيف پايمال زرمندانِ زورمند مىشوند و كاش با اين همه تزوير آن‌ها را نمىپذيرفتند ! پس زر و زور و تزوير از آنِ دزدان بازار آشفتهء اقتصاد جهان است و گرسنگى از آنِ بيش از 800 ميليون گرسنه در جهان ! و فقر و تنگدستى از آنِ نيمى از مردمان دنيا !\r\nبه اين گزارش توجّه كنيد :\r\n« صندوق بين الملل پول : بيش از 3 ميليارد نفر در جهان با كمتر از يك دلار در روز ، زندگى مىكنند . خبر ديگرى حاكى است كه يك ميليارد نيز ، كمتر از\r\n\r\n\r\n","description":"","footnote":"\r\n( 1 ) . هزينهء زندگى در ايران در 20 سال گذشته ، 100 برابر شده است در حالى كه دستمزدها 55 برابر افزايش يافته‌اند .\r\nبر اين اساس و بر اساس خطّ فقرى كه بانك مركزى اعلام كرد ( هر كس درآمدش كم‌تر از 185 هزار تومان باشد فقير محسوب مىشود ) 15 % جمعيّت ايران از فقر مطلق و 45 % از فقر نسبى رنج مىبرند . همچنين مخارج واقعى خوراك خانواده‌هاى شهرى در دو دههء اخير ، بيش از 43 % كاهش يافته است . ( آمارها پرده برمىدارند : 82 )\r\n( 2 ) . رجوع كنيد به روزنامهء دنياى اقتصاد : 4 آبان 1383 صفحهء 4 ، و روزنامهء پول : 4 آبان 1383 صفحهء 4 .\r\n","page_name":" 97 ","page_number":97},
  {"content":"\r\n\r\nيك دلار در روز ، درآمد دارند . نيمى از مردم جهان زير خطّ فقر زندگى مىكنند . سه ميليارد انسان هم كمتر از 3 دلار در روز درآمد دارند .\r\nسازمان ملل : در دههء گذشته ، 54 كشور جهان ، فقيرتر شده‌اند . از ميان 6 / 4 ميليارد انسان ساكن در كشورهاى در حال توسعه ، حدود 800 ميليون نفر از غذاى كافى كه لازمهء يك زندگى سالم ، فعّال و طبيعى است برخوردار نيستند . » « 1 »\r\nاينها نمونه‌اى از وضع غمبار مردمان جهان است كه براى اندك آشنايى با شرايط عصر تاريك غيبت نقل كرديم و همان بهتر كه دم از ادامهء سخن فرو بنديم ؛ زيرا كه « طوطى ز زبان خويش در بند افتاد » و با بيان غم‌ها ، غمى بر غم‌ها نيفزاييم .\r\nپس ياد غم‌ها را رها ساخته و به توصيف آينده‌اى كه در آن نشانى از زور و تزوير وجود ندارد همان گونه كه نياز و نيازمندى در آن زمان نيست ، مىپردازيم .\r\nروزگارى كه سرشار بودن نعمت‌ها و فراوان بودن ثروت‌ها و امكانات ، همهء نيازمندان جهان را بىنياز مىسازد . در آن زمان از گرسنگى بيش از 800 ميليون گرسنه نشانى نيست و پروژه‌هاى ناتوان اقتصادى ، جامعه را به سوى ناتوانى نمىكشاند .\r\nدر آن زمان از فقر و تنگدستى خبرى نيست و غم به خانه‌اى راه نمىيابد . در آن زمان حكومت الهى حضرت بقيّة اللَّه الأعظم ارواحنا فداه ، جهان را همچون بهشت برين مىسازد و بساط نشاط و شادمانى را در سراسر عالم مىگستراند و فراوانى نعمت‌ها جايگزين كمبودها و گرانىها مىشود .\r\n\r\n\r\n","description":"","footnote":"\r\n( 1 ) . آمارها پرده برمىدارند : 190 .\r\n","page_name":" 98 ","page_number":98},
  {"content":"\r\n\r\n\r\nجهان سرشار از نعمت و ثروت\r\nاكنون كه سخن از سرشار بودن نعمت و ثروت در آن زمانِ بىمثال به ميان آمد ، روايتى را از رسول خدا صلى الله عليه و آله و سلم در اين باره نقل مىكنيم :\r\nتنعّم امّتي في زمن المهديّ نعمة لم ينعموا مثلها قطّ ، ترسل السّماء عليهم مدراراً ، ولاتدع الأرض شيئاً من النّبات إلّا أخرجته ، والمال كدوس ، يقوم الرجل يقول : يا مهدي أعطني ، فيقول : خذ . « 1 »\r\nامّت من در زمان مهدى به آنچنان نعمتى مىرسند كه هرگز مانند آن داراى نعمت نبوده‌اند . آسمان بر آنان مىبارد و زمين هر چه از گياهان دارد خارج مىسازد و ثروت فراوان است . شخصى مىايستد و به مهدى مىگويد : به من عطا كن و او مىگويد : بگير .\r\nواضح است كه در روزگار رهايى همهء مكاتب جهان از گمراهى رهايى يافته و با جهانى شدن دين اسلام همهء مردمان آن زمان از امّت رسول اللَّه صلى الله عليه و آله و سلم به شمار مىآيند . به اين جهت آن حضرت از مردمان آن زمان به « امّتى » يعنى « امّت من » تعبير فرموده‌اند .\r\nامّت رسول خدا صلى الله عليه و آله و سلم كه همهء مردمان جهان در آن روزگار فرخنده مىباشند داراى دو ويژگى همگانى و عمومى هستند كه تا آن زمان بىسابقه است .\r\nاين دو ويژگى كه همه از آن برخوردار هستند ، سبب گشوده‌شدن درب‌هاى آسمانى شده و بركات الهى را از زمين و آسمان براى آنان و همهء موجودات در سراسر گيتى به ارمغان مىآورد . اين دو ويژگى عبارتند از : 1 - ايمان 2 - تقوا .\r\nدر آن روزگار ، اين دو خصلت عظيم معنوى اختصاص به گروه خاصّى ندارد و همگان از آن بهره‌مند خواهند بود ، به خاطر همگانى شدن اين دو خصلت ، غضب الهى از جهان برداشته شده و آنچنان سبب گشوده‌شدن\r\n\r\n\r\n","description":"","footnote":"\r\n( 1 ) . التشريف بالمنن : 149 .\r\n","page_name":" 99 ","page_number":99},
  {"content":"\r\n\r\nنعمت‌هاى الهى مىشود كه واقعاً شگفت‌انگيز و بهت‌آور است .\r\nبراى اثبات اين مطلب به قرآن و سنّت روى مىآوريم :\r\nامام صادق عليه السلام مىفرمايند :\r\nولينزلنّ البركة من السّماء إلى الأرض حتّى أنّ الشجرة لتقصف بما يريد اللَّه فيها من الثمرة ، ولتأ كلنّ ثمرة الشتاء في الصيف وثمرة الصيف في الشتاء ، وذلك قوله تعالى : « وَلَوْ أَنَّ أَهْلَ الْقُرى آمَنُوا وَاتَّقُوا لَفَتَحْنا عَلَيْهِمْ بَرَكاتٍ مِنَ السَّماءِ وَالْأَرْضِ وَلكِنْ كَذَّبُوا فَأَخَذْناهُمْ بِما كانُوا يَكْسِبُونَ » « 1 » . « 2 »\r\nحتماً بركت از آسمان به زمين نازل مىشود تا آنجا كه از درخت ، هر ميوه‌اى كه خدا اراده كند مىرويد و حتماً ميوهء تابستان را در زمستان و ميوهء زمستان را در تابستان مىخوريد و اين معناى گفتار خداوند است : « و اگر اهل قريه‌ها ايمان مىآوردند و باتقوا بودند حتماً بر آنان بركات را از آسمان و زمين مىگشوديم و لكن تكذيب نمودند ، پس ما به آنچه انجام دادند ، آنان را مؤاخذه كرديم » .\r\nدر اين آيه و روايت ، نكته‌هاى جالبى وجود دارد كه برخى از آن‌ها را بيان مىكنيم :\r\n1 - فاء تفريعيّه در جملهء « فَأَخَذْناهُمْ بِما كانُوا يَكْسِبُونَ » دلالت مىكند كه تكذيب حقايق الهى و باور نكردن دستورات رسول خدا صلى الله عليه و آله و سلم و ردّ كردن آن ، سبب مؤاخذهء مردم شده و عمل آنان ، بركات آسمان و زمين را به روى مردم مىبندد و نكبت و بدبختى به سوى آنان رو مىآورد .\r\nبه اين جهت بايد درك كنيم كه سرچشمهء همهء جنايت‌ها و كشتارها ، كمبودها و نابسامانىها ، در اثر روى گرداندن مردم از سفارشات رسول خدا صلى الله عليه و آله و سلم و\r\n\r\n\r\n","description":"","footnote":"\r\n( 1 ) . سورهء اعراف ، آيهء 96 .\r\n( 2 ) . بحار الأنوار : 53 / 63 .\r\n","page_name":" 100 ","page_number":100},
  {"content":"\r\n\r\nايمان نياوردن به آن‌ها و در نتيجه نداشتن تقوا مىباشد .\r\nاگر مردم از اوّل پيامبران الهى را تكذيب نمىنمودند و ايمان مىآوردند و بر اساس ايمان ، تقوا را پيشهء خود مىساختند ، هيچ گاه در گرداب بلا و گرفتارى ، گرفتار و مبتلا نمىشدند .\r\n\r\nبركت در عصر ظهور\r\n2 - در عصر ظهور بر اثر ايمان و تقوا ، بركات الهى از زمين و آسمان بر آنان وارد مىشود ؛ به گونه‌اى كه از هر درخت هر نوع ميوه‌اى كه خدا اراده كند چيده مىشود و همچنين ميوه‌ها - بر اثر يكسان شدن هوا در همهء فصل‌ها - مخصوص يك فصل نيست ، ميوهء تابستان در زمستان هم بر درختان وجود دارد و ميوهء زمستان در تابستان نيز بر درختان هست .\r\nمسألهء بركت ، حقيقت بزرگى است كه جهان در عصر ظهور بر اثر وجود آن ، چهره‌اى ديگر به خود خواهد گرفت و بر اثر وجود بركت و نازل شدن آن بر مردمان عصر ظهور ، گرفتارىهاى دوران تاريك غيبت بر طرف مىشود « 1 » و\r\n\r\n\r\n","description":"","footnote":"\r\n( 1 ) . يكى از نتيجه‌هاى حاكم نبودن تقوا و پرهيزگارى در اجتماع ، اسراف و زياده‌روى است كه لازمهء آن‌كم‌شدن بركات الهى و يا از ميان رفتن آن مىباشد . متأسّفانه اسراف در سطح جهان وجود دارد و براى ريشه‌كن شدن آن اقدامى نمىشود . به اين گزارش توجّه كنيد :\r\nرئيس مركز تحقيقات صنايع غذايى : با دور ريختن 20 ميليون تن محصولات غذايى ، غذاى 15 ميليون نفر در كشور ، دور ريخته مىشود .\r\nمعاون وزارت بازرگانى : سالانه 2 ميليون تن گندم به ارزش 300 ميليون دلار ( حدود 2400 ميليون تومان ) در كشور ، هدر مىرود .\r\nمعاون برنامه‌ريزى ادارى - مالى استاندارد گيلان : هر ساله ، معادل هزينهء ساخت 80 كتابخانهء روستايى در استان گيلان ، نان دور ريخته مىشود .\r\nهر سال به ازاى هر ايرانى ، 50 كيلوگرم نان هدر مىرود ؛ در حالى كه اين ميزان ضايعات برابر با نياز غذايى چند كشور جهان است .\r\nآيا مىدانيد ميزان نانى كه در يك روز ، در كشور ما دور ريخته مىشود براى سير كردن 15 ميليون نفر كافى است ؟ آيا مىدانيد اگر ضايعات نان حذف شود ، ما ديگر نيازى به وارد كردن گندم به كشور نخواهيم داشت ؟ آيا مىدانيد كه ايران دوّمين مصرف كننده و سوّمين ضايع كنندهء نان در دنيا است ؟ روزانه 85 تن ضايعات نان در تهران ، توسّط شهردارى جمع‌آورى مىشود . ( آمارها پرده برمىدارند : 83 )\r\nبر اثر حاكم شدن تقوا و ريشه‌كن شدن اسراف و گناهان ديگر در عصر ظهور ، بركت‌هاى الهى همه را فرا مىگيرد و از فقر و نياز اثرى باقى نخواهد ماند .\r\n","page_name":" 101 ","page_number":101},
  {"content":"\r\n\r\nگشايش و فراوانى سراسر گيتى را فرا خواهد گرفت .\r\nبه اين گونه - همانطور كه گفتيم - جهان چهره‌اى ديگر به خود مىگيرد و در آن عصرِ گشايش و شكوفايى ، شكوفه‌هاى قدرت و توانگرى سراسر زمين را پر مىكند و نشانى از فقر و تنگدستى باقى نخواهد ماند .\r\nدر آن عصرِ همايون ، ضعف ، ناتوانى و شكستگى ، شكست خواهند خورد و قدرت ، توانايى و خجستگى جايگزين آن‌ها خواهند شد .\r\nدر آن عصر فرخنده ، خنده بر لبان همه نقش خواهد بست و قلب‌ها سرشار از شادى و شادمانى خواهد بود .\r\nبركت توسّط ملائكهء ايجادگر به وجود مىآيد . از نظر ديد مادّى مثلًا گندم فقط به وسيلهء بذر و آب و خاك به وجود مىآيد ولى از ديدگاه كسى كه با امور غير محسوس آشنايى دارد ، ايجاد اشياء منحصر به وسايل عادّى و طبيعى نيست ، بلكه از راه‌هاى غير طبيعى نيز محصول طبيعى ايجاد مىشود .\r\nدرست است كه خداوند كارها را بر اساس وسايل و اسباب قرار داده است ؛ ولى اين امر نبايد ما را به گونه‌اى مشغول به وسايل و اسباب نمايد كه مسبّب الأسباب را فراموش كنيم و گمان كنيم اسبابى كه خداوند براى امور ايجاد نموده منحصر به امور مادّى و آنچه ما از آن آگاهى داريم ، مىباشد .\r\n3 - در عصر رهايى ، مردم از گمراهى دست برداشته و هدايت مىيابند و اين دليل بر جهانىشدن اسلامِ راستين و گرايش و ايمان مردم به حكومت جهانى حضرت بقيّة اللَّه الأعظم عجّل اللَّه تعالى فرجه مىباشد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nدر آن عصر فرخنده بر خلاف اين عصر تلخ و ناكامى ، همهء مردم جهان به دستورات رسول خدا صلى الله عليه و آله و سلم و آيين اسلام ايمان مىآورند و بر اساس اعتقاد به خدا تقوا را پيشه مىكنند .\r\nبديهى است دستورات رسول خدا صلى الله عليه و آله و سلم جز پيروى از مكتب اهل بيت عليهم السلام و قرآن كريم چيز ديگرى نيست و اجر رسالت آن بزرگوار جز مودّتِ ذوى القربى نمىباشد .\r\nخداوند در قرآن كريم مىفرمايد :\r\n« قُلْ لاأَسْأَلُكُمْ عَلَيْهِ أَجْراً إِلَّا الْمَوَدَّةَ فِى الْقُرْبى » . « 1 »\r\nبگو بر رسالت خود پاداشى از شما نمىخواهم مگر مودّت ذوى القربى را .\r\nدر عصر رهايى بر اثر تكامل عقلى مردمان جهان ، گفتار رسول خدا صلى الله عليه و آله و سلم را مىپذيرند و مودّتِ خاندان وحى عليهم السلام را دارا مىشوند . مقصود از مودّت اهل بيت عليهم السلام ، محبّتى است كه باعث تقرّب انسان به آنان شود .\r\nالمودّة ؛ قرابة مستفادة . « 2 »\r\nاز مودّت ؛ قرب و نزديك بودن حاصل مىشود .\r\nبنابراين روايت ، ايمان و تقواى عمومى جامعه كه با گرايش به خاندان وحى عليهم السلام و دارا شدن مودّت آنان جلوه‌گر مىشود ، راز گشوده‌شدن درهاى آسمانى و نزول بركات الهى است . پس اگر از اوّل بعثت مردمان گفتار پيامبر صلى الله عليه و آله و سلم را مىپذيرفتند و دست از مقام ولايت خاندان وحى عليهم السلام برنمىداشتند ، تيرگىها و تاريكىهايى كه جهان را به ظلمت و تباهى كشيده است پيش نمىآمد و خداوند كريم از عطاى نعمت‌ها و بركات آسمانى دريغ نمىورزيد .\r\n\r\n\r\n","description":"","footnote":"\r\n( 1 ) . سورهء شورى ، آيهء 23 .\r\n( 2 ) . بحار الأنوار : 74 / 165 .\r\n","page_name":" 103 ","page_number":103},
  {"content":"\r\n\r\nولى متأسّفانه ، دست ستمگران از آستين جهالت بيرون آمد و سقيفه درخت افسانهء خلافت را غرس كرده و بارور ساخت ، و در نتيجه آتش اختلاف و ظلم و ستم شعله‌ور شد و همچنان ادامه خواهد داشت تا دست الهى امام عصر ارواحنا فداه از آستين عدالت بيرون آيد و عنصرهاى ظلمت را با درختِ افسانهء خلافت به آتش كشد و زمين را از كران تا كران سرشار از عدالت و رحمت نمايد .\r\n\r\nبشارت رسول خدا صلى الله عليه و آله و سلم دربارهء آيندهء درخشان جهان\r\nپيامبر اكرم صلى الله عليه و آله و سلم كه از همان زمان آگاه از جريانات آينده بودند و مردم را به شعله‌ور شدن آتش فتنه و فساد آگاه ساخته و تداوم آن را تا ظهور حضرت بقيّة اللَّه الأعظم ارواحنا فداه خبر داده‌اند ؛ همان گونه كه وضع سامان‌يافتهء اقتصاد جهان و فراوانى نعمت‌ها را در آن زمان پرشكوه بيان كرده‌اند .\r\nدر اين جا نمونه‌اى از بشارت‌هاى رسول خدا صلى الله عليه و آله و سلم را در رابطهء با ظهور منتقم آل محمّد عليهم السلام و توسعهء اقتصادى در آن زمان را ، نقل مىنماييم :\r\nپيامبر اكرم صلى الله عليه و آله و سلم فرمودند :\r\nابشّركم بالمهديّ يبعث في امّتي على اختلاف من الناس وزلازل ، فيملأُ الأرض قسطاً وعدلًا كما ملئت ظلماً وجوراً ، يرضى به ساكن السّماء ، يقسّم المال صحاحاً .\r\nقلنا : و ما الصحاح ؟\r\nقال : بالسويّة بين النّاس ، فيملأ اللَّه قلوب امّة محمّد غنى ، ويسعهم عدله حتّى يأمر منادياً فينادي : مَن له في مالٍ حاجة ؟\r\nقال : فلايقوم من الناس إلّا رجل ، فيقول : أنا ، فيقول له : ائت السادن - يعني الخازن - فقل له : إنّ المهدي يأمرك أن يعطيني مالًا .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nفيقول له : احث - يعني خُذْ - حتّى إذا جعله في حجره وأبرزه [ ندم 
  ] فيقول : كنت أجشع امّة محمّد نفساً أو عجز عنّي ما وسعهم ؟\r\nقال : فيردّه فلايقبل منه ، فيُقال له : إنّا لانأخذ شيئاً أعطيناه . « 1 »\r\nبشارت مىدهم شما را به مهدى كه در ميان امّت من برانگيخته مىشود به هنگامى كه مردم در اختلاف با يكديگر هستند و زلزله‌ها به وقوع مىپيوندند . پس زمين را سرشار از قسط و عدل مىنمايد همان گونه كه از ظلم و جور پر شده باشد . به اين كار ، ساكن آسمان راضى مىشود . مال را به گونهء صحاح تقسيم مىنمايد .\r\nگفتيم : صحاح يعنى چه ؟\r\nفرمود : ميان مردم مساوى تقسيم مىنمايد . پس خداوند قلب‌هاى امّت رسول خدا صلى الله عليه و آله و سلم را سرشار از بىنيازى مىنمايد و عدالت او همهء آن را فرا مىگيرد ، تا آنجا كه به منادى دستور مىدهد و او ندا مىدهد : چه كسى به مال احتياج دارد ؟\r\nپس از ميان مردم برنمىخيزد مگر يك نفر و مىگويد : من احتياج دارم ، به او مىگويد : نزد سادن ( يعنى خزينه‌دار ) برو و بگو : مهدى امر مىكند كه به من مالى بدهى . پس خزينه‌دار مىگويد : بگير ؛ تا مال را در لباس خود قرار مىدهد پشيمان مىشود و مىگويد : نفس من حريصترين امّت رسول خدا صلى الله عليه و آله و سلم بود و آيا عاجز گرديد از من آنچه به مردم وسعت بخشيد !\r\nامام صادق عليه السلام فرمودند : آن مرد مال را به خزينه‌دار رد مىكند ولى از او قبول نمىكند و مىگويد : ما چيزى را كه داديم پس نمىگيريم .\r\nدر اين روايت اختلاف ، زلزله‌ها ، ظلم و جورِ فراگير در سراسر زمين ، نياز و فقر از نشانه‌هاى ظهور امام عصر ارواحنا فداه شمرده شده‌اند كه پس از قيام آن حضرت به تمامى آن‌ها خاتمه داده خواهد شد و سراسر گيتى سرشار از\r\n\r\n\r\n","description":"","footnote":"\r\n( 1 ) . التشريف بالمنن : 322 ، عقد الدرر : 219 ، إحقاق الحقّ : 13 / 146 ، و نظير آن در بحار الأنوار : 51 / 92 آمده است .\r\n","page_name":" 105 ","page_number":105},
  {"content":"\r\n\r\nعدالت شده و همهء مردم بىنياز خواهند شد .\r\nدر روايتى ديگر رسول خدا صلى الله عليه و آله و سلم مىفرمايند :\r\nيحثي المال حثياً لايعدّه عدّاً ، يملأ الأرض عدلًا كما ملئت جوراً وظلماً . « 1 »\r\nمال را ( به سوى مردم ) مىريزد ريختنى ! آن را نمىشمارد . زمين را سرشار از عدالت مىسازد همان گونه كه از جور و ظلم پر شده باشد .\r\n\r\nجهان سرشار از شادى و سرور\r\nو نيز آن بزرگوار دربارهء آن روزگار حياتبخش كه جهان سرشار از شادى و سرور است ، مىفرمايند :\r\nيرضى عنه ساكن السّماء وساكن الأرض ، ولاتدع السّماء من قَطْرها شيئاً إلّا صبّته ، ولا الأرض من نباتها شيئاً إلّا أخرجته حتّى تتمنّى الأحياء الأموات . « 2 »\r\nساكن آسمان و ساكن زمين از او راضى مىباشند و آسمان چيزى از باران وانمىگذارد مگر آن كه مىريزد آن را و زمين چيزى از گياه خود را وانمىگذارد مگر آن كه آن را خارج مىسازد تا آنجا كه زندگان آرزو مىكنند مردگان زنده بودند .\r\nبنابراين ، خرسندى و خوشحالى ويژهء مردمان كرهء زمين نيست بلكه ساكنين آسمان نيز از آن حضرت راضى و خوشنود مىباشند و اين خود دليل بر آن است كه حكومت آن بزرگوار به تمام معناى كلمه حكومت جهانى است به گونه‌اى كه آن حكومت عدل الهى ، رضايت همهء افراد را در آسمان و زمين جلب مىنمايد .\r\n\r\n\r\n","description":"","footnote":"\r\n( 1 ) . التشريف بالمنن : 147 .\r\n( 2 ) . التشريف بالمنن : 146 .\r\n","page_name":" 106 ","page_number":106},
  {"content":"\r\n\r\nجالب توجّه است كه رسول خدا صلى الله عليه و آله و سلم در روايتى ديگر خوشنودى و خوشحالىِ فراگير عصر ظهور را مخصوص انسان‌ها نمىدانند بلكه مىفرمايند :\r\nشادى و فرح حتّى حيوانات را در آن زمانِ شادكامى شامل مىشود .\r\nآن بزرگوار مىفرمايند :\r\nهو رجل من ولد الحسين عليه السلام كأنّه من رجال شنسوة ، عليه عباءتان قطوانيّتان إسمه إسمي ، فعند ذلك تفرح الطيور في أوكارها ، والحيتان في بحارها ، وتمدّ الأنهار ، وتفيض العيون ، وتنبت الأرض ضعف أكلها ، ثمّ يسير مقدّمته جبرئيل ، وساقته إسرافيل فيملأ الأرض عدلًا وقسطاً كما ملئت جوراً وظلماً . « 1 »\r\nاو مردى از فرزندان حسين عليه السلام است گويا از مردان شنسوة مىباشد . بر او دو عبايى كه از پنبهء بافته‌شده مىباشد . اسم او اسم من است ، پس در اين هنگام پرندگان در آشيانه‌هاى خود و ماهيان در دريا شاد مىشوند ، نهرها كشيده مىشود و چشمه‌ها جارى مىگردد و زمين دوچندان گياه و ميوه مىروياند ، سپس جبرائيل در مقدّمهء ( لشكر ) آن حضرت و اسرافيل در ميانهء آن سير مىكنند ، پس زمين را از عدل و قسط پر مىكنند همان گونه كه از جور و ظلم پر شده باشد .\r\nآرى ؛ ارتش پرتوانى كه جبرائيل و اسرافيل - كه از حاملين عرش الهى هستند - در آن لشكر مىباشند ، ويژهء نجات تودهء مردمِ زمين نيست ، بلكه بساط شادى را براى موجوداتِ ديگر نيز مىگسترد . حقّ مردم را از غاصبانِ حقوق مىگيرد و قرض مقروضان را هر چه باشد از كوه تا كاه مىپردازد .\r\nمفضّل به امام صادق عليه السلام عرض نمود :\r\nيا مولاي ؛ من مات من شيعتكم وعليه دين لإخوانه ولأضداده كيف يكون ؟\r\n\r\n\r\n","description":"","footnote":"\r\n( 1 ) . بحار الأنوار : 52 / 304 .\r\n","page_name":" 107 ","page_number":107},
  {"content":"\r\n\r\nقال الصادق عليه السلام : اوّل ما يبتدئ المهدي عليه السلام أن ينادي في جميع العالم : ألا من له عند أحد من شيعتنا دين فليذكره حتّى يردّ الثومة والخردلة فضلًا عن القناطير المقنطرة من الذّهب والفضّة والأملاك فيوفّيه إيّاه . « 1 »\r\nاى مولاى من ؛ كسى از شيعيان شما بميرد و به برادران دينى و به مخالفين خود قرض داشته باشد ، چه مىشود ؟\r\nامام صادق عليه السلام فرمودند : اوّل كارى كه مهدى عليه السلام شروع مىكند اين است كه منادى در تمام عالم ندا مىكند :\r\nآگاه باشيد هر كس يكى از شيعيان ما به او قرضى دارد آن را بگويد . تا آنجا كه سير و خردل را به صاحبش رد مىكند تا چه رسد به مال‌هاى بسيار از طلا و نقره و زمين‌ها كه آن‌ها را به مالكش مىدهد .\r\n\r\nشرمسارى\r\nتاكنون از عصر ظهور با عناوين گوناگونى ياد كرديم : عصر حيات و زندگى ، روزگار رهايى ، عصر درخشان ظهور ، روزگار شكوهمند ظهور ، روزگار فرخندهء ظهور ، عصر نور ، عصر تكامل جهان ، عصر نجات و . . .\r\nاكنون بايد ببينيم ما براى فرارسيدن آن روزگار پرشكوه چه كارى انجام داده‌ايم و چه گامى در راه نزديك شدنِ حكومت عدل جهانى برداشته‌ايم ، در اين راه چه قدر ثروت خود را خرج كرده و از مال خود گذشته‌ايم ؟\r\nآيا همان گونه كه براى سامان بخشيدن به زندگى خود و فرزندانمان تلاش و تكاپو مىكنيم و در فكر آيندهء آن‌ها هستيم ، دربارهء آيندهء جهان و وظيفه‌اى كه در اين باره بر عهده داريم تلاش مىكنيم ؟\r\nآيا ممكن است كسى منتظر ظهور باشد و در اين راه هيچ گامى برندارد ؟ ! آيا اين همه تلاش‌هاى گسترده براى انباشتن ثروت‌هاى روزافزون و\r\n\r\n\r\n","description":"","footnote":"\r\n( 1 ) . بحار الأنوار : 53 / 34 .\r\n","page_name":" 108 ","page_number":108},
  {"content":"\r\n\r\nجمع‌آورى اموالِ كلان و بىتفاوت بودن به وظيفهء انسانى و دينى خود براى نجات جهان ، با مسألهء انتظار سازگار است ؟ !\r\nآيا صحيح است كسى كه - نه تنها معتقد به ظهور بلكه - منتظر ظهور است همه روزه از صبح تا شام براى پيشرفت مادّى خود بكوشد و وظيفهء شرعى خويش را رها سازد ؟\r\nشرم و سرافكندگى برخى از ثروتمندان آن گاه به اوج خود مىرسد كه در عصر ظهور مورد سرزنش امام عصر عجّل اللَّه تعالى فرجه واقع شوند و آن حضرت مردم را به خاطر دنياپرستى و حمله به سوى جمع‌آورى مال و ثروت دنيا توبيخ نمايند .\r\nحضرت باقرالعلوم عليه السلام در يك روايت تكان‌دهنده مىفرمايند :\r\nيجمع إليه أموال الدنيا من بطن الأرض وظهرها ، فيقول للنّاس :\r\nتعالوا إلى ما قطعتم فيه الأرحام ، وسفكتم فيه الدّماء الحرام ، وركبتم فيه ما حرّم اللَّه عزّ وجلّ ، فيعطي شيئاً لم يعطه أحد كان قبله ، ويملأ الأرض عدلًا وقسطاً ونوراً كما ملئت ظلماً وجوراً وشرّاً . « 1 »\r\nثروت‌هاى دنيا به سوى او جمع مىگردد ؛ ثروت‌هاى زيرزمينى و ثروت‌هاى روى زمين ، آن گاه به مردمان مىگويد : بياييد به سوى آنچه به خاطر آن قطع رحم نموديد و خون‌هاى حرام را ريختيد و مرتكب آنچه كه خداوند عزّ وجلّ حرام كرده بود شديد .\r\nپس به اندازه‌اى ثروت عطا مىكند كه احدى قبل از او به ديگرى عطا نكرده ، و زمين را سرشار از عدالت و قسط و نور مىنمايد همان گونه كه پر از ظلم و جور و شرّ شده باشد .\r\nآرى ؛ آن زمان ، زمان شرمسارى و سرافكندگى است ؛ شرمسارى و سرافكندگى براى كسانى كه امكانات مادّى براى آنان فراهم بود و در راه\r\n\r\n\r\n","description":"","footnote":"\r\n( 1 ) . الغيبة مرحوم نعمانى : 237 باب 13 ح 26 ، نوادر الأخبار : 275 ، و نظير آن در بحار الأنوار : 51 / 29 .\r\n","page_name":" 109 ","page_number":109},
  {"content":"\r\n\r\nنجات انسانها و رفع گرفتارىهاى مردمان گامى برنداشتند و شرمسارتر از آنان ، كسانى خواهند بود كه نه تنها از اموال خود دريغ ورزيده ، بلكه مال امام زمان ارواحنا فداه را نيز نگه داشته و از صرف آن در امورى كه مورد رضايت آن حضرت مىباشد خوددارى مىكنند . آيا اين گونه افراد نبايد در رفتار و كردار خود تجديد نظر نمايند ؟ !\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\n4 . بر طرف شدن بيمارىها\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\nبر طرف شدن بيمارىها\r\nدر روزگارى كه جهان سرشار از شادى و خرسندى است و بساط شادمانى در سراسر گيتى همچون بهشت برين گسترده است ، افراد گرفتار ، زمينگير و نابينا چگونه مىتوانند شريك شادى ديگران باشند ؟ !\r\nچگونه ممكن است تابش نور ولايت ، همه جا و همهء افراد را فرا گيرد ، ولى بر بيماران ، گرفتاران و . . . نتابد ؟ ! و آنان همچنان در غم و اندوه و ناراحتى به سر برند ؟ !\r\nبراى شركت همهء افراد جهان در شادمانى جهانى ، و فراگير شدن بساط شادى در سراسر گيتى ، با قدرت ولايت اهل بيت عليهم السلام گرفتارى از همگان رخت برمىبندد و بيمارى و گرفتارى هيچ انسانى را نمىآزارد ! زيرا لازمهء حكومتى كه در آن فقط خداوند حكومت مىكند و همهء جهانيان در پناه قدرت ولايت مىباشند و از شيطان و شيطان‌پرستانِ ستمگر نشانى نيست ، اين است كه همگان در راحتى و آسايش باشند .\r\nاكنون سزاوار است به همهء آنانى كه سايهء شوم يأس و نااميدى وجود آن‌ها\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nرا فرا گرفته ، اين بشارت بزرگ را از گفتار خاندان وحى عليهم السلام نقل كنيم ، تا با گفتار سرورآفرينِ آن بزرگواران اميد و انتظار سراسر وجودشان را فرا گيرد و وسوسه‌هاى شيطان فريبگر از افكار و انديشه‌هايشان زدوده شده و بذر اميد در اعماق قلبشان ريشه كند .\r\nاكنون به اين بشارت آسمانى توجّه كنيد : حضرت امام باقر عليه السلام فرمودند :\r\nمن أدرك قائم أهل بيتي من ذي عاهة برأ ، و من ذي ضعف قوي . « 1 »\r\nهر كس قائم اهل بيت مرا درك كند و مريض باشد سالم مىشود ، و كسى كه داراى ضعف و ناتوانى است قوى مىگردد .\r\nدر توضيح روايت مىگوييم : در عصر درخشان ظهور ، نه تنها افرادى كه داراى مرض‌هاى جسمى هستند شفا مىيابند ، بلكه بيمارىهاى روحى و كمبودهاى روانىِ همهء افراد نيز بر طرف مىشود . زيرا توانا شدن همهء افراد ضعيف - كه حضرت باقر العلوم عليه السلام وعدهء آن را داده‌اند - به بيماران جسمى اختصاص ندارد ؛ بلكه هر گونه ناتوانى از قبيل ضعف در تصميم‌گيرى و اراده ، پستى همّت ، ناتوانى در تمركز فكر و هر گونه سستى و كمبود ، در روزگار رهايى بر طرف مىشود ، و نه تنها ضعف و بيمارى از ميان مىرود ؛ بلكه قدرت و سلامتى جايگزين آن‌ها مىگردد .\r\nبنابراين از كلام آن بزرگوار - كه مىفرمايند :\r\n« و من ذي ضعف قوي » ؛\r\nيعنى « هر كس داراى ضعف باشد قوى مىگردد » - دو نكتهء اساسى و مهمّ استفاده مىشود :\r\n1 - معناى اين فرمايش ، مطلق است و اختصاص به ضعف و كمبودهاى جسمى ندارد . از نظر روانى نيز هر كس داراى ضعف باشد ، كمبود او هم بر طرف خواهد شد .\r\nقابل توجّه است كه بسيارى از بيمارىهاى جسمى بر اثر كمبودهاى روانى\r\n\r\n\r\n","description":"","footnote":"\r\n( 1 ) . بحار الأنوار : 52 / 335 .\r\n","page_name":" 114 ","page_number":114},
  {"content":"\r\n\r\nاست ، كه در عصر درخشان ظهور بر اثر بر طرف شدن ضعف‌هاى روانى ، كمبودهاى جسمى نيز خود به خود بر طرف مىشود .\r\n\r\nبازگشت نيرو و قوّت\r\n2 - نكتهء ديگرى كه از اين روايت استفاده مىشود و پسنديده است كه مورد توجّه قرار گيرد ، اين است كه در اين روايت نه تنها بشارتِ برطرف‌شدن ضعفها و بيمارىهاى همهء مردم ، وارد شده بلكه به جايگزين شدن قدرت و صحّت به جاى ضعف و بيمارى تصريح شده است .\r\nزيرا حضرت فرموده‌اند :\r\n« و من ذي ضعف قوي » ؛\r\n« هر كس داراى ضعف باشد قوى مىگردد » . بنابراين در سطح جهان نه تنها افراد ضعيف و ناتوان وجود نخواهند داشت بلكه همهء مردمان از قدرت ، قوّت و توانايى برخوردار خواهند بود .\r\nبه اين مطلب در روايتى كه امام صادق عليه السلام از امام باقر عليه السلام ، از امام سجّاد عليه السلام نقل نموده‌اند تصريح شده است ، آن حضرت فرمودند :\r\nإذا قام القائم أذهب اللَّه عن كلّ مؤمن العاهة ، وردّ إليه قوّته . « 1 »\r\nهر گاه قائم قيام نمايد ، خداوند مرض را از هر فرد مؤمن مىبرد و توانايى او را به سويش برمىگرداند .\r\nبا توجّه به اين حقيقت كه در عصر درخشان ظهور ، همهء مردمان جهان داراى ايمان و مؤمن خواهند بود ، اين مطلب واضح مىشود كه در آن زمان ، هيچ فرد مريضى وجود نخواهد داشت ، بلكه قوّت و قدرتى را كه قبلًا داشته است به او برمىگردد .\r\nآيا اكنون كه افراد ضعيف ، ناتوان و مريض سراسر جهان را پر نموده‌اند ، سزاوار نيست براى برطرف‌شدن همهء ضعفها و بيماريها دست به دعا برداشته\r\n\r\n\r\n","description":"","footnote":"\r\n( 1 ) . الغيبة مرحوم نعمانى : 317 .\r\n","page_name":" 115 ","page_number":115},
  {"content":"\r\n\r\nو براى فرا رسيدن روزگار رهايى از همهء گرفتاريها دعا نمايند ؟\r\nآيا مردم نبايد بدانند كه روزگارى بس سرورآفرين فرا مىرسد كه در آن روزگار در سراسر گيتى حتّى يك فردِ گرفتار و بيمار وجود نخواهد داشت ؟ !\r\nآيا مردم نبايد بدانند پس از گذشت ميلياردها سال از خلقت زمين و پس از گذشت هزاران سال از آفرينش بشر ، هنوز هدف خداوند از آفرينش انسان در جهان تحقّق نيافته است ؟ !\r\nآيا گمان مىكنند خداوند ، جهان را براى همين وضع اسف‌انگيزى كه دارد ، خلق كرده است ؟\r\nآيا با توجّه به علم و قدرت عظيم الهى ، وجود اين همه افراد ضعيف ، ناتوان ، معلول ، مريض و ناقص‌الخلقه دليل بر آن نيست كه هنوز نظم جهان در سايهء حكومت عدل الهى سامان نيافته است ؟ !\r\nمگر نمىدانند خداوند به بركت وجود خاندان وحى عليهم السلام سرانجام همهء گرفتاران را در سراسر گيتى از غم و اندوه و گرفتارى نجات مىبخشد ؟ !\r\nآرى ؛ در آن روزگار كه تشعشع انوار تابناكِ ولايت سراسر جهان را فرا گيرد ، خداوند بزرگ به بركت درخشش انوار درخشندهء خاندان وحى عليهم السلام ، انسان‌ها را از هر گونه گرفتارى رهايى مىبخشد ؛ به گونه‌اى كه در سراسر عالم هيچ فردى گرفتار نخواهد بود .\r\nاكنون به فرمايش امام حسين عليه السلام توجّه كنيد :\r\n. . . ولايبقى على وجه الأرض أعمى ولا مقعد ولا مبتلى إلّا كشف اللَّه عنه بلاؤه بنا أهل البيت عليهم السلام . « 1 »\r\nسرانجام در عصر ظهور هيچ فرد نابينا « 2 » و زمينگير و مبتلا باقى نمىماند مگر آن كه خداوند به وسيلهء ما اهل بيت بلا را از او بر طرف مىنمايد .\r\n\r\n\r\n","description":"","footnote":"\r\n( 1 ) . بحار الأنوار : 53 / 62 .\r\n( 2 ) . سازمان بهداشت جهانى : در حال حاضر ، 45 ميليون نفر نابينا در دنيا زندگى مىكنند و هر ساله 1 تا 2 ميليون نفر به اين آمار افزوده مىگردد . ( آمارها پرده برمىدارند : 202 )\r\n","page_name":" 116 ","page_number":116},
  {"content":"\r\n\r\nاز اين كلام استفاده مىكنيم كه در آن روزگار پرشكوه ، هيچ گونه گرفتارى براى مردمِ آن عصر وجود ندارد ، و در آن زمان غم‌ها و اندوه‌ها پايان مىيابد و هر گونه مرض ، ناراحتى و بلا از همگان بر طرف مىشود و شادى و سرور ، سراسر جهان را فرا مىگيرد و اين بر اثر قدرت ولايت اهل بيت عصمت عليهم السلام است كه در آن روز به خواست خداوند مهربان در سراسر عالم حكومت مىكند .\r\nقابل توجّه است كه : « از زمان بقراط ، پزشك معروف يونانى پزشكان تا امروز با تحقيق در بيماريهاى گوناگون توانسته‌اند چهل هزار بيمارى را كه ممكن است انسان به آن مبتلا شود ثبت كنند و علائم آن‌ها را مشخص نمايند و اگر دارو براى درمان دارد آن دارو را بگويند . » « 1 »\r\nآمارى كه نقل كرديم مربوط به ده‌ها سال پيش است كه با افزايش گناهان ، بيمارىهاى جديد به آن‌ها افزوده شده است ؛ زيرا همان گونه كه در روايات وارد شده افزايش گناهان سبب ايجاد بيمارىهاى جديد مىشود .\r\n\r\nناتوانى علم از ريشه‌كن ساختن بيمارىها\r\nكشورهاى بزرگ ، با همهء ادّعايى كه در زمينهء پيشرفت علم و تمدّن دارند نه تنها از ريشه‌كن ساختن همهء بيمارىها ، بلكه از كاستن آن‌ها ناتوانند .\r\nعلاوه بر گناهان ، كمبودهاى علمى ، ضعف در مديريّت ، فقر اقتصادى ، نبود وسايل بهداشتى و آلودگى هوا « 2 » ، نقص در داروها و درمان‌ها در سطح\r\n\r\n\r\n","description":"","footnote":"\r\n( 1 ) . مغز متفكّر جهان شيعه : 387 .\r\n( 2 ) . به گزارش ايسنا ، صندوق محيط زيست بانك جهانى اعلام كرد : مرگ و مير ناشى از بيمارىهاى تنفّسىو آلودگى هوا ، هر سال جان 800 هزار نفر در جهان را مىگيرد كه تنها در آسيا 500 هزار نفر هر سال ، جان خود را از دست مىدهند .\r\nمسئول ادارهء آلودگى هواى وزارت بهداشت : سالانه 2 / 8 ميليون نفر در جهان بر اثر آلودگى هوا در فضاى بسته ، جان خود را از دست مىدهند .\r\nبر اساس گزارش سازمان جهانى بهداشت : 200 هزار مورد از 3 ميليون مرگ و مير ، بر اثر بيمارىهاى ناشى از آلودگى هوا ، به دليل عوارض آلودگى هواى در فضاى باز است .\r\n90 % موارد مرگ و ميرهاى ناشى از آلودگى هوا ، در كشورهاى در حال توسعه و بيشتر مربوط به آلودگى هوا در فضاهاى بسته است . ( آمارها پرده برمىدارند : 201 )\r\n","page_name":" 117 ","page_number":117},
  {"content":"\r\n\r\nجهان ، جامعهء بشريّت را به هزاران بيمارى گرفتار ساخته است ! « 1 »\r\nاكنون ميليون‌ها نفر در بستر بيمارى رنج مىبرند و كشورهايى كه دم از پيشرفت علم و تمدّن مىزنند ، نمىتوانند ميكرب‌هاى اصلى و عوامل مهمّ بيمارىها را ريشه‌كن سازند ؛ مگر نه اين است كه « بيمار ، تيمار مىخواهد » چرا با اين همه ادّعاى علم و تمدّن و پيشرفت در بهداشت و . . . هنوز درمان دردها را نيافته‌اند ؟ مگر نه اين است كه هر دردى را درمانى بلكه درمان‌ها است و به قول سنايى :\r\n درد در عالم ار فراوان است * هر يكى را هزار درمان است \r\nآنان كه ادّعاى رهبرى جهان را دارند و خود را پيشگام جهانيان مىدانند ، براى هر درد يكى از هزار - نه هزار ! - درمان را بياورند و گرنه به قول صائب :\r\n« دكّان بىمتاع چرا وا كند كسى ! » .\r\nاين‌ها همه ، ارمغان‌هاى ! دوران تاريك غيبت و دور بودن جهانيان از حكومت عدل جهانى حضرت بقيّة اللَّه الأعظم عجّل اللَّه تعالى فرجه كه شاهد آفرينش و آگاه از اتم‌هاى هر موجودند ، مىباشد .\r\nاگر آن پيشواى مقتدر و آگاه بر مردم حكومت مىنمود اين گونه نادانى و ناتوانى را بر جهانيان سايه نمىافكند ؛ زيرا كه عصر ظهور عصر ظاهر ساختن همهء عوامل ارزنده ، سازنده و مثبت و دوران از بين بردن همهء عوامل ركود ، شكست دهنده و منفى در تمام ابعاد زندگى است .\r\nآرى ؛ در عصرى كه دستور خداوند بر همه حاكم باشد و دولت الهى بر\r\n\r\n\r\n","description":"","footnote":"\r\n( 1 ) . سالانه 55 هزار خطاى بزرگ پزشكى در ايران گزارش مىشود : 10 هزار و 500 مورد آن منجر به مرگ مىشود . 23 هزار مورد باعث نقص عضو مىشود . ( آمارها پرده برمىدارند : 72 )\r\n","page_name":" 118 ","page_number":118},
  {"content":"\r\n\r\nجهانيان حكومت كند ، نشانى از جهل ، نادانى و ناتوانى نخواهد بود ؛ زيرا همهء عوامل مخرّب و منفى آشكار شده و از ميان برداشته مىشود . ولى در دوران غيبت كه حقّ و ناحقّ به هم آميخته است و تشخيص عوامل مثبت و منفى امكان‌پذير نيست و به همين جهت ، عامل اصلى بسيارى از بيمارىها همچنان ناشناخته باقى مانده است . « 1 »\r\nما در اينجا نمونه‌اى از آن را بيان مىكنيم :\r\nبيمارى كاهش اسپرمِ مردان كه ممكن است بر اثر تلفن همراه باشد ، هنوز درست شناخته نشده است .\r\n« دانشمندان مجارستانى مىگويند : حمل تلفن همراه بر قدرت بارورى مردان تأثير منفى بسيار زيادى مىگذارد . پژوهشگران دانشگاه « زگد » در مجارستان مىگويند : پرتوهاى منتشر شده از اين تلفن‌ها مىتواند تعداد اسپرم‌ها را در مردان تا يك‌سوّم كاهش دهد .\r\nنتايج اين تحقيق كه روى 300 مرد انجام شده است در اجلاس انجمن جنين‌شناسى و توليدمثل انسانى اروپا در برلين ارائه شد .\r\nاين تحقيق اوّلين مطالعه‌اى است كه در آن چگونگى تأثير پرتوهاى الكترومغناطيس تلفن‌هاى همراه روى اسپرم مردان مورد بررسى قرار مىگيرد .\r\nاين مطالعه نشان داد مردانى كه تلفن آن‌ها در تمام طول روز در حالت آماده است ، تعداد اسپرم‌هاى آن‌ها به ميزان يك‌سوّم ساير مردان بود . حتّى نحوهء حركت اسپرم‌هاى باقىمانده نيز غير عادّى بود كه اين امر امكان بارورسازى تخمك را كاهش مىدهد .\r\nاين يافته‌ها بيانگر آن است كه تلفن‌هاى همراه بر قدرت بارورى و اسپرم مردان تأثير منفى مىگذارد .\r\n\r\n\r\n","description":"","footnote":"\r\n( 1 ) . يك استاد دانشگاه مون پليه ( فرانسه ) : هم‌اكنون حدود 3500 بيمارى در انسان شناخته شده است كه طبّ نوين و غربى از معالجهء آن ناتوان است . ( آمارها پرده برمىدارند : 205 )\r\n","page_name":" 119 ","page_number":119},
  {"content":"\r\n\r\nپروفسور « هانس ايورس » رئيس پيشين انجمن توليدمثل انسانى اروپا اظهار داشت :\r\nدر اين تحقيق عوامل ديگرى كه مىتواند بر قدرت بارورى مردان تأثير بگذارد مورد توجّه قرار نگرفته است . به همين خاطر بايد تحقيقات دقيقى در مورد آثار تلفن همراه بر اسپرم انجام شود . » « 1 »\r\nو طبق بعضى از گزارش‌ها صنعت روز ، عامل بسيارى از بيمارىها مىباشد :\r\n1 - در گزارشى آمده است : اين ترس وجود دارد كه اشعّه‌هاى الكترومغناطيسى كه از گوشىها فرستاده مىشود ، به سلامت انسان ضربه بزند . به خصوص ادّعاهايى وجود دارد كه اين اشعّه‌ها مىتوانند بر سلّول‌هاى بدن ، مغز يا سيستم دفاعى بدن تأثير بگذارند و خطر پيشرفت بيمارىهايى مانند سرطان يا آلزايمر را افزايش دهند .\r\nآخرين تحقيقات آزمايشگاهى اروپايى مىگويد ، امواج راديويى گوشىها به طور دايم وارد  DNA  انسان و حيوان مىشوند و تغييراتى در اين سلّول‌ها ايجاد مىكنند .\r\nاين تغييرات مىتواند به عنوان علّت احتمالى سرطان در نظر گرفته شود ، ولى بيشتر از اين جلو نرفته و دربارهء اين كه آيا اين تغييرات سلولى به بيمارى خاصّى مىرسد يا نه ، اظهارنظرى نكرده است .\r\nتحقيقات ديگر هم تغييرات بيولوژيكى مشابه را نشان مىدهد ، ولى دوباره بدون هيچ مدركى دربارهء آسيب زدن به سلامت انسان به هر حال آزمايش روى موش‌ها نشان داده است اشعّه‌هاى تلفن همراه مىتوانند اثر زيان‌آورى بر سلامت اين موش‌ها داشته باشند . ولى روشن نيست آيا اين يافته‌ها مىتوانند به طور مستقيم به انسان‌ها هم ارتباط پيدا كنند يا نه ؟\r\n\r\n\r\n","description":"","footnote":"\r\n( 1 ) . مجلّهء دانشمند : مهرماه 1383 ، شمارهء 492 ، صفحهء 25 .\r\n","page_name":" 120 ","page_number":120},
  {"content":"\r\n\r\nمطالعات دانشمندان فنلاندى در سال 2002 نشان داد اين امواج الكترومغناطيسى بر بافت مغزى انسان تأثير مىگذارند ، ولى آن‌ها گفتند به تحقيقات بيشترى نياز است تا معلوم شود اين امواج بر آدمهاى زنده همچنين اثرى دارد يا نه .\r\nعدّه‌اى از دانشمندان سوئدى هم در سال 2002 ادّعا كردند حلقهء ارتباطى بين گوشىهاى تلفن همراه آنالوگ و تومورهاى مغزى پيدا كرده‌اند . تحقيقات آن‌ها نشان مىدهد استفاده‌كنندگان از گوشىهاى نسل اوّل تلفن همراه 30 درصد بيش از كسانى كه از اين گوشىها استفاده نمىكنند در خطر تومورهاى پيشرفته هستند . با اين حال اين يافته‌ها خيلى بحث‌انگيز بودند و هيچ مطالعهء مشابهى هم دربارهء تأثيرات تلفن‌هاى  GSM  مدرن وجود نداشت .\r\nهمچنين گزارش‌هايى وجود دارد كه نشان مىدهد افرادى پس از استفاده از گوشىهاى تلفن همراه ، دچار سردرد ، خستگى يا از دست دادن تمركز شده‌اند . « 1 »\r\n2 - امواج راديويى كه از تلفن‌هاى همراه ساطع مىشوند ، به سلول‌هاى بدن و محتواى  DNA  انسانى آسيب مىرسانند . قرار گرفتن در معرض امواج الكترومغناطيس ، به مدّت طولانى موجب مىشود تا  DNA  سلّول‌ها به ميزان قابل توجّهى آسيب ببيند كه ديگر قابل ترميم نيست .\r\nاين آسيب همچنين در سلول‌هاى نسل دوم نيز ديده مىشود و وجود جهش در  DNA  خطر ابتلا به سرطان را در بردارد . به همين دليل دانشمندان قويّاً توصيه مىكنند كه كودكان فقط در مواقع ضرورى مىتواند از تلفن همراه استفاده كنند ؛ چون در كودكان آسيب سلّولى بيش از بزرگسالان نمايان است .\r\nالبتّه شركت‌هاى توليدكنندهء تلفن همراه هنوز ادّعا مىكنند كه هيچ تأثير شناخته‌شده‌اى از اين تلفن‌ها در سلول‌هاى بدن پيدا نشده است . اين در حالى\r\n\r\n\r\n","description":"","footnote":"\r\n( 1 ) . كليك شمارهء 31 صفحهء 8 ضميمهء روزنامهء جام‌جم شمارهء 1335 : يكشنبه 13 دى ماه 1383 .\r\n","page_name":" 121 ","page_number":121},
  {"content":"\r\n\r\nاست كه 5 / 1 ميليارد نفر در سراسر دنيا از تلفن‌هاى همراه استفاده مىكنند . « 1 »\r\nبا اين كه سال‌ها از اختراع تلفن همراه مىگذرد ، ولى هنوز آثار آن در روان و اعصاب افراد ، براى بسيارى از پژوهشگران ناشناخته باقى مانده است ؛ ولى در روزگارى كه همگان از آبشخور دانش مكتبِ وحى سيراب مىشوند ، هيچ نكتهء نامفهومى وجود نخواهد داشت . در آن زمان نه تنها منشأ و علّت بيمارىهاى گوناگون شناخته خواهد شد ، بلكهء همهء عواملِ بيمارىزا ريشه‌كن مىگردد .\r\nآيا نبايد همگان خواستار فرا رسيدن چنين روزگارِ شكوهمندى كه سرشار از سلامتى و توانايى است باشند ؟\r\n\r\n\r\n","description":"","footnote":"\r\n( 1 ) . حكيم شمارهء 59 صفحهء 2 ضميمهء شمارهء 1327 روزنامهء جام‌جم : سه‌شنبه 15 دى 1383 .\r\n","page_name":" 122 ","page_number":122},
  {"content":"\r\n\r\n\r\n5 . تكامل عقل‌ها\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\n\r\nتكامل عقل‌ها\r\nساختار وجود انسان بسيار شگفت‌انگيز و مهمّ است ، به گونه‌اى كه اگر انسان خود را بشناسد مىتواند كارهايى بسيار مهمّ و خارق‌العاده انجام دهد . و چنانچه از توانايىها و قدرت‌هاى نهفته در وجود خويش آگاهى نداشته باشد ، با سپرى نمودن عمر خويش سرمايهء بسيار عظيمى را از دست مىدهد .\r\nحضرت اميرالمؤمنين عليه السلام در ميان گفتارهاى هدايتگر خود ، بارها انسان‌ها را به اين حقيقت رهنمون ساخته‌اند و به جامعهء بشريّت هشدار داده‌اند مبادا گمان كنند موجودى كوچك و عنصرى كم‌ارزش مىباشند ؛ بلكه بايد بدانند كه جهانى از شگفتىها در وجود انسان نهفته است .\r\nمتأسّفانه جامعهء آن روز - كه لياقت رهبرى آن حضرت را نداشت - در اين باره خاستگاهى نداشت و آن گاه كه امير عالم هستى از همگان مىخواستند كه نه تنها از شگفتىهاى زمين بلكه دربارهء آسمان‌ها از من سؤال كنيد تا به شما پاسخ دهم ، در ميان انبوه جمعيّت تنها يك نفر برخاست و پرسيد : تعداد موهاى سر من چند تاست ! و تاريخ ثبت نكرده است كه در ميان انبوه جمعيّت\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nكسى او را در برابر اين سؤالِ بىشرمانه سرزنش كرده باشد .\r\nحضرت اميرالمؤمنين عليه السلام انسان‌ها را از قدرت شگفت مغز آگاه ساخته و از نيروهاى نهفتهء آن كه انسان‌ها بايد آن را بيدار ساخته و به كار اندازند خبر دادند ؛ ولى - جز اصحاب خاصّ آن حضرت - كسى دربارهء قدرت‌هاى ناشناختهء مغز و چگونگى راه‌اندازى قدرت‌هاى خاموش آن چيزى نياموخت .\r\nاز آن روزگار ، قرن‌ها گذشته ولى هنوز بسيارى از مردم از قدرت‌هاى عجيب مغز آگاهى ندارند . و آن‌ها كه درك كردند : « بسيارى از قدرت‌هاى مغز ، خاموش و نهفته باقى مانده است » راهى براى راه‌اندازى آن نيافتند .\r\n\r\nلزوم تحوّل در وجود انسان\r\nحضرت بقيّة اللَّه الأعظم ارواحنا فداه در جهانبانى ، جهاندارى و نظم و سامان بخشيدن به جهان و جهانيان ، از قدرت‌هاى فوق‌العادهء معنوى يعنى از مقام عظيم ولايت خويش استفاده نموده و به اين گونه ، براى تغيير جهان و تكامل بخشيدن به جهانيان در مردمانِ عالم تحوّل ايجاد مىنمايند .\r\nچگونه انسان‌ها مىتوانند پذيراى اسرار عظيم خلقت شده و به مقام عظيم ولايت شناخت پيدا نمايند ، در حالى كه ابعاد وسيعى از مغز انسان‌ها به كار نيفتاده و فعّال نشده و هنوز انديشه‌ها آلوده و قلب‌ها تيره است ؟ !\r\nبه همين دليل قبل از آن كه حضرت بقيّة اللَّه الأعظم عجّل اللَّه تعالى فرجه انديشه‌هاى بزرگ و حقايق و معارف الهى را به مردمان ارائه دهند ، نياز به تغيير و تحوّل در ساختار وجود انسان و دگرگون ساختن ساختمانِ مغز بشر مىباشد .\r\nاين تحوّل ، يك نياز واقعى براى آماده‌شدن بشر جهت پذيرش انديشه‌هاى بزرگ و پيشرفت‌هاى عجيب در مسايل دين و دانش مىباشد .\r\nاين تغيير در تار و پود بشر ، يك ضرورت است ؛ يك ضرورتِ واقعى براى افزايشِ توان و ظرفيّت انسان در درك و فهم علوم و معارفِ عالى اهل بيت عليهم السلام است كه در جهانيان بايد ايجاد شود . تحوّل در جهانيان همراه تبديل و\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nدگرگونى در جهان نيز خواهد بود .\r\nاين تبديل در سيستم طبيعى زمين « 1 » و دگرگونىهاى اساسى در جهان و جهانيان ، شرط تكامل و اوجِ فرهنگ در آيندهء جهان است .\r\nهمان گونه كه براى درك سخنان پدر و مادر و همسخن شدن با آنان ، كودكان شيرخوار بايد رشد كنند تا اين آمادگى در آنان ايجاد شود .\r\nو همان گونه كه براى كار و كوشش و شركت در تلاش‌ها و فعّاليّت‌هاى اجتماعى ، خردسالان بايد به سنين جوانى برسند .\r\nو همان گونه كه تا بعضى از غرايز در انسان به كار نيفتد برخى از امور را درك نمىكند ؛ همين گونه ، تا قدرت‌هاى عظيم نهفته در مغز و قلب انسان به كار نيفتد ، درك امور پيشرفته و فهم معارف عالى براى او امكان ندارد . به اين دليل ، بايد براى درك آن‌ها در جهان و جهانيان تحوّل ، تغيير و تبديل ايجاد گردد .\r\nآيا با كودكى كه هنوز راه رفتن را نياموخته ، و از خطر چاه و چاله خبر ندارد ، مىتوان دربارهء عظمت و سختى سياه‌چاله‌ها « 2 » سخن گفت ؟ !\r\nآيا براى كودكى كه فرقى ميان كوه و كاه نمىگذارد ، مىتوان دربارهء وسعت جهان و كوآزرها « 3 » مطلبى را بيان كرد ؟ !\r\n\r\n\r\n","description":"","footnote":"\r\n( 1 ) . يوم تبدل الأرض غير الأرض .\r\n( 2 ) . سياه‌چاله  Black hole  جسمى است در فضا كه به سبب فشردگى خارق‌العادهء جرم آن ، جاذبهء فوق‌العاده شديدى دارد به طورى كه هيچ چيز ، حتّى نور ، نمىتواند از آن بگريزد و به فضا وارد شود . سياه‌چاله‌هايى كه با سرعت زياد به دور خود مىچرخند در واقع همچون تونل فضا زمان عمل مىكنند و با وارد شدن به آن‌ها ، از لحاظ تئورى مىتوان در همان لحظه در جايى بسيار دور تر در فضا يا زمانى در آينده يا گذشته وارد شد . ( جهان در 500 سال آينده : 601 )\r\n( 3 ) . بعد از كشف كوآزرها براى دانشمندان نجومى نظريّه‌اى پيدا شد ، مشعر بر اين كه تمام كهكشان‌هايى كه به چشم نوع بشر مىرسد ، اجرام برون مرزى جهان است و مرز جهان از كوآزرها كه گفتيم بعضى از آن‌ها با زمين 9 هزار ميليون سال نورى فاصله دارند شروع مىشود و بنابراين چون راديوتلسكوپ‌هاى ما نمىتواند بيش از فاصله 9 هزار ميليون سال نورى را ببيند آنچه در ماوراى كوآزرها قرار گرفته به چشم ما نمىرسد .\r\nبر طبق اين نظريّه يكصد هزار ميليون كهكشان هر يك داراى ده‌ها هزار ميليون خورشيد كه به چشم تلسكوپ‌هاى نورى و راديوتلسكوپ‌هاى بشر مىرسد دنياى اصلى نيست بلكه اجرام پراكنده و قليلى است واقع در خارج مرز جهان و دنياى اصلى از كوآزرها شروع مىشود براى اين كه اگر اصلى نبود ، هر كوآزر ، ده هزار ميليارد برابر خورشيد ما نور نداشت .\r\nدر خورشيد ما براى اين كه روشنايى كه مىبينيم توليد بشود در بيست و چهار ساعت چهار صد ميليارد تن هيدروژن تفكيك ( يا ادغام ) مىشود و در يك كوآزر چقدر هيدروژن در هر بيست و چهار ساعت بايد تفكيك شود تا نورى به وجود بيايد برابر با ده هزار ميليارد برابر نور خورشيد ( اگر نور كوآزر ناشى از انفجار مادّه و ضدّ مادّه نباشد ) .\r\nبا يك حساب ساده ، ما بايد چهارصد ميليارد تن را در ده هزار ميليارد ضرب كنيم تا اين كه بدانيم در هر بيست و چهار ساعت در يك كوآزر چقدر هيدروژن تفكيك مىشود و بعد از ضرب كردن رقم 4 را به دست مىآوريم در حالى كه بيست و هفت صفر در طرف راست آن قرار گرفته است و اين عدد آن قدر بزرگ مىباشد كه ما نمىتوانيم آن را بر زبان بياوريم .\r\nولى مىتوانيم بگوييم كه به قاعده هر كوآزر در هر بيست و چهار ساعت ده هزار ميليارد برابر خورشيد سوخت مىسوزاند و لذا دنياى اصلى كوآزر است يعنى دنياى اصلى از آن شروع مىشود و چون راديوتلسكوپ‌ها هنوز قدرت آن را ندارد كه ماوراى كوآزر را ببيند منجّمين و علماى فيزيك نمىتوانند بفهمند كه وسعت دنياى اصلى كه از كوآزر شروع مىگردد چقدر مىباشد و چون از وسعت جهان حتّى به طور تخمين بدون اطلاع هستند نمىتوانند حساب كنند كه در جهان چند خورشيد وجود دارد تا چه رسد به اين كه به تقليد ارشميدس و ادينگتون درصدد برآيند كه اتم‌هاى موجود در جهان را محاسبه نمايند . ( مغز متفكّر جهان شيعه : 367 )\r\nاين كوآزرهايى كه بعضى از آن‌ها تا زمين 9 هزار ميليون سال نورى فاصله دارند آيا آغاز جهان هستند يا وسط دنيا يا پايان جهان .\r\nخورشيد ما كه در قبال كوآزرها يك چراغ خاموش است با اين كه در هر بيست و چهار ساعت ما ، چهار صد ميليارد تن هيدروژن را مبدّل به هليوم مىكند تا اين كه ما و سيّارات ديگر داراى نور و حرارت باشيم تا ده ميليارد سال ديگر خاموش نخواهد شد .\r\nوقتى عمر خورشيد ما اين قدر باشد مىتوان از روى حدس و تخمين فكر كرد كه عمر يك كوآزر چقدر مىباشد .\r\nبا يك مقايسه و تخمين ساده ، عمر كوآزر از نوع آنهايى كه با زمين 9 هزار ميليون سال نورى فاصله دارد از هزار ميليارد سال بيشتر است و چون در اين جهان خورشيدهايى هم مثل خورشيدهاى ما وجود دارد كه ده ميليارد سال ديگر خاموش خواهد شد ناگزير به حكم عقل و علم بايد تصديق كنيم كه ما در يك دنياى واحد زندگى نمىكنيم و دنياهاى متعدد جزء هستى است . ( مغز متفكّر جهان شيعه : 365 )\r\n","page_name":" 127 ","page_number":127},
  {"content":"\r\n\r\nآيا براى خردسالى كه از تعداد انگشتان خود خبر ندارد ، مىتوان دربارهء\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nوسعت فضا و شمارهء سحابىها سخنى به ميان آورد ؟ !\r\nبديهى است كودك براى درك اين گونه مطالب ، نياز به رشد دارد تا پس از آمادگى براى درك و پذيرش اين گونه امور ، آن‌ها را به او تعليم دهند .\r\nبه همين دليل انسان‌ها براى درك و پذيرش مسايل بسيار عظيم و مهمّ ، نياز به حيات قلبى و به كار افتادن سلّول‌هاى مغزى دارند تا با حيات قلب و تكامل عقل ، توانايى درك امور مهمّ را پيدا نموده و آن‌ها را از جان و دل بپذيرند .\r\n\r\nامام عصر ارواحنا فداه و تكامل عقل‌ها\r\nآيا چه كسى مىتواند در ساختار وجود انسان‌ها تحوّل ايجاد كند ؟ آيا چه قدرتى توانايى دارد كه نيروهاى عظيم نهفته در مغز انسان‌ها را به كار انداخته و به حركت درآورد تا همه به راحتى بتوانند داراى فضيلت‌هاى اخلاقى و عامل به دستورات الهى گردند ؟\r\nآيا كسى جز يگانه مصلح جهان مىتواند در وجود همهء انسان‌ها قدرت و انرژى بدمد و با يك جهش اجتماعى ، همگان را با افكار و انديشه‌هاى بزرگ و قدرتهاى عظيمِ ناشناخته و نهفته در وجود انسان‌ها آشنا سازد ؟ !\r\nدر روايتى در اين باره ، شكافندهء همهء علوم و دانشها حضرت باقرالعلوم عليه السلام از راز تكامل جهان پرده برداشته و آن را بر اثر دستان پرتوان حضرت بقيّة اللَّه الأعظم ارواحنا فداه مىدانند . آن حضرت مىفرمايند :\r\nإذا قام قائمنا وضع يده على رؤوس العباد ، فجمع به عقولهم ، وأكمل به أخلاقهم . « 1 »\r\nهر گاه قائم ما قيام نمايد ، دست خود را بر سر بندگان خدا مىگذارد و به اين وسيله خردهاى آنان را جمع و متمركز مىسازد و اخلاق آنان را تكميل مىنمايد .\r\n\r\n\r\n","description":"","footnote":"\r\n( 1 ) . بحار الأنوار : 52 / 336 .\r\n","page_name":" 129 ","page_number":129},
  {"content":"\r\n\r\nدر اين روايت نكته‌هاى ناب ، مهمّ و سربسته‌اى وجود دارد كه بديهى است با بطون هفتادگانه‌اى كه هر يك از كلمات خاندان وحى عليهم السلام دارند ، كسى نمىتواند به بيان همهء رمزهاى گفتار آن بزرگواران بپردازد .\r\nزيد زرّاد گفتارى را از امام صادق عليه السلام روايت نموده است كه در آن نيز به نكته‌هاى مهمّى از معارف خاندان وحى عليهم السلام اشاره شده است :\r\nقلت لأبي عبداللَّه عليه السلام : نخشى أن لانكون مؤمنين .\r\nقال : و لم ذاك ؟ فقلت : وذلك أنّا لانجد فينا من يكون أخوه عنده آثر من درهمه وديناره ، ونجد الدينار والدرهم آثر عندنا من أخ قد جمع بيننا وبينه موالاة أميرالمؤمنين عليه السلام .\r\nقال : كلّا إنّكم مؤمنون ، و لكن لاتكملون إيمانكم حتّى يخرج قائمنا ، فعندها يجمع اللَّه أحلامكم ، فتكونون مؤمنين كاملين ولو لم يكن في الأرض مؤمنون كاملون ، إذاً لرفعنا اللَّه إليه وأنكرتم الأرض وأنكرتم السّماء . . . « 1 »\r\nبه امام صادق عليه السلام گفتم : مىترسيم كه ما مؤمن نباشيم .\r\nفرمودند : براى چه ؟\r\nگفتم : براى اين كه ما در ميان خود كسى را نمىيابيم كه برادرش نزد او برگزيده‌تر از درهم و دينارش باشد و درهم و دينار ( پول ) را نزدمان برگزيده‌تر مىيابيم از برادرى كه دوستى اميرالمؤمنين عليه السلام بين ما و او را جمع كرده است . حضرت فرمودند : هرگز ! شماها حتماً مؤمن هستيد ولى شما ايمانتان را كامل نمىكنيد تا قائم ما خروج نمايد ، پس در آن هنگام خداوند عقل‌هاى شما را جمع مىكند ، پس مؤمنين كامل مىشويد و اگر در زمين افراد مؤمنِ كامل نبودند ، خداوند ما را از ميان شما مىبرد و شما زمين و آسمان را منكر مىشديد . . .\r\n\r\n\r\n","description":"","footnote":"\r\n( 1 ) . بحار الأنوار : 67 / 350 .\r\n","page_name":" 130 ","page_number":130},
  {"content":"\r\n\r\nاز اين روايت نكته‌هاى زيادى استفاده مىشود كه برخى از آن‌ها را بيان مىكنيم :\r\n1 - تا حضرت بقيّة اللَّه الأعظم ارواحنا فداه قيام نفرمايند ، مردم نوعاً داراى ايمانِ كامل نيستند .\r\n2 - براى پول و ثروت ، بيشتر از برادران دينى خود ارزش قائل مىباشند .\r\n3 - در زمان حكومت امام عصر ارواحنا فداه عقلها متمركز و كامل مىشود .\r\n4 - در نيتجهء كامل شدن عقلِ مردم ، ايمان آن‌ها نيز كامل مىشود .\r\n5 - قبل از ظهور افرادى هر چند بسيار اندك وجود دارند كه داراى ايمان كامل مىباشند .\r\n6 - وجود آنان در زمين باعث بودن اهل بيت عليهم السلام در زمين مىباشد .\r\n7 - اگر اهل بيت عليهم السلام در زمين نباشند ، مردم داراى همين مقدار از ايمان نيز نخواهند بود .\r\n8 - نكتهء ديگرى نيز از روايت استفاده مىشود كه در عصر درخشان ظهور بر اثر تكامل يافتن عقل‌ها ، آن چنان صفا و صميميّت و يكرنگى در ميان مردمان ايجاد مىشود كه ايمان را بر مال و ثروت مقدّم مىدارند و آن گونه باهم رفتار مىكنند كه گويا در مال و ثروت با يكديگر شريك هستند .\r\n\r\nجهان سرشار از يكرنگى و اتّحاد\r\nمرحوم علّامهء مجلسى در « بحار الأنوار » روايتى نقل كرده است كه به حضرت باقر العلوم عليه السلام گفته شد :\r\nإنّ أصحابنا بالكوفة جماعة كثيرة فلو أمرتهم لأطاعوك واتّبعوك .\r\nفقال : يجيء أحدهم إلى كيس أخيه فيأخذ منه حاجته ؟ ! فقال : لا .\r\nقال : فهم بدمائهم أبخل .\r\nثمّ قال : إنّ النّاس في هدنة نناكحهم ونوارثهم ونقيم عليهم\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nالحدود ونؤدّي أماناتهم حتّى إذا قام القائم جاءت المزاملة ويأتي الرجل إلى كيس أخيه فيأخذ حاجته لايمنعه . « 1 »\r\nاصحاب و ياران ما در كوفه بسيارند ، اگر آنان را امر كنيد از شما اطاعت مىنمايند و به پيروى شما برمىخيزند .\r\nامام باقر عليه السلام فرمودند : آيا كسى از آن‌ها از جيب برادر خود به قدر نيازش برمىدارد ؟ گفتم : نه .\r\nحضرت فرمودند : ( آنان كه نسبت به مال خود بخيل هستند ) به خون خود بخيل‌تر مىباشند .\r\nآن گاه امام باقر عليه السلام فرمودند : اكنون مردم در آشتى مىباشند ؛ با آن‌ها نكاح مىكنيم و از هم ارث مىبريم و بر آنان حدّ جارى مىسازيم و امانات آنان را به آن‌ها مىدهيم تا زمانى كه قائم قيام نمايد ( در آن وقت ) رفاقت صادقانه ميان مردم ايجاد مىشود و مرد به سوى جيب برادر خود مىرود و به اندازه‌اى كه لازم دارد برمىدارد و صاحب پول او را از اين كار باز نمىدارد .\r\nتكميل عقل‌ها آنچنان صفا و صميميّت در جامعه ايجاد مىكند كه همگان بر اثر برخوردار بودن از آن به دوستى ، يگانگى و اتّحاد دست مىيابند . زندگى اجتماعى در آن عصر آنچنان آكنده از مهر و محبّت است كه همه ، ثروت خود را از آن ديگران و اموال آنان را همچون ثروت خود مىدانند و از آن استفاده مىكنند . و اين بر اثر حاكم بودن حكومت الهى و عادلانهء امام عصر ارواحنا فداه در جهان مىباشد كه قدرت استفاده از همهء قدرت‌هاى مغزى را به جهان بشريّت عنايت مىكند . و انسان‌ها به خاطر بهره‌مند شدن از عقلِ تكامل‌يافته ، به جهانى از صفا و صميميّت ، يگانگى و محبّت راه مىيابند .\r\nاينك به روايتى كه مىآوريم توجّه كنيد : امام باقر عليه السلام به سعيد بن حسن فرمودند :\r\nأيجيء أحدكم إلى أخيه فيدخل يده في كيسه ، فيأخذ حاجته\r\n\r\n\r\n","description":"","footnote":"\r\n( 1 ) . بحار الأنوار : 52 / 372 .\r\n","page_name":" 132 ","page_number":132},
  {"content":"\r\n\r\nفلايدفعه ؟ فقلت : ما أعرف ذلك فينا .\r\nفقال ابوجعفر عليه السلام : فلا شيء إذاً .\r\nقلت : فالهلاك إذاً ، فقال : إنّ القوم لم يعطوا أحلامهم بعد . « 1 »\r\nآيا يكى از شما در جيب برادر دينى خود دست مىكند و به قدر نياز خويش بردارد و صاحب پول او را منع نكند ؟\r\nدر پاسخ گفتم : من چنين چيزى در ميان خودمان نديده‌ام .\r\nامام عليه السلام فرمودند : بنابراين چيزى وجود ندارد .\r\nگفتم : پس هلاكت گريبانگير ما خواهد شد ؟\r\nامام عليه السلام اين احتمال را نفى نمودند و فرمودند : هنوز به مردم خردهاى آنان عطا نشده است .\r\nبر اساس اين روايت ، تا زمانى كه جامعه از اين گونه خصلت‌هاى عالى انسانى برخوردار نباشد ، از عقلِ تكامل‌يافته بهره‌مند نيست و به فرمايش حضرت باقر العلوم عليه السلام هنوز عقل‌هاى آن‌ها به آنان داده نشده است .\r\nگويى كه استفاده از تمامى نيروهاى عقلى براى جامعه ميسّر نيست و همچون دفينه‌هاى طلا كه آن‌ها را در ميان خاك‌ها پنهان مىكنند ، مردم قدرت‌هاى مغزى خويش را با خود به خاك مىبرند .\r\nولى آن زمان كه عقل انسان‌ها تكامل يابد ، نه تنها بخل بلكه همهء صفات رذيله از وجود آنان ريشه‌كن مىشود و طبيعت‌هاى زشت و ناپسند نابود مىگردند و همگان از ويژگىهاى عالى انسانى برخوردار مىشوند . اين ، لازمهء عقلِ تكامل‌يافته است .\r\n\r\n\r\n","description":"","footnote":"\r\n( 1 ) . اصول كافى : 1 / 173 ، بحار الأنوار : 74 / 254 .\r\n","page_name":" 133 ","page_number":133},
  {"content":"\r\n\r\n\r\nغلبه بر طبيعت‌هاى سوء و ناپسند در عصر ظهوربر اثر تكامل عقل\r\nاولياء خدا و ياوران خاصّ خاندان وحى عليهم السلام كه به درجهء كمال رسيده‌اند ، بر اثر اعمال و برنامه‌ها و توسّلاتى كه انجام داده‌اند ، بر طبيعت‌هاى ناپسندى كه قبل از وصول به كمال در آنان وجود داشته است غالب شده ، و طبايع سوء خود را مقهور قواى عقلانى خويش قرار مىدهند .\r\nاين يك موضوع طبيعى است كه عقلى كه كامل شد نه تنها بر اعمال و كردار سوء ، بلكه بر طبايع سوء نيز غالب مىشود . همانطور كه حضرت امير المؤمنين عليه السلام فرمودند :\r\nوالعقل الكامل قاهر الطبع السوء . « 1 »\r\nعقلِ كامل ، بر طبيعت بد چيره مىشود .\r\nبنابراين عاقلِ كامل بر كليّهء بدىهاى خود حتّى آنهايى كه ذاتى او هستند قاهر و غالب شده و آن‌ها را مقهور و مغلوب قواى عقلى خود مىسازد .\r\nنكتهء جالبى كه از اين فرمايش حضرت مولى اميرالمؤمنين عليه السلام به دست مىآوريم اين است كه كمّلين از اولياء اللَّه و صاحبان عقل كامل ، ممكن است قبل از رسيدن به مقامات عاليه و نيل به درجات مهمّ داراى طبع سوء باشند و اين خود بشارتى است براى كسانى كه خود را داراى طبيعت بد مىدانند كه نا اميد نباشند و با دعا و كوشش خود را به كمال برسانند ، حتّى حضرت امير المؤمنين عليه السلام در همين روايت برنامهء عملى كسانى را كه مىخواهند به كمال برسند نشان داده‌اند و به عنوان يك وظيفه فرموده‌اند :\r\nوعلى العاقل أن يحصي على نفسه مساويها في الدين والرأي والأخلاق والأدب فيجمع ذلك في صدره أو في كتاب ويعمل في إزالتها .\r\n2\r\n\r\n\r\n","description":"","footnote":"\r\n( 1 ) و 2 . بحار الأنوار : 78 / 6 .\r\n","page_name":" 134 ","page_number":134},
  {"content":"\r\n\r\nوظيفهء عاقل است كه همهء بدىهاى نفس خود در دين و رأى و اخلاق و ادب را شماره نموده و آنان را در حافظهء خود يا در نوشته‌اى جمع‌آورى كرده و براى از بين‌بردن آن‌ها كار كند .\r\nيادداشت اشتباهات و سعى در بر طرف ساختن آن‌ها - كه حضرت امير المؤمنين عليه السلام به همهء خردمندان دستور فرموده‌اند - برنامهء بسيار جالبى است كه اگر بر طبق آن عمل كنيد ، شما را به مقامات عاليه رسانده و راه طولانى معنويّت را نزديك مىسازد ، چون بر اثر اين كار تجربيّات شما زياد مىشود و كسى كه تجربهء او زياد ، عقلش زياد مىشود و كسى كه عقلش زياد شد راه صد ساله را به زودى مىپيمايد .\r\nافزايش عقل بر اثر تجربه ، نكته‌اى است كه حضرت اميرالمؤمنين عليه الصلاة والسلام در ابتداى همين روايت به آن تصريح مىفرمايند :\r\nالعقل عقلان ؛ عقل الطبع وعقل التجربة ، وكلاهما يؤدّي إلى المنفعة . « 1 »\r\nعقل دو گونه است : عقل طبيعى و عقل تجربى و هر دوى آن‌ها انسان را به منفعت مىرساند .\r\nبنابراين ، علاوه بر عقلى كه ذاتى و فطرى افراد است ، عقل تجربى نيز وجود دارد كه در اثر تجربيّات در انسان ايجاد شده و افزوده مىشود و همانطور كه حضرت على عليه السلام فرمودند هر دو قسم از عقل چه ذاتى و چه تجربى ، منجرّ به منافع مىشود .\r\nآنچه از مجموع مطالب استفاده مىشود ، از اين قرار است :\r\n1 - عقل دو گونه است : ذاتى و تجربى .\r\n2 - همان گونه كه عقل ذاتى انسان را به منافع و خوبىها مىرساند ، عقل كسبى و تجربى نيز اينچنين است .\r\n\r\n\r\n","description":"","footnote":"\r\n( 1 ) . بحار الأنوار : 78 / 6 .\r\n","page_name":" 135 ","page_number":135},
  {"content":"\r\n\r\n3 - بر عاقل واجب است بدىهاى اخلاقى و دينى خود را يادداشت كرده و در نابودى آن‌ها بكوشد .\r\n4 - انسان نبايد به خاطر اشتباهاتى كه از او در گذشته سر زده ، از نيل به مقامات عاليه مأيوس باشد ؛ بلكه بايد با درسى كه از فرمايش حضرت امير المؤمنين عليه السلام مىآموزد ، اميدوار به آيندهء خود باشد و براى رسيدن به آيندهء عالى كار و كوشش كند .\r\n5 - همهء اولياء اللَّه و ياوران خاصّ خاندان وحى عليهم السلام از اوّل داراى ذات بزرگ و طبايع حسنهء نبوده‌اند بلكه آن را با زحمت به دست آورده‌اند .\r\n6 - عاقل كامل يا اولياء اللَّه ، طبايع سوء خود را مقهورِ قواى عقلى خود ساخته‌اند .\r\n7 - هر كس عقلِ كامل داشته باشد داراى مقامات عاليه است ؛ زيرا كسى كه داراى عقل كامل و طبيعت سالم باشد ، با عالم ملكوت ارتباط پيدا كرده و ملكوتى مىشود .\r\nچنين كسانى شرح صدر پيدا كرده‌اند و داراى نور الهى شده‌اند و به وسيلهء همين نور الهى است كه حقايق را مىبينند . خداوند مىفرمايد :\r\n« أَفَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ اولئِكَ في ضَلالٍ مُبينٍ » . « 1 »\r\nآيا فردى كه خدا قلب او را به روى دين اسلام گشوده و او داراى نور از پروردگارش مىباشد ( همانند كسى است كه بر اثر كفر ورزيدن از نعمت هدايت بىبهره مانده ؟ ) . پس واى بر آن سخت‌دلانى كه كلام الهى در دل‌هاى آن‌ها اثر ندارد ، اين افراد در گمراهى علنى و قطعى هستند .\r\nآرى ؛ افرادى كه به كمال عقل راه يافته‌اند كسانى هستند كه چشم قلب‌شان بينا شده است و از كورى دل - كه بدترين كورىها است - نجات يافته‌اند .\r\n\r\n\r\n","description":"","footnote":"\r\n( 1 ) . سورهء زمر ، آيهء 22 .\r\n","page_name":" 136 ","page_number":136},
  {"content":"\r\n\r\nرسول خدا صلى الله عليه و آله و سلم فرمودند :\r\nشرّ العمى عمى القلب . « 1 »\r\nبدترين كورى ، كورى قلب است .\r\n\r\nارتباط با عالم غيب\r\nبديهى است وقتى كسى از كور دلى نجات يافت و قلبش روشن شد ، انوار درخشان را واضح مىبيند و دلش به سوى آن‌ها كشيده مىشود . اين چنين قلبى ، چشم و گوش باطنيش گشوده مىشود . اين چنين قلبى به نور حضرت بقيّة اللَّه الأعظم ارواحنا لتراب مقدمه الفداء منوّر خواهد بود . و همچنان كه جناب « هالو » « 2 » به مجرّد شنيدن صداى آن بزرگوار فهميد آن بزرگوار از كدام گوشهء دنيا او را صدا مىزنند و خود را به محضر آن بزرگوار رساند ؛ آنان با چشم قلب هم آن حضرت را مىبينند .\r\nحضرت امام سجّاد عليه السلام در يك روايت طولانى فرمودند :\r\nألا إنّ للعبد أربع أعين : عينان يبصر بهما أمر دينه ودنياه ، وعينان يبصر بهما أمر آخرته ، فإذا أراد اللَّه بعبد خيراً فتح له العينين اللّتين في قلبه ، فأبصر بهما الغيب وأمر آخرته ، وإذا أراد به غير ذلك ترك القلب بما فيه . « 3 »\r\nآگاه باشيد كه براى بنده چهار چشم مىباشد : دو چشم كه با آن‌ها امر دين و دنياى خود را مىبيند و دو چشم كه با آن‌ها امر آخرتش را مىنگرد . و هر گاه خداوند براى بنده‌اى خير بخواهد ، دو چشم او را كه در قلب او هستند باز مىكند ، پس به وسيلهء آن‌ها غيب و امر آخرت خود را مىبيند و اگر به\r\n\r\n\r\n","description":"","footnote":"\r\n( 1 ) . بحار الأنوار : 70 / 51 .\r\n( 2 ) . جناب « هالو » به ظاهر يك فرد عادّى بوده و در اصفهان كارگرى مىكرده است ولى در واقع يكى ازمأمورين امام عصر ارواحنا فداه بوده و آن حضرت براى انجام بعضى از كارها به او مأموريّت مىداده‌اند .\r\n( 3 ) . بحار الأنوار : 70 / 53 .\r\n","page_name":" 137 ","page_number":137},
  {"content":"\r\n\r\nبنده‌اش غير اين را اراده نمايد ، قلبش را همان گونه كه هست رها مىكند .\r\n\r\nمظهر اتمّ غيب\r\nيكى از موارد غيب - بلكه مهم‌ّترين مورد آن - وجود مقدّس حضرت بقيّة اللَّه الأعظم عجّل اللَّه تعالى له الفرج مىباشند كه تعدادى اندك از مؤمنين به چشم باطن آن حضرت را مىبينند .\r\nدر قرآن مجيد هم از آن بزرگوار در آيهء شريفهء « الَّذينَ يُؤْمِنُونَ بِالْغَيْبِ » « 1 » تعبير به غيب شده است ؛ همانطور كه در تفاسيرى كه از اهل بيت عصمت عليهم السلام وارد شده ، به اين موضوع تصريح شده است .\r\nاز اطلاق روايتِ گذشته و انضمام آن با آيهء شريفهء قرآن به دست مىآوريم :\r\nكسانى كه خداوند چشم باطنى آنان را باز كرده است ، حتماً در زمان غيبت مىتوانند با حضرت ولىّ عصر عجّل اللَّه تعالى له الفرج ارتباط داشته و آن بزرگوار را كه مظهر اتمّ غيب هستند اگرچه با چشم دل ، ببينند .\r\n\r\nجريان‌هاى مهمّىاز مرحوم سيّد بحرالعلوم\r\nمرحوم سيّد بحرالعلوم نمونهء شاخصى از اين گونه افراد است . آن بزرگوار بر اثر گشوده شدن ديدگان قلبش ، امورى را مىديد كه ديگران از ديدن آن‌ها ناتوانند . براى نتيجه‌گيرى از بحث ، به بيان شرح حالى كوتاه از آن بزرگوار مىپردازيم :\r\nمرحوم محدّث نورى در كتاب « دار السلام » از مرحوم شيخ تقى ملّا كتاب كه از شاگردان مرحوم آية اللَّه سيّد بحرالعلوم بوده حكايت نموده كه در يكى از مسافرت‌ها در خدمت سيّد اعلى اللَّه مقامه بودم و قافله‌اى كه سيّد و من با آن‌ها\r\n\r\n\r\n","description":"","footnote":"\r\n( 1 ) . سورهء بقره ، آيهء 3 .\r\n","page_name":" 138 ","page_number":138},
  {"content":"\r\n\r\nبوديم در وقت منزل نمودن در طرفى منزل مىكردند و مردى كه تنها با قافله سير مىكرد در طرفى ديگر منزل مىنمود . يك بار در ميان راه سيّد او را ديده و به او اشاره فرموده و او را به سوى خود طلبيد .\r\nچون به سيّد مرحوم نزديك شد دست آن مرحوم را بوسيد ، آن گاه سيّد حال افراد زيادى از زنان و مردان را يكايك سؤال فرمودند و آن مرد جواب مىداد كه همگى سالم هستند .\r\nچون آن مرد رفت ، ما از سيّد پرسيديم كه از لباس و هيئت اين مرد معلوم بود كه اهل عراق نيست .\r\nسيّد فرمود : بلى او اهل يمن است .\r\nگفتيم : شما كه به يمن تشريف نبرده‌ايد چگونه اسم آن گروه را كه از حال آن‌ها سؤال فرموديد مىدانيد و مرد و زن آن‌ها را مىشناسيد .\r\nسيّد در جواب تأمّلى فرموده گفت : سبحان اللَّه ؛ چه جاى تعجّب است اگر از تمامى روى زمين وجب به وجب از من سؤال كنند ، همه را مىدانم و مىشناسم .\r\nمحدّث نورى رحمه الله مىگويد : مؤيّد اين فرمايش آن بزرگوار اين است كه آنچه در نجف اشرف امكنهء متبرّكه تعمير نموده‌اند ؛ مثل مسجد كوفه ، مسجد حنّانه ، قبر كميل بن زياد رحمه الله ، محلّ خانهء حضرت امير عليه السلام و قبر شريف هود و صالح همهء اين‌ها را مرحوم سيّد بحرالعلوم وجب به وجب تعيين كرده و تعمير نموده‌اند و گرنه از آن زمان‌ها تا زمان ايشان اثرى از آن آثار باقى نبوده است .\r\nهمهء علماء زمان آن مرحوم ، فرموده‌هاى آن جناب را مورد امتثال قرار داده و پذيرفتند و كسى از ايشان ايرادى ننموده است .\r\nاينك محلّ سابق قبر هود و صالح در وادى السلام باقى است كه سيّد فرموده‌اند اينجا قبر آن‌ها نيست ، پس بقعهء آن خراب و آثار خرابىاش در برابر\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nديد پير و جوان است . پس از آن ، محلّ ديگرى را تعيين فرموده كه اكنون مزار ايشان و مطاف مردمان است . « 1 »\r\nدر كتاب « تاريخ كوفه » مىنويسد : علّامهء بزرگ ، حجّة الحقّ ، سيّد محمّد مهدى نجفى ، مشهور به بحرالعلوم قدس سره داراى آثار جاودانى است . از جملهء آن‌ها مقام‌هاى مقدّس مسجد كوفه است كه همچنان از دوران‌هاى گذشته نزد مردم ناشناخته بود و جز كسانى كه داراى بصيرت در دين بودند و تعدادشان هم اندك بود ، كسى آن‌ها را نمىشناخت . از اين رو ، سيّد رحمه الله تعيين اين مقامات مقدّس را به عهده گرفت و نشانه‌ها و محراب‌هايى در آن‌ها ساخت و ستونى سنگى در محراب النبىّ صلى الله عليه و آله و سلم براى تعيين قبله قرار داد و اين شاخصى است كه امروز به نام « رخامه » معروف است . « 2 »\r\nاز جملهء آثار سيّد اين است كه در مسجد سهله جايگاهى براى حضرت مهدى عجّل اللَّه فرجه وجود داشت ولى نزد مردم شناخته شده نبوده و سيّد بحرالعلوم رحمه الله دستور داد گنبدى روى آن مكان بسازند تا آن جايگاه شكوهمند را مشخّص كند . البتّه اين كار شگفت نيست ؛ چرا كه وى به اين امر دانا و آگاه بوده است . « 3 » علّامهء بزرگ شيخ عراقَين ( كوفه و بصره ) شيخ عبدالحسين تهرانى قدس سره هنگامى كه به قصد زيارت عتبات عاليات به عراق آمد و اقدام به بازسازى آن‌ها كرد ، در گوشه‌هاى مسجد كوفه به جستجوى آرامگاه مختار پرداخت ، تا آن را نيز بازسازى كند و تنها اين نشانه در دست بود كه آرامگاه مختار در صحن مسلم بن عقيل عليه السلام چسبيده به مسجد جامع قرار دارد و بالاى دكّهء بزرگى جلوِ حرم هانى بن عروه رضى الله عنه واقع است ، لذا آن را حفر كردند و نشانه‌هاى حمام در آن پديد آمد و مشخّص شد كه آنجا آرامگاه مختار نيست و اثر آن از بين رفت\r\n\r\n\r\n","description":"","footnote":"\r\n( 1 ) . گلزار اكبرى : 358 .\r\n( 2 ) . تاريخ كوفه : 72 .\r\n( 3 ) . تاريخ كوفه : 73 .\r\n","page_name":" 140 ","page_number":140},
  {"content":"\r\n\r\nولى هنوز شيخ در جستجوى آن بود كه علّامهء بزرگ سيّد رضا ، فرزند آية اللَّه بحر العلوم طباطبايى رحمه الله به او گفت : هر گاه پدرش از گوشهء شرقى كنار ديوار جلوى مسجد كوفه عبور مىكرد ( محلّى كه اكنون زيارتگاه مختار است ) مىگفت : براى مختار ، سورهء فاتحه بخوانيم و مىخواند . شيخ دستور داد آن محل را كندند و سنگى آشكار شد كه بر روى آن نوشته شده بود : « اين قبر مختار بن ابى عبيدهء ثقفى است » و مشخّص شد كه آرامگاه مختار آنجاست . « 1 » « 2 »\r\n\r\nنشانه\r\nدر ميان فرموده‌هاى خاندان وحى عليهم السلام نكته‌هاى مهمّى دربارهء عصر درخشان ظهور وجود دارد كه برخى از مردم ، قدرت درك و تحمّل آن‌ها را ندارند ؛ همان گونه كه مطالبى دربارهء مسائل ديگر فرموده‌اند كه همگان آمادگى پذيرش آن‌ها را ندارند و به اين دليل خاندان وحى عليهم السلام به اصحاب سرّ خود فرموده‌اند آن گونه مطالب را از نااهلان بپوشند .\r\nعلاوه بر نكته‌هاى اسرارآميز ، مطالب مهمّ ديگرى را فرموده‌اند كه مردم مىتوانند آن‌ها را با توجّه به وجود خارجى نظير آن جريانات ، پذيرا شوند .\r\n\r\n\r\n","description":"","footnote":"\r\n( 1 ) . تاريخ كوفه : 112 .\r\n( 2 ) . علّت امور خارق‌العاده‌اى كه از مرحوم سيّد بحرالعلوم ديده شده است ، تحوّلى بوده است كه بر اثر تشرّف آن بزرگوار به خدمت حضرت بقيّة اللَّه عجّل اللَّه تعالى فرجه واقع شده است . در آن تشرّف ، حضرت بقيّة اللَّه ارواحنا فداه ، سيّد بحرالعلوم را در آغوش پدرانه گرفتند و به سينه فشردند و بر اثر آن تشرّف ، آن تحوّل عظيم در سيّد بحرالعلوم به وجود آمد .\r\nاگرچه مرحوم محدّث نورى مىگويد : از بعضى از ثقات نقل شده كه آن مرحوم فرموده است كه اين مكاشفات از اثر آن غذاى اندكى است كه از كاسهء خمسهء طيّبه صلوات اللَّه عليهم اجمعين باقى مانده بود و من آن را خوردم و خوابى در اين خصوص بيان فرموده كه خلاصهء آن اين است كه آن بزرگواران را در خواب ديدم كه كاسه‌اى در برابر آن‌ها است و در آن آشى مىباشد كه از تمام حبوبات در آن هست ، پس من وارد شده سلام كرده بعد از رد جواب ، جدّه‌ام فرمودند : ولدى مهدى از اين آش ميل دارى ؟ عرض كردم : البتّه مايلم پس كاسه را نزد من گذاشته ، ديدم چيز درستى در آن نيست ، پس اطراف آن كاسه را به قاشقى كه در ميان آن بود جمع كرده و خوردم و آنچه را كه از من مشاهده مىكنيد از اثر آن است . ( گلزار اكبرى : 358 )\r\n","page_name":" 141 ","page_number":141},
  {"content":"\r\n\r\nبه اين جهت خداوند بزرگ براى اتمام حجّت خويش و نزديك شدن آن حقايق به اذهان مردم ، جرياناتى همانند آن‌ها را در خارج واقع مىسازد تا با توجّه به آن‌ها ، آنچه را كه اهل بيت عصمت عليهم السلام فرموده‌اند به فهم مردم نزديك سازد .\r\nمردمى كه گرفتار تيرگىهاى عصر غيبت هستند و نور و روشنايى روزگار درخشان ظهور را نديده‌اند ، چگونه مىتوانند آن روزگار شكوهمند را در ذهن خود ترسيم نمايند ؟\r\nمردمى كه در اسارتِ دوران غيبت به سر مىبرند و آزادىهاى عصر نجات را نديده‌اند ، چگونه مىتوانند قدرت‌هاى پيشرفتهء مردمان عصر ظهور را باور نمايند ؟\r\nسياستمدارانِ كوتاه‌انديش جهانى كه خود را همه‌كارهء كرهء زمين مىدانند ، چگونه مىتوانند دگرگون شدن تمدّن پوشالى خويش را به دست مردان ناشناخته باور نمايند ؟\r\nآيا خداوند براى كژانديشانى كه تا چيزى را با چشم سر نبينند نمىتوانند آن را بپذيرند ، چگونه حجّت خود را بر آن‌ها كامل مىنمايد ؟\r\n\r\nيك فرد عادّى با مغزى شگفت‌انگيز !\r\nبا مراجعه به صفحات بزرگ تاريخ جهان ، پاسخ به اين پرسش‌ها بسيار آسان است . امدادهاى غيبى و جريانات خارق‌العاده و بسيار شگفت‌انگيزى كه در طول تاريخ واقع شده ، پاسخِ گويا و محكمى به همهء كژانديشان است به گونه‌اى كه آنان را از وجود عالمِ غيب آگاه نموده و مىنمايد .\r\nاز آنجا كه ماجراهاى شگفت‌انگيز و حيرت‌آور كه ستمگران تاريخ را حيرت‌زده ساخته ، بسيار است و نياز به نوشتارى ويژه دارد ، به اصل بحث كه تكامل عقل انسان‌ها در عصر شكوهمند ظهور است ، بازمىگرديم .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nدر اين باره مىگوييم : چگونه انسان با مغز محدودى كه دارد ، مىتواند از قدرت‌هاى شگفت‌انگيز برخوردار شود ؟\r\nقبل از آن كه به پاسخ اين سؤال بپردازيم ، جريان شگفت‌انگيز مردى را نقل مىكنيم كه بر اثر تحوّلى كه در مغز او ايجاد شده بود ، صاحب قدرت‌هاى عجيب و ناشناخته شده بود .\r\nناگفته نماند ما نيازى به نقل اين گونه جريانات نداريم ، ولى براى نزديك ساختن مطلب به ذهن كسانى كه شيفتهء اين گونه جريانات مىباشند ، آن را نقل مىكنيم و سپس به نتيجه‌گيرى از آن مىپردازيم :\r\n« پتر - هوركوس » اهل هلند را « عجيب‌ترين مرد جهان » يا « انسان - رادار » لقب داده‌اند . زيرا او به جز پنج حسّى كه همهء انسان‌ها دارند حسّى ديگر يعنى يك حسّ ششم نيز دارد . او افكار اشخاص را مىخواند و به آن‌ها مىگويد كه به چه چيزى فكر مىكنند . براى « پتر - هوركس » اشياء ، محل‌ّها و مكان‌ها و بىزبان‌ترين و جامدترين موجودات جهان نيز حرف مىزنند و « پتر » به وسيلهء حسّ ششم خود ، حوادث گذشته و وقايع زندگى اشخاص را كشف مىكند و از آيندهء جهان و آيندهء اشخاص اخبار حيرت‌انگيزى مىدهد كه هميشه و بدون استثناء درست از آب درمىآيد .\r\nاين حقيقت را همهء پزشكان و روانشناسان كه « پتر - هوركوس » را مورد امتحان قرار داده‌اند تصديق مىكنند . تا حال ، پليس 16 كشور مختلف از روى ناچارى ، در حوادث جنايى بغرنج و پيچيده از او كمك خواسته‌اند و هم‌اكنون « پتر - هوركوس » كارت رسمى « پليس بين‌المللى » دارد .\r\n\r\nاو اين قدرت را چگونه به دست آورد ؟\r\nامّا آنچه در زندگى « پتر » عجيبتر از همه است ، اين است كه او اين حسّ ششم ( رادار ) را با خود از شكم مادر نياورده است . او تا سى و دو سالگى يك آدم معمولى مثل همهء آدم‌ها بود و پنج حسّ بيشتر نداشت . امّا در يكى از\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nروزهاى سال 1943 وقتى كه آشيانهء هواپيمايى را تعمير مىكرد ، از ارتفاع ده‌مترى به زمين سقوط كرد و بيهوش شد .\r\nخودش مىگويد : در عرض سه چهار ثانيه قبل از اينكه زمين بخورم ، همهء زندگيم به خاطرم آمد حتّى به يادم آمد كه يك بار سگى پاى مرا گاز گرفته بود .\r\nدر آن لحظات دلهره آور چند ثانيه پيش از اين كه نقش بر زمين شوم ، بين زمين و آسمان فقط به يك چيز مىانديشيدم « دلم نمىخواست بميرم ! » . وقتى چهار روز بعد از سقوط ، بر روى تخت بيمارستان به هوش آمد ، سرش به شدّت درد مىكرد ، به طورى كه از شدّت درد فريادهايى جگر خراش مىكشيد .\r\nپرستار به او گفت كه هنگام سقوط ، جمجمه‌اش به سختى شكسته است .\r\n« پتر » اين خبر پريشان كننده را شنيد ، بىآن كه بتواند پاسخ بدهد . او خيلى خسته بود و خود را در حالت عجيبى مىديد .\r\nوقتى پرستار از اتاق بيرون رفت ، « پتر » در همان حالِ بيمارى به طرف مريضى كه در كنار او خوابيده بود برگشت و در اين لحظه بود كه حادثه‌اى معجزه‌آسا به وقوع پيوست .\r\nحالت « إلهام » به « پتر » دست داد . او تا آن وقت هرگز اين بيمار همسايه را نديده بود و هرگز كلمه‌اى هم با او حرف نزده بود .\r\nاما در يك لحظه احساس كرد كه همهء گذشته و آينده اين بيمار را مىداند .\r\nاين الهام آن قدر عجيب و ناگهانى بود كه « پتر » نتوانست از اظهار آنچه به ذهنش الهام شده بود خوددارى كند و گفت : شما آدم حق‌شناسى نيستيد !\r\nبيمار رو برگرداند و با خشم گفت : بله ! شما از كجا اين مطلب را مىدانيد ؟\r\n« پتر » گفت : براى اين كه پدر شما يك هفته پيش مرده و يك ساعت گران‌قيمت براى شما يادگار گذاشته بود ، امّا شما يادگارى عزيزتان را بلافاصله فروختيد ! بيمار همسايه با حيرت پرسيد : شما از كجا اين مطلب را مىدانيد ؟ امّا خود او نيز نمىدانست چطور ناگهان دربارهء بيمار ناشناس اين همه اطلاعات به مغزش رسيده است . از آن روز به بعد بيمار همسايه ، « پتر » را يك شيطان ، يك\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nشبح ، و يا جنّ و پرى مىدانست و از او مىترسيد . بدين ترتيب « پتر » براى نخستين بار به نيروى عجيب خود پى برد و اين نيروى پيش‌بينى ، زندگى او را ناگهان عوض كرد .\r\n\r\nيك موج ناشناخته در مغز او تحوّل ايجاد كرد\r\nخودش مىگويد : نمىدانم چه شد ! امّا همين قدر مىدانم كه موجى ناشناس مثل يك صاعقه مغز مرا پاك كرد و افكار ديگرى را در آن قرار داد ! بعضى وقتها فكر مىكردم كه ديوانه شده‌ام . گاهى نيز از صميم قلب آرزو مىكردم كه واقعاً ديوانه بشوم و از دست اين حسّ ششم نجات يابم ، زيرا همهء كسانى كه وارد اتاق من مىشدند در يك لحظه من همهء گذشته آن‌ها را از صورت‌شان مىفهميدم و همهء آرزوها و غم‌هاىشان را درك مىكردم .\r\nدر يك لحظه در قلبم مىگفتم : اين دزد است ! اين يكى امروز زنش را كتك زده است ! آن يكى . . . ! امّا اين آگاهى مرا رنج مىداد نمىخواستم اسرار خصوصى مردم را بدانم امّا چاره‌اى نداشتم . مغز من بىآن كه خودم بخواهم يا كلمه‌اى از مردم بپرسم ، آن‌ها را به من معرّفى مىكرد .\r\nچهار يا پنج روز بعد از به هوش آمدن ، « پتر » بيمارى را ديد كه مىخواست از بيمارستان مرخص شود . « پتر » در حالى كه دست او را مىفشرد و خداحافظى مىكرد ناگهان فهميد اين مرد بر خلاف ادّعاهايش هلندى نيست و انگليسى است و يك جاسوس « انتليجنت سرويس » است كه به وسيلهء چتر نجات در هلند فرود آمده است تا به نفع انگليسىها نزد آنهايى كه هلند را اشغال كرده بودند جاسوسى كند .\r\n« پتر » در عين حال در همان لحظه فهميد كه « گشتاپو » ( سرويس ضد جاسوسى آلمانىها ) به هويّت واقعى اين جاسوس انگليسى پى برده است و به زودى اين بيچاره را دستگير خواهد كرد و خواهد كشت .\r\nاو در مغز خود حتّى محل توقّف آيندهء اين جاسوس را در كوچهء « كالور » به\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nنظر آورد و خواست حقيقت را به جاسوس انگليسى بگويد امّا او عجله كرد و بيرون رفت .\r\n« پتر » ماجرا را به دكتر بيمارستان گفت كه به هر قيمتى است بايد اين جاسوس را از ماجرا آگاه كرد .\r\nدو روز بعد مأمورين آلمانى ، افسر جاسوس انگليسى را درست در همان كوچهء « كالور » تعقيب كردند و كشتند . پيش‌بينى « پتر » نه تنها به نفع او تمام نشد بلكه باعث شد كه پارتيزان‌هاى هلندى به او مظنون شده و بگويند : تو كه قبلًا مىدانستى گشتاپو ، جاسوس انگليس را تعقيب مىكند ، لابد خودت جاسوس گشتاپو هستى ! اين ظن و گمان چندان بالا گرفت كه دو روز بعد دو نفر به بيمارستان آمدند تا او را بكشند . قرار بود آن‌ها با متكّا و بالش او را خفه كنند امّا حسّ ششم « پتر » باز به كمك او آمد و وى را از مرگ نجات داد .\r\n\r\nسخن گفتن به زبان ديگر\r\nيكى از اين مأمورين قتل ، يك اسپانيايى بود و هنگامى كه اين مرد بالش را روى دهان و بينى او مىفشرد ، « پتر » به زبان اسپانيايى - زبانى كه تا آن لحظه حتّى يكى كلمهء آن را نمىدانست فرياد كشيد : كومو - آبودرو - دار - لاموئرنه !\r\nمرد اسپانيايى بالش را كنار كشيد و گفت : « حيرت‌انگيز است ! اين مرد به من مىگويد : تو از كشتن من مىترسى ! و درست در همين لحظه من به اين مسأله فكر مىكردم » . مدّتى در سكوت گذشت و سرانجام پارتيزان اسپانيايى دست او را فشرد وگفت : حالا من حرف‌هاى شما را باور مىكنم ، امّا نبايد مرا ملامت كنيد ، آخر چطور ممكن است چنين نيروى عجيبى را قبول كرد ؟\r\nبا اين همه در همان لحظات « پتر » كه داستانش وى را در همهء بيمارستان مشهور كرده بود احساس مىكرد كه به زودى يك انسان استثنايى خواهد شد ، حالا او ديگر از اين حسّ ششم نمىترسد بلكه مىخواهد به كمك اين حسّ\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nزندگى خود را تأمين كند . وقتى به خانواده‌اش برگشت ، اعضاى خانواده تقريباً او را نشناختند و مادرش گفت : پسرم متفكّر شده است ! خود « پتر » مىگويد : نمىتوانيد شكنجه‌اى را كه من كشيده‌ام و همين حالا هم مىكشم دريابيد .\r\nوقتى همسايه‌اى به من تملّق مىگفت : من در مغز او مىخواندم كه دروغ مىگويد ، فهميدم كه حتّى مادرم ، برادرم و خواهرانم خيلى چيزها را از من مخفى مىكنند ، ديگر كسى نمىتوانست به من دروغ بگويد و همين امر كه من دروغ آدم‌ها را كشف مىكردم ، مرا رنج مىداد .\r\n\r\nنيرويى ناشناخته آگاهىها را در مغز او وارد مىكرد\r\nآيا اين حسّ ششم هديه‌اى بود يا شكنجه‌اى ؟ نمىدانم ، فقط مىدانم كه كسى ديگر ، نيرويى ديگر اين اطّلاعات ذهنى و اين پيش‌بينىها را كه در مغز من است ، جا مىدهد . دريافتم كه من بيش از همهء آدم‌ها بايد به خداوند نزديك بشوم ؛ زيرا خداوند هم بين ميلياردها انسان ، فقط مرا از اين حسّ عجيب برخوردار كرده است . « 1 » تصميم گرفتم كه از اين حسّ رادار به نفع آدم‌ها استفاده كنم .\r\nبايد زندگى تازه‌اى تشكيل مىدادم . ديگر ممكن نبود به كار سابقم برگردم ، زيرا با دريافت حسّ تازه ، حسّ دقت معمولى را از دست داده بودم .\r\nهيچ وقت بيش از ده يا پانزده دقيقه نمىتوانستم دربارهء يك موضوع واحد\r\n\r\n\r\n","description":"","footnote":"\r\n( 1 ) . بنا به روايات و فرموده‌هاى خاندان وحى عليهم السلام خداوند ، اولياء خود را در ميان مردمان مخفى ساخته‌است . ولى آنگاه كه عصر شكوهمند ظهور فرا رسد و ياوران خودساخته و خاصّ امام عصر ارواحنا فداه شناخته شوند و توانايىهاى عظيم آنان حتّى در عصر غيبت براى مردم آشكار شود ، همه خواهند دانست كه طلايه‌داران عصر پرفروغِ ظهور ، چگونه با داشتن آنهمه توانايى و قدرت خود را در ميان مردم ناشناخته و مخفى نگه داشته‌اند !\r\n","page_name":" 147 ","page_number":147},
  {"content":"\r\n\r\nفكر كنم ؛ زيرا مغزم هر لحظه از هزاران مطلب دربارهء هزاران چيز پر مىشد همين كه خود را مجبور مىكردم كه فقط به يك موضوع مثلًا به كوبيدن يك ميخ فكر كنم ، ناگهان صورتم سرخ مىشد ، نفسم بند مىآمد و صندلىها زير پايم مىلرزيد .\r\n\r\nسخن‌گفتن با بىزبانى\r\nهر تازه واردى كه وارد اتاق مىشد ، مغز من دربارهء او به كار مىافتاد و گذشته و آينده‌اش را به من مىگفت . نه تنها چهرهء اشخاص ، بلكه اشيايى كه مورد استفاده‌اش بودند ، مثل كيف ، مجلّه ، روزنامه ، عكس و دستمال ، او را به من معرّفى مىكردند .\r\nحتّى در صحراى خلوت نيز راحت نبودم . سنگ‌ها و درختان داستان‌شان را با من باز مىگفتند . براى رهايى از اين شكنجه تنها راه حل اين بود كه در يك اتاق خالى و خلوت و بدون هيچ شيئى بنشينم و هرگز بيرون نروم ، امّا يك مرد 34 ساله مثل من نمىتوانست مثل راهبه‌ها زندگى كند . فقط يك راه داشتم .\r\nبايد راهى انتخاب مىكردم كه با استفاده از همين حسّ ششم ، زندگيم را تأمين كنم ، حالا كه اين حسّ يك دقيقه مرا راحت نمىگذاشت مجبور بودم كه از اوامر او اطاعت كنم ! از اين تاريخ زندگى « پتر » با همين حسّ ششم رادار ارتباط دارد .\r\nنخست در دهات و جشن‌هاى ملّى ، حسّ ششم خود را به مردم ثابت كردم و مثلًا يك يا دو ساعت ، شرح حال و گذشته همه كسانى را كه در سالن نمايش نشسته بودند به آن‌ها مىگفتم .\r\n\r\nبرنامهء رادار\r\nاو به زودى در هلند و فرانسه و تمام اروپا مشهور شد . امروز « پتر » تبعهء آمريكاست و يك برنامهء عجيب تلويزيونى به اسم « رادار » دارد .\r\nدر همين برنامه او در اتاق تلويزيون مىنشيند و آن گاه تماشاچيان از فاصلهء\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nصدها كيلومتر به وسيله تلفن از او سؤال مىكنند و او بىآن كه اين اشخاص را ببيند و بشناسد از فاصلهء صد كيلومترى به همهء سؤالات آن‌ها پاسخ مىدهد و شرح حال و آينده‌شان را به آن‌ها باز مىگويد . خودش مىگويد . هدف واقعى من كمك به كسانى است كه به من احتياج دارند ؛ مثلًا مىخواهم مردم را در كارهايشان كمك كنم و يا بچّه‌هاى گمشده را پيدا كنم .\r\n« پتر » صدها كودك گمشده را پيدا كرده . صدها پليس را از قصد دزدى گانگسترها آگاه كرده و صدها معدن را كشف كرده است . مخصوصاً صدها بار پليس را براى شناختن جانيان و قاتلين كمك كرده است . امّا تنها موردى كه وى از قدت حسّ ششم خود استفاده نمىكند ، منافع شخصى و قمار است ؛ زيرا اگر او بخواهد قمار كند همهء ثروت دنيا را از دست همه كس مىقاپد .\r\nخودش مىگويد : خوب مىدانم كه خداوند حسّ ششم را براى كمك به مردم به من عطا كرده است ، نه براى اندوختن ثروت !\r\nيك روز پليس هلند بعد از يك آتش‌سوزى در شهر « ونيسكوتن » از « پتر » خواست كه عامل اين حريق را معرّفى كند ؛ زيرا پليس بعد از چهار ماه تحقيق ، ديگر عاجز شده بود .\r\nاو بلافاصله بعد از سؤال گفت : من زنى را مىبينم كه يك دستكش خود را در محلّ آتش‌سوزى جا گذاشته است ؛ مثل اين كه اين زن با ترياك و موادّ مخدّر نيز رابطه‌اى دارد !\r\nمأمورين پليس تا آن وقت دستكشى در محلّ آتش‌سوزى نديده بودند ، امّا وقتى دوباره به آن محلّ رفتند دستكش را پيدا كردند . اين دستكش از يكى از مغازه‌هاى پاريس خريدارى شده بود و پيدا كردن صاحب آن خيلى مشكل بود . امّا مرد رادار وقتى دستكش را نگاه كرد ، مشخّصات ديگر آن زن را نيز يافت و گفت كه او شوهر ندارد و ترياكى است .\r\nوقتى از روى اطّلاعات « پتر » زن را دستگير كردند ، او اعتراف كرد كه ترياكى است و ويلا را براى ترياكخانه ، اجاره كرده است . همچنين پليس\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nتوانست به كمك « پتر » ، يك سازمان بزرگ قاچاق مواد مخدّر را به دام اندازد .\r\nدر اين ماجرا پليس بين المللى رسماً از او تشكّر كرد .\r\nما همه داراى حسّ ششم هستيم ! پروفسور « پوهاريش » بزرگترين استاد روانشناس آمريكا يك سال است كه در مورد « پتر » مطالعه مىكند . او اعلام كرد كه در حسّ پيش‌بينى و حسّ ششم « پتر » كه مثل دستگاه رادار از دور همه چيز را تشخيص مىدهد شكى نيست ؛ امّا از نظر علمى هنوز نمىتوان اين مسأله را توجيه كرد ، همين قدر مىدانيم كه حسّ ششم « پتر » از پنج حسّ ديگر او حسّاستر است و وقتى او مريض و خسته و عصبانى است ، حسّ ششم او زودتر از ساير حواسّ ضعيف مىشود .\r\nدر طول تاريخ دو سه پيشگوى ديگر نيز همين حسّ را داشته‌اند امّا « پتر » تنها كسى است كه اين حسّ را نه به طور مادرزادى بلكه در سن 32 سالگى ، بعد از يك تصادف به دست آورده است .\r\nاو خود مىگويد : به نظر من همهء آدم‌ها كم و بيش حسّ ششم دارند ، براى شما هم گاهى اتّفاق مىافتد كه حادثه‌اى را قبلًا پيش‌بينى كنيد ؛ مثلًا وارد دهكده‌اى مىشويد و به خاطر مىآوريد كه گويى اين دهكده را يك بار ديگر نيز ديده‌ايد . به نظر من حسّ ششم نيز در مغز آدم ، مثل پنج حسّ ديگر نقطهء مخصوصى دارد و در مورد من تصادف و سقوط ، اين نكته را برجسته‌تر كرده و حسّ خفتهء ششم را بيدار نموده است . « 1 »\r\nبنابر اين گزارش ، « پتر » در اثر سقوط و ضربهء مغزى قدرت‌هاى خفتهء او بيدار شد و توانايىهايى را به دست آورد كه ديگران از آن‌ها برخوردار نيستند .\r\nولى در روزگار فرخندهء ظهور كه جهان سرشار از الطاف و نعمت‌هاى الهى مىشود ، انسان‌ها با تكامل عقل قدرت‌هاى نهفته و نيروهاى خفتهء خود را به دست مىآوردند .\r\n\r\n\r\n","description":"","footnote":"\r\n( 1 ) . هفته‌نامهء خبر ، 25 ارديبهشت سال 1376 .\r\n","page_name":" 150 ","page_number":150},
  {"content":"\r\n\r\n\r\nآزادى عقل\r\nدر صورتى انسان به قدرت‌هاى نهفته در وجود خود دست مىيابد و به تكامل عقلى مىرسد كه عقل او از اسارت آزاد شود . اين آزادى ، يكى از بزرگترين آزادىهايى است كه عصر تكامل‌بخش ظهور آن را براى انسان‌ها به ارمغان مىآورد .\r\nبا آزاد شدن عقل و خرد از بندهايى كه قدرت‌هاى شيطانى و نفسانى او را به زنجير كشيده است ، نيروهاى عقل از اسارت رها گشته و انسان به راحتى مىتواند قدرت‌هاى عقلى خويش را به كار بندد .\r\nعقل هر انسانى قدرت‌ها و نيروهايى دارد كه آن‌ها همچون يك سپاه در فرمان عقل مىباشند . در فرموده‌هاى خاندان وحى عليهم السلام كه آگاه از همهء ابعاد وجود بشر هستند ، به اين گفتار تصريح شده و حضرت امام صادق عليه السلام در يك روايت بسيار باعظمت همهء افراد سپاه عقل و خرد را بيان نموده‌اند « 1 » .\r\nدر آن روايت هفتاد صفتِ عالى و برجسته به عنوان « ارتش عقل » بيان شده است و در برابر آن هفتاد صفت رذيله نيز براى جهل - كه مقصود از آن نفس است - بيان شده است « 2 » .\r\nدوران تيرهء غيبت ، عصر جولان لشكر نفس است و عموم افراد - به جز گروهى اندك - در دست سپاه نفس گرفتارند و همواره به سوى آنچه نفس از آنان مىخواهد بسيج مىشوند ؛ امّا در روزگار فرخندهء ظهور با تكامل يافتن عقل ، نفس انسان‌ها نيز پاك شده و در فرمانِ عقل و خرد قرار مىگيرد .\r\nتكامل عقلى انسان‌ها به معناى كامل شدن قدرت سپاه عقل در انسان مىباشد و ارتش و لشكر عقل اين گونه به تكامل رسيده . بنابراين علم ،\r\n\r\n\r\n","description":"","footnote":"\r\n( 1 ) . اصول كافى : 1 / 20 .\r\n( 2 ) . مقصود از جهل در آن روايت ، نفس است نه نادانى ؛ زيرا جهلِ به معناى نادانى ، خود يكى از ارتش جهل به معناى نفس است كه در آن روايت بيان شده است .\r\n","page_name":" 151 ","page_number":151},
  {"content":"\r\n\r\nقدرت ، فهم ، اراده در انسان‌ها كامل مىگردد و لشكر نفس مانند عجز ، ضعف ، كسالت ، جهل و . . . شكست مىخورند .\r\n\r\nبازگشت به فطرت سالم\r\nبديهى است با فروپاشى لشكر نفس و تكامل يافتن قدرت‌هاى هفتادگانهء عقل ، انسان‌ها حياتى تازه مىيابند و هر انسانى به فطرت اصيل خويش باز مىگردد . يافتن فطرت اوّليّه ، به معناى دارا شدن قدرت‌هايى است كه انسان بر اثر اعتياد به آثار جهل و پيروى از نفس و شيطان ، نتوانسته است آن قدرت‌ها را به كار انداخته و از آن‌ها استفاده نمايد .\r\nما اگر بخواهيم روايت بسيار مهمّى را كه دربارهء لشكريان عقل و جهل در كتاب شريف اصول كافى نقل شده بياوريم و به ترجمه و تشريح آن بپردازيم بسيار به طول مىانجامد ، به اين جهت از نقل آن خوددارى نموده و به بيان اين مطالب اكتفا مىكنيم :\r\nبا يك بررسى و دقّت در روايت ياد شده و توجّه به هفتاد لشكر از لشكريان عقل و هفتاد لشكر از لشكريان جهل ( نفس ) به اين نتيجه مىرسيم كه اينك جامعهء بشريّت در گرداب هوا و هوس غرق بوده و گرفتار لشكر نفس بوده و از لشكر عقل - به جز مقدارى بس اندك - بهره‌اى ندارد .\r\nبا توجّه به روايت ياد شده كسى داراى عقل كامل است كه از لشكر عقل به گونهء كامل برخوردار بوده و لشكرِ جهل را شكست داده و نابود كرده باشد .\r\nقيام شكوهمند حضرت مهدى عجّل اللَّه تعالى له الفرج براى حيات‌بخشيدن به لشكريان عقل و تكامل آن‌ها در ميان افراد جامعهء بشريّت مىباشد . بديهى است با تكامل لشكريان عقل ، لشكريان جهل ( نفس ) نابود شده و از آن‌ها اثرى باقى نخواهد ماند .\r\nبا نابودى لشكر جهل ( نفس ) و تكامل نيروهاى عقل ، تحوّلات شگفتى در\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nجامعهء بشريّت ايجاد خواهد شد كه بسيار جالب و شگفت‌انگيز است . بر اساس اين تحوّل شگرف ، صحنهء گيتى عوض گرديده و زشتىها و بدىها جاى خود را به نيكويىها و خوبىها خواهند داد .\r\nبديهى است با تكامل جامعهء بشريّت و جايگزين‌شدن خوبىها به جاى بدىها در صحنهء گيتى تحوّلى شگفت‌انگيز به وجود مىآيد و موجودات ديگر نيز - همان گونه كه در روايات متعدّد ذكر شده است - در مسير تكامل قرار گرفته و به سوى تكامل روى مىآورند .\r\n\r\nآيا قبل از ظهور مردم جهان به تكامل عقلى مىرسند ؟\r\nبعضى معتقدند بايد مردم جهان رشد عقلى و تكامل فكرى پيدا نمايند تا ظهور حضرت بقيّة اللَّه ارواحنا فداه محقّق شود و تا چنين تكاملى حاصل نشود ظهور محقّق نمىشود !\r\nآيا اين عقيده صحيح است ؟\r\nجواب : گرچه در صورت رشد و تكامل عقلى مردم جهان ، زمينهء ظهور و حكومت حضرت مهدى ارواحنا فداه محقّق مىشود ؛ ولى بايد توجّه داشته باشيم كه ظهور آن بزرگوار بستگى به رشد و تكامل تمامى مردم جهان ندارد و بررسى روايات فراوانى كه در زمينهء ظهور حضرت بقيّة اللَّه ارواحنا فداه وارد شده است بطلان عقيدهء مذكور واضح مىشود .\r\nاگر ظهور آن حضرت پس از رشد عقلى مردم جهان واقع مىشود ، پس بايد روايات بسيارى كه در زمينه جنگ‌هاى امام عصر ارواحنا فداه و ياوران آن بزرگوار وجود دارد ، همه را كنار بگذاريم ! وجود افراد مخالف و جنگ و ستيز آنان با امام عصر ارواحنا فداه دليل بر عدم رشد فكرى و تكامل عقلى آنان است . پس چگونه مىتوان ادّعا كرد كه همهء مردم قبل از ظهور به تكامل عقلى\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nدست مىيابند تا براى پذيرش حكومت امام عصر ارواحنا فداه آمادگى پيدا كنند !\r\nعلاوه بر اين ، روايات بر اين مطلب دلالت دارند كه مردمِ قبل از ظهور داراى رشد فكرى و تكامل عقلى مردمِ عصر ظهور نيستند .\r\nهمان گونه كه از ديدگاه روايات تكميل مراحل نهايى علم و دانش بستگى به ظهور آن حضرت دارد ، تكامل عقلى و رشد فكرى جامعه نيز به ظهور آن بزرگوار بستگى دارد .\r\n\r\nقدرت و عظمت مغز\r\nاكنون به بحث دربارهء قدرت عظيم مغز پرداخته و مىگوييم : هنوز انسان‌ها نتوانسته‌اند مغز خود را به كارآيى كامل برسانند .\r\nبسيارى از نويسندگان ، به عجز و ناتوانى خود و عدم استفاده از نيروى پرقدرت مغز آدمى اعتراف نموده‌اند . در اينجا نمونه‌اى از گفتار آن‌ها را مىآوريم :\r\n. . . مغز ما معمولًا بخش ناچيزى از قدرتش را به كار مىگيرد . بنابراين ، در حالى كه قدرت و اعتبار عظيمى در اختيار هر شخص قرار دارد . افسوس كه فقط گاهگاهى از اين اعتبار بهره مىگيريم . . . « 1 »\r\nشايد سخن درست آن باشد كه بگوييم : انسان با همهء درخشندگى استعدادهايش ، در طى عمر خويش ، چيزى بيش از يك ميليارديم نيروى مغزش را به كار نمىگيرد . « 2 »\r\nترديدى نيست كه ما هنوز نمىدانيم در عرصهء پهناور مغزمان - اين كيهان نهفته در وجود آدمى - به هنگام خلّاقيّت ، تفكّر و كار چه مىگذرد . با اين حال ، روشهاى تجربى در كنار پژوهش‌ها و آزمايش‌هاى به عمل آمده ، اطّلاعات بسيارى در خصوص ساختمان مغز آدمى و روندهاى تفكّر در اختيارمان قرار\r\n\r\n\r\n","description":"","footnote":"\r\n( 1 ) . توانايىهاى خود را بشناسيد : 14 .\r\n( 2 ) . توانايىهاى خود را بشناسيد : 32 .\r\n","page_name":" 154 ","page_number":154},
  {"content":"\r\n\r\nداده است ، مقايسات بىشمارى را ميسّر ساخته و دست‌كم به تشخيص راه‌هايى براى كنترل پاره‌اى از عمليّات ذهنى كمك كرده است . « 1 »\r\nاين مطلب روشنگر قدرت فكر در وجود انسان و عدم استفادهء كامل از نيروى بزرگ آن است كه گريبانگير انسان در عصر ما مىباشد .\r\nدر روزگارى كه دست الاهى بر سر مردم جهان سايه افكند و دست قدرتمند ولىّ اللَّه الأعظم ارواحنا فداه بر سر انسان‌هاى زجر كشيدهء دوران غيبت نوازش دهد ، در آن روز است كه نيروهاى پنهان و نهفته در مغز انسان‌ها تجلّى و ظهور مىيابد و انسان به تكامل عقلى دست خواهد يافت .\r\n« پرده‌هاى مغز كه پناهگاه افكار و خاطرات و تمام فعّاليّت‌هاى فكرى و عقيده و مرام و قيود و پابست‌هاى انسانى است ، از عوامل اصلى سلّول‌هاى ريز - كه تعداد آن‌ها از 10 تا 13 ميليارد متجاوز است - تشكيل يافته است .\r\nهر كدام از آن‌ها در نوع خود شبيه رگ‌هاى برگ درخت هستند و پيام‌هاى الكتريكى را به يكديگر انتقال مىدهند .\r\nفكر و خاطرات انسان ، عمل جالب اين عوامل است كه مدام با يكديگر در ارتباط هستند .\r\nتجربهء عملى ثابت كرده كه نابغه‌ترين فرد بشر فقط يك مقدار كوچكى از اين ذخاير را مصرف نموده است . » « 2 »\r\nمغز انسان از چهارده ميليارد سلول عصبى تشكيل مىشود . اگر باز در نظر بگيريم كه هر سلول داراى پنج هزار ارتباط با سلول‌هاى ديگر است و مىتواند در انواع حالت‌هاى ميان سلولى نيز قرار گيرد ، تعداد بالقوّهء حالت‌ها و درجات آزادى سلول‌هاى مغز از مرزهاى تصوّر آدمى فراتر مىرود . مىتوان گفت كه هر انسان اعمّ از نابغه يا عادّى ، چيزى بيش از يك ميليارديم ظرفيّت مغز\r\n\r\n\r\n","description":"","footnote":"\r\n( 1 ) . توانايىهاى خود را بشناسيد : 17 .\r\n( 2 ) . نسخهء عطّار : 134 .\r\n","page_name":" 155 ","page_number":155},
  {"content":"\r\n\r\nخويش را در دوران زندگيش به كار نمىگيرد .\r\nاگر فقط يك ميليارديم توانايى و ظرفيّت كلّى مغز ، اعمّ از مغز يك نابغه يا مغز يك انسان عادّى به كار گرفته شود ، تفاوتى كه بين آن‌ها ديده مىشود يك تفاوت كيفى خواهد بود نه كمّى . « 1 »\r\nاكنون كه دانستيد همهء افراد فقط مقدار اندكى از مغز خود را مىتوانند به كار گيرند ، به اين گزارش توجّه كنيد :\r\n« امروزه مغز يك كامپيوتر كه در واقع هستهء مركزى آن است با يك ميليون واحد اطلاعاتى كار مىكند . در زبان كامپيوتر به آن‌ها « بايت » مىگويند . مغز انسان درست شبيه اين دستگاه كار مىكند . واحدهاى مولكولى حافظه و سوئيچ‌هاى عصبى اطّلاعات را ذخيره‌سازى و آماده مىكنند . بچّه‌اى كه در گهواره است نيز اين عمل را انجام مىدهد حتّى اگر ناآگاهانه باشد . در سراسر زندگى ما اطّلاعات را ذخيره مىكنيم تا اين كه بتوانيم در روزى كه به آن احتياج داريم از آن‌ها بهره ببريم . تنها به ندرت اتفاق مىافتد كه بپذيريم كه مغز ما با ذخيره دانش‌اش قابل اطمينان نيست .\r\nهستهء مركزى يك كامپيوتر با نوع متفاوت ديگرى از اوامر كار مىكند . مغز انسان با بيش از 15 ميليارد كليد و سوئيچ كار مىكند در حالى كه كامپيوترهاى مدرن بزرگ تنها 10 ميليون دارند . عناصر بيشترى را مىتوان با اتّصالات بين‌كليدى ذخيره نمود . پس چرا مىتوان به يك كامپيوتر خيلى بيشتر از مغز انسان اطمينان كرد ؟ زيرا نُه دهم مغزها همواره خالى است در حالى كه يك كامپيوتر همواره تمام واحدهاى اطّلاعاتىاش را در اختيار دارد . » « 2 » شايد نتوانيد باور كنيد كه مغز داراى 15 ميليارد كليد باشد . شايد نتوانيد باور كنيد كه مغز انسان تمام رويداد ، جريانات و آنچه بر انسان مىگذرد از اوّل\r\n\r\n\r\n","description":"","footnote":"\r\n( 1 ) . توانايىهاى خود را بشناسيد : 347 .\r\n( 2 ) . بازگشت به ستارگان : 76 .\r\n","page_name":" 156 ","page_number":156},
  {"content":"\r\n\r\nعمر تا آخرين لحظهء زندگى ، همه را بايگانى نموده و ذخيره مىسازد .\r\nمغز هر انسانى هر چه را كه گفته يا شنيده است ، يا كارى را كه ديده ، يا انجام داده است و . . . در خود جاى داده است . « 1 »\r\nو هر انسانى در آخرين لحظه‌هاى زندگى آنچه را كه انجام داده يا . . . همانند نوارى سريع براى او جلوه‌گر مىشود . اين حقيقتى است كه خاندان وحى عليهم السلام كه شاهد بر خلقت ما بوده‌اند ، به ما آموخته‌اند . و به همين دليل ما هيچ گونه شكّ و ترديدى در قدرت‌هاى ناشناختهء مغز ، و شكوفا شدن اين توانايىها در روزگار شكوهمند ظهور نداريم و آنچه را كه آن بزرگواران فرموده‌اند بدون كم و كاست پذيرا هستيم .\r\n\r\nحافظه‌هاى خارق‌العاده دليل بر قدرت عظيم مغز است\r\nبه خاطر فراگيرى مسائل اعتقادى از آبشخور وحى ، ما هيچ گونه نيازى به گفته‌هاى ديگران و استدلال به جرياناتى كه واقع شده نداريم ؛ ولى براى آن كه مطلب خود را براى همه ثابت كنيم حتّى براى برخى از افرادى كه براى پذيرش حقايق در جستجوى امورى هستند كه با حواسّ ظاهرى خود آن را درك كنند ؛ به اين جهت ، توجّه اين گونه افراد را به وجود كسانى كه داراى حافظهء خارق‌العاده مىباشند ، جلب مىكنيم تا بدانند در مغز انسان قدرتى بسيار بزرگ نهاده شده است « 2 » :\r\n\r\n\r\n","description":"","footnote":"\r\n( 1 ) . وقتى « و . ج پنفيلد » ، محقّق نامدار مغز انسان ، ناحيه‌اى از مخچه را به طريق الكتريكى تحريك مىكرد ، بيمار تمام جزئيّات مربوط به گذشته‌هاى دور را به ياد مىآورد . ( توانايىهاى خود را بشناسيد : 121 )\r\n( 2 ) . سال‌ها پيش از اين ، « يوهان فون نيومن » رياضىدان و سيبرنتيك‌دان بزرگ معاصر ، مطلبى پر سر و صدا را به آگاهى مردم رساند . او تخمين زد كه مغز انسان عملًا مىتواند 1020 واحد اطّلاعاتى را در خود ذخيره سازد . اين رقم را اگر به زبان ساده ترجمه كنيم بدين معنى خواهد بود كه هر يك از ما خواهد توانست كلّ محتواى اطّلاعاتى ميليون‌ها جلد كتاب موجود در بزرگترين كتابخانهء جهان در مسكو را به حافظه بسپارد . ( توانايىهاى خود را بشناسيد : 44 )\r\n","page_name":" 157 ","page_number":157},
  {"content":"\r\n\r\nشخصى به نام « اگائون » تمام 2500 كتابى را كه در طول عمرش خوانده بود حفظ كرد . حيرت‌انگيزتر از آن اين است كه وى بدون لحظه‌اى درنگ ، مىتوانست هر بخشى از اين كتاب‌ها را از بر بخواند . « 1 »\r\nتا همين اواخر ، رسانه‌هاى گروهى بسيارى از كشورها گزارش‌هايى دربارهء حافظهء استثنائى يكتادور حسين قدرى پخش مىكردند كه مىتواند سؤالات مربوط به تاريخ‌ها و وقايع و شخصيّت‌هاى تاريخى آن وقايع را بىدرنگ پاسخ دهد . حافظهء استثنايى « حسين قدرى » تاريخ‌هاى تولّد و وفات بسيارى از بزرگان تاريخى را در خود جاى داده است . آنچه خارق‌العاده به نظر مىرسد اين است كه او يك تقويم اختصاصى به روش تقويم اسلامى ( هجرى قمرى ) براى خود تدوين كرده است . اين تقويم داراى دو بخش است .\r\nيك بخشى به صورت دوره‌هاى 100 ساله مرتّب شده است و روزهاى هفته و تاريخ‌ها را از سال 1901 تا سال 2000 ، از جمله تمام حوادث به ياد ماندنى را ماه به ماه در آن جمع كرده است . بخش بعدى از سال 1501 آغاز مىشود و تا سال 2070 مىانجامد . اين بخش بر حسب روز ، روزهاى هفته ، ماهها و تاريخ‌هاى تولّد و مرگ شخصيّت‌هاى برجسته مرتّب شده است .\r\nعلاوه بر دو بخش ياد شده ، يك دورهء اضافى نيز وجود دارد كه از نخستين سال دورهء مسيحيّت آغاز مىشود و بر حسب روز و ماه ، پيشاپيش تا سال 3000 محاسبه مىگردد ! « 2 » از رايج‌ترين مسائلى كه مخصوصاً به اعجوبه‌هاى رياضى داده مىشود مسأله‌اى است بر اساس محاسبات تقويمى اين اعجوبه‌ها در ذهن خود قرن‌ها و هزارها را طى مىكنند و در مسير خويش صدها رابطهء بغرنج ( يك هفته مركّب از 7 روز ، يك روز مركّب از 24 ساعت ، يك ساعت مركّب از 60 دقيقه\r\n\r\n\r\n","description":"","footnote":"\r\n( 1 ) . توانايىهاى خود را بشناسيد : 45 .\r\n( 2 ) . همان كتاب : 46 .\r\n","page_name":" 158 ","page_number":158},
  {"content":"\r\n\r\nو الى آخر ) را كشف مىكنند . اينان به فاصلهء چند ثانيه مىتوانند صدها عمليّات را انجام دهند و در پايان اعلام دارند كه روز اوّل ژانويهء سال 1880 ميلادى ، جمعه بوده است .\r\nتمامى اين محاسبات با توجّه كامل به سال‌ها ، كبيسه ، تغيير تقويم در سال 1582 ميلادى و پيچيدگىهايى از اين قبيل انجام مىشود . مثلًا اينان مىتوانند بگويند از مرگ « نرون » امپراطور روم تا سقوط قسطنطنيّه چند ثانيه گذشته است ؟\r\nيك بار دو شمارشگر سريع به نام‌هاى « ايناودى » و « داگير » در يك گفتگوى خصوصى ، خودشان را با مبادلهء سؤال‌هايى از اين قبيل سرگرم كرده بودند ؛ روز سيزدهم اكتبر سال 284444 چه روزى از روزهاى هفته خواهد بود ؟ « 1 »\r\nوجود اين گونه افراد استثنايى در كشورهاى خارج براى اثبات قدرت شگفت‌انگيز مغز انسان و عجز انسانِ كنونى از رسيدن به تمدّنِ پيشرفته در روزگار ظلمانى غيبت است !\r\nبرخى از مسائلى كه اين اعجوبه‌هاى رياضى در ظرف چند ثانيه حل مىكنند ، به گفتهء رياضيدان‌ها به چندين ماه وقت براى محاسبه به روش عادّى نياز دارد كه پس از آن نيز مدّت زمانى طولانى براى وارسى و تأييد نتايج به روش معمولى با كامپيوتر ضرورت خواهد داشت .\r\n\r\nرابطهء مغز با قدرت‌هاى فوق طبيعت\r\nبه راستى اين اعجوبه‌هاى رياضى از چه روش‌هايى بهره مىگيرند ؟ آيا اين « استعداد » خاصّ در سالهاى كودكى در ايشان رشد يافته يا در سالهاى نوجوانى ، يا در طى يك عمر تمرين كسب شده و تكامل پيدا كرده است ؟\r\nكوشش‌هايى در جهت تبيين اين توانايى به عنوان محصول حافظه‌اى\r\n\r\n\r\n","description":"","footnote":"\r\n( 1 ) . توانايىهاى خود را بشناسيد : 53 .\r\n","page_name":" 159 ","page_number":159},
  {"content":"\r\n\r\nاغراق‌آميز كه روان‌شناسان آن را حدّتِ حافظه ناميده‌اند به عمل آمده است .\r\nترديدى نيست كه در اين مورد خاصّ ، ما با جلوه‌اى از يك حافظهء حقيقتاً قوى روبرو هستيم و در عين حال نمىتوانيم ماهيّت اين پديده را به اتّكاى حافظهء صرف تبيين كنيم . « 1 »\r\nجالب توجّه اينجاست كه بسيارى از اعجوبه‌هاى رياضى هيچ تصوّرى از چگونگى انجام دادن محاسبات در مغز خويش ندارند .\r\nآن‌ها مىگويند : « ما مىشماريم ، همين و بس ، چگونگىاش را فقط خداى مىداند . پاسخ‌هايى از اين قبيل ، به هيچ وجه مايهء حيرت نيستند . برخى از اين گونه شمارشگران ، اشخاصى تماماً بىسواد بوده‌اند . . . روانشناسان و رياضيدانان ، هميشه با علاقه‌اى زايد الوصف به اين گونه افراد با استعداد نگريسته و كوشيده‌اند رمز نهفتهء ظرفيّت‌ها وتوانايىهاى ايشان را كشف كنند ! « 2 »\r\nعدّه‌اى پا را فراتر نهاده و نه تنها دربارهء شناخت راز و رمز نهفته در اين گونه افراد ، بلكه دربارهء راه تكامل عقل سخن گفته‌اند .\r\n\r\nتكامل عقل از نظر علم روز\r\nبحث دربارهء تكامل عقل ، لزوم و كيفيّت آن ، اكنون فكر و انديشهء بسيارى از دانشمندان غرب را به خود مشغول ساخته است . آن‌ها با اعتقادى كه نسبت به پيشرفت علم دارند ، معتقدند روزى فرا خواهد رسيد كه عقل انسان‌ها تريليون‌ها بار قوىتر از اكنون گردد .\r\nيكى از آنان به نام « كرزويل » مىگويد : شما در مغز فقط حدود 100 تريليون اتّصال مىتوانيد برقرار كنيد . اين ممكن است عدد بزرگى به نظر\r\n\r\n\r\n","description":"","footnote":"\r\n( 1 ) . توانايىهاى خود را بشناسيد : 54 .\r\n( 2 ) . توانايىهاى خود را بشناسيد : 56 .\r\n","page_name":" 160 ","page_number":160},
  {"content":"\r\n\r\nبرسد ، ولى روش ذخيرهء اطّلاعات در مغزها ناكار است . كسى كه در يك زمينهء دانش استاد است ، فقط حدود 100 هزار قطعه از آن را مىتواند به ياد بياورد . « 1 »\r\n« تا پايان قرن 21 ، هوش غيربيولوژيكى تريليون‌ها تريليون بار قوىتر از هوش انسانى خواهد بود . » « 2 »\r\nنكته‌اى كه بايد دربارهء آن دقّت شود ، اين است كه آن‌ها بر اثر آشنا نبودن با حقايق جهان هستى و دور بودن از مكتب خاندان وحى عليهم السلام ، اگرچه راهيابى به تكامل عقلى را مىپذيرند امّا از كيفيّت و چگونگى آن آگاهى ندارند و به همين جهت ، در توجيه آن دچار اشتباه‌هاى فراوانى مىشوند :\r\n« خيلىها فكر مىكنند مغز بايد الگوى هوش مصنوعى قرار بگيرد » و برخى مانند « كرزويل » سخن از ادغام مغز با سيستم‌هاى هوشمندِ الكترونيك براى افزايش كارآيى آن مىزند و مىگويد : « رايانه‌هايى ريزى كه توى خون ما بالا و پايين مىروند و شعور ما را زياد مىكنند » . « 3 »\r\nدور بودن اين گونه افراد از مكتب حياتبخش خاندان وحى عليهم السلام باعث شده كه آنان به همه چيز حتّى به مسألهء بسيار مهمّ تكامل عقل نيز با ديد مادّى بنگرند و گمان كنند با رايانه‌هاى ريز ، خيالات و افكار خود را مىتوانند تكامل بخشند !\r\n\r\nتكامل عقلى و اراده\r\nتاكنون از قدرت و توانايى مغز آگاه شديم و درك كرديم كه بشر تاحال از بخش عظيمى از قدرت وجود خويش بىبهره بوده است . اكنون بحثى را دربارهء تكامل عقل و قدرت اراده آغاز مىكنيم :\r\nاز نشانه‌ها و آثار تكامل عقل انسان‌ها ، قوى شدن ارادهء آنان مىباشد ؛ زيرا همان گونه كه در حديث جنود عقل نقل شده ، اراده از سپاه و ارتش عقل است\r\n\r\n\r\n","description":"","footnote":"\r\n( 1 ) . كليك شمارهء 31 ( ضميمهء روزنامهء جام‌جم ) : صفحهء 9 .\r\n( 2 ) . كليك شمارهء 31 ( ضميمهء روزنامهء جام‌جم ) : صفحهء 9 .\r\n( 3 ) . كليك شمارهء 31 ( ضميمهء روزنامهء جام‌جم ) : صفحهء 9 .\r\n","page_name":" 161 ","page_number":161},
  {"content":"\r\n\r\nكه با تكامل آن ، اراده نيز قدرت پيدا كرده و نيرومند مىشود . بديهى است كه با فعّال شدن اراده و به كار افتادن قدرتِ آن ، يك تحوّل اساسى و حياتى در انسان ايجاد مىشود .\r\nاگر قدرت اراده كامل شود انسان مىتواند كارهاى خارق‌العاده و شگفت‌انگيز انجام دهد ؛ زيرا در صورتى كه قدرت اراده به حدّ نهايى برسد ايجادگر ، انتقال دهنده ، آگاهى بخش و . . . مىشود ، يعنى انسان مىتواند حالت يا خصوصيّتى را در فردى يا در چيزى ايجاد كند و يا بيشتر نمايد يا بر طرف كند ، يا چيزى را از جايى بياورد و يا به جاى ديگر منتقل نمايد ، يا با اعمال اراده از چيزى كه اطّلاع ندارد ، آگاه شود و . . .\r\nهمان گونه كه گفتيم اراده يكى از شعبه‌هاى قدرت عقل است و با تكامل عقل قدرت‌هاى عقلى نيز به تكامل رسيده و فعّال مىشوند . بنابراين در عصر درخشان ظهور بر اثر تكامل عقل انسان‌ها ، ارادهء آنان نيز قدرت گرفته و پرتوان مىشود .\r\nپس در عصر رهايى كه عقل انسان‌ها از قيد و بند شيطان و نفس رها مىگردد ، جنود و لشكريان عقل نيز از ضعف و ناتوانى رها گشته و قدرت‌هاى نهفتهء آن‌ها ظاهر شده و فعّال مىشوند .\r\nدر دوران تيره و تار غيبت بسيارى از انسانها به آرزوها و خواسته‌هاى خود دست نيافته و جهان را ترك گفته‌اند ؛ گويى كه براى آنان خواستن ، توانستن نبوده است . امّا در عصر نور و روشنايىِ ظهور ، براى مردم آن روزگارِ فرخنده خواستن توانستن است ؛ به گونه‌اى كه اگر بخواهند از شىء مجهولى آگاه شوند پرده‌ها بر كنار رفته و با اراده‌اى كه مىنمايند از آنچه كه مىخواهند آگاه مىگردند .\r\nاين‌ها حقايقى است كه خاندان وحى عليهم السلام به ما آموخته‌اند و ما با جان و دل پذيراى گفتار شيرين آن بزرگواران هستيم ، تا إن شاء اللَّه در عصر درخشان\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nظهور اين واقعيّت‌ها را با تمام وجود لمس كنيم . بنابراين در عصرِ تكامل ، اوّل اراده انجام مىگيرد و در پى آن آگاهى تحقّق مىپذيرد .\r\nبراى اين كه اين گفتار مستند به فرموده‌هاى خاندان وحى عليهم السلام باشد به اين روايت كه از حضرت امام حسين عليه السلام نقل شده است توجّه كنيد :\r\nإنّ اللَّه ليهب لشيعتنا كرامة لايخفى عليهم شيء في الأرض و ما كان فيها حتّى أنّ الرجل منهم يريد أن يعلم علم أهل بيته فيخبرهم بعلم ما يعملون . « 1 »\r\nقطعاً خداوند بر شيعيان ما « 2 » كرامتى مىبخشد كه بر آنان چيزى در زمين و آنچه در آن است مخفى نمىماند تا آنجا كه مردى از آنان مىخواهد از حال اهل خانهء خود آگاه شود ، پس ( آگاه شده و ) به آنان خبر مىدهد كه از آنچه انجام مىدهند باخبر است .\r\nاگر آن زمان پرشكوه را ان شاء اللَّه درك كنيم ، همهء اين حقيقت‌ها را خواهيم ديد و در اين دوران تيره از آنجا كه اين مطالب را از خاندان وحى عليهم السلام فرا گرفته‌ايم ، بدون هيچ گونه شكّ و ترديد پذيرا هستيم و چون مىدانيم براى آن بزرگواران ، گذشته و حال و آينده فرقى نداشته و آگاه از همهء جريانات مىباشند ، همچون كسى كه اين جريانات را با چشم خود ديده باشد ، از خاندان وحى عليهم السلام مىپذيريم و اين عهد و پيمانى است كه از عالم ذرّ با آنان بسته‌ايم و وظيفه داريم به آن همچنان پاىبند بوده و باشيم .\r\nاز همهء اين‌ها گذشته ، بايد بدانيم در دوران تاريك غيبت ، افرادى استثنايى بوده‌اند كه ارادهء آنان براى آگاه شدن از چيزى ، آگاهى را به دنبال داشته است .\r\nاين گونه افراد كسانى بوده‌اند كه در عصر غيبت و تاريكى به روشنايى و نور رسيده‌اند .\r\n\r\n\r\n","description":"","footnote":"\r\n( 1 ) . بحار الأنوار : 53 / 63 .\r\n( 2 ) . توجّه داشته باشيم كه در عصر ظهور همهء مردمان جهان پيرو خاندان وحى عليهم السلام مىباشند .\r\n","page_name":" 163 ","page_number":163},
  {"content":"\r\n\r\nما در اين بحث نمونه‌هاى جالبى از جريانات مرحوم سيّد بحرالعلوم را نقل كرديم تا اگر پذيرش اين گونه جرياناتِ عصر ظهور ، براى برخى از افراد سنگين است ، فكر و ذهن آنان براى پذيرش اين حقايق آماده و مهيّا گردد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\n6 . تكامل معنوى\r\n\r\n","description":"","footnote":"","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nاسير غفلت\r\nجذب شدن به علوم طبيعى و غوطه‌ور شدن در مسايل مادّى ، انسان را از درك امور معنوى ، امدادهاى غيبى و توجّه به حقايق ارزندهء عالم غيب باز مىدارد . به اين جهت كسانى كه جذب امور طبيعى شده و در دام امور مادّى گرفتار گشته‌اند ، از فكر و انديشه دربارهء امور معنوى غفلت مىورزند .\r\nبسيارى از افراد نيز بر اثر همنشينى با افرادى كه پايبند جهان مادّى گشته‌اند ، از آنان رنگ گرفته و تحت تأثير افكار و عقايد اشتباه آنان قرار گرفته‌اند و بر اثر دور بودن از حقايق عالم هستى ، از امورِ معنوى و امدادهاى غيبىِ شگفت‌انگيز خاندان وحى عليهم السلام آگاهى ندارند .\r\nبراى روشن شدن اين حقايق و پيدا نمودن ايمان و اعتقاد به امور معنوى و امدادهاى جهان ناشناختهء غيب ، بايد از شيفته‌بودن به عالم مادّه دست برداشت ؛ زيرا كسى كه عينك ماديّت را بر ديدگان خود نهاده ، چگونه مىتواند جهان شگفت‌انگيز فراتر از مادّه را بنگرد ؟ آيا كسى كه با عينك رنگى به اطراف خود مىنگرد ، مىتواند آن‌ها را با رنگ واقعى خود ببيند ؟\r\nآيا كسى كه ماديّت را همچون ديوارى بر دور خود كشيده است ، مىتواند\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nجهانِ خارج از حصارِ خود را مشاهده كند ؟ آيا كسى كه در مكانى سربسته خود را زندانى نموده ، مىتواند نظاره‌گر شادمانىها و شادابىهاى خارج از آن محيط باشد ؟\r\nمردمى كه در عصر غيبت زاده شده و در آن به سر برده و با تيرگىها و تاريكىهاى آن ساخته‌اند ، همچون كسانى مىباشند كه در مكانى زندانى شده و هيچ راهى براى فرار از زندان پيدا نكرده‌اند ؛ بلكه حال مردم عصر غيبت كه با ظلمت آن ساخته‌اند ، از افرادى كه در زندان هستند بسيار بدتر است .\r\nزيرا زندانيان مىدانند كه در زندان هستند و همواره در آرزوى نجات از آن به سر مىبرند و در فكر يافتن راه رهايى از بند اسارت مىباشند . امّا متأسّفانه مردمان عصر غيبت ، چون در زمان غيبت زاده شده و بزرگ شده‌اند ، از ماوراء زمان غيبت آگاهى ندارند . چون نه آنان خود طعم عصر ظهور را چشيده‌اند و نه كسى آنان را از آن دوران پرشكوه و پر حلاوت آگاه ساخته است .\r\nبه اين جهت به سختىها و تاريكىهاى زندان غيبت ساخته و در انديشهء نجات و رهايى از شكنجه‌هاى دوران وحشت‌زاى غيبت نبوده و نيستند .\r\nبديهى است ما و همهء زندانيان زندان غيبت با غفلتِ خويش از روزگار درخشان عصر ظهور ، زمان اسارت خود را در زندان غيبت تمديد مىكنيم .\r\nپس زندان غيبتى كه در آن گرفتاريم همان غفلت ما است كه از آن دست برنداشته‌ايم .\r\nگرفتار شدنِ جامعه در بند اسارت غيبت و غفلت به خاطر فراموش كردن عموم افراد جامعه از بُعد معنوى خود مىباشد .\r\n\r\nبُعد مادّى و معنوى انسان\r\nهمان گونه كه مىدانيد انسان از دو بُعد روحى و جسمى تركيب شده است و به اين جهت نبايد فقط به بُعد مادّى و جنبه‌هاى دنيوى و جسمانى خويش توجّه داشته باشد ؛ بلكه بايد به بُعد معنوى خود نيز كاملًا توجّه داشته باشد و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nگرنه توجّه به يك بُعد و فراموش كردن بُعد ديگر ، غفلت و فراموشى از بُعد مهمّ وجود خود كه همان بُعد معنوى است ، مىباشد .\r\nعموم انسان‌ها در عصر غيبت از بُعد معنوى خويش آن گونه كه بايد بهره نبرده‌اند ، ولى در عصر ظهور كه روزگار تكامل شخصيّت انسان‌ها است ، جامعهء بشريّت در هر دو بُعد مادّى و معنوى به تكامل مىرسد و در فضايى سرشار از نور دانش و بينش به انجام برنامه‌هاى حياتبخش مىپردازد .\r\nدر آن روزگار قوّهء نظرى و عملى انسان‌ها از پليدىها پاك شده به گونه‌اى كه در افكار و رفتار خويش پيرو مكتب خاندان وحى عليهم السلام مىباشند و بر اين اساس وجود خويش را فروزان از نور دانش و بينش مىسازند .\r\nو به همين جهت ، احساسات و ادراكات انسان در آن روزگار پرشكوه ، پاك از پليدىها شده و مكاشفات شيطانى آنان را به دام اشتباهات نمىاندازد .\r\nبنابراين ؛ خوشا به حال آنان كه آن زمان را درك مىكنند و همان گونه كه در عصر ظهور فرمانبردار آن بزرگوار مىباشند در عصر غيبت نيز از آن حضرت پيروى مىنمايند .\r\nاين حقيقتى است كه در كلمات اهل بيت عليهم السلام به آن تصريح شده است .\r\nرواياتى كه بيانگر اين حقيقت و روشنگر چگونگى عصر نورانى ظهور است ، داراى نكته‌هاى مهمّى مىباشد كه انسان را با وظيفهء خود در زمان غيبت آشنا مىسازد و برنامهء عملى آنان را در دوران تيرهء قبل از ظهور بيان مىنمايد و هم بيانگر حالت شادمانى و سرور پيروان مكتب اهل بيت عليهم السلام مىباشد .\r\nامام صادق عليه السلام از رسول خدا صلى الله عليه و آله و سلم نقل مىنمايند :\r\nطوبى لمن أدرك قائم أهل بيتي وهو مقتد به قبل قيامه ، يتولّى وليّه ويتبرّأ من عدوّه ، ويتولّى الأئمّة الهادية من قبله ، اؤلئك رفقائي وذوو ودّي ومودّتي ، وأكرم امّتي عليّ . « 1 »\r\n\r\n\r\n","description":"","footnote":"\r\n( 1 ) . الغيبة شيخ طوسى رحمه الله : 275 .\r\n","page_name":" 169 ","page_number":169},
  {"content":"\r\n\r\nخوشا به حال كسى كه قائم اهل بيت مرا درك نمايد در حالى كه قبل از قيام او از او پيروى نموده ، دوست او را دوست مىدارد و از دشمنش بيزارى مىجويد . و ولايت امامانِ هدايت‌گر قبل از او را دارا مىباشد . آن‌ها رفقاى من و صاحب محبّت و مودّت من مىباشند و براى من گرامىترين امّت من هستند .\r\nبنابراين ، ميزان درك و فهم و مقدار شناخت انسان بايد تا حدّى باشد كه بتواند دوستان آن حضرت را از كسانى كه ادّعاى دوستى مىكنند و نان را به نرخ روز مىخورند تشخيص دهد ، و قاطعان طريق را به عنوان دوستان امام زمان ارواحنا فداه و نوكران آن حضرت جايگزين ننمايد .\r\nروايتى را كه نقل كرديم گرچه دربارهء عصر درخشان ظهور است ، ولى تكاليف بسيار مهمّى از وظيفه‌ها و برنامه‌هاى عملى عصر غيبت را نيز بيان نموده كه متأسّفانه نه آن‌ها را از تكاليف عصر غيبت شمرده‌اند و نه به آن‌ها درست توجّه مىشود .\r\n\r\nوظيفهء مردم\r\nكسى در زمان ظهور سرفراز است كه در عصر تيرهء غيبت به آن وظايف عمل نموده باشد . ما چند وظيفه از آن‌ها را در اينجا بيان مىكنيم :\r\n1 - وظيفهء مردم در عصر غيبت اين است كه از دستورات و خواسته‌هاى حضرت بقيّة اللَّه الأعظم ارواحنا فداه آگاه باشند و آن‌ها را انجام دهند . دوستى با امام زمان ارواحنا فداه و منتظر ظهور آن حضرت بودن و درك ظهور آن حضرت در صورتى تكميل مىشود و بارور مىگردد كه انسان در عصر غيبت ، تابع و فرمانبردار امام عصر عجّل اللَّه تعالى فرجه باشد .\r\n2 - وظيفهء ما در عصر غيبت اين است كه دوستان و شيفتگان حضرت امام عصر ارواحنا فداه را دوست داشته باشيم .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n3 - دوست داشتن آنان مبتنى بر شناخت آنان است ؛ زيرا تا انسان نداند كه دوستان آن حضرت چگونه كسانى هستند ، نمىتواند آن‌ها را دوست داشته باشد .\r\n4 - ما بايد از دشمنان امام زمان عجّل اللَّه تعالى فرجه متنفّر بوده و تبرّى بجوييم .\r\n5 - تبرّى و تنفّر از دشمنان امام زمان ارواحنا فداه متوقّف بر شناخت آنان است ، پس بايد بداند آن‌ها چگونه كسانى هستند تا از آنان بيزار باشد .\r\nعلاوه بر وظايفى كه شمرديم فرد منتظر وظيفه دارد در صورت درك ظهور آن بزرگوار كاملًا فرمانبردار آن حضرت بوده و فرموده‌هاى آن بزرگوار را اطاعت كند .\r\nحضرت امام صادق عليه السلام اين حقيقت را به ابا بصير اين گونه بيان فرموده‌اند :\r\nيا أبا بصير ؛ طوبى لمحبّي قائمنا ، المنتظرين لظهوره في غيبته والمطيعين له في ظهوره ، اوليائه اولياء اللَّه لا خوف عليهم ولا هم يحزنون . « 1 »\r\nاى ابابصير ؛ خوشا به حال دوستداران قائم ما كه در زمان غيبت او منتظر ظهورش مىباشند و در زمان ظهور او فرمانبردار او هستند . اولياء او اولياء خدا هستند ؛ نه حزنى بر آنان هست و نه آنان محزون مىگردند .\r\nبنابراين روايت ، اولياى خداوند و اولياى امام زمان ارواحنا فداه كسانى هستند كه علاوه بر دوستى و انتظار آن حضرت ، در صورت درك ظهور مطيع و فرمانبردار آن حضرت باشند . و از گروهى نباشند كه در ابتداى ظهور از لشكر آن حضرت جدا مىشوند و به صف دشمن مىپيوندند .\r\nاين گونه افراد ، در واقع در انتظار ظهور آن حضرت نبوده‌اند ، بلكه در انتظار رسيدن خودشان به مقامات و . . . بوده‌اند و وقتى كه مىبينند اهداف‌شان نقش برآب شده و از دارا بودن مقام خبرى نيست از امام زمان عجّل اللَّه تعالى فرجه كناره‌گيرى مىكنند .\r\n\r\n\r\n","description":"","footnote":"\r\n( 1 ) . إحقاق الحقّ : 13 / 349 ، از ينابيع المودّة : 422 .\r\n","page_name":" 171 ","page_number":171},
  {"content":"\r\n\r\n\r\nدعوت عمومى براى گام‌برداشتن به سوى تكامل\r\nاز برنامه‌هاى مهمّى كه حضرت ولىّ عصر عجّل اللَّه تعالى فرجه الشريف براى عموم مردم انجام مىدهند ، دعوت همگانى آنان به سوى آيين اسلام است .\r\nاين دعوت يك فراخوانى عمومى است ؛ به گونه‌اى كه مردمان سراسر جهان را - پيرو هر دين و مكتبى كه باشند - به سوى اسلام فراخوانده و از همگان مىخواهند از راه باطل دست برداشته و به سوى دين خدا كه اسلامِ راستين و تشيّع است ، بشتابند .\r\nاز آنجا كه اين فراخوانى و دعوت ، همراه با جرياناتى است كه براى همهء مردم جهان تازگى دارد و معجزاتى را دربردارد كه تمام ابرقدرت‌هاى جهان را شكست مىدهد ، در قلب مردمان جاى مىگيرد و مردم گروه گروه به سوى آيين اسلام روى مىآورند .\r\nخداوند بزرگ در اين باره در قرآن كريم مىفرمايد :\r\n« إِذا جاءَ نَصْرُ اللَّهِ وَالْفَتْحُ * وَرَأَيْتَ النَّاسَ يَدْخُلُونَ فى دينِ اللَّهِ أَفْواجاً » . « 1 »\r\nآن زمان كه يارى خدا و پيروزى فرا رسد و ببينى كه مردمان گروه گروه وارد دين خدا مىشوند .\r\nبنابراين در آن زمان ، مردمان به صورت گروهى - نه تك‌تك - به اسلام ايمان مىآورند و دسته دسته و گروه گروه به سوى دين اسلام مىشتابند .\r\nروىآوردن مردمانِ جهان به اسلام و گرايش عمومى به دين خدا ، پس از دعوت حضرت بقيّة اللَّه الأعظم ارواحنا فداه از مردم براى پذيرش اسلام است و آن بر اثر جريانات شگفت‌انگيزى است كه آنان از ابتداى ظهور از آن حضرت و از ياوران آن بزرگوار مىبينند . به اين جهت حقّانيّت آنان براى مردم واضح\r\n\r\n\r\n","description":"","footnote":"\r\n( 1 ) . سورهء نصر ، آيهء 1 و 2 .\r\n","page_name":" 172 ","page_number":172},
  {"content":"\r\n\r\nمىشود و به اين جهت گروه گروه به سوى دين خدا روى مىآورند .\r\nامام صادق عليه السلام مىفرمايند :\r\nإذا قام القائم عليه السلام دعا النّاس إلى الإسلام جديداً ، وهداهم إلى أمر قد دثر وضلّ عنه الجمهور ، وإنّما سمّي القائم مهديّاً ، لأنّه يهدي إلى أمر مضلول عنه ، وسمّي القائم لقيامه بالحقّ . « 1 »\r\nهر گاه قائم ما قيام كند ، مردم را دوباره به اسلام دعوت مىنمايد و آنان را به سوى امرى كه كهنه شده و عمدهء مردم از آن گمراه شده‌اند ، هدايت و راهنمايى مىنمايد .\r\nو همانا قائم به نام « مهدى » نامگذارى شده ؛ زيرا او به سوى امرِ گمشده هدايت مىشود و به نام « قائم » ناميده شده ؛ زيرا او به حق قيام مىكند .\r\nاز اين روايت استفاده مىشود كه حضرت ولىّ عصر عجّل اللَّه تعالى فرجه پس از قيام ، مردم را با يك دعوت و فراخوانى جديد به سوى اسلام مىخوانند و همچنين آنان را به امرى كه كهنه شده و از آن گمراه شده‌اند ، هدايت مىكنند .\r\nدر اين روايت سخنى از كشتار و خونريزى در ميان نيست ، بلكه پس از قيام ، فراخوانى به اسلام و هدايت و راهنمايى شروع مىشود .\r\nبديهى است دعوت انسان‌ها به اسلام و راهنمايى آنان به راه حقّ نياز به برهان و دليل دارد و اين همان برنامه‌اى است كه - طبق روايات - حضرت بقيّة اللَّه الأعظم ارواحنا فداه آن را انجام مىدهند .\r\nنتيجه و پيامد اين گونه دعوت كه همراه با برهان و دليل ، اعجاز و جمع‌بودن همهء عوامل ارشاد مردم است ، ايمان و هدايت گروهى و دسته‌جمعى آنان به سوى اسلام مىباشد .\r\nدر آن هنگام است كه قرآن مجيد طراوت و شادابى خود را باز مىيابد و آيين اسلام پس از فرسودگى ، طراوت و حيات تازه پيدا مىكند .\r\n\r\n\r\n","description":"","footnote":"\r\n( 1 ) . بحار الأنوار : 51 / 30 ، الإرشاد : 344 ، اعلام الورى : 461 ، نوادر الأخبار : 272 .\r\n","page_name":" 173 ","page_number":173},
  {"content":"\r\n\r\nدر زيارت امام حسن عسكرى عليه السلام وارد شده است :\r\nالسّلام عليك يا أبا الإمام المنتظر ، الظاهرة للعاقل حجّته ، والثّابتة في اليقين معرفته ، والمحتجب عن أعين الظّالمين ، والمغيّب عن دولة الفاسقين ، والمعيد ربّنا به الإسلام جديداً بعد الإنطماس ، والقرآن غضّاً بعد الإندراس . « 1 »\r\nسلام بر شما اى پدر امام منتظر كه براى شخص خردمند حجّت و برهان او ظاهر است و معرفت به او در گنجينهء يقين ثابت است ، آن امامى كه از ديدگان ظالمين در حجاب است ، و از دولت فاسقين پنهان و غايب است و خداوند به وسيلهء او اسلام را پس از تغيير ، دوباره حيات تازه مىدهد و قرآن را پس از اندراس طراوت مىبخشد .\r\nكلمهء « انطماس » در لغت به معناى « نابود شدن » نيز آمده است . مقصود امام حسن عسكرى عليه السلام در اين روايت هر يك از دو معنى باشد ، دليل بر دگرگونى در چهرهء اسلام در زمان غيبت مىباشد كه با قيام امام زمان عجّل اللَّه تعالى فرجه ، اسلام دوباره ارزش و اصالت خود را بازمىيابد . در هر نقطه‌اى از كشورهايى كه به نام اسلام شهرت يافته ، احكام دين عمل نشود ، اگرچه به ظاهر نام اسلام وجود داشته باشد تا وقتى كه دستورات آن پياده نشود ، گويا اسلام در آن مناطق محو و نابود شده است .\r\n\r\nامر عظيم\r\nآنچه را كه حضرت بقيّة اللَّه الأعظم عجّل اللَّه تعالى فرجه براى جهانيان ظاهر مىسازند ، گاهى در روايات به عنوان امر عظيم و گاهى به عنوان امر جديد مطرح شده است .\r\nابى سعيد خراسانى مىگويد : به امام صادق عليه السلام عرض كردم :\r\nالمهديّ والقائم واحد ؟ فقال : نعم . فقلت : لأيّ شيء سمّي\r\n\r\n\r\n","description":"","footnote":"\r\n( 1 ) . مصباح الزائر : 410 ، بحار الأنوار : 102 / 67 ، الصحيفة المباركة المهديّة : 697 .\r\n","page_name":" 174 ","page_number":174},
  {"content":"\r\n\r\nالمهدي ؟ قال : لأنّه يهدي إلى كلّ أمر خفي ، وسمّي القائم لأنّه يقوم بعد ما يموت ، إنّه يقوم بأمر عظيم . « 1 »\r\nمهدى و قائم يك نفر مىباشد ؟ فرمود : آرى .\r\nگفتم : براى چه ايشان « مهدى » ناميده شده است ؟\r\nفرمود : براى اين كه به هر چيزى كه مخفى باشد ، هدايت مىشود . و « قائم » ناميده شده ؛ زيرا كه او بعد آن كه ( نامش ) مرده باشد قيام مىكند . قطعاً او به امرى عظيم قيام مىنمايد .\r\nهمان گونه كه ديديد ، در اين روايت تصريح شده است كه حضرت قائم ارواحنا فداه براى امر عظيم و بزرگى قيام مىنمايند .\r\nعظمت و بزرگى كارى كه آن حضرت براى برپايى آن قيام مىكنند ، آنچنان بزرگ است كه آن بزرگوار را به خاطر قيامى كه براى آن نموده‌اند ، « قائم » مىنامند .\r\nآيا اين امر عظيم كه قيام امام عصر عجّل اللَّه تعالى فرجه الشريف براى آن است ، همان برنامه‌هايى است كه به وسيلهء رسول خدا صلى الله عليه و آله و سلم و ائمّهء اطهار عليهم السلام براى مردمان عنوان شده ، و سپس به خاطر غصب مقام خلافت ، و ظهور بدعت و مرور زمان به دست فراموشى سپرده شده است ؟ يا علاوه بر آن ، امور بزرگ ديگرى را كه خاندان وحى عليهم السلام براى مردم بيان نفرمودند ، توسّط حضرت بقيّة اللَّه الأعظم ارواحنا فداه بيان شده و براى عموم مردم آشكار مىشود ؟ !\r\nقبل از پاسخ به اين پرسش به روايتى كه از امام صادق عليه السلام نقل شده است ، توجّه كنيد . آن حضرت فرمودند :\r\nإذا قام القائم عليه السلام جاء بأمر جديد كما دعى رسول اللَّه صلى الله عليه و آله و سلم في به دو الإسلام إلى أمر جديد . « 2 »\r\n\r\n\r\n","description":"","footnote":"\r\n( 1 ) . بحار الأنوار : 51 / 30 .\r\n( 2 ) . بحار الأنوار : 52 / 338 .\r\n","page_name":" 175 ","page_number":175},
  {"content":"\r\n\r\nهرگاه قائم عليه السلام قيام نمايد ، امر تازه و جديدى را مىآورد ؛ همان گونه كه رسول خدا صلى الله عليه و آله و سلم در صدر اسلام مردم را به سوى امر جديد فرا خواند .\r\nامام صادق عليه السلام در اين روايت آنچه را كه حضرت ولىّ عصر عجّل اللَّه تعالى فرجه مىآورند ، تشبيه نموده‌اند به آنچه را كه رسول خدا صلى الله عليه و آله و سلم در ابتداى ظهور اسلام آوردند .\r\nاين روايت اگر صريح نباشد در اين كه امر تازه و بيان‌نشده‌اى را حضرت بقيّة اللَّه الأعظم ارواحنا فداه مىآورند ، حداقلّ در اين باره ظهور دارد .\r\nممكن است بعضى به تشبيهى كه امام صادق عليه السلام در اين روايت نموده‌اند توجّه نكنند و صراحت روايت و يا حتّى ظهور آن را نيز نپذيرند و بگويند چون بسيارى از دستورات اسلام به مردمان جهان نرسيده است ، پس از بيان آن‌ها ، براى آنان تازگى دارد و به اين جهت از آن‌ها به عنوان « امر جديد » ياد شده است .\r\nدر پاسخ آن‌ها مىگوييم : اگر ما مماشات نموده و از صراحت و يا ظهور اين روايت دست برداريم ، نكتهء ديگرى را عنوان مىكنيم و آن اين است كه آيا رسول خدا صلى الله عليه و آله و سلم نفرمودند :\r\nإنّا معاشر الأنبياء نكلّم النّاس على قدر عقولهم . « 1 »\r\nما گروه پيامبران ، با مردم به قدر عقل‌هاى آنان سخن مىگوييم .\r\nبا توجّه به اين روايت و همچنين با توجّه به تكامل عقل انسان‌ها در عصر درخشان ظهور ، متوجّه مىشويم كه حضرت بقيّة اللَّه عجّل اللَّه تعالى فرجه به خاطر رشد عقلى مردم ، مطالب تازه‌اى را براى آنان بيان مىكنند كه ساير خاندان وحى عليهم السلام آن‌ها را شايد فقط براى خواصّ اصحاب خود بيان مىنمودند .\r\nبنابراين مشكلى وجود ندارد كه آن حضرت با امر جديد ، دستورات تازه و\r\n\r\n\r\n","description":"","footnote":"\r\n( 1 ) . بحار الأنوار : 2 / 242 .\r\n","page_name":" 176 ","page_number":176},
  {"content":"\r\n\r\nنكته‌هاى نو و مهمّى را براى مردم بيان كنند كه جامعهء مردم از آن هيچ گونه آگاهى نداشته‌اند .\r\nالبتّه بايد توجّه داشته باشيم كه هر امر جديد و دستور تازه در راستاى آيين حياتبخش اسلام مىباشد ، نه اين كه دين جديدى توسّط حضرت ولىّ عصر عجّل اللَّه تعالى فرجه بر مردم ارائه شود .\r\n\r\nامر عظيم چيست ؟\r\nاكنون اين سئوال مطرح مىشود كه آيا امر جديد كه در اين روايت به آن تصريح شده همان امر عظيم است كه در روايت قبلى ذكر شده بود ؛ اگر مقصود از هر دو ( امر جديد و امر عظيم ) يك چيز است ، آيا آن امر جديد و امر عظيم كه حضرت بقيّة اللَّه الأعظم ارواحنا فداه به آن قيام مىفرمايند چيست ؟\r\nبديهى است كه فقط آگاهانِ از اسرار از پاسخ اين سئوال آگاهى دارند و در روايات اهل بيت عليهم السلام در اين باره چيزى جز اشارات يا نكته‌هاى سربسته پيدا نمىكنيم .\r\nمعنى و تفسير آن‌ها را كسى جز خواصّى كه با بطون كلمات اهل بيت عليهم السلام آشنايى دارند و از كنايات و اشارات سخنان آنان نكته‌هاى بزرگ و عظيم مىآموزند ، نمىداند .\r\nآنان كسانى هستند كه از رموزاتِ كلمات خاندان وحى عليهم السلام نكته‌هاى ناگفته مىيابند .\r\nدر روايتى امام صادق عليه السلام فرمودند :\r\nحديث تدريه خير من ألف ترويه ، ولايكون الرجل منكم فقيهاً حتّى يعرف معاريض كلامنا ، وإنّ الكلمة من كلامنا لتنصرف على سبعين وجهاً لنا من جميعها المخرج . « 1 »\r\nيك روايت را كه معناى آن را بفهميد بهتر از هزار روايت است كه آن را نقل كنيد . هيچ مردى از شما فقيه نيست تا كنايه‌هاى گفتار ما را بشناسد .\r\nبه راستى كه هر يك كلمه از كلام ما به هفتاد معنى برمىگردد كه براى ما از\r\n\r\n\r\n","description":"","footnote":"\r\n( 1 ) . بحار الأنوار : 2 / 184 .\r\n","page_name":" 177 ","page_number":177},
  {"content":"\r\n\r\nتمامى آن‌ها راه خروج ( و تكميل معنى ) وجود دارد .\r\nدر مكتب اهل بيت عليهم السلام اين گونه افراد را يعنى كسانى كه قدرت درك و فهم معانى گوناگون كلمات آن بزرگواران را دارند ، فقيه مىگويند . پس كسى فقيه است كه معاريض گفتار آنان را بفهمد .\r\nبه خاطر سنگينى امر عظيم ممكن است عنان قلم به بحث‌هاى ديگر كشيده شود ، به اين جهت عنان قلم را در بنانِ ضعيف محكم كرده و به بيان مطالب قبل باز مىگرديم .\r\nاز آنجا كه توضيح و بيان آن امر عظيم از عهدهء نويسندهء اين سطور خارج است ، قبل از آنكه پاسخ اجمالى آن را بيان كنيم به ذكر اين نكتهء روح‌افزا مىپردازيم :\r\nخوشا به حال انسان‌هايى كه نداى ملكوتى حضرت بقيّة اللَّه الأعظم از كنار خانهء خدا را لبّيك گفته و به پيروى و اطاعت از دستورات آن امام مهربان قيام مىنمايند .\r\nخوشا به حال آن كسانى كه عصر درخشان ظهور را درك مىكنند و از هر دين خرابى دست برداشته و در تحت لواى حضرت مهدى عجّل اللَّه تعالى له الفرج شاهد حكومتِ عدل الهى آن بزرگوار خواهند بود .\r\nمردم آن عصر و زمان در سايهء حكومت حضرت صاحب الزمان ارواحنا فداه ، با ساختار وجودى برتر ، حيات قلب و تكامل عقل بر فراز آسمان عالى معارفِ بلند صعود مىنمايند و با رسيدن به رمز و راز خلقت از امر عظيم آگاه مىشوند .\r\nمردم آن زمان درك خواهند كرد كه هر كدام معدنى گرانبها همچون معدن‌هاى طلا ، نقره ، الماس . . . « 1 » بوده‌اند ، ولى در عصر غيبت كسى آنان را از عظمت وجودشان آگاه نساخته است !\r\nمردم آن دوران خواهند فهميد خداوند بزرگى كه با خلقت انسان خود را\r\n\r\n\r\n","description":"","footnote":"\r\n( 1 ) . اشاره به حديث شريف : « الناس معادن كمعادن الذهب والفضّة » .\r\n","page_name":" 178 ","page_number":178},
  {"content":"\r\n\r\nاحسن الخالقين ناميده است چه قدرت‌ها و توانايىهاى بزرگى را در وجود آن‌ها نفهته است . ولى در زمان تاريك غيبت در تاريكى به سر برده و از انوار تابناكى كه از سوى خاندان وحى عليهم السلام بر قلب آنان كه حرم اللَّه است تابيده ، بىخبر مانده‌اند !\r\nمردم آن زمان كه دستان شفابخش حضرت مهدى ارواحنا فداه عقل و خرد آن‌ها را كامل كرده و به قلب آنان حيات معنوى مىبخشد ، نظاره‌گر عالم ملكوت خواهند بود .\r\nاكنون براى اينكه پرسشى كه دربارهء امر عظيم عنوان كرديم بىپاسخ نماند ، مىگوييم : امر عظيم نكتهء مهمّى در باب ولايت اهل بيت عليهم السلام مىباشد و در عصر ظهور آن امر عظيم آشكار مىشود .\r\nشناخت رمز ولايت و راز بزرگ اهل بيت عليهم السلام در دوران تيرهء غيبت براى مردمان امكان ندارد ؛ زيرا در عصر تاريك غيبت ، ميزان درك و فهم و حدّ عقل و درايت انسان‌ها محدود است و توانايى درك و شناخت مسايل عظيم ولايت را ندارد ، به اين جهت معرفتِ كامل مسايل عظيم ولايى و درك امور مهمِّ مربوط به خاندان وحى امكان ندارد ، تا روزگارى كه حضرت بقيّة اللَّه الأعظم ارواحنا فداه ظهور نموده و با دستان شفابخش خود عقل انسان‌ها را تكميل نموده و مغز بشر قدرت پذيرش مسايل بزرگ معنوى را پيدا نمايد .\r\nدر آن زمان كه عقل‌ها تكامل يافته و خردها از آشفتگى نجات يابد ، حضرت ولىّ عصر عجّل اللَّه تعالى له الفرج نكته‌هاى بلند معارف را براى مردم بيان مىفرمايند و قرآن درستى آن را گواهى مىدهد .\r\nاين گفتار از جناب محمّد بن عمرو بن الحسن روايت شده است :\r\n. . . إنّ أمر آل محمّد ( عليهم السلام ) امر جسيم مقنّع لايستطاع ذكره ، ولو قد قام قائمنا لتكلّم به وصدّقه القرآن . « 1 »\r\n\r\n\r\n","description":"","footnote":"\r\n( 1 ) . بصائر الدرجات : 28 ، بحار الأنوار : 2 / 196 .\r\n","page_name":" 179 ","page_number":179},
  {"content":"\r\n\r\n. . . امر اهل بيت عليهم السلام امرى است عظيم و در پرده نهان شده ! امكان ذكر آن وجود ندارد و هر گاه قائم ما قيام نمايد آن را بيان مىكند و قرآن آن حضرت را تصديق مىنمايد .\r\nبا اين بيان روشن است كه امر ولايت - كه مسأله‌اى است بسيار باعظمت - امكان ندارد در روزگار تيرهء غيبت ، رازهاى آن براى عموم مردم بيان شود ، مگر آن زمان كه ستمگران كه باعث ايجاد تيرگىها و تاريكىها هستند و مانع تكامل همگانند از ميان برداشته شوند و با ظهور و عنايت امام عصر عجّل اللَّه تعالى فرجه عقل و درك انسان‌ها تكميل شود . در آن هنگام خداوند بزرگ اجازه خواهد داد كه امام زمان ارواحنا فداه حقّ را ظاهر نمايند .\r\nبديهى است آن زمان كه حضرت بقيّة اللَّه الأعظم عجّل اللَّه تعالى له الفرج لب به سخن بگشايند ، حقّ و حقيقت آشكار شده و شكّ و ترديدى براى مردم باقى نخواهد ماند .\r\nآن بزرگوار در يكى از نامه‌هاى خود اين گونه فرموده‌اند :\r\nإذا أذن اللَّه لنا في القول ظهر الحقّ ، واضمحلّ الباطل ، وانحسر عنكم . « 1 »\r\nآن زمان كه خداوند اذنِ گفتن به ما دهد ، حق ظاهر مىشود و باطل نابود گرديده و آشكار مىگردد .\r\n\r\nمعارف الهى\r\nخاندان وحى عليهم السلام در رواياتى كه از تيرگىها و تاريكىهاى دوران غيبت سخن به ميان آورده و عصر درخشان ظهور را در آن‌ها ترسيم نموده‌اند ، مردمان عصر ظهورِ نور را افرادى رستگار و سعادتمند معرّفى كرده و آنان را\r\n\r\n\r\n","description":"","footnote":"\r\n( 1 ) . الغيبة شيخ طوسى رحمه الله : 176 .\r\n","page_name":" 180 ","page_number":180},
  {"content":"\r\n\r\nانسان‌هايى رهايى يافته از هلاكت ، توصيف نموده‌اند و فرموده‌اند : خوشا به حال كسى كه آن زمان را ببيند .\r\nامام صادق عليه السلام دربارهء حضرت بقيّة اللَّه ارواحنا فداه مىفرمايند :\r\nهو المفرّج للكرب عن شيعته بعد ضنك شديد وبلاء طويل وجور ، فطوبى لمن أدرك ذلك الزمان . « 1 »\r\nاو گشايش‌دهندهء هر سختى از شيعهء خود مىباشد ( و اين ) بعد از سختى شديد و بلاى طولانى و ستم است . پس خوشا به حال كسى كه آن زمان را درك نمايد .\r\nآرى ؛ خوشا به حال كسى كه آن زمان را ببيند .\r\nروزگار تكامل جهانى كه هدف از آفرينش جهان فرا رسيدن آن عصر نورانى مىباشد ، عصرى است كه مردم خداوند را به شايستگى عبادت مىكنند .\r\nآنان بر اثر شكست نفس ، نابودى شيطان و تكامل عقل خداوند را بندگى مىنمايند و به مقام نورانى خاندان وحى عليهم السلام معرفت پيدا مىكنند .\r\nخداوند مىفرمايد :\r\n« وَما خَلَقْتُ الْجِنَّ وَالْإِنْسَ إِلّا لِيَعْبُدُونِ » « 2 » .\r\nمن جنّ و انس را نيافريدم مگر براى اين كه عبادت كنند .\r\nدر روايات عبادت و بندگى را به معرفت و آشنايى تفسير فرموده‌اند .\r\nبنابراين با فرا رسيدن آن روزگارِ سرشار از علم و معرفت ، پس از گذشت قرنهاى طولانى ، هدف خلقت و راز آفرينش تازه عملى مىشود .\r\nدر آن عصرِ بىنظير ، همهء انسانهاى جهان در راه تكامل قرار گرفته و بر اثر لمس دستان شفابخش منجى عالم بشريّت ، همهء بندگان الهى به تكامل عقلى رسيده و از وسوسه‌هاى نفسانى و افكار شيطانى رهايى يافته و در نتيجه به مقام معرفت نايل مىشوند .\r\n\r\n\r\n","description":"","footnote":"\r\n( 1 ) . كمال الدين : 647 .\r\n( 2 ) . سورهء الذاريات ، آيهء 56 .\r\n","page_name":" 181 ","page_number":181},
  {"content":"\r\n\r\n\r\nمردم عصر ظهور از زبان رسول خدا صلى الله عليه و آله و سلم\r\nدر آن زمان مردم خداوند را به يكتايى بندگى كرده و از مقام نورانيّت اهل بيت عليهم السلام آگاه شده و معرفت پيدا مىكنند و به اين جهت از سيرتى پاك و سيمايى نورافشان برخوردار خواهند بود .\r\nرسول خدا صلى الله عليه و آله و سلم مردم عصر ظهور را همچون مشك عطرآگين و همچون ماه نورانى معرّفى مىكنند .\r\nدر يك روايت طولانى حضرت امام جواد عليه السلام از پدران‌شان عليهم السلام از پيامبر اكرم صلى الله عليه و آله و سلم جريان خروج منتقم آل محمّد صلوات اللَّه عليهم اجمعين را نقل كرده‌اند . در آن روايت رسول خدا صلى الله عليه و آله و سلم به ابىّ بن كعب مىفرمايند :\r\n. . . يخرج وجبرئيل عن يمنته وميكائيل عن يسرته ، وسوف تذكرون ما أقول لكم ولو بعد حين وافوّض أمري إلى اللَّه عزّ وجلّ .\r\nيا ابيّ ؛ طوبى لمن لقيه ، وطوبى لمن أحبّه ، وطوبى لمن قال به ، ينجّيهم من الهلكة . وبالإقرار باللَّه وبرسوله وبجميع الأئمّة ، يفتح اللَّه لهم الجنّة ، مثلهم في الأرض كمثل المسك الّذي يسطع ريحه فلايتغيّر أبداً ، ومثلهم في السّماء كمثل القمر المنير الّذي لايطفأ نوره أبداً . « 1 »\r\n( حضرت مهدى عجّل اللَّه تعالى فرجه ) خارج مىشود در حالى كه جبرئيل در طرف راست او و ميكائيل در طرف چپ او است و آنچه را كه براى شما بيان مىكنم به ياد خواهيد آورد اگرچه پس از گذشت زمانى باشد و امر خود را به خداوند عزيز و جليل واگذار مىنمايم .\r\nاى ابىّ ؛ خوشا به حال كسى كه با او ملاقات كند و خوشا به حال كسى كه او\r\n\r\n\r\n","description":"","footnote":"\r\n( 1 ) . بحار الأنوار : 52 / 311 .\r\n","page_name":" 182 ","page_number":182},
  {"content":"\r\n\r\nرا دوست داشته باشد و خوشا به حال كسى كه به او معتقد باشد ، او آنان را از هلاكت نجات مىبخشد .\r\nو به خاطر اقرار به خداوند و به رسول او و به همهء امامان ، خداوند بهشت را به روى آنان مىگشايد . مثَل آنان در زمين همچون مشك است كه بويش پخش مىشود و تغيير نمىكند و مثَل آنان در آسمان همچون ماهِ نورافشان است كه نورش هرگز خاموش نمىگردد .\r\nچهره‌هاى همچون ماه نورانىِ مردمان عصر ظهور ، جلوه‌اى ملكوتى به آنان بخشيده و انوار تابناك معارف الهى كه در سينه دارند ، سيماى آنان را درخشان مىسازد . آنان نظاره‌گران عالم ملكوت هستند و نظاره بر آن عالم چقدر زيباست !\r\nامام جواد عليه السلام از امام صادق عليه السلام نقل كرده‌اند كه آن حضرت به جناب الياسِ پيغمبر « 1 » فرمودند :\r\nفوددت أنّ عينيك تكون مع مهديّ هذه الامّة ، والملائكة بسيوف آل داود بين السماء والأرض ، تعذّب أرواح الكفرة من الأموات ، وتلحق بهم أرواح أشباههم من الأحياء ، ثمّ أخرج سيفاً ، ثمّ قال :\r\nها ! إنّ هذا منها . « 2 »\r\nبسيار دوست دارم كه چشمان تو نظاره‌گر مهدى اين امّت باشد ، كه ملائكه با شمشيرهاى آل داود در ميان آسمان و زمين ارواح كافرانى را كه از دنيا رفته‌اند عذاب مىدهند و كفّار زنده را به آنان محلق مىكنند .\r\nآن گاه امام صادق عليه السلام شمشيرى را بيرون آوردند و فرمودند : ها ! اين يكى از آن‌ها است !\r\nچقدر زيباست نظاره بر ملائكه‌اى كه با شمشيرهاى خون‌آشام كافران را راهى دوزخ مىسازند .\r\n\r\n\r\n","description":"","footnote":"\r\n( 1 ) . حضرت الياس يكى از چهار پيامبرى است كه در قيد حيات مىباشد و در عصر غيبت و ظهور از ياوران حضرت بقيّة اللَّه ارواحنا فداه است .\r\n( 2 ) . بحار الأنوار : 46 / 364 .\r\n","page_name":" 183 ","page_number":183},
  {"content":"\r\n\r\n\r\nحكومت در جهان مرئى و نامرئى\r\nمسألهء علم امام عليه السلام يكى از اركان اعتقادى ما در باب معارف خاندان وحى عليهم السلام است ، و از نظر ما بر اساس دلالت بسيارى از روايات ، علم ائمّهء اطهار عليهم السلام ، از مطالب مهمّ و جالب مباحث اعتقادى مىباشد .\r\nدر زيارت امام عصر ارواحنا فداه مىخوانيم :\r\nقد آتاكم اللَّه يا آل ياسين خلافته ، وعِلْم مجاري أمره فيما قضاه ودبّره ورتّبه وأراده في ملكوته . « 1 »\r\nاى آل ياسين ؛ خداوند مقام جانشينى خود را به شما داده است ، و به مجارى امر خود در ملكوت خود نسبت به آنچه حكم مىكند و تدبير و تنظيم مىنمايد و اراده مىكند ، به شما علم و آگاهى داده است .\r\nپس از بيان اين مقدّمه بايد توجّه داشته باشيم كه عصر درخشان ظهور ، عصر حكومت و پياده شدن علم و آگاهى است . در آن روزگار بسيار باعظمت ، حضرت بقيّة اللَّه الأعظم عجّل اللَّه تعالى فرجه الشريف بر اساس علم و دانش خويش عدالت را در سراسر عالم اجراء نموده و جهان مرئى و نامرئى را حيات تازه مىبخشند .\r\nبا استفاده از بعضى از رواياتى كه دربارهء شگفتىهاى عصر ظهور وارد شده است ، حضرت امام عصر عجّل اللَّه تعالى فرجه الشريف نه تنها به تكميل و پاكسازى عالم مرئى مىپردازند بلكه جهان نامرئى را نيز از وجود موجودات پليد پاك مىسازند .\r\nبا اين بيان روشن مىشود كه قيام آن بزرگوار تنها جنبهء ظاهرى ندارد ، بلكه علاوه بر عالم ظاهر و مرئى به تكميل عالم نامرئى نيز مىپردازند و موجودات عالم غير مرئى نيز در پرتو حكومت الهى آن بزرگوار قرار مىگيرند .\r\nپس قيام آن حضرت ، يك قيام همه جانبه ، فراگير و كامل است كه همهء ابعاد\r\n\r\n\r\n","description":"","footnote":"\r\n( 1 ) . صحيفهء مهدّيه : 571 .\r\n","page_name":" 184 ","page_number":184},
  {"content":"\r\n\r\nجهان را فرا مىگيرد و عالم مرئى و عالم نامرئى را به تكامل مىرساند .\r\nبنابراين نمىتوان گفت : قيام آن حضرت ، فقط انقلاب از نظر مادّه و ظاهر مىباشد و فقط شامل جهانِ آشكار و مرئى مىشود ، بلكه بايد بدانيم موجودات نامرئى - مانند اجنّه و شياطين - نيز در پرتو حكومت آن حضرت قرار خواهند گرفت و آن‌ها نيز پاكسازى شده و يا به تكامل مىرسند .\r\n\r\nعالم ملك و عالم ملكوت\r\nبا نيروهاى باطنى و حواسّ درونى بايد به عالم غيب و عالم ملكوت راه يافت . عصر ظهور ، عصر تكامل عالم ملك و همچنين راه‌يابى به عالم عظيمِ ملكوت است .\r\nبا اين كه در عصر غيبت نيز انسان مىتواند كليدهاى ورود به عالم غيب را در اختيار بگيرد و قدرت‌هاى درونى او مىتواند آدمى را به سوى عالم ملكوت برساند ، ولى افرادى اندك در عصر غيبت به عالم عظيم ملكوت راه مىيابند ، در حالى كه آشنايى با عالم ملكوت در عصر ظهور يك مسألهء عمومى مىباشد و به صورت يك جريان عادّى براى مردمان آن روزگار پرشكوه درمىآيد .\r\nكسانى كه به صورت مادرزادى بعضى از حواسّ ظاهرى را فاقد هستند - مثلًا از اوّل توّلد قدرت ديدن يا شنيدن نداشته‌اند - نمىتوانند ديدنىها و شنيدنىها را آن گونه كه هست درك كنند و اگر منكر آن‌ها شوند ، دليل بر نقص و عجز خود آنان است نه آن كه گواه بر نبودن ديدنيها و شنيدنيها باشد .\r\nبه همين گونه كسانى كه منكر عالم ملكوت مىباشند اين خود دليل بر نقص و عجز آنان در درك عالم پهناور ملكوت مىباشد ، نه دليل بر عدم وجود آن . و همان گونه كه اگر اعجاز رخ داده و بر اثر معجزه‌اى فرد نابينا قدرت ديدن پيدا كند ، كم‌كم ديدنىها براى او به صورت عادّى جلوه‌گر مىشوند و با جهانِ ديدنىها و عالم مُلك آشنا شده و به صورت عادّى و طبيعى برخورد مىكند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nدر روزگار پرشكوه ظهور نيز بر اثر به كار افتادن حواسّ باطنى و قدرت‌هاى درونى نه تنها مردم عصر ظهور با عالم عظيم ملكوت آشنا شده و آن را مىبينند ، بلكه اين حالت براى آنان عادّى شده و به آن انس مىگيرند . ديدن ملائكه ، همنشينى با آنان و سير با ملائكه از امورى است كه در روايات اهل بيت عليهم السلام به آن تصريح شده است .\r\nمردمان آن روزگار فرخنده درخواهند يافت كه چگونه به عالم ملك و به جهان ماديّات دل بسته بودند ؟ ! و چگونه از عالم عظيم ملكوت غافل بوده‌اند ؟ ! و سالهايى از عمر خود را سپرى نمودند و با وجود حضرت مهدى ارواحنا فداه در اين عالم - گرچه زمان غيبت بوده - چرا نتوانستند قدرت‌هاى درونى و حواسّ باطنى خود را شكوفا سازند ؟ !\r\nحسرت و تأسّف آنان آن گاه افزايش مىيابد كه به درگذشت بسيارى از عزيزان و نزديكان خود توجّه مىكنند و درك مىكنند كه بسيارى از آنان را در دوران تيرهء غيبت از دست داده‌اند و بدون اين كه آنان چيزى از جلوه‌هاى بزرگ عالم عظيم ملكوت را ببينند ، قدم در خاك نهاده‌اند و همچون افراد نابينايى كه نابينا به دنيا آمده و نابينا دنيا را ترك كرده‌اند ، عزيزان آنان نيز ، راه به عالم ملكوت نيافته و جهان را وداع كرده و در زير خاك نهان گشته‌اند .\r\nبه اين جهت آرزو مىكنند كه اى كاش آنان نيز زنده بودند و در روزگار فرخندهء ظهور - كه عصر تكامل قدرت‌هاى عظيم انسانى است - به تكامل دست يافته و از تماشاى عالم بزرگ ملكوت بهره‌مند مىشدند و در كنار هم به سر مىبردند . اين حقيقتى است كه بارها ائمّهء اطهار عليهم السلام آن را بيان نموده‌اند تا همگان از اين حقيقت آگاهى يابند . ولى افسوس كه عالم مادّه آنچنان ما را به عالم ملك پيوند زده و با آن مأنوس ساخته است كه از حقايق بزرگ عالم هستى غافل مانده‌ايم .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nراه‌يابى به عالم ملكوت يا از ويژگىهاى عصر ظهور\r\nهمان گونه كه گفتيم در عصر ظهور همهء مردمان جهان ، پاك‌انديش و داراى شرافت و صلاحيّت مىباشند . در آن دوران شكوهمند همهء مردان و زنان جهان صالح و صالحه هستند ؛ زيرا زمانى كه حكومت از آنِ صالحان باشد ، همگان را به سوى صلاح رهنمون مىشوند و آنان را به اعمال صالح عامل مىگردانند . خداوند بزرگ در قرآن كريم در اين باره فرموده است :\r\n« إِنَّ الْأَرْضَ يَرِثُها عِبادِيَ الصَّالِحُونَ » . « 1 »\r\nهمانا زمين را بندگانِ صالح من به ارث مىبرند .\r\nيكى از ويژگىهاى مهمّ دولت كريمهء امام زمان عجّل اللَّه تعالى له الفرج شايستگى ، صلاحيّت و صالح بودن جامعهء بشريّت در آن روزگار فرخنده است ؛ زيرا پس از نابودى عوامل فساد و تباهى و ايجاد وسيله‌هاى هدايت و سداد ، راهى براى فساد باقى نمىماند و مردمان جهان به خاطر تحوّل اساسى كه در وجود آنان ايجاد مىشود ، از گمراهى و تباهى دور شده و به سوى رشد و تعالى روى مىآورند . دور شدن آنان از فساد و روىآوردن آنان به صلاحيّت و سداد ، سبب مىشود كه جامعهء جهانى آن روزگار را همهء افراد صالح تشكيل دهند و همگان به سوى اعمال پسنديده و داراى صلاحيّت رو آورند .\r\nدر اين صورت درهاى عالم ملكوت به سوى جامعهء بشرى گشوده مىشود و انسان‌ها نظاره‌گر جهان نامرئى ملكوت شده و به آن راه مىيابند ؛ زيرا اين ، لازمهء عمل صالح و شايسته است .\r\nبديهى است عمل صالح در ساختار وجود انسان تحوّل و دگرگونى ايجاد مىكند و درهاى بسته را به سوى او مىگشايد .\r\nدر صحيفهء نجات حضرت ادريس آمده است :\r\n\r\n\r\n","description":"","footnote":"\r\n( 1 ) . سورهء انبياء ، آيهء 105 .\r\n","page_name":" 187 ","page_number":187},
  {"content":"\r\n\r\nوبالعمل الصالح ينال ملكوت السّماء . « 1 »\r\nبه وسيلهء عمل صالح ، انسان به ملكوت آسمان راه مىيابد .\r\nآنچه تاكنون دنيا به آن راه يافته است ، نقطه‌اى بسيار كوچك از آسمان و فضا مىباشد . تازه آن هم به جنبهء مادّى آن راه يافته است نه جنبهء ملكوتى آن .\r\nولى در عصر ظهور چون عمل صالح همگانى مىشود و كارهاى زشت ريشه‌كن مىشود ، انسان‌ها به ملكوت آسمان و فضا راه مىيابند .\r\nپس در آن زمان فرخنده جامعهء جهانى ، جامعه‌اى راه‌يافته و ملكوتى است كه از ويژگىهاى بسيار عظيمِ مناسب با آن عصرِ پيشرفته ، برخوردار است .\r\nاميدواريم خداوند بزرگ هرچه زودتر آن روزگارِ رهايى را برساند ، و جامعهء بشريّت را در دولت كريمهء امام زمان عجّل اللَّه تعالى فرجه به نهايىترين درجهء كمال و تمدّن برساند .\r\nدر دولت الهى حضرت بقيّة اللَّه الأعظم ارواحنا فداه شگفتىهاى جهان آفرينش براى انسان‌ها ظاهر مىشود و همگان مىتوانند چيزهايى را كه نديده‌اند ببينند ؛ زيرا در آن زمان ديدگان همه پاك است و به همين جهت مىتوانند شگفتىهاى جهان را ببينند .\r\nپيامبر اكرم صلى الله عليه و آله و سلم فرمودند :\r\nغضّوا أبصاركم ، ترون العجايب . « 2 »\r\nچشمان خود را ( از حرام و دلبستگىهاى دنيا ) ببنديد ، عجايب جهان را مىبينيد !\r\nزيرا شگفتىهاى عالم وجود ، بيشتر در عالم غيب و نهان قرار دارد ، گرچه جهان مرئىِ ما نيز عجايب فراوانى را دربردارد ولى در مقايسه با واقعيّت‌هاى جهانِ ناپيدا ، اندك است .\r\n\r\n\r\n","description":"","footnote":"\r\n( 1 ) . بحار الأنوار : 95 / 465 .\r\n( 2 ) . مصباح الشريعة : 9 .\r\n","page_name":" 188 ","page_number":188},
  {"content":"\r\n\r\nبراى ديدن شگفتىهاى عالم آفرينش و مسايل عجيب جهانِ پيدا و ناپيدا بايد ديدگان را نه تنها از حرام بلكه از آنچه وسيلهء دلبستگى انسان مىشود ، فرو بست .\r\nاگر كسى بتواند ديدهء خود را از هر چه سبب دلبستگى مىشود فرو بندد و به مظاهر فريبندهء دنيا چشم ندوزد ، دلش از آلودگىها پاك مىشود و مىتواند نظاره‌گر عجايب خلقت و شگفتىهاى جهان آفرينش شود .\r\nدر اين باره رسول خدا صلى الله عليه و آله و سلم چنين فرموده‌اند :\r\nلولا أنّ الشياطين يحومون على قلوب بنيآدم ، لنظروا إلى الملكوت . « 1 »\r\nاگر شيطان‌ها اطراف دل‌هاى بشر را فرا نمىگرفتند ، آنان به عالم ملكوت نظاره مىكردند .\r\nبنابراين در روزگارى كه ابليس و شياطين نابود شده و از وسوسه‌هاى گمراه‌كنندهء آنان اثرى نيست ، قلب انسانها را نورانيّت و صفا فرا گرفته و مىتوانند به عالم نورانى ملكوت نظاره كنند و با ديدن آن بر صفا و نورانيّت خود بيفزايند .\r\n\r\nنكتهء مهمّ يا احساس حضور !\r\nاكنون به اين نكتهء مهمّ توجّه كنيد : در عصر ظهور در عالم ملك و ملكوت چه وجودى از حضرت بقيّة اللَّه الأعظم ارواحنا فداه ملكوتىتر است ؟ پس در آن زمان در هر كجاى گيتى كه باشند مىتوانند نظاره‌گر حضرت بقيّة اللَّه الأعظم ارواحنا فداه و خود را در حضور آن بزرگوار ببينند . براى روشن شدن احساس حضور به روايت بسيار جالب ابوبصير دربارهء احساس حضور رجوع كنيد . « 2 »\r\nبايد توجّه داشته باشيم در دوران غيبت دو عامل مهمّ مانع احساس حضور\r\n\r\n\r\n","description":"","footnote":"\r\n( 1 ) . بحار الأنوار : 70 / 59 .\r\n( 2 ) . صحيفهء مهديّه : 93 .\r\n","page_name":" 189 ","page_number":189},
  {"content":"\r\n\r\nو نظاره‌گر شدن و راه‌يابى انسان‌ها به عالم ملكوت مىباشند . آن دو يكى شيطان و ديگرى نفس امّاره است ؛ كه در عصر درخشان ظهور شيطان نابود شده و نفس امّارهء انسان‌ها تحوّل مىيابد و به مراحل عالى مىرسد .\r\nبه همين جهت در عصر ظهور ، مانعى براى راه‌يابى به عالم ملكوت در برابر جامعهء صالح آن دوران وجود ندارد . ولى در اين دوران ، شيطان با نيرنگ‌هاى خود نفس امّارهء انسان را مىفريبد و با كمك نفس ، مانع جذب شدن او به سوى عالم ملكوت مىشود و پر و بال او را بسته و در عالم ملك زمين‌گير مىسازد .\r\nبر اين اساس ، جامعهء دوران غيبت نه تنها نمىتواند نظاره‌گر عالم شگفت‌انگيز ملكوت باشد ، بلكه گاهى افرادى به انكار آن مىپردازند ! به اين جهت جامعهء ما وظيفه دارد تفاوت‌هاى دو عصر را بجويد تا شايد راه نجات را بيابد .\r\n\r\nسخنى با غيرتمندان\r\nدربارهء تفاوت‌هاى موجود بين دوران تاريك غيبت و عصر درخشان ظهور ، نكته‌هاى اساسى فراوانى وجود دارد كه ويژگىهاى عصر ظهور ، آن زمان را از دوران غيبت در نهايت برترى قرار مىدهد اگر چه متأسّفانه جامعهء ما از آن ويژگىها و برترىها كمتر آگاهى دارد و به همين جهت از آشنايى با باب بسيار بزرگى از معارف مكتب اهل بيت عليهم السلام محروم است .\r\nهر شيعهء غيرتمند بايد امورى را كه سبب توقّف و زمين‌گير شدن او شده است ، بشناسد و نيز از عوامل رشد و تعالى خود آگاه باشد .\r\nهر شيعهء غيرتمند بايد بداند چرا پر و بالش بسته شده ؟ چگونه مىتواند آن‌ها را بگشايد ؟ و چه عواملى پر و بال او را بسته است ؟\r\nطرح اين سئوال‌ها از اين جهت است كه جامعهء ما اگر پاسخ اين سئوال‌ها را بداند با دانستن و به كار بستن آن‌ها زمينه‌ساز دولت كريمهء امام زمان ارواحنا فداه خواهد بود .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nاى جوانان غيرتمند شيعه ! اى پسران و دختران پاك‌طينتِ پيرو مكتب وحى ! و اى تمامى مردان و زنانى كه صدها و هزاران بار به خاطر غصب خلافت و خانه‌نشينى امير عالم هستى اشك ماتم ريخته‌ايد و از سكوت مسلمانان آن زمان حسرت خورده‌ايد ! آيا سزاوار است همچون آنان آرام گرفته و همانند آنان بىتفاوت باشيد ؟ مگر غصب مقام اهل بيت عليهم السلام چند قرن بايد تداوم يابد ؟ آيا دوازده قرن غيبت و غربت حضرت بقيّة اللَّه الأعظم ارواحنا فداه كافى نيست ؟ !\r\nچرا قرن‌ها از مظلوميّت اهل بيت عليهم السلام مىگذرد و شيعيان همچنان از اين امر مهمّ در غفلت هستند ؟ چه چيزى باعث بىتفاوتى آنان شده است ؟ و چرا . . .\r\nدر پاسخ به اين پرسش‌ها مىگوييم : شكسته‌باد دستان ناشناخته‌اى كه قرن‌ها جهان را با نقشه‌هاى شوم خويش از اصل دين غافل نموده تا در نتيجه مردم باب شهر علم و ولايت را به دست فراموشى سپارند . و بريده باد دستان مرموزى كه از آستين آمريكا ، انگليس و . . . درآمد و با تبليس ابليس به تدليس امّت پرداخت و آنان را در طول قرون و اعصار از اصل و رئيسِ مكتب غافل و دور ساخت . گرچه امّت هم علاوه بر قصور تقصير نيز دارد .\r\nاكنون با اميد به شركت در شكستن و بريدن دستان مرموز ناشناخته ، به اصل مطلب بازمىگرديم و به بيان يكى از ويژگىهاى حكومت عدالت‌گستر حضرت بقيّة اللَّه ارواحنا فداه مىپردازيم :\r\n\r\nعصر ظهور ، عصر اطمينان و آرامش\r\nويژگىها ، برترىها ، امتيازهاى عصر درخشان ظهور نسبت به عصر غيبت بسيار است ، به گونه‌اى كه ما در اين كتاب تنها دربارهء چند نمونه از آن‌ها مطالبى را عنوان نموده‌ايم . يكى از آن ويژگىها كه در ارتباط با بحث ما مىباشد اين است كه آن دوران شكوهمند عصر آرامش است .\r\nعصر نجات و آسايش از شك و دلهره است ، عصر رهايى از افسردگى و فرسودگى دل از افكار سياه و ويرانگر است ؛ زيرا در آن روزگار با نابودى\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nشيطان ، تحوّل نفس و تكامل عقل انسان‌ها ، خدا و امام زمان ارواحنا فداه را در خاطره‌ها ياد مىكنند و اين خود باعث آرامش آن‌ها مىشود . زيرا ياد خداوند آسايش‌دهنده و آرام‌بخش است .\r\nخداوند در قرآن كريم مىفرمايد :\r\n« أَلا بِذِكْرِ اللَّهِ تَطْمَئِنّ الْقُلُوب » . « 1 »\r\nآگاه باش با ياد خداوند دل‌ها آرامش مىيابند .\r\nياد خداوند هم براى انسان يقين‌آور است و هم بر يقين او مىافزايد . و بر اثر يقين در انسان حالت آرامش و آسودگى خاطر ايجاد مىشود يعنى قلب آرام مىگيرد و براى شك و ترديد و دلهره جايى باقى نمىماند . به اين گونه انسان بر نفس خود مسلّط مىشود و مىتواند او را كنترل نموده و مهار نمايد و از خطر وسوسهء شيطان نيز در امان مىماند .\r\nزيرا وسوسهء شيطان در صورتى تأثير مىكند كه بتواند انسان را به كارى تحريك كند و كسى كه در آرامش است وسوسه در او اثر نمىگذارد مگر آن كه آرامش خود را از دست بدهد .\r\nبنابراين انسانى كه قلبش آرامش يافته تا وقتى كه اين حالت را حفظ كند بر نفس و شيطان غالب و پيروز است و مىتواند حضور را احساس كند ، همان گونه كه حالت حضور مىتواند به انسان آرامش بخشيده و او را از گناه بازدارد .\r\nاكنون به اين روايت توجّه كنيد : از حضرت اميرالمؤمنين عليه السلام سئوال شد :\r\nبراى فرو بستن چشم از چه راهى مىتوان كمك گرفت ؟\r\nحضرت اميرالمؤمنين عليه السلام در پاسخ فرمودند :\r\nبالخمود تحت السلطان المطّلع على سرّك . « 2 »\r\nبا آرام‌گرفتن در حضور سلطانى كه از سرّ تو آگاه است .\r\n\r\n\r\n","description":"","footnote":"\r\n( 1 ) . سورهء رعد ، آيهء 28 .\r\n( 2 ) . مصباح الشريعة : 9 .\r\n","page_name":" 192 ","page_number":192},
  {"content":"\r\n\r\nاگر انسان بداند كه خداوند و جانشينان او از ظاهر و باطن او آگاهند و در هر لحظه در حضور آنان است و از اين حقيقت غفلت نورزد ، ناخودآگاه ديدگانش از آنچه مايهء دلبستگى و نگاه او مىشود بسته مىشود .\r\nبه اين جهت برخى از اولياء خدا ، براى دل بريدن از اغيار و راه‌يافتن به مقام قرب معنوى ، حالت حضور را مراعات مىكردند و خود را در محضر امام عصر ارواحنا فداه مىديدند .\r\nهر چه حالت حضور افزوده شود و انسان خود را بيشتر در محضر خدا و امام زمان ارواحنا فداه ببيند ، آسان‌تر و بهتر مىتواند از آنچه مورد رضايت آنان نيست ، دست بردارد ؛ بلكه حالت حضور ، كم‌كم حالات ارزنده را بدون تحميل و تحمّل و ناخودآگاه براى آنان ايجاد مىكند .\r\nزيرا حالت حضور يك عامل بسيار مؤثّر و قوى براى كشيده شدن انسان به سوى خوبىها و اعمال شايسته و صالح مىباشد .\r\n\r\nعصر ظهور ، عصر حضور\r\nبا دقّت در روايتى كه از حضرت اميرالمؤمنين عليه السلام نقل كرديم ، متوجّه مىشويم : آرام گرفتن در حضور شخص مقتدرى كه آگاه از باطن و سرّ انسان است ، سبب مىشود كه بتواند ديدگان خود را از حرام ببندد ؛ آن هم در عصر غيبت كه عصر هجوم شياطين و تحريكات نفسانى است . در چنين دورانى ، انسان مىتواند مالك ديدگان خود باشد و آن‌ها را كنترل كند .\r\nبنابراين در عصر رهايى كه انسان از شرّ شيطان رجيم و نفس امّاره نجات يافته است به راحتى مىتواند در آرامش كامل قرار گيرد . و همان گونه كه گفتيم با پاك شدن دل و آرامش قلب انسان مىتواند نظاره‌گر عالم ملكوت باشد و به اين گونه ، حالت حضور را احساس نمايد .\r\nاز آنجا كه دربارهء حالت حضور و قدرت‌هاى معنوى انسان در عصر ظهور سخن و معناى حضور همچون معناى ظهور به خوبى واضح نشده است ،\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nسزاوار دربارهء اين جريان بسيار حياتى و ارزنده بيشتر سخن بگوييم .\r\nبه اين جهت قبل از آن كه روايتى را در اين باره نقل كنيم مىگوييم :\r\nدر زمان ظهور ، توانايىهاى انسان در اوج خود قرار مىگيرد ؛ بطورى كه داراى شخصيّتى تازه و جديد مىشود و از امكانات و قدرت‌هاى فوق‌العاده برخوردار مىگردد .\r\nانسان در عصر پيشرفتهء ظهور نه تنها در مسائل مهمّ روحى و قدرت‌هاى عقلى ، پيشرفت‌هاى شگفت‌انگيز مىكند ، بلكه از نظر قدرت‌هاى جسمى نيز چنان تكامل مىيابد كه صفحات جديدى از تاريخ در صحنهء جهان گشوده مىشود ؛ زيرا تاريخ ، اجتماعى را به ياد ندارد كه همچون اجتماع پيشرفته و تكامل يافتهء عصر ظهور به صحنهء گيتى پا گذارده باشد .\r\nانسان عصر ظهور ، به رهبرى و امامت حضرت بقيّةاللَّه ارواحنا فداه همهء قدرت‌هايى را كه در وجود خويش دارد ظاهر مىسازد و جهان را سرشار از طراوت ، تازگى و قدرت‌هاى نهفتهء خويش مىسازد . همان گونه كه در آن روزگار ، زمين همهء گنج‌هاى خود را آشكار مىسازد و آنچه در اعماق زمين وجود دارد هويدا مىشود ؛ در آن زمان همهء قدرت‌ها و توانايىهايى كه در اعماق وجود انسان‌ها نهفته است ، آشكار مىشود و بهره‌بردارى و استفاده از قدرت‌هاى خارق‌العاده‌اى كه در وجود انسان قرار دارد ، به راحتى انجام مىگيرد .\r\nانسان‌ها اگرچه از نظر مادّى داراى جسمى كوچك هستند ولى جهانى از اسرار و قدرت‌هاى ناشناخته را در خود پنهان نموده‌اند كه در روزگار پرشكوه ظهور آن‌ها را آشكار مىكنند و به اين وسيله ، صحنهء گيتى چهره‌اى ديگر به خود مىگيرد .\r\nدر عصر درخشان ظهور ، تحوّلات و دگرگونىهاى گوناگونى صحنهء گيتى را فرا مىگيرد كه ما اكنون با راهيابى از كلمات خاندان وحى عليهم السلام گوشه‌هايى از آن را مىتوانيم درك كنيم .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\n7 . تكامل علم و فرهنگ\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\n\r\nعصر ظهور يا عصر تكامل علم و فرهنگ\r\nدنيا در آرزوى پيشرفت‌هاى سريع و دست‌يافتن به رازهاى بزرگ علم و دانش مىباشد و در انتظار روزگارى بسر مىبرد كه تحوّلى عظيم ، چهرهء جهان را فروغى ديگر بخشد و صحنهء گيتى را به بهشت برين همانند نمايد .\r\nاين آرزو در صورتى تحقّق مىپذيرد كه نداى حياتبخش مصلح جهان در سراسر گيتى طنين‌افكن شود و يكايك مردم جهان در يك لحظه هر يك به زبان خود آواى جانبخش حضرت مهدى ارواحنا فداه را بشنوند .\r\nدر آن زمان ، تحوّل بزرگ جهان آغاز مىشود و حضرت ولىّ عصر عجّل اللَّه تعالى فرجه قيام مىكنند و به همراه انسان‌هايى پاك با استفاده از نيروهاى خارق‌العاده و شگفت‌انگيز و با هميارى قدرت‌هاى نامرئى و غيبى نبرد سرنوشت‌ساز جهان را آغاز مىكنند و در مدّتى كوتاه سراسر گيتى را از وجود ستمگران عالم پاك مىسازند . و به اين گونه ، تكامل نهايى بشر آغاز مىشود .\r\nدر حكومت الهى خاندان وحى عليهم السلام آنچنان علم و دانش در سراسر جهان گسترده مىشود و جامعهء انسانى به تعالى و تكامل راه مىيابد كه برتر و بالاتر از انديشهء ما است .\r\nتكامل نهايى نيروهاى عقل در روزگار پرشكوه ظهور ، تمدّن عظيمى را به\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nوجود مىآورد كه اكنون از قدرت درك ما خارج است .\r\nچگونه ما مىتوانيم عظمت حكومت جاودانهء حضرت ولى عصر ارواحنا فداه را در ذهن خود ترسيم كنيم ؟\r\nپيشرفت‌هاى كامپيوترى و امكان ارتباطات جهانى به وسيلهء كامپيوتر مىتواند اين حقيقت را به ذهن‌ها نزديك كند و باورِ انسان‌هاى پويا را بر اين اعتقاد دينى تحكيم نمايد ؛ زيرا شگفتىهايى كه كامپيوتر به ما عرضه مىكند و تسهيلاتى كه در برنامه‌هاى علمى جهان ارائه مىدهد ، تا سال‌هايى نه چندان دور ، برتر از باور ما بود .\r\nاين گونه پيشرفت‌ها ، اين حقيقت را ثابت مىكند كه انسان مىتواند بر اساس تعالى و تكامل به رازهاى ناشناخته و عظيمى راه يابد كه اكنون فوق تصوّر و انديشهء اوست .\r\nبه اين دليل ما در آرزو و انتظار روزگارى هستيم كه بر اساس راهنمايىهاى امام عصر ارواحنا فداه ، انسان‌ها بتوانند از همهء قدرت‌ها و امكانات ذهن خويش استفاده كنند ، و در بهشت برينِ ظهور - همچون بهشت آخرت - ارادهء خود را پربار نمايند و تنها نيكىها و نيكويىها را بخواهند و فقط آن‌ها را بجويند .\r\n\r\nپيشرفت علم و دانش در آينده از نظر خاندان وحى عليهم السلام\r\nاكنون روايتى را كه در مدارك متعدّد نقل شده و گواه بر گسترش علم و دانش در سراسر جهان و در ميان همهء مردمان و در همهء رشته‌هاى گوناگون است ، نقل مىكنيم : امام صادق عليه السلام فرمودند :\r\nالعلم سبعة وعشرون حرفاً ، فجميع ما جاءت به الرسل حرفان ، فلم يعرف النّاس حتّى اليوم غير الحرفين ، فإذا قام قائمنا أخرج الخمسة والعشرين حرفاً فبثّها في النّاس ، وضمّ إليها الحرفين ، حتّى يبثّها سبعة وعشرين حرفاً . « 1 »\r\n\r\n\r\n","description":"","footnote":"\r\n( 1 ) . بحار الأنوار : 52 / 336 ، مختصر البصائر : 320 ، نوادر الأخبار : 278 و در الخرائج : 2 / 841 با اندكى تفاوت .\r\n","page_name":" 198 ","page_number":198},
  {"content":"\r\n\r\nعلم بيست و هفت حرف است ، پس همهء آنچه را كه هر يك از پيامبران آوردند دو حرف است و تا امروز مردم غير از آن دو حرف را نمىشناسند و آن گاه كه قائم ما قيام نمايد ، بيست و پنج حرف ديگر را خارج ساخته و در ميان مردم منتشر مىسازد و دو حرف ديگر را به آن‌ها مىافزايد تا تمام بيست و هفت حرفِ علم را در ميان مردم منتشر نمايد .\r\n\r\nنكته‌هاى مهمّ روايت\r\nدر اين روايت ، نكته‌هاى شايان توجّهى وجود دارد كه از آينده‌اى بسيار درخشان و جهانى سرشار از علم و دانش ، حكايت مىكند . اكنون توجّه شما را به بعضى از نكته‌ها جلب مىنماييم :\r\n1 - در كلام امام صادق عليه السلام كه مىفرمايد :\r\n« فبثّها في النّاس »\r\n، دليل بر يك مطلب بسيار مهمّ است و آن فراگير شدن ، عمومى بودن و منتشر شدن علم در ميان همهء افراد جامعه است ( به دليل الف و لام در كلمهء النّاس ) . بنابراين در آن زمان همهء مردم به ارتقاء علمى و فرهنگى راه مىيابند و علم و دانش مخصوص عدّه‌اى خاصّ و اندك از مردم جامعه نيست . پس در آن عصر درخشان همهء مردمان جهان از نعمت علم و دانش بهره‌مند خواهند بود .\r\n2 - قبل از قيام حضرت بقيّة اللَّه الأعظم ارواحنا فداه علم و دانش در ميان همهء مردم جامعه وجود ندارد بلكه اختصاص به گروهى اندك دارد و آنان نيز به همهء علوم راه نمىيابند بلكه به برخى از علوم راه مىيابند .\r\n3 - علم و دانش در عصر تكامل نه همچون علم و دانش در اين زمان است ؛ زيرا علم و دانش در آن زمان ، بسيار گسترده و توسعه‌يافته است . در آن زمان افراد جامعه از انواع علم و دانش برخوردار خواهند بود .\r\nكلمهء « العلم » به دليل « الف و لام » آن يعنى جنس علم و مجموعهء آنچه كه دانش شمرده مىشود ، مجموعهء همهء آن‌ها در گذشته و حال تا قبل از قيام و\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nپس از ظهور ، بيست و هفت حرف است .\r\nاز عصر پيامبران تا پايان عصر غيبت هر چه دانشِ بشر پيشرفت كند ، به دو حرف از آن راه مىيابد و در عصر ظهور بيست و پنج حرف ديگر علوم به آن ضميمه مىشود « 1 » و يك فرهنگ عظيم و تكامل يافته و بسيار درخشان در ميان همهء افراد جامعه به وجود مىآيد .\r\nآنچه در زمان پيامبران مرسل و تا زمان امام صادق عليه السلام و تا قبل از قيام امام عصر ارواحنا فداه بوده و خواهد بود دو حرف از علم است .\r\nبا توجّه به همهء پيشرفتى كه علم از زمان پيامبران مرسل و تا زمان امام صادق عليه السلام نمود و با توجّه به همهء علومى كه امام صادق عليه السلام در صنعت و شيمى و غير آن ، آن را براى جابر و ديگران از اصحاب خاصّ خود بيان كردند و آنچه پس از آن حضرت تا قيام امام زمان ارواحنا فداه پيشرفت نموده ، امام صادق عليه السلام همه را دو حرف مىدانند . اين نكته وقتى جلوه خواهد كرد كه از علومى كه امام صادق عليه السلام ظاهر نموده‌اند و هنوز مورد تعجّب دانشمندان است ، اطّلاع داشته باشيم .\r\n4 - در آن روزگار ، مردم درك خواهند نمود كه علم يعنى چه ؟ و دانشمندان چه كسانى هستند ؟ زيرا علم و دانش در آن زمان از آبشخور وحى سرچشمه مىگيرد و با عنايت حضرت بقيّة اللَّه الأعظم ارواحنا فداه به مردم ارائه مىشود .\r\nدر آن زمان علم و دانشِ واقعى و صحيح در ميان مردم منتشر مىشود ، نه علوم بىپايه‌اى كه بر اساس فرضيّه و تئورى به خورد دانش‌آموزان داده مىشود .\r\n5 - در آن زمان از علم دروغين خبرى نيست و از فريبكارى دانشمندان ، ملّت‌ها به گمراهى كشيده نمىشوند . در آن زمان علم و دانش وسيلهء راهنمايى مردم است و كسى همچون « ارشميدس » نمىتواند هزار و ششصد سال مردم را گمراه كند .\r\n\r\n\r\n","description":"","footnote":"\r\n( 1 ) . اگر ما به ظاهر روايت عمل كنيم پيشرفت علم در آن حدّ خواهد بود كه گفتيم ولى اگر روايت را توجيه‌كنيم ، مجموعهء علم و دانش تا پايان عصر غيبت ، قابل مقايسه با علم و دانش در عصر ظهور نيست .\r\n","page_name":" 200 ","page_number":200},
  {"content":"\r\n\r\nدر آن زمان از كتاب‌هاى كلاسيكِ وقت‌گير كه استعمارگران براى كشورهاى ضعيف برنامه‌ريزى كرده‌اند ، و از علم‌هاى ديكته‌شده و دانش‌هاى دستور داده‌شده خبرى نيست ، از نمره‌هاى دلارى و از مدارك سفارشى اثرى وجود ندارد .\r\nدر آن زمان همهء مردمان جهان دانشمندند و همهء دانشمندان واقعاً داراى علم و دانش و فرهنگِ پيشرفته هستند نه آن كه با مدارك غير واقعى در زمرهء دانشمندان به حساب آيند .\r\n6 - مجموعهء همهء علوم تكامل يافته و در ميان مردم منتشر مىشود . يعنى هر رشته از رشته‌هاى علم در مرحلهء بالا و نهايى خود در ميان جامعه رواج مىيابد و مردم از آن بهره مىبرند .\r\nهمان گونه كه در عصر درخشان ظهور ، جامعه از نظر اقتصادى ، كشاورزى ، امنيّتى و . . . پيشرفته است و مردم از نعمت وجود آن‌ها كاملًا برخوردار مىباشند ، از نظر علم و دانش نيز كاملًا بهره‌مند شده و احساس كمبودِ علمى براى آنان وجود ندارد .\r\n\r\nتحليل روايت\r\nنكته‌اى كه در روايت وجود دارد اين است كه علم و دانش از زمان پيامبران تا عصر معصومين عليهم السلام و تا قبل از فرارسيدن روزگار ظهور يكسان بوده و در تمام اين زمان‌ها ، علم از دو جزء فراتر نرفته و نخواهد رفت .\r\nزيرا بنا به فرمايش امام صادق عليه السلام : 1 - همهء علومى كه پيامبران آوردند دو حرف است ، 2 - تا زمان امام صادق عليه السلام مردم غير از آن دو حرف را نمىشناسند ، 3 - زمانى كه حضرت قائم عليه السلام قيام نمايد ، بيست و پنج حرف ديگر را خارج ساخته و با دو حرف ديگر در ميان مردم منتشر مىسازد .\r\nاز آنجا كه علم و دانش در زمان امام صادق عليه السلام و تا قبل از ظهور حضرت ، بسيار گسترده‌تر از زمان انبياء بوده است ، بايد از ظاهر روايت دست برداشته و\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nبگوييم مقصود امام عليه السلام چيز ديگرى بوده است كه راوى آن را واضح بيان نكرده است ؛ زيرا بديهى است كه رسول خدا صلى الله عليه و آله و سلم و ائمّهء اطهار عليهم السلام علوم و معارف فراوانى را بيان نموده‌اند كه قبل از ايشان هيچ يك از پيامبران به بيان آن‌ها نپرداخته‌اند .\r\nآيا آنچه را كه رسول خدا صلى الله عليه و آله و سلم و اوصياء آن حضرت آوردند ، همان علوم و معارفى بوده است كه پيامبران گذشته آورده‌اند و خاندان وحى عليهم السلام در آن‌ها تحوّل ايجاد نكرده و چيزى بر آن علوم نيفزوده‌اند ؟ ! اگر اين چنين است پس مزيّت و برترى اسلام بر اديان ديگر به چيست ؟\r\nبديهى است كسى نمىتواند معتقد باشد كه علم و دانش رسول خدا صلى الله عليه و آله و سلم همان دانش پيامبرانِ قبل از ايشان است .\r\nبنابراين بايد بگوييم نكته‌اى در مقصود امام عليه السلام از اين روايت وجود دارد كه براى به دست آوردن آن ، نياز به تدبّر و فكر مىباشد .\r\nزيرا از ظاهر روايت يك نوع ركود استفاده مىشود ؛ يعنى زمان پيامبران مرسل تا زمان ائمّهء اطهار عليهم السلام و از آن زمان تا عصر قبل از قيام امام عصر ارواحنا فداه يك همسانى و همگونى وجود داشته و وجود خواهد داشت و با قيام آن حضرت اين ركود شكسته مىشود .\r\nحال اگر مقصود از همسان بودنِ عصر پيامبران مرسل و عصر ائمّهء اطهار عليهم السلام تا زمان قبل از قيام امام عصر ارواحنا فداه ، همسان بودن و يكنواخت بودن از نظر علم باشد ، يقيناً اين يك اشتباه واضح است ؛ زيرا بسيارى از علوم را امام صادق عليه السلام - كه اين روايت از آن حضرت است - و همچنين ساير ائمّهء اطهار عليهم السلام بيان فرموده‌اند و از زبان پيامبران مرسل نقل نشده است . بنابراين نمىتوانيم بگوييم : مقصود از يكنواخت بودن ، يكنواخت بودن از نظر مقدارِ علم است - با توجّه به افزايش پيوستهء علم - ولى مىتوانيم بگوييم : راه عمومى فراگيرى علم - يعنى استفاده از حسّ باصره و سامعه - همان گونه يكنواخت باقى مانده است .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nنقطهء مشترك از عصر پيامبران تاكنون\r\nبا دقّت ، توجّه و بررسى در علوم و معارفى كه از ابتداى خلقت به وسيلهء انبياء الهى آورده شد و چگونگى تعليم آن‌ها و همچنين علوم و معارف خاندان وحى عليهم السلام تاكنون با همهء پيشرفتى كه تا حال در آن‌ها شده ، همهء آن‌ها در يك نقطه مشترك هستند كه هيچ‌گونه افزايش و تغييرى در آن‌ها به وجود نيامده است .\r\nزيرا همهء علوم و معارفى كه انبياء الهى به مردم تعليم داده‌اند و همچنين هر چه را كه رسول خدا صلى الله عليه و آله و سلم و خاندان وحى عليهم السلام و بعد از آن‌ها دانشمندان به عموم مردم تعليم داده و آموخته‌اند ، داراى يكى از دو حالت بوده است . و آن اين است كه عموم مردمى كه از مكتب آنان بهره مىبردند ، نحوهء بهره‌گيرى آنان يا سمعى بوده است و يا بصرى ؛ يعنى همهء كسانى كه از پيامبران الهى گرفته تاكنون علمى آموخته‌اند ، علوم آنان را يا از روى كتاب ونوشته‌اى خوانده‌اند و يا از آنان و يا ديگران شنيده‌اند .\r\nتوجّه داشته باشيد راه‌هاى ديگرى براى فراگيرى علم وجود داشته و دارد كه عموم مردم توانايى استفاده از آن را ندارند و گاهى افرادى از آن طريق استفاده نموده و مىنمايند .\r\nپس راه كسب علم و دانش با همهء افزايشى كه از زمان انبياء الهى تاكنون در آن‌ها ايجاد شده ، با استفاده از چشم و يا گوش بوده است .\r\nبنابراين ، مقصود از دو جزء ممكن است اين باشد كه راه فراگير شدن علم تاكنون از دو طريق بوده و تا قبل از قيام آن حضرت نيز چنين خواهد بود كه آموختن دانش از راه خواندن و گوش دادن است . يعنى فراگيرى علوم از راه سمعى و بصرى .\r\nهمهء مردم علم و دانش خود را عموماً از اين دو راه به دست آورده و مىآورند ولى با تكامل عقلها راه‌هاى ديگرى براى تحصيل علم به وجود خواهد آمد كه غير از دو طريق مذكور است . مانند فراگيرى علم از راه القاء در قلب توسّط ملائكه ،\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nكه نه سمعى است و نه بصرى و در بعضى از روايات به آن تصريح شده است .\r\nاگر اين توجيه را بپذيريم از پيشرفت و توسعهء بسيار عجيب علم و دانش در آن زمان ، آگاه خواهيم شد ؛ زيرا طبق معنايى كه براى روايت عنوان كرديم راه‌هاى عمومى فراگيرى علوم تقريباً سيزده برابر خواهد شد ، نه اينكه مجموعهء علوم سيزده برابر شود .\r\nاگر پيشرفتى كه علم تاكنون نموده در عصر ظهور سيزده برابر شود با توجّه به تكامل عقلى انسانها ، پيشرفت اندكى خواهد بود .\r\nدر روايت دليل‌ها و حداقل قرينه‌هايى وجود دارد كه از آن‌ها معلوم مىشود مقصود امام صادق عليه السلام از بيست و هفت حرف علم ، بيست و هفت قسمتِ علم نيست بلكه معناى ديگرى را مورد توجّه قرار داده‌اند ؛ زيرا مىفرمايند : علم از زمان پيامبران مرسل تا زمان خود حضرت و قيام حضرت دو حرف است ؛ اگر مقصود آن حضرت از دو حرف بودن ، دو جزء بودن علم باشد بايد هيچ گونه پيشرفتى براى علوم از زمان پيامبران مرسل تا قبل از قيام امام زمان ارواحنا فداه نشده باشد و از همان زمان تا عصر قيام حضرت ، مردم از دو جزء علم بهره‌مند باشند و پيشرفت علم توقّف نموده و راكد بماند . و بديهى است كه از زمان پيامبران مرسل تاكنون و تا عصر ظهور ، علم صدها برابر پيشرفت نموده و دانش انسانها در مسايل دين و غير آن صدها برابر شده است ، نه آن كه به حال خود در همان دو جزء باقى مانده باشد . بنابراين مقصود ، راه فراگيرى علوم است .\r\nآنچه بديهى است از زمان پيامبران مرسل تا عصر ظهور ، آنچه كه راه فراگيرى علم براى عموم انسان‌ها - نه اولياء الهى - بوده و هست غير از راه سمع و بصرى چيز ديگرى نبوده است . از خواندن كتاب و نوشته ، يا استفاده از درس ، سخنرانى و همچنين بهره‌گيرى از ضبط ، راديو ، كامپيوتر و همهء وسايل ديگرى كه ممكن است وسيلهء پيشرفت علم باشد از دو طريقِ سمعى و بصرى خارج نيستند .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nاگر امام صادق عليه السلام در آن زمان مىفرمودند راه‌هاى فراگيرى علوم بيست و هفت جزء مىباشد ، آيا چند نفر مىتوانستند آن را بپذيرند و حتّى آيا در اين زمان چند نفر مىتوانند كاملًا پذيراى اين مطلب باشند ؟ !\r\nنكتهء جالب ديگرى كه سزاوار است دقّت شود ، اين است كه در اين روايت در بيشتر مداركى كه آن را نقل كرده‌اند تعبير به حرفاً و حرفين شده است . و حرف و حروف خود وسيلهء آموختن علم و دانش مىباشند و ممكن است كه مقصود امام عليه السلام از تعبير نمودن به حرف و . . . وسيلهء آموختن علم باشد نه اينكه مقصود از حروف و حرفين معنايى باشد كه ابتداءً به ذهن ما مىرسد .\r\nهمان گونه كه دو لفظ كلمه و كلمات ، گاهى در آيات و روايات به معنايى به كار برده شده كه غير از آنچيزى است كه ابتداءً به ذهن ما وارد مىشود و آن عبارت از حروف و الفاظى است كه با زبان به آن تكلّم مىشود . پس اگر دربارهء رسول خدا صلى الله عليه و آله و سلم و اهل بيت آن حضرت و همچنين حضرت عيسى تعبير به « كلمة اللَّه » شده است ، مقصود از كلمة ، حروف و الفاظ نيست .\r\nاگر ما به وسيلهء كلمه و كلمات ارادهء خود را ظاهر مىكنيم و كلمه و كلام مظهر ارادهء ما مىباشند ، « كلمة اللَّه » نيز آن چيزى است كه ارادهء خداوند به واسطهء او در خارج ظاهر و واقع مىشود . به اين جهت دربارهء اهل بيت عليهم السلام تعبير به « كلمات اللَّه » شده است . « 1 »\r\nحروف نيز اگرچه معناى اوّلى آن‌ها چيزى است كه الفاظ را تشكيل مىدهند ولى در واقع وسيلهء آموختن علم و آگاهى به ديگران مىباشند .\r\nحضرت امام هادى عليه السلام دربارهء اين آيهء شريفه : « وَلَوْ أَنَّما فِى الْأَرْضِ مِنْ شَجَرَةٍ أَقْلامٌ وَالْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزيزٌ حَكيمٌ » « 2 » فرمودند :\r\n\r\n\r\n","description":"","footnote":"\r\n( 1 ) . رك : شرح دعاى سمات : 41 از مرحوم آية اللَّه سيّد على قاضى .\r\n( 2 ) . سورهء لقمان ، آيهء 27 .\r\n","page_name":" 205 ","page_number":205},
  {"content":"\r\n\r\nنحن الكلمات الّتي لاتدرك فضائلنا ولاتستقصى . « 1 »\r\nما كلمات خداوند هستيم كه فضيلت‌هاى ما درك نمىشود و پايان ندارد .\r\nبنابراين توضيح ، بيست و هفت حرفِ علم ، يعنى بيست و هفت وسيلهء آموختن علم و بدست آوردن دانش . اگر انسان تا قبل از ظهور از دو وسيله و دو طريق - چشم و گوش - علم و دانش را به دست آورده و مىآورد ، در عصر ظهور بيست و هفت طريق و راه فراگيرى علم به روى او گشوده مىشود .\r\n\r\nراه‌هاى ديگرى براى فراگيرى علم و دانش\r\n\r\n1 - حسّ بويايى يا شامّه\r\nحسّ بويايى يا شامّه يكى ديگرى از حواسّى است كه در صورت تكامل آن انسان مىتواند به وسيلهء آن آگاهىهاى فراوانى را از افراد به دست آورد .\r\nبرخى از افراد غير از حسّ سامعه و باصره ، مىتوانند از طريق حسّ شامّه بسيارى از مطالب را درك نموده و بر آگاهى خود بيفزايند .\r\nاگر توجّه كرده باشيد در روايات وارد شده است كه حضرت اميرالمؤمنين عليه السلام فرمودند :\r\nتعطّروا بالإستغفار لاتفضحكم روائح الذنوب . « 2 »\r\nبا استغفار ، خود را خوشبو سازيد تا بوى گناهان شما را رسوا نسازد .\r\nبرخى از افراد از بوى نفَس افراد مىتوانند اعمالى را كه او انجام داده است آگاه شوند . به اين جهت حضرت اميرالمؤمنين عليه السلام مىفرمايند : استغفار كنيد تا ديگران از اعمال زشتى كه شما انجام داده‌ايد آگاه نشوند .\r\n\r\n2 - حسّ لامسه\r\n\r\n\r\n","description":"","footnote":"\r\n( 1 ) . بحار الأنوار : 50 / 166 .\r\n( 2 ) . بحار الأنوار : 6 / 22 و 93 / 278 .\r\n","page_name":" 206 ","page_number":206},
  {"content":"\r\n\r\nمىدانيم كه اطراف بدن انسان را هاله احاطه كرده است . از رنگ و چگونگى هاله مىتوان پى به اعمال و رفتار و شخصيّت طرف آگاه شد .\r\nكسانى كه هالهء افراد را مىبينند و انواع و اقسام آن را مىشناسند ، مىتوانند از شخصيّت طرف آگاه شده و بدانند چگونه فردى مىباشد .\r\nهاله‌اى كه در اطراف بدن انسان است در دست‌ها تمركز بيشترى دارد . به اين جهت بعضى از افراد با دست دادن و لمس نمودن مىتوانند افكار طرف را بخوانند و از حالات او باخبر شوند . بنابراين حسّ لامسه نيز مىتواند در كسب آگاهى افراد نقش مؤثّر داشته باشد .\r\nبعضى از افراد با در دست گرفتن لباس يا چيزى كه متعلّق به فرد خاصّى است ، مىتوانند از حالات و روحيّات او خبر داده و بگويند كه او چگونه آدمى مىباشد . جريانات زيادى در اين باره در كتاب‌ها نوشته شده است .\r\n\r\n3 - حسّ ذائقه\r\nحسّ ذائقه نيز در كسب آگاهى مىتواند داراى نقش و تأثير باشد . در جرياناتى كه از اولياى خدا نقل شده است تصريح شده كه آنان با خوردن نان و غذا ، از حالات كسى كه آن را پخته است آگاه شده و خبر داده‌اند .\r\nبنابراين با قدرت گرفتن حواسّ پنجگانه و بدست آوردن حيات واقعى نه تنها چشم و گوش را بلكه ساير حواسّ پنجگانه را مىتوان از راه‌هاى فراگيرى علم و دانش قرار دهيم ؛ همان گونه كه حواسّ باطنى نيز مىتواند راه فراگيرى علم براى انسان باشد .\r\n\r\n4 - آموختن علوم از راه فراحسّى\r\nنكتهء بسيار جالبى كه سزاوار است در آن دقّت شود اين است كه فراگيرى علم و دانش از راه سمع و بصر ، استفاده از قواى حسّى انسان است و آن دو از حواسّ پنج‌گانهء ظاهرى انسان مىباشند . با توجّه به مسألهء تكامل در عصر درخشان ظهور و حيات قلب‌ها و كامل شدن خردها ، به دست آوردن علم و\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nدانش از راه‌هاى فراحسّى بسيار خواهد بود .\r\nبا تأمّل و انديشيدن در آنچه گفتيم بسيار بديهى و واضح است كه حيات دل و تكامل عقل راه را براى فراگرفتن علم و دانش باز مىكند . بنابراين راه فراگيرى علم و دانش در آن زمان كه عموم مردم از حيات قلب و تكامل عقل و خرد برخوردارند ، در انحصار ديدن و شنيدن نيست ، بلكه با قدرت‌هاى فراحسّى كه در آن زمان انسان‌ها به آن دست مىيابند ، به راحتى بر علم و دانش خود مىافزايند .\r\n« مشاهدهء فؤادى » كه بر اثر « حيات قلب » به دست مىآيد ، نمونه‌اى از راه‌هاى فراگيرى علم و دانش با استفاده از قدرت فراحسّى است .\r\nدر عصر درخشان ظهور كه عصر دانش و بينش است ، انسان بر اثر حيات قلب ، به اين قدرتِ فراحسّى دست يافته و به وسيلهء آن بينشِ قلب به دانش و فرهنگ خود مىافزايند .\r\nدر روزگار شكوهمند ظهور ، انسان‌ها نه تنها به وسيلهء چشم و بصر ، بلكه از طريق قلب و بصيرت نيز به فراگيرى علوم و معارف مىپردازند . با گشوده شدن راه‌هاى حسّى ديگر و باز شدن راه‌هاى فراحسّى در روزگار درخشان ظهور ، ثابت مىشود كه راه فراگيرى علم و دانش در انحصار چشم و گوش نيست .\r\nنكتهء جالب توجّه ديگر ، عمومىشدن و بثّ در ميان همهء مردم است كه راه‌هاى فراگيرى همانند القاء ، راه آن براى همه باز خواهد شد و همه از آن استفاده مىكنند ؛ همان گونه كه در روايت وارد شده است .\r\nالآن هر دانشمندى با تخصّص و مهارتى كه در رشتهء خود دارد ، در درك علوم ديگر ناتوان است ؛ زيرا راه علم فقط سمعى و بصرى است و اين محدوديّت‌آور است ؛ هم براى فراگير شدن علم در ميان همه و هم براى دانشمندان . با توجّه به پاك‌شدن و تهذيب نفس مردم ، مرگ شيطان و تكميل عقل‌ها بديهى است كه راه‌هاى فراگيرى علوم عمومى خواهد شد و مردم مىتوانند از غير راه سمع و بصر تحصيل علم نمايند .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nتحوّلات شگفت در عصر ظهور\r\nخدا مىداند بر اثر پيشرفت علم و دانش و تكامل عقل و خرد ، چه تحوّلات عظيم و گسترده‌اى در جهان رخ خواهد داد ! و چه اسرار و رازهايى از جهان آفرينش و عالم خلقت آشكار خواهد شد !\r\nدر دوران تيرهء غيبت ، گاهى يك اختراع كوچك آثارى مهمّ و تحوّلى عجيب در افكار و انديشه‌هاى مردم عصر غيبت ايجاد كرده است . به عنوان نمونه : اختراع تلسكوپ و دوربين‌هاى قوى چقدر در ديد انسان‌ها تأثير گذارد ؟ و چگونه بر آگاهى بشر نسبت به وسعت فضاى وسيع و جوّ پهناور آسمان افزود ؟ و چگونه پندارهاى دانشمندان و فلاسفه را دربارهء كيفيّت زمين و ستارگان درهم ريخت ؟ ! به همين صورت اختراعاتى كه بر اثر تكامل علم و تمدّن در روزگار پرشكوه ظهور رخ خواهد داد ، آگاهى انسان‌ها را نسبت به عالم هستى و اسرار جهان آفرينش آنچنان افزايش مىدهد كه ما در دوران تيرهء غيبت توانايى تصوّر آن را نداريم و نمىدانيم در آن زمان چه چيزهايى اختراع خواهد شد و آثار شگفت آن‌ها تا چه حدّ خواهد بود ؟\r\nهنوز دانشمندان عصر غيبت دربارهء مسألهء « ضدّ مادّه » « گذشتن از مرز زمان » و مسألهء « راه‌يابى به عالم غيب » گامى برنداشته و مشكلى را حلّ نكرده‌اند .\r\nآيا مىدانيد با حل شدن اين رازها و فاش شدن اسرار آن‌ها چه تحوّلات عجيب و گسترده‌اى در عالم آفرينش رخ مىدهد ؟ ! آيا ما با آگاهىهاى بسيار اندك عصر غيبت ، مىتوانيم از عظمت آن‌ها آگاه شويم ؟ !\r\n\r\nدانش خاندان وحى عليهم السلام\r\nبنا بر مبانى اعتقادى مكتب خاندان وحى عليهم السلام ، انبياء الهى در هر عصر و زمانى كه باشند ، علم و دانش آن‌ها فوق مردمان آن عصر و زمان است ؛ به طورى كه هيچ يك از علماء و دانشمندان توان مقابله با آنان را ندارند و در بحث و مناظره مغلوب آنان مىباشند .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nعلم ائمّهء اطهار عليهم السلام نيز برتر از دانش دانشمندان همهء اعصار است به گونه‌اى كه علم و دانش هيچ يك از بزرگترين دانشمندان را نمىتوان با علم و آگاهى آنان مقايسه نماييم .\r\nبرترى علم ائمّهء اطهار عليهم السلام و انبياء الهى بر ديگران به اين جهت است كه علم آنان اكتسابى نيست و با تحصيل آن را به دست نياورده‌اند ، بلكه دانش آن بزرگواران لدنّى است و از جانب خداوند مهربان به آنان عطا شده است .\r\nبنابراين آن بزرگواران از علم مخزون و دانش پنهان الهى برخوردارند و آگاهى آنان برتر از علم ديگران مىباشد .\r\nگرچه روايات در زمينهء علم ائمّهء اطهار عليهم السلام و حد و مرز آن متفاوت است و بحث دربارهء آن‌ها و بررسى و تحليل آن‌ها بسيار به طول مىانجامد ، مىتوان گفت : منشأ اختلاف روايات در اين باره ، اختلاف مخاطبين امامان شيعه از نظر اختلاف ظرفيّت و آمادگى پذيرش آنان بوده است .\r\nما مىگوييم : علم حضرت بقيّة اللَّه الأعظم ارواحنا فداه برتر از علم همهء مردمان جهان است و آن بزرگوار داراى همهء علوم مىباشند .\r\nدر زيارت آن حضرت مىخوانيم :\r\nأنّك حائز كلّ علم . « 1 »\r\nشما داراى هر علمى هستيد .\r\nو در زيارت ندبه مىخوانيم :\r\nقد آتاكم اللَّه يا آل ياسين خلافته ، وعِلْم مجاري أمره فيما قضاه ودبّره ورتّبه وأراده في ملكوته . . . « 2 »\r\nاى آل ياسين ؛ خداوند مقام جانشينى خود را به شما داده است و به مجارى امر خود در ملكوت خود نسبت به آنچه حكم مىكند و تدبير و تنظيم مىنمايد و اراده مىكند ، به شما علم و آگاهى داده است .\r\n\r\n\r\n","description":"","footnote":"\r\n( 1 ) . مصباح الزائر : 437 ، صحيفهء مهديّه : 630 .\r\n( 2 ) . بحار الأنوار : 94 / 37 ، صحيفهء مهديّه : 571 .\r\n","page_name":" 210 ","page_number":210},
  {"content":"\r\n\r\nبا اين بيان كه در اين توقيع شريف آمده است روشن مىشود كه نه تنها عالم ملك بلكه عالم ملكوت نيز ، در حيطهء علم اهل بيت عليهم السلام قرار دارد . و بر اساس استفاده از برخى رواياتى كه دربارهء شگفتىهاى عصر ظهور وارد شده است ، حضرت بقيّة اللَّه ارواحنا فداه به تكميل عالم ملكوت نيز مىپردازند .\r\nبنابراين ، قيام آن بزرگوار تنها جنبهء مُلكى ندارد ، بلكه علاوه بر عالم ظاهر ، به تكميل عالم باطن و نامرئى مىپردازند و موجودات عالم غير مرئى نيز در پرتو حكومت الهى آن بزرگوار قرار مىگيرند .\r\nمسألهء علم امام عليه السلام از مسايل بسيار جالب در باب معارف اهل بيت عليهم السلام است . و دربارهء حدود و چگونگى آن ، بحث‌هايى مطرح شده كه طرح و بررسى آن‌ها مناسب با موضوع اين كتاب نيست .\r\nبنابراين هر امامى در هر عصر و زمانى كه باشد اعلم همهء اهل آن زمان است و همهء دانشمندان آن عصر در هر رشته از علوم و صنايع بايد مشكلات خود را به وسيلهء امام عصر خويش بر طرف نمايند ؛ زيرا لازمهء مقام امامت و رهبرى الهىِ امام اين است كه در هر علم و دانشى سرآمد و برتر از همهء مردم باشد و اين خود يكى از فضايل امام است . و اگر چنين نباشد تقديم مفضول بر فاضل لازم مىآيد .\r\nبا اين بيان روشن شد كه علم و تمدّن تا قبل از ظهور هر قدر پيشرفت كند ، علم امام عليه السلام ما فوق آن است . روايتى كه مىآوريم بر مطلب ما صراحت دارد . حضرت امام رضا عليه السلام مىفرمايند :\r\nإنّ الأنبياء والأئمّة عليهم السلام يوفّقهم اللَّه ويؤتيهم من مخزون علمه وحكمته ما لايؤتيه غيرهم ، فيكون علمهم فوق علم أهل زمانهم في قوله عزّ وجلّ :\r\n« أَفَمَنْ يَهْدى إِلَى الْحَقِّ أَحَقُّ أَنْ يُتَّبَعَ أَمَّنْ لايَهِدّى إِلّا أَنْ يُهْدى فَما لَكُمْ كَيْفَ تَحْكُمُونَ » « 1 » . « 2 »\r\n\r\n\r\n","description":"","footnote":"\r\n( 1 ) . سورهء يونس ، آيهء 35 .\r\n( 2 ) . كمال الدين : 680 ، اصول كافى : 1 / 202 .\r\n","page_name":" 211 ","page_number":211},
  {"content":"\r\n\r\nقطعاً خداوند به انبياء و امامان عليهم السلام توفيق عنايت مىكند و از علم‌ها و حكمت‌هاى ذخيره‌شدهء خود به آنان ، آن اندازه مىدهد كه به غير آنان عنايت نكرده است ، به اين جهت علم آنان برتر از علم اهل هر زمان خواهد بود .\r\nدر اين آيه دلالت بر اين حقيقت وجود دارد : « آيا كسى كه مردم را به سوى حق هدايت مىكند سزاوارتر است كه هدايت شود يا كسى كه به راه حق هدايت نمىشود مگر كسى او را راهنمايى نمايد ، چيست براى شما ؟\r\nچگونه حكم مىكنيد ؟ »\r\nبنابراين ، علوم در همهء قسمت‌ها هر چه پيشرفت كند ، علم امام عليه السلام آنچنان وسيع و پهناور است كه همهء آن‌ها را در بر دارد و مىتواند همچون دريايى كه قطرات باران را در خود جاى مىدهد ، همهء علوم و صنايع واقعى را در پهنهء علوم خود ناپديد كند ؛ علاوه بر آن كه قطرهء باران خود از دريا برخواسته است .\r\nهمان گونه كه در روايات وارد شده در عصر درخشان ظهور ، برهان و استدلال در جهان فراگير شده و انسان‌ها در سراسر گيتى با منطق و استدلال از علم و دانش صحيح برخوردار مىشوند . و ياوران حضرت بقيّة اللَّه الأعظم ارواحنا فداه با بيان و گفتار ، مخالفان را رام نموده و به سوى حقيقت رهنمون مىشوند .\r\nآن حضرت نيز با گفتار خويش مردمان را به سوى مكتب خاندان وحى عليهم السلام هدايت نموده و جهان را سرشار از دانش و بينش جديد مىنمايند و به اين وسيله حق را ظاهر ساخته و باطل را نابود نموده و هر گونه شكّ و ترديد را از قلب انسان‌ها پاك مىسازند . اين حقيقتى است كه آن بزرگوار به آن تصريح نموده و در توقيعات خويش آن را بيان فرموده‌اند .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nحضرت بقيّة اللَّه الأعظم ارواحنا فداه در اوّلين ساعت ولادت فرمودند :\r\nزعمت الظلمة أنّ حجّة اللَّه داحضة ، ولو اذن لنا في الكلام لزال الشكّ . « 1 »\r\nستمگران گمان كرده‌اند كه حجّت خداوند باطل گرديده و اگر براى ما اذن در گفتار داده شود ، شك‌ها بر طرف مىگردد .\r\nبديهى است با برطرف‌شدن شكّ ، قلب سرشار از ايمان و يقين مىشود و با پرشدن قلب از يقين ، اكسيرى بسيار مهمّ و حياتى كه دگرگون‌كننده و تكامل‌بخش شخصيّت انسان‌ها است ، در اختيار همهء افراد قرار مىگيرد .\r\n\r\nراهنمايىهاى امام عصر ارواحنا فداه در فراگيرى علوم\r\nبراى آشنا شدن با عصر درخشان ظهور ، عصر نور و روشنايى ، عصر دانش و بينش ، عصر تلاش و كوشش ، عصر همهء خوبىها و برازندگىها نگاهى به صحنهء گيتى مىافكنيم و با شگفتىهايى كه در جهان آفرينش وجود دارد ، پى به عظمت هستى بخشِ جهان و جانشينان او كه گواه آفرينشِ همهء موجودات مىباشند ، مىبريم . اكنون به اين پرسش‌ها توجّه كنيد :\r\nآيا در جهان بر فراز قلّه‌هاى كوه‌هاى سر به فلك كشيده تا صحراهاى پهناور و تا ژرف‌ترين نقطه‌هاى درّه‌هاى عميق ؛ از سطح آب درياهاى بىكران تا عميق‌ترين اقيانوس‌هاى جهان ؛ چه موجودات عجيبى زندگى مىكنند ؟ ! و چه حيوانات شگفت‌آفرينى وجود دارند ؟ !\r\nآيا شناخت رازهاى جهان خلقت ممكن است ؟ !\r\nآيا چگونه مىتوان از اسرار آفرينش اينهمه موجودات آگاه شد ؟ !\r\nآيا جز شاهدان خلقت كسى مىتواند از اينهمه آگاهى برخوردار باشد ؟\r\nآيا در اين روزگار كسى جز حضرت بقيّة اللَّه الأعظم امام زمان ارواحنا فداه توانايى دارد هر پرسشى را پاسخ دهد ؟ !\r\n\r\n\r\n","description":"","footnote":"\r\n( 1 ) . الغيبة شيخ طوسى رحمه الله : 147 .\r\n","page_name":" 213 ","page_number":213},
  {"content":"\r\n\r\nآرى ؛ در عصر شكوهمند ظهور ، امام زمان عجّل اللَّه تعالى فرجه جهان را با برهان و دليل سرشار از علم و آگاهى خواهند نمود و در سراسر گيتى مردمان جهان را از علم و آگاهى ، دانش و بينش به همراه برهان و دليل برخوردار مىسازند .\r\nامام حسن مجتبى عليه السلام از اميرالمؤمنين عليه السلام دربارهء اين مطلبِ مهمّ مىفرمايند :\r\nيملأ الأرض عدلًا وقسطاً وبرهاناً . « 1 »\r\n( آن حضرت ) جهان را سرشار عدالت ، قسط و برهان مىنمايد .\r\nدر آن روزگار ، مردمان جهان راه صد ساله را يك شبه مىپيمايند و نكته‌هايى را كه در طول يك عمر نمىتوان آموخت در ميان چند كلمه مىيابند !\r\nبراى اين كه اشاره‌اى به گسترش علم و دانش در عصر آگاهى و بينش داشته باشيم سؤالى را عنوان مىكنيم :\r\nاگر شخصى بخواهد در بحثى بسيار وسيع ، گسترده و پردامنه به تحقيق بپردازد و از تمامى نكته‌هاى آن درست آگاه شود ، و از نعمت وجودِ استادى كاردان در آن رشته محروم باشد و از كتاب و نوشته و موادّى كه از آن‌ها مىتوان در آموختن آن رشته كمك گرفت ، بىبهره باشد چه ساليان طولانى و درازى را بايد به تحقيق و جستجو و كاوش بپردازد و چه مقدار بايد به تجربه‌هاى ناكام دست يازد تا شايد سرانجام به مقدارى از آنچه مىخواسته است دست يابد ؟ !\r\nولى همين فرد اگر از وجود استادى دانا و ماهر برخوردار باشد كه از همهء زواياى بحثى را كه اين فرد در جستجوى آنست به خوبى آگاه باشد ، مىتواند در مدّتى كوتاه به آنچه مىخواسته است راه يابد و از آنچه در جستجوى آن بوده است آگاه شود . به بيان ديگر علم و دانش را مىتوان به دو گونه فرا گرفت :\r\n1 - آموختن از استادى كه از آن علم بهره‌مند است و در آن رشته آگاهى دارد .\r\n\r\n\r\n","description":"","footnote":"\r\n( 1 ) . بحار الأنوار : 44 / 21 و 52 / 280 .\r\n","page_name":" 214 ","page_number":214},
  {"content":"\r\n\r\n2 - اگر استاد يا كتاب و . . . در آن زمينه وجود ندارد ، نياز به جستجو و بررسى وجود دارد و بايد با تلاش و پشتكار به تحقيق و تجربه پرداخته شود ، تا در صورت امكان نتيجهء مطلوب بدست آيد .\r\nبديهى است تفاوت فراوانى در فراگيرى علم و دانش از راه بررسى و از راه آموزش وجود دارد كه ما در اينجا دو فرق بسيار مهمّ را بيان مىكنيم :\r\n1 - سرعت فراگيرى علوم در صورت استفاده از استاد آگاه ، بدون آنكه نيازى به بررسىهاى وقت‌گير و طولانى داشته باشيم .\r\n2 - نتيجهء قطعى از علم و دانش در صورتى كه از استاد آگاه بياموزيم بدون آنكه به بررسىهاى وقت‌كش و بىنتيجه گرفتار شويم .\r\n\r\nتأثير حضور امام عليه السلام در فراگيرى علم\r\nانسان‌هاى عصر ظهور نيازى به بررسىهاى وقت‌كش و بىنتيجه ندارند ؛ زيرا به فرمودهء حضرت امام مجتبى عليه السلام جهان در آن روزگار ، سرشار از علم و دانش همراه با دليل و برهان است .\r\nآرى ؛ اگر مردم بهره‌مند از نعمت حضور و ظهور امام عليه السلام در ميان جامعه باشند ، با سرعت هرچه بيشتر مىتوانند به منابع عظيم علمى راه يابند و علم برهانى را همراه با علم لدنّى از آبشخور وحى فرا گيرند و به نتيجهء قطعى برسند .\r\nاكنون براى اين كه مطلب كاملًا روشن شود دربارهء فراوانى انواع حيوان‌ها سخن گفته و سپس با نقل روايت جالبى به نتيجه‌گيرى مىپردازيم :\r\nهمان گونه كه گفتيم بر فراز كوه‌ها ، در دامن صحراها و در اعماق درياها موجودات بسيار فراوان و عجيبى وجود دارند ، روش زندگى آن‌ها خصوصيّات و ويژگىهاى آن‌ها و چگونگى تكثير ازدياد آن‌ها و شناخت آن‌ها ، بر اثر كثرت انواع آن‌ها براى ما ممكن نيست .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nتاكنون در دنياى ما فقط 86000 نوع پرنده زندگى مىكنند « 1 » و در ميان حشرات فقط در حدود 400 هزار گونه پروانه در دنيا شناخته شده كه در حدود 150 هزار گونهء آن در ايران موجود است . « 2 »\r\nبا توجّه به فراوان بودن انواع حيوان‌ها اگر فردى به عنوان مثال در علم حيوان‌شناسى بخواهد بداند تكثير نسل ميليون‌ها نوع حيوانى كه در جهان زندگى مىكنند چگونه است ؟ كدام يك از آن‌ها تخم‌گذارى مىكنند و كدام يك زايمان دارند ؟ به ميليون‌ها سال تحقيق و بررسى نياز دارد .\r\nعلاوه بر اين ، چگونه مىتواند از وضع ميليون‌ها حيوانى كه در اعماق درياها يا در دامن صحراها و يا بر فراز كوه‌ها زندگى مىكنند آشنا شود ؟ ! ولى همين فرد اگر اين مطلب را نه از راه تحقيق و بررسى و تجربه ؛ بلكه از راه آموختن از كسى كه آگاه از اسرار خلقت و شاهد بر آفرينش موجودات است بياموزد ، با فرا گرفتن يك قانون عمومى مىتواند راه غير ممكنِ چند\r\n\r\n\r\n","description":"","footnote":"\r\n( 1 ) . در ميان 86000 نوع پرنده‌اى كه در دنياى ما زندگى مىكنند بزرگ‌ترين و بلندترين آن‌ها شترمرغ‌آفريقايى است امّا اين حيوان نمىتواند پرواز كند ؛ زيرا به طور متوسّط وزنش 135 و طول قدّش 40 / 2 مىباشد .\r\nبه موجب اطّلاعات دقيق ، كلاغ پرسال‌ترين پرندهء روى زمين است و پس از كلاغ پرستوى دريائى است . سالخورده‌ترين كلاغ اهلى ، كلاغى بود كه 108 سال عمر كرد و پرسال‌ترين پرستوى دريائى 44 سال تمام در بين همنوعان خود بسر برد . ( دايرة المعارف ( 1001 نكتهء جذّاب ) : 263 )\r\n( 2 ) . كتاب هفته ، ص 22 شنبه 17 بهمن 83 ، شمارهء پياپى 611 .\r\nيكى از نويسندگانى كه دربارهء « پروانه » جستجو و تحقيق نموده است مىنويسد : 9 سال روى اين كتاب كار كردم . از سال 73 بود كه دوربين عكّاسىام را برداشتم و قدم به قدم ايران را گشتم ؛ اكثر سفرهايم به صورت گردش‌هاى علمى بوده كه دانشجويانم را هم به همراه داشته‌ام .\r\nبه اين ترتيب بود كه گونه‌هاى مختلف پروانه‌ها را در باغ‌ها ، مزارع ، كوهها و روى علف‌ها شكار كردم ، شناسايى كردم و عكس گرفتم . ضمناً از موزه‌هايى كه پروانه‌ها را جمع‌آورى كرده‌اند و همچنين از منابع خارجى هم براى تكميل مطالب كتاب استفاده كرده‌ام .\r\nپروانه با همهء زيبايىهاى كه دارد و بر خلاف تصوّر ما كه يك موجود مظلوم است از جمله زيان‌آورترين حشرات محسوب مىشود . آن‌ها در پروازهاى دسته‌جمعى از يك نقطه به نقطه‌اى ديگر محصولات كشاورزى را از بين مىبرند و با ايجاد قحطى و به دنبال آن شيوع بيمارىها هزاران انسان را مىكشند .\r\n","page_name":" 216 ","page_number":216},
  {"content":"\r\n\r\nميليون ساله را در يكى دو دقيقه بپيمايد .\r\nاكنون براى روشن شدن اين حقيقت به نقل اين روايت مىپردازيم :\r\nدر مجموعهء مرحوم حاجى معتمد الدوله فرهاد ميرزا از مجالس امير كمال الدين حسين فنايى نقل نموده كه حضرت صادق عليه السلام از امّ جابر پرسيد :\r\nدر چه كارى ؟\r\nعرض كرد : مىخواهم تحقيق كنم كه از چرنده و پرنده كداميك تخم‌گذارى مىكنند و كداميك بچّه مىآورند ؟\r\nفرمود : احتياج به اين مقدار فكر نيست ، بنويس : گوش هر حيوانى كه مرتفع و برجسته است بچّه مىآورد و گوش هر كدام كه به سر چسبيده است تخم مىنهد ، ذلك تقدير العزيز العليم .\r\n« باز » با آن كه چرنده است و گوش او منخفض و به سر او چسبيده ، تخم مىنهد و « سنگ‌پشت » كه چرنده است چون بدين گونه است تخم مىنهد و گوش خفّاش چون مرتفع است و به سر او چسبيده نيست ، بچّه مىآورد . « 1 »\r\nبنابر اين قانون عمومى ، پرنده بودن حيوان دليل بر آن نيست كه چون پرنده است تخم‌گذارى كند . و همچنين چرنده بودن حيوان دليل بر آن نيست كه زايمان مىكند ؛ زيرا ممكن است در حالى كه پستاندار است تكثير نسل او از راه تخم‌گذارى باشد نه زائيدن .\r\n« يكى از حيوانات بسيار عجيب ، حيوانى است كه چون همانند اردك نوك دارد به نوك‌اردكى معروف شده اين حيوان با اين كه پستاندار است ولى همانند پرندگان تخم‌گذارى مىكند . به اين گزارش توجّه كنيد :\r\nنوك اردكى ممكن است عجيب‌ترين حيوانات نباشد ولى محقّقاً يك حيوان عجيب است . اين حيوان يك پستاندار است و شبيه تمام پستانداران\r\n\r\n\r\n","description":"","footnote":"\r\n( 1 ) . گلزار اكبرى : 626 .\r\n","page_name":" 217 ","page_number":217},
  {"content":"\r\n\r\nپوست دارد و به بچّه‌هايش شير مىدهد ولى داراى منقارى مانند اردك و نيز پنجه‌هايى پره‌دار است و عجيب‌تر اين كه مانند پرندگان تخم مىگذارد .\r\nنوك‌اردكى در حدود 50 سانتىمتر طول دارد و در استراليا زندگى مىكند .\r\nنوك‌اردكى شناگر بسيار سريعى است . اين حيوان موقع شنا كردن انتهاى منقارش را بيرون آب قرار مىدهد و در همان حال تنفّس مىكند . نوك‌اردكى در كنار رودخانه زندگى مىكند . حيوان مادّه در آنجا تخم مىگذارد و به بچّه‌هايش شير مىدهد . » « 1 »\r\nما در بحث‌هاى گذشته يكى از ويژگىهاى مهمّ عصر ظهور را كه پخش شدن علم و دانش در ميان همهء افراد جامعه مىباشد بيان كرديم و از مطالبى كه در اينجا به توضيح آن‌ها پرداختيم دو ويژگى بسيار مهمّ ديگرِ عصر درخشان ظهور را روشن ساختيم :\r\n1 - سرعت فراگيرى علوم بدون نياز به بررسىها و جستجوهاى وقت‌گير .\r\n2 - بدست آمدن نتيجهء قطعى از آموزش بدون گرفتار شدن به بررسىهاى بىحاصل و بىنتيجه .\r\nبديهى است اين دو ويژگى عصر ظهور چه آثار مهمّى را در پيشرفت علم و تمدّن واقعى براى جامعهء بشريّت به ارمغان مىآورد . « 2 »\r\n\r\nاختراعات عصر ظهور\r\nگفتيم از ويژگىهاى عصر ظهور ، سرعت در فراگيرى علم و دانش است كه در آن روزگارِ شكوهمند مردم مىتوانند به راحتى به منابع عظيم علمى راه يابند .\r\n\r\n\r\n","description":"","footnote":"\r\n( 1 ) . شگفتىهاى آفرينش : 20 .\r\n( 2 ) . اگر ويژگىهاى بسيار فراوان حضرت بقيّة اللَّه الأعظم عجّل اللَّه تعالى فرجه به خوبى و شايستگى مورد بحث و تحقيق واقع شوند ، نوشته‌اى بسيار پرمحتوى ، ارزنده و سازنده فراهم خواهد شد .\r\n","page_name":" 218 ","page_number":218},
  {"content":"\r\n\r\nدر آن زمان هدايت‌ها و راهنمايىهاى حضرت بقيّة اللَّه الأعظم ارواحنا فداه عامل سرعت در فراگيرى علوم مىباشد . و جز آن ، عامل مهمّ ديگرى در رشد يادگيرى دانش وجود دارد كه آن نيز بر اثر وجود نعمت حضرت امام عصر عجّل اللَّه تعالى فرجه مىباشد . و آن عبارت است از تكامل عقل‌ها و رشد انديشه‌ها كه مردم در دولت كريمهء حضرت ولىّ عصر ارواحنا فداه از رشد عقلى و فكرى برخوردار خواهند شد .\r\nدر بحث تكامل عقل و رهايى قدرت‌هاى ناشناختهء مغز به اين نكته تصريح كرديم كه يكى از بزرگ‌ترين آزادىهايى كه عصر تكامل‌بخش ظهور آن را براى انسان‌ها به ارمغان مىآورد ، آزادى عقل و رهايى آن از زنجير اسارت است .\r\nدر آن عصر شكوهمند سپاه نفس در اسارت نيروهاى عقل درآمده و روزگار حاكم شدن عقل بر نفس فرا مىرسد . و در اثر رهايى قدرت‌هاى عقل و به كار افتادن نيروهاى ناشناختهء مغز ، انسان‌ها به بزرگ‌انديشى دست مىيابند و افكار كوچك و كودكانه را رها مىسازند .\r\nبه اين دليل است كه ما معتقديم : بزرگ‌انديشى از خصلت‌ها و ويژگىهاى عصر ظهور براى افراد جامعه است .\r\nبديهى است وقتى كه جامعهء بشريّت به بزرگ‌انديشى دست يافته و افكار و انديشه‌هاى بزرگ را در سر بپروراند ، چه تحوّل عجيب و شگفت‌آفرين نه تنها در معارف دينى ، بلكه در تكنولوژى ، صنعت و فنّاورى نيز ايجاد مىشود .\r\nدر دوران تيرهء غيبت ميليون‌ها نفر در راه بدست آوردن نكته‌هاى تازه و رسيدن به اختراعات جديد كوشش مىكنند كه تصميم افراد محدودى از آن‌ها كارساز مىشود ؛ ولى در عصر تكاملِ عقل كه ارادهء انسان‌ها به عالىترين درجهء كمال راه مىيابد ، فكر مردم عصر ظهور مؤثّر واقع مىشود و به زودى مىتوانند به آنچه در راه آن تلاش مىكنند دست يابند .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\nدرسى از دعاى بعد از زيارت « آل يس » در اين باره\r\nدر زيارت « آل يس » - كه از زيارات بسيار مهمّ امام عصر عجّل اللَّه تعالى فرجه مىباشد و همچنين در دعاى پس از آن - يك دورهء بزرگ از معارف و مسائل اعتقادى گنجانده شده است . و علاوه بر آن نكته‌هاى بسيار مهمّى دربارهء قدرت‌هاى عظيم انسان‌هاى تكامل‌يافته وجود دارد و هر كس آن زيارت و دعاى پس از آن را مىخواند ، از خداوند بزرگ مىخواهد كه او را به آن مراحلِ بس بلند برساند ؛ اگرچه ممكن است خوانندگان آن ، توجّه به عظمت و اهميّت آنچه مىخوانند نداشته باشند .\r\nدر اينجا نمونه‌اى از آن‌ها را كه در ارتباط با بحث ما است بيان مىكنيم :\r\nدر ضمن دعايى كه پس از زيارت « آل يس » مىخوانيم به پيشگاه خداوند عرض مىكنيم :\r\nوفكري نور النيّات ، وعزمي نور العلم . « 1 »\r\nو فكرم را نور تصميم‌ها و اراده‌ام را نور علم عنايت فرما .\r\nممكن است صدها و يا هزاران بار تا به حال اين دعا را خوانده باشيم ولى تاكنون هيچگونه توجّهى به عظمتِ درخواست خود نكرده باشيم .\r\nدرسى كه از اين دعا مىآموزيم اين است : كسى داراى فكر روشن است و انديشه‌اش از تاريكى رها يافته كه قدرت بر تصميم‌گيرى داشته باشد و نفس وى باعث شكست ارادهء او نباشد . و كسى داراى عزم و اراده است كه نور علم و دانش در او تابيده باشد و وجودش با نور علم و آگاهى عجين شده باشد .\r\nعصر ظهور ، كه روزگار بارور شدن خواسته‌هاى بلند انسانى است و زمان تكامل مقام عالى بشر است ، افكارِ روشن و اراده‌هاى نورانى در انسان‌ها پرورش يافته و تكامل مىيابند .\r\n\r\n\r\n","description":"","footnote":"\r\n( 1 ) . صحيفهء مهديّه : 567 .\r\n","page_name":" 220 ","page_number":220},
  {"content":"\r\n\r\nدر آن روزگار پرشكوه در افكار و انديشه‌ها ، نور و قدرت تصميم‌گيرى پديدار مىشود و در عزم و ارادهء مردم ، نور و توانايىِ فراگيرى علم و دانش ايجاد مىگردد .\r\nدر آن زمان ، انسان‌ها از خمودى ، عدم توانايى بر تفكّر و سستى عزم و اراده رها مىشوند و به سوى علم و آگاهى روى مىآورند و بديهى است با حياتِ فكر و انديشه و آزاد شدن اراده ، چه علم و فرهنگ پيشرفته و گسترده‌اى در جامعه به وجود خواهد آمد .\r\n\r\nحكومت جهانى براى همگان\r\nدر اينجا مطلبى را بيان مىكنيم كه بسيار جالب توجّه شيفتگان عصر شكوهمند ظهور خواهد بود . و آن اين است كه برداشت افراد از جهانى بودن حكومت حضرت بقيّة اللَّه ارواحنا فداه اين است كه در سراسر جهان حكومتى غير از حكومت آن بزرگوار نخواهد بود و حكومت آن حضرت در سراسر گيتى به عنوان حكومت واحد جهانى خواهد بود . ولى بايد بگوييم نه تنها هيچ گونه قدرتى در برابر حكومت جهانى حضرت ولىّ عصر ارواحنا فداه وجود ندارد و فقط حكومت واحد امام زمان عجّل اللَّه تعالى فرجه بر سراسر جهان حكومت مىكند بلكه علاوه بر آن ، آنچه را كه حكومت حضرت بقيّة اللَّه الأعظم ارواحنا فداه براى جهانيان به ارمغان مىآورد ، از بُعد مادّى و معنوى و پيشرفت‌هاى شگفت‌آور علم و تمدّن و دانش و بينش ، سراسر جهان را فرا مىگيرد ، و از بزرگ‌ترين شهرهاى جهان تا دورافتاده‌ترين نقاط گيتى از اين نعمت بهره‌مند مىگردند ، علم و عدالت و . . . سراسر جهان را فرا مىگيرد و كمبود و محروميّت در هر نقطه از زمين ريشه‌كن مىگردد .\r\nدر آن زمان شكوهمند از وابستگان و آقازادگان خبرى نيست و رفاه و آرامش از آنِ همگان است و ثروت ميان همهء مردمان جهان به گونهء مساوى تقسيم مىگردد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمسألهء فراگيرى و همگانى شدن ، و بهره‌مند شدن عموم افراد جامعه از امكاناتِ موجود و فراگير شدن خوبىها در ميان تمام مردم جهان ، از ويژگىهاى عصر ظهور است و براى بيشتر روشن شدن اين مسألهء بسيار مهمّ ، يعنى عموميّت و فراگير شدن امكانات در ميان تمام اقشار و بهره‌مند گشتن همهء مردم از آن‌ها به توضيح آن مىپردازيم :\r\nهمان گونه كه مىدانيد در دوران تيرهء غيبت در تمام كشورهاى جهان ، همهء مردم از مال و ثروت ، فرهنگ و دانش ، قدرت‌ها و امكانات ظاهرى برخوردار نيستند ، بلكه در ميان هر كشور و در بين هر دسته از مردم جهان ، گروهى اندك از مال و ثروت و قدرت برخوردار بوده و هستند و بيشتر مردم از كمبود و يا نبود آن رنج مىبرند .\r\nتبعيضات نژادى و فاصله‌هاى طبقاتى در سراسر جهان وجود دارد .\r\nامكانات و بهره‌ورىها از آنِ گروهى خاصّ و رنج‌ها و كمبودها از آنِ بيشتر مردم است ، ولى دنيا در عصر شكوهمند ظهور اين گونه نخواهد بود .\r\nدر آن زمان ، تبعيضات نژادى برداشته مىشود و فاصله‌هاى طبقاتى شكسته مىشود ، علم و دانش فراگير مىشود ، ثروت‌هاى طبيعى ميان تمامى افراد جامعه به گونهء مساوى تقسيم مىگردد . عدالت و تقوا همهء اقشار جهان را فرا مىگيرد و همهء مردمان جهان داراى عدالت و پرهيزكارى مىشوند .\r\nاز آنچه تاكنون گفتيم چنين نتيجه مىگيريم : در حكومت جهانى امام عصر عجّل اللَّه تعالى له الفرج دانش‌ها و بينش‌ها ، خوبىها و نيكويىها از آنِ همهء مردم جهان است و مورد بهره‌بردارى و استفادهء همهء جهانيان خواهد بود . جهان در آن روزگار همچون عصر تيرهء غيبت نيست كه گروهى از مردم از پيشرفته‌ترين وسايل صنعتى بهره‌مند باشند و افراد ديگر از ضرورىترين وسايل مقدّماتى زندگى محروم باشند .\r\nبنابراين علم و دانش بسيار پيشرفتهء عصر ظهور ، هر وسيلهء تازه و جديدى را براى مردم به ارمغان بياورد ، جايگزين وسيله‌هاى قبل از ظهور مىگردد و در تمام نقاط جهان مورد استفادهء همهء جهانيان قرار مىگيرد و وسيله‌هاى قبلى\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nدر تمام نقاط جهان از كار افتاده و همهء مردم از صنعت‌هاى پيشرفتهء عصر ظهور استفاده خواهند نمود .\r\nو بر فرضى كه نمونه‌اى از صنايع بتوانند در آن زمان ويژگى خود را حفظ كنند ، بديهى است در عصر درخشان ظهور از آن‌ها نيز بهره‌بردارى مىشود ؛ زيرا آن زمان ، عصر همهء خوبىها براى همهء ملّت‌هاى جهان است .\r\nبنابراين ما صنعت جديد را به طور كلّى محكوم نمىدانيم ، ولى آن را مناسب با عصر تيرهء غيبت مىدانيم ، نه روزگار پيشرفتهء عصر ظهور .\r\nآنچه تاكنون گفتيم ديدگاه كسانى است كه بر اثر آگاهى از گفتار خاندان وحى عليهم السلام عصر ظهو را ، عصر تكامل عقل و عصر روشن شدن رازها مىدانند\r\nممكن است در برابر آن‌ها افرادى باشند كه در لاكى كه براى خود ساخته‌اند فرو رفته و اختراعات جهان را كامل بدانند . اين گونه افراد - نه اكنون بلكه در زمان‌هاى گذشته نيز وجود داشته‌اند - افرادى بوده‌اند كه در بيش از يك قرن و نيم پيش گمان مىكرده‌اند بشر به تمام آنچه ممكن است اختراع شود دست يافته و به پايان راه رسيده است و افراد ديگرى افكارى شبيه اينان داشته‌اند . در اينجا شما را با نمونه‌اى از اين افكار آشنا مىكنيم :\r\nدر سال 1865 مدير دفتر ثبت پروانه‌هاى اختراعات آمريكا استعفا مىدهد و اعلام مىكند : « چرا بايد ماند ، ديگر چيزى براى اختراع كردن وجود ندارد » .\r\nكارشناسانى كه ناپلئون سوّم به آن‌ها مأموريّت داده بود ، به همين اندازه فاقد روشن‌بينى ، « به طور علمى » ثابت مىكنند كه دينامى كه زنوب گرام در شُرف ابداع كردن است ، هرگز كار نخواهد كرد .\r\nستاره‌شناس آمريكايى نيوكومب بر مبناى رياضى ثابت مىكند كه پرواز آنچه از « هوا سنگين‌تر است » غير ممكن است . هنگام نخستين پرواز برادران رايت ، او كه حاضر نيست خطاى خود را بپذيرد ، پافشارى مىكند : « هواپيما هيچ گونه كاربرد جالب توجّهى نخواهد داشت » .\r\nدر اين هنگام انستيتوى بسيار باصلاحيّت اسميسونيان ، پرفسور لانگلى را\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاز كار بر كنار مىكند ؛ زيرا او جرئت كرده بود پيشنهاد كند ماشين‌هاى پرواز كننده‌اى كه با موتورهاى انفجارى كار مىكنند ، مورد مطالعه قرار گيرند .\r\nدر سال 1887 مارسلين برتولو ، عالم بزرگ شيمى رفتار كليّهء ناباوران متّكى به اطمينان خاطر را چنين خلاصه مىكند : « از اين پس جهان بدون راز است » . « 1 »\r\nآنان كه عصر ظهور را داراى پيشرفت فوق‌العاده و بيشتر از حال نمىدانند مانند اين گونه افراد فكر مىكنند .\r\nآنچه آورديم نمونه‌اى از بافته‌هاى كسانى است ك مىپنداشتند جهان از نظر علم و صنعت به مرحلهء نهايى رسيده و به آخرين قلّهء پيشرفت و تكامل رسيده است .\r\nآرى ؛ اين توهّمات در قرن‌هاى گذشته وجود داشته و الآن نيز گروهى به آن گرفتارند ، و ممكن است عدّه‌اى به اين پندار باطل ، گرايش داشته باشند .\r\n\r\nظهور يا نقطهء آغاز\r\nبديهى است اگر ما بگوييم ابتداى ظهور نقطهء آغاز تكامل است براى اين گونه افراد باور كردن آن سخت است . چرا آنان نمىتوانند بپذيرند كه آغاز ظهور گام نخستين پيشرفت است ؟\r\nما براى روشن شدن پاسخ اين سؤال به تشريح مطلب مىپردازيم و برخى از علل پيدايش اين گونه پندارهاى غير صحيح را بيان مىكنيم تا خوانندگان محترم بدانند كه چرا برخى از افراد نمىدانند نقطهء آغاز تكامل و گام نخستين پيشرفت با ظهور حضرت بقيّة اللَّه الأعظم عجّل اللَّه تعالى فرجه شروع مىشود ؟ ! چرا آنان جهان كنونى را آن قدر پيشرفته مىدانند كه حاضر نيستند دنيايى برتر از آن را در ذهن خود ترسيم نموده و بپذيرند ؟\r\nما در اينجا به بيان دو نكتهء كوتاه مىپردازيم و آنگاه به تفصيل سخن مىگوييم :\r\n\r\n\r\n","description":"","footnote":"\r\n( 1 ) . سال 2100 توصيف سدهء آينده : 2 / 19 .\r\n","page_name":" 224 ","page_number":224},
  {"content":"\r\n\r\n1 - اين افراد ، جهان كنونى را با جهانِ گذشته مقايسه مىكنند ، به اين جهت اين عصر را بسيار پيشرفته مىدانند .\r\n2 - اين گونه افراد از آيندهء جهان هيچ گونه اطّلاع و آگاهى ندارند و بر اين اساس مىپندارند : « ديگر چيزى براى اختراع كردن وجود ندارد » ! و يا « از اين پس جهان بدون راز است » !\r\n\r\nدين يعنى حيات و تمدّنِ پيشرفته و صحيح\r\nاز آنجا كه بسيارى از مردم جهان با برنامه‌هاى حياتى ، زندگىساز و همه‌جانبهء دين آگاهى ندارند و نمىدانند مكتب وحى ، تمامى ابعاد جامعه را در نظر گرفته و از همهء نيازهاى مردم آگاه است ، از اين جهت دين را به معناى يك دسته از دستوراتى كه كارى به تمدّن و صنعت ندارد ، مىدانند .\r\nبرخى از اين گونه افراد پيرو مكتب‌هاى ساختگى و استعمارى مىباشند و يا تابع اديان تحريف‌شده هستند . به اين جهت « دين » را جز آنچه خود مىپندارند ، نمىدانند .\r\nگروه ديگر كه پيرو مكتب وحى مىباشند ، اگر چنين اعتقادى داشته باشند بر اثر نداشتن آگاهى كامل از برنامه‌هاى دين است ؛ زيرا ديندارى به معناى دور بودن از صنعت و تمدّنِ صحيح نيست بلكه تمدّن و صنعت بايد در سايهء دين و در پوشش دين باشد . پس دين و ديندارى به معناى نفى تمدّن و صنعت نمىباشد ، بلكه آن‌ها بايد در راستاى دين و در مسير ديندارى باشند .\r\nنه تنها در آينده بلكه تاريخ در زمان‌هاى گذشته نيز دورانهاى پرشكوهى را به ياد دارد كه تمدّن بزرگ دينى ، مردم را در پوشش خود قرار داده بود و در آن زمان آنچنان مردم از علم و صنعتِ پيشرفته برخوردار بوده‌اند كه هنوز تمدّن عصر ما از آوردنِ همانند آن عاجز است .\r\nنه تنها در ميان صفحات تاريخ ، بلكه در برخى مكان‌ها آثار اين‌گونه تمدّن‌هاى پيشرفته وجود دارد كه هنوز بشر در درك آنهمه عظمت ، ضعيف و ناتوان است .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nنمونه‌اى از آن را براى شما بيان مىكنيم تا به خوبى آشكار شود كه دين هيچ گاه با پيشرفت و تمدّن ، مخالف نبوده و نيست ، بلكه حكومت مذهبى بايد خود آورندهء تمدّن صحيح باشد .\r\nآيا چه چيزهايى دربارهء حكومت دينى حضرت سليمان مىدانيد ؟ آيا از معبدى كه حضرت سليمان ساخته بود و هنوز آثار آن موجود و ناشناخته باقى مانده است ، آگاهى داريد ؟ !\r\nاكنون براى اطّلاع بيشتر ، اين جريان را بخوانيد :\r\nحدود دو قرن پيش بود كه « بنيامين فرانكلين » برقگير را اختراع كرد و اين حقيقت مسلّمى است كه نمىتوان آن را انكار كرد ، با اين حال اين امر نيز محرز و مسلّم است كه قريب 3000 سال پيش معبد سليمان مجهّز به 24 برقگير بود . معبد مزبور هرگز دچار برق‌زدگى نشد و « فرانسوا آراگو » در قرن 18 در اين باره چنين توضيح داده است :\r\n« سقف معبد به سبك ايتاليائى ساخته شده و با چوب سدر توفال‌كوبى شده و با ورقهء ضخيم مطلّائى روى آن را پوشانيده و از اين سر تا آن سر بام را ميله‌هاى آهنى يا پولادين نوك‌تيز و طلائى كار گذاشته بودند .\r\nمردم مىگفتند اين تجهيزات بر روى بام « 24 ميله نوك‌تيز » صرفاً به اين علّت بود كه پرندگان بر روى آن ننشينند .\r\nنماى ساختمان با الوارِ مزيّن به طلا تزيين شده بود . در جلوى معبد نيز حوضى بود كه با لوله‌كشى از آب زلال لبريز مىشد . ما در اين محلّ به آثار و شواهدى برخورده‌ايم كه نشان مىدهد اين برقگيرها ، از خاصيّت هدايت‌كنندهء بسيار نيرومندى برخوردار بوده‌اند و جالب اين كه ما هنوز نتوانسته‌ايم از يك چنين امكانات و تجهيزاتى بهره‌مند شويم .\r\nبديهى است كه معبد بيت المقدس كه از هزاران سال پيش دست‌نخورده باقى مانده ، مىتواند به عنوان نمونهء كامل برقگير قرون گذشته مورد استناد قرار گيرد .\r\nحال اين سؤال پيش مىآيد كه حضرت سليمان و آرشيتكت او از راز\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبرقگير آگاه شده و به خواصّ آن پى برده بودند ، پس چرا اين راز را به ديگران نسپردند و از آن با كسى سخنى به ميان نياوردند ؟ اكنون ما از دانش‌پژوهانى كه مىخواهند در وراى علم و دانش گام بردارند و مجهولات بسيارى را به معلومات تبديل نمايند ، سؤال مىكنيم كه اين مسأله را بگشايند و پاسخ صحيح آن را معلوم سازند . « 1 »\r\nهمان‌گونه كه توجّه كرديد آن‌ها خود اعتراف كرده‌اند كه : ما هنوز نتوانسته‌ايم از يك چنين امكانات و تجهيزاتى بهره‌مند شويم .\r\nاين يك نمونهء كوچك از پيشرفت علم و صنعت در زمان حضرت سليمان مىباشد و دليل بر اين است كه دين و حكومت الهى به معناى نفى صنعت و تكنولوژى نيست ، بلكه خود پديدآورندهء آنست .\r\nنمونه‌هاى ديگرى از قدرت‌هاى عظيمى كه هنوز تمدّن بشرى از داشتن آن‌ها عاجز است ، وجود داشته كه در حكومت حضرت سليمان از آن‌ها استفاده مىشده و در آيات قرآن كريم و روايات اهل بيت عليهم السلام به آن‌ها تصريح شده است .\r\nاكنون دنيا با همهء ادّعايى كه دربارهء پيشرفت در زمينهء قدرت علم و اراده و توانايى دارد ، هنوز نمىتواند يك خودكار را بدون استفاده از وسايل فيزيكى از نقطه‌اى به نقطهء ديگر جهان منتقل كند . ولى شاگرد حضرت سليمان در يك چشم به هم زدن قدرت انتقال تخت باعظمت بلقيس را داشت و آن را عملى ساخت .\r\nاين دليل واضحى است كه انسان براى دست‌يافتن به قدرت‌هاى بزرگ نياز به داشتن قدرت‌هاى فرامادّه دارد و تا به آن قدرت دست نيابد در اسارت مادّه يعنى زمان و مكان خواهد بود و دستيابى به قدرت‌هاى عظيمِ فرامادّه و رسيدن به برترىها جز با پيمودن راه دين ممكن نيست .\r\nبنابراين دين نه تنها مانع پيشرفت علم و دانش نيست بلكه خود پديد آورندهء پيشرفته‌ترين تكنولوژى صحيح و صنايع سالم خواهد بود .\r\n\r\n\r\n","description":"","footnote":"\r\n( 1 ) . تاريخ ناشناختهء بشر : 11 .\r\n","page_name":" 227 ","page_number":227},
  {"content":"\r\n\r\nجهان در حكومت الاهى حضرت بقيّة اللَّه الأعظم عجّل اللَّه تعالى فرجه شاهد چنين پيشرفت‌هاى مهمّ خواهد بود . در آن زمان نه تنها انسان‌ها در اوج مسايل معنوى خواهند بود بلكه داراى عظيم‌ترين صنعت‌هاى پيشرفته و تكنولوژى صحيح خواهند بود .\r\nما بايد با تمامى وجود از خداوند متعال فرارسيدن هرچه زودتر آن روزگار پرشكوه را بخواهيم و خود را براى بودن در آن عصر بسيار باعظمت آماده سازيم .\r\nما بايد بدانيم آفرينش انسان به خاطر قتل‌ها و كشتارها ، ظلم‌ها ، جنايت‌ها و تشكيل حكومت‌هاى جبّار خودكامه نبوده است ؛ بلكه براى تشكيل و استقرار حكومت الاهى كه انسان‌ها را زير پوشش دستورات حياتبخش خود قرار دهد بوده است ؛ ولى تاكنون ستمكاران مانع آن بوده‌اند .\r\nاز خداوند مىخواهيم با بر طرف نمودن همهء موانع ظهور ، حكومت حضرت بقيّة اللَّه الأعظم ارواحنا فداه را برساند و ما را از خدمتگزاران حضرتش قرار دهد .\r\n\r\nبه دست آوردن تكنولوژى صحيح و پيشرفته فقط در سايهء دين ممكن است\r\nاكنون به تشريح يك نكتهء بسيار مهمّ و حياتى مىپردازيم كه يقيناً خوانندگان محترم با توجّه به اين نكته ، ديدگاه ديگرى دربارهء برنامه‌هاى پيشرفتهء دين خواهند داشت و از افقى برتر و والاتر به مسايل حياتى دين خواهند نگريست .\r\nبراى بيان اين نكته ، مقدّمهء كوتاهى را بيان مىكنيم و آن اين است كه توجّه داريم انسان يك موجود مادّى محض نيست ، به دليل اين كه انسان داراى روح نيز مىباشد . ولى آيا انسان فقط مركّب از جسم و روح است ؟ يا از روح و نفس و جسم ؟ و يا از روح و عقل و نفس و جسم تركيب شده و يا . . . ؟\r\nاين سؤال بسيار مهمّى است كه وجود انسان از چه چيزهايى تشكيل شده است . از زمان‌هاى گذشته پيروان اديان دربارهء آن بحث نموده و طبق فهم خود\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nآنچه را كه درك نموده‌اند ، بيان كرده‌اند . هر يك از اين نظريّه‌ها طرفدارانى دارند و هر كدام از كسانى كه در اين باره به بحث پرداخته‌اند ، براى اثبات عقيدهء خويش به مطالبى استدلال نموده‌اند .\r\nما اكنون نيازى نداريم كه ثابت كنيم انسان جداى از روح و جسم ، مستقلًّا داراى عقل و نفس است يا آن دو تابع روح و جسم مىباشند يا از آن دو ايجاد شده‌اند ؟ زيرا بنا بر هر كدام از اين عقيده‌ها ، روح داراى وجود مستقلّ است نه تابع جسم انسان .\r\nوقتى كه بر اثر پيروى از مكتب خاندان وحى عليهم السلام آموختيم كه روح داراى وجود مستقلّ است و بر خلاف برخى از مكاتب مادّى - كه مىپندارند روح تابع جسم است - روح را داراى استقلال و منشأ آثار دانستيم ، بايد در پيرامون آن‌ها و دربارهء قدرت‌هاى روح به فكر و انديشه بپردازيم .\r\n\r\nنقص اختراعات كنونى\r\nدر نتيجهء بحث و بررسى دربارهء آثار و نيروهاى روح به اين نكتهء مهمّ پى مىبريم كه آنچه را دنياى كنونى به عنوان صنعت و تكنولوژى به مردم عرضه كرده است ، اختراعاتى بوده است كه روح انسان را در اسارت جسم و محتاجِ آن قرار داده است و هيچ گونه نشانى از قدرت‌هاى روحى كه در آن‌ها جسم انسان تابع روح باشد وجود ندارد .\r\nاين يك كمبود و نقص بزرگ براى تكنولوژى موجود است كه متأسّفانه دانشمندانِ عصر غيبت دربارهء آن به برنامهء درستى دست نيافته‌اند .\r\nتوجّه داشته باشيد : ما كه مىگوييم تكنولوژى عصر غيبت داراى نقص و كمبود است به اين دليل است كه وسايل تندرو اين زمان را با گارى و كالسكه مقايسه نكرده‌ايم ، ما مىگوييم قدرت‌هاى فراوانى را كه خداوند در نهاد انسانِ و الا قرار داده است و خود را به خاطر آفرينش او « احسن الخالقين » مىداند و\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمىگويد : « تَبارَكَ اللَّهُ أَحْسَنُ الْخالِقين » « 1 » ، با توجّه به عظمت چنين موجودى آنچه را كه انسان از يك بُعد وجود خويش استفاده كرده و بُعد ديگر را به دست فراموشى سپرده ، اندك و داراى كمبود است .\r\nما مىگوئيم انسان به دليل آنكه داراى روح است ، نبايد هميشه روح را تابع جسم قرار دهد بلكه انسان بايد بياموزد كه مىتواند با توجّه به بُعد ديگرِ خويش ، جسم را تابع روح قرار دهد و به اين وسيله خود را از قيد مادّه و از مرز زمان رها كند ؛ ولى تمامى صنايع و اختراعات در عصر غيبت گرفتار و پاىبست تقيّدات مادّى است .\r\nبه اين جهت مىگوييم تكنولوژى در عصر غيبت تك‌بُعدى است و از تكاملى كه بايد داراى آن باشد ، برخوردار نيست .\r\nما مىگوييم در عصر درخشان ظهور كه از نظر تمام ابعاد وجود ، به قدرت و تكامل مىرسد ، به قدرت‌هاى بسيار عظيم فرامادّه دست مىيابد و بر اثر آن نه تنها در تكنولوژى و صنعت مادّى داراى پيشرفت گسترده مىشود ، بلكه از قدرت‌هاى برتر نيز بهره‌مند مىگردد .\r\nاكنون براى آنكه گفتار خود را با سخنان حياتبخش خاندان وحى عليهم السلام محكم كنيم ، روايتى را نقل مىكنيم كه برخى به آن روايت براى صنعت‌هاى پيشرفتهء عصر ظهور ، استدلال نموده‌اند . اكنون به اصل روايت توجّه كنيد :\r\nابن مسكان مىگويد : از امام صادق عليه السلام شنيدم كه آن حضرت مىفرمود :\r\nإنّ المؤمن في زمان القائم وهو بالمشرق ليرى أخاه الّذي في المغرب ، و كذا الّذي في المغرب يرى أخاه الّذي في المشرق . « 2 »\r\nقطعاً شخص مؤمن در زمان قائم در حالى كه در مشرق است حتماً برادر خودش را كه در مغرب است مىبيند . و همين طور آن كس كه در مغرب است برادر خودش را كه در مشرق مىباشد مىبيند .\r\n\r\n\r\n","description":"","footnote":"\r\n( 1 ) . سورهء مؤمنون ، آيهء 14 .\r\n( 2 ) . بحار الأنوار : 52 / 391 .\r\n","page_name":" 230 ","page_number":230},
  {"content":"\r\n\r\n\r\nتحليل قدرت‌يابى در عصر ظهور\r\nنكتهء بسيار جالبى كه از اين روايت استفاده مىشود اين است كه در عصر ظهور تحوّلى شگفت‌انگيز و فوق‌العاده براى بشريّت به وجود مىآيد كه بر اثر آن انسان مىتواند دوستان خود را در دورترين نقطه‌هاى گيتى ببيند و با وجود صدها كيلومتر فاصله به خوبى آنان را مشاهده نمايد و از حال آنان آگاه شده و اطّلاع پيدا كند .\r\nاين قدرت‌يابى كه براى انسان در عصر پيشرفتهء ظهور واقع مىشود به چند صورت ممكن است مورد بررسى و تحليل قرار گيرد :\r\n1 - آنچنان قدرت فكر و انديشهء انسان كامل شود و نيروى ارادهء او قوى گردد كه با اراده و تمركز فكر بتواند در هر نقطه‌اى از عالم ببيند ؛ به اين گونه كه در ميدان ديد ظاهرى گسترش ايجاد شود ، يا اين كه مقصود از رؤيت را به عنوان رؤيت باطنى و ديدن با چشم دل معنى كنيم .\r\nاين تحليل ، با توجّه به مطالبى كه دربارهء تحوّل فكر و انديشه و تقويت اراده در عصر ظهور گفته‌ايم ، يك امر طبيعى است .\r\n2 - در عصر پرشكوه ظهور آنچنان صنعت و تكنولوژى پيشرفت مىكند كه انسان‌ها مىتوانند با استفاده از وسايل پيشرفته ، يكديگر را در شرق و غرب عالم ببينند .\r\nنكته‌اى كه بايد به آن توجّه داشته باشيم اين است كه اكنون ذهن ما با كامپيوتر ، اينترنت و تلويزيون آشنا است ، و مىدانيم عدّه‌اى مىتوانند تصوير ديگران را در اينترنت و . . . ببينند به دليل وجود اين گونه وسائل تصويرى ، ممكن است اختراعات پيشرفتهء آينده را نيز يك نوع وسيلهء تصويرى بدانيم ، در حالى كه ممكن است وسايلى كه در آينده در اختيار انسان‌ها قرار مىگيرد نه تنها تصوير آن‌ها ، بلكه به گونه‌اى نشان‌دهندهء تجسّم آنان باشد . به تعبير ديگر نشان‌دهندهء وجود دوبُعدى آن‌ها نيست ، بلكه وجود سه‌بُعدى آن‌ها را نشان مىدهد .\r\n3 - تحليل ديگرى نيز به نظر مىآيد و آن اين است كه بر اثر پيشرفت\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبىسابقه و شگفت‌انگيزى كه در بُعد مادّى و معنوى براى انسان‌ها پيش مىآيد ، انسان‌ها از هر دو طريقى كه بيان كرديم مىتوانند استفاده كنند .\r\n4 - علاوه بر آنچه گفتيم ممكن است تحليل ديگرى ارائه شود و آن اين كه بر اثر افزايش قدرت‌هاى باطنى ، انسانها بتوانند وجود مثالى خويش را در نزد برادران خود - در هر نقطهء عالم كه باشند - حاضر ساخته و با تجسّم بخشيدن به وجود مثالى يا بدون تجسّم آن ، برادران خود را ببيند .\r\nنكته‌اى كه در توضيح اين روايت اضافه كنيم اين است كه : ما چه همه يا چند تا يا يك تحليل از تحليل‌هاى گذشته را بپذيريم و چه تحليل ديگرى در توضيح روايت داشته باشيم ، به اين مطلب بايد توجّه كنيم كه از ظاهر اين روايت چنين استفاه مىشود كه اين قدرت يعنى ديدن افراد در هر نقطهء جهان ، حالتى است كه براى عموم مردم به وجود خواهد آمد . يعنى از روايت ، حالت همگانى و عموميّت استفاه مىشود .\r\nبنابراين با هر تحليلى كه روايت را توضيح دهيم بايد بدانيم كه قدرت رؤيت از راه دور در عصر پيشرفتهء ظهور ويژهء گروه خاصّى نيست بلكه عموم مردم داراى چنين قدرتى خواهند بود .\r\n5 - رؤيت و ديدن يكديگر به گونهء ديگر نيز ممكن است و آن ، حضور طرف مقابل در نزد انسان باشد ؛ برعكس برخى از صورى كه ذكر كرديم . شبيه آنچه در روايات وارد شده است كه هر كس به حضرت خضر عليه السلام سلام كند او در نزد وى حاضر مىشود . اكنون به روايت توجّه كنيد :\r\nدر روايتى حضرت امام رضا عليه السلام دربارهء حضرت خضر مىفرمايند :\r\nإنّه ليحضر حيث ما ذكر ، فمن ذكره منكم فليسلّم عليه . « 1 »\r\nاو هر زمان كه ياد شود حاضر مىشود ، پس هر كس از شماها او را ياد كرد بايد بر او سلام كند .\r\n\r\n\r\n","description":"","footnote":"\r\n( 1 ) . صحيفهء مهديّه : 98 .\r\n","page_name":" 232 ","page_number":232},
  {"content":"\r\n\r\nدر هر صورت ، لازمهء برخى از صورى كه ذكر كرديم ، بودن انسان در دو مكان يا بيشتر از آن است .\r\n6 - يكى از تحولّات چشمگير عصر درخشان ظهور را تحوّلى بدانيم كه در ديدِ انسان رخ مىدهد و با اراده توانايى و قدرتِ براى ديدن از راه دور براى او فراهم مىگردد . « 1 »\r\n\r\n\r\n","description":"","footnote":"\r\n( 1 ) . بدون شكّ تحوّلى كه در جسم و جان مردمان عصر ظهور پديد مىآيد ، در قدرت چشم انسان‌ها نيز اثر مىگذارد ، در زمان‌هاى گذشته كسانى بوده‌اند كه از قدرت بسيار بالاى ديد برخوردار بوده‌اند ؛ يكى از آنان ابوعلى سينا است . از او نقل شده كه گفته است : « در روز ستارهء عطارد را ديدم كه در وقت مقارنه با آفتاب بر روى آفتاب بود مانند خالى كه بر صورت كسى باشد و عطارد اگرچه در فلك دوّم است و شمس در فلك چهارم ، ليكن چون مقارنه بود يعنى در يك برج و در يك دقيقه جمع گشته بودند چنان به نظر مىآمد كه خالى در روى آفتاب است . » ( گلزار اكبرى : 383 )\r\nدر « قصص العلماء » دربارهء قوّهء باصرهء او نوشته است : قدرتِ ديدِ او به حدّى بود كه از مسافت چهار فرسخ مگس را مىديد ، چنان كه روزى در مجلس سلطان وارد شده ديد كه دوربين انداخته . شيخ پرسيد كه دوربين براى چه انداخته‌ايد ؟ سلطان گفت : در چهار فرسخى سوارى مىآيد ، مىخواهم او را تميز داده باشم .\r\nابو على گفت : در اين مسافت قليل حاجت به دوربين نيست . پس شيخ بدان جانب نگاه كرد و گفت كه : سوارى مىآيد كه به فلان شكل و به فلان لباس است و اسب او را فلان رنگ است و شيرينى مىخورد .\r\nسلطان گفت : شيرينى داخل در مطعومات است نه مرئيّات ، پس آن را چگونه دانستى ؟ ابوعلى در جواب گفت كه : از آنجا دانستم كه مگس‌هايى چند در اطراف دهانش پرواز مىكنند و اين علامت آن است كه شيرينى مىخورد و چون سوار نزديك شد و از او سؤال نمودند همان نحو بود كه شيخ گفته بود و شكل و لباس و رنگ اسبش چنان بود كه شيخ اظهار نموده .\r\nو به قولى شيخ گفت كه : آن سوار نان خشك مىخورد چه ريزه‌هاى نان در ميان ريش و سبيل او است و چون تفحّص كردند گفتهء شيخ ابوعلى صادق آمد . ( گلزار اكبرى : 382 )\r\nدر زمان ما نيز افرادى هستند كه ديدِ آنان بسيار قوى است . در اينجا نمونه‌اى از آن‌ها را مىآوريم :\r\n« هيچمن » زنى است كه با چشم غير مسلّح اقمار مشترى را از فاصلهء 268 ميليون كيلومترى به وضوح مىبيند و مشاهدات او مورد تأييد دانشمندان نجوم و ستاره‌شناسى نيز قرار گرفته است . يا اين كه از مسافت 1609 مترى حالت خطوط صورت نوه‌اش را تشريح مىكند و از فاصلهء سه مترى حروف ريز ذرّه‌بينى را مىخواند .\r\nوجود اين گونه افراد دليل بر اين است كه امكان دارد چشم انسان از ديد بسيار بالا و شگفت‌انگيزى برخوردار باشد ، ولى با اين همه آنچه در عصر ظهور واقع مىشود و تحوّلاتى كه در ديدِ انسان‌ها رخ مىدهد بالاتر از اين حرف‌ها است .\r\n","page_name":" 233 ","page_number":233},
  {"content":"\r\n\r\nتحوّلى كه در ديدِ انسان ايجاد مىشود به گونه‌اى است كه افزايشى شگفت‌انگيز در آن به وجود مىآيد .\r\nدربارهء شگفت‌انگيز بودن قدرت ديدِ انسان در روزگار رهايى به اين روايت توجّه كنيد : امام صادق عليه السلام فرمودند :\r\nإنّ قائمنا إذا قام مدّ اللَّه لشيعتنا في أسماعهم وأبصارهم حتّى ( لا ) يكون بينهم و بين القائم بريد ، يكلّمهم فيسمعون وينظرون إليه ، وهو في مكانه . « 1 »\r\nبه راستى آن گاه كه قائم ما قيام نمايد خداوند در گوش‌ها و چشمان شيعيان ما كشش ايجاد مىكند ( بر قدرت آن‌ها مىافزايد ) تا آنجا كه ميان آن‌ها و حضرت نيازى به پُست ( واسطه ) نيست . او با آنان سخن مىگويد و آن‌ها مىشنوند و به او نگاه مىكنند در حالى كه او در مكان خود مىباشد .\r\nاين روايت صريح است كه در عصر ظهور ، خداوند در قدرت ديدن و شنيدن انسان‌ها افزايشى ايجاد مىكند كه همه مىتوانند حضرت بقيّة اللَّه ارواحنا فداه را در هر كجاى عالم كه باشند ببينند و صداى آن حضرت را بشنوند .\r\n\r\nدقّت در روايت\r\nقابل ذكر است كه اين گونه روايات را برخى از نويسندگان به « تلويزيون » و . . . تطبيق نموده‌اند كه با توجّه به تعبيراتى كه در روايت شده است به هيچ وجه نمىتوان گفت مقصود امام صادق عليه السلام از اين روايت تلويزيون مىباشد ؛ زيرا :\r\n1 - امام صادق عليه السلام مىفرمايند : مؤمن برادر خودش را مىبيند ؛ اگر مقصود آن حضرت ، تلويزيون مىبود ، بايد همهء مردم جهان در تلويزيون ظاهر شوند\r\n\r\n\r\n","description":"","footnote":"\r\n( 1 ) . بحار الأنوار : 52 / 336 ح 72 .\r\n","page_name":" 234 ","page_number":234},
  {"content":"\r\n\r\nتا برادران‌شان آنان را در قسمت ديگر كرهء زمين ببينند . زيرا « الف و لام » در « المؤمن » براى جنس است و اطلاق دارد ؛ يعنى همهء مؤمنين را شامل مىشود .\r\nو تلويزيون آن گونه قابل بهره‌بردارى نيست كه هر كس بتواند برادر خودش را در آن ببيند ، بلكه تنها كسانى را در تلويزيون مشاهده مىكند كه در صحنه يا فيلم حاضر شده‌اند .\r\nتاكنون چند نفر از هفت ميليارد جمعيّت جهان « 1 » ، برادر خود را در تلويزيون ديده‌اند ؟\r\nنكته‌هاى قابل توجّه ديگرى در روايت وجود دارد كه دلالت بر تأكيد مطلب مىنمايد ؛ يعنى از آن‌ها استفاده مىشود اطلاق ديدن مؤمن برادر خود را در قسمت ديگر كرهء زمين ، حتمى و قطعى است ؛ زيرا اين روايت : 1 - با جملهء اسميّه شروع شده است . 2 - در ابتداى آن كلمهء « إنّ » وجود دارد . 3 - « ليرى أخاه » با لام آورده شده كه همهء اينها دليل بر تأكيد اصل مطلب كه اطلاق كلام است مىنمايد .\r\nبا توجّه به اين نكات در آن عصر درخشان و شكوهمند ، هر فرد مؤمن برادر خود را از راه‌هاى بسيار دور مىبيند همان گونه كه او نيز برادر خود را مىبيند و اين مطلبى است كه امام صادق عليه السلام در اين روايت آن را با چند تأكيد بيان فرموده‌اند .\r\n2 - روايت ظاهر در اين است كه برادر خصوصيّتى در مشاهده ندارد و امام عليه السلام آن را به عنوان مثال بيان نموده‌اند و گرنه در آن زمان مؤمن نه تنها برادر خود بلكه خواهر ، مادر ، دختر ، همسر و ساير بستگانش را مىتواند از يك قسمت كرهء زمين در قسمت ديگر آن ببيند . آيا همهء خواهران و . . . بايد در تلويزيون برنامه داشته باشند تا مؤمن بتواند آن‌ها را ببيند ؟ !\r\n3 - ظاهر روايت اين است كه مقصود از ديدن در اين روايت طرفينى است\r\n\r\n\r\n","description":"","footnote":"\r\n( 1 ) . آيندهء جهان : 5 .\r\n","page_name":" 235 ","page_number":235},
  {"content":"\r\n\r\nيعنى همانطور كه فردى كه در مشرق است برادر خود را در مغرب مىبيند ، كسى هم كه در مغرب است برادر خود را در مشرق مىبيند ؛ هر دو يكديگر را مىبينند ، ولى در تلويزيون كسى كه به آن نگاه مىكند افرادى را در تلويزيون مىبيند ولى آنان كه در صحنهء تلويزيون هستند نمىتوانند كسانى را كه به صحنه نگاه مىكنند ، ببينند .\r\nجالب توجّه است كه امام صادق عليه السلام افزايش نيروى ديد و شنوايى مردم را به زمان قيام حضرت بقيّة اللَّه ارواحنا فداه مقيّد نموده‌اند و فرموده‌اند : « هر گاه قائم ما قيام نمايد . . . » كه از آن استفاده مىشود قبل از قيام آن حضرت ديدن و شنيدن مردم آن گونه نيست .\r\nبنابراين نمىتوان گفت كه مقصود آن حضرت تلويزيون مىباشد - همان گونه كه متأسّفانه چند نفر از نويسندگان گفتار امام صادق عليه السلام در اين روايت را به تلويزيون تطبيق نموده‌اند - زيرا ظاهر روايت اين است كه آن حضرت در مقام بيان ويژگىهاى عصر ظهور مىباشند .\r\n4 - اگر مقصود آن بزرگوار از اين كلام تلويزيون باشد ، اين امتيازى براى زمان قيام امام عصر ارواحنا فداه نخواهد بود ؛ زيرا تلويزيون قبل از قيام آن ، اختراع شده و در عصر تيرهء غيبت بسيارى از مردم را به تاريكى بيشتر كشانده است .\r\n5 - اگر چه با نگاه به تلويزيون ، انسان افراد را از راه‌هاى دور در سراسر جهان مىبيند ولى قدرت ديدن و شنيدن با وسايل صنعتى به معناى امتداد و افزايش قدرت ديدن و شنيدن نيست .\r\n6 - در اين روايت ، خصوصيّت ذكر شده به شيعيان اختصاص داده شده ؛ زيرا امام صادق عليه السلام مىفرمايد :\r\n« مدّ اللَّه لشيعتنا »\r\nو استفاده از تلويزيون اختصاص به شيعيان ندارد .\r\n7 - نگاه كردن به تلويزيون نه تنها باعث افزايش قدرت ديدن نمىشود بلكه همان گونه كه دانشمندان گفته‌اند نگاه كردن به تلويزيون براى چشم\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nزيان‌آور است نه آن كه قدرت چشم را افزايش مىدهد .\r\n8 - اگر مقصود از روايت ، وسيله‌هاى ظاهرى باشد ، چه دليلى داريم كه آن وسيله تلويزيون است ، شايد وسيله‌اى بسيار پيشرفته‌اى غير از تلويزيون باشد . پس اگر حتّى احتمال داده شود كه مقصود آن حضرت چيزى غير از تلويزيون مىباشد ، به چه دليل كلام امام عليه السلام را بر تلويزيون حمل كنيم ؟ !\r\n9 - نكتهء بسيار جالبى كه در بعضى از روايات وجود دارد ، تصريح به اين مطلب است كه تحوّلى كه در شنيدن و ديدن رخ مىدهد ، بعد از ظهور و قيام آن حضرت واقع مىشود .\r\nبنابراين هر گونه وسيله‌اى از قبيل تلويزيون ، كامپيوتر ، اينترنت و يا هر وسيله‌اى كه قبل از ظهور آن حضرت وجود داشته باشد نفى شده و اين روايت شامل آن‌ها نمىشود .\r\nامام صادق عليه السلام اين تحوّل عظيم را كه در وجود انسان واقع مىشود مقيّد به پس از قيام و ظهور حضرت بقيّة اللَّه الأعظم عجّل اللَّه تعالى فرجه نموده و فرموده‌اند :\r\n« إنّ قائمنا إذا قام . . . »\r\nكه صريح در اين باره است كه تحوّل عظيمى كه در وجود انسان واقع مىشود ، پس از قيام آن بزرگوار است .\r\n10 - نكتهء جالب توجّه ديگر اين است كه حضرت امام صادق عليه السلام مىفرمايند :\r\n« مدّ اللَّه لشيعتنا في أسماعهم وأبصارهم . . . »\r\nخداوند در گوش‌ها و چشمان شيعيان ما كشش ايجاد مىكند و بر قدرت شنوايى و ديد آن‌ها مىافزايد . اگر مقصود آن حضرت از اين تحوّل به خاطر وسيله‌هاى ظاهرى مانند تلويزيون و كامپيوتر باشد ، بديهى است در چشم و گوش افراد ، هيچ گونه تحوّلى ايجاد نشده و بر قدرت آن‌ها افزوده نشده است .\r\nبنابراين همان گونه كه متن روايت واضح است مقصود حضرت امام صادق عليه السلام از فرمايشى كه فرموده‌اند :\r\n« مدّ اللَّه لشيعتنا . . . »\r\n، تحوّل در وجود آن‌ها است نه در خارج از وجود آن‌ها كه اسباب و وسيله‌هاى ظاهرى باشد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n11 - نكتهء جالب توجّه ديگر اين است كه امام صادق عليه السلام مىفرمايند :\r\n« مدّ اللَّه . . . »\r\nاين تحوّل و تغيير را كار خداوند دانسته و به خدا نسبت مىدهند . يعنى پس از قيام امام عصر ارواحنا فداه خداوند اين تحوّل را در مردم ايجاد مىكند كه دليل بر يك دگرگونى غير طبيعى و فوق‌العاده است و از ظاهر عبارت واضح است كه اختراع تلويزيون و يا وسيله‌اى ديگر همانند آن را به خداوند نسبت نمىدهند .\r\n12 - حضرت ولىّ عصر عجّل اللَّه تعالى فرجه در جهاندارى و نظم جهانيان از قدرت‌هاى فوق‌العادهء معنوى استفاده مىنمايند و به اين گونه براى تكامل جهان و جهانيان در مردمانِ عالَم تحوّل ايجاد مىنمايند . با اين بيان ، خام‌انديشى جهانخوارانى كه مىخواهند جهان را با تكيه بر سياست و تك‌بُعدى اصلاح نمايند ، روشن مىشود . اين كوچك‌انديشان - كه خود در خم يك كوچه گرفتارند - گمان مىكنند كه مىتوانند هفت اقليم جهان را اداره كنند ! !\r\n13 - از ويژگىهاى عصر درخشان ظهور ، كاسته‌شدن محدوديّت‌هاى زمان و مكان است . از آنجا كه اين گونه بحث‌ها تاكنون متأسّفانه مورد بحث و بررسى قرار نگرفته است ، براى جامعهء ما شگفت‌انگيز مىباشد . به اين جهت مىتوان اين گونه بحث‌ها را به عنوان « شگفتىهاى عصر درخشان ظهور » و آن زمان را « زمان شگفتىها » ناميد .\r\nممكن است ايجاد تحوّل در مسألهء زمان و مكان در عصر ظهور و بحث در اين باره براى ما تازگى داشته باشد ، ولى با جستجو در روايات و گفتار خاندان وحى عليهم السلام مىبينيم اين بحث‌ها عنوان شده و بنابر اين آشنا نبودن جامعهء ما با طرح اين گونه مطالب مهمّ ، دليل بر اين نيست كه آن بحث‌ها در روايات اهل بيت عليهم السلام عنوان نشده‌اند .\r\nروايتى را كه در اينجا نقل نموديم ، نمونه‌اى از آنهاست كه در آن امام\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nصادق عليه السلام از شكسته‌شدن محدوديّت مكان در عصر ظهور پرده برداشته‌اند و آن را به عنوان يك مطلب قطعى و حتمى بيان فرموده‌اند .\r\nمحدود بودن بشر در طول تاريخ تاكنون به زمان و مكان و مقيّد بودن انسان به اين دو ، مسأله‌اى نيست كه نيازى به توضيح و بحث داشته باشد و براى همه روشن است كه انسان در بند زمان و مكان اسير بوده و هست و تاكنون براى نجات از آن نقشه‌هاى فراوانى كشيده است ولى شكسته‌شدن محدوديّت در سطح عالى در عصر ظهور واقع مىشود .\r\nجمله‌اى كه امام صادق عليه السلام مىفرمايند\r\n( . . . ليرى أخاه الّذي في المغرب . . . )\r\nدليل بر شكسته‌شدن نسبى محدوديّت مكان است ؛ زيرا در اين روايت زمان ظهور حضرت بقيّة اللَّه الأعظم ارواحنا فداه اين گونه توصيف شده است كه : در آن زمان حتماً مؤمن از مشرقِ عالم ، برادرش را در غرب عالم مىبيند .\r\nاين نكته ، دليل بر آن است كه فاصلهء صدها هزار كيلومتر ميان دو نفر و دور بودن آن‌ها از يكديگر در اين مسافت طولانى ، دليل بر اين كه آن‌ها يكديگر را نبينند نمىشود و بُعد مكانى و فاصله بودن ميان دو نفر حتّى در اين سطح وسيع ، آن‌ها را از ديدن يكديگر محروم نمىنمايد .\r\nاين خود دليل بر شكسته‌شدن نسبى مسألهء مكان است به گونه‌اى كه با وجود آن همه مسافت ، گويا آنان در كنار يكديگر و هر دو در يك مكان هستند . اين همه پيشرفت بر اثر تحوّلى است كه در قدرت ديد انسان‌ها به وسيلهء اختراع دستگاه‌هاى پيشرفته ايجاد مىگردد ؟\r\nبا تكميل عقل‌ها براى يافتن علم و آگاهى - علاوه بر قدرت سمع و بصر - قدرت‌هاى فرامادّه وسيلهء بسيار مهمّى براى كسب علم و آگاهى مىباشد .\r\nبا وجود همهء احتمالاتى كه نقل كرديم ، ممكن است كه رؤيت و ديدن يكديگر در عصر ظهور از شرق يا غرب عالم ، به گونه‌اى ديگر باشد كه فكر ما به آن راه نمىيابد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nنگاهى به صنعت روز\r\nاز مطالبى كه پيرامون پيشرفت شگفت‌انگيز علم و دانش در روزگار درخشان ظهور ذكر نموديم و از نكته‌هايى كه دربارهء تكامل انديشه و فرهنگ در عصر حكومت جهانى امام زمان ارواحنا فداه ياد نموديم ، روشن مىشود كه بسيارى از تكنيكهاى صنعتى و وسايلى كه اكنون بشر از آن استفاده مىكند - به دليل تكامل علم و فرهنگ - از رده خارج شده و همان گونه كه اكنون بشر به خاطر داشتن ماشين‌هاى مدرن و تندرو ؛ كالسكه ، گارى و درشكه را كنار گذارده ، در آن زمان نيز با تكاملى كه انسانها در زمينهء علم و دانش به آن مىرسند ، بسيارى از وسايلى را كه امروز آن‌ها را مدرن و پيشرفته مىدانند رها نموده و از وسايل پيشرفتهء عصر جهش و تكامل علمى بهره مىبرند .\r\nآيا صحيح است كه جهان بشريّت با پيشرفت بىسابقه و شگفت‌انگيزى كه در تمام ابعاد علم و دانش مىنمايد ، باز هم از وسايل دوران گذشته استفاده كند ؟ !\r\nآيا استفاده از وسيله‌هاى دوران گذشته با وجود وسايل پيشرفته ، عقب‌گرد به زمان گذشته نيست ؟ !\r\nبىترديد و با قاطعيّت مىتوان گفت : همان گونه كه اكنون انسان نخ و سوزن را رها كرده و از چرخ‌هاى پيشرفتهء خياطى استفاده مىكند ، و همان گونه كه از گارى ، كالسكه و درشكه دست برداشته و سوار آخرين ماشين‌هاى مدرن مىشود ؛ پيشرفت زمان و تكامل علم و فرهنگ بيشتر وسايل كنونى را - اگر نه همهء آن‌ها را - كنار نهاده و با استفاده از پيشرفت سريع و خارق العادهء علم و دانش ، به ساختن وسايلى مىپردازد كه وسيله‌هاى اين زمان در برابر آن‌ها داراى ارزش نيست .\r\nبراى روشن شدن مطلب به عنوان مثال مىگوييم : اگر كسى كه بتواند از انرژى خورشيد بهره گرفته و ماشين و وسايل خود را با آن به حركت درآورد ،\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nآيا صحيح است كه از بنزين و گازوئيل استفاده كرده و فضا را آلوده سازد ؟ !\r\nهمان گونه كه در گذشته بيان كرديم در آن روزگار پرشكوه نه تنها انسان به بهترين وجه و كاملترين نوع از وسايل موجود مادّى در علم و صنعت بهره‌گيرى مىكند ؛ بلكه با پيشرفت در امور معنوى و راهيابى به ملكوت اشياء به قدرت‌هاى بسيار ناشناخته در عصر ما ، دست مىيابد و با بهره‌گيرى و استفاده از آن‌ها به وسيله‌هاى بسيار پيشرفته و مدرن دست يافته و در زندگى از آن‌ها بهره مىگيرد .\r\nبنابراين مىگوييم : وسايل پيشرفتهء عصر ما - و يا حداقلّ بسيارى از آن‌ها - در آن عصر درخشان علم و فرهنگ ، كنار نهاده مىشوند .\r\nبديهى است اين كار به معناى بازگشت به زمان‌هاى قبل و عقب‌گرد به دوران‌هاى گذشته نيست ؛ بلكه با تكامل دانش و بينش انسان‌ها در عصر فرخندهء حكومت الاهى حضرت بقيّة اللَّه الأعظم ارواحنا فداه انسان‌ها با جهش به سوى تكامل علم و صنعت ، از وسيله‌هايى استفاده مىكنند كه بهره‌گيرى از وسايل پيشرفتهء كنونى نسبت به آن‌ها همچون استفاده از گارى و درشكه در اين زمان است !\r\nاين يك حقيقت واضح و روشن براى همهء كسانى است كه روزگار پرشكوه ظهور را عصر تكامل علم و دانش و بينش مىدانند .\r\nزيرا مىدانند همان گونه كه پيشرفت علم نسبت به گذشته در يك قرن اخير تحوّلات زيادى در صنعت به وجود آورد ، پيشرفت خارق‌العادهء دانش در عصر حكومت الاهى امام عصر ارواحنا فداه ، تحوّلات بسيار مهمّ و شگفت‌انگيزى براى جامعهء بشريّت به ارمغان خواهد آورد كه پيشرفت كنونى در برابر آن اهميّتى ندارد .\r\nخورشيد يك منبع بسيار مهمّ نور و روشنايى ، قدرت و انرژى است كه بشر هنوز با همهء ادّعايى كه در زمينهء پيشرفت علم و دانش دارد نتوانسته است\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nاز انرژى خورشيد استفادهء كامل نموده و همان گونه كه با بستن سدّ از هدر رفتن آبها جلوگيرى مىكند ، با ذخيره نمودن كامل انرژى خورشيد ، از اين قدرت بسيار عظيم استفاده نمايد .\r\nآنچه تاكنون دانش بشر به آن راه يافته و از آن آگاه شده است ، شناخت خورشيد به عنوان يك منبع بسيار مهمّ حيات و داراى انرژىهاى پرتوان حياتى است ؛ ولى اين نكته كه راه استفاده از آن چيست و چگونه مىتوان به آن راه يافت و به چه وسيله مىتوان استفاده از انرژىهاى خورشيد را جايگزين استفاده از نفت و گازوئيل و . . . نمود ، موضوعى است كه هنوز در پردهء ابهام باقى مانده و تاكنون جز مواردى اندك ، از آن بهره‌اى نبرده است .\r\nگذشته از خورشيد و انرژىِ آن ، ماه يك منبع بسيار مهمّ و پرقدرت است كه نيروى آن بر زمين و موجودات آن تأثير بسيار فراوان دارد ، ولى متأسّفانه بشر با همهء ادّعاهايى كه دربارهء پيشرفت علم و دانش دارد ، نتوانسته است انرژى ماه را كنترل و ذخيره نموده و آن را در اختيار خود قرار داده و به گونهء صحيح از آن بهره‌مند شود .\r\nتأثير نور ماه بر آبهاى زمين و جزر و مدّ درياها و همچنين تأثير آن بر جسم و روان انسان‌ها و نيز تأثير شگفت آن بر اشياء ديگر از مطالبى است كه دانشِ كنونى به آن پى برده است ولى راه كنترل و يا ذخيرهء آن و استفاده از آن را در موارد لازم به دست نياورده است . « 1 » از خورشيد و ماه كه بگذريم نور ستارگان و انرژى كهكشان‌ها نيز از قدرت‌هاى بسيار شگفت‌انگيزى است كه هنوز جوامع علمى جهان ، رازهاى آن را نگشوده و از چگونگى انباشتن و ذخيرهء آن‌ها چيزى به دست نياورده است .\r\n\r\n\r\n","description":"","footnote":"\r\n( 1 ) . دربارهء آثار بسيار شگفت نور ماه رجوع كنيد به :\r\nاز كتاب‌هاى قديم : گلزار اكبرى ؛ تأليف : مرحوم آية اللَّه شيخ على اكبر نهاوندى .\r\nو از كتاب‌هاى جديد : فوق طبيعت ؛ تأليف : « ليال واتسن » ، ترجمهء شهريار بحرانى و احمد ارژمند .\r\n","page_name":" 242 ","page_number":242},
  {"content":"\r\n\r\nتأثيرى كه خداوند براى طلوع بعضى از ستارگان بر زمين و زمينيان قرار داده ، آنچنان شگفت‌انگيز است كه فراتر از باور بسيارى از افراد است !\r\nراه خود را بسيار دور كرديم از زمين به ماه و خورشيد رفته و از آنجا به كهكشان سفر نموديم ، اكنون به وطن خود - زمين - بازمىگرديم كه شگفتىهاى مهمّ آن نيز هنوز سربسته باقى مانده ، به گونه‌اى كه علم و دانش كنونى بسيار ناتوان از درك و فهم اسرار آن است و هنوز رازهاى خلقتِ زمين همچنان ناگشوده باقى مانده است .\r\nروزگارى كه حكومت مطلقهء الاهى حضرت بقيّة اللَّه الأعظم ارواحنا فداه سراسر گيتى را فرا گيرد و كسانى كه شاهد خلقتِ زمين و زمان ، ماه و خورشيد ، كهكشان‌ها و سحابىها بوده‌اند براى انسان‌ها ظاهر شده و بر آنان حكومت نمايند ، سراسر جهان را با نور علم و دانشِ خويش روشن ساخته و ظلمت و تاريكى و جهل را از جامعه دور مىسازند .\r\nآرى ؛ در آن روزگار - همان گونه كه خود وعده داده‌اند - هيچ گونه دانشى باقى نخواهد ماند و هيچ رازى پنهان نخواهد بود . « 1 »\r\nما اكنون با ياد آن روزگارِ ناشناخته ! كه اسرار جهان فاش مىشود و رازى ناگشوده نمىماند ، قلب خود را شاد مىنماييم و با اميد به هر چه زودتر فرا رسيدن آن روزگار پرشكوه به سر مىبريم و نيز با شِكوه از وضع كنونى ، آه سرد از دل پردرد مىكشيم ، شايد كه آه دل را اثرى باشد .\r\n\r\nدر عصر ظهور سرنوشت اختراعات كنونى چيست ؟\r\nگفتيم دو عامل اساسى و مهمّ : 1 - راهنمايىهاى امام عصر عجّل اللَّه تعالى فرجه الشريف ، 2 - تكامل عقلى و رشد فكرىِ مردم عصر ظهور ، آنان را با سرعت هر چه بيشتر به سوى علوم و آگاهىهاى بس بلند مىرساند و تمدّنى بس عظيم را براى آنان به ارمغان مىآورد .\r\n\r\n\r\n","description":"","footnote":"\r\n( 1 ) . اشاره به روايتى كه حضرت اميرالمؤمنين عليه السلام فرموده‌اند : « ما من علم إلّا وأنا أفتحه والقائم يختمه » .\r\n","page_name":" 243 ","page_number":243},
  {"content":"\r\n\r\nاكنون اين سؤال را مطرح مىكنيم كه با پيشرفت عجيب علم و تمدّن در زمان پرشكوه ظهور ، سرنوشت اختراعات كنونى چه خواهد شد ، آيا آن‌ها نابود خواهند شد ؟ آيا مردم عصر ظهور از آن‌ها استفاده خواهند نمود ؟ و آيا . . .\r\nاين سؤالى است كه ممكن است در ذهن بعضى از افراد وجود داشته باشد و سزاوار است كه پاسخى قانع كننده به آن داده شود .\r\nما براى پاسخ گويا و مفصّل به اين سؤال ، اختراعات اين زمان را دسته‌بندى مىكنيم تا بتوانيم پاسخ جالبى را به خوانندگان محترم ارائه دهيم :\r\n\r\nاختراعات زيان‌بار نابود مىشوند\r\nتعدادى از اختراعات كه تا اين زمان انجام گرفته است شامل وسايل ويرانگرى مىشود كه در جنگ‌ها و كشتارها آن‌ها را به كار گرفته و مىگيرند مانند بمب‌هاى اتمى ، و . . . .\r\nبديهى است وجود اين گونه اختراعات كه جز تباهى و ويرانگرى و خونريزى براى جامعهء بشريّت چيزى به ارمغان نياورده و جز ظلم و فساد اثر ديگرى نداشته است ، با حكومت عدلِ الهى حضرت بقيّة اللَّه الأعظم عجّل اللَّه تعالى فرجه سازگار نيست .\r\nروشن است كه نابود ساختن چنين وسايلى ، به نفع جامعهء بشريّت مىباشد و براى نجات انسان‌ها و ديگر موجودات بايد اين گونه وسايلِ مخرّب نابود شوند .\r\nنه تنها در حكومت عادلانهء حضرت مهدى ارواحنا فداه اين گونه وسايل نابود مىشوند ، بلكه گاهى در طول تاريخ برخى از پادشاهانى كه از انسانيّت بهره‌اى داشته‌اند با ساختن اين گونه وسايل اگرچه به آن كاملًا نياز داشته‌اند سخت مخالفت ورزيده‌اند .\r\nيكى از كسانى كه با ساختن اين گونه وسايل ويرانگر سخت مخالفت ورزيد « لوئى پانزدهم » است .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n« لوئى پانزدهم » را از سلاطينى دانسته‌اند كه براى علم و دانش ارج و قرب فراوانى قائل بود و دانشمندان را احترام مىگذاشت و امكان فعاليّت و پژوهش‌هاى آن‌ها را فراهم مىساخت . در دوران سلطنت او شيميدانى به نام « دوبره » نوعى آتش مخرّب با تأثير شگرف و آنى ساخته بود كه هيچ كس قدرت مقابله يا پرهيز از آن را نداشت . و حتّى آب هم به جاى خاموش كردن آن ، بر آتش و قدرت او مىافزود .\r\n« دوبره » در كانال ورساى در حضور پادشاه و در محوطهء زرّاد خانهء پاريس ، مادّهء اختراعى خود را آزمايش كرد و « لوئى پانزدهم » كه شديداً متعجّب و متوحّش شده بود ، از اين كه مىديد مادّه‌اى وجود دارد كه مىتواند شهرى را به آتش بكشد و يا فوجى را نابود كند ، دستور داد كه اين اختراع فوراً از بين برده شود و اسرار آن با كسى در ميان گذاشته نشود .\r\nبا آن كه « لوئى پانزدهم » در آن زمان با انگلستان جنگ مىكرد و براى نابودى نيروى دريايى دشمن نياز به چنين اسلحهء مخرّبى داشت ، با اين حال به گفتهء خود براى نجات بشريّت مصلحت در آن ديد كه آن سلاح را به كار نگيرد و در نابودى آن بكوشد . « 1 »\r\n\r\nعلم نمىتواند جهان را رهبرى كند\r\nاگرچه در قرن هفدهم و هيجدهم ميلادى بسيارى از دانشمندان ، بر اثر پيشرفت‌هايى كه در علم به دست آمده بود ، گمان مىكردند روزگارى مىرسد كه علم جهان را رهبرى كند و در سايهء قوانينى كه با استفاده از علم وضع مىشود ، دنيا را از نابسامانىها و گرفتارىها نجات مىدهند ؛ ولى گذشت زمان ثابت كرد حقيقت غير از آن است كه آنان گمان مىكردند . زيرا پيشرفت علم و دانش نه تنها جهان را از بىعدالتى و نابسامانى نجات نداد بلكه بر رنج و اندوه و گرفتارىهاى جامعهء بشريّت افزود .\r\n\r\n\r\n","description":"","footnote":"\r\n( 1 ) . تاريخ ناشناختهء بشر : 105 .\r\n","page_name":" 245 ","page_number":245},
  {"content":"\r\n\r\nتاريخ نشان‌دهندهء اين حقيقت است كه تاكنون ميليون‌ها نفر بر اثر پيشرفت علم ، جان خود را از دست داده‌اند ، ميليون‌ها نفر بىخانمان شده و از هستى ساقط گشته‌اند . همهء اين‌ها به خاطر اين نكته است كه علم پيشرفت كرده است ولى انسانيّت تقويت نشده است ، در صورتى كه پيشرفت بايد همه جانبه باشد نه تك‌بُعدى .\r\nعلم در صورتى كه همراه با عقل و انسانيّت پيشرفت كند ، جامعه را به سوى تكامل مىبرد ولى اگر بدون اينها باشد ، هستى اجتماع را به نيستى مىكشد .\r\n چو دزدى با چراغ آيد * گزيده‌تر برد كالا \r\nنظام آفرينش بر مبناى تكاملِ صحيح قرار دارد به اين معنى كه همهء نباتات ، حيوانات و انسان‌ها از روزى كه خلق مىشوند تكامل آنان شروع مىشود . اگر آنان به همان حالى كه در روز اوّل خلقت‌شان هستند باقى بمانند ، دنيا به چه صورتى در خواهد آمد ؟ بنابراين تكامل به اين معنى ، از شرايط حتمى زندگى است .\r\nنكتهء مهمّى كه وجود دارد اين است كه تكامل جسمى بايد همراه و همگام با تكامل فكرى و روحى باشد ، يعنى همان گونه كه كودكان از نظر جسمى رشد پيدا مىكنند بايد از نظر فكرى و روحى نيز تكامل بيابند . اگر آنان از نظر جسمى رشد نمايند ولى در افكار و انديشه‌هاى كودكانهء آنان هيچ گونه تحوّلى ايجاد نشود ، جامعه به چه وضعى درمىآيد ؟ !\r\nپس تكامل جسمى انسان‌ها بايد همراه با تكاملى فكرى و رشد عقلى آنان باشد .\r\nاين همراهى و همگامى بايد در تمام ابعاد جامعه وجود داشته باشد و گرنه در صورتى كه بشر از جهتى داراى تكامل باشد و از جهت ديگر تنزّل كند يا همچنان متوقّف بماند ، تعادل در آن اجتماع از ميان مىرود و جامعه را به سقوط مىكشاند .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبنابراين ، همان گونه كه جامعه در راه علم و صنعت تلاش مىكند و خواهان پيشرفت و تكامل علم و صنعت و رسيدن به اوج مسائل مادّى است ؛ بايد از نظر روحى و معنوى ، در حالِ تكامل باشد و گرنه پيشرفت در علم و صنعت بدون توجّه به مسائل روحى و معنوى ، آينده‌اى بسيار تاريك و خطرناك را به ارمغان مىآورد !\r\nاگر جامعهء بشريّت و طرفداران مدرنيزه كردن جهان در جستجوى پيشرفت و تكامل هستند ، بايد در راه تكميل و تكامل فكرى و روحى جامعه نيز تلاش كنند ، نه اينكه فقط به تكامل ابزارى كه مىسازند ، بپردازند .\r\nاوّل بايد در ساختار وجود انسان‌ها از نظر شخصيّت ، افكار و انديشه‌ها تحوّل و تكامل ايجاد شود تا پيشرفت واقعى در تمدّن و صنعت به وجود آيد ، و گرنه پيشرفت تك‌بعدى جهان را به نابودى و انهدام تهديد مىكند .\r\n\r\nآيندهء جهان و جنگ جهانى\r\nمعروف‌ترين شخصيّت‌هاى جهان در گذشته و حال ، از نابودى و انهدام جهان ترس و هراس داشته‌اند و دانسته و مىدانند كه اين سرنوشت را خود براى مردم جهان به وجود آورده‌اند . يكى از اين گونه افراد اينشتين است :\r\n« راسل » مىگويد : بمب اتمى و حتّى بيشتر از آن بمب هيدروژنى ، سبب ايجاد وحشت‌هاى تازه‌اى شده و نتايج علم را در زندگى بشر ، بيش از پيش در معرض ترديد قرار داده است . حتّى بعضى از صاحب‌نظران برجسته ، كه « اينشتين » به شمار آنان است ، خاطر نشان ساخته‌اند كه خطر محو حيات ، اين سيّارهء خاكى را تهديد مىكند . « 1 »\r\n« دكنت دونوئى » مىگويد : امروز كه بشريّت ، در نتيجهء به كار بردن نيروى اتميك ، تهديد به انهدام كامل مىشود ، مردم تازه متوجّه مىشوند كه تنها نجات\r\n\r\n\r\n","description":"","footnote":"\r\n( 1 ) . آية الكرسى ، پيام آسمانى توحيد : 213 .\r\n","page_name":" 247 ","page_number":247},
  {"content":"\r\n\r\nمؤثّر آن‌ها ، منوط به توسعهء بيشتر و عالىتر اخلاق انسان است . براى اوّلين بار در تاريخ بشر ، انسان از كارى كه با هوش خود انجام داده بيمناك است . « 1 »\r\nآرى ؛ اكنون بسيارى از سياستمداران اروپايى دربارهء آيندهء انسان و جهان در هراس عجيبى به سر مىبرند و نمىدانند آيا سرانجام بر اثر استفاده از سلاح‌هاى هسته‌اى جهان بكلّى نابود خواهد شد يا نه ؟ !\r\nيكى از عوامل مهمّى كه آيندهء جهان را تهديد نموده و زمينهء جنگ جهانى را فراهم مىكند ، فروش وسايل پيشرفتهء نظامى به دولت‌هاى ديگر است .\r\nسياستمداران براى كسب ثروت بيشتر و نيز نفوذ فراوان‌تر در كشورهاى ديگر ، دست به اين گونه كارهاى ويرانگر مىزنند .\r\nفروش تسليحات نظامى به كشورهاى ديگر ، يكى از منابع مهمّ درآمد براى كشورهاى بزرگ به حساب مىآيد . از اين جهت هر روزى سلاحى تازه‌تر به بازار مىآيد و هر روز اسحله‌اى ، قويتر از اسلحهء ديگر درست مىشود . اينك اين گزارش را مطالعه كنيد :\r\n« . . . دو بمبى كه در اواخر جنگ جهانى دوّم روى دو شهر ژاپنى « هيروشيما و ناكازاكى » انداخته شد ، خرابىهاى زيادى بر جاى گذاشت ، حال آن كه بمب نوترونى بر خلاف بمب اتمى فقط كشنده است و حتّى به اندازهء يك سر سوزن قدرت تخريب ندارد .\r\nقدرت انفجارش ناچيز است ؛ زيرا 80 درصد انرژى آن به شكل اشعّهء نوترون آزاد خواهد شد . اين اشعّه بر هر ميدان جنگى كه ساطع شود ، كليّهء موجودات زنده حتّى موجودات ذرّه‌بينى را نابود خواهد ساخت » .\r\n« ساموئل كوهن » دربارهء معايب و محاسن اختراع خود ! چنين ادامه مىدهد :\r\nبمب نوترونى دو عيب عمده دارد : اوّل اين كه چون شهرها و ساختمان‌ها را بىآسيب مىگذارد ، ممكن است دشمن آن‌ها را اشغال كند و يا اين كه براى\r\n\r\n\r\n","description":"","footnote":"\r\n( 1 ) . آية الكرسى ، پيام آسمانى توحيد : 213 .\r\n","page_name":" 248 ","page_number":248},
  {"content":"\r\n\r\nنابودى آن‌ها از سوى دشمن بمب اتمى به كار رود . و عيب دوّم اين بمب در محدودهء عملش تمامى موجودات حتّى موجودات انگلى را نابود مىسازد و شهر بزرگى را در يك ميليونيم ثانيه به يك گورستان خاموش مبدّل مىسازد و ساير موجودات نيز آسيب خواهند ديد .\r\nامّا به نظر من بمب نوترونى « اخلاقىتر » از بمب هسته‌اى است ؛ چرا كه بمب هسته‌اى كه از شكسته‌شدن هستهء اتم ساخته مىشود . پس از انفجار علاوه بر كشتار ، بسيارى را كور ، كر ، و ناقص‌العضو مىكند ، حال آن كه بمب نوترونى با قدرتى كه دارد ديگر هيچ كس را ناقص العضو باقى نخواهد گذاشت » . « 1 »\r\nسخن پدر بمب نوترونى حكايت از خيلى چيزها مىكند ، از جمله آن كه آدم‌كشى جزو ارزش‌ها به شمار مىرود و اگر بمبى ساخته شود كه هيچ انسانى را بر روى زمين باقى نگذارد ، بمب بسيار اخلاقى است . آرى ؛ سرانجامِ انسانى كه از خدا بريده و ارزش‌هاى الهى را رها كرده است ، اين چنين است ! » . « 2 »\r\n« با محكوم ساختن ماشين و فنّ جمعى نيز علم را محكوم دانسته‌اند ، تا بدانجا كه اين سخن تلخ مأيوس‌كننده را « برتراندراسل » دربارهء علم گفت :\r\n« شايد ما در عصرى به سر مىبريم كه عصر فناى نوع بشر است . اگر چنين به وقوع پيوندد ، گناه آن بر گردن علم خواهد بود . » « 3 »\r\nدر دههء 1960 ، دشمنى نسبت به علم و سرخوردگى از آن به صورتى وسيع در ميان جوانان و بخصوص جوانان تحصيل كرده و دانشگاهى رواج گرفت ، زيرا بشر از اينهمه مسائل و مصائب ناشى از گسترش فنون به ستوه آمده است . » « 4 »\r\n« تمدّن كنونى غربى ، همانطور كه علم را به منافع غير انسانى و حقيرانه\r\n\r\n\r\n","description":"","footnote":"\r\n( 1 ) . روزنامهء كيهان : 5 شهريور 1360 صفحهء 5 .\r\n( 2 ) . سيماى انسان كامل از ديدگاه مكاتب : 465 .\r\n( 3 ) . علم ، قدرت ، خشونت : 87 .\r\n( 4 ) . روان‌شناسى ضمير ناخودآگاه : 73 .\r\n","page_name":" 249 ","page_number":249},
  {"content":"\r\n\r\nآلوده است ، دموكراسى را نيز پردهء استتار هدف‌هاى نامردمى خود ساخته است . وقت آن رسيده است كه دربارهء سرنوشت اين تمدّن توليد و مصرف بينديشيم و موجبات از خودبيگانگى و بىاعتدالى و درماندگى انسان را ، در آستانهء قرن بيست و يكم ، بشناسيم و به چاره‌جويى بپردازيم . نه با طرد علم و روى آوردن به توهّمات ، بلكه با فرزانگى . « عالمى ديگر ببايد ساخت و از نو آدمى » . بايد فروتنانه از برج عاج تفرعن عالمانهء اين خرد فرود آييم كه متعصّبانه بر اين باور است كه پاسخ همهء پرسش‌ها و نيازهاى انسان را با قرع و انبيق آزمايشگاهى فراهم خواهد ساخت . » « 1 »\r\n« از سال 1945 به بعد جهان در لبهء پرتگاه مرگ و نابودى قرار گرفته و بارها تا مرحلهء سقوط پيش رفته است . تسليحات اتمى ابرقدرت‌ها سايهء عفريت مرگ را بر سر هر جاندارى گسترده و مسابقه‌اى كه در زمينهء تجهيز و تقويت ارتش‌ها با نيروى هسته‌اى صورت مىگيرد ، خطر نابودى زمين و تمدّن و فرهنگ آن را بيش از پيش مطرح مىسازد .\r\nدر بحبوحهء قدرت نظاميان و سياستمدارانى كه در چند دههء پيش طرف ديگر را با سلاح هسته‌اى مورد تهديد قرار مىدادند ، دو دانشمند علم مخالفت با اسلحهء اتمى برافراشتند . اين دو كه خود در ساخت و به صحنه آوردن آن نقش مؤثّرى ايفا كرده بودند ، « آلبرت اينشتين » و « لئواسزيلارد » بود .\r\nدر سال 1962 فيزيكدان‌هاى اتمى در مورد انجام آزمايش‌هاى اتمى هشدار دادند و رسماً اعلام كردند كه 200000 كودك معلول و ناقص الخلقه ظرف يك سال تحت تأثير آزمايش‌هاى بمب اتم به دنيا آمده‌اند . « سزيوم 137 » كه در نتيجهء انفجارات اتمى به وجود مىآيد مستقيماً بر ژن و جنين تأثير مىگذارد و حداقل كودكان شش‌انگشتى و يا با دست و پاى كج و كوله و بىقواره به دنيا مىآيند .\r\n\r\n\r\n","description":"","footnote":"\r\n( 1 ) . روان‌شناسى ضمير ناخودآگاه : 79 .\r\n","page_name":" 250 ","page_number":250},
  {"content":"\r\n\r\nدانشمندانى چون « ژان روستان » و دكتر « دلونى » و پروفسور « مولر » زيست شناس برندهء نوبل از آمريكا ، رسماً نگرانى خود را از اين حيث اعلام داشتند و هشدار دادند كه در صورت تكرار ، محيط زيست با مخاطرات جدّىترى مواجه خواهد شد و از آن پس گروه بىشمارى از دانشمندان سراسر گيتى با آنان هم‌صدا شدند تا جهان با كاهش زرادخانه‌هاى اتمى كه اخيراً صورت گرفت ، نفسى به راحتى كشيد .\r\nدر سال 1962 صدها زيست‌شناس مشهور جهان اجتماعى تحت عنوان « همگى در اثر تشعشعات اتمى خواهيد مرد اگر . . . » تشكيل دادند و در آن جلسه « ژان روستان » طبيعىدان معروف فرانسوى چنين هشدار داد : « . . . موادّ راديوآكتيو بر سر جانداران مرگ و نيستى خواهد باريد و نتيجهء آن ازدياد نسل ديوانگان و معلولان و ناشنوايان و نابينايان خواهد بود » . « 1 »\r\n« نسلى كه بعد از بمباردمان مرگ‌زاى اتمى به وجود خواهد آمد بزرگتر از كف دست نخواهد بود !\r\n\r\nاختراعات ويران‌گر غير اتمى\r\nمسألهء ديگرى كه با آن روبرو هستيم اين است كه نه تنها صنايع اتمى ، بلكه صنايع شيميايى نيز پا به پاى آن در اين مسابقهء مرگ و نيستى شركت دارد و همانطور كه دانشمندان آمريكايى اين مطلب را تأييد كرده‌اند ، تنها اشعّهء ايكس خطراتى 20 برابر تشعشعات اتمى به وجود مىآورد و يا داروهايى كه فرآوردهء صنعت شيميايى هستند و آن‌ها را به سادگى از داروخانه مىخريم ما را با چه مخاطراتى كه مواجه نمىسازند . آن گاه دارو و درمان دست به دست هم مىدهند تا ريشهء ما را بياندازند . ميزان تشعشع هر قدر مىخواهد باشد به گونه‌اى در نسل و نطفه تأثير خواهد گذارد .\r\nبه عبارت بهتر هر كس اگر يك بار هم شده راديوگرافى كرده باشد ، بايستى\r\n\r\n\r\n","description":"","footnote":"\r\n( 1 ) . تاريخ ناشناختهء بشر : 169 .\r\n","page_name":" 251 ","page_number":251},
  {"content":"\r\n\r\nبداند كه تخمه و تابر خود را در معرض اثرات آن قرار خواهد داد .\r\nگفتنى است كه اين تشعشعات مىتواند حتى پرتوهاى تلويزيون و دستگاه‌هاى راديوگرافى و غيره را دربرگيرد و اگر تأثيرات آن در زمان كوتاه ظاهر نشود در سال‌ها و حتى قرن‌هاى آينده اثرات مخرّب و زيانبار خود را آشكار خواهد ساخت .\r\nدكتر « رابرت ويلسون » يكى از دانشمندان عضو كميسيون انرژى اتمى آمريكا اظهار داشته است كه پرتوهاى تلويزيونى تشعشعات زيادترى از آزمايش‌هاى انفجارات هسته‌اى منتشر مىسازند ، شايد به اين علّت است كه مواد زائد كارخانجات اتمى را به هيچ وسيله - حتّى دفن كردن آن‌ها در اعماق اقيانوس‌ها - نمىتوان از بين برد . » « 1 »\r\nاكنون براى روشن شدن پاسخ ما دربارهء اختراعات كنونى ، آن‌ها را به سه دسته تقسيم مىكنيم :\r\n1 - اختراعاتى كه داراى آثار منفى ، شوم و ويران‌گر هستند .\r\n2 - اختراعاتى كه آثار شوم ندارند ولى زمان استفاده و بهره‌بردارى از آن‌ها گذشته است .\r\n3 - اختراعاتى كه داراى آثار منفى نيستند و مورد استفادهء جامعه قرار دارند .\r\n\r\nدستهء اوّل :\r\nبديهى است كه در نظام عادلانه و حكومت عدل‌پرور حضرت مهدى عجّل اللَّه تعالى فرجه نه تنها وسايل ويران‌گر جنگى بلكه هر گونه وسيله‌اى كه در راه فساد ، تباهى و نابودى جسم يا جان انسان‌ها به كار مىرود از ميان برداشته خواهد شد و نابود مىگردد .\r\nبنابراين از مطالب گذشته چنين نتيجه مىگيريم كه از ميان برداشتن وسايل\r\n\r\n\r\n","description":"","footnote":"\r\n( 1 ) . تاريخ ناشناختهء بشر : 171 .\r\n","page_name":" 252 ","page_number":252},
  {"content":"\r\n\r\nويران‌گر و نابود ساختن آن‌ها در حكومت عدلِ الهى حضرت بقيّة اللَّه الأعظم ارواحنا فداه نه تنها وسايل ويران‌گر جنگى بلكه هر گونه وسيله‌اى كه داراى اثر منفى بر جامعهء بشرى است از سر راه انسان‌ها برداشته مىشود و آن حضرت با نابود ساختن آن‌ها بشريّت را از آثار شوم و منفى آن‌ها نجات خواهند داد .\r\nپس در حكومت امام عصر ارواحنا فداه آن دسته از اختراعات كه داراى اثرات شوم ، ويران‌گر و منفى هستند به نابودى كشيده شده و از ميان برداشته مىشوند .\r\n\r\nدستهء دوّم از اختراعات\r\nدستهء دوّم از اختراعات كنونى ، آن قسمت از اختراعاتى هستند كه داراى آثار منفى نيستند ولى در عصر ظهور دوران بهره‌ورى و استفاده از آن‌ها گذشته است . مانند وسايل طبّى و يا برخى از وسايل جنگى كه در جهادهاى عادلانه مورد استفاده قرار مىگيرند .\r\nاين گونه وسايل نيز از بين خواهند رفت ؛ زيرا نيازى به وجود آن‌ها در ميان جامعه وجود ندارد . روشن است وقتى كه صحّت و سلامتى ، تمامى جهانيان را فرا گرفته و همه از صحّت روحى و جسمى برخوردار باشند ، اصلًا نيارى به وسايل جنگى نابودكنندهء بشر و يا وسايل طبّى كه ديگر قابل بهره‌بردارى نيستند ، وجود ندارد .\r\nپس وقتى كه بيمارى باقى نماند تا نياز به وسايل طبّى وجود داشته باشد ، آن وسايل كنار گذارده مىشوند .\r\n\r\nبىنيازى از وسايل جنگى\r\nهميشه جنگ‌ها و خونريزىها عوامل گوناگونى داشته‌اند كه به خاطر آن‌ها ملّتى بر ملّت ديگر هجوم برده و به كشت و كشتار يكديگر پرداخته‌اند . دو چيز عامل اساسى كشتارهايى بوده است كه در طول تاريخ صحنهء گيتى را با خون مردم رنگين نموده است :\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n1 - ضعف و كمبود 2 - افزون طلبى .\r\nبا يك نگاهِ دقيق به صفحات تاريخ مىتوان دريافت دو موردى را كه به عنوان نمونه نام برديم ، اساس بسيارى از جنگ‌هاى مهمّ تاريخ بوده است ؛ زيرا كمبود زمين‌هاى حاصلخيز ، رودخانه‌هاى پرآب ، دامدارىهاى وسيع و معدن‌هاى عظيمِ نفت ، طلا و . . . حكومت‌هاى ظالم را تحريك نموده است تا به همسايگان خود كه از اين نعمت‌ها برخوردار بوده‌اند هجوم برده و سرزمين و اموال آنان را تصاحب كنند . عامل اصلى اين گونه خونريزىها كمبود و ضعف و كاستىهايى بوده است كه حكومت مهاجم آن را در كشور خود مشاهده مىنموده است .\r\nعامل مهمّ ديگر در بسيار از جنگ‌ها و خونريزىهايى كه در تاريخ واقع شده است افزون طلبى دولت‌هاى مهاجم بوده است . يعنى كشورى كه آتش جنگ را روشن نموده و دو ملّت را به جان يكديگر انداخته ، نه تنها ضعف و كمبود در مواردى كه ذكر نموديم نداشته است ؛ بلكه با همهء امكانات و بهره‌هاى فراوانى كه داشته ، براى افزون نمودن آن‌ها به كشور ديگر چشم دوخته و براى توسعه‌بخشيدن و افزايش‌دادن حكومتِ خويش به كشور ديگر حمله‌ور شده است .\r\nاگر در جنگ‌هاى طولانى و لشكركشىهايى كه در صفحات تاريخ ثبت شده نگاه كنيد به روشنى درمىيابيد كه افزون‌طلبى يك عامل مهمّ در جنگ‌ها ، كشتارها و حمله‌هاى آنان بوده است .\r\nالبتّه همان گونه كه گفتيم كمبود و ضعف ، و افزون‌طلبى دو عامل مهمّ براى جنگ‌ها و خونريزىهايى بوده‌اند كه در تاريخ انجام گرفته است ؛ و گرنه جنگ‌ها اسباب و عوامل ديگرى نيز داشته‌اند كه به خاطر آن‌ها آتش جنگ شعله‌ور شده و خون مردم صفحهء گيتى را رنگين ساخته است .\r\nدربارهء دو موردى كه نام برديم دقّت كنيد : ضعف و كمبود و همچنين افزون طلبى « دو عامل برونى » حكّام و دولتمردان بوده است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبسيارى از جنگ‌ها نه بر اساس « عوامل برونى » بلكه بر اساس « عوامل درونى » حكّام صورت گرفته است .\r\n« عقده‌هاى روانى » كه از شمار مهمّ « عوامل درونى » است تاكنون بسيارى از افراد را به صورت جرثومه‌هاى خون‌آشام درآورده كه با شعله‌ور ساختن آتش جنگ و ريختن خون مردم بيچاره ، صفحات تاريخ را رنگين ساخته‌اند .\r\nبديهى است بشر با تكامل عقلى از اين گونه عقده‌ها رهايى يافته و عوامل درونى و برونى براى شعله‌ور شدن فتنهء جنگ نابود مىگردد و صلح و صفا و آرامش سراسر گيتى را فرا مىگيرد . در اين صورت چه نيازى به بمب‌هاى مرگبار اتمى و غير اتمى وجود دارد ؟ !\r\nاز آنچه گفتيم پاسخ سؤال راجع به قسم دوّم از اختراعات كنونى به خوبى واضح مىشود . بديهى است وقتى زمينهء به كارگيرى چيزى از ميان رفت ، آن چيز نيز محكوم به نابودى است و به دست فراموشى سپرده خواهد شد .\r\n\r\nدستهء سوّم از اختراعات\r\nدستهء سوّم از اختراعاتى كه در دوران غيبت مورد استفادهء مردم مىباشند وسيله‌هايى هستند كه آثار منفى در آن‌ها وجود ندارد . آيا وضع اين گونه ابزار آلات چگونه خواهد بود ؟\r\nدر پاسخ به اين مورد از اختراعات - كه تعداد آن‌ها نيز زياد است - بايد بگوييم : با توجّه به پيشرفت بيش از حدّ علم و دانش و تكامل عقلى و افزايش فراوان قدرت‌هاى مغزى و به كار افتادن كامل نيروهاى فكرى ، بديهى است كه وسايل پيشرفتهء مهمّى اختراع خواهد شد كه با وجود آن‌ها نيازى به وسيله‌هاى عقب‌مانده و از رده خارج شده وجود نخواهد داشت .\r\nبراى توضيح مطلب وسائلى را كه در اين زمان مورد استفاده قرار دارند مقايسه كنيد با وسيله‌هايى كه تا يك قرن قبل مورد استفاده بوده‌اند . به عنوان نمونه آيا مىتوان دلو و ريسمان را با پمپ‌هاى قوى آب مقايسه نمود ؟ ! آيا\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nدستگاه‌هاى قدرت‌مندى را كه براى كشيدن آب از قعر چاه‌ها يا رودخانه‌ها ساخته شده‌اند ، جايى براى استفاده از دلو و ريسمان باقى مىگذارد ؟ !\r\nالبتّه هنوز در بسيارى از نقاط محروم جهان مردم مستضعف و بىپناه از دلو و ريسمان استفاده مىكنند و اين به خاطر ضعفِ كشورهاى به اصطلاح متمدّن است كه صنعت تمام نقاط جهان را فرا نگرفته و مورد استفادهء همهء مردم جهان واقع نشده است . امّا در دوران شكوهمند ظهور وضع جهان اين گونه نخواهد بود .\r\nما دربارهء ويژگىهاى حكومتى حضرت بقيّة اللَّه ارواحنا فداه گفته‌ايم يكى از ويژگىهاى حكومتى آن حضرت ، جهانى بودن حكومت آن بزرگوار است و جهانى بودن حكومت آن حضرت نه تنها به معناى حكومت واحد در سراسر گيتى است بلكه به معناى بهره‌مندى همهء مردمان جهان از امكانات آن روزگار درخشان نيز هست .\r\n\r\nتبليغات گسترده و توخالى غرب\r\nغرب براى خودنمايى و فريفتن مردم جهان دست به تبليغات گسترده‌اى در زمينهء علوم گوناگون زده است كه روان‌شناسى نمونه‌اى از آن‌ها است .\r\nطرح مسائل روان‌شناسى در كشورهاى بزرگ جهان آنگونه گسترش يافته كه به پندارِ خود آنچنان پيشرفت نموده و به نكته‌هاى تازه دست يافته‌اند كه از روان‌شناسى گذشته و به فراروان‌شناسى رسيده‌اند ! كسانى كه هنوز جسم خود را نشناخته‌اند و انسان را حتّى از نظر جسم ، موجودى ناشناخته مىدانند چگونه از روانِ خود آگاه شده و آنگاه پا را فراتر نهاده و به فراروان‌شناسى پرداخته‌اند !\r\nآرى ؛ اين چنين است جهان لجام‌گسيختهء كنونى كه از مقام ولايت و سرپرستى نظام عالم روى برتافته و به خاطر بافته‌هاى خويش ، خود را راه‌يافته مىداند !\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nزورگويان جهان نه اكنون ! بلكه از زمان‌هاى بسيار دور ، ملّت‌هاى خود را با استفاده از تبليغات گسترده ، فريب داده‌اند .\r\nآنان با نيرنگ و حيله ، مردمان را سرگرم ساختند و با نقشه‌هاى شوم خود ، افكار و انديشه‌هاى انسان‌هايى را كه پاك زاده شده‌اند ، به گمراهى كشاندند .\r\nآنان نگذاردند انسان‌ها بر اساس فطرت پاك خويش راه نجات را بيابند و منجى و رهائىبخش خود را بخواهند .\r\nآنان علم و تمدّن را به رخ ملّت‌ها كشيدند و با تبليغات گسترده ، افكار مردم جهان را شستشو دادند ؛ با اين كه از اشتباهات خود آگاه بودند .\r\nنمونه‌هاى فراوانى در طول تاريخ - از گذشته تا حال - وجود دارد كه معروف‌ترين دانشمندانِ عصر غيبت از بزرگترين اشتباه‌هاى علمى برخوردار بوده‌اند از « ارسطو » و قبل از او گرفته تا دانشمندان عصر ما اشتباهات فراموش‌نشدنى را در صفحات تاريخ به نام خود ثبت نموده‌اند .\r\n\r\nاز چه كسانى پيروى كنيم ؟\r\nآيا انسان مىتواند از دانشمندانى كه دست به خيانت زدند و لباس خدمت‌گذارى به ستمگرانِ جهان را پوشيدند ، پيروى كند ؟ !\r\nآيا صحيح است ما فريب تبليغات گستردهء غرب را خورده و فريفتهء زندگى ماشينى آنان شويم ؟\r\nستمگران جهان از زمان‌هاى دور به مخالفت با پيامبران الهى برخاستند و تودهء ملّت را از پيوستن به آنان بازداشتند . . .\r\nبا فرارسيدن عصر رسالت رسول خدا حضرت محمّد صلى الله عليه و آله و سلم و عصر امامت خاندان وحى عليهم السلام ، گروهى كه شريرترين افراد در طول تاريخ بودند به مخالفت با خاندان نبوّت برخاستند و مردم را از گِرد خاندان وحى عليهم السلام پراكندند ، و با بازداشتن مردم از نوشتن فرموده‌هاى رسول خدا صلى الله عليه و آله و سلم و بستن باب علم آن بزرگوار ، به عصر جاهليّت تداوم بخشيدند .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nآن‌ها نگذاشتند مردم از آبشخور علمِ وحيانى سيراب شوند و از سرچشمهء زلال دانش الهى بهره‌مند گردند .\r\nآن‌ها نگذاشتند علم و دانش در ميان مردم جهان گسترش يابد و با دور شدن مردم از خاندان وحى عليهم السلام ، آن بزرگواران نكته‌هاى ناب علم و اسرارِ دانش را فقط به بزرگان اصحاب خود آموختند .\r\nآيا انسان از رهبرانى پيروى كند كه همهء اسرار هستى در برابر آن‌ها روشن و آشكار است و علم و دانش آنان به تمامى موجودات جهان توسعه دارد ، يا از دانشمندانى كه خود بارها به جهل و عجز خود اعتراف نموده‌اند ؟ و بارها علم و دانش خود را در برابر مجهولاتشان بسيار اندك و ناچيز شمرده‌اند .\r\nبه عنوان نمونه ، « اسحاق نيوتن » - كه او را از بزرگترين دانشمندان جهان مىدانند - در اين باره گفته است : « من نمىدانم كه از نظر جهانيان چه هستم ؟ از دريچهء چشم خودم به كودكى مىمانم كه در ساحل دريا گرم بازى است و خود را به جستن سنگريزه‌هايى خوش‌تراش از سنگدانه‌هاى ديگر و صدف‌هايى خوش‌نقش‌تر از صدف‌هاى ديگر مشغول مىكند . امّا در اين ميان ، اقيانوس ناگشودهء حقيقت ، از بىكران تا بىكران فراروى او همه جا گسترده است . » « 1 »\r\nاين اعتراف ، واقعيّتى است كه نه تنها دربارهء « نيوتن » بلكه دربارهء همهء افرادى چون او ، صحيح است . البتّه گروه زيادى بر اثر جستجوى فراوان ، سنگريزه‌هاى خوش‌تراش و يا صدف‌هاى خوش‌نقش‌ترى را يافته‌اند ولى پرسش ما اين است : آيا بشر بايد از كودكانى كه سرگرم بازى هستند پيروى كند يا تلاش كند به سوى كسانى كه با اسرار خلقت و رازهاى جهان آفرينش آشنا هستند راه يابد ؟\r\nبديهى است كه گم كردن راه سبب گمراهى مىشود و گمراهى نتيجه‌اش اشتباه و تباهى است .\r\n\r\n\r\n","description":"","footnote":"\r\n( 1 ) . رك : فكر ، نظم ، عمل : 93 .\r\n","page_name":" 258 ","page_number":258},
  {"content":"\r\n\r\n\r\nاشتباه ارسطو ، كپرنيك و بطلميوس\r\nاكنون نمونه‌هايى از اشتباهاتى را كه در حوزهء علم وارد شده نقل مىكنيم :\r\n« ارسطو » تصوّر مىكرد كه خورشيد در يك دايرهء كامل به دور زمين مىگردد .\r\n« كپرنيك » فكر مىكرد كه زمين در يك دايرهء كامل به دور خورشيد مىگردد .\r\nاين دو يك رقابت واقعى داشتند ؛ نمىشد كه هر دو حق داشته باشند ، بعداً معلوم شد كه هر دو اشتباه مىكردند ، مدار زمين بيضوى است . « 1 »\r\nبايد اين واقعيّت را دانست كه « ارسطو » حكيم مشهور مشّائى و بعد از او « بطلميوس » كه پنج قرن پس از وى آمد علم نجوم را مدّت هزار و هشتصد سال از قرن سوّم قبل از ميلاد تا قرن پانزدهم بعد از ميلاد به تأخير انداختند .\r\n« ارسطو » مدّت هيجده قرن نوع بشر را در ظلمت جهل نگاه داشت و نگذاشت كه انسان بتواند خود را از آن ظلمتكده نجات بدهد و مىتوان به جرئت گفت كه ارسطو مدت هيجده قرن پيشرفت علمى بشر را به تأخير انداخت . « 2 »\r\nمىدانيم كه علوم چون حلقه‌هاى زنجير است و يك حلقه از آن به حلقهء ديگر متّصل مىشود و يك علم ، سبب پيدايش علم ديگر مىگردد .\r\nجهل بشر در مورد حركت زمين و سيّارات ديگر به دور خورشيد كه عامل آن ارسطو شد ، مدّت هيجده قرن دو بال آدمى را براى پرواز در عرصهء علم بست و نفوذ ارسطو ، آنچنان زياد بود كه هيچ كس نمىتوانست نظريّهء او را در مورد ثابت بودن زمين محكوم به بطلان كند .\r\nدو چيز قوّت نظريّهء « ارسطو » را در ذهن اقوام جهان افزايش داد : اوّل اين كه « بطلميوس » جغرافيادان مشهور مصرى كه پنج قرن بعد از « ارسطو » آمد ، بر\r\n\r\n\r\n","description":"","footnote":"\r\n( 1 ) . علم و نابخردى : 103 .\r\n( 2 ) . رك : مغز متفكّر جهان شيعه : 302 .\r\n","page_name":" 259 ","page_number":259},
  {"content":"\r\n\r\nنظريّهء او صحّه گذاشت و براى حركات ستارگان نظريّه‌اى ابراز كرد كه سيّارات به دور چيزهايى مىگردند كه متحرّك هستند و آن چيزها به دور زمين گردش مىكنند امّا زمين بدون حركت و ثابت است . بطورى كه مىبينيم « بطلميوس » گردش سيّارات را اطراف زمين دو درجه‌اى كرد و گفت : آن‌ها گرد چيزهايى مىگردند كه آن‌ها به نوبهء خود اطراف زمينِ ثابت ، حركت مىكنند .\r\nعامل دوّم كه قوّت نظريّهء ارسطو را افزايش داد اين بود كه در اروپا ، كليساى مسيحى بر نظريّهء ارسطو صحّه گذاشت و گفت : بدون ترديد آنچه ارسطو راجع به ثبات زمين و اين كه مركز جهان مىباشد گفته حقيقت است .\r\nچون اگر زمين ثابت و مركز جهان نبود ، پسر خدا ( يعنى حضرت مسيح ) در آن ظهور نمىكرد . « 1 »\r\n\r\nاشتباه پوزيدونيوس\r\nفليسوف رواقى ، « پوزيدونيوس » صد سال پيش از ميلاد مسيح ، هيأتى را به سوى اسپانياى غربى رهبرى كرد تا ببيند آيا هنگامى كه در هر غروب ، خورشيد در درياى آتلانتيك فرو مىرود صداى فيش از آن برمىخيزد يا نه ! « 2 »\r\n\r\nاشتباه ارشميدس\r\n« ارشميدس » مىگفت : شمارهء ذرّاتى كه در سراسر جهان هست عدد 10 به توان 63 مىباشد يعنى اگر عدد 10 را شصت و سه بار در خود آن ضرب كنيم ، شمارهء ذرّاتى كه در جهان هست به دست مىآيد .\r\nدر نظر « ارشميدس » ذرّه عبارت بود از كوچكترين جزء از مادّه كه ديگر نتوان آن را به دو قسمت كرد و به همين جهت آن را جزء لايتجزّى مىخواندند . « 3 »\r\n\r\n\r\n","description":"","footnote":"\r\n( 1 ) . مغز متفكر جهان شيعه : 303 .\r\n( 2 ) . جهان در 500 سال آينده : 240 .\r\n( 3 ) . رك : مغز متفكّر جهان شيعه : 367 .\r\n","page_name":" 260 ","page_number":260},
  {"content":"\r\n\r\n\r\nاشتباه ادينگتون\r\n« ادينگتون » دانشمند فيزيكى انگليسى كه در سال 1944 ميلادى درگذشت ، در آغاز آن قرن و هنگام جوانى گفت : مجموع اتم‌هايى كه در هستى وجود دارد عدد 10 به توان هشتاد مىباشد .\r\nيعنى اگر عدد 10 را هشتاد بار در نفس خود ضرب كنند شمارهء اتم‌هايى كه در جهان هست به دست مىآيد .\r\nروزى كه « ادينگتون » شمارهء اتم‌هاى هستى را با اين فرمول رياضى حساب كرد ، منجّمين عقيده داشتند كه شمارهء كهكشان‌ها بطور تقريب يك ميليون عدد است . « 1 »\r\n\r\nاشتباه اينشتين\r\nاينشتين چنين مىپنداشت كه هيچ موجودى نمىتواند داراى سرعتى افزون از سرعت نور باشد . و آخرين سرعت سير در جهان هستى ، سرعت نور است .\r\nاكنون ثابت شده است كه موجوداتى وجود دارند به نام « تاخنون » كه سرعت سير آن‌ها ما فوق سرعت نور است . اگر نظريّهء اينشتين درست بود ، بشر بايد از بسيارى از سفرهاى فضايى در عصر آينده نااميد باشد .\r\nعلاوه بر اين از نظر روايات و فرموده‌هاى خاندان وحى عليهم السلام ملائكه مانند جبرائيل و . . . از عرش و ما فوق كهكشان‌ها تا زمين را در كمتر از لحظه‌اى مىتوانند سير كنند .\r\nاينشتين و افرادى همانند او به خاطر دور بودن از معارف علمى خاندان وحى عليهم السلام ، از اين حقايق آگاهى نداشته و ندارند .\r\nدر كتاب « مغز متفكر جهان شيعه » نقل شده : « زومرفلد » اين تئورى را مطرح ساخت كه ذرّاتى وجود دارند كه حركت آن‌ها سريع‌تر از سرعت نور بوده و داراى اين خاصيّت ويژه هستند كه هرچه\r\n\r\n\r\n","description":"","footnote":"\r\n( 1 ) . رك : مغز متفكّر جهان شيعه : 367 .\r\n","page_name":" 261 ","page_number":261},
  {"content":"\r\n\r\nانرژى آن‌ها كمتر شود ، داراى سرعت بيشترى مىگردند .\r\nتئورى اينشتين در تضادّ با اين فرضيّه متهورانه « زومرفلد » مىباشد ؛ زيرا كه بر اساس تئورى اينشتين ، كليّهء ذرّات در مرز رسيدن به سرعت نور ، داراى جرم بىنهايت هستند .\r\nتئورىهاى متهورّانه و اثبات نشده ، همين كه يك بار در سطح بين المللى مطرح شدند ، به اين زودى كشش خود را از دست نداده و مدّتها همچنان جالب توجّه باقى مىمانند .\r\nاز زمانى كه « زومرفلد » در آغاز قرن جارى تئورى خود را مطرح ساخت تاكنون نسلهاى متعدّدى از دانشمندان علم فيزيك به مطالعه و تحقيق دربارهء اين ذرّات سريع‌تر از نور پرداخته‌اند . ولى تنها در سال 1967 بود كه بالاخره « جرالد - فينبرگ »  grebnicf . G  پرفسور فيزيك تئوريك در دانشگاه آمريكائى كلمبيا ، توانست با رساله‌اى دربارهء ذرّاتى كه حركتشان سريعتر از حركت نور است ، باب بحث مجدّد در اين مورد را باز كند .\r\n« فينبرگ » براى اين ذرّات اسمى هم انتخاب كرد و آن‌ها را « تاخنون »  nenoihcaT  ناميد كه از لغت يونانى « تاخيس »  syhcaT  به معناى « سريع » مشتقّ گشته است .\r\nبار ديگر صداى دانشمندان فيزيك برخاست كه بر اساس تئورى اينشتين ، هيچ چيزى سريع‌تر از نور نمىتواند وجود داشته باشد . امّا چند تن از دانشمندان فيزيك هسته‌اى اين ايده جالب را تعقيب نموده و اكنون به اين نتيجه رسيده‌اند كه چنين ذرّات سريع‌تر از نورى بايد وجود داشته باشند ، ولى برخى به طرفدارى از اينشتين به توجيه ايراد وارد بر او پرداختند .\r\n\r\nاشتباه ديگر اينشتين\r\nاينشتين مىگفت جهان داراى وسعتى است كه پهناى آن از سه ميليارد سال نورى تجاوز نمىنمايد در حالى كه « از سال 1963 ميلادى كه اوّلين كوآزر\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nكشف گرديد عقل دانشمندان نجومى متزلزل شده است و وقتى پشت راديو تلسكوپ آرسى بوئه يك كوآزر دوردست را مورد مطالعه قرار مىدهند . سر را با دو دست مىگيرند كه مبادا عقل از سرشان برود و ديوانه شوند .\r\nگفتيم فاصلهء كوآزرهاى دوردست با زمين 9 ميليارد سال نورى است در صورتى كه اينشتين مىگفت كه جهان وسعتى است كه پهناى آن ( يا قطر آن ) از سه ميليارد سال نورى تجاوز نمىنمايد .\r\nبراى سنجش وسعت فضائى كه نور ، مدّت 9 هزار ميليون سال وقت صرف مىكند تا آن را بپيمايد كافى است كه فكر كنيم كه نور در هر سال 9500 ميليارد كيلومتر طى مىكند و 9500 ميليارد كيلومتر را بايد در 9 ميليارد سال ضرب كرد تا اين كه دريافت كه فاصله كوآزر و زمين چقدر مىباشد .\r\nاز اين فاصلهء عظيم كه عقل قادر به تجسّم آن نيست گذشته ، آنچه عقل علماى نجوم را متزلزل كرده نور كوآزر است كه ده هزار ميليارد برابر نور خورشيد مىباشد و نمىتوانند بفهمند كه درون كوآزر چه نوع انرژى وجود دارد كه يك چنين روشنايى را به وجود مىآورد . » « 1 »\r\nبا توجّه به اين مطالب روشن شد كه پندار اينشتين دربارهء قطر جهان بسيار اشتباه بوده است .\r\nاكنون كه سخن از اينشتين به ميان آمد ، مناسب است بگوييم كه او يك يهودى آلمانى بود و خيانتى بر ملّت خود روا داشت كه بىسابقه است . او به آمريكا پيشنهاد كرد كه در ساختن بمب اتمى از آلمان سبقت بگيرد !\r\n« در سال 1932 هيتلر به قدرت رسيد . در آن زمان اينشتين در آمريكا بود و اعلام كرد كه به آلمان برنخواهد گشت . از اين رو سربازان نازى ، خانهء او را خراب كردند و حساب بانكى وى را مسدود كردند .\r\n\r\n\r\n","description":"","footnote":"\r\n( 1 ) . مغز متفكّر جهان شيعه : 362 .\r\nبراى شناخت عظمت كوآزرها به پاورقى ص 127 اين كتاب رجوع كنيد .\r\n","page_name":" 263 ","page_number":263},
  {"content":"\r\n\r\nيكى از روزنامه‌هاى برلين مقاله‌اى با عنوان درشت « خبر خوبى از اينشتين ، وى برنخواهد گشت » نوشت ، با تهديدهاى نازىها اينشتين خونسردىاش را حفظ كرد . ولى از ترس اين كه مبادا دانشمندان آلمان اقدام به ساختن بمب اتمى كنند به آمريكا پيشنهاد كرد در ساختن بمب اتمى پيشدستى كند . با وجود اين حتّى پيش از انفجار اوّلين بمب ، وى مردم را از خطرات بمب آگاه مىكرد و پيشنهاد كنترل سلاحهاى هسته‌اى را از سوى جامعهء بين‌المللى نمود . » « 1 »\r\nشايد به خاطر خيانتى كه او به ملّت خويش روا داشت از زندگى خود پشيمان بود :\r\n« اپنهايمر ، كه از دوستان نزديك اينشتين بود ، در گردهمايى دانشمندانى كه به مناسبت دهمين سال درگذشت اينشتين توسّط يونسكو ترتيب يافته بود گفت : اينشتين در غروب زندگيش ، سرخورده و مأيوس از مسابقات تسليحاتى و جنگ‌ها ، به او گفته بود : اگر قرار بود زندگى را دوباره از سر گيرم ، ترجيح مىدادم كارگر سادهء برق باشم . » « 2 » و به نقلى ديگر او دوست مىداشت يك كفّاش بود : « آدم‌هاى زيادى هم اين طرف و آن طرف دنيا بودند كه نمىتوانستند كشتار ژاپنىها را در هيروشيما فراموش كنند و نمىتوانستند فراموش كنند كه امضاى اين نابغهء فيزيك يكى از آن فرمول‌هاى جادوگرانه پشت ماجرا بوده است . براى آن‌ها مهمّ نبود كه او بعد از شنيدن خبر ، هشت روز تمام خودش را حبس كرده ، عزا گرفته و به يك چيز فكر كرده است : اگر دوباره به دنيا مىآمد ديگر تئورى و فرمول نمىساخت ، مىرفت كفّاش مىشد . » « 3 »\r\n\r\n\r\n","description":"","footnote":"\r\n( 1 ) . ماهنامهء اطّلاعات علمى : سال 19 ، شمارهء 3 ، دىماه 1383 .\r\n( 2 ) . مقدّمهء روانشناسى ضمير ناخودآگاه : 78 ، به نقل از علم و تركيب : 29 .\r\n( 3 ) . اينشتين : 27 .\r\n","page_name":" 264 ","page_number":264},
  {"content":"\r\n\r\nاينهم جريان ديگرى از اينشتين : « يك نامه كه دو استاد فيزيك دانشگاه كلمبيا براى روزولت نوشته بودند ، خلاصه‌اش اين بود : چيزى وجود دارد به نام انرژى هسته‌اى . دانشمندان نازى هم مشغول كار بر روى آن هستند . واضح است كه اين يك سلاح استراتژيك و تعيين‌كننده است . رئيس جمهور بايد تصميم بگيرد كه با آن ، چه بايد كرد ؟ دوّم اوت 1939 .\r\nدو استاد فيزيك مىدانستند رئيس جمهور چيزى دربارهء فيزيك هسته‌اى نمىداند ؛ اما همان نزديكى در پرينستن كسى زندگى مىكرد كه از فيزيك هسته‌اى سر درمىآورد و رئيس جمهور هم او را قبول داشت . پس قبل از روزولت به سراغ او رفتند . براى اينشتين غم‌انگيز بود كه بعد از آن كه يك عمر طرف‌دار دو آتشهء صلح بوده است پاى چنين چيزى را امضا كند . او اين كار را كرد و تا وقتى زنده بود بابت اين كه دكمه را فشار داده است ، ملامت شد . » « 1 »\r\nاعتراف اينشتين به پشيمانى او از گذشتهء خود ، روشنگر اين مطلب است كه او اگرچه يك دانشمند پرآوازهء جهان بوده ؛ ولى او خدمتِ خود را در راه علم و دانش ، تحت الشعاع خيانتى كه به ملّتش روا داشته ، مىدانسته است .\r\n\r\nعلم و دانش ، دستاويزى براى سوداگران\r\nبدون شك و ترديد ، علم و دانش ، چراغ فروزانى است كه بايد بر انسان‌ها بتابد و راه را براى آنان روشن سازد ؛ نه آنكه دستاويز ستمگران جهان قرار گرفته و گروهى به وسيلهء آن به خيانت و شيّادى بپردازند ! ولى متأسّفانه تاريخ گواه آنست كه علم و دانش در رشته‌هاى گوناگون تاكنون بارها و بارها مورد استفادهء افراد سودجو قرار گرفته و آن را در راه هدف‌هاى شوم خود به كار گرفته‌اند .\r\n\r\n\r\n","description":"","footnote":"\r\n( 1 ) . اينشتين : 25 .\r\n","page_name":" 265 ","page_number":265},
  {"content":"\r\n\r\nگروهى از دانشمندان و دانشمندنماها دانسته و ندانسته ، از علم و دانش سوء استفاده نمودند يا تاريكى جهل را به عنوان نور علم به مردم جلوه دادند .\r\nبديهى است اين كار يك عامل مهمّ در سرخوردگى جامعه از علم و دانش است ؛ به گونه‌اى كه جهانيان باور كرده‌اند : دانشمندان نمىتوانند حكومت ايده‌آل را بر عالم حاكم نموده و جهان را به مدينهء فاضله تبديل نمايند .\r\n\r\nمحدوديّت علم\r\nعامل ديگرى كه سبب نااميد شدن مردم از علم و دانش مىشود ، محدوديّت آن است ؛ به ويژه دربارهء روح كه بشر پيرامون آن از علمى اندك برخوردار است . قرآن در اين باره مىفرمايد :\r\n« وَما اوتيتُمْ مِنَ الْعِلْمِ إِلّا قَليلًا » . « 1 »\r\nاز دانش ، چيزى جز مقدارى اندك داده نشده‌ايد .\r\nتا وقتى كه مغز آدمى كارآيى كامل نداشته باشد و حتّى نابغه‌ترين دانشمندان فقط از جزئى اندك از مغز خود استفاده كنند ، بشر چگونه مىتواند رازهاى عظيم و ناگشودهء جهان بزرگ را درك كند ؟\r\nاين حقيقتى است كه در روايات خاندان وحى عليهم السلام به آن تصريح شده و غرب تازه به آن راه يافته است . تا وقتى كه زمان غيبت ادامه داشته باشد و بشر به تكامل عقلى نرسيده و كارآيى مغز كامل نشود علم و دانش نيز در محدوديّت خواهد بود .\r\nبا اين بيان ، علم و دانشِ محدود چگونه مىتواند پاسخ‌گوى مشكلات ناشناخته باشد و چگونه مىتواند جهان تاريك را به مدينهء فاضله تبديل كند ؟ بر اثر پاسخگو نبودن دانش به بسيارى از پرسش‌هاى جامعه و بىجواب ماندن بسيارى از مشكلات ، مردم آگاه شدند كه علم و دانش نمىتواند ناهنجارىهاى جامعه و مشكلات آن را بر طرف سازد .\r\nاين ، حقيقتى است كه بسيارى از دانشمندان به آن اعتراف نموده‌اند . ما در\r\n\r\n\r\n","description":"","footnote":"\r\n( 1 ) . سورهء اسراء ، آيه ، 85 .\r\n","page_name":" 266 ","page_number":266},
  {"content":"\r\n\r\nاينجا به نقل چند گفتار از آن‌ها اكتفا مىكنيم :\r\n1 - علم حدود دقيقاً مشخّصى دارد و هرگز نمىتواند جز چگونگى پديده‌هاى مورد بررسى چيزى به ما بدهد . علم در واقع به ما مىگويد كه چگونه زمين دور خورشيد مىگردد ، چگونه انسانها زاده مىشوند و مىميرند اما نمىتواند پاسخگوى چراها باشد يعنى جز مقصودى كه احتمالًا موضوع مورد تجربهء خود تلويحاً بيان مىكند قصد ديگرى را آشكار سازد . . . . « 1 »\r\n\r\nعلم ، نمىتواند جهان را درك كند\r\n2 - مقياس‌هاى ثانيه ، سانتىمتر و گِرم را - كه كاربرد آن‌ها در استخراج قوانينى است كه در عالم مادّه حكومت مىكند - نمىتوان براى فهم حقيقتِ جاذبه ، نفس ، روح ، عقل و عوامل غير مادّى ديگر به كار برد .\r\nبنابراين ، حقيقت نيروى جاذبه نزد فيزيك‌دانان ناشناخته است ، همچنين حقيقت الكتريسيته يا مغناطيس يا انرژى - اعمّ از انرژى حرارتى يا الكتريكى يا حركتى يا اتمى - نيز مجهول است ، فيزيك‌دانان معترفند كه از فهم حقيقت هر امر غير عادّى ، عاجزند ، حتّى اين كه آن‌ها به عدم فهم حقيقت مادّه نيز معترف هستند ؛ زيرا مادّه سرانجام به اتم برمىگردد و اتم مجموعه‌اى از قواى الكتريكى مثبت ( يعنى پرتون ) و قواى الكتريكى منفى ( يعنى الكترون ) و قواى ديگرى كه علم جديد براى هميشه از شناختن آثار آن‌ها عاجز است ، مىباشد . « 2 »\r\n3 - علم فيزيك تا امروز نتوانسته به اين سؤال جواب بدهد : چگونه نور چراغ ما كه انرژى است ، مبدّل به مادّه مىشود ؟ و اگر علم فيزيك پاسخ اين سؤال را پيدا كند ، در يك لحظه ، علم راه صد هزار ساله را خواهد پيمود .\r\n\r\n\r\n","description":"","footnote":"\r\n( 1 ) . علم ، شبه علم و علم دروغين : 45 .\r\n( 2 ) . راه تكامل : 5 / 89 .\r\n","page_name":" 267 ","page_number":267},
  {"content":"\r\n\r\nچون در فيزيك سر الأسرار همين است و راز عظيم خلقت ، جواب همين پرسش مىباشد كه انرژى چگونه مبدّل به مادّه مىشود .\r\nتبديل مادّه به انرژى در نظر ما عادّى است و روز و شب ، مادّه را در كارخانه‌ها و هواپيماها و كشتىها و اتومبيل‌ها و خانه‌ها حتّى در بدن خودمان مبدّل به انرژى مىكنيم ولى تا امروز نتوانسته‌ايم انرژى را مبدّل به مادّه نماييم و هنوز نمىدانيم در جهان ، انرژى چگونه مبدّل به مادّه مىشود . « 1 »\r\n4 - ما بعد از بيست و شش قرن با تمام پيشرفت‌هاى علم فيزيك و علم « آستروفيزيك » يعنى علم شناسايى فيزيكى ستارگان هنوز از لحاظ شناسائى مبدء دنيا از لحاظ فيزيكى ( از لحاظ جسمى ) از حدود نظريّهء فيلسوف قرن ششم قبل از ميلاد كشور يونان جلوتر نرفته‌ايم .\r\nاتم هيدروژن كه سبك‌ترين اتم‌هاى عناصر مىباشد داراى يك الكترون و يك پرتون است و الكترون اطراف پروتون گردش مىكند و هنوز هيچ نظريّهء فيزيكى نتوانسته قانون علمى تبديل شيئى غير قابل وصف اوليّه را به الكترون و پروتون توضيح بدهد ، يعنى قانون علمى آن را كسى كشف نكرده است و نمىدانيم كه آيا اول پروتون به وجود آمد يا الكترون ، يا اين دو كه اوّلى داراى شارژ مثبت و ديگرى داراى شارژ منفى برق است ، در يك موقع به وجود آمدند ؟ و چه شد كه در يك موقع از شيئى غير قابل وصف اوّليه به وجود آمدند ؟\r\nاز قرن نوزدهم ميلادى تا امروز ، هر چه در اين خصوص گفته شد تئورى است و ما از لحاظ شناسايى مبدأ دنيا بيش از مردم يونان در دورهء « آناگزيماندر » اطّلاع نداريم . « 2 »\r\n\r\n\r\n","description":"","footnote":"\r\n( 1 ) . مغز متفكّر جهان شيعه : 344 .\r\n( 2 ) . مغز متفكّر جهان شيعه : 112 .\r\n","page_name":" 268 ","page_number":268},
  {"content":"\r\n\r\nبا توجّه به مطالب گذشته ، به بيان چند نكتهء مهمّ مىپردازيم :\r\n1 - چون علوم مختلف و دانش‌هاى گوناگون بىارتباط با يكديگر نيستند ، اشتباه در يك رشته از علوم نه تنها سبب ركود و توقّف در پيشرفت آن علم خواهد شد ، بلكه در رشته‌هاى ديگرى از علوم كه در ارتباط با آن علم است نيز مؤثّر مىباشد .\r\nبنابراين زيان اشتباه دانشمندان در يك علم ، منحصر به آن رشته از دانش نخواهد بود ؛ بلكه در پيشرفت علوم ديگرى كه در ارتباط با آن علم است نيز خسارت وارد مىسازد .\r\n2 - از آنجا كه برخى از دانشمندان عصر غيبت يا قبل از اين زمان در ميان شاگردان خود و نيز ساير مردمان داراى چهره‌هاى پرنفوذ و باعظمتى بوده‌اند ، شاگردان آنان تحت تأثير شخصيّت آنان قرار مىگرفتند و آراء و نظريّات آنان را از جان و دل پذيرا مىشدند و گاهى اين جريان تا چندين نسل ادامه مىيافت و شاگردان و شاگردانِ شاگردان و . . . بر اثر شخصيّت‌زدگىِ بىجا ، به نظريّهء اشتباه شخص اوّل پابرجا مىماندند .\r\nگاهى شخصيّت‌زدگى شاگردان ، آنچنان مهمّ بوده است كه اگر فردى از آنان پى به اشتباه استاد مىبرده ، جرأت اظهار آن را براى ديگران نداشته است ؛ زيرا مىدانسته كه اگر به مخالفت با استاد برخيزد ، مورد ريشخند نابجاى ديگران واقع شده و با هياهو و جنجال بىجا ، براى او آبرويى باقى نخواهد ماند . به اين جهت از اظهار انديشه و فكر صحيح خود ، خوددارى و امتناع مىورزيده است . اين واقعيّتى است كه در طول تاريخ وجود دارد .\r\n3 - گاهى برخى از مذاهب تحريف‌شده به پشتيبانى برخى از دانش‌ها و پندارهاى بىپايه برمىخيزند و با نفوذى كه در مردم خود دارند ، جرأت مخالفت با عقايد اشتباه را از ديگران سلب مىكنند ، همانند طرفدارى كليسا از نظريّهء « ارسطو » .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nدر اين گونه موارد ، دينِ تحريف شده و دانش خيالى دست به دست يكديگر داده و جامعه را از پيشرفت و رسيدن به حقيقت دور مىكنند .\r\n4 - اشتباهات دانشمندان و سوء استفادهء زورگويان از دانش آنان و محدوديّت علم و دانش مانع آنست كه علم و دانش ، جهان ستمديده را به مدينهء فاضله تبديل كند .\r\n5 - در عصر درخشان ظهور كه علم و دانش وحيانى فراگير شده و همه از آبشخور علم صحيح مىآشامند ، نه تنها جايى براى اظهار دانش خيالى باقى نمىماند ، بلكه با حكومت و دين واحد جهانى ، همهء مردمان جهان در سايهء مكتب راستين و دانش‌پرور تشيّع زندگى مىكنند و از مكتب‌هاى باطل و تحريف‌شده اثرى باقى نخواهد ماند .\r\nبنابراين دست دين و دانش خيالى رو شده و همهء مردمان جهان از اشتباه گذشتگان آگاه خواهند شد . با فرارسيدن آن روزگار پرشكوه و تابش انوار تابناك علم و دانش صحيح ، جايى براى خفّاشان فرارى از نور ، باقى نخواهد ماند .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\n8 . سفرهاى فضايى\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\nسفرهاى فضايى\r\nسخن‌گفتن از سفرهايى فضايى در عصر پيشرفتهء ظهور ، از بحث‌هاى بسيار شورانگيز ، جالب و سرورآفرين مىباشد و نكته‌ها و اشاراتى كه دربارهء سفرهاى فضايى در قرآن و گفتار خاندان وحى عليهم السلام وجود دارد ، بسيار مهمّ و سازنده است .\r\nما پيش از آن كه بحثى را دربارهء راه‌يابى به آسمان‌ها و اوج‌گرفتن در فضاى عالم هستى در عصر درخشان ظهور آغاز كنيم ، ناگزيريم براى روشن شدن و آشكار گشتن اهميّت سفرهاى فضايى در عصر ظهور ، نكته‌هاى مهمّى را دربارهء عظمت كهكشان‌ها ، سحابىها ، و . . . همچنين دربارهء فضاى پهناور آسمانِ گسترده بيان كنيم تا از اهميّت سفرهاى فضايى در عصر ظهور بيشتر آگاه شويم و بدانيم سفرهاى فضايى كه در عصر دانش‌هاى پيشرفته نصيب انسان خواهد شد ، بسيار مهمّ و عجيب است .\r\nو نيز سزاوار است بدانيم آنچه را كه اكنون كشورهاى استعمارگر به عنوان عصر فضا و يا تسخير فضا بيان مىكنند به معناى ناديده گرفتنِ عظمتِ جهان هستى است .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nبه نظر ما تبليغاتى كه كشورهاى ستمگر جهان براى رزرو اطاق در هتل‌هاى كرهء ما به راه انداختند ! « 1 » و دم از تسخير فضا زدند ، بيشتر براى شستشوى مغزىِ جهانيان و اظهار برترى ، خودنمايى و تسلّط بر افكار مردم كشورهاى جهان است . آنان مىدانند كه جهان آنچنان باعظمت و گسترده است كه جز با قدرت‌هاى پيشرفتهء فرامادّه نمىتوان به آن دست يافت . آيا رفتن به كرهء ماه تسخير فضا است ؟\r\n\r\nكرهء زمين در نظارت قدرتى بس بزرگ\r\nممكن است برخى از خوانندگان محترم از آنچه گفتيم شگفت‌زده شده و نتوانند آن را باور كنند . به اين جهت براى روشن شدن مطلب اين نكته را مىافزاييم : در عصر غيبت ، جلوه‌هاى غيبى امام زمان ارواحنا فداه در آن حدّ بوده است كه كشورهاى بزرگ به خوبى از آن آگاهند و مىدانند قدرتى ما فوق طبيعت وجود دارد كه مراقب رفتار آنان است ! « 2 »\r\n\r\n\r\n","description":"","footnote":"\r\n( 1 ) . تبليغى كه آن‌ها در اين باره انجام دادند ، آن چنان وسيع و گسترده بود كه افرادى همچون دكتر حسابىفريب اين گونه تبليغات را خوردند و براى رزرو اتاق در يكى از هتل‌هاى كرهء ماه نام‌نويسى كردند . ( رجوع كنيد به كتاب استاد عشق )\r\nدر سال 1969 ، اوّلين انسان بر روى ماه فرود آمد . در آن زمان ، دانشمندان معتقد بودند كه ظرف چند سال انسان مىتواند مثل زمين در كرهء ماه زندگى كند . با وجود آن ، اگر اين كار امكان‌پذير باشد تا آن روز كه انسان بتواند در ماه زندگى كند راهى طولانى در پيش است . قبل از هر چيز ، زندگى در آنجا ناخوشايند است . هوا و آب در آنجا نيست و حيوانات و گياهان نمىتوانند در آنجا زنده بمانند .\r\nهنگام روز ، سطح ماه از آب جوشان داغ‌تر است . در شب ، به زير 100 درجه يعنى بيشتر از نقطهء انجماد مىرسد . بدتر اين كه ، يك شب و يك روز كرهء ماه برابر پانزده روز زمين است .\r\nاگر انسان عاقبت موفّق شود در كرهء ماه زندگى كند بايد لباس‌هاى مخصوص فضايى بپوشد تا از خود در برابر گرماى شديد محافظت كند . خانه‌ها را بايد كاملًا پوشاند و همهء درزها را محكم بست و همه چيز حتّى هوا بايد از زمين آورده شود . ( شگفتىهاى آفرينش : 74 )\r\nبا توجّه به شرايطى كه در كرهء ماه وجود دارد آنهمه تبليغات براى رزرو اطاق در كرهء ماه ! براى چه هدفى انجام مىگرفت ؟ !\r\n( 2 ) . جلوه‌هاى غيبى حضرت بقيّة اللَّه الأعظم ارواحنا فداه در عصر غيبت ، آنچنان جذّاب و جالب توجّه است كه به خوبى مىتواند مردم را به سوى فرهنگ مهدويّت راهنمايى كند ؛ ولى متأسّفانه تاكنون حتّى يك كتاب جامع و ارزنده در اين باره در اختيار مردم قرار نگرفته است .\r\n","page_name":" 274 ","page_number":274},
  {"content":"\r\n\r\nسازمان‌هاى جاسوسى جهان مانند سيا ، مافيا و . . . و همچنين ديگر سردمداران كشورهاى بزرگ به خوبى مىدانند كه يك قدرت بزرگ غير مادّى نظاره‌گر كردار آنان است و بسيارى از آنان به اين واقعيّت اعتراف كرده‌اند . اكنون به اين مطلب توجّه كنيد :\r\n« برخى از دانش‌پژوهان كه دربارهء پديده‌هاى شگفت‌انگيز مطالعه مىكنند بر اين باورند كه كرهء زمين از ديرباز ، همواره تحت نظارت و مراقبت شديد و سيستماتيك قرار داشته است و موجودات ، يا نيروهائى كه ماهيّت آنان هنوز بر ما روشن نيست ، اين جهان را زير نظر دارند . تعداد زيادى از دانشمندان نيز - اعمّ از دولتى و غير دولتى - به اين نكته اشاره داشته‌اند . » « 1 »\r\nجالب است بدانيد كه كشورهاى بزرگ درك كرده‌اند كه نه تنها براى پيشرفت تمدّن و رسيدن به دانشِ پيشرفته ، بلكه براى فضانوردى در كهكشان‌ها و فضاهاى دور نيز نياز به دستيابى به قدرت‌هاى فرامادّه و فوق‌طبيعت دارند .\r\nدر اين صورت هم مىتوانند در فضانوردى به ستارگان دوردست و كهكشان‌ها دست يابند و هم مىتوانند زمين را عرصهء تكامل و پيشرفتِ علم و تمدّن نمايند .\r\nبه اين جهت آن‌ها تلاش كردند راهى به عالم غيب بگشايند ! و در اين راه از مشهورترين دانشمندانِ خود مانند اينشتين و دكتر جساپ كمك خواستند ! ولى چون از بىراهه مىخواستند به شهر علم وارد شوند در برنامه‌اى كه اينشتين و دكتر جساپ فراهم كرده بودند با شكست روبرو شده و افرادى را كه در آن برنامه مأموريّت يافته بودند ، به جنون و مرگ گرفتار ساختند . « 2 »\r\n\r\n\r\n","description":"","footnote":"\r\n( 1 ) . عجيب‌تر از رؤيا : 356 .\r\n( 2 ) . از آنجا كه شرح اين جريان طولانى است و ما را از بحث خود دور مىكند ، تفصيل مطلب را در فرصتىديگر بيان خواهيم كرد ؛ جوانان ما بايد بدانند كشورهاى بزرگ با هميارى مأمورينشان براى تسلّط بيشتر بر مردم جهان چه نقشه‌هايى را طرح مىكنند و دست به انجام چه برنامه‌هايى مىزنند ! به هر حال با شكستِ اينشتين ، دكتر جساپ و ديگر دست‌اندركاران آن برنامه ، آن‌ها نتوانستند آمريكا را براى راه‌يابى به قدرت‌هاى فرامادّه راهنمايى كنند .\r\n","page_name":" 275 ","page_number":275},
  {"content":"\r\n\r\nاينشتين از آن كار دست برداشت و دكتر جساپ توسّط « مردان ناشناخته » كشته شد !\r\nاكنون براى عظمت مسألهء راه‌يابى به آسمان‌ها در عصر پيشرفتهء ظهور ، نگاهى به عظمتِ گستردگى فضا ، پهناورى آسمان‌ها و عظمت عالمِ هستى مىاندازيم :\r\n\r\nكهكشان‌ها\r\nزمين ما ، سيّاره‌اى است در ميان گروهى سيّارهء ديگر ، كه همه به گرد خورشيد مىگردند . قطر آن 12750 كيلومتر است و با خورشيد 150 ميليون كيلومتر فاصله دارد . در اين محدوده ، تاكنون 9 سيّاره را شناخته‌ايم . خانوادهء خورشيد و سيّارات آن ، منظومهء شمسى يا خورشيدى را تشكيل مىدهند .\r\nدر اين منظومه ، خورشيد حركت منظّم تمام سيّارات پيرامون خود را تحت فرمان دارد ، و آن‌ها را با سرعت‌هاى گوناگون ، در مدارهاى متفاوت به گرد خود مىگرداند . مدار ، خطّى است كه هر سيّاره ، در آن ، به گرد خورشيد مىگردد . يا به عبارت بهتر ، مسيرى است كه هر جرمى ، به گرد جرم ديگر مىپيمايد .\r\nروشنايى و گرماى سيّارات منظومهء ما از خورشيد سرچشمه مىگيرد .\r\nخورشيد بيش از يك ميليون بار از زمين ما بزرگتر است .\r\nمنظومهء خورشيدى ما ، تنها بخش بسيار كوچكى از كهكشان راه شيرى است كه با سرعتى برابر با 800 هزار كيلومتر در ساعت ، هر 230 ميليون سال يك بار به گرد مركز اين كهكشان مىگردد . فاصلهء منظومهء خورشيدى ، از خورشيد تا مركز كهكشان راه شيرى 28 هزار سال نورى است . كهكشان راه شيرى از صدها ميليارد ستاره تشكيل شده است . و خورشيد ، تنها يكى از اين\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nصدها ميليارد ستارهء كهكشان ما است ، كه ستاره‌اى زرد - نارنجى به شمار مىرود . كهكشان راه شيرى يكى از زيباترين و درخشانترين كهكشان‌هاى جهان است . « 1 »\r\nاين كهكشان عظيم ، در برابر ميلياردها كهكشان ديگر تنها يك ابر كوچك پرستاره است و مجموعهء اين كهكشان‌ها كه از نظر علمى « متاگالاكسى » نام دارد ، جهان ما را تشكيل مىدهد .\r\nبراى آن كه شما تصوّر كاملى از اين جهان در نظر داشته باشيد كافى است بدانيد كه تعداد كهكشان‌ها ، در پهنهء بيكران آفرينش ، از مجموع شن‌هاى ساحلى همه سواحل روى زمين بيشتر است . « 2 »\r\n\r\n100 بيليون ستارهء دنباله‌دار\r\nگرداگرد منظومهء شمسى ما را ابر وسيعى متشكّل از 100 بيليون ستارهء دنباله‌دار فرا گرفته كه به سبب نام كاشف آن « يان آئورت » ابر آئورت ناميده مىشود . خوشبختانه اين كمربند ستاره‌هاى دنباله‌دار در فاصلهء بسيار دور از ما قرار گرفته است و سه تريليون كيلومتر از خورشيد فاصله دارد ، به عبارت ديگر فاصلهء آن از خورشيد 20000 برابر فاصلهء زمين تا خورشيد است . « 3 »\r\n\r\n250 بيليون خورشيد\r\nدر كهكشان ما 250 بيليون خورشيد وجود دارد . مساحتى كه اين كهكشان در كيهان اشغال كرده به قدرى گسترده است كه اگر يك پرتو نور بخواهد طول آن را با سرعت يك بيليون كيلومتر در ساعت بپيمايد ، 100000 سال در راه خواهد بود . « 4 »\r\n\r\n\r\n","description":"","footnote":"\r\n( 1 ) . شگفتىهاى كاوش جهان : 230 .\r\n( 2 ) . دو هزار دانشمند در جستجوى خدا : 13 .\r\n( 3 ) . جهان در 500 سال آينده : 494 .\r\n( 4 ) . جهان در 500 سال آينده : 520 .\r\n","page_name":" 277 ","page_number":277},
  {"content":"\r\n\r\n\r\nتريليون‌ها كهكشان\r\n« در سرتاسر جهان ، تريليون‌ها كهكشان پخش شده‌اند ، يك كهكشان ، داراى قطرى معادل صد هزار سال نورى و دربرگيرندهء بيش از صد بيليون ستاره است .\r\nو تازه فضاى جهان ، به قدرى وسيع و گسترده است كه اين همه موادّ تشكيل دهندهء ستارگان و منظومه‌ها و كهكشان‌ها ، در مقايسه با وسعتِ بىكرانِ فضائى كه كهكشان‌ها را دربرمىگيرند آن قدر ناچيزند كه گوئى مىتوان از آن‌ها صرف‌نظر نمود .\r\nاگر جرم تمام كهكشان‌ها ( حدود يك‌ميليارد كهكشان ) را بطور مساوى در فضا قسمت مىكردند به هر « 000 / 000 / 000 / 000 / 000 / 1 » ( يك ميليون ميليارد ) ميل مكعبى نزديك به سى گرم مادّه مىرسيد . جهان ، مكان متروكى است و تقريباً چون شبحى غير جسمانى است .\r\nدر برابر اين وسعت باورنكردنى ، كهكشان ما ، منظومهء ما و زمينى كه روى آن زندگى مىكنيم و خود ما و آنچه متعلّق به ماست ، و غالباً آن همه برايمان اهميّت مىيابد و باعث دلمشغولىهاى فراوان و اضطرابات بسيار مىگردد ، آنقدر ناچيز و بىاهميّت جلوه مىكند كه گاه ، حالت طنز به خود مىگيرد .\r\nقطره‌اى در برابر اقيانوسى عظيم كه هيچ كرانه‌اى بر آن پيدا نيست . » « 1 »\r\n\r\nتمدّن در جهان بزرگ\r\nدكتر شپلى مىگويد : دست‌كم 100 ميليون سيّاره مسكون در عالم وجود دارد . ساكنان بيشتر آن‌ها به مراتب پيشرفته‌تر از ما هستند .\r\n\r\n\r\n","description":"","footnote":"\r\n( 1 ) . نگاهى به سرنوشت جهان ، انسان ، تاريخ : 27 .\r\n","page_name":" 278 ","page_number":278},
  {"content":"\r\n\r\nديگر دانشمندان علم نجوم از جمله دكتر « اتزاسترو » - كارل ساگان - فرانك دريك و چند تن ديگر كه در سال 1961 در « گرين بنك » واقع در ويرجينياى غربى با يكديگر ملاقات كردند ، نظريّهء نسبتاً تكان‌دهنده‌اى ارائه دادند و اعلام داشتند :\r\nدر اين عالم پهناور ، بين 40 الى 50 ميليون كره وجود دارد كه ساكنان آن‌ها مىكوشند به طريقى به ما علامت دهند و يا برعكس ، به پيام‌هايى كه از سوى زمين مخابره شده گوش فرا دهند .\r\nيك دانشمند فرانسوى بنام « موريس شاتلن » كه سابقاً يكى از كارشناسان سازمان فضائى آمريكا بود ، دست كم در سه مورد ، علائم راديوئى دريافت كرده كه نشان مىدهد احتمالًا اين علائم از فضا و از جانب موجودات هوشمندى مخابره شده است و چنين به نظر مىرسد كه برخى از دنياهاى كيهانى مىكوشند به اين وسيله حضور خود را به دانشمندان علم نجوم در ساير سيّارات اعلام كنند .\r\nدو تن از دانشمندان فضائى شوروى يعنى « تروتسكى » و « كارداشف » اين علائم راديوئى اسرارآميز را كه از فضا ارسال مىشد طى چند سال از طريق چهار ايستگاه راديوئى در شوروى دريافت كرده‌اند .\r\nاين علائم از يك ماهواره يا سفينه ساخته دست بشر صادر نشده ، چرا كه اين علائم ، سال‌ها پيش از آن كه نخستين سفينه « اسپوتنيك » به فضا پرتاب شود كشف گرديد . « 1 »\r\nتاكنون 113 پيام به اين طريق و بيش از دو هزار و پانصد پيام از طريق وسايل ارتباطى و سورى و پيام‌هاى مخابراتى توسط دستگاه‌هاى متعدّدى روى زمين از فضائى زمينى هر كدام هم وجود اجسام نورانى كه آن‌ها را تعقيب مىكرده‌اند ، گزارش كرده‌اند و هم اين پيام را دريافت كرد نوارهاى مربوط به آن را به زمين آورده‌اند در اين كه پيام‌ها از كرات ديگر از فضا و دنياى ديگرى ارسال شده‌اند ترديدى نيست ولى هنوز بدرستى معلوم نيست كه آن پيام‌ها\r\n\r\n\r\n","description":"","footnote":"\r\n( 1 ) . گمشدگان مثلث برمودا : 192 .\r\n","page_name":" 279 ","page_number":279},
  {"content":"\r\n\r\nچه مىگويند و مهمتر از همه از كجا آمده‌اند ولى ممكن است سازمان‌هاى دولتى به واقع اين اسرار را بدانند ولى آن‌ها را فاش نكنند بخصوص گفته مىشود كه از كارت ديگر پيام‌هايى به سازمان ملل ارسال شده‌اند و در اختيار اين سازمان است ولى از افشاء آن‌ها خوددارى مىكند . « 1 »\r\n\r\nتمدّن در كهكشان‌ها\r\nبنابراين امروزه شكّى بر هيچ كس نيست كه در كائنات زندگى فراخاكى وجود دارد . هنگامى كه يازده تن از دانشمندان متخصّص بعد از يك كنفرانس محرمانه در سال 1961 در « گرين بانك » ويرجينياى غربى از يكديگر جدا مىشدند ، توافق‌نامه‌اى داشتند كه برطبق فرمولى نشان مىداد بيش از پنجاه ميليون تمدّن در كهكشان ما وجود دارد .\r\n« راجرآمك گوان » يكى از مقامات مسئول در « ناسا » ( واقع در رداستون آلاباما ) كه بر طبق نظريّات وى جديدترين پيشرفت‌هاى فضايى تحقّق يافته است ، به عدد 130 ميليارد فرهنگ ممكن در كهكشان نيز رسيده است . « 2 »\r\n\r\nسفرهاى فضايى در عصر ما !\r\nبا توجّه به عظمت جهان هستى و گستردگى فضا آيا مىتوان سفر به ماه و مرّيخ را تسخير فضا ناميد ؟ !\r\nقدرت‌هاى استعمارگر جهان براى تداوم حكومتِ ظالمانهء خود و بقاء سايهء تاريك و شوم خويش بر مردم جهان ، سفرهاى فضايى خود را كه پس از ده‌ها سال از آغاز آن هنوز در گام‌هاى نخستين است ، آنچنان براى جهانيان جلوه دادند تا در قلب آن‌ها از عظمت و قدرتى فوق‌العاده برخودار باشند و\r\n\r\n\r\n","description":"","footnote":"\r\n( 1 ) . بشقاب پرنده : 212 .\r\n( 2 ) . بازگشت به ستارگان : 4 .\r\n","page_name":" 280 ","page_number":280},
  {"content":"\r\n\r\nتوجّه جهانيان را به خود جلب كنند . و به اين وسيله هدف‌هاى شوم و استعمارگرانهء خود را بر ملّت جهان تحميل نمايند . و به اين‌گونه در قلب جهانيان رعب و وحشت ايجاد نموده تا تسليم برنامه‌هاى شوم آنان باشند .\r\nهمهء اينها در صورتى است كه خود مىدانند براى سفرهاى فضايى و رسيدن به ستارگان دوردست ، بايد از قدرتى برخوردار باشند كه از تقيّد به « زمان » خارج شوند و به سرعتى ما فوق سرعت نور دست يابند .\r\nآنان خود مىدانند در عصرى كه علم و دانش تمام جهان را فرا گيرد و فرهنگ و تمدّن توده‌هاى بشر را به تكامل و تمدّن واقعى برساند ، به روشها و برنامه‌هاى اين عصر خواهند خنديد .\r\nجالب توجّه است كه اكنون نه تنها قدرتهاى استعمارى جهان از حقيقت باخبرند ، بلكه خود اين نكته را به صراحت گفته و آن را اظهار نموده‌اند .\r\nآنچه اكنون نقل مىكنيم ، به خوبى روشنگر مطلب ما است :\r\n« سفرهاى فضايى امروز بسيار بيشتر از آنچه بايد باشد گران تمام مىشود .\r\nشاتل‌هاى فضايى آمريكا و ايستگاه فضايى روسى مير ، بسيار بسيار پرهزينه است ؛ زيرا هر چه فضانوردان آن‌ها نياز داشته باشند - اعمّ از غذا و آب و هوا و سوخت - بايد از زمين براى آنان برده شود .\r\nاكنون هزينهء انتقال هر كيلوگرم بار به مدار زمين 10000 دلار است . مثلًا تعمير تلسكوپ فضايى هابل (  Hubble  ) در سال 1993 ، 500 ميليون دلار هزينه دربرداشت . اينها نمونه‌هاى كوچكى از هزينه‌هاى بسيار گزاف پروژه‌هاى فضايى است . آيندگان به روش كنونى ما در مديريت اين برنامه‌ها خواهند خنديد . » « 1 »\r\nآنان به خوبى مىدانند كه هزينه‌هاى بسيار زيادى كه خرج پروژه‌هاى فضايى مىكنند سبب خندهء آيندگان به آنان خواهد شد .\r\n\r\n\r\n","description":"","footnote":"\r\n( 1 ) . جهان در 500 سال آينده : 426 .\r\n","page_name":" 281 ","page_number":281},
  {"content":"\r\n\r\nاكنون به نقل دو گزارش ديگر دربارهء خرج‌هاى سرسام‌آور سفرهاى فضايى مىپردازيم و سپس يك نكتهء بسيار مهمّ را براى شما بيان مىكنيم :\r\n« هزينه‌اى كه دولت آمريكا ، تا لحظهء فرود آمدن « آپولو 11 » بر خاك ماه صرف اين كار كرده بود ، به بيش از 5 ميليارد دلار مىرسيد . ميزان اين هزينه‌ها چنان عظيم است كه انسان را به شگفتى وا مىدارد . » « 1 »\r\n« هزينهء سفر « آپولو » از هزينهء جنگ خليج فارس در 1991 بيشتر بود .\r\nگريزى نبود ؛ زيرا موادّ و فرآيندهاى ارزان‌تر امروز براى سفر به ماه در آن دوران كشف نشده بود . تقريباً تمامى صاحب‌نظران نتايج سفر « آپولو » را بيشتر از اندازه اميدوار كننده ارزيابى مىكردند . خود من ، پس از اطّلاع از فرود « آپولو » بر سطح كرهء ماه مقالات زيادى در ديلى تلگراف منتشر كردم و در تمامى آن‌ها قريب‌الوقوع بودن ايجاد پايگاه‌هايى بر سطح كرهء ماه را پيش‌بينى كردم و حتّى براى يك اتاق دو تخته براى اقامت شبانه در هتل ماه ثبت‌نام كردم .\r\nاين نتيجه‌گيرىها شتابزده بود و ما به قدر كافى به جزئيّات آنچه فضانوردان در سطح ماه انجام دادند آگاهى نداشتيم و نمىدانستيم آنان كه از ماه باز مىگردند وارد حيطهء صنايع خصوصى مىشوند و هزينهء صنايع خصوصى را سهام‌داران خصوصى بر عهده دارند .\r\nپيشتر گفتيم كه پرواز هر شاتل فضايى آمريكا چند صد ميليون دلار هزينه در بردارد . در واقع ، انتقال هر كيلوگرم بار به فضا 10000 ميليون دلار خرج برمىدارد . » « 2 »\r\n\r\n\r\n","description":"","footnote":"\r\n( 1 ) . شگفتىهاى كاوش جهان : 279 .\r\n( 2 ) . جهان در 500 سال آينده : 279 .\r\n","page_name":" 282 ","page_number":282},
  {"content":"\r\n\r\n\r\nخطر سفرهاى فضايى در عصر ما\r\nاز آنچه تاكنون نقل كرديم هزينه‌هاى گزاف و بىنتيجهء دولتهاى استعمارى آنچنان روشن و آشكار است كه خود مىدانند آيندگان به ناتوانى آنان خواهند خنديد .\r\nاكنون به اين نكتهء بسيار مهمّ توجّه كنيد : هزينه‌هاى گزاف سفرهاى فضايى در اين زمان - آن هم تا كرهء ماه نه تا ستارگان و كهكشانهاى دور - يكى از عوامل عدم موفّقيّت دولتهاى استعمارى در سفرهاى فضايى است ؛ زيرا امور ديگرى وجود دارد كه داراى نقش عمده در شكست آن‌ها در پروژه‌هاى فضايى است .\r\nيكى از آن‌ها خطرهاى سهمگين سفرهاى فضايى در اين زمان است . دولتهاى استعمارگر گاهى حاضرند به خاطر هدفهاى شوم خود سلامتى و جان ميلياردها انسان را به خطر بيندازند .\r\nاجراى پروژه‌هاى خطرناك آنان در سفرهاى فضايى گواه بر اين است كه آن‌ها ارزش جان جهانيان را ناديده مىگيرند و حاضرند سلامتى و جان چند ميليارد انسان را تهديد كنند ! براى روشن شدن مطلب به اين گزارش توجّه كنيد :\r\n« در سال 1997 آخرين كاوشگر اتمى ناسا به نام كاسينى با 32 كيلوگرم پلوتونيم بيشتر نسبت به سفينه‌هاى قبلى به فضا فرستاده شد . ناسا با اكراه خطرات احتمالى انتشار ناخواستهء اين مادّه در جوّ را تصديق كرده است . اگر كاسينى درون اتمسفر منفجر شده بود ، بيش از 5 ميليارد نفر در سرتاسر زمين مقدار ناچيزى از پرتوهاى راديواكتيويته را دريافت مىكردند . پلوتونيم به عنوان يك عامل افزايندهء خطر سرطان در دراز مدّت شناخته شده است .\r\nآنچنان كه درصد احتمال ابتلا به سرطان ، حتّى اگر انسانها مقدار كمى از اتمهاى اين مادّه را استنشاق كنند به طور چشمگيرى افزايش مىيابد . با اجراى پروژهء پرومتيوس اين احتمال در حدّ زيادترى افزايش خواهد يافت .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n« بروس گاگنون » عضو شبكهء جهانى مقابله با تسليحات و انرژى اتمى در فضا مىگويد : اين فن‌آورى غير ضرورى است و اگر حادثه‌اى به وقوع بپيوندد مىتوانند تأثيرى ويران‌كننده و مخرّب در پى داشته باشد . »\r\nاو معتقد است كه پرتاب سفينه تنها خطر آخر در زنجيرهء طولانى حوادث احتمالى است . « 1 »\r\nآيا اجراى اين گونه برنامه خدمت به جامعهء بشرى يا خيانت و جنايتى بس بزرگ مىباشد ! نكتهء بسيار قابل توجّه اين است كه آنان اعتراف كرده‌اند : بر فرضى كه اجراى اين پروژه با موفّقيّت همراه باشد تازه به سختى مىتوانند به ده تا دوازده ستاره از ميلياردها ستاره در كهكشان خودمان ! - نه كهكشان‌هاى ديگر - سفر كنند .\r\n\r\nامكان سفرهاى فضايى\r\nبا توجّه به عظمت فضا و جهان هستى ما نمىتوانيم امكان سفر را به كهكشان‌هايى كه چندين سال نورى با ما فاصله دارند انكار كنيم .\r\nبراى توضيح اين گفتار ، مقدّمه‌اى را بيان مىنماييم و سپس به اصل مطلب مىپردازيم :\r\nآيا از نقطه نظر روش علمى ، مىتوان گفت كه چون تا به حال هر انسانى را كه ديده‌ايم به همين صورت كنونى بوده است ، پس محال است كه انسانى ، به صورتى غير از آن چه مشاهده مىكنيم ، پديد آيد ؟\r\nالبتّه نمىتوان ؛ زيرا تا زمانى كه مشاهدات و تجربيات ما منحصر به قسمت‌هايى از جهان و محدود به دوره‌اى از زمان باشد ، به هيچ وجه نمىتوانيم چنين حكمى را صادر كنيم .\r\nجابر بن حيّان مىگويد : « چه بسا در جهان موجوداتى باشند كه حكم آن‌ها با اشيايى كه ما ديده‌ايم و به آنها آگاهى داريم متفاوت باشد ؛ زيرا ساختار\r\n\r\n\r\n","description":"","footnote":"\r\n( 1 ) . مجلّهء دانستنيها : سال 26 ، مهرماه 1383 ، شمارهء مسلسل 360 ، صفحهء 42 .\r\n","page_name":" 284 ","page_number":284},
  {"content":"\r\n\r\nوجودى هر يك از ما به گونه‌اى است كه توانايى شناخت همهء موجودات و دستيابى بدان‌ها را نداريم » .\r\nجابر پس از آوردن نمونه‌هاى فوق ما را به اين اصل كلّى رهنمون مىشود :\r\n« هيچ كسى نمىتواند بدرستى ادّعا كند كه پديده‌هاى غير مشهور ، درست شبيه پديده‌هاى مشهور هستند و يا آنچه در گذشته وجود داشته و يا در آينده پديد خواهد آمد ، درست مانند همان چيزهايى است كه در حال حاضر وجود دارند ، زيرا انسان موجودى ناتوان ، جزئى و از لحاظ زمانى و احساس محدود است .\r\nهمچنين نمىتوان گفت : به دليل آن كه كسى به آغاز پيدايش جهان ره نبرده است ، پس جهان ازلى و بىآغاز است .\r\nبه گمان من جابر در اين عبارات ، مرزهاى روش تجربى را ، به دقيق‌ترين وجه ممكن مشخّص كرده است ، زيرا مىگويد : هر چند ، صدور حكم از روى پديده‌هاى مشهور نسبت به پديده‌هاى غير مشهور جز بر سبيل احتمال و به تعيين روا نيست . امّا نبايد از نظر دور داشت كه ، متقابلًا ، انكار وجود پديده‌هاى غير مشهور نيز ، تا زمانى كه مورد آزمايش و مشاهده ما قرار نگرفته باشند ، علمى نارواست .\r\nزيرا لازمهء اين كار ، محصور كردن انسان در مرز داده‌هاى حسّ يا داده‌هاى غيرى و در نتيجه انكار وجود بسيارى از چيزهايى است كه حقيقتاً وجود دارند . مثلًا در جهان ، كسانى هستند كه هر گونه تمساح را نديده‌اند حال اگر كسى به آنان بگويد در اين جهان ، حيوانى وجود دارد كه به هنگام جويدن غذا فكّ بالايش را مىجنباند آيا مىتوانند ، به صرف اين كه تاكنون چنين حيوانى را نديده‌اند ، اين گفته را انكار كنند هرگز در هيچ كس نبايد وجود چيزى را ، به صرف اين كه مانند آن را نديده است ، انكار و منع كند ، بلكه بايد از اظهار رأى خوددارى كند تا آن كه به برهانى بر وجود يا عدم آن دست يابد » .\r\nبنابراين ، حكم به نبودن چيزى ، به دليل آن كه مورد مشاهده قرار نگرفته يا\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nخبرى پيرامون آن نرسيده است ، و همچنين انكار چيزى كه به وسيلهء اخبار ديگران از آن اطّلاع حاصل كرده‌ايم ، بدان جهت كه مورد مشاهدهء مستقيم خود ما قرار نگرفته است نشانگر بىاطّلاعى آشكار از روش استدلالى است كه قبلًا بيان داشتيم . « 1 »\r\nبنابراين اگرچه سفر به ماه و مرّيخ را نمىتوان تسخير فضا ناميد ؛ زيرا به خاطر گستردگى فضا و پهناورى آسمان‌ها چنين گامى را نمىتوان تسخير فضا بدانيم .\r\nبا توجّه به استدلالى كه از جابر بن حيّان نقل كرديم ، نمىتوانيم بگوييم همانگونه كه انسانِ معاصر نتوانسته است به چنين چيزى دست يابد ، هيچ مخلوق ديگرى نيز به آن دست نيافته است به اين دليل ما از آن خبر نداريم .\r\nبديهى چنين استدلالى همانگونه كه جابر بن حيّان گفته است باطل است .\r\n\r\nسفرهاى فضايى اهل بيت عليهم السلام\r\nسفرهاى فضايى اهل بيت عليهم السلام در عصرى كه معتقد به هيئت بطلميوسى بوده و مىپنداشتند كه سفر به آسمان‌ها محال است مكرّر واقع شده و نمونه‌هايى از سفرهاى حضرت اميرالمؤمنين عليه السلام ، امام سجّاد عليه السلام و ديگر امامان عليهم السلام در چندين روايت نقل شده است .\r\nعلاوه بر معراج‌هاى مكرّر رسول گرامى خداوند كه بارها واقع شده ، خود يك نوع سفر فضايى است و اعتقاد به عروج آن حضرت به آسمان‌ها از اعتقادات همهء ما مىباشد .\r\nبديهى است اين سفرها در زمانى براى مردم نقل مىشده كه هيئت بطلميوسى بر جهان حاكم بوده است و با توجّه به جوّى كه در آن عصر وجود داشته ، روشن مىشود كه بسيارى از اين گونه سفرها كتمان مىشده است . اگر\r\n\r\n\r\n","description":"","footnote":"\r\n( 1 ) . تحليلى از آراى جابر بن حيّان : 59 .\r\n","page_name":" 286 ","page_number":286},
  {"content":"\r\n\r\nدر آن زمان افشاى مطالب براى اهل بيت عليهم السلام ممكن بود ، به نمونه‌هاى بيشترى ما دست مىيافتيم .\r\nو بر فرض كسى در سفرهاى فضائى اهل بيت عليهم السلام ترديد داشته باشد بايد متوجّه اين نكته باشيم : مشيّت الهى بر اين است كه در هر زمانى حجّت خود را داراى قدرتى برتر از قدرت‌هاى معمول آن زمان قرار دهد .\r\nواضح است كه به اين مشيّت در صورتى كه مقرون به اصلاح همهء جهان و سراسر گيتى باشد ، نياز بيشترى احساس مىشود . يعنى كسى كه مىخواهد سراسر جهان را بگيرد ، در سراسر جهان بايد داراى نيروى ما فوق نيروهاى معمول در سراسر جهان باشد ؛ به گونه‌اى كه نه تنها قدرتمندان صنعت و دارندگان تكنولوژى جهان ، بلكه افراد ديگر كه از قدرت مهمّ نامرئى برخوردارند مانند مرتاض‌ها و . . . در برابر قدرت عظيم حجّت الهى شكست خورده و مغلوب گردند .\r\nدر تاريخ وجود ندارد كه دانشمندترين دانشمندانِ جهان ، يكى از پيامبران را مغلوب مطالب علمى خود سازد .\r\nاگر خداوند رسول خود را با قرآن و شمشير فرستاد ، بديهى است كه آخرين حجّت خويش را نيز با قرآن و برهان و نيرويى برتر از نيروهاى موجود عصر قيام آن حضرت مىفرستد . آن نيرو نيرويى خواهد بود كه غالب بر نيروهاى عصر است و توان و قدرت بيشترى از آن‌ها دارد .\r\nاكنون به اين روايت بسيار جالب توجّه كنيد :\r\nقال المتوكّل لابن السكيت : سل ابن الرضا مسألة عوصاء بحضرتي ، فسأله فقال : لِمَ بعث اللَّه موسى بالعصا و بعث عيسى بإبراء الأكمه والأبرص و إحياء الموتى ، وبعث محمّداً بالقرآن والسيف ؟\r\nفقال ابوالحسن عليه السلام : بعث اللَّه موسى عليه السلام بالعصا واليد البيضاء في\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nزمان الغالب على أهله السحر ، فأتاهم من ذلك ما قهر بسحرهم وبهرهم ، وأثبت الحجّة عليهم .\r\nوبعث عيسى عليه السلام بإبراء الأكمه والأبرص وإحياء الموتى بإذن اللَّه تعالى في زمان الغالب على أهله الطبّ ، فأتاهم من إبراء الأكمه والأبرص وإحياء الموتى بإذن اللَّه فقهرهم وبهرهم .\r\nوبعث محمّداً صلى الله عليه و آله و سلم بالقرآن والسيف في زمان الغالب على أهله السيف والشعر ، فأتاهم من القرآن الزاهر والسيف القاهر ما بهر به شعرهم و بهر سيفهم . . . « 1 »\r\nمتوكّل به ابن سكّيت - كه از دانشمندان بزرگ آن زمان بود - گفت : از امام هادى ( عليه السلام ) مسألهء بسيار مشكلى را در حضور من بپرس .\r\nابن سكّيت به امام هادى عليه السلام گفت : چرا خداوند موسى را با عصا و عيسى را به خوب كردن نابينا و پيس و زنده كردن مردگان و محمّد ( صلى الله عليه و آله و سلم ) را با قرآن و شمشير به رسالت فرستاد ؟ !\r\nامام هادى عليه السلام در پاسخ فرمودند : خداوند موسى عليه السلام را با عصا و دستى كه نور سفيد از او درخشان بود فرستاد ؛ زيرا بر مردم آن زمان سحر غالب بود ، موسى با آن قدرت به سوى آنان رفت تا سحر آن‌ها را نابود كرده و بر آنان غالب گشت و دليل را بر آنان ثابت كرد .\r\nو عيسى عليه السلام را به خوب كردن نابينا و پيس و زنده كردن مرده به اذن خدا به رسالت فرستاد ، در زمانى كه غالب بر اهل آن زمان طبّ بود . پس با خوب كردن نابينا و پيس و زنده كردن مرده به اذن خداوند به سوى آنان رفت تا آنان را مقهور ساخته و بر آنان غالب گشت .\r\nو محمّد ( صلى الله عليه و آله و سلم ) را با قرآن و شمشير به رسالت فرستاد در زمانى كه بر مردم آن زمان ، شمشير و شعر غالب بود . پس با قرآنِ درخشان و شمشير قاهر به سوى آنان رفت تا به وسيلهء آن بر شعر آنان غالب گشته و بر شمشير آنان پيروز گردد . . . .\r\n\r\n\r\n","description":"","footnote":"\r\n( 1 ) . بحار الأنوار : 50 / 165 و نظير آن در ج 17 / 210 .\r\n","page_name":" 288 ","page_number":288},
  {"content":"\r\n\r\nبا توجّه به اين روايت هر چند اين زمان را عصر فضانوردى و تسخير فضا بدانيم ، حضرت صاحب الزمان ارواحنا فداه داراى وسيله‌هاى فضايى مهمّى خواهند بود كه سفينه‌هاى فضايى در عصر ما در برابر آن‌ها ناچيز و بىارزش خواهد بود .\r\n\r\nراه‌يابى به آسمان‌ها\r\nنه تنها تشكيل حكومت اهل بيت عليهم السلام و ظهور قدرت عظيم آن بزرگواران همهء مردمان پاك‌طينتِ جهان را به سوى خود جلب مىكند ، بلكه سخن گفتن از فرارسيدن آن روزگار پرشكوه ، قلب انسان‌ها را سرشار از شور و شوق براى هر چه زودتر فرارسيدن آن عصر درخشان ، نموده و مجذوب آن روزگار فرخنده مىسازد .\r\nبرنامه‌هاى بزرگ و عظيمى كه در عصر ظهور در سراسر جهان پياده مىشود ، هر يك به تنهايى مىتواند ميليون‌ها نفر از مردم را به سوى خود فرا خواند .\r\nيكى از جريانات بسيار جالب و شگفت‌انگيز عصر ظهور ، راه‌يابى انسان به آسمان‌ها و پرواز در فضا و فرود در كرات ديگر مىباشد .\r\nپرواز بر فراز آسمان‌ها و نشست در كرات آسمانى ، از آرزوهاى ديرين انسان بوده و براى دستيابى به آن ، كوشش‌هاى فراوان نموده و ثروت‌هاى هنگفتى در راه رسيدن به آن مصرف شده است .\r\nآنچه گفتيم راه‌يابى به آسمان‌ها از نظر مُلكى بود . نكتهء بسيار مهمّ و جالب‌تر اين است كه در آن روزگارِ ناشناخته ، نه تنها انسان بر فراز آسمان‌ها از نظر مُلكى و مادّى به پرواز درمىآيند ؛ بلكه از نظر ملكوتى نيز راه به آسمان‌ها يافته و نظاره‌گر ملكوت آسمان‌ها خواهند شد .\r\nهمان گونه كه مىدانيم عالم ملك و ملكوت از نظر چگونگى و اهميّت با يكديگر تفاوتِ فراوان دارند ؛ به گونه‌اى كه نمىتوان عالم ملك را با عالم\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nملكوت مقايسه نموده و با يكديگر همسنگ بدانيم .\r\nبا توجّه به برترى عالم ملكوت از عالم ملك و راه‌يابى انسان‌ها در حكومت صالحان به عالم ملكوت ، درمىيابيم كه انسان‌ها در روزگار ظهور از چه عظمت والاى ظاهرى و معنوى برخوردار مىباشند .\r\nخوشا به حال آنان كه عصر درخشان ظهور را درك نموده و در آن روزگار فرخنده زندگى كنند .\r\nخوشا به حال آنان كه از روزگار تيرگى و تاريكى گذشته و در عصر نور و روشنايى نظاره‌گر جهانى سرشار از شادى و شادمانى خواهند بود .\r\nخوشا به حال آنان كه . . .\r\n\r\nسفرهاى فضايى در عصر ظهور\r\nرسول خدا صلى الله عليه و آله و سلم در شب معراج كه آن حضرت بر فراز آسمان‌ها رفته و در عرش با خداوند همسخن شدند ، خداوند بزرگ از سفرهاى فضايى حضرت بقيّة اللَّه الأعظم ارواحنا فداه با رسول گرامى خود سخن گفتند ؛ نه تنها از سفرهاى فضايى آن بزرگوار بلكه از تشكيل حكومت واحد جهانى ، از تداوم آن تا قيامت ، از تحوّلات و دگرگونىهاى عظيم در سراسر گيتى ، از پاكسازى جهان از وجود دشمنان و . . . خبر داده است . در اينجا قسمتى از اين روايت را آورده و سپس به بيان نكته‌هايى دربارهء آن مىپردازيم :\r\nرسول خدا صلى الله عليه و آله و سلم فرمودند :\r\n. . . فقلت : يا ربّ هؤلاء أوصيائي بعدي ؟ فنوديت يا محمّد ؛ هؤلاء اوليائي وأحبّائي وأصفيائي ، وحججي بعدك على بريّتي ، وهم أوصيائك وخلفاؤك و خير خلقي بعدك .\r\nوعزّتي وجلالي لأظهرنّ بهم ديني ، ولأعلينّ بهم كلمتي ، ولأطهّرنّ الأرض بآخرهم من أعدائي ، ولُاملّكنّه مشارق الأرض\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nومغاربها ، ولأسخرنّ له الرّياح ، ولُاذلّلنّ له السحاب الصعاب ، ولُارقينّه في الأسباب ، ولأنصرنّه بجندي ، ولُامدّنّه بملائكتي ، حتّى يعلن دعوتي ، ويجمع الخلق على توحيدي ، ثمّ لأديمنّ ملكه ، ولأداولنّ الأيّام بين أوليائي إلى يوم القيامة . « 1 »\r\nگفتم : اى پروردگار ؛ اينان اوصياى من بعد از من هستند ؟\r\nپس ندا شدم : اى محمّد ؛ اينان اولياء من و دوستان من و برگزيدگان من و حجّتهاى من بعد از تو بر خلق من هستند و آنان اوصياء تو و جانشيان تو و بهترين خلق من بعد از تو مىباشند .\r\nسوگند به عزّتم و سوگند به جلالم ؛ حتماً دينم را به وسيلهء آنان ظاهر مىسازم و كلمهء خود را به وسيلهء آنان برتر مىنمايم و حتماً زمين را به وسيلهء آخرين آنان از دشمنانم پاك مىسازم و حتماً او را مالك بر مشرق‌هاى زمين و مغرب‌هاى آن مىگردانم و حتماً بادها را در تسخير او درمىآورم و حتماً ابرهاى سخت را براى او رام مىسازم و حتماً او را در وسيله‌ها بالا مىبرم و حتماً او را با لشكر خودم يارى مىنمايم و حتماً او را به وسيلهء ملائكهء خود مدد مىكنم تا دعوت مرا آشكار ساخته و همهء خلق را بر اعتقاد به توحيد و يكتايى من گرد آورد . سپس ملك او را پايدار ساخته و ايّام را تا روز قيامت ميان دوستانم مىگردانم .\r\nهمان گونه كه ديديد ، در اين روايت از مطالب مهمّى صحبت شده است : از عظمت مقام ائمّهء اطهار عليهم السلام ، از فضيلت و برترى آنان ، از ظاهر شدن دين اسلام توسّط آنان ، از پاكسازى زمين از دشمنان به وسيلهء آخرين آنان ، از ابرهاى فضانورد ، از وسيله‌هاى صعود به آسمانها ، از ارتش خداوند ، از معتقد شدن همهء خلق بر يكتايى خداوند و از حكومت واحد جهانى و پايدارى آن تا روز قيامت و . . .\r\n\r\n\r\n","description":"","footnote":"\r\n( 1 ) . بحار الأنوار : 52 / 312 .\r\n","page_name":" 291 ","page_number":291},
  {"content":"\r\n\r\n\r\nنكته‌هاى جالبى در روايت\r\nدر اين روايت ، نكته‌هاى جالبى وجود دارد كه با تأمّل در آن مىتوان به برخى از نكته‌هاى مهمّ دست يافت :\r\n1 - در اين روايت اين جمله كه خداوند مىفرمايد :\r\n« لُاسخّرنّ له الرياح ، ولُاذلّلنّ له السحاب ، ولُارقّينّه في الأسباب »\r\n، دليل بر اين نكته است كه صعود آن حضرت به آسمان‌ها با وجود جسمانى آن حضرت است ، همان گونه كه معراج رسول خدا صلى الله عليه و آله و سلم جسمانى بوده است . يعنى رفتن آن بزرگوار به آسمان‌ها با قالب مثالى نيست ، همانگونه كه مقصود از صعود بر فراز آسمان‌ها صعود روحى نيست . زيرا اگر رفتن آن حضرت به آسمان‌ها صعود روحى باشد و يا با قالب مثالى صورت گيرد ، نيازى به سحاب صعاب و يا اسباب نيست . براى رفتن روح و يا قالب مثالى به آسمان‌ها لازم نيست از وسيله‌هاى فضايى استفاده شود .\r\n2 - نكتهء جالب ديگرى كه از اين روايت برداشت مىكنيم اين است :\r\nاگرچه آن حضرت اگر اراده كنند براى صعود جسمانى به آسمان‌ها هم نيازى به اسباب و وسيله‌هاى فضايى ندارند بلكه مىتوانند بدون وسيلهء ظاهرى و يا با استفاده از براق كه مخصوص رسول خدا صلى الله عليه و آله و سلم بوده و در اختيار آن حضرت است استفاده كنند . و در روايت كه تعبير به اسباب و وسيله‌ها شده دليل بر آن است كه رفتن آن حضرت به آسمان‌ها توسّط يك وسيلهء انحصارى همانند براق نيست بنابراين لفظ اسباب و وسيله‌ها ظهور در اين دارد - به خاطر تعدّد وسيله‌ها و جمع بودن لفظ اسباب - كه آن حضرت از يك وسيلهء انحصارى مانند « براق » استفاده نمىفرمايند .\r\nجالب توجّه است كه لفظ « سحاب صعاب » و ابرهاى سخت نيز به صورت جمع آورده شده است .\r\n3 - اين نكته را نيز استفاده مىكنيم كه در روزگار ناشناختهء ظهور براى\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nفضانوردى و رفتن به آسمان از وسيله‌هاى گوناگون استفاده مىشود كه در اين روايت به سه نوع آن تصريح شده است :\r\nالف )\r\n« لُاسخّرنّ له الرياح » ؛\r\nرياح را حتماً در تسخير او قرار مىدهيم .\r\nدر قرآن كريم از حضرت سليمان و بساط عظيم او كه بادها بساط او را با صدها نفر به آسمان مىبردند ، سخن به ميان آمده است .\r\nقدرت بادها و طوفان‌هاى شديد بسيار شگفت‌انگيز است كه تسخير آن‌ها به معناى در اختيار داشتن آن‌ها و كنترل آن‌ها مىباشد .\r\nدر عصر ما هيچگاه دانشمندان نتوانسته‌اند طوفان‌ها را مهار كنند و از قدرت آن‌ها استفاده كنند ، ولى بنابر آيات قرآن كريم حضرت سليمان قدرت بر چنين كارى را داشته است .\r\nحضرت بقيّة اللَّه الأعظم ارواحنا فداه - كه ولايت بر همه چيز دارند - با كنترل آن‌ها نه تنها آثار منفى آن‌ها را از بين مىبرند ، بلكه با تسخير آن‌ها و تسلّط بر آن‌ها از آن‌ها استفادهء مثبت مىنمايند .\r\nب )\r\n« ولُاذلّلنّ له السحاب الصعاب » ؛\r\nو حتماً ابرهاى سرسخت را ، براى او رام مىكنيم .\r\nبديهى است ابرهاى نورى و قدرت‌هاى شگفت‌انگيز آن‌ها غير از رياح مىباشند .\r\nج )\r\n« ولُارقينّه في الأسباب » ؛\r\nو حتماً در وسيله‌هاى فضايى او را بالا مىبريم .\r\nجالب توجّه است كه در اين جمله از كلمهء « فى » استفاده شده كه به معناى اين است كه آن حضرت در ميان وسيله‌هاى فضايى قرار مىگيرند و اگر مقصود از اسباب همان « سحاب صعاب » مىبود بايد كلمهء « على » به كار برده مىشد يعنى سوار بر ابرها مىشود نه در ابرها .\r\n4 - علاوه بر نكته‌هاى فراوان ديگرى كه در اين روايت وجود دارد ، توجّه\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبه اين نكته بسيار مهمّ است كه خداوند در اين حديث قدسى پس از سوگند ياد نمودن به عزّت و جلال خود تمام مطالبى را كه براى رسول گرامى خود بيان فرموده است با « لام » و با « نون » تأكيد آورده است كه اين‌ها همه دليل بر اين نكته است كه جرياناتى كه در اين روايت به آن‌ها تصريح شده ، مانند رفتن آن حضرت به آسمان‌ها توسّط وسيله‌هاى فضايى و . . . قطعاً و صد در صد در عصر درخشان ظهور واقع خواهد شد و قابل هيچ‌گونه شكّ و ترديد نمىباشد .\r\n5 - نكتهء بسيار جالب ديگرى كه از روايت استفاده مىكنيم اين است : در تسخير بودن همهء ابرهاى صعاب و تمامى اسباب‌ها و وسيله‌هاى فضايى ، تنها براى استفادهء شخص آن حضرت نيست ؛ بلكه تعدّد و فراوان بودن آن‌ها دليل بر آنست كه اصحاب و ياوران و هر كسى را كه آن حضرت اراده فرمايند از اين وسايل استفاده خواهد كرد و در اختيار آن‌ها قرار خواهد گرفت .\r\nهمان‌گونه كه حضرت اميرالمؤمنين عليه السلام بعضى از اصحاب خود مانند سلمان و . . . را با ابرهاى فضانورد به آسمان‌ها بردند و صعود و عروج آن‌ها به آسمان تا آن حدّ بود كه كرهء زمين براى آنان به اندازهء گردويى ديده مىشده . « 1 »\r\nبديهى است صعود آن‌ها به آسمان‌ها بيشتر از فاصله‌اى است كه ميان ماه و كرهء زمين هست يعنى آنان خيلى بالاتر از كرهء ماه ، به آسمان صعود نموده‌اند ؛ زيرا با اينكه ماه از زمين بسيار كوچكتر است از اندازهء يك گردو بزرگتر ديده مىشود . پس فاصلهء آن‌ها تا زمين خيلى بيشتر بوده از فاصله‌اى كه ميان ماه و كرهء زمين وجود دارد . 6 - از آنچه گفتيم چنين نتيجه مىگيريم كه حكومت حضرت بقيّة اللَّه الأعظم ارواحنا فداه فراتر از يك حكومت عدل جهانى در سراسر گيتى است ؛ زيرا خداوند پس از بيان اين نكته كه تمامى شرق و غرب زمين در عصر شكوهمند ظهور در\r\n\r\n\r\n","description":"","footnote":"\r\n( 1 ) . و همچنين حضرت سليمان عليه السلام كه افراد او بر بساط آن حضرت نشسته و او به بادها دستور مىداد بساط را با تمامى افراد به آسمان بالا برد كه جريان آن در قرآن مجيد بيان شده است .\r\n","page_name":" 294 ","page_number":294},
  {"content":"\r\n\r\nتحت سيطرهء قدرت و ولايت آن حضرت خواهد بود ، سفرهاى فضايى و وسيله‌هاى گوناگون فضانوردى در آن زمان را بيان مىكند .\r\nبنابراين ، علاوه بر ملكوت آسمان‌ها در عصر درخشان ظهور ، از نظر ملك نيز آسمان در آن روزگار فرخنده در اختيار حضرت ولىّ عصر عجّل اللَّه تعالى فرجه خواهد بود .\r\n7 - نكتهء بسيار مهمّ ديگرى كه از اين روايت استفاده مىكنيم با توجّه به عظمت جهان آفرينش و گستردگى فضا و آسمان‌ها ، لفظ « اسباب السّماوات » كه در اين روايت به كار رفته است ، دليل بر اين نكتهء بسيار مهمّ است كه سفينه‌ها و وسيله‌هاى فضايى كه در آن عصر شكوهمند آسمان پهناور را طى مىكند ، بايد وسيله‌هايى باشند كه فراتر از سرعت نور باشند .\r\nپس تعبير به « اسباب السماوات » ؛ ( وسيله‌هايى كه آسمان‌ها را مىپيمايد ) وجود وسيله‌هاى فضايى برتر از سرعت نور را ثابت مىكند ؛ به گونه‌اى كه از جاذبهء مادّه و مكان گذشته و به محدوديّت زمان گرفتار نباشد . اين خود از اصول اساسى در پيشرفت‌هاى فضايى است .\r\n\r\nآشنايى با موجودات آسمانى\r\nلازمهء سفرهاى فضايى ، آشنا شدن با موجودات آسمانى است ؛ زيرا در آسمان‌ها نيز افرادى زندگى مىكنند .\r\nائمّهء اطهار عليهم السلام در ميان گفتارهاى خود دربارهء موجودات آسمانى كه در كهكشانها وجود دارند ، سخنانى فرموده‌اند ، روايتى كه مىآوريم يكى از آنهاست : امام صادق عليه السلام فرمودند :\r\nقال اميرالمؤمنين عليه السلام : لهذه النّجوم الّتي في السماء مدائن مثل المدائن الّتي في الأرض . « 1 »\r\n\r\n\r\n","description":"","footnote":"\r\n( 1 ) . بحار الأنوار : 58 / 91 .\r\n","page_name":" 295 ","page_number":295},
  {"content":"\r\n\r\nحضرت اميرالمؤمنين عليه السلام فرمودند : براى ستارگانى كه در آسمان هستند شهرهايى است همانند شهرهايى كه در زمين وجود دارد .\r\nاين روايت به خوبى نشان‌دهندهء اين حقيقت است كه در ستارگان فراوانى كه در آسمان وجود دارد ، موجودات آسمانى زندگى مىكنند و همانند انسان‌هايى كه در زمين شهرهايى را براى خود بنا نموده‌اند ، داراى شهرها ، ساختمان‌ها و . . . مىباشند .\r\nدر روايت ديگرى ابوبصير مىگويد :\r\nسألته عن السماوات السبع ، فقال : سبع سماوات ليس منها سماء إلّا وفيها خلق ، وبينها و بين الاخرى خلق حتّى ينتهي إلى السابعة .\r\nقلت : والأرض .\r\nقال : سبع ، منهنّ خمس فيهنّ خلق من خلق الربّ ، واثنتان هواء ليس فيهما شيء . « 1 »\r\nاز امام صادق عليه السلام دربارهء آسمان‌هاى هفتگانه سؤال كردم ، حضرت فرمودند : هفت آسمان است كه در ميان آن‌ها آسمانى نيست مگر آن كه در آن مخلوقاتى وجود دارد و بين آن آسمان تا آسمان ديگر ( در فضا ) آفريده‌هايى وجود دارد ، تا به آسمان هفتم منتهى گردد .\r\nپرسيدم : زمين چگونه است ؟\r\nفرمودند : زمين هفت تاست در پنج تا از آن‌ها مخلوقات وجود دارند و در دو تاى ديگر هواست و در آن دو چيزى وجود ندارد . وسايل تبليغاتى جهان كه هميشه دم از پيشرفت و تكامل مىزنند هنوز وسيله‌اى را كه داراى سرعت نور باشد ، در اختيار ندارند . و بر فرضى كه به\r\n\r\n\r\n","description":"","footnote":"\r\n( 1 ) . بحار الأنوار : 58 / 97 .\r\n","page_name":" 296 ","page_number":296},
  {"content":"\r\n\r\nچنين وسيله‌اى دست يابند ، براى رفتن به كراتى كه ميلياردها سال نورى با ما فاصله دارند چه خواهند كرد ؟ !\r\nبديهى است كه به عمر چند ميليارد ساله نياز خواهند داشت . اين خود دليل روشن و آشكار ديگرى است كه براى سفر به فضاهاى دوردست بايد به قدرتهاى فرامادّه ، دست يافت و اين همان نكته‌اى است كه از قرنها پيش خاندان وحى عليهم السلام به آن اشاره فرموده‌اند .\r\n\r\nاستفاده از قدرت‌هاى فرامادّه\r\nدر ميان آيات قرآن و رواياتى كه از خاندان وحى عليهم السلام به ما رسيده است ، در موارد متعدّد ، از قدرت‌هاى فرامادّه سخن گفته شده ؛ به گونه‌اى كه از نظر قرآن و روايات نه تنها استفاده از قدرت‌هاى فرامادّه ممكن مىباشد ، بلكه در موارد متعدّد واقع شده و صورت عملى به خود گرفته است .\r\nرسول خدا صلى الله عليه و آله و سلم و اهل بيت آن بزرگوار ، با فرهنگ متعالى و برنامهء پيشرفته‌اى كه بر مردم جهان ارائه كرده‌اند ، تنها از امكان استفاده از قدرت‌هاى فرامادّه سخن نگفته‌اند ، بلكه وقوع آن را نيز براى جامعهء بشريّت بيان نموده‌اند .\r\nنكته‌هاى عالى و ناب در قرآن و روايات فراوان است كه يكى از آن‌ها استفاده از قدرت‌هاى فرامادّه بلكه وقوع آنست .\r\nاستفاده از قدرت‌هاى فرامادّه از روزگاران گذشته بوده و قرآن كريم نمونه‌هاى متعدّدى از آن‌ها را بيان نموده است . در رواياتى كه از خاندان وحى عليهم السلام رسيده است نيز به موارد بسيارى از آن‌ها تصريح شده است .\r\nبه اين جهت چون جامعهء بشرى در عصر پيشرفتهء ظهور برخوردار از تكامل فكرى و معنوى است ، استفاده از قدرت‌هاى فرامادّه در آن عصر درخشان به اوج خود خواهد رسيد .\r\nعصر ظهور ، عصر بهره‌بردارى از قدرت‌هاى فرامادّه است .\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n\r\nمدارك كتاب\r\nقرآن كريم\r\n-\r\nالف ) كتاب‌ها :\r\n1 - آمارها پرده برمىدارند : اصغر جدائى ، نشر نور السجّاد عليه السلام - قم ، چاپ اوّل ، بهار 1383\r\n2 - آيندهء جهان ( مجموعهء جهان در قرن بيست و يكم ) : سارا آنجليس و كولين آتلى ، مترجم : داود شعبانى داريانى ، نشر پيدايش - تهران ، چاپ اوّل ، زمستان 1381\r\n3 - آية الكرسى ، پيام آسمانى توحيد : محمّد تقى فلسفى ، دفتر نشر فرهنگ اسلامى - تهران چاپ چهارم ، سال 1382\r\n4 - إثباة الهداة : شيخ حرّ عاملى ، دار الكتب الإسلاميّة - تهران ، چاپ سوّم ، پائيز 1364\r\n5 - إحقاق الحقّ : قاضى نوراللَّه تسترى ، منتشورات مكتبهء آية اللَّه مرعشى نجفى - قم\r\n6 - الإرشاد : شيخ مفيد رحمه الله ، منشورات مكتبهء بصيرتى - قم\r\n7 - استاد عشق : ايرج حسابى ، نشر وزارت ارشاد - تهران ، چاپ بيست و دوّم ، سال 1383\r\n8 - اصول كافى : مرحوم كلينى ، دار الكتب الإسلاميّه - تهران\r\n9 - إعلام الورى : شيخ ابى على فضل بن حسن طبرسى ، مؤسّسهء آل البيت عليهم السلام - قم ، چاپ اوّل ، ربيع الأوّل 1417 ه ق\r\n10 - اينشتين : حبيبهء جعفريان ، نشر سروش - تهران ، چاپ دوّم ، سال 1383\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n11 - بازگشت به ستارگان : اريك فون دنيكن ، مترجم : مسعود نوده فراهانى ، نشر برهمند ، چاپ اوّل\r\n12 - بحار الأنوار : علّامه محمّد باقر مجلسى رحمه الله ، منشورات مكتبهء اسلاميّه - تهران ، چاپ رمضان المبارك 1393 ه ق\r\n13 - بشقاب پرنده : ترجمه و تنظيم : پ زرنگار ، انتشارات زرّين - تهران\r\n14 - بصائر الدرجات : محمّد صفّار قمى ، منشورات مكتبهء آية اللَّه مرعشى نجفى - قم ، 1404 ه ق\r\n15 - پرسش‌هاى عجيب ، پاسخ‌هاى عجيب‌تر : ا . جى . آرمسترانگ ، ترجمهء پريسا همايون‌روز ، نشر كتابهاى قاصدك وابسته به مؤسّسهء نشر و تحقيقات ذكر - تهران ، چاپ دوّم ، بهار 1380\r\n16 - تاريخ كوفه : سيّد حسين براقى نجفى ، مترجم : سعيد رادرحيمى ، بنياد پژوهشهاى اسلامى آستان قدس رضوى - مشهد مقدّس ، چاپ اوّل ، سال 1381\r\n17 - تاريخ ناشناختهء بشر : روبر شارو ، مترجم : هوشيار رزم آرا ، نشر سپنج - تهران ، چاپ اوّل ، زمستان 1368\r\n18 - تحليلى از آراى جابر بن حيّان : دكتر زكى نجيب محمود ، مترجم : حميدرضا شيخى ، بنياد پژوهش‌هاى اسلامى آستان قدس رضوى - مشهد مقدّس ، سال 1368\r\n19 - التشريف بالمنن في التعريف بالفتن المعروف بالملاحم والفتن : سيّد بن طاووس ، نشر مؤسسّهء صاحب الأمر عليه السلام - قم ، چاپ اوّل ، 15 شعبان 1416 ه ق\r\n20 - توانايىهاى خود را بشناسيد : ويكتور پكليس ، ترجمهء محمّد تقى فرامرزى ، نشر پارسا - تهران ، چاپ اوّل ، سال 1373\r\n21 - جهان در 500 سال آينده : آدريان برى ، مترجم : دكتر كوشيار كريمى طارى ، نشر نسل نوانديش - تهران ، چاپ اوّل ، زمستان 1378\r\n22 - الخرائج والجرائح : قطب الدين راوندى ، مؤسّسة الإمام المهدي عليه السلام - قم ، چاپ اوّل ، سال 1409 ه ق\r\n23 - دايرة المعارف ( هزار و يك نكتهء جذّاب ) : مهدى وفائى ، نشر وفائى - قم ، چاپ اوّل ، سال 1382\r\n24 - دلائل الإمامة : محمّد بن جرير بن رستم طبرى ، مؤسّسهء بعثت - قم ، چاپ اوّل ، سال 1413 ه ق\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n25 - دوازده هزار مثَل فارسى : دكتر ابراهيم شكورزادهء بلورى ، انتشارات آستان قدس رضوى - مشهد مقدّس ، چاپ اوّل ، سال 1380\r\n26 - دو هزار دانشمند در جستجوى خدا : رايموند روايه ، ترجمهء فرامرز برزگر ، انتشارات جاويدان - تهران ، چاپ چهارم ، سال 1358\r\n27 - راه تكامل : استاد احمد امين ، مترجم : دكتر احمد بهشتى ، اديب لارى و امامى شيرازى ، نشر دار الكتب الإسلاميّه - تهران ، چاپ هفتم ، بهمن سال 1361\r\n28 - روانشناسى ضمير ناخودآگاه : كارل گوستاويونگ ، ترجمهء محمّد على اميرى ، شركت انتشارات علمى فرهنگى - تهران ، چاپ اوّل ، سال 1372\r\n29 - سال 2100 توصيف سدهء آينده : تييرى گُدن ، مترجم : دكتر عبّاس آگاهى ، دفتر نشر فرهنگ اسلامى - تهران ، چاپ اوّل ، سال 1379\r\n30 - شرح دعاى سمات : سيّدعلى قاضى طباطبائى ، مؤسّسهء فرهنگى مطالعاتى شمس الشموس - تهران ، چاپ اوّل ، سال 1384\r\n31 - شرح غرر الحكم و دُرر الكلم : مرحوم جمال الدين محمّد خوانسارى ، انتشارات دانشگاه تهران ، چاپ سوّم ، بهمن سال 1366\r\n32 - شگفتىهاى آفرينش : قديرى فرد ، نشر رنگ آسمان - قم ، چاپ اوّل ، سال 1383\r\n33 - شگفتىهاى كاوش جهان : جون ميكنتاش ، ترجمهء نياز يعقوبشاهى ، نشر زمانه - تهران ، چاپ اوّل ، سال 1374\r\n34 - الصحيفة المباركة المهديّة : سيّد مرتضى مجتهدى سيستانى ، نشر حاذق - قم ، چاپ اوّل ، سال 1419 ه ق\r\n35 - صحيفهء مهديّه : سيّد مرتضى مجتهدى سيستانى ، نشر حاذق - قم ، چاپ هشتم ، مرداد ماه سال 1384\r\n36 - عجيب‌تر از رؤيا : فرانك ادواردز - اريك نورمن ، ترجمهء سيروس گنجوى ، نشر پيك فرهنگ - تهران ، چاپ اوّل ، بهار 1372\r\n37 - علم ، شبه علم و علم دروغين : هانرى ژرى ارس ، ترجمهء دكتر عبّاس باقرى ، نشر نى - تهران ، چاپ اوّل ، سال 1379\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n38 - عقدر الدرر في أخبار المنتظر عليه السلام : يوسف بن يحيى ، تحقيق : عبدالفتاح محمّد الحلو ، انتشارات نصايح - قم ، چاپ اوّل ، سال 1416 ه ق\r\n39 - عجايب حسّ ششم : غلامرضا اربابى ، نشر گروه فرهنگى اربابى - تهران ، آبان 1372\r\n40 - الغيبة : شيخ الطائفه طوسى ، منشورات كتابفروشى بصيرتى - قم ، چاپ دوّم ، سال 1385 ه ق\r\n41 - الغيبة : شيخ نعمانى ، تحقيق : علىاكبر غفّارى ، مكتبهء صدوق - تهران\r\n42 - فوق طبيعت : ليال واتسن ، ترجمهء شهريار بحرانى و احمد ارژمند ، مؤسّسهء انتشارات اميركبير - تهران ، چاپ سوّم ، سال 1369\r\n43 - كمال الدين : شيخ صدوق رحمه الله ، منشورات دارالكتب اسلاميّه - تهران ، چاپ دوّم ، سال 1395 ه ق\r\n44 - گلزار اكبرى : شيخ على اكبر نهاوندى ، انتشارات علمى - تهران ، چاپ افست ، سال 1336 ه ق\r\n45 - گمشدگان مثلث برمودا : چارلز برليتز ، مترجم : سيروس گنجوى ، انتشارات خواجو - تهران ، چاپ اوّل ، آبان سال 1362\r\n46 - مختصر البصائر : شيخ حسن بن سليمان حلّى ، تحقيق : مشتاق المظفّر ، مؤسّسهء نشر اسلامى - قم ، چاپ اوّل ، سال 1421 ه ق\r\n47 - مستدرك الوسائل : مرحوم محدّث نورى ، تحقيق مؤسّسهء آل البيت عليهم السلام - قم ، چاپ اوّل ، شوّال 1414 ه ق\r\n48 - مصباح الزائر : سيّد بن طاووس ، مؤسّسهء آل البيت عليهم السلام - قم ، چاپ اوّل ، محرّم الحرام سال 1417 ه ق\r\n49 - مصباح الشريعة : منسوب به امام صادق عليه السلام ، منشورات مؤسسة الأعلمى - بيروت ، چاپ اوّل ، سال 1400 ه ق\r\n50 - مغز متفكّر جهان شيعه : ترجمه و اقتباس : ذبيح اللَّه منصورى ، انتشارات جاويدان - تهران ، چاپ سوّم ، فروردين 2536\r\n51 - نسخهء عطّار : محمّد تقى عطّار نژاد ، تهران ، سال 1358\r\n52 - نوادر الأخبار : محسن بن فيض كاشانى ، تحقيق : مهدى انصارى قمى ، مؤسّسهء مطالعات و تحقيقات فرهنگى ( پژوهشگاه ) - تهران ، سال 1371\r\n53 - نهج‌البلاغة : سيّد رضى رحمه الله ، به قلم فيض‌الإسلام ، انتشارات فقيه - تهران ، چاپ اوّل ، سال 1375\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n54 - نگاهى به سرنوشت جهان ، انسان ، تاريخ : دكتر محمّد كريمى ، انتشارات موحّد - مشهد ، چاپ اوّل ، تابستان 1374\r\n55 - وسائل الشيعة : شيخ حرّ عاملى ، دار إحياء التراث العربى - بيروت ، چاپ چهارم ، سال 1391 ه ق\r\nب ) نشريّات :\r\n1 - حكيم شمارهء 59 ( ضميمهء شمارهء 1327 روزنامهء جام‌جم ) .\r\n2 - روزنامهء پول ( 4 آبان 1383 )\r\n3 - روزنامهء دنياى اقتصاد ( 4 آبان 1383 )\r\n4 - روزنامهء كيهان ( 5 شهريور 1360 )\r\n5 - كتاب هفته ( 17 بهمن 1383 شمارهء 611 )\r\n6 - كليك ، شمارهء 31 ( ضميمهء روزنامهء جام جم )\r\n7 - ماهنامهء اطّلاعات علمى ( سال 19 شمارهء 3 دى ماه 1383 )\r\n8 - ماهنامهء كشاورز ( شهريور 1383 شمارهء 297 )\r\n9 - مجلّهء دانستنيها ( سال 26 ، مهرماه 1383 ، شمارهء 360 )\r\n10 - مجلّهء دانشمند ( مهرماه 1383 شمارهء 492 )\r\n11 - هفته‌نامهء خبر ( 25 ارديبهشت 1376 )\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nاز نويسندهء اين كتاب منتشر مىشود :\r\nامام زمان ارواحنا فداه و تسخير جهان\r\nنكته‌هاى بسيار جالب و مهمّى\r\nدربارهء آغاز ظهور ، جنگ ، طلايه‌داران عصر ظهور\r\nو سرانجام تسخير جهان به دست امام زمان عجّل اللَّه تعالى فرجه\r\nبا مطالعهء اين كتاب از نكته‌هاى نابِ ناگفته آگاه خواهيد شد\r\n\r\n\r\n","description":"","footnote":"","page_name":" 304 ","page_number":304}
  ]