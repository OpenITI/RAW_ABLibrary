[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nو يزكيهم و يعلمهم الكتاب والحكمة\r\nاديبى لاريجانى ، محمد باقر\r\nمرزدار مكتب اهل بيت ( عليهم السلام ) : سيرى در احوال و افكار و آثار مرحوم علامه عسكرى ( ره ) / محمد باقر اديبى لاريجانى . -\r\n308 ص .\r\nISBN : 978 - 600 - 5311 - 00 - 6\r\nكتابنامه : ص . [ 305 
  ] - 308 ؛ همچنين به صورت زيرنويس .\r\n1 . عسكرى ، سيد مرتضى ، 1293 - 1386 . 2 . مجتهدان و علما - سرگذشتنامه .\r\nالف . عنوان . ب . عنوان : سيرى در افكار و آثار مرحوم علامه عسكرى ( ره ) .\r\n4 م 4 الف / 3 / 55 BP\r\n08 / 297\r\n1387\r\nنام كتاب : مرزدار مكتب اهل بيت ( عليهم السلام )\r\nمؤلف : محمد باقر اديبى لاريجانى\r\nناشر : انتشارات دانشكده اصول الدين\r\nنوبت و تاريخ چاپ : اول / 1429 ه‍ . ق / 1387 ه‍ . ش\r\nطرح و نظارت : مؤسسه علمى فرهنگى علامه عسكرى ( قدس سره )\r\nحروفچينى و صفحه آرايى : مهدى خوشرفتار\r\nچاپ : باقرى - قم\r\nصحافى : باقرى - قم\r\nتيراژ : 5000 نسخه\r\nنشانى سايت دانشكده اصول الدين http : / / www . osool . ac . ir\r\nشابك 6 - 00 - 5311 - 600 - 978\r\nISBN : 978 - 600 - 5311 - 00 - 6\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمرزدار مكتب اهل بيت ( عليهم السلام )\r\nسيرى در احوال و افكار و آثار مرحوم علامه عسكرى ( ره )\r\nمحمد باقر اديبى لاريجانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nهديه اى بس ناچيز\r\nبه محضر آن بزرگ\r\nكه سيدهء زنان عالم بود\r\nمفتقرا متاب رو از در او به هيچ سو\r\nزانكه مس وجود را فضهء او طلا كند\r\nمؤلف\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدّمه استاد بزرگوار حضرت حجة الاسلام والمسلمين جاودان ( دامت بركاته )\r\nباسمه تعالى\r\nشرح زندگى و افكار و آثار علّامه استاد سيد مرتضى عسكرى رضوان اللّه عليه كارى بزرگ و پر زحمت است ، و به زمانى طولانى و جستجويى زياد نيازمند است ، كه در اين عجاله مقدور نبوده است . اميدوارم اين امكان به دست آيد و كسانى كه لازم است همراهى كنند تا تمام زواياى زندگى ايشان مورد بررسى قرار گيرد . تنها اين بنده آن قدر از جريانات و حوادث مهم زندگى علّامه شنيده و ديده است كه ثبت و ضبط آن خود كتابى را تشكيل مىدهد . به عنوان نمونه شبى را به ياد دارم كه علّامه در حضور جمعى از دوستان تنظيماتى كه در مورد دسته‌جات سينه‌زنى و عزادارى در شهر بغداد به كار برده بودند را توضيح مىدادند ، و هنوز حسرت ثبت و ضبط نكردن آن جلسه براى بنده موجب رنج خاطر است .\r\nاما در اين چند صفحه ناگزير هستم مسئله مهمى را يادآور شوم . حوادثى در سال‌هاى اخير پيش آمد كه بسيار تأسف‌بار بود و بررسى ريشه‌هاى آن به تحليلى مفصّل نياز دارد . در آبان ماه سال 1374 مرحوم علّامه به تركيه رفت تا در يك مؤتمر و سمينار اسلامى تحقيقى شركت كند ، ايشان به طور مستقيم در اين مراسم دعوت نداشت ، ولى به دلالت بعضى از دوستان ، وزارت امور خارجه كه دعوت‌نامه‌اى از گردانندگان آن مراسم به ظاهر دانشگاهى و علمى ! براى يك دانشمند ايرانى و شيعى در دست داشت ، به علّامه مراجعه كرده و ايشان را براى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nحضور در آن مؤتمر دعوت كرد . هوا سرد بود و تركيه از ايران سردتر ، و سفر با سردى هواى براى علّامه كه ناراحتى قلبى داشتند مشكل بود . مدّت‌ها با ايشان گفتگو شد ، تا توانستند ايشان را راضى كنند . ايشان با يكى از دوستان جوان كه توانايى جسمانى و كارآمدى بيشترى داشت ، با چندين كارتن از كتاب‌هايشان از جمله معالم المدرستين به تركيه سفر كرده و در آن مؤتمر شركت نمودند .\r\nاين سمينار در شهر اسلامبول ( استانبول ) به پا شده و عهده‌دار آن دانشكده الهيات آن شهر بود ، و اساتيد زيادى از كشورهاى مختلف اسلامى ، و به ويژه كشور مسلمان سعودى ! به آنجا دعوت شده بودند و از آن مهم‌تر اينكه سفير عربستان سعودى مؤتمر را افتتاح مىكرد . علّامه مىفرمود : تا اينجاى كار چيزى توجه مرا جلب نكرد و هنوز فكر نمىكردم توطئه‌اى در كار باشد . در ابتدا مرا به عنوان بزرگ‌تر سِنى سمينار براى سخنرانى به پشت تريبون دعوت كردند ، رسم اين است كه چنين كسى بايستى در چند دقيقه سخنرانى از بر پا كنندگان مراسم تشكر كرده و سخن به پايان برد ؛ اما من از اين رسم خبر نداشتم ، در اين انديشه بودم كه با همراه نداشتن يادداشت‌هاى سخنرانىام در اينجا چه بگويم ؟ ( چون وقت سخنرانى ايشان فرداى آن روز بود ) خلاصه عزم بر اين قرار گرفت ، تا مسئله قرآن و سلامت آن از دست بر دو نگه دارى حضرت حق را مطرح كنم كه اين يك اعتقاد اسلامى و شيعى است . مؤتمر چاره‌اى نداشت مرا به پشت تريبون دعوت كرده بود ؛ لذا بايستى سخنان مرا گوش بدهد .\r\nحضرت علّامه مىفرمودند : من هميشه يك تحدى داشتم ، و در آنجا نيز همان را مطرح كردم . گفتم شما در تمام عالم بگرديد در هر ده كوره ايران و يا هر جا و هر گوشه ديگر جهان دنبال كنيد ، جز همين قرآن موجود چيز ديگرى نمىيابيد .\r\nهر حرف و سخنى در بيرون قرآن باشد ، هر دشمن دانا يا دوست نادانى ناحقى گفته باشد دست آن به دامان پاك قرآن نرسيده و اين كتاب آسمانى در نهايت عزت و سلامت باقى مانده است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nسخنرانى على رغم ميل گردانندگان سمينار با موفقيت پايان يافت ، و برائت تشيع از قول به تحريف قرآن ثابت شد ، و حتى مشكل حديث « إنّ فى القرآن لحنا ستقيمه العرب بالسنتها » « 1 » كه در احاديث اهل سنّت آمده بود حل شد جلسه يك پارچه به تشويق تبديل گرديد . شركت كنندگان بى خبر سمينار ( كه همه دانشجويان استاد رشته‌هاى الهيات وعلوم اسلامى بودند ، و از آن چه كه در پشت پرده در جريان بود خبر نداشتند ) مشكلاتشان حل شده و نظرشان در مورد شيعه به طور مستدل تصحيح گشته بود .\r\nحضرت علّامه در ادامه فرمودند : فردا براى سخنرانى اصلى ، ( كه متن تايپ شده آن را در 80 صفحه مدتى قبل به مؤتمر فرستاده بودم ) به پشت تريبون رفتم على الرسم ، سخنران بيش از 20 دقيق وقت ارائه مقاله نخواهد داشت ، و ممكن نبود من در 20 دقيقه همه مقاله را بخوانم . آنها به همين اميدوار بودند كه من در اين مدّت تنها مقدمه‌اى خواهم خواند ، و سخن به هيچ جا و نتيجه‌اى نخواهد رسيد .\r\nهدف مقاله علّامه اين بود كه اثبات شود سنّت و حديث در مكتب امامت إسناد درست دارد و از يك مأخذ مكتوب معصوم به يك مكتوب معتبر ديگر نقل شده « 2 » و تا به امروز به همين روال مانده و به دست ما رسيده است ، و فرمودند : از خواندن مقاله صرف نظر كرده و خلاصه آن را به صورت شفاهى بيان كردم .\r\nبعد از سخنرانى دو نفر ( يعنى رييس جلسه و معاونش ) دو سؤال و اشكال را مطرح كردند كه اصولًا به نوشته من مربوط نبود . مثلًا يكى اين بود كه شما سنّت و حديث پيامبر را از امام غايب مىگيريد و او يك وجود موهومى ( العياذ باللّه ) بيش نيست ، و هر كدام بيست دقيقه در مورد اشكال خودشان داد سخن دادند ؛ اما هنگامى كه نوبت جواب من شد چند دقيقه بيشتر وقت ندادند . در اين جا من به\r\n\r\n\r\n","description":"","footnote":"\r\n( 1 ) . كنز العمّال ، ج 2 ، ص 587 ، ح 4785 . و نيز ر . ك : تاريخ الاسلام ذهبى ، ج 6 ، ص 503 ؛ در المنثور ، سيوطى ، ج 2 ، ص 246 .\r\n( 2 ) . يعنى از كتاب جامعه نوشته امام امير المؤمنين عليه السلام به اصول چهارصدگانه نوشته اصحاب ايمه و از آنجا به كتب اربعه از جمله كافى انتقال يافت .\r\n","page_name":" 15 ","page_number":15},
  {"content":"\r\n\r\nفرياد آمدم كه شما اصولًا مرا به اينجا دعوت كرده‌ايد تا شيعه را محكوم و بد نام كنيد . نقشه و طرح شما همين بوده بيست دقيقه فرياد زدم و ضعف و سستى اشكالات و بى جا مطرح شدن آنها و توطئه‌آميز بودن اصل سمينار را بيان كردم اين سخنان نيز با تشويق و تأييد شديد حاضران همراه بود .\r\nاين بود واقعيت سفر تركيه و حوادثى كه در آن جا اتفاق افتاد كه تفصيل آن را در يك بخش كتاب خواهيد ديد . بعدها گزارشات اين مؤتمر در يك مجله عرب زبان چاپ لندن نشر شد . نويسنده مقاله كسى جز احمد الكاتب نويسنده مرتد از تشيع نبود . مجله هم با پول و دلار عربستان اداره مىشد .\r\nاين گزارش كه باتحريف و افزودن و كاستن بر نظرات و كلمات علّامه در كنفرانس تركيه آمده بود در تيراژ وسيعى فتوكپى شده و در قم و تهران و مشهد و كشورهاى عربى نشر يافته و زمينه‌اى شد براى دشمنىهاى تازه . وقتى آدمى با كسى دشمن باشد حتى به خبر و نبأى كه فاسق مىآورد اطمينان مىكند\r\n« حبّك للشىء يُعمى ويُصم » . « 1 »\r\nچندين سال اين داستان نقل مجالس بود ، و علّامه را كه در جريان حوادث قرار مىگرفت ، آزار مىداد ، گزارش جعلى به دوستان علّامه نيز رسيده و آنها را به شك و ترديد گرفتار كرده بود ، به همين جهت مرحوم علّامه در يك مجلس عمومى به طور تفصيل و مستدل به گزارش حادثه پرداخته و نوار سخنرانى را در اختيار دوستان قرار دادند .\r\nداستان زيارت عاشورا و غوغايى كه بر اساس آن به پا شد دنباله كوچكى از جريان تركيه بود . اين جريان تازه در واقع از يك سخنرانى كه در شب نهم ربيع الاول ( 9 / 2 / 83 ) انجام شد ، نشأت گرفت .\r\nاستاد علّامه در سن نود و سه چهار سالگى يعنى هنگامى كه در حد اعلاى كهولت بودند ، به اين مجلس دعوت شده بودند . كسانى از دوستان ، ايشان را از\r\n\r\n\r\n","description":"","footnote":"\r\n( 1 ) . از فرمايشات رسول اكرم صلى الله عليه و آله بحار الأنوار ، ج 74 ، ص 166 .\r\n","page_name":" 16 ","page_number":16},
  {"content":"\r\n\r\nحضور در اين جلسه نهى كردند و آن را ناشى از يك توطئه دانسته بودند ؛ اما علّامه در طول عمر آموخته بود كه سخن خدا و پيامبر را بى مهابا به گوش مردم برساند ؛ لذا به اشارت دوستان وقعى ننهاده و به آن مجلس رفته بود . عنوان سخنرانى « امام خمينى و وحدت اسلامى » بود ناگزير اين سخنرانى در زمينه وحدت پيش رفت ، و اين مسأله‌اى بود كه علّامه هشتاد سال از آن دم زده بودند و البته از اين وحدت هيچگاه جز وحدت صفوف سياسى و اقتصادى مسلمانان در برابر دشمنان اسلام در نظر نداشت .\r\nدر پايان سخنرانى سؤالاتى از ايشان شد از جمله در مورد حديث كساء كه در ميان مردم شهرت عام دارد ، اين مسأله‌اى بود كه علّامه سال‌هاى دراز از آن سخن گفته بود ، و رساله‌اى در مورد آن تأليف داشت كه بارها و بارها متن عربى آن چاپ شده و به فارسى نيز ترجمه شده بود . ايشان معتقد بود كه جريان كساء خيلى مهم‌تر از آن چيزى است كه در حديث كساء مشهور آمده است ، و اين حادثه يكى از حوادث مهم اسلام ، نظير غدير خم و مباهله و خاتم بخشى است كه هر كدام يكى از مسائل اساسى اعتقاد شيعى را بيان مىكند ، اين حادثه همچون غدير و مباهله طرحى الهى است . پيامبر ، نزول رحمت الهى را مشاهده مىكند و به سرعت و عجله اهل بيت نبوّت را به كنار خويش مىخواند و براى جدا شدن و امتياز يافتن آنها از ديگران ، چيزى به مثابه پتو يعنى كساء نه عبا بر سر آنها مىاندازد ، و در مورد آنها دست به دعا برداشته و پاكى اهل بيت خويش را از هر گونه رجس و پليدى از درگاه الهى درخواست مىكند .\r\nبنا بر اين ، حادثه چيزى نيست كه بتوان با آن مجلس دارى كرد ؛ بلكه دليلى اساسى و محكم براى اثبات يكى از اصول دين و مذهب يعنى عصمت اهل بيت نبوّت عليهم‌السلام است . ايشان در جواب سؤال ، حديث كساء مشهور را نمىپذيرند ، و مىگويند درست واقعه را در يك جزوه و رساله نوشته‌ام به آنها مراجعه كنيد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبنا بر اين ، حرف از انكار حادثه كساء در خانه ام سلمه نيست « 1 » كه از مسلمات اسلام است ، و نيز سخن از اين نبود كه ما نمىتوانيم در يك توسل به ذيل عنايات آل عصمت حديث كساء را بخوانيم كه كسانى نگران بشوند . در ادامه سخن ايشان مىگويند : من معتقدم ائمه اطهار عليهم‌السلام ممكن نيست كه به طور صريح و آشكار سب و لعن كرده و نام ببرند و نشانه روشن بدهند .\r\nسؤال كننده‌اى ، سؤال كرد شما در مورد زيارت عاشورا چه مىگوييد ؟ ايشان در جواب به عدم اعتماد خودشان به آن اشاره مىكنند ، اين جمله كه بعدها ايشان آن را اشتباه لفظى تعبير كردند به چه معنا بود ؟ در سال 1404 ه . ق . يك كتاب دعا به نام « منتخب الادعيه » تأليف علّامه ، در سرى كتاب‌هاى مجمع علمى اسلامى كه مجموعه‌اى از كتاب‌هاى درسى و تربيتى نشر مىكرده انتشار يافت ، و در آن كتاب در اعمال روز عاشورا زيارت مخصوص آن روز ، البته طبق نقل كامل الزيارات ، آمده است .\r\nكتاب كامل الزيارات مقدم بر مصباح المتهجد است ، و سندها نظير يكديگرند . در اين نقل آمده است : « اللّهمَّ خصّ انت أول ظالم ظلم آل نبيك باللعن ثم اللعن اعداء آل محمّد من الأوّلين والآخرين ، اللّهمَّ اللعن يزيد و آباه واللعن عبيد اللّه بن زياد و آل مروان و بنى امية قاطبعه الى يوم القيامة » « 2 » بنا بر اين ، امام طبق اين نقل ، لعنى بسيار سخت‌تر نسبت به دشمنان روا مىدارد ؛ ولى از اشاره و نشانه خوددارى كرده است .\r\nعلّامه بيش از پنجاه سال در زندگى و سيره ائمه تأمل كرده بود ، « 3 » و شرايط\r\n\r\n\r\n","description":"","footnote":"\r\n( 1 ) . صحيح مسلم ، باب فضائل اهل بيت النبى ، ج 7 ، ص 130 ؛ صحيح ترمذرى ، ج 12 ، ص 85 ؛ أمالى شيخ طوسى ، ج 1 ، ص 270 ؛ أمالى صدوق ، ص 219 ؛ بحار الأنوار ، ج 35 ، ص 209 و نيز ر . ك : به رساله « حديث الكساء » علّامه عسكرى .\r\n( 2 ) . كامل الزيارات ، ص 196 و منتخب الأدعيه ، چاپ اول ، ص 168 .\r\n( 3 ) . پاره‌اى از مطالعات در كتاب نقش ائمه در احياء دين ديده مىشود .\r\n","page_name":" 18 ","page_number":18},
  {"content":"\r\n\r\nزمانه آن بزرگواران را خوب مىشناخت اينكه فرموده بود در زيارت عاشورا ترديد دارم ، نه در اصل زيارت بود - كه يكى از زيارات خوب و محكم شيعه است و خود علّامه و خانواده ايشان به آن عمل كرده بودند - « 1 » و نه در اصل لعن كه جزء مظاهر عالى تبرى و تَولى است و اين دو جزو اهم واجبات عقيدتى بوده نه واجب فرعى و عملى و برائت جستن از دشمنان گاهى به صورت لعنِ آشكار انجام مىشود و گاهى با توجه به شرائط زمانه ، پنهان و يا اگر اين هم مقدور نبود به سكوت مىگذرد . « 2 » بلكه به فقره « اللّهمَّ خص أنت اوّل ظالم باللعن منى و ابدء به اولا ثم الثانى و الثالث و الرابع » مربوط مىشد ه در بعضى از نسخ مصباح المتهجد شيخ الطائفه طوسى رحمه‌الله در مفاتيح از آن نقل شده ، امّا پاره‌اى از نسخ معتبر و قديمى كتاب مصباح از اين فقره خالى بود و نقل آن به همان شكلى است كه در نسخه كامل الزيارات وجود دارد .\r\nمرحوم علّامه چنان كه در شرح احوال ايشان خواهيد خواند از بيست سالگى به كارهاى اجتماعى پرداخته . مدرسه تأسيس نموده و در سياست دخالت كرده و به امور شيعيان عراق و ايران و . . . اهتمام داشته و هزار كار ديگر ، كسى كه كار اجتماعى مىكند از يك طرف مورد توجه قرار خواهد گرفت و از طرفى در معرض دشمنى ، و دشمن گاهى ناجوان مرد است و حاضر است نبوده را بوده ، و كاه را كوه بنمايد . سخنان علّامه در جواب سؤالات طلاب يك مدرسه علوم دينى گفته شده بود چنان كه ديديم مقدمات و مؤخرات زيادى داشت و جوان كه از اين مقدمات و مؤخرات اطلاعى نداشت فكر كرده بود اعتقاداتى كه به آن عشق مىورزيد لطمه خورده است به جوش و خروش درآمد ، و پاى بعضى اعلام را به ميان كشيد ، و تأسف آنها را برانگيخت . دشمن هم از آب گل آلود ماهى گرفت ، دستگاه فتوكپى به كار افتاد و به عالم پخش شد تقبل اللّه اعمالهم ! !\r\n\r\n\r\n","description":"","footnote":"\r\n( 1 ) . زمان بيمارى قلبى مرحوم علّامه شديد شد ، براى استشفاى ايشان فقيه و عالم ربانى مرحوم آيت اللّه حاج شيخ عبد الكريم حق شناس اعلى اللّه مقامه الشريف زيارت عاشورا خواندند كه در اثر خواندن زيارت ناراحتى قلبى مرحوم علّامه بر طرف شد .\r\n( 2 ) . در اين زمينه مىتوان به روايات تقيّه اشاره نمود .\r\n","page_name":" 19 ","page_number":19},
  {"content":"\r\n\r\nعلّامه در آن روزها با اينكه هنوز سرپا بودند ؛ اما به خاطر بيمارى متعدد با توانايىهاى ساليان قبل فاصله داشتند ؛ لذا تنها به انتشار يك اعلاميه و اعلام مواضع واقعى خويش بسنده كردند .\r\nدر واقع مكتوبات بيش از پنج سال كه همه در دفاع از مكتب اهل بيت عليهم‌السلام نوشته شده بود بيان كننده همه چيز بود و اعلاميه تازه‌اى لازم نداشت .\r\nكتاب حاضر ثمره زحمت و رنج زياد دوست فاضل حجة الاسلام محمّد باقر اديبى لاريجانى است كه در طول دوازده سال اخير ساعت‌هاى زياد محضر علّامه را از نزديك درك كرده و از ايشان بهره برده و يادداشت‌هاى فراوان برداشته است . اميدواريم زحمت ايشان مشكور باشد و راهى تازه باز كند و هدايتى بيافزايد ، آمين .\r\nاين چند صفحه به عنوان مقدمه و از باب « فذكر فان الذكرى تنفع المؤمنين » به قلم آمد .\r\nوالسلام على من تبع الهدى\r\nشاگردِ كوچكِ علّامه ، محمّد على جاودان\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبسم اللّه الرحمن الرحيم\r\n\r\nپيش گفتار\r\nدين خدا در تمام طول تاريخ انسان يك نام داشته ، و آن اسلام است و سلسله پيامبران ، همگى مبلغان اين دين هستند . و مىدانيم انبياء به دو دسته بنيان گزارانِ اديان « يعنى پيامبران اولو العزم » و حافظان و مبلغان اديان « يعنى پيامبرانِ اوصياء » تقسيم مىشوند . و مىدانيم كه دين خدا در تمام دورانِ بعد از پيامبرِ بنيان‌گزار ، گرفتار دشمن شده و به چنگ اختلاف و تحريف مىافتد . و وظيفه اصلى پيامبرانِ اوصياء حفظ و حراست از دين و مقابله با بدعت‌ها و انحرافات است .\r\nدر همين راستا ائمه اثنى عشر عليهم‌السلام كه وصى پيامبر خاتم صلى الله عليه و آله هستند قيام كرده و سراسر عمر به مقابله با بدعت و كج‌روى و انحرافات گذرانده و سرانجام شهيد شدند و بعد از دوران امامت و وصايت اين وظيفت بر عهده حاملان علوم اهل بيت قرار گرفت .\r\nاستاد بزرگوار مرحوم علّامه عسكرى از آن دسته دانشمندان و مجاهدانى بود كه با دركِ صحيح و عميق از مشكلات طول تاريخ و شرائط زمانه به مبارزه و مقابله با كجىها و انحرافات و بدعت‌ها پرداخت . همو كه از جوانى خويشتن را موظّف به فهميدن و فهماندن و دفاع از مكتب اهل بيت عليهم‌السلام نموده و در شناساندن چهره واقعى اسلام با همتى بلند و خستگىناپذير به تأليفات و تحققات بى سابقه و كم نظير دست يافتند .\r\nچنان كه مىدانيم شيعه تنها مكتبى است كه پيوندش با سنّت نبوى و در واقع با\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nوحى الهى قطع نشده است ؛ اما دشمنان اهل بيت سال‌ها و قرن‌ها تلاش كردند كه اين مكتب را بى اصل و نسب و ساختگى جلوه دهند .\r\nو در همين راستا از جهل روايات و شخصيت‌هاى ساختگى خود سد و مانع بزرگى در راه شناخت صحيح و واقعى اسلام و اهل بيت عليهم‌السلام شد .\r\nمرحوم علّامه علاوه بر حلّ مشكلاتِ مهم و اساسى در مباحثى همچون علوم قرآنى و تاريخ اسلام و . . . به يك توفيق بسيار مهم دست يافتند و آن كشفِ شخصيت‌هاى دروغين و ساختگى است . كه از ميان آنها مىتوان به عبد اللّه بن سباء اشاره كرد .\r\nدر ادامه ذكر چند نكته ضرورى مىنمايد :\r\n1 . اثر حاضر گوشه‌اى از كمالات علمى و عملى و زحمات و مجاهدات آن شخصيت كم نظيرِ تاريخِ شيعه است كه به مقتضاى بضاعتِ مزجاة نويسنده نگاشته شده و نبايد آن را معرِّف تام چنان بزرگى دانست چرا كه معرِّف بايد اجلى از معرَّف باشد .\r\n2 . چندين مرتبه از حضرت علّامه خواسته بودم تا كارهاى علمى و عملى خويش را به رشته تحرير در آورند ؛ امّا هر بار با اين جملات روبرو مىشدم : « من وقف اهل بيت عليهم‌السلام هستم نه خودم » و « اگر فرصت كنم سيره ائمه را به پايان مىرسانم » بر اين اساس در حيات مرحوم علّامه شروع به تدوين كتاب حاضر نمودم و ايشان با كهولت سن و بيمارى شديد از آغاز تا پايان آن را ملاحظه نموده و نكاتى را به آن افزودند . در ابتدا نام كتاب را « خدمت‌گزار مكتب اهل بيت عليهم‌السلام » ناميدم ، امّا وقتى اين نام را ديدند فرمودند : « مثل حضرت جبرئيل خدمت‌گزار اهل بيت است نه من » به همين جهت نام كتاب به « مرزدار مكتب اهل بيت عليهم‌السلام » تغيير يافت ولى متأسفانه بنا بر دلايلى طبع و نشر كتاب تا امروز به تعويق افتاد و در اين مدت نگارنده نظرات و اضافات حضرت استاد را به متن و پاورقى افزود .\r\n3 . نگارنده را دفترى است از افادات شفاهى استاد كه در گذر سال‌ها معاشرتِ\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nنزديك فراهم آمده و در كتاب حاضر به برخى نكات آن دفتر اشاره رفته است .\r\nاميد آن كه توفيق رفيق گشته و تماما در اثرى مستقل به زيور طبع آراسته گردد .\r\n4 . جاى دارد به سنت « من لم يشكر المخلوق لم يشكر الخالق » از تمامى دوستان و عزيزانى كه در به انجام رساندن اين اثر نگارنده را يارى نمودند تشكر و قدردانى نمايم از آن جمله :\r\nالف . بيت مرحوم استاد علّامه عسكرى رحمه‌الله مخصوصا فرزندان ايشان .\r\nب . دانشكده اصول الدين شعبه تهران مخصوصا رياست محترم دانشكده جناب دكتر سيّد كاظم عسكرى .\r\nج . دانشكده اصول الدين شعبه قم مخصوصا حجة الاسلام محمودى زيد توفيقه كه چاپ و نشر اين اثر را به عهده دارد .\r\nد . استاد بزرگوار حضرت حجة الاسلام والمسلمين حاج شيخ محمّد على جاودان دامت بركاته كه با راهنمايى خويش در بخش‌هايى از كتاب شاگرد كوچشان را يارى نمودند .\r\n5 . در پايان از همه عزيزانى كه خاطره يا نوشته و . . . از مرحوم استاد دارند تقاضا مىشود به صندوق پستى 1159 - 37195 دانشكده اصول الدين قم ارسال نمايند .\r\nربّنا تَقَبَّل منّا إنّك أنتَ السميعُ العليمُ\r\nروز شهادت حضرت صديقه كبرى سلام اللّه عليها\r\n18 / 3 / 87 برابر با سوم جمادىالثانيه 1429 ه . ق .\r\nحوزه علميه قم ، محمّد باقر اديبى لاريجانى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nترجمه متن پيام حضرت آيت اللّه خامنه‌اى به استاد درباره تأسيس دانشكده اصول الدين در ايران\r\n« 1 »\r\nبسم اللّه الرحمن الرحيم\r\nحضرت علّامه محقق سيّد مرتضى العسكرى ( دام عزه )\r\nالسلام عليكم و رحمة اللّه و بركاته\r\nنسبت به فعاليّت‌هاى پر بركت شما در دانشكده اصول الدين بغداد بهتر ديدم كه براى بازگشائى مجدّد آن دانشكده اقدام فرمائيد تا از آن متخصّصين در تحقيق و بررسى علوم قرآن و سيره و حديث فارغ التحصيل و به جامعه تحويل نمائيد .\r\nمن از خداوند منّان آرزومندم كه مركز اين دانشكده در شهر مقدّس قم و فروع آن در شهرها و كشورهاى ديگر باشد تا اين حركت در راستاى حركت علمى خستگىناپذير و مخلصانه شما در راه نشر حقائق اسلامى با داشتن روحيه علمى پاك و به دور از تعصب و با دقّت كافى ، قرار بگيرد .\r\nمن از برادران مؤمن و متعهدّمان اميد دارم كه در تأسيس اين دانشكده با شما همكارى لازم را مبذول فرمايند .\r\nسيّد على خامنه‌اى\r\n20 / جمادى الاولى / 1415\r\n\r\n\r\n","description":"","footnote":"\r\n( 1 ) . براى مشاهده اصل دستنويس به بخش پيوست مراجعه كنيد .\r\n","page_name":" 24 ","page_number":24},
  {"content":"\r\n\r\n\r\nمتن توصيه آيت اللّه العظمى خوئى رحمه‌الله به مردم تهران در تكريم از حضرت علّامه\r\n« 1 »\r\nالحمد للّه رب العالمين و صلى اللّه على خير خلقه و افضل بريته محمّد و عترته الطاهرين و بعد جناب مستطاب زبدة الانام عمدة العلماء الأعلام حجة السلام آقاى حاج سيد مرتضى عسكرى دامت بركاته كه عمر شريف خود را در خدمت به دين مبين صرف نموده و در تمام امور با اخلاص و ورع و حُسن تدبير مشى نموده و پيوسته مؤسسات و مؤلفات معظم له مورد استفاده‌هاى دينى بوده و هست كه اميد است خداوند متعال به پاس اين خدماتشان اجر و ثواب مخلصين را به ايشان كرم و عنايت فرمايد و اكنون كه مقدر شده است دورى از مؤسسات خود و در تهران اقامت نمايند . سزاوار است مؤمنين نعمت وجود معظم له را مغتنم شمرده از محضر مباركشان حداكثر استفاده را نموده در تجليل و تبجيل و احترام ايشان حتى المقدور كوتاهى ننمايند زيرا كه از هر جهت مورد وثوق و اعتماد و علاقه اينجانب و شايسته هر گونه قدر دانى مىباشد . . . .\r\nابو القاسم الموسوى الخوئى\r\n17 شعبان المعظم 1390 ه . ق .\r\n\r\n\r\n","description":"","footnote":"\r\n( 1 ) . براى مشاهده اصل دستنويس به بخش پيوست مراجعه كنيد .\r\n","page_name":" 25 ","page_number":25},
  {"content":"\r\n\r\n\r\nتجليل آيت اللّه العظمى خوئى رحمه‌الله از تحقيقات و تأليفات استاد\r\nاقول : أنّ اسطورة عبد اللّه بن سباء و قصص مشاغباته الهائلة موضوعة مختلقة اختلقها سيف بن عمر الوضاع الكذّاب ولا يسعنا المقام والإطالة فى ذلك والتدليل عليه وقد أغنانا العلّامة الجليل والباحث المحقق السيّد مرتضى العسكرى فى ما قدم من دراسات عميقة دقيقة عن هذه القصص الخرافية وعن سيف وموضوعاته فى مجلدين ضخيمين طبعا باسم ( عبد اللّه بن سباء ) فى كتابه الآخر ( خمسون ومائة صحابى مختلق ) « 1 »\r\nمىگويم : همانا افسانه عبد اللّه بن سباء و قصه‌هاى [ ديگرى كه 
  ] فتنه‌انگيز و حيرت‌انگيز است [ داستان‌هاى 
  ] خيالى و ساختگى است ، اين داستان‌ها را سيف بن عمر كه [ فردى 
  ] جعل كننده و دروغگوست ، اختراع كرده و ما فرصت و وسعت مناسبى نداريم تا درباره اين موضوع مفصلًا بحث كنيم و بر [ اثبات اين مدعا يعنى 
  ] ساختگى بودن آنها دليل آوريم . [ امّا 
  ] علّامه بزرگوار و جستجوگر محقّق سيّد مرتضى عسكرى در بررسىهاى عميق و دقيق [ شان 
  ] كه مقدم داشته‌اند ما را از [ بحث درباره 
  ] اين قصه‌هاى خرافى و از سيف و اختراعاتش در دو جلد كتاب ضخيم به نام « عبد اللّه بن سباء » و كتاب ديگرشان به نام « صد و پنجاه صحابى ساختگى » كه به چاپ رسيده ، بىنياز ساختند .\r\n\r\n\r\n","description":"","footnote":"\r\n( 1 ) . معجم رجال الحديث ، ج 10 ، ص 194 .\r\n","page_name":" 26 ","page_number":26},
  {"content":"\r\n\r\n\r\nترجمه نامه حضرت آية اللّه العظمى گلپايگانى رحمه‌الله به حضرت علّامه\r\n« 1 »\r\nبسم اللّه الرحمن الرحيم\r\nجناب علّامه پژوهشگر ، اى آن كه سخنانش حجّتى بر مخالفان است آقاى سيّد مرتضى عسكرى دامت تأييداته\r\nسلام عليكم ؛ از پيشگاه خداوند متعال سلامتى و طول عمر با عزّت و عافيت را براى شما خواستارم و نيز دعا مىكنم كه توفيقتان روز افزون بوده و پشتيبانى الهى از شما پايدار بماند . پشتيبانى و حمايتى در راستاى خدمت به دين حنيف و مذهب حق و نيز در راستاى برافراشتن كلمه توحيد و ترويج معارف آن خاندانى كه اهل بيت وحى و قرآنند ( عليهم افضل صلاة المصلين ) و از مبارزه و تلاش‌هاى شما در اين راه تقدير مىكنم .\r\nو اما بعد گروهى از مؤمنين اهل حلب - كه خداوند متعال آنها را بر انجام كارهاى مورد رضايتش موفق گرداند - به واسطه ما از شما خواستند تا در آن ديار اقدام به پايه‌گذارى مؤسسه‌اى علمى اسلامى نماييد با توجه به اين علاقه و درخواست سزاوار است كه درخواست آنان را لبيك گفته و دعوتشان را اجابت نماييد و هر آنگونه كه خود صلاح و مناسب مىبينيد به علاقه و درخواست آنان جامه عمل بپوشانيد و همچنين است حال ديگر مناطق .\r\nو در ضمن بر مؤمنين گرانقدر - چه آنان كه اهل آن ديارند و چه خيرين و اخيار ديگر بلاد - سزاوار است كه در تلاش‌هاى شما مشاركت كرده و آن شاء اللّه در اين راه از هيچ تلاشى فرو گذار ننمايند از خداوند تبارك و تعالى تقاضامنديم و تنها به او اميد مىبنديم كه تلاش‌هاى شما را با پيروزى نهايى تكميل گردانده و دست‌گير شما در مسير رسيدن به خير دنيا و آخرت باشد كه حقا او شنوايى است جوابگو .\r\nواسلام عليكم و رحمة اللّه و بركاته\r\nقم المقدسه ، سوم جمادى الثانيه 1414 ه . ق .\r\n\r\n\r\n","description":"","footnote":"\r\n( 1 ) . براى مشاهده اصل دستنويس به بخش پيوست مراجعه كنيد .\r\n","page_name":" 27 ","page_number":27},
  {"content":"\r\n\r\n\r\nتجليل حضرت آيت اللّه علّامه سيد محمّد حسين طباطبائى رحمه‌الله از كتب استاد\r\nس - كتاب عبد اللّه بن سباء و خمسون و مائة صحابى مختلق و نيز كتاب « الرّواة المختلقون » تأليف آقاى سيّد مرتضى عسكرى به نظر حضرتعالى چطور است ؟\r\nج - كتاب‌هاى پر قيمت و در فن خود بى سابقه‌اند ، براى نمونه ايشان يكى از راويان را كه عامّه در رجال خود از او به « زنديق كذّاب » ( كافر و دروغگو ) تعبير مىكنند ، ذكر نموده ، بعد رواياتى از كتاب‌هاى خود عامّه را كه همين شخص در سند آن روايات واقع شده نقل مىكند بلكه عدّه‌اى را ذكر مىكند كه اين شخص در نقل از آنها منحصر به فرد است و تنها وى از آنان روايت كرده است . « 1 »\r\nو همچنين در تفسير شريف الميزان در ذيل آيه كنز ( توبه / 34 ) فرمودند :\r\n« . . . وقد قطع المحققون من اصحاب البحث أخيرا أنّ ابن السوداء [ عبد اللّه بن سباء 
  ] هذا من الموضوعات الخرافية التى لا اصل لها » . « 2 »\r\nو آنچه حديث كه از ابن سوداء نقل كرده‌اند با توجه به اينكه ابن سوداء همان عبد اللّه بن سباء است و تمامى احاديث مربوط به داستان عبد اللّه بن سباء منتهى به اين دو نفر [ شعيب و سيف 
  ] مىشود همه و همه از احاديث ساختگى است و محققين از علماى فن اخيرا به يقين رسيده‌اند كه داستان ابن سوداء از اصل يك مطلب خرافى بوده و هيچ واقعيت نداشته و مردى بدين نام [ عبد اللّه بن سباء 
  ] وجود خارجى ندارد .\r\n\r\n\r\n","description":"","footnote":"\r\n( 1 ) . در محضر علّامه طباطبائى ، ص 406 .\r\n( 2 ) . الميزان ، ج 9 ، ص 217 .\r\n","page_name":" 28 ","page_number":28},
  {"content":"\r\n\r\n\r\nسخنان حضرت آيت اللّه العظمى صافى گلپايگانى مدّ ظله درباره استاد\r\nجمعى از فارغ التحصيلان دانشكده اصول الدين روز پنج‌شنبه 27 / 6 / 82 پس از پايان دوّمين همايش دانش آموختگان با حضرت آيت اللّه العظمى صافى گلپايگانى مد ظله ديدار كردند .\r\nحضرت آيت اللّه العظمى صافى گلپايگانى ابتدا ايام مبارك ماه رجب به خصوص ولادت امام على عليه السلام و عيد مبعث را تبريك گفتند و در باره شخصيّت علّامه عسكرى فرمودند :\r\nايشان شور و شوق خاصى دارند در مقابل كارهاى بزرگى كه قصد دارند انجام بدهند تحمّلشان زياد است خداوند به ايشان سلامتى و طول عمر عنايت فرمايد و اميدوارم همچنان كه دانشجويان زيادى از دانشكده اصول الدين كه در بغداد نيز سابقه داشته فارغ التحصيل شوند . ايشان استاد كم نظيرى است و تأليفات و نظرهاى خاص و نوينى دارد وقتى علّامه عسكرى به مرحوم آيت اللّه العظمى گلپايگانى گفتند كه قصد دارند كارهايى جهت گشايش مجدد دانشكده اصول الدين در ايران انجام دهند . ايشان فرمودند : من در خدمت شما هستم .\r\nجناب علّامه عسكرى با تأسيس دانشكده كار بزرگى كردند ، همچنين نوشتن كتاب‌هايى مانند عبد اللّه بن سباء و مطرح كردن آن شجاعت مىخواهد .\r\nحضرت آيت اللّه العظمى صافى در مورد دانشكده اصول الدين فرمودند : اين دانشكده خلاء بزرگى را در پاسخ‌گويى به شبهات اعتقادى و خنثى سازى تلاش‌هاى مخالفان اسلام پر كرد از اين رو دانشكده اصول الدين سرمايه بزرگى براى اسلام و مسلمين به شمار مىرود بايد اين دانشكده با هدايت علمى و معنوى علّامه عسكرى بتواند افرادى را كه به عقايد اسلامى مسلط باشند تريبت كند ، تا اينكه آنان بتوانند با انديشمندان اديان ديگر مناظره كنند . ايشان با اشاره به روش علّامه عسكرى در برخورد با اعتقادات فرقه‌هاى اسلامى فرمودند : احاطه علمى حضرت علّامه به مسائل كلامى بسيار زياد است و بايد او را استاد كم نظيرى در اين زمينه به شمار آورد . « 1 »\r\n\r\n\r\n","description":"","footnote":"\r\n( 1 ) . نشريه دانش ، سال پنجم ، ش 31 ، مهرماه 1382 ، ص 2 « اين نشريه ، نشريه دانشجويان و دانش آموختگان دانشكده اصول الدين مىباشد » .\r\n","page_name":" 29 ","page_number":29},
  {"content":"\r\n\r\n\r\nمتن نامه حضرت آيت اللّه العظمى مكارم شيرازى مد ظله در تجليل از تأليفات حضرت علّامه\r\n« 1 »\r\nباسمه تعالى\r\nجناب مستطاب آيت اللّه علّامه حاج سيّد مرتضى عسكرى دامت افاضاته\r\nبا اهداء سلام و بهترين تحيات\r\n. . . از اينكه در اين اثر گران‌بها و بسيار پر فيض توفيق يافته‌ايد به يكى از مهم‌ترين اشكالاتى كه دائما از سوى بدخواهان به ما مىشود به صورتى ابتكارى و محقّقانه پاسخ بدهيد و عقده بزرگى از عقده‌هاى فكرى را بگشائيد بسيار خوشوقت شدم .\r\nبرادرتان ناصر مكارم شيرازى\r\n\r\n\r\n","description":"","footnote":"\r\n( 1 ) . براى مشاهده اصل دستنويس به بخش پيوست مراجعه كنيد .\r\n","page_name":" 30 ","page_number":30},
  {"content":"\r\n\r\n\r\nمتن نامه حضرت آيت اللّه العظمى نورى همدانى مدّ ظله در تجليل از تأليفات حضرت علّامه\r\n« 1 »\r\nمحضر مبارك جناب مستطاب آيت اللّه السيّد مرتضى العسكرى دامت بركاته\r\nسلام عليكم\r\nپس از ابلاغ سلام و تحيت و مسألت دوام توفيقاتتان از خداوند متعال كتاب ارسالى « القرآن الكريم و روايات المدرستين » و اصل و موجب امتنان و تشكر گرديد و مورد استفاده بنده قرار گرفت الحق اين تأليف منيف نيز مانند ساير تأليفات آن سرور معظم بسيار مفيد و متقن است للّه درّكم و عليه اجركم و جزاكم اللّه عن الإسلام و اهله خيرا .\r\nذلك فضل اللّه يؤتيه من يشاء واللّه ذو الفضل العظيم عجالتا جلد اوّل كتاب علماى بزرگ كه از تأليفات اين حقير است به محضر مبارك تقديم گرديد إن شاء اللّه تعالى نظر مبارك را ابلاغ بفرمائيد تا مورد استفاده اينجانب قرار بگيرد .\r\nحسين نورى همدانى\r\n27 / 12 / 1378\r\n\r\n\r\n","description":"","footnote":"\r\n( 1 ) . براى مشاهده اصل دستنويس به بخش پيوست مراجعه كنيد .\r\n","page_name":" 31 ","page_number":31},
  {"content":"\r\n\r\n\r\nنامه استاد شهيد حضرت آيت اللّه مرتضى مطهرى رحمه‌الله در تجليل از حضرت علّامه و كتاب ايشان\r\n« 1 »\r\nدر حدود چهل و هفت سال قبل يكى از نويسندگان ايرانى نقدى بر كتاب « احاديث امّ المؤمنين عايشه » زدند كه بعد از نشر اين نقد در مجله راهنماى كتاب فيلسوف متفكّر حضرت آيت اللّه شهيد مرتضى مطهرى رحمه‌الله نامه‌اى را در نقد اين منتقد و حمايت از حضرت علّامه عسكرى به مجله راهنماى كتاب نوشته و ارسال داشتند كه اين نامه در تاريخ آذر ماه 1340 ه . ش . در آن مجله چاپ گرديد كه ما مقدمه اين نامه را خدمتتان تقديم مىنمائيم :\r\n« اين كتاب ( احاديث ام المؤمنين عايشه ) ، تأليف آقاى سيد مرتضى عسكرى از ايرانيان مقيم عراق و از نويسندگان فاضل شيعه در عصر حاضر است ، اين كتاب نشريه دوم از سلسله نشر ياتى است به نام « دراسات فى الحديث و التاريخ » كه مؤلف آغاز كرده است و نشريه اول آن به نام « عبد اللّه بن سباء » منتشر شده است .\r\nمن هنوز توفيق ملاقات آقاى عسكرى را پيدا نكرده‌ام ؛ امّا كسانى كه از نزديك با معظم له ارتباط دارند ايشان را علاوه بر مقام فضل و تتبع مردى متديّن و مجاهد معرفى مىكنند ، هدف اين كتاب خيلى نمايان است بى اعتبار جلوه دادن احاديثى كه از عايشه نقل شده است چند سال پيش علّامه سيد شرف الدين عاملى كتابى به نام « ابو هريره » منتشر كرد و احاديث ابو هريره را عالمانه نقّادى كرد و در كار خويشتن توفيق يافت . نويسنده كتاب عايشه خواسته است همان كار را در مورد احاديث عايشه انجام دهد با اين تفاوت كه كارى كه او پيش گرفته بس دشوارتر و خطيرتر است . ميان اين دو كار همان مقدار تفاوت است كه بين خود ابو هريره كه يك صحابى عادى است با عايشه كه افتخار همسرى پيغمبر اكرم صلى الله عليه و آله را دارد و بالاخره به هر سبب و موجبى بوده در ميان اهل جماعت به صورت « قديسه‌اى » در آمده است تفاوت هست .\r\n\r\n\r\n","description":"","footnote":"\r\n( 1 ) . مجله ماهانه ، راهنماى كتاب شماره نهم ، سال چهارم ، آذر ماه 1340 ه . ش ، بخش نامه‌ها ص 894 - 895 .\r\n","page_name":" 32 ","page_number":32},
  {"content":"\r\n\r\nبه موجب همين تفاوت است كه آقاى عسكرى كوشيده است كه در تعبيرات خود همواره حرمت و حشمت عايشه را حفظ كند و در هيچ جا ديده نمىشود كلمه اهانت‌آميزى آورده باشد همانطور كه به همين موجب بود كه خود امير المؤمنين على عليه السلام با آن همه كينه‌توزىها كه عايشه كرد و جنگى به پا كرد و اشكالاتى در كار آن حضرت به وجود آورد بعد از اظهار درد دلى نسبت به عايشه مىفرمايد :\r\n« . . . ولها بعد حرمتها الاولى والحساب على اللّه تعالى . . . به هر حال احترام نخست او برقرار است و حسابرسى اعمال او با خداى بزرگ است » « 1 » .\r\n\r\n\r\n","description":"","footnote":"\r\n( 1 ) . مجله ماهانه راهنماى كتاب شماره نهم ، سال چهارم ، آذرماه 1340 ه . ش بخش نامه‌ها ، ص 894 - 895 ؛ نهج البلاغه ، خطبه 156 .\r\n","page_name":" 33 ","page_number":33},
  {"content":"\r\n\r\n\r\nسخنان استاد فرزانه حضرت آيت اللّه مصباح يزدى دامت بركاته درباره حضرت علّامه\r\nدر نيمه شعبان 1424 ه . ق . نكو داشت بين المللى حضرت علّامه عسكرى قدس‌سرهدر محل برگزارى كنفرانس سران كشورهاى اسلامى برقرار شد و حضرت آيت اللّه مصباح يزدى دامت بركاته درباره حضرت علّامه سخنانى ايراد فرمودند كه متن صحبت ايشان را به نظر خوانندگان محترم مىگذاريم :\r\nابتدا فرا رسيدن اين عيد بزرگ را به همه منتظران ظهورش مخصوصا حضار محترم تبريك و تهنيت عرض مىكنم .\r\nبنده متأسفانه حالم مساعد نبود كه در اين اجلاس شركت كنم ولى از كثرت ارادتى كه به حضرت علّامه عسكرى داشتم وظيفه خودم دانستم براى دست‌بوسى ايشان مشرف شوم مردى كه لقب احياگر اسلام و تشيع در اين عصر زيبنده اوست ، در اين مجلس كه اعاظم و علماء و بزرگان تشريف دارند براى مثل بنده‌اى سخن گفتن سخت است ولى از آنجا كه علاقه ايشان را به اهل بيت عليهم‌السلام و احاديث اهل بيت عليهم‌السلام مىدانم فقط به ذكر چند حديث اكتفا مىكنم براى تيمن و تبرك ، اگر ثوابى دارد قرائتش را خدمت اين بزرگوار تقديم مىكنم .\r\nعن ابى محمّد العسكرى صلوات اللّه عليه و على آبائه قال : قال جعفر بن محمّد الصادق عليهماالسلام :\r\n« علماءُ شيعتنا مرابطون بالثغر الذى يلى ابليس و عفاريته و يمنعنونهم عن الخروج على ضعفاء شيعتنا و عن أن يتسلط عليه إبليس و شيعته النواصب ألا فمن انتصب لذلك من شيعتنا كان أفضل ممّن جاهد الروم و الترك و الخزر ألف ألف مرّة لأنه يدفع عن أديان محبّينا وذلك يدفع عن ابدانهم » « 1 » .\r\nحضرت امام عسكرى عليه السلام از جدشان امام صادق عليه السلام نقل مىكنند : علماء شيعه مرزداران هستند در آن مرزى كه ابليس و سپاهيان اوست ، آن مرزى كه بين شيعه و بين ابليس است مرزدارانش علما هستند . علما جلوگيرى مىكنند از اينكه\r\n\r\n\r\n","description":"","footnote":"\r\n( 1 ) . بحار الأنوار ، 2 ، ص 5 ، ح 8 .\r\n","page_name":" 34 ","page_number":34},
  {"content":"\r\n\r\nابليس و سپاهيانش بر ضعفا شيعه خروج كنند و از اينكه بر آنها تسلط پيدا كنند هر كس از علما شيعه در اين مقام بر آيد كه با شياطين مبارزه كند و مانع از گمراه كردن شيعيان بشود از مجاهدين فى سبيل اللّه افضل است . زيرا مجاهدين ابدان شيعيان ما را حفظ مىكنند يعنى منافع مادى جامعه اسلامى را حفظ مىكنند ؛ اما علما دين مردم را حفظ مىكنند . به همان اندازه كه دين بر بدن برترى دارد علما بر مجاهدين و مرزدارانى كه مرزهاى جغرافيائى را حفظ مىكنند برترى خواهند داشت مصداق تام اين حديث در عصر ما حضرت علّامه عسكرى حفظه اللّه هستند .\r\nروايت ديگرى از امام رضا عليه السلام نقل شده در مقام مقايسه عالم با عابد .\r\nقال عليه السلام :\r\n« يقال للعابد يوم القيامه : نعم الرجل كنتَ همّتك ذات نفسك وكفيت الناس مؤونتك فادخل الجنة ألا إنّ الفقيه مَنْ افاض على الناس خيره وانقذهم من اعدائم ووفّر عليهم : نعم جنان اللّه و حصّل لهم رضوان اللّه تعالى ويقال للفقيه يا أيها الكافل لأيتام آل محمّد الهادى لضعفاء محبيهم ومواليهم قف حتى تشفع لمن أخذ عنك أو تعلّم منك فيقف فيدخل الجنة معه فئاما وفئاما حتى قال عشرا وهم الّذين أخذوا عنه علومه وأخذوا عمّن أخذ عنه وعمّن أخذ عمّن أخذ منه إلى يوم القيامة فانظروا كم فوق بين المنزلتين » . « 1 »\r\nبه شخص عابد در روز قيامت گفته مىشود كه تو مرد خوبى بودى ولى همتت براى شخص خودت بود هزينه خودت را از مردم كفايت كردى يعنى بارى بر دوش ديگران نگذاشتى پس وارد بهشت شو . ولى به عالم گفته مىشود : اى كسى كه ايتام آل محمّد صلى الله عليه و آله را سرپرستى كردى بايست صبر كنى تا براى كسانى كه از تو علم آموختند شفاعت كنى او مىايستد تا گروه‌هايى را و گروه‌هايى را و گروه‌هايى را وارد بهشت مىكند ( راوى مىگويد : حضرت ده مرتبه اين كلمه فئاما را تكرار كرد ) .\r\nاين گروه‌ها كسانى هستند كه از علم او بهره‌مند شدند و همچنين شاگردان آنها\r\n\r\n\r\n","description":"","footnote":"\r\n( 1 ) . بحار الأنوار ، ج 2 ، ص 5 ، ح 10 .\r\n","page_name":" 35 ","page_number":35},
  {"content":"\r\n\r\nو شاگردان شاگردانش و شاگردان شاگردان شاگردانش تا روز قيامت . بعد حضرت مىفرمايد : بينيد چقدر فرق است بين كسى كه فقط خودش را حفظ كرده و كسى كه ايتام آل محمّد صلى الله عليه و آله را سرپرستى كرده .\r\nروايت سومى را بخوانم و ديگر دعا كنيم .\r\nقال على بن محمّد عليهماالسلام :\r\n« لو لا من يبقى بعد غيبة قائمنا عليه السلام من العلماء الداعين إليه والدّالّين عليه والذّابين عن دينه بحجج اللّه والمنقذين لضعفاء عباد اللّه من شباك إبليس و مَرَدَتِهِ و من فخاخ النواصب لما بقى أحدا لا ارتدّ عن دين اللّه ولكنّهم الذين يمسكون ازمّة قلوب ضعفاء الشيعة كما يمسك صاحب السفينة سكانها اولئك هم الافضلون عند اللّه عز و جل » . « 1 »\r\nاگر بعد از غيبت امام زمان ( عج ) نبودند عالمانى كه به سوى آن حضرت دعوت كنند ، كسانى كه از دين او حمايت كنند با حجت‌هاى الهى و كسانى كه بندگان ضعيف خدا را از تورها و دام‌هاى شياطين نجات بدهند احدى در روى زمين باقى نمىماند مگر اينكه از دين بر مىگشت . اين علما هستند كه زمام دل‌هاى ضعفاء شيعه را گرفتند و نمىگذارند كه شياطين از دست آنها بربايند و آنها را گمراه كنند .\r\nهمچنان كه ناخداى كشتى سكان را نگه مىدارد و نمىگذارد كه كشتى در تلاطم دريا غرق شود . اينها هستند انسان‌هاى برتر بطور مطلق نزد خداى متعال .\r\nبه عقيده بنده و عقيده بسيارى از صاحب نظرانى كه اين بزرگوار را مىشناسند مصداق بارز اين احاديث علّامه عسكرى حفظه اللّه تعالى هستند كه عمر با بركت خودشان را صَرفِ تبينِ معارفِ اسلام و معارفِ اهل بيت صلوات اللّه عليهم اجمعين كردند و با بهترين شيوه‌ها ، حقانيت مذهب تشيع را بيان كردند و همچنين نه تنها به بيان درس و كتابت اكتفاء نكردند بلكه قدم‌هاى عملى برداشتند كه امروز هم شيوه ايشان براى ما مدل قابل اقتباسى است .\r\nايشان به خوبى درك كردند براى حفظ آينده اسلام و تشيع ما بايد نوباوه‌گان و\r\n\r\n\r\n","description":"","footnote":"\r\n( 1 ) . بحار الأنوار ، ج 2 ، ص 6 ، ح 12 .\r\n","page_name":" 36 ","page_number":36},
  {"content":"\r\n\r\nنوجوانانمان را تربيت كنيم . اگر از مدارس شروع كنيم و بچه‌ها را با حقايق دين آشنا كنيم در آينده اميد اينكه در راه صحيح و استوار بمانند خواهد بود ، اما اگر از كودكى در دست ديگران افتادند و دل‌هاى آنها با افكار مسموم ديگران آلوده شد تطهير اين دل‌ها خود كار مشكلى است چه رسد به اينكه آنها به راه صحيح و معارف اهل بيت عليهم‌السلام آشنا شوند و آن راهى را بپيمايند كه ائمه اهل بيت عليهم‌السلام پيمودند . از امتيازات ايشان همچنان كه همه مىدانند اين است كه سعى ايشان در اين است كه معارف اسلام را از سرچشمه وحى و از زلال كلام پيامبر اكرم و اهل بيت صلوات اللّه عليهم اجمعين استفاده كند و از متن آيات و روايات براى مردم بيان كنند تا اينكه از نورانيت آنها بر دل بتابد و از شوائب ديگر محفوظ باشد و اين راهيست كه بسيار موفق بوده و ما هم بايد اقتباس كنيم و سعى كنيم كه معارف اسلامى را با استناد به آيات و روايات تبيين كنيم بلكه ايشان يك قدم فراتر گذاشتند و براى اينكه تمام فرق اسلامى بتوانند از معارف صحيح اسلام بهره‌مند شوند تلاش كردند كه عقائد اسلامى « 1 » را تنها بر اساس آيات قرآنى تبيين كنند و اين قدم بسيار مهمى است كه براى همه فرقه‌هاى اسلامى مفيد خواهد بود .\r\nاميدواريم كه خداى متعال بر طول عمر ايشان و بر سلامت ايشان و بر قوت و طاقت ايشان بيافزايد تا همچنان عالم اسلام را با انوار علوم خودشان منور كنند بنده به عنوان خدمت‌گزار در شوراى عالى مجمع جهانى اهل بيت عليهم‌السلام مراتب تقدير و تشكر خودمان را از اين سرباز فداكار اسلام و خدمت‌گزار آستان حضرت ولى عصر ارواحنا فداه تقديم مىكنم و براى ايشان آرزوى موفقيت بيشتر دارم .\r\n\r\n\r\n","description":"","footnote":"\r\n( 1 ) . اشاره استاد به كتاب « عقائد الاسلام من القرآن الكريم » مرحوم علّامه مىباشد .\r\n","page_name":" 37 ","page_number":37},
  {"content":"\r\n\r\n\r\nگفتگوئى با حضرت آيت اللّه حاج شيخ جعفر سبحانى دامت بركاته\r\n« 1 »\r\nآشنايى و شناخت من نسبت به علّامه عسكرى به سال‌ها قبل از آمدن ايشان به ايران باز مىگردد يعنى زمانى كه ايشان در عراق بودند .\r\nتأليفات بزرگ ايشان و ايجاد دانشكده اصول الدين كه جمع زيادى از دانشمندان و اساتيد و افرادى كه نظامى اسلامى در سراسر شهرهاى عراق به وجود آوردند از اين دانشكده بيرون آمدند و نيز تأسيس مؤسسات فراوان اسلامى به يارى جمع كثيرى از دانشمندان دلسوز و همچنين مساعدت و يارى مستمر و هميشگى مرجعيت ( شيعه ) از ايشان بيانگر گوشه‌هايى از جدّ و جهد ايشان مىباشد . او نسبت به مسائل جهان اسلام به طور كلى و مسائل اسلام در داخل عراق به طور اختصاصى اهتمام فراوانى مىورزد .\r\nنظر ايشان اين است كه مذهب شيعه مورد تعرضِ انواع و اقسامِ هجمه‌ها از جانب دشمنان اين مكتب واقع شده است و اين مذهب را هدفِ اتهام‌هاى گوناگونى قرار داده‌اند از اين رو آستين بالا زده و شمار بسيارى از تحقيقات خود را به پاكسازى شبهات مختلف از اين مذهب و اقوال و اختلافات ، اختصاص داد و شاهكار خود را كه كارى چيره و غالب برآمده يعنى تكذيب افسانه ابن سباء و صد و پنجاه صحابه دروغين بر پا نمود . او به تحقيق و بررسى ريشه اين روايات از ميان مراجع و منابعى كه گروه زيادى از تحقيق اين مراجع و منابع عاجز و ناتوانند پرداخت و به لطف الهى و اخلاص عمل و پاكى نيتى كه داشت به اين نتيجه رسيد كه : آنچه در تاريخ از اين افسانه خيالى نوشته شده صحيح نيست . او جايگاه و نقش اين ( شخصيت خيالى ) و اقداماتى را كه دشمنان در صدد تخريب مذهب شيعه و كريه نشان دادن سيماى ( شيعه ) در برابر امت اسلامى داشتند را از بين بُرد .\r\n\r\n\r\n","description":"","footnote":"\r\n( 1 ) . آنچه در پيش رو داريد گفتگوئى است كه در چند سال قبل به مناسبت نكوداشت حضرت علّامه عسكرى رحمه‌الله توسط مجمع جهانى اهل بيت عليهم‌السلام با حضرت آيت اللّه سبحانى دامت بركاته صورت گرفت كه با اندكى تلخيص و ويرايش خدمتتان تقديم مىگردد .\r\n","page_name":" 38 ","page_number":38},
  {"content":"\r\n\r\nشهرت علّامه عسكرى در اين كتاب [ عبد اللّه بن سباء 
  ] ميان اين شخصيت‌هاى دروغين و ساختگى بوجود آمد و آوازه او به همه جا رسيد و كتابش در تمامى گوشه و كنار جهان انتشار يافت و جايگاه خود را در ميان مسلمانان پيدا كرد .\r\nعلّامه عسكرى مطالبى جديد و نو به ارمغان آورد تا آنجا كه وزير فرهنگ و معارف مصر اين نوآورى او را تأييد كرده و گفته است « عبد اللّه بن سباء بايد افسانه باشد » .\r\nعلّامه عسكرى داراى همتى بلند مىباشد ، و اين امر از ميان مؤسسات همگانى اسلامى او و مخصوصا ايجاد دانشكده اصول الدين پيداست او مردى است كه يك امت در او جمع شده است مرجع تقليد شيعه آيت اللّه حكيم قدس‌سرهاو را يارى نموده و به او اعتماد ورزيده و در تمامى مؤسسات گوناگون او را تقويت مىكرد . زمانى كه حزب بعث عراق روى كار آمد از اقدامات او جلوگيرى كردند و او به ايران آمد و دانشكده اصول الدين را در ايران تأسيس كرد و شاخه‌ها و شعبه‌هايى از اين دانشكده را در قم ، تهران و دزفول احاديث نمود و كتاب‌هاى فراوانى را منتشر ساخته است . « 1 »\r\n\r\n\r\n","description":"","footnote":"\r\n( 1 ) . مؤتمر تكريم العلامة السيّد مرتضى العسكرى ، ص 19 - 22 .\r\n","page_name":" 39 ","page_number":39},
  {"content":"\r\n\r\n\r\nچكيده‌اى از نامه دكتر حامد حفنى داود استاد دانشكده زبان در قاهره\r\nمحقّق جليل « آقاى مرتضى عسكرى » در كتاب خود « عبد اللّه بن سباء » با دلايل كافى ، كاملًا اثبات مىفرمايد كه عبد اللّه بن سباء فقط موجودى خيالى و پندارى بوده است .\r\nحكايت‌هايى كه تاريخ‌نويسان مىگويند و بر اساس آنها او را مروّج مذهب شيعه قلمداد مىنمايند مشتى دروغ بيش نيست . مورّخان اين يافته‌ها را براى آن ترتيب دادند تا دام فريب و نيرنگى بگسترند و هر چه مىخواهند بر شيعيان بتازند و بيهوده بر آنان افتراء زنند .\r\nدانشمند معاصر ، آقاى مرتضى عسكرى در اين كتاب [ عبد اللّه بن سباء 
  ] با فكر دورانديش خويش در درياى تاريخ فرو رفته كتاب‌هاى زيادى را از نظر گذرانده ، و پس از كاوش و كوشش بسيار كفى پر گهر را به ساحل آورده‌اند . ايشان در اثبات حقايق مورد بحث ، كوتاه‌ترين راه را پيموده ، هنگام بحث با مخالفان شيعه گفتار خود آنان را سند قرار داده و از همين راه سخنانشان را ابطال مىنمايند .\r\nاز طليعه تاريخ اسلام تا همين نزديكىها احاديث « سيف بن عمر » مورّخين را به خود مشغول ساخته و مورد اعتماد عموم آنها بوده است .\r\nحكمت خداوند چنين است كه مردانى محقق ، قلم به دست گيرند و حقايق را بى پرده بيان نمايند و در اين راه از سرزنش و ملامت ديگران انديشه نكنند . مؤلف محترم اولين طليعه اين صبح مىباشند كه با تحقيقات عميق خود توانسته دانشمندان محقق پيرو تسنن را مجبور سازند تا در كتاب تاريخ طبرى ( تاريخ الامم و الملوك ) تجديد نظر كنند . ايشان را مجبور ساخته تا در آن كتاب و ساير كتب اساسى تاريخ دوباره به دقت بنگرند و زشت را از زيبا جدا سازند همان حوادث تاريخى كه چنان به درستى آنها معتقد بودند كه آنها را مانند وحى منزل از تغيير و تبديل دور\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمىدانستند . . . بسيار خرسندم كه - بنام دانش - نهايت احترام و شگفتى خود را نسبت به اين كتاب بزرگ و مؤلف عاليقدرش استاد علّامه محقق آقاى مرتضى عسكرى ، اظهار دارم . . . » . « 1 »\r\nقاهره جمادى الاولى 1381 ه . ق .\r\nدكتر حامد حفنى داود\r\n\r\n\r\n","description":"","footnote":"\r\n( 1 ) . مقدمه عبد اللّه بن سباء ، ص 12 - 17 .\r\n","page_name":" 41 ","page_number":41},
  {"content":"\r\n\r\n\r\nچكيده‌اى از نامه علّامه محمود ابوريّه « 1 » به حضرت علّامه عسكرى\r\nبعضى افراد كه خود را عالم و دانشمند مىپندارند گمان مىكنند كه تاريخ اسلام به ويژه آن قسمت كه مربوط به دوران‌هاى اولى اين آئين مىباشد . به طور كلى درست و صحيح بوده و هيچگونه قابل شك و ترديد نيست . اين گونه افراد كه بايد آنان را مردمان عامى و ساده دل ناميد چنان مىپندارندكه ناقلان تاريخ اسلام بدون استثناء مردمانى پاك و مورد اطمينان و راستگو بوده‌اند . . . .\r\nاكنون بسيار شاد و مسرورم كه اين حقيقت را ابراز و اعلان كنم كه يكى از دانشمندان محقق و بزرگ عراق « استاد مرتضى عسكرى » به اين مسؤوليت بزرگ علمى و مذهبى قيام نموده و كتاب‌هائى در اين باره منتشر ساخته است كه واقعا آئينه تمام‌نماى حقيقت و روشنگر افكار است و همه افراد مىتوانند تاريخ صحيح و اصيل اسلام را كه در آن كتاب‌ها منعكس است مطالعه نموده به دست بياورند اين مرد بزرگ و دانشمند قبلًا كتابى بنام « عبد اللّه سباء » منتشر نموده و در آن كتاب با دلائل علمى و محكم ثابت كرده است كه اساسا در تاريخ اسلام مردى به نام عبد اللّه بن سباء وجود نداشته . . . مؤلف عاليقدر در آن كتاب روشن ساخته است كه « طبرى » - همان طبرى كه امام و پيشواى عموم تاريخ‌نويسان مىباشد - اولين كسى است كه نام عبد اللّه بن سباء آن مرد دروغين و افسانه‌اى را در كتاب خود آورده و در نقل آن نيز تنها به گفته يك نفر داستان سرا بنام « سيف بن عمر تميمى » كه به دروغگوئى و داستان‌سازى معروف و مشهور است اعتماد نموده است . . . و اينكه همان محقق عاليقدر - استاد عسكرى - كتاب ارزنده ديگرى به نام « احاديث ام المؤمنين عايشه » منتشر نموده و در اين كتاب تاريخ زندگى پر ماجراى عايشه را بازگو كرده است . . .\r\n\r\n\r\n","description":"","footnote":"\r\n( 1 ) . علّامه بزرگ مصرى استاد محقق ، شيخ محمود ابوريّه اين دانشمند بزرگ كتاب‌هاى پر ارجى در بررسى حديث نگاشته است مانند : ( اضواء على السنة المحمديه ) و ( شيخ المضير ) كه نظير آن از علماى ديگر اهل سنت ديده نشده است .\r\n","page_name":" 42 ","page_number":42},
  {"content":"\r\n\r\nمؤلف دانشمند با دلائل تاريخى ثابت مىكند كه كشنده عثمان همان عايشه بود .\r\nعايشه پس از كشته شدن عثمان مخالفت خود را با [ حضرت 
  ] على عليه‌السلامشروع نمود و در اين راه از هيچ گونه فعاليت و كوشش دريغ نكرده او در برابر [ حضرت 
  ] على عليه‌السلامروشى را پيش گرفته كه با هيچ كس روا نمىداشت . . .\r\nهر كس آرزومند است كه از حقايق تاريخ اسلام از دوران پيدايش آن تا يزيد آگاهى يابد ، لازم است آن دو كتاب پر ارزش و تحقيقى كتاب « عبد اللّه بن سباء و احاديث ام المؤمنين عايشه » را مطالعه كند و در مطالب آنها كاملًا دقت و تأمل نمايد چه آن كه آن دو كتاب با قلم تواناى دانشمند بزرگ و محقق - جناب آقاى عسكرى - نگارش يافته است : اما آنچه از علّامه عسكرى انتظار و مسألت داريم اين است كه : با استقامت و پايمردى خويش اين راه را تا آخر پيش برود .\r\nو از خداوند خواهانم كه وى را در اين راه نيرو ومدد بخشد ، انّه سميع الدعاء . « 1 »\r\nمحمود ابو ريّه قاهره - جيز الفسطاطا\r\nشب جمعه 18 ماه رمضان 1381 ه . ق .\r\n\r\n\r\n","description":"","footnote":"\r\n( 1 ) . نقش عايشه در تاريخ اسلام ، مقدمه ج 2 ، ص 3 - 10 .\r\n","page_name":" 43 ","page_number":43},
  {"content":"\r\n\r\n\r\nچكيده‌اى از نامه علّامه شيخ محمّد جواد مغنيه به علّامه عسكرى\r\n« . . . كتاب عبد اللّه بن سباء نوشته علّامه سيّد مرتضى عسكرى » حقايق را با دلايل صحيح آشكار مىسازد و با روشن بينى خاصى خواننده را به سر منزل حقيقت مىرساند . وى در تأليف اين كتاب نهايت دقت را مبذول فرمودند و منتهاى سعى معظم له بر اين بوده كه جز حق و حقيقت بر صفحه كاغذ چيزى نگاشته نشود .\r\nخوانندگان هر قدر متفكر و دانشمند باشند نمىتوانند نتيجه‌هايى را كه مؤلف بدست آورده است منكر شوند ، و يا در آنها شك و ترديد روا دارند ؛ زيرا پايه بسيارى از مباحث دقيق اين كتاب ، قضاياى بديهى مىباشد و كسى را ياراى انكار بديهيات نيست .\r\nمن بارها با افراد مختلف بحث كرده‌ام و به اشكال و اعتراض آنان پاسخ گفته‌ام ؛ ولى در اين گفت و شنود ، از سخنان شيخ مفيد و سيد مرتضى و علّامه حلى قدمى فراتر نگذارده‌ام و تنها ابتكار من اين بود كه روش فرمايشات اين مردان بزرگ را تغيير مىدادم ، و براى شنونده آشكارتر بيان مىكردم ؛ زيرا اشكال تازه‌اى نبود كه من جواب تازه‌ترى بگويم همان بوده كه پيشينيان پرسيده و پاسخ آن را شنيده بودند . اينان نيز چون گذشتگان ايراد مىگيرند ، ناچار همان جواب را مىشنوند من گفتار علماى سلف را تكرار مىكردم زيرا مىگفتم اين معترضين بىخبر ، از گفته‌هاى علما خرده مىگيرند ، لذا لازم است با سخنان ايشان آشنا گردند .\r\nآرى من به پيروى از علماى تشيع به وجود عبد اللّه بن سباء معترف بودم ؛ ولى رفتارش را سبك و ننگين دانسته و گفتارش را انكار مىكردم ؛ اما صاحب كتاب [ علّامه عسكرى 
  ] اين بنا را از اساس ويران كرده‌اند و با تحقيقات عميق خود اثبات فرموده‌اند كه عبد اللّه بن سباء افسانه‌اى بيش نيست . اين است حقيقتى كه در اين كتاب [ عبد اللّه بن سباء 
  ] بىپرده جلوه مىكند و هرگاه بگويم كه اين تنها كتاب عربى است كه تاريخ را برپايه دانش بررسى كرده است و در آن غور نموده مبالغه نكرده‌ام . و نيز گزاف نگفته‌ام هرگاه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبگويم كه مؤلف دانشمند به دين و دانش و به خصوص به شيعيان و تشيع ، خدمتى چنان بزرگ كرده است كه هيچ كارى را در اين دوره كه افتراء و بهتان بستن به شيعيان و تشيع در آن فزونى گرفته است با آن برابر نتوان بود . وى خدمتى درخشان به اسلام و مسلمانان كرده است ، چون در را به روى كهنه فروشان و كسانى كه مىخواهند بين مسلمانان رخنه كرده يگانگى آنان را بر هم زنند و آنها را ناتوان سازند ، بسته است . . .\r\nدر پايان متذكر مىشوم كه لازم است اين كتاب با عاليترين اسلوب و بهترين كاغذ تجديد چاپ گردد و به دانشمندان و مراجع عاليقدر در نجف اشرف پيشنهاد مىكنم دستور مؤكّد و امر لازم صادر فرمايند تا اين كتاب ( عبد اللّه بن سباء ) به چند زبان مختلف ترجمه شود . . . البته با چنين اقدامى عاليترين خدمات را به دين مبين انجام داده‌اند به طورى كه ساير خدمات در مقابل آن ناچيز خواهد بود . » « 1 »\r\nلبنان - شيخ محمّد جواد مغنيه\r\n\r\n\r\n","description":"","footnote":"\r\n( 1 ) . مقدمه كتاب عبد اللّه بن سباء ، ص 18 - 21 ، به نقل از مجله العرفان ، شماره سوم ، سال 1381 ه . ق ، ص 230 .\r\n","page_name":" 45 ","page_number":45},
  {"content":"\r\n\r\n\r\nمتن سخنان حضرت آيت اللّه محمدمهدى آصفى دامت بركاته درباره استاد\r\n« 1 »\r\nبسم اللّه الرحمن الرحيم\r\nبا تبريك ايام خجسته ميلاد بقية اللّه الاعظم و دعا براى فرج امام زمان ( عج ) و [ به اينكه 
  ] چشمانمان به جمال ايشان روشن گردد .\r\nيَرْفَعِ اللَّهُ الَّذِينَ ءَامَنُواْ مِنكُمْ وَ الَّذِينَ أُوتُواْ الْعِلْمَ دَرَجَتٍ » . « 2 »\r\nاين نشست ، مجلسِ گراميداشتِ علم و تحقيق و عمل و تقواست . علّامه محقق عسكرى بىنياز از آن است ؛ اما ما دوست داشتيم كه علم و دانش را با تكريم و گراميداشت او گرامى بداريم . و تحقيق و عمل صالح و تقوا را گرامى بداريم و ايشان در اين مرحله از عمر ، بيشتر مايل هستند كه كمتر نامى از ايشان برده شود .\r\nو بيشتر ترجيح مىدهند كه كمتر مطرح شوند ؛ يا اينكه با موقعيت‌هاى تبليغاتى روبرو شوند . و با اين گراميداشت مىخواهيم تمركز و دقت در تحقيق در حوزه‌هاى علميه را گرامى بداريم و ما با توجه و تمركز و تعميق حالت تحقيق و نوآورى و نوانديشى در كار علمى نيازمنديم . و كار علمى فقط اين نيست كه انسان آنچه را گذشتگان تحقيق كرده‌اند ؛ آموزش ببيند . بلكه كار علمى آن است كه بياموزد و تحقيق كند و كار كند و نوآورى داشته باشد . و محقق كسى نيست كه علم بسيارى را حفظ كرده باشد ؛ بلكه كسى است كه دريچه‌هاى جديدى را به علم و معرفت باز كند و تحقيق و نوآورى جرقه‌اى است از جانب خداوند و تلاشى است از جانب خود انسان .\r\nبسيارند كسانى كه احساس مىكنند اجسامشان در آب كم وزن مىشود ؛ ولى خداوند متعال اين عنايت را به يك انسان داشت تا بفهمد چرا انسان در آب سبك وزن مىشود ؟\r\nو دريچه‌اى بزرگ را از علم و دانش به روى او گشود و بسيارند كسانى كه احساس مىكردند كه سيب وقتى از درخت مىافتد به سمت پايين مىافتد ؛ نه چپ و نه راست و نه\r\n\r\n\r\n","description":"","footnote":"\r\n( 1 ) . اين سخنرانى در نكوداشت حضرت علّامه عسكرى انجام شد كه متن آن را با اندكى ويرايش تقديم مىكنيم .\r\n( 2 ) . سوره مجادله ، آيه 11 .\r\n","page_name":" 46 ","page_number":46},
  {"content":"\r\n\r\nبالا ، اما خداوند درك و فهم اين قضيه علمى را و اينكه چرا چنين اتفاقى مىافتد را به يك نفر بخشيد و بسيارى از علماء بودند كه نام سيف بن عمر را در كنار هر روايتى كه از عبداللّه بن سبا نقل مىشود در كتاب تاريخ طبرى مىديدند ؛ ولى خداوند جرقه را در ذهن علّامه عسكرى ايجاد كرد كه اين سوال را از خود بپرسد كه چرا اين گونه بايد باشد ؟ ! اين جرقه الهى است و نقشى براى انسان در آن نيست . ولى اگر هر جرقه‌اى به دنبال خودش تلاش پيگير علمى داشته باشد ؛ كشف علمى جديدى حاصل خواهد شد .\r\nاين كشف علمى يك جرقه است و به دنبال آن تحقيق و تتبع و بىشك آن هم توفيقى الهى است . ولا حول ولا قوة الّا باللّه . ولى با تصميم و اراده و تلاش انسان بسيارى از علما روايات قعقاع را مىخواندند كه در مقابل هر روايتى كه از او در بالا بوده است ؛ نام سيف بن عمر ذكر مىشده ولى افراد كمى اين جرقه الهى در ذهنشان ايجاد شد كسى مانند بنده صالح علّامه محقق عسكرى ما امروزه به اين نوع تحقيق و تلاش علمى در حوزه‌هاى علميه نيازمنديم .\r\nو ما نياز داريم كه به تحقيق‌ها و گفتگوهاى علمى امروزه صفت نوانديشى را بيافزاييم . تنها در گفتگوها و مناظرات به جهت دفاع و در خط دفاعى نايستيم . ما بر خاك سجده مىكنيم ؛ اما نه براى خاك . ما به تحريف قرآن قايل نيستيم . اين خط و سير دفاعى است بايد آن را حفظ كنيم و علما حدود مرزهاى تعيين شده از سوى خدا و معارف اهل بيت عليهم‌السلام را حفظ مىكنند ؛ ولى نبايد به اين اكتفا كرد كه دائما در كارهاى علمىمان در خط دفاعى بايستيم . بايد نوانديشىهايى در زمينه‌هاى تحقيق داشته باشيم . كتاب ابوهريره از مرحوم سيدعبدالحسين شرف الدين نوآورى است . او يكى از مدافعين شجاع مكتب اهل بيت عليهم‌السلام است ؛ اما نمىتوانيم بگوئيم كه ايشان دائما دفاع كننده بودند . ايشان نوآورى هم كرده و وارد مراحل بعدى هم شده‌اند ؛ غور هم كرده‌اند و كتاب ابوهريره او نمونه اين نوع فعاليت اوست و ما به امثال اين كارهاى علمى در حديث و تاريخ و سيره نياز داريم و كتاب عبداللّه بن سباء نيز تلاش علمى از روى غور و تامل است و همچنين كتاب 150 صحابى ساختگى علّامه و ايشان هم از خط دفاع گذشت و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nدر مسير كارهاى علمى وارد شد .\r\nبزرگان و عزيزان ! شما بزرگان حوزه‌هاى علميه هستيد . شما بايد به تعميق و تحكيم اين نوع كار علمى تلاش كنيد و به دانش آموختگان در حوزه‌هاى علميه آموزش دهيد .\r\nعلّامه عسكرى را بيش از 40 سال است كه مىشناسم و آن روزها اسم او در آسمان علم و دانش جهان اسلام مىدرخشيد . نام او در جهان اسلام منعكس شده بود . مرد كار و تلاش و شجاعت بود و شجاع‌ترين و با جرأت‌ترين بود . و علم و دانش نياز به اين شجاعت داشته و دارد . علم بدون جرأت و شهامت نتيجه‌اى نخواهد داشت . كتاب ارزشمند 150 صحابى ساختگى نيز كارى بسيار شجاعانه در فضاى علمى آن روز و اين روزهاست و از خداوند متعال مىخواهيم كه او را حفظ نمايد تا اين كار ارزشمند خود را به پايان برسانند . ايشان را در فعاليت‌هاى اجرايى هم بسيار مىديدم . ايشان در عراق مؤسساتى در كاظمين ، بغداد ، بصره ، نعمانيه و ديگر مناطق داشتند ؛ مؤسسات علمى - خدماتى و انسانى داشتند و تلاش بسيار مىكردند . مدرسه‌اى هم داشتند روزى به من گفتند كه مىخواهند كار جديد ديگرى را با راه‌اندازى مؤسسه‌اى شروع كنند كه اين مؤسسه نياز به مخارج اوليه بسيار داشت . و مىدانستم كه درآمد ايشان در آن روزها چقدر است و از ايشان پرسيدم كه مسئله مالى را چطور حل مىكنيد ؟ گفتند آخرين مسئله در راه‌اندازى مؤسساتم كه به آن فكر مىكنم مسئله مالى آنهاست .\r\nاطمينان كامل به‌خداوند متعال داشت و اگر اين اطمينان و توكل كامل را به خدا نداشت به اين دست آوردهاى بزرگ در كارهاى علمى و فرهنگى و مؤسسه‌ها و مراكز نمىرسيد .\r\nاز خداوند متعال طول عمر شريف ايشان را مسئلت مىكنيم تا براى مسلمانان ذخيره علمى و الگو و نمونه محققين باقى بمانند و از جمع حاضرين جهت شركت در اين مراسم و گراميداشتى كه همانطور كه اشاره كردم گراميداشت علم و علماء و تحقيق و نوآورى است قبل از اينكه گراميداشت شخص علّامه باشد ؛ كه حق پدرى براى نسل جديد [ دارند 
  ] بدون استثنا .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nمتن سخنرانى حضرت حجة الاسلام و المسلمين جناب آقاى حسينى بوشهرى دام عزه درباره استاد\r\n« 1 »\r\nبسم اللّه الرحمن الرحيم\r\nالحمداللّه رب العالمين . . . .\r\nروز عزيزى است در تاريخ تشيع روز ميلاد با سعادت حضرت بقية اللّه العظم روحى و ارواح العالمين له الفداء روز موعود كسى كه هم خدا و هم پيامبر او و امامان ما بشارت او را داده‌اند . جمله‌اى كه در آغاز سخن ادا كردم كلام بلند آقا اميرالمؤمنين\r\n« لتعطفن علينا الدنيا عطف الضروس على ولدها »\r\nدنيا با همه چموشىها و سركشىهايش سرانجام به ما اهل بيت روى خواهد آورد و مانند آن شتر ماده‌اى كه به دوشنده شيرش شير نمىدهد و براى فرزندش نگه مىدارد . بعد از اين جمله حضرت فرمود : وَ نُرِيدُ أَن نَّمُنَّ عَلَى الَّذِينَ اسْتُضْعِفُواْ فِى الْأَرْضِ وَ نَجْعَلَهُمْ أَلءِمَّةً وَنَجْعَلَهُمُ الْوَ رِثِينَ » . « 2 »\r\nمناسبتى كه ما در اينجا گرد آمده‌ايم . و مجمع جهانى اهل بيت عليهم‌السلام با ابتكار ارزشمندش برگذار كرده بزرگداشت و نكوداشت عالمى عامل ، زمان‌شناسى متعهد ، و نقادى بزرگ و به تعبير بهتر بايد بگويم بزرگ ديدبان مكتب اهل بيت عليهم‌السلام ، حضرت علّامه عسكرى ، خداى بزرگ به ايشان لطف و عنايت بفرمايد و هميشه در مسير كمال و بزرگى قدم نهد . اين بزرگداشت و اين نكوداشت شايسته ايشان و شايسته مجمع جهانى اهل بيت عليهم‌السلام است . من حدود ده ويژگى از اين عالم بزرگ و فرزانه يادداشت كردم كه فكر مىكنم اين ده ويژگى را كمتر مىتوان در كسى مشاهده كرد و ملاحظه كرد . او شخصيتى است كه داراى فكر برنامه‌ريز است انسان‌هاى فراوانى داريم ، عالمان ارجمندى داريم ، ولى برخوردار از اين فكر برنامه‌ريزى نيستند او در رابطه با حوزه‌هاى علميه داراى\r\n\r\n\r\n","description":"","footnote":"\r\n( 1 ) . متن حاضر سخنرانى مديريت محترم سابق حوزه جناب آقاى حسينى بوشهرى در نكوداشت حضرت علّامه مىباشد كه با اندكى ويرايش تقديم مىگردد .\r\n( 2 ) . سوره قصص ، آيه 5 .\r\n","page_name":" 49 ","page_number":49},
  {"content":"\r\n\r\nفكرى اصولى و اساسى و برنامه‌ريز است با هجرت‌هاى مختلفش از سامرا به قم ، از قم به سامرا از سامرا به بغداد از بغداد به كاظمين و از عراق به بيروت و از بيروت به ايران ، انسان احساس مىكند شخصيتى وظيفه‌شناس ، شخصيتى كه قرار و آرامش ندارد و در دو جا ايشان به فكر حوزه است يكى در آغاز ورودش به حوزه علميه قم در 18 سالگى است آن روز كه بزرگ مؤسس حوزه علميه قم حضرت آيت العظمى حائرى اداره آن حوزه را عهده‌دار بودند ايشان اين طرح را مطرح مىكند كه حوزه‌هاى ما يك بعدى است حوزه ما بعد از آن مراحل بلند كه جامع المعقول و المنقول بوده گرچه فقه و اصول ارزشمند است و ارجمند است و بايد به عنوان يك اصل در حوزه‌ها باشد ولى حوزه نبايد يك بعدى و تك بعدى باشد .\r\nمقوله‌اى به نام حديث ، به نام تاريخ ، به نام تفسير ، اينها را برنامه‌ريزى مىكند كه وارد برنامه‌هاى حوزه بشود ولى آن روز به ظاهر اين عالم بزرگ با ناكامى و شكست مواجه مىشوند . كسى دعوت او را در آن فضا لبيك نمىگويد و به سامرا بر مىگردد ، اما انسان‌هاى هدفمند ، انسان‌هايى كه براى خدا اقدام مىكنند و عمل مىكنند اساسا چيزى به نام شكست در زندگى آنها معنا ندارد . به وظيفه عمل مىكنند و اساسا انسان‌هاى مكتبى را ما اين گونه مىشناسيم كه در تمام ابعاد زندگىشان چه فردى و چه اجتماعى آن چه را كه وظيفه مىدانند ، عمل مىكنند و به آن متعبدانه پايبندند . ايشان اين گونه بود . در زمان حضرت آيت اللّه العظمى بروجردى دوباره ايشان به قم برگشت و طرح مدرسه نوين حوزه دينى را دوباره مطرح كرد . كه مىفرمايند باز نتوانستم به آن اهدافم برسم من به اين عالم بزرگ متواضعانه به عنوان خدمتگزار حوزه عرض مىكنم كه شما به اهداف و آرمانتان رسيده‌ايد . حوزه امروز قم آن چه را كه آرزوى ديرين شما بوده امروز محقق كرده است ، مباحث غير از اصول و فقه ، بحث كلام ، بحث تاريخ ، بحث حديث ، بحث تفسير ، بحث آشنايى با زبان‌هاى مختلف امروز در اين حوزه وجود دارد . خلاصه صبر و ظفر هر دو دوستان قديمند . انسان اگر صبر كند پيروزى به دنبال اين صبر\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nخواهد آمد بعد از حدود ده‌ها سال ايشان امروز ثمره تلاش‌هاى خودش را در حوزه علميه قم مىبيند مسئله ديگرى كه ايشان به دنبال آن بوده و حركتى بزرگ در اسلام بايد بگويم ايجاد كرده مسئله زمان‌شناسى ايشان است . تأليفات ايشان متناسب با شرايط زمان است . يكى از نويسندگان راجع به تشيع جمله‌اى گفت و اين عالم فرزانه ما برآشفت و آن كتاب گران‌سنگ را نوشت . نوشته بود كه « ان التشيع نزعة يهودية » يعنى تشيع از يهود گرفته شده است . عبداللّه سباء مظهر اوست . اين عالم فرزانه آمد كتابى گران‌سنگ نوشت و تمام هجوم‌هايى كه متوجه تشيع بود بر طرف كرد . و من شنيده‌ام كه يكى از شخصيت‌ها و علماى عربستان سعودى بعد از اينكه اين كتاب عالم را ديد و ملاحظه كرد ، در يكى از مجلّات مقاله بلندى نوشت كه علماى اهل سنت اگر جوابى داريد جواب بدهيد و من خاضع و تسليم هستم درباره نظر علّامه عسكرى . اين شخصيت ، جهان اسلام را تحت تأثير قرار داد .\r\nدر فضايى كه قاهره ، مصر به عنوان يك مركز اسلامى مطرح بود ، همه چشم‌ها آنجا دوخته شده بود ، چه كتابى منتشر مىشد ، چه كتابى توزيع مىشد ، ولى مىبينيم ايشان شرايط را عوض كرد . يك تغييراتى ايجاد كرد با آن كتاب بلندشان در رابطه با صحابيان ساختگى آمد . كشف جديدى كرد . خيلى از مبانى كتاب‌ها بر اساس همين روايات بود ولى ايشان آمد يك تحولى در اين زمينه ايجاد كرد . و با روشنگرى و شناسايى و معرفى چهره‌هاى كذّاب در تاريخ اسلام ، حقيقت اسلام ، و سنّت را و تاريخ را به گونه ديگرى معرفى كرد . و من همين جا عرض مىكنم ، ايشان نه تنها خدمت به شيعه ، بلكه كتب روائى اهل سنّت را تصحيح كردند .\r\nيعنى شما كه مىخواهيد به روايات عمل كنيد روايات شما هم اين گونه خدشه‌دار است . و اين عالم بزرگ در دو جبهه عمل مىكند هم در اين جبهه نسبت به مكتب اهل بيت عليهم‌السلام و هم نسبت به كتب روائى آنها گوشزد مىكند ، اعلام خطر مىكند كه اين روايات ، رواياتى نيست كه قابلِ به استناد باشد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبا كتاب معالم المدرستين بعد از المراجعات مرحوم شرف الدين حركتى سترگ ايجاد كرد . من شنيده‌ام از خود اين عالم بزرگ فرمود : ده‌ها نامه براى من فرستاده شد كه ما بعد از مطالعه كتاب معالم المدرستين گرايش به شيعه پيدا كرديم ، و عشق به شيعه پيدا كرديم . اين كار سترگ و سنگينى است كه در زمان ما و در عصر ما اتفاق افتاده است .\r\nنقش ائمّه عليهم‌السلام در احياگرى سنّت نبوى كار كمى نيست به قول آن دانشمند فرانسوى ( پرفسور هانرى كربن ) مىگويد من مسيحيت را مطالعه كردم احساس كردم گمشده‌ام پيدا نشد .\r\nتورات را مطالعه كردم گمشده‌ام پيدا نشد . آمدم سراغ مسلمان‌ها ، به معناى عام ملاحظه كردم ، ديدم گمشده‌ام پيدا نشد . ولى به شيعه كه مراجعه كردم ، گمشده‌ام را پيدا كردم . چون شيعه بر اين باور است كه رابطه مخلوق با خالق با ولايت تأمين مىشود و اين اعتقاد و باور به وجود امامان كه آخر آنان وجود مقدس حضرت ولى عصر ( عج ) من بر اين باور رسيدم ، كه مذهب حق ، مذهب تشيّع است . چون رابطه بين خلق و خالق را تا آخر ، اين شيعه است كه نگه مىدارد . اين عالم بزرگ در رابطه با نقش ائمّه عليهم‌السلام در احياگرى سنّت نبوى اعلام مىكند كه تك تك امامان ما كلماتى كه مطرح مىكنند به پيغمبر مىرسد ، و شما سنّتى مطمئن‌تر از كلمات نورانى اهل بيت عليهم‌السلام را سراغ نداريد . اين چه خدمت بزرگى است به تشيع ؟ خيلى از شخصيت‌ها كتاب كه مىنويسند به نوشته‌هاى ديگران بسنده مىكنند و به تعبير مولى اميرالمومنين علم مطبوع ندارند ، علمشان مسموع است . ولى اين عالم بزرگ با آن حالت نقادانه‌اى كه دارد در حقيقت فضاى جديدى را ايجاد مىكند تنها به تاريخ به عنوان يك جريانى كه اتفاق افتاده نگاه نمىكند تجزيه مىكند ، تحليل مىكند و نتايج گران‌بهايى به دست مىآورد . در رابطه با شبهات ، سرور عزيزمان آية اللّه آصفى نكته بسيار جالبى اشاره كردند ، و من روى اين نكته تأكيد مىكنم . خيلى از بزرگان داريم كه به شبهات پاسخ\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمىدهند ، كتاب‌هاى مفصّل هم ممكن است بنويسند ولى ابتكار عمل را ندارند .\r\nيعنى خودشان نمىتوانند نوآورى داشته باشند . اقدام ندارند . نمىتوانند در رابطه با جبهه ديگر خللى ايجاد كنند فقط نقش مدافع را ايفاء مىكنند كه البته رسالت عالمان دين علما و شيعتنا مرابطون يكى از رسالت‌ها همين است ولى ابتكار عمل مسئله مهمى است .\r\nو در جاى جاى كتابهاى اين عالم بزرگ هم نقش مدافع‌گونه ايشان برجسته است و هم نقش ابتكار عمل در رابطه با ديدگاه‌هاى كه نسبت به شيعه مطرح است . خيلى از شخصيت‌ها تئورىپردازان و نظريه‌پردازان خوبى هستند ولى در صحنه اجراء و عمل وارد ميدان عمل نمىشوند . ولى مىبينيم اين عالم بزرگ و فرزانه اگر در رابطه با نظام آموزشى حوزه طرح مىدهد اگر در رابطه با نظام آموزشى ، آموزش و پرورش و دانشگاه طرح مىدهد ، خود يك تنه در ميدان مىايستد و مراكز علمى و دانشگاهى را تأسيس مىكند . در سامرا در بغداد در كاظمين و در ايران اسلامى ما الآن سه دانشكده اصول دين دارند در قم و تهران و دزفول دارند و اين نشان دهنده اين است كه اين شخصيت تنها يك شخصيت نظريه‌پرداز و تئورىپرداز نيست در ميدان عمل هم حضور جدى دارد . عدّه‌اى شعار وحدت سر مىدهند كه شعار مقدسى است و بسيار بجاست . اما گاهى آنچنان شعار وحدت سر مىدهند كه از اصول مىگذرند . آن اصول را رعايت نمىكنند . ولى شخصيتى كه انسان احساس مىكند در جاى جاى كتاب‌هاى او اگر سخن از وحدت به ميان آورده با حفظ تمام اصول تشيع است . اين نكته ، بسيار مهم و در خور دقت است انسان شعار وحدت بدهد . پراكندگى مسلمانان ، هنر نيست اما در عين حال اصول مكتب تشيع در جاى جاى شعار وحدت حفظ كند . اين نكته را انسان به خوبى در كلمات ايشان مىبيند .\r\nايشان مسئله مهمى كه معتقدند تحول در حوزه و تحول در دانشگاه را منشاء تحول جهان اسلام مىداند . اگر در سن هيجده سالگى به قم مىآيد و پيشنهاد تحول مىدهد خيلى مهم است . در عراق طرح براى آموزش و پرورش دارد او\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمعتقد است اگر حوزه به سامان برسد ، اگر آموزش و پرورش دانشگاه به سامان برسد جهان اسلام توانسته به سامان برسد حوزه‌هاى علميه داراى نظريه‌پردازان و نقادان و عالمان و كسانى است كه در صحنه دانشگاه و آموزش و پرورش حضور دارند اداره كنندگان يك نظام اسلامىاند .\r\nمسئله ديگرى كه در رابطه با ايشان مطرح است اين است كه عدّه‌اى تا با مشكلى برخورد مىكنند عقب‌نشينى مىكنند ولى ايشان اهل عقب‌نشينى نبود .\r\nمسئله بعد عده‌اى تلاش‌هايشان به ثمر نمىنشيند خيلى تلاش مىكنند گاهى از عمر ايشان بيشتر تلاش مىكنند اما تلاش‌هايشان به ثمر نمىنشيند . ولى ايشان بايد خدا را شكر كنند ما هم خدا را شكر مىكنيم كه تلاش‌هاى پربركت ايشان همه در جهان اسلام به ثمر نشسته . امروز شما مىبينيد مجمع تقريب داريم كه با دست با كفايت مقام معظم رهبرى مجمع جهانى اهل بيت عليهم‌السلام اين شكوه و عظمت براى شيعه حوزه‌هاى علميه با آن بالندگى ، ايران اسلامى ما با قدرت انقلابش ، عراق ما مىرود كه انشاء ا . . . به عنوان كشورى بشود كه از نظر اسلامى جايگاه مهم تشيع و اسلام باشد . اينها نتيجه تلاش‌هاى اين عالم است كه به ثمر نشسته يا كم كم به ثمر خواهد نشست و نكته ديگر اين است كه عده‌اى كارشان تأثيرگذار نيست موج ايجاد نمىكنند امام باقر عليه السلام تعبير جالبى دارند مىفرمايند :\r\n« عالم ينتفع بعلمه افضل من سبعين الف عابد »\r\nعالم تأثيرگذار برابرى مىكند با هفتاد هزار عابد عالم تأثيرگذار و من معتقدم اين شخصيت است كه تأثيرگذار در فرهنگ اسلامى ما و در فرهنگ تشيع ما است . نكته ديگر اين است كه ايشان يك بعدى نيست چند بعدى است . هم به مبارزه نگاه مىكند از مبارزه غفلت نمىكند معمولًا كسانى كه درگير تأليف و تحقيق و نقادى مىشوند راه مبارزه را فراموش مىكنند . وقتى مىبينيم ايشان هم در عراق و هم در ايران از چهره‌هاى مبارز و خستگىناپذير است خيلى براى من جالب است حادثه 42 در فيضيه اتفاق مىافتد ولى اين شخصيت هر جا بهانه‌اى پيدا مىكند ، اعلام مظلوميت فيضيه مىكند در هنگام\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nافتتاح دانشگاه اسلامى مدينه منوره خود ايشان اعلام مىكند كه « بن باز » از من دعوت كرد من در آنجا حضور پيدا كنم و من رفتم يكى از مسائل مهمى را كه مطرح كردم مظلوميت جهان اسلام و مظلوميتى كه بر علما ، طلاب و فضلا در حوزه علميه قم مىگذرد و اين زبان رسا و گويا هر جا احساس مىكند وظيفه‌اى دارد ، دريغ نمىكند ، در رابطه با مسئله هجرت من گذرا عرض مىكردم در اسلام مسئله هجرت خيلى با عنايت است ما ميلاد نبى گرامى اسلام را داريم ولى به عنوان سرآغاز تاريخ اسلام نشد ما بعثت نبى گرامى اسلام را داريم ولى سرآغاز تاريخ اسلام نشد ما فتح مكه را داريم ولى سرآغاز تاريخ اسلام نشد اما هجرت يك منشاء تحول عظيم شد به عنوان سرفصل و سرآغاز تاريخ . من نگاه كردم ، ديدم اين شخصيّت هميشه در مسير منشاء تحول عظيم شد به عنوان سرفصل و سرآغاز تاريخ . من نگاه كردم ديدم اين شخصيت هميشه در مسير راه بوده با هجرت او آمده آن رسالت بزرگ را انجام داده و دنبال كرده و ارادت ايشان به امام كه ما هر چه داريم در اين انقلاب اسلامى از امام داريم . ما سر سفره تلاش‌ها و اقدامات حضرت اماميم و اين عالم هم احساس مىكند چه آن روزى كه طلبه‌اى در حوزه علميه قم بود و در درس باب حادى عشر حضرت امام شركت مى كرد و چه آن روزى كه امام به نجف تبعيد شد و به استقبال امام رفت و در كنار امام ماند و همراه امام بود ولى به خاطر شرايط خاص عراق و اين بود كه او تحت تعقيب بود ، نمىتوانست مراوده كامل را خدمت امام داشته باشد . و بعد از رحلت امام هم شما مىبينيد مقام معظم رهبرى چقدر به ايشان محبت دارند . چون آدمى كه عمرش را در راه دين ، در راه خدمت به تشيّع ، در راه خدمت به اسلام صرف كرده ، ارزش دارد . همه با ديده احترام به او نگاه مىكنند . و نكته مهم اين است كه او در كرسى خطابه هم كم مىنشيند انسانى شايسته و نمونه و بايد بگوئيم از جهاتى يكه و تنها است . تعبير زيبايى ايشان مطرح مىكنند در رابطه با ايجاد احساس تكليف در بين علما كه به تبليغ بروند آيه نفر را در بين علما و فضلا و طلاب در سامرا قرائت مىكند اول مىفرمايند : فَلَوْلَا نَفَرَ مِن كُلّ فِرْقَةٍ\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمّنْهُمْ طَآلءِفَةٌ لّيَتَفَقَّهُواْ فِى الدّينِ وَ لِيُنذِرُواْ قَوْمَهُمْ إِذَا رَجَعُواْ إِلَيْهِمْ لَعَلَّهُمْ يَحْذَرُونَ » بعد مىگويد علماء خبر داريد اين آيه نسخ شده است همه با ناباورى مىگويند كجاى آيه نسخ شده است ، گويا آيه ديگرى آمده فلولا نفر من كل فرقة منهم طائفة ليدخلوا المدارس و يدرسوا فيها و يدرسو الى ان يموتوا اين به عنوان ناسخ آيه نفر است همه مىگويند نه شما ما را با يك وظيفه سنگين و مسئوليت سنگين آشنا كرديد اين روحيه بلند زمان‌شناسى و از همه مهمتر اخلاص ايشان است كه آخرين جملات عرض من هست .\r\n« طوبى لمن أخلص للّه عمله و علمه و حبه و بغضه و سكوته و كلامه و أخذه و تركه و فعله و قوله »\r\nايشان را آدم احساس مىكند با تمام وجود خالصانه به ميدان آمده من فراموش نمىكنم هنگامى كه به حج مشرف مىشوند مىگفتند اين شيعيان كجا هستند در اين كوچه پس كوچه‌هاى مدينه من بايد پياده حركت كنم و عرض ادب كنم به اين شيعيانى كه در اينجا هستند تو اين كوچه پس كوچه‌ها و نيمه‌هاى شب در حركت بود براى اينكه دلدارى بدهد به شيعيانى كه احساس مىكنند تنها مانده‌اند . الآن مرتب بين قم و تهران رفت آمد مىكند مىگويد : من بايد در كنار اين دانشجويانى باشم كه آمده‌اند از معارف زلال اهل بيت عليهم‌السلام استفاده كنند و فيض ببرند انشاء ا . . . اميدواريم اين شخصيت ارجمند و ارزشمند را خداوند بركت طول عمر با عزت مرحمت فرمايد و همچنان از وجودشان ما بتوانيم بهره ببريم فكر برنامه‌ريزى ايشان در عرصه تأليف و نقادى ايشان در تأسيس مؤسسات ، مبارزات ايشان ، هجرت ايشان ، دعوت به وحدت و در پايان اخلاص ايشان انشاء ا . . . موفق و مؤيد و منصور باشند و من مجددا از مجمع جهانى اهل بيت عليهم‌السلام به خاطر اين كار سترگ و ستودنى و ارزشمند تشكر مىكنم . در حقيقت كار حوزه علميه قم را انجام دادند و من از اين جهت خودم را در اين كار بزرگ شريك مىدانم » .\r\nوالسلام عليكم و رحمة ا . . . و بركاته\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nمتن سخنان جناب آقاى دكتر على اكبر ولايتى زيد توفيقاته درباره استاد\r\n« 1 »\r\nبسم اللّه الرحمن الرحيم\r\nاوصاف و فضائل حضرت علّامه براى بىبضاعتى مثل بنده آسان نيست ليكن تكليف فرمودند و ادب در اطاعت بود ، بنده توفيق اين را داشتم در مدتى كه در مجمع جهانى اهل بيت عليهم‌السلام خدمت مىكردم بيشتر از محضر شريف ايشان استفاده بكنم بحمداللّه . عمر شريف ايشان بسيار با بركت بوده و دعاى ما اين است كه خداوند تبارك و تعالى بر عمر با عزت ايشان بيفزايد . وقتى انسان شرح حال اين بزرگوار تاريخ معاصر را مطالعه مىكند از يك سو وجودش سرشار از شادى مىشود و از سوى ديگر تأسف مىخورد از اينكه يك شخصيّتى كه نعمت خداوند تبارك و تعالى را پاس داشته و سپاس نعمت را با خدماتى كه انجام داده‌اند بجا مىآورده و تأسف از اينكه چرا بعضى چون بنده عمر خويش را به بطالت مىگذرانيم ، به هر حال براى اينكه اداى تكليف شده باشد و به سهم ناچيز خودم عرايضى را بيان نموده باشم در اين جلسه بزرگداشت ايشان ، عرض مىكنم كه شايد بتوان مهم‌ترين خصوصيّت حضرت علّامه را جامعيت شخصيت ايشان دانست ، يعنى در ميدان‌هاى مختلف كه مورد نياز مسلمانان و نياز اسلام در عصر حاضر بود ايشان بحمداللّه به كمال فعال بودند از يك سو و اثبات حقانيت مذهب اهل بيت عليهم‌السلام تلاش بسيار كردند و در مسيرى كه اشخاص بزرگى چون مرحوم ميرحامد حسين صاحب عبقات و مرحوم سيد شرف الدين صاحب مراجعات و مرحوم علّامه امينى صاحب الغدير گام برداشتند ، ايشان همه گام‌هاى بلندى در جهت اثبات ولايت مولاى متقيان على عليه السلام ، ائمه اطهار عليهم‌السلام حقانيت مذهب اهل بيت عليهم‌السلام برداشتند كه بخشى از اين خدمات در طى اين روزها به صورت مكتوب و شفاهى به مجمع و نظر شما رسيده است ، بعد ديگر از شخصيت ارزشمند ايشان نقش ايشان در تقابل با تهاجم فرهنگى غرب بوده است ، تهاجم فرهنگى غرب در طى دو قرن گذشته كه در\r\n\r\n\r\n","description":"","footnote":"\r\n( 1 ) . آنچه در پيش رو داريد سخنان جناب دكتر ولايتى در نكوداشت حضرت علّامه مىباشد .\r\n","page_name":" 57 ","page_number":57},
  {"content":"\r\n\r\nحقيقت يك شكل جديدى از حمله صليبى بوده ابعاد مختلف داشته و با رويارويى يك چنين تهاجمى كارى سترگ و مهم بود كه بحمداللّه ايشان به سهم خودشان از عهده اين كار بر آمدند و در اين راه تلاش بسيار كردند .\r\nبعد ديگر از شخصيت ايشان شركت در مبارزات سياسى عراق و كل منطقه و جهان اسلام بوده كه از اين بعد بسيار مهم ايشان هيچگاه غفلت نكردند و همراه بزرگان ديگر چون مرحوم آيت اللّه سيد باقر صدر ، شهيد بزرگوار شيعه در عراق و ديگران از جمله امام بزرگوار ما رحمه‌الله ايشان در اين صحنه مهم سياسى مبارزه با استعمار خارجى و استبداد داخلى تلاش‌هاى ارزنده‌اى كردند و اين بسيار مهم است كه با توجه به نياز همه جانبه اسلام و مسلمانان به انواع خدماتى كه سرفصل آنها ذكر شد اين خود يك الگويى است براى همه ما كه بدانيم تلاش در راه اسلام اگر يك بعدى باشد حتما ناقص است و بايد در ابعاد مختلف باشد و نمىتوان صرفا به « بحث عقائدى » پرداخت و از سرنوشت مردم غفلت كرد ، نمىتوان نسبت به حضور پرحجم و پر فريب و پر توطئه معاندين اسلام و مهاجمين به سرزمين اسلام ساكت شد و صرفا به مطالعه و تحقيق علمى پرداخت ، نمىتوان صرفا به مبارزه سياسى پرداخت و از مطالعه عمق معارف اسلامى غافل شد همه اينها مكمل يكديگر هستند و اگر بزرگوارانى مثل علّامه آيت اللّه سيد مرتضى عسكرى به عنوان الگوهاى ما در جهان اسلامى هستند و موفق هستند در هدايت جوامع اسلامى يك بار ديگر به ما اثبات مىكند كه اگر قرار است كسى براى نجات مسلمانان و سرنوشت آنها از مشكلات و مصائب زياد كه با آن مواجه هستند مشاركت بكند حتما بايد در حركت خود اين جامعيّت اعتقادى و خستگى ناپذيرى را داشته باشد كه بحمداللّه حضرت علّامه از آن برخوردار هستند و ما همگى دعا مىكنيم كه خداوند بر عمر با بركت ايشان بيافزايد .\r\nوالسلام عليكم و رحمه اللّه و بركاته\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nبخش اوّل : ولادت\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nتاريخ تولد\r\nروز دوشنبه هجدهم جمادى الثانى 1332 ه . ق . مطابق با بهار 1293 ه . ش . در شهر سامراء در جوار بارگاه ملكوتى دو امام همام حضرت هادى و حضرت عسكرى عليهماالسلام كودكى در خاندانى كهن از علم و دانش پا به عرصه وجود گذاشت كه نامش را مرتضى نهادند .\r\nهنوز چند ماهى از عمر اين كودك نگذشته بود كه گرد يتيمى بر چهره‌اش نشست و پدر عالم و عابد و متقى خويش را از دست داد و پس از آن ديگر در دامان جدّ مادرى خويش آيت اللّه ميرزا محمّد شريف عسكرى تهرانى معروف به خاتم المحدثين ( كه بزرگ علما سامرا بودند ) پرورش يافت .\r\nحضرت علّامه عسكرى در اين زمينه مىفرمايد :\r\n« پدرم مرحوم [ آيت اللّه 
  ] سيد محمّد حسينى معروف به شيخ الاسلام بود . در عصر صفوى اجداد ما را از سبزوار به ساوه دعوت كردند و آنها شيخ الاسلام ساوه شدند . در آن عصر براى شهرستان‌ها شيخ الاسلام فرستاده مىشد چنان كه امروز در هر شهر و شهرستانى امام جمعه تعيين مىكنند . در شهر ساوه سنّىهاى متعصّبى بودند كه اجداد ما در طول زمان مردم ساوه را شيعه كردند . تمامى اجدادم لقب شيخ الاسلام را داشتند جز من كه لقب عسكرى را دارم . به مناسبت تولّدم در شهر عسكريين عليهماالسلام « 1 » كه سامرا باشد .\r\n\r\nماجراى بيمارى استاد در كودكى\r\nحضرت علّامه مىفرمودند : در ايّامى كه در سامرا بودم مبتلى شدم به مرض حصبه و هر\r\n\r\n\r\n","description":"","footnote":"\r\n( 1 ) . مصاحبه با علّامه عسكرى در برنامه « ديدار با فرزانگان » در سال 1380 ه . ش .\r\n","page_name":" 61 ","page_number":61},
  {"content":"\r\n\r\nچه در آنجا مداوا نمودند مفيد واقع نشد . مادرم با برادرانم مرا از سامرّه به كاظمين براى معالجه آوردند ، و در كاظمين نزديك صحن مطهّر يك اطاق در مسافرخانه تهيّه و در آنجا به معالجه من پرداختند ، اين معالجات مؤثر واقع نشد و من بيهوش افتاده بودم .\r\nوقتى كه از معالجه اطباى كاظمين مأيوس شدند يك روز به بغداد رفته و يك طبيب سنى مذهب را براى من به كاظمين آوردند .\r\nهمين كه نزديك بستر من آمد و مىخواست مشغول معاينه گردد من در اطاق احساس سنگينى كردم ، و بى اختيار چشمم را باز كردم ديدم خوكى بر سر من آمده است ، بى اختيار آب دهان خود را به صورتش پرتاب كردم .\r\nگفت : چه مىكنى ، چه مىكنى ؟ من دكترم ، من دكترم .\r\nمن صورت خود را به ديوار كردم و او مشغول معاينه شد و دستوراتى داد و نسخه‌اى نوشت و رفت . نسخه را تهيه كرده و به تمام دستورات او عمل كردند ابدا مؤثّر واقع نشد و من لحظات آخر عمرم را مىگذراندم . تا آن كه ديدم حضرت عزرائيل وارد شد ، با لباس سفيد و بسيار زيبا و خوشرو و خوش منظره و خوش قيافه . پس از آن پنج تن :\r\nحضرت رسول اكرم و حضرت امير المؤمنين و حضرت فاطمه زهرا و حضرت امام حسن و حضرت امام حسين عليهم‌السلام به ترتيب وارد شدند و همه نشستند و به من تسكين دادند و من مشغول صحبت كردن با آنها شدم و آنها نيز با هم مشغول گفتگو بودند .\r\nدر اين حال كه من به صورت ظاهر بيهوش افتاده بودم ديدم مادرم پريشان شده و از پلّه‌هاى مسافرخانه بالاى بام رفته و رو به گنبد مطهّر حضرت موسى بن جعفر عليهماالسلام كرده و عرض كرد : يا موسى بن جعفر من به خاطر شما بچّه‌ام را به اينجا آوردم ، شما راضى هستيد بچّه‌ام را اينجا دفن كنند و من تنها برگردم ؟ حاشا وكلّا ( البته اين مناظر را ايشان با چشم دل و ملكوتى خود مىديده نه با چشم سر ، آنها به هم بسته و بدن افتاده و عازم ارتحال است ) همين كه مادرم با حضرت موسى بن جعفر مشغول تكلّم بود ديدم آن حضرت به اتاق ما تشريف آوردند و به رسول خدا صلى الله عليه و آله عرض كردند : خواهش مىكنم تقاضاى مادر اين سيّد را بپذيريد . حضرت رسول اللّه صلى الله عليه و آله رو كردند به حضرت عزرائيل و\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nفرمودند : برو تا زمانى كه خداوند مقرّر فرمايد . خداوند به واسطه توسل مادرش عمر او را تمديد كرده است ، ما هم مىرويم ان شاء اللّه براى موقع ديگر . مادرم از پلّه‌ها پايين آمد و من نشستم و آنقدر از دست مادرم عصبانى بودم كه حد نداشت و به مادرم گفتم :\r\nچرا اين كار را كردى ؟ من داشتم با پيامبر ، امير المؤمنين ، حضرت فاطمه و حسنين عليهم‌السلام مىرفتم . تو آمدى جلوى ما را گرفتى و نگذاشتى كه ما حركت كنيم . « 1 »\r\n\r\nاصالت خانوادگى\r\nاز مجموع امتيازات انسان ، اصالت و نجابت و حَسَب و نَسَب پاك جايگاه ويژه‌اى دارد . از همين رو پيامبر گرامى اسلام صلى الله عليه و آله به پاك‌دامنى خاندانش افتخار مىكرد و مىفرمود :\r\n« لم يزل اللّه تعالى ينقلنى من اصلاب الطاهرين الى الارحام المطهرات حتى اخرجنى الى عالمكم هذا » . « 2 »\r\nپيوسته خداوند متعال مرا از صلب پدران پاك به رحم مادران پاك منتقل كرده تا اينكه به عالم شما پا نهادم . استاد علّامه عسكرى نيز از اين امتياز ويژه برخوردار بوده و چنانچه برخى تراجم‌نويسان ( نظير حاج آقا بزرگ تهرانى ) آورده‌اند پدران ايشان عالمان بزرگ و پرهيزگارى بودند كه نسل در نسل در خدمت به دين و مكتب تشيّع به سر برده‌اند و در تربيت و هدايت مردم به سمت مكتب اهل بيت عليهم‌السلام كوشش‌هاى فراوانى نمودند .\r\nچنان كه گفتيم قبل از عصر صفوى در شهر ساوه مذهب تسنن حكومت مىكرد و مردم آن ديار به مكتب خلفا معتقد بوده و بر آن تعصّب داشتند بعد از آن عصر آن گاه كه اجداد ايشان به آن ديار منتقل شدند رفته رفته مردم به مذهب حق جعفرى گرايش يافتند . اين خاندان قرن‌ها در شهر سبزوار سكونت داشتند و بعدها به ساوه آمدند و سمت شيخ الاسلام آن ناحيه را عهده‌دار شدند . اكنون به طور اجمال به معرفى برخى از بزرگان خاندان حضرت استاد مىپردازيم :\r\n\r\n\r\n","description":"","footnote":"\r\n( 1 ) . معادشناسى ، ج 1 ، ص 383 - 285 با اندكى تصرّف و ويرايش .\r\n( 2 ) . اوايل المقالات ، شيخ مفيد ، ص 52 ، ايمان ابى طالب 57 و در زيارت وارث مىخوانيم « اشهد انك كنت نورا فى الاصلاب الشامخة والارحام المطهرة لم تنجسك الجاهلية بانجاسها . . . » .\r\n","page_name":" 63 ","page_number":63},
  {"content":"\r\n\r\nمرحوم آيت اللّه سيد محمّد بن اسماعيل حسينى ( شيخ الاسلام ) ساوجى عالمى فقيه و پرهيزگار بود . ايشان ساليان متمادى ملازم و همراه عالم ربانى عابد زاهد حضرت آيت اللّه سيد مرتضى كشميرى رحمه‌الله « 1 » بود و از شدت ارادتى كه به اين استاد بزرگوار داشت بعد از وفات ايشان نام فرزندش را مرتضى گذاشت .\r\nايشان پس از تعلّم علوم دينى و تحصيل كمالات و استفاده از علماى نجف به شهر سامرا ( كه پس از نجف يكى از مراكز علمى بود ) هجرت كردند .\r\nحضرت آيت اللّه ميرزا محمّد تهرانى ( كه از علماء بزرگ شهر سامرا بود ) وقتى كوشش‌ها و تلاش‌هاى علمى ايشان را مىبيند دخترشان را به ازدواج سيد محمّد در مىآورد « 2 » [ كه حاصل اين ازدواج دو فرزند به نام‌هاى سيّد هادى و سيّد مرتضى مىباشد « 3 » 
  ] برادر بزرگتر سيّد هادى در حدود سال 1336 ه . ق و در حدود 6 سالگى در اثر بيمارى و با در راه كربلا به نجف از دنيا رفت . « 4 »\r\nسرانجام اين عالم ربانى و خدمت‌گزار ( زمانى كه براى بهره گرفتن از زيارت مخصوص امير المؤمنين عليه السلام به نجف آمده بود ) در نجف بيمار شده و در تاريخ بيست و پنجم ذى حجة الحرام 1333 ه . ق . وفات نمودند . بدن مباركشان پس از غسل و طواف به وادى اسلام منتقل كرده و در كنار قبر پدر بزرگوارشان ( جنب قبر حضرت هود و حضرت صالح على نبينا و آله عليهما السلام ) دفن نمودند .\r\nاين فقيه بزرگوار آثارى چند از خود به جاى گذاشت كه از جمله مىتوان به رساله ( آداب و فضيلت نماز شب ) اشاره كرد . « 5 »\r\n\r\n\r\n","description":"","footnote":"\r\n( 1 ) . نقباء البشر ، ج 1 ، ص 78 - 79 ؛ گنجينه دانشمندان ، ج 5 ، ص 294 .\r\n( 2 ) . نقباء البشر ، ج 1 ، ص 78 - 79 .\r\n( 3 ) . پدر استاد از همسر اولشان فرزندى به نام سيد على تهجدى داشتند كه از بزرگان عصر خويش در ساوه بودند و با مرحوم حاج شيخ عبد الكريم حائرى يزدى رحمه‌الله در تأسيس حوزه علميه قم همكارى داشتند . ايشان از شاگردان برجسته درس مرحوم ميرزاى نائينى بودند و در سال 1337 ه . ش . در سن 72 سالگى وفات يافتند ر . ك : گنجينه دانشمندان ، ج 5 ، ص 295 و بعد از وفات همسر اول پدر استاد با دختر مرحوم ميرزا محمّد تهرانى ازدواج مىكنند .\r\n( 4 ) . از فرمايشات حضرت علّامه عسكرى .\r\n( 5 ) . نقباء البشر ، ج 1 ، ص 79 .\r\n","page_name":" 64 ","page_number":64},
  {"content":"\r\n\r\n\r\nپدر استاد خبر از وفاتش مىدهد\r\nپدر حضرت علّامه با يكى از دوستان عالمش ( حاج ميرزا آقا ساوجى ) در ايام عرفه به كربلا مشرف مىشوند در حرم حضرت عبّاس عليه السلام حاج ميرزا آقا ساوجى به ايشان مىفرمايد : من مىخواهم شما را وصىّ خودم قرار دهم . پدر استاد مىفرمايند : « من زودتر از شما وفات مىكنم و مىخواهم شما را وصى خودم قرار بدهم ، بعد وصيّت‌هاى لازم را به حاج ميرزا آقا ساوجى مىكنند و از جمله مىفرمايند كه ثلث مرا به صِغارم ( فرزندان كوچكم ) بدهيد و لازم نيست ثلث مرا براى نماز و روزه من خرج كنيد ؛ چون كه من نمازهاى تمام عمر پدر و مادرم را هم اعاده كرده‌ام » . « 1 »\r\n\r\nعابد زاهد ناسك حضرت آيت اللّه سيّد مرتضى كشميرى رحمه‌الله\r\nحال كه نامى از عالم ربانى حضرت آيت اللّه سيد مرتضى كشميرى رحمه‌الله به ميان آمد جاى دارد مختصرى خوانندگان عزيز را با ايشان آشنا سازيم . ايشان در سپيده دم روز جمعه هشتم ربيع الثانى 1268 ه . ق . در خانواده اهل علم و تقوى متولد شد .\r\nرشد و تربيت ابتدايى ايشان در دامان پدرى عالم و عابد صورت گرفت ؛ پس از آن نزد اساتيد برجسته به تحصيل علوم پرداخت و در كنار تحصيل دانش ، لحظه‌اى از تهذيب و تأديب نفس نيز غافل نبوده تا اينكه به مقامات بلند معنوى دست يافت و صاحب كمالات « 2 » فوق العاده گرديد .\r\nاستعداد ايشان زياد بود و به طور حيرت‌آورى در علوم پيش مىرفت ، تا آن\r\n\r\n\r\n","description":"","footnote":"\r\n( 1 ) . از فرمايشات استاد حضرت علّامه عسكرى .\r\n( 2 ) . مرحوم آيت اللّه شيخ حسنعلى نخودكى اصفهانى رحمه‌الله كه مستغنى از تعريف‌اند درباره آيت اللّه كشميرى رحمه‌الله مىفرمايند : « مرحوم مبرور سيد مرتضى كشميرى قدس‌سره يكى از علماء نجف اشرف بود و در آن هنگام كه من در آنجا توقف داشتم از محضر آن بزرگوار استفاده مىنمودم و او سيد بلند پايه پرهيزگارى در علم و عمل بلكه يگانه عصر خويش و مستجاب الدعوه بود » .\r\n","page_name":" 65 ","page_number":65},
  {"content":"\r\n\r\nجا كه در حدود چهارده سالگى در بسيارى از علوم صاحب تصنيف و تأليف بود .\r\nاز آن جمله حواشى بر شرح هدايه قاضى ميبدى و حواشى بر تقويم المحسنين ، رساله در اعمال الهندسيه ، شرح تحرير سلطان الحكماء محقق طوسى رحمه‌الله ، شرح اسطرلاب شيخ بهائى ، رساله‌اى در معرفت البعد بين البلاد ، رساله كشف الضمائر و حاشيه بر رساله ابن فهد حلّى رحمه‌الله ، حواشى بر امل الآمل شيخ حر عاملى ، حواشى بر خلاصة الحساب شيخ بهائى رحمه‌الله و ديگر كتب . از جمله اساتيد ايشان مىتوان به حضرت آيت اللّه العظمى ميرزا حسن شيرازى صاحب فتواى تحريم تنباكو ، حضرت آيت اللّه ميرزا حبيب اللّه رشتى و استاد علماى عصر آيت اللّه آخوند ملّا محمّد اردكانى اشاره كرد . « 1 »\r\nو سرانجام اين عالم ربّانى در سن 55 سالگى در 14 شوال 1323 ه . ق .\r\nوفات يافت .\r\n\r\nحضرت آيت اللّه سيد اسماعيل حسينى ( شيخ الاسلام ساوجى ) جد پدرى استاد\r\nمرحوم سيد اسماعيل فرزند سيد محمّد كوچك ساوجى عالمى جليل از بيت علم و فضيلت بود .\r\nمرحوم حاج آقا بزرگ تهرانى رحمه‌الله در باره ايشان نوشته‌اند :\r\n« خاندان ايشان خاندان علم و جلالت و شرف و جاه بوده‌اند ، و از زمان پادشاهان صفوى تا زمان ما همگى ، از اعاظم علماء هستند ، و به انجام وظايف دينى و شرعى در اين شهر مشغول بوده‌اند . ايشان علاوه بر اشتغالات علمى و تبليغى به تهذيب نفس و عبادات و مناجات مشغول بودند تا آن جا كه به ديدار صاحب عصر و زمان حضرت حجة ابن الحسن العسكرى عجل اللّه تعالى فرجه الشريف ( كه آرزوى هر آرزومند است ) نائل آمدند » . « 2 »\r\nحضرت علّامه درباره اين تشرف مىفرمودند : « مرحوم جدّم براى تزويج\r\n\r\n\r\n","description":"","footnote":"\r\n( 1 ) . تحرير ثانى تاريخ حكماء و عرفا متأخر ، ص 228 - 229 با تلخيص .\r\n( 2 ) . نقباء البشر فى قرن الرابع عشر ، ج 1 ، ص 164 - 165 .\r\n","page_name":" 66 ","page_number":66},
  {"content":"\r\n\r\nدخترش قصد سفر از نجف به ساوه را داشتند . قبل از حركت به مسجد كوفه مىروند و در هنگام عبادت چشمشمان به چهره صاحب عصر و زمان عليه الصلاة والسلام روشن مىگردد . حضرت به ايشان مىفرمايد : آقا سيّد اسماعيل مىخواهى كجا به روى ؟ عرض مىكند : مىخواهم به ساوه بروم . حضرت مىفرمايند : خدمت مولى الموالى را رها مىكنى و به ساوه مىروى ؟ ايشان از هيبت و عظمت حضرت حيا مىكند كه كار اصليش را بيان كند ناگزير بود در برابر آن حضرت چيزى بگويد لذا عرض مىكند كه دوستى وطن نشانه ايمان است .\r\nحضرت مىفرمايند : ساوه وطنى نيست كه به خاطر آن حضرت امير عليه‌السلامرا رها كنى . « 1 »\r\nحاج محمّد حسن خان اعتماد السلطنه مورخ و رجالى عصر قاجاريه در كتاب المآثر والآثار خود در باره حضرت آيت اللّه حاج سيد اسماعيل حسينى ساوجى مىنويسد : « شيخ الاسلام آن ملك است و در علم و فضل مقامى عالى دارد .\r\nفرزند دانشمندش حاج سيد ابو محمد « 2 » از بطن صبيه شيخ المجتهدين مرحوم حاج ميرزا احمد مىباشد ، به انواع فضائل آراسته است و از هر گونه رذائل پيراسته ، در سفر حج سفرنامه نغز نگاشته و منازل ما بين شام و كوفه را كه خط ذهاب واياب اهل بيت عصمت عليهم‌السلام است به درستى ضبط كرده است . « 3 »\r\nسرانجام در حدود سال 1306 ه . ق . روح اين عالم ربانى به عالم ملكوت پيوست ، و در قبرستان وادى السلام نجف در كنار قبر حضرت هود و حضرت صالح على نبينا و آله عليه و عليهما السلام مدفون گرديد .\r\n\r\n\r\n","description":"","footnote":"\r\n( 1 ) . از بيانات حضرت استاد .\r\n( 2 ) . مقصود پدر استاد مىباشد در ساوه وقتى كه مىخواستند به كسى احترام بگذارند اول اسمش « ابو » اضافه مىكند و به ايشان ابو محمّد مىگفتند . مرحوم حاج آقا بزرگ تهرانى رحمه‌الله نيز با لفظ ابو محمّد از ايشان ياد مىكند .\r\n( 3 ) . چهل سال تاريخ ايران المآثر والآثار ، ج 1 ، ص 270 .\r\n","page_name":" 67 ","page_number":67},
  {"content":"\r\n\r\n\r\nخاتم المحدثين حضرت آيت اللّه ميرزا محمّد شريف عسكرى تهرانى رحمه‌الله جدّ مادرى استاد\r\nحضرت علّامه عسكرى در كودكى ( حدود هفت ماهگى ) پدرشان را از دست داده بودند در دامان جد بزرگوارشان حضرت آيت اللّه ميرزا محمّد شريف عسكرى تهرانى رحمه‌الله و با توجهات خاص ايشان پرورش يافتند .\r\nآيت اللّه ميرزا محمّد عسكرى در ماه شعبان 1281 ه . ق . در تهران ديده به جهان گشود . پدرش ( مرحوم رجبعلى ) در سال 1287 ه . ق . وفات يافت ، لذا ايشان به همراه دائى خود به نام سيد زين العابدين مشهور به سيّد آغا و مادرشان در سال 1290 ه . ق . به نجف مشرف شدند و در سال 1292 ه . ق . به همراه آن دو به سامرا هجرت كردند ، مادرش ناظر خانه مرحوم آيت اللّه العظمى ميرزا محمّد حسن شيرازى رحمه‌الله ( صاحب فتواى تحريم تنباكو ) گرديد . او هم با مادر ، در خانه ميرزاى شيرازى زندگى مىكرد و بدين جهت در دامان خود ميرزا طى سال‌ها پرورش يافت ، از سال 1300 ه . ق . تا زمان وفات ميرزا در درس خصوصى كه ايشان براى فرزندش ميرزا على آغا مىفرمود شركت مىكرد . « 1 »\r\nمرحوم ميرزا محمّد طهرانى طى درخواستى كه صاحب مرآة الشرق ( حاج محمّد امين امام جمعه خويى ) از ايشان در مورد شرح حال خودشان كرده بود در نامه‌اى خطاب به ايشان مىفرمايد « . . . از تأليفات حقير خواسته باشيد عرض مىشود : 1 - شرحى بر ألفيه ابن مالك به فارسى در سن ده ، دوازده سالگى ، 2 - فوائد عسكريه سه مجلد كشكولى مشتمل بر فوائد و مطالب نافعه ، 3 - قدرى تقريرات بحث سيّدنا الاستاد الاعظم مولينا المجدد الحاج ميرزا محمّد حسن شيرازى قدس سره ، 4 - رساله در ترجمه خليل بن احمد فراهيدى كه از اصحاب حضرت باقر عليه السلام و استاد لغويين و استاد سيبويه است صاحب كتاب العين ، 5 - ديوان حضرت امير و ديوان حضرت ابى طالب عليهماالسلام ، 6 - صحيفه مهدويه ادعيه شريفه حضرت ولى [ عصر\r\n\r\n\r\n","description":"","footnote":"\r\n( 1 ) . ميرزاى شيرازى ، اثر حاج آقا بزرگ تهرانى رحمه‌الله ، ص 190 .\r\n","page_name":" 68 ","page_number":68},
  {"content":"\r\n\r\n
  ] ارواحنا فداه و ادعيه‌اى كه در زمان غيبت بايد خوانده شود . اين صحيفه مهدويه على منشأها آلاف التحية والسلام در باب خود منفرد است و بسيار طالب دارد چنانچه كسى را ترغيب بفرمائيد متصدى طبع آن بشود وجه برسد كه در نجف اشرف به مركب چاپ نوشته شود و ارسال گردد . 7 - كتابنا الكبير مستدرك البحار در 26 مجلد به عدد مجلدات بحار جدنا المجلسى عليه الرحمة وفقنا اللّه تعالى لا تمامه . . . » . « 1 »\r\nايشان پس از وفات آيت اللّه ميرزا محمّد حسن شيرازى رحمه‌اللهدر درس حضرت آيت اللّه ميرزا محمّد تقى شيرازى رحمه‌الله ( ميرزاى دوم ) شركت نمود تا اينكه به درجه اجتهاد نائل آمد .\r\nمرحوم حاج ملا على واعظ خيابانى تبريزى كه از نزديك آيت اللّه ميرزا محمّد تهرانى رحمه‌الله را ديده است در مورد ايشان مىفرمايد :\r\n« حجة الاسلام و البحر الزاخر القمقام فخر الفرقة المحقة و ذخر الشيعة الإمامية استاد اساطين العصر و استاد فضلاء الدهر العالم المحقق الامجد والفاضل الفقيه الأوحد أدام اللّه أيام افاضاته وافاداته ، كرارا در سامرا به خدمت و صحبتش نائل و فيوضات كثيره از ايشان حاصل گرديده .\r\nدر سال 1357 ه . ق . اجازه مترجم معظم را به خط و امضاء مرحوم آيت اللّه ميرزا محمّد تقى شيرازى قدس‌سره در سامراء ديده و به رفقا ارائه نمودم ، زياده از شصت سال است از عنفوان شباب و ريعان زندگانى خود را در آن مكان شريف مشغول تحصيل و تدريس و تأليف مىباشند . سال‌هاست كه مستدرك بحار الأنوار مىنويسند در خزانه كتبش فقط 6 جلد بزرگ در مستدرك اجازات بحار الأنوار ديدم » . « 2 »\r\nالبته ايشان در آغاز به تأليف فهرست ابواب بحار الأنوار به نام « مصابيح الأنوار » پرداخته و اين كار سرانجام به تأليف كتاب عظيم مستدرك بحار الأنوار منتهى گرديده و تا هنگام وفاتشان ( 28 جمادى الاولى 1371 ه . ق . ) به اين امر اشتغال\r\n\r\n\r\n","description":"","footnote":"\r\n( 1 ) . مرآة الشرق ، ج 2 ، ص 1068 - 1069 .\r\n( 2 ) . علماء معاصرين ، ص 277 .\r\n","page_name":" 69 ","page_number":69},
  {"content":"\r\n\r\nداشتند . « 1 » اين كتاب عظيم را تا بيست و پنج جلد بزرگ گفته‌اند « 2 » و تنها مستدرك اجازات بحار شش جلد بزرگ « 3 » بوده كه خود يك تاريخ تشيّع و تاريخ حوزه‌هاى علميه شيعه و تاريخ علوم دينى شيعه به حساب مىآمده است و بسيار مغتنم بوده و متأسفانه در عصر حكومت جابرانه بعثى از دست رفته است . « 4 »\r\n\r\nاحياء حوزه علميه سامرا توسط حضرت آيت اللّه ميرزا محمّد تهرانى رحمه‌الله\r\nحوزه علميه سامرا روزگارى از مهم‌ترين مراكز علمى تشيّع به حساب مىآمد و همان‌طورى كه طلاب علوم دينى براى تحصيل و يا ادامه تحصيل به نجف اشرف مىرفتند به سامرا نيز مىآمدند . اين وضع تا زمان ميرزاى شيرازى دوم رحمه‌الله ( يعنى آيت اللّه ميرزا محمّد تقى شيرازى ) ادامه داشت . در سال 1335 ه . ق . كه سامرا به دست سربازان انگليسى اشغال شد ، مرحوم آيت اللّه ميرازى شيرازى دوم رحمه‌الله به همراهى ياران و شاگردان از جمله آيت اللّه ميرزا محمّد تهرانى به كربلا هجرت كردند ، و سامرا از وجود علماى شيعه خالى شد . بعد از آن كه اشغالگران از اين شهر بيرون رفتند ، و آرامش دوباره به شهر بازگشت ، آيت اللّه ميرزا محمّد تقى شيرازى رحمه‌الله به شاگرد برجسته‌شان آيت اللّه ميرزا محمّد تهرانى امر فرمودند كه به اين شهر برگردد ، ايشان به همراه خانواده و دوست صميمىاش علّامه خبير حاج شيخ آقا بزرگ تهرانى رحمه‌الله صاحب الذريعه به سامرا بازگشتند .\r\nشهر سامرا و مخصوصا حرم شريف عسكريين عليهماالسلام وضع آشفته‌اى داشت ، ايشان ( آيت اللّه ميرزا محمّد تهرانى ) در اين زمينه فرموده‌اند :\r\n« هنگامى كه وارد حرم مطهر شدم مشاهده كردم تارهاى عنكبوت بر\r\n\r\n\r\n","description":"","footnote":"\r\n( 1 ) . الذريعه ، حاج آقا بزرگ تهرانى رحمه‌الله ، ج 21 ، ص 4 .\r\n( 2 ) . معجم المؤلفين ، ج 9 ، ص 307 .\r\n( 3 ) . معجم المؤلفين ، ج 9 ، ص 307 ؛ مصفى المقال فى مصنفى علم الرجال ، ص 442 .\r\n( 4 ) . به گفته برخى از نوادگان پسرى ايشان اين اثر عظيم موجود است و اگر اين گفته صحيح باشد جاى بسى تأسف است كه چرا تا كنون اين سرمايه بزرگ علمى به زيور طبع آراسته نشده و در اختيار پژوهشگران و انديشمندان قرار نگرفته است .\r\n","page_name":" 70 ","page_number":70},
  {"content":"\r\n\r\nشبكه‌هاى ضريح مطهر تنيده شده است و صحن مطهر از گرد و غبار فرش شده بود . با مشاهده اين صحنه بغض گلويم را گرفت ، و اشكم جارى شد ، وقتى كه وارد مدرسه آيت اللّه ميرزا محمّد حسن شيرازى شدم ديدم كه مدرسه محل خاكروبه و فضولات چهارپايان شده ، درها را كنده‌اند . سقف‌هاى اتاق‌ها خراب شده بود ؛ خرابى و آشفتگى مدرسه به حدّى بود كه به هيچ وجه قابل سكونت نبود . لشكر عثمانى هنگام عقب‌نشينى از بغداد به سامرا آمده و در اين مدرسه اقامت گزيده بودند و چوب‌هاى اين مدرسه ( اعم از درب‌هاى اتاق و تيرهاى سقف ) را براى گرم كردن لشكريان سوزانده بودند ؛ پس از شكست عثمانى و وارد شدن لشكر انگليس به شهر ، آنها هم اين مدرسه را مكان معالجه مجروحان خودشان قرار داده بودند . « 1 »\r\nدر اين شرايط سخت مرحوم آيت اللّه ميرزا محمّد تهرانى رحمه‌الله وارد سامرا شدند .\r\nو با كوشش و تلاش جدى مشغول آبادانى و بازسازى شهر شدند و براى تعميرات مدرسه ميرزاى شيرازى رحمه‌الله نزديك به دو هزار روپيه « 2 » از خودشان هزينه كردند و از آن به بعد با كمك ميرزاى شيرازى دوم رحمه‌الله به امور طلاب رسيدگى مىكردند ، و بعد از وفات آيت اللّه ميرزا محمّد تقى شيرازى رحمه‌الله و مرجعيت يافتن آيت اللّه العظمى سيد ابو الحسن اصفهانى رحمه‌الله با كمك و مساعدت ايشان اين كار را ادامه دادند و نه تنها حوزه علميه شهر بلكه مردم و فقرا را نيز تحت نظر داشتند ، و به آنها هم رسيدگى مىكردند .\r\n\r\n\r\n","description":"","footnote":"\r\n( 1 ) . مآثر الكبرا فى تاريخ سامرا ، ج 2 ، ص 101 - 103 با تلخيص و اندكى تصرف .\r\n( 2 ) . همان مأخذ .\r\n","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nبخش دوم : تحصيلات\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nورود به حوزه علميه سامرا\r\nهمان‌طورى كه قبلًا بيان شد استاد بزرگوار در دوران طفوليت ( هفت ماهگى ) پدرشان را از دست دادند از آن پس در دامان جدّ بزرگوارشان حضرت آيت اللّه ميرزا محمّد تهرانى رحمه‌الله پرورش يافتند ايشان از همان كودكى در كتاب‌خانه جدّشان ، كه از كتاب‌خانه‌هاى مهم شيعى عراق بود ، رفت و آمد داشت و با شور و شوقى زياد از كتب آن استفاده مىكرد .\r\nحضرت استاد در اين زمينه مىفرمايند :\r\n« من در طفوليت يتيم شدم در ده سالگى كه مرا به طلبگى سپردند ، خواندن و نوشتن به زبان عربى و فارسى را به خوبى مىدانستم ؛ از همان آغاز به كتاب‌خوانى و مطالعه كتاب‌هاى سيره و تاريخ پيامبر صلى الله عليه و آله و اصحاب و فتنه‌هاى صدر اسلام و سفرنامه‌ها ( مثل سفرنامه ابن جبير و ابن بطوطه و سفرنامه‌هاى اروپائيان به مشرق زمين ) علاقه داشتم و داستان استعمار استعارگران را نسبت به كشورهاى اسلامى دنبال مىكردم مثلًا رساله دخانيه « 1 » را كه نوشته يكى از شاگردان ميرزاى شيرازى بود در حالى كه هنوز خطّى بود در كتاب‌خانه جدّم خواندم » « 2 » .\r\nاستعداد و هوش سرشار علّامه باعث شد كه از دوران كودكى و نوجوانى ايشان از ديگر همراهان و همسالان ممتاز باشد . ايشان در حوزه كوچك ولى گرم سامرا\r\n\r\n\r\n","description":"","footnote":"\r\n( 1 ) . نوشته حاج شيخ حسن كربلائى . نسخه معتبر خطّى اين رساله به كوشش آقاى دكتر حميد غفّار زاده فراهم آمد و اين رساله با مقدّمه خوب و سودمند آقاى دهگان تحت عنوان تاريخ الدخانيه انتشار يافته اراك 1333 ش و چاپ و تحقيق تازه آن نيز توسط آقاى رسول جعفريان نشر يافت .\r\n( 2 ) . مجلّه علوم حديث ، شماره 20 ، ص 79 گفتگو با علّامه عسكرى .\r\n","page_name":" 75 ","page_number":75},
  {"content":"\r\n\r\nو بعد در قم درس‌هاى حوزوى را از كتاب‌هاى رسمى حوزه از قبيل سيوطى ، شرح جامى ، شرح ابن عقيل ، مغنى اللّبيب ، حاشيه ، مطوّل ، معالم الاصول ، قوانين الاصول و شرح لمعه و . . . خواندند . حضرت استاد در اين باره مىفرمايند : « ده ساله بودم كه جامع المقدّمات را خوانده بودم بعد هم همان كتاب‌هاى رسمى حوزه عراق را خواندم [ از قبيل 
  ] سيوطى ، شرح جامى ، شرح ابن عقيل ، مغنى ، حاشيه ، مختصر ، مطوّل ، معالم ، قوانين ، شرح لمعه و بعضى كتاب‌هاى فقهى و اصولى متداول ديگر در اين سطح ، البته من سريع‌تر از معمول درس مىخواندم و غالبا دو سه درس را با هم مىگرفتم و كتاب‌ها را زود تمام مىكردم .\r\nدر مدرسه ميرزاى شيرازى رحمه‌الله كه بودم اساتيدم فكر مىكردند كه استعدادم خوب است ، لذا مربّى خصوصى براى من گذاشته بودند تا از او درس خصوصى بگيرم ؛ تا قسمتى از سطوح را در سامرا خواندم و در كنار تحصيل ، درس هم مىگفتم » « 1 »\r\n\r\nورود به حوزه علميّه قم\r\nحضرت استاد پس از گذراندن بخشى از سطوح در علوم حوزوى بنا به دلايلى كه خواهد آمد در سال 1350 ه . ق . در سنّ هجده سالگى در دوران رياست و مرجعيّت حضرت آيت اللّه العظمى حاج شيخ عبد الكريم حائرى رحمه‌الله وارد حوزه علميّه قم شدند .\r\nخود مىفرمايند : « زندگى من و پدرم از املاك ساوه مىگذشت و از سهم امام استفاده نمىكردم . رضاه شاه بردن پول را از ايران به عراق ممنوع كرده بود به حدّى كه حتّى وجوهات شرعى را بعضا كُمَك راننده‌ها در لباس‌هايشان مخفى مىكردند و به نجف ( براى مرحوم آيت اللّه العظمى سيد ابو الحسن اصفهانى رحمه‌الله ) مىبردند ، به همين دليل مجبور شدم در زمان مرحوم آيت اللّه حاج شيخ عبد\r\n\r\n\r\n","description":"","footnote":"\r\n( 1 ) . مصاحبه با علّامه عسكرى در برنامه ديدار با فرزانگان سال 1380 ه . ش . با اندكى تصرّف .\r\n","page_name":" 76 ","page_number":76},
  {"content":"\r\n\r\nالكريم رحمه‌الله به ايران آمده وارد حوزه علميّه قم شوم » ايشان ابتدا در مدرسه رضويّه ساكن شدند ، تصدّى و مسئوليّت مدرسه رضويّه به عهده استاد و مربى اخلاق حضرت آيت اللّه حاج شيخ مهدى پائين‌شهرى رحمه‌الله بود كه از دوستان پدر ايشان بوده و از علماى محبوب و مقبول در شهر قم به شمار مىرفت . ايشان مردى بزرگ و اخلاقى بود و در كار تربيت طلّاب و مردم موفّق هنوز خاطره‌هاى خوش از ايشان در ميان مردم شهر باقى است .\r\nحضرت استاد پس از مدّتى اقامت در مدرسه رضويّه به مدرسه فيضيّه منتقل گرديده و با حضرت آيت اللّه ميرزا على آقاى صافى گلپايگانى هم حجره شدند « 1 » دروس سطوح عالى ( تتمّه لمعه ، رسائل ، مكاسب ، كفايه ، منظومه حاج ملّا هادى سبزوارى ( در حكمت ) ) را در محضر اساتيد بزرگى همچون آيت اللّه سيد شهاب الدين مرعشى نجفى رحمه الله و حضرت آيت اللّه حاج شيخ محمّد حسين شريعتمدار ساوجى « 2 » و حضرت آيت اللّه حاج شيخ على اصغر كرمانى آموختند . « 3 »\r\nمؤلف آينه دانشوران كه از دوستان مرحوم علّامه عسكرى رحمه‌الله بودند در مورد ايشان مىنويسد : « آقا سيد مرتضى شريف عسكرى فرزند حاج سيد ابو محمد در سامره متولد شده و در حوزه قم نزد اديب طهرانى و آقا سيد شهاب الدين مرعضى نجفى و آقا شيخ على اصغر كرمانى و آقا ميرزا خليل كمره‌اى درس مىخوانَد و با آقا شيخ على اكبر زرندى رفيق مباحثه است . آقا مرتضى از جوانان با محبت و سخت با من دوست و مهربان است وى سبط آقا ميرزا محمّد طهرانى رئيس شيعه سامره است » . « 4 »\r\n\r\n\r\n","description":"","footnote":"\r\n( 1 ) . همان مأخذ .\r\n( 2 ) . مجله الموسم ، شماره 16 ، زندگى نامه حضرت علّامه عسكرى .\r\n( 3 ) . آينه دانشوران ، ص 381 .\r\n( 4 ) . آيينه دانشوران ، ص 381 ، قابل توجّه است كه اين بخش از كتاب طبق نوشته مؤلف در سال 1351 ه . ق بوده يعنى يك سال پس از ورود حضرت علّامه به حوزه علميه قم و در سن نوزده سالگى حضرت علّامه نوشته شده است .\r\n","page_name":" 77 ","page_number":77},
  {"content":"\r\n\r\n\r\nآيت اللّه حاج شيخ محمّد حسين شريعتمدار ساوجى\r\nايشان از علماى بزرگ ساوه بود . در همين شهر در خاندان علمى بزرگى متولّد شد . پدرشان آيت اللّه حاج شيخ محمّد رضا شريعتمدار ساوجى از علماى بزرگى است كه به همراه آيت اللّه حائرى در تأسيس حوزه علميّه قم سهيم بوده‌اند . « 1 » او مقدّمات علوم را خدمت پدر بزرگوارشان در همان شهر ساوه آموخت و پس از آن به قم مهاجرت نموده و قسمت باقيمانده از سطوح را در محضر مرحوم ميرزا محمّد همدانى و قسمتى از سطح و خارج را خدمت آيت اللّه ميرزا سيد على يثربى كاشانى خواند و دروس معقول را خدمت مرحوم آيت اللّه ميرزا على اكبر مدرس يزدى حكمى « 2 » بهره برد سپس به درس خارج فقه و اصول آيت اللّه العظمى حائرى ورود يافته و چهار دوره تمام از درس ايشان استفاده نمود . در دورانى كه آيت اللّه العظمى نائينى رحمه‌الله به ايران مهاجرت كرده بودند . از درس آن مرحوم نيز مستفيض شده و پس از نيل به مرتبه اجتهاد به تصديق و گواهى حضرت آيت اللّه العظمى حاج شيخ عبد الكريم حائرى رحمه‌الله و حضرت آيت اللّه العظمى سيد ابو الحسن اصفهانى رحمه‌الله و حضرت آيت اللّه العظمى حجّت رحمه‌الله نائل گرديد .\r\nايشان مدت بيست سال توقف و اقامت در حوزه علميه قم و دائما به تدريس و درس خواندن مشغول بوده‌اند ابتدا ادبيات و مقدّمات و در اواخر رسائل و مكاسب و كفايه را بحث مىكردند و استادى نام‌آور به حساب مىآمدند . ترجمه‌نويسان گفته‌اند : « بسيارى از فضلاء حوزه علميّه قم . . . در موقعى كه معظم له در قم تدريس مىنموده‌اند از بحث و درس ايشان استفاده كرده‌اند » . « 3 »\r\n\r\n\r\n","description":"","footnote":"\r\n( 1 ) . آثار الحجة ، ج 2 ، ص 310 .\r\n( 2 ) . از اساتيد فلسفه حوزه تهران و در اواخر عمر [ 1327 ه . ق . 
  ] به قم مهاجرت نموده و متوفاى 1344 ه . ق . عدّه‌اى از بزرگان نزد ايشان شاگردى كردند كه مىتوان به مرحوم امام خمينى رحمه‌الله ، مرحوم آيت اللّه سيّد محمّد تقى خوانسارى ، مرحوم آيت اللّه سيد احمد خوانسارى و . . . اشاره كرد ر . ك : تاريخ حكما و عرفاى متأخر ص 299 و تفسير سوره حمد امام رحمه‌الله بخش پنجم .\r\n( 3 ) . مصاحبه با علّامه عسكرى در برنامه ديدار با فرزانگان سال 1380 ه . ش .\r\n","page_name":" 78 ","page_number":78},
  {"content":"\r\n\r\nآيت اللّه شريعتمدار ساوجى بعد از سال‌ها درس و تدريس و نيل به مقام عالى اجتهاد به ساوه بازگشت و در ساوه به اقامه جماعت و ترويج دين و دستگيرى ضعفا و بينوايان و بحث و دوس و تربيت طلّاب علوم دينى اشتغال يافت .\r\nمرحوم علّامه عسكرى دروس سطح را با هم مباحثه بزرگوارشان حضرت آيت اللّه حاج شيخ مرتضى حائرى يزدى رحمه‌الله « 1 » صبح‌ها پس از نماز صبح مباحثه مىكردند ، خود در اين زمينه مىفرمايند : من و هم‌بحثم مرحوم حاج شيخ مرتضى حائرى رحمه‌الله هر كتابى را از دو جايش مباحثه مىكرديم و قبل از شركت در درس استاد حتما آن درس را بحث كرده بوديم . « 2 »\r\n\r\nدر محضر امام خمينى رحمه‌الله و علم كلام\r\nتوفيقى در آن روزگار با علّامه همراه شده بود و آن اينكه با استادى بزرگ آشنائى يافتند .\r\nدر اين سنگ بنايى يك آشنائى و ارادت بود كه تا پايان عمرشان ادامه يافت .\r\nحضرت استاد علّامه عسكرى كتاب شرح باب حادى عشر ( در علم كلام ) را در محضر رهبر كبير انقلاب امام خمينى رحمه‌الله آموختند و خود فرمودند :\r\n« در يكى از حجرات صحن مطهر حضرت معصومه 3 مرحوم امام خمينى در ماه مبارك رمضان درس كلام شروع كرده بودند كه بنده نيز در آن شركت مىكردم » « 3 »\r\n\r\nدرس تفسير\r\nتفسير در حوزه‌هاى آن روز درسى رسمى به حساب نمىآمد ، نه فرصت بود و نه از نظر شرايط امكان داشت كه حوزه‌ها به چنين درس‌هايى بپردازند ؛ اما علّامه به\r\n\r\n\r\n","description":"","footnote":"\r\n( 1 ) . آثار الحجة ، ج 2 ، ص 312 .\r\n( 2 ) . مجله علوم حديث ، شماره 20 ، ص 80 گفتگو با علّامه عسكرى ، با اندكى تصرف .\r\nمرحوم شريف رازى درباره اساتيد آيت اللّه حاج شيخ مرتضى حائرى رحمه‌الله مىنويسد : « فنون ادب و صرف و معانى و بيان را از مرحوم حاج ميرزا محمّد على اديب تهرانى و آقا شيخ ابو القاسم نحوى فرا گرفته و مقدارى از سطوح و متنون فقهيه و اصوليه را در خدمت آيت العظمى مرعشى نجفى و آيت اللّه صالحى كرمانى خوانده » . گنجينه دانمشندان ، ج 2 ، ص 124 .\r\n( 3 ) . مصاحبه با علّامه عسكرى در برنامه ديدار با فرزانگان سال 1380 ه . ش .\r\n","page_name":" 79 ","page_number":79},
  {"content":"\r\n\r\nآينده نظر داشت . زمان حاج شيخ بود ؛ يعنى زمان پهلوى ، هجوم عظيمى كه لشكر فرهنگى رضا خان يعنى تحصيل كرده‌هاى جديد ، روشن‌فكران بى مذهب و توده‌اىها به همه مبانى مذهبى داشتند يك خطر بزرگ فعلى بود ، و يك خطر بزرگ‌تر براى آينده به دنبال داشت كه همه اركان دين‌دارى مردم ايران را آماج كرده بود . بنا بر اين ، دير شده بود و هر چه زودتر بايد فكرى مىشد و علاوه بر دروس رسمى حوزه يعنى فقه و اصول بايد جوانب ديگر دين نيز به صورت علمى مورد بررسى قرار گيرد ، و يكى از اصلىترين اين جوانب قرآن كريم بود « 1 » ؛ بنا بر اين ، علّامه با اينكه جوان بود عده‌اى هم‌فكر پيدا كرد يا اگر بهتر بگوييم هم‌فكر ايجاد كرد ، و براى اينكه به اين علم به صورت عالمانه بپردازند استادى نيز پيدا كردند .\r\nعلّامه مىفرمود : « براى اينكه اين مسئله در حوزه ديده بشود در جايى درس قرار داده شده بود كه محل رفت و آمد طلاب باشد لذا وقتى طلاب جوان رد مىشدند اعتراض داشتند ، كه اين‌ها وقت درس‌هاى اصلى را به دروس جنبى يا دروس ايام تعطيل پر كرده‌اند و اين كارى غير مقبول در عرف حوزه‌هاى آن زمان بود . »\r\nمديريت حوزه كه يك مديريت مقتدر بود به جنگ آمد ، اين مجموعه طلبه هم‌فكر ، نياز مالى نداشتند بنا بر اين ، با آنها كارى نمىتوانست كرد ؛ لذا از راه اساتيد درس‌هاى جديد وارد شد و آنها را تحت فشار قرار داد ، بدين ترتيب اين درس تعطيل شد و علّامه از رنج خاطر اين برخورد به عراق بازگشتند .\r\n\r\nمربى اخلاق\r\nاخلاق براى حوزه‌هاى علميه دينى امرى حياتى است ما انسان‌ها نه معصوم هستيم و نه مربى الهى بالاى سرمان داريم لذا به معلم احتياج داريم « 2 » معلمى كه\r\n\r\n\r\n","description":"","footnote":"\r\n( 1 ) . اگر تجديد نظرطلبان اعم از افراطى نظير كسروى يا غيره نظير خرقانى و شعار و شريعت سنگلجى كه همه در حول و حوش اين عصر بوده‌اند بشناسيم و كارهايشان را بدانيم به اندكى از خطر آشنا خواهيم شد .\r\n( 2 ) . پيامبر اعظم صلى الله عليه و آله فرمودند : « انا اديب اللّه و على اديبى » من تريبت شده خدا هستم و [ حضرت 
  ] على تربيت يافته من است . بحار الأنوار ، ج 16 ، ص 231 .\r\n","page_name":" 80 ","page_number":80},
  {"content":"\r\n\r\nروش صحيح زندگى كردن را به ما بياموزد ، و آدميت را به‌ما تعليم بدهد . هر انسانى چنين نيازى دارد و البته در مورد يك طلبه علوم دينى و يك عالم روحانى اين نياز بسيار جدىتر است آن روزگاران چيزى به نام درس رسمى اخلاق در حوزه وجود نداشته و رسم نبوده است الا در موارد نادر اما شخصيّت‌هاى برجسته اخلاقى در سطح مرجعيت و اساتيد و بزرگان حوزه زياد بودند . معلمان اخلاقى بودند كه بدون اينكه درس رسمى اخلاق داشته باشند براى همگان به عمل ، اخلاق را درس مىگفتند مرحوم آيت اللّه حاج شيخ عبد الكريم حائرى مؤسس و مرجع عصر يك استاد ترك هوى و ترك تعيّن بود حاج شيخ محمّد تقى بافقى يك نادره در زهد و تقوى و عبوديت به شمار مىرفت ، ميرزا محمّد كبير قمى به راستى يك ولى خدا بود حاج سيد محمّد تقى خوانسارى از خدا مىترسيد و از هوى مىگذشت حاج شيخ مهدى پايين‌شهرى را شهر قم قبول داشت و حجت اسلام بود . مرحوم آيت اللّه بدلا در مورد ايشان مىفرمايد : « آقاى شيخ مهدى پايين شهرى يكى از بزرگترين علماى عصر خود بود و قبل از مرحوم [ آيت اللّه العظمى 
  ] آقا شيخ عبد الكريم حائرى [ يزدى 
  ] در مجامع علمى مطرح بود . آقا شيخ مهدى شخصيتى ممتاز و صاحب كرامات بود كه زبانزد عوام مردم قم بود و نماز ايشان مورد توجه مردم بود . « 1 » حضرت علّامه گذشته از استفاده‌هاى علمى از اساتيد بزرگ حوزه علميه قم از مرحوم آيت العظمى سيد محمّد تقى خوانسارى رحمه‌الله و آيت اللّه حاج شيخ مهدى پايين‌شهرى استفاده اخلاقى كردند . ايشان در اين باره مىفرمايند : « مربى اخلاقم مرحوم شيخ مهدى پايين‌شهرى بود و آية اللّه سيّد محمّد تقى خوانسارى رحمه‌الله كه روزها خدمتشان مىرسيديم و با اخلاقشان تربيت مىشديم نه با حرفشان » . « 2 »\r\n\r\n\r\n","description":"","footnote":"\r\n( 1 ) . هفتاد سال خاطره از آيت اللّه سيد حسين بدلا ، ص 85 .\r\n( 2 ) . همان مأخذ .\r\n","page_name":" 81 ","page_number":81},
  {"content":"\r\n\r\n\r\nبازگشت به سامرا\r\nحضرت استاد پس از چندسال اقامت در حوزه علميه قم بنا به عللى كه گذشت به سامرا بازگشتند و دروس باقى مانده از سطح و بعد هم خارج فقه و اصول را در سامرا نزد اساتيد و فقهاى اين شهر همچون آيت اللّه ميرزا حبيب اللّه اشتهاردى رحمه‌الله و آيت اللّه سيد احمد مرعشى شوشترى « 1 » و . . . آموخت .\r\nحضرت آيت اللّه ميرزا حبيب اللّه اشتهاردى رحمه‌الله از ويژگىهاى خاصى برخوردار بود هم ميراث دار مكتب سامرا بود و هم از شاگردان با واسطه آيت اللّه شيخ هادى تهرانى رحمه‌الله بود كه صاحب مكتب خاصى در علم اصول بود . اين استاد بزرگ وقتى هوش و استعداد حضرت علّامه را مىبيند توجه بيشترى به ايشان مىكند ، چنانچه استاد خود در اين باره مىفرمايند : « استاد اصلى من ( در سامرا ) مرحوم آيت اللّه آقا ميرزا حبيب اللّه اشتهاردى رحمه‌الله بود كه توجّه خاصى به من داشت . و حتّى براى من و هم مباحثه‌ام مرحوم شيخ غلامحسين درس اختصاصى مىگذاشت كه [ در درس 
  ] جلو بيفتيم » « 2 » و در جاى ديگر مىفرمايند : « حوزه علميّه سامرا چندين استاد بزرگ داشت ، يكى مرحوم جدّم آيت اللّه ميرزا محمّد تهرانى رحمه‌الله بود ، و ديگر آيت اللّه ميرزا محمود شيرازى رحمه‌الله و سوم آيت اللّه ميرزا حبيب اللّه اشتهاردى رحمه‌الله » « 3 »\r\n\r\nآيت اللّه حاج شيخ حبيب اللّه اشتهاردى ؛ معروف به مدرس عسكرى\r\nايشان از بزرگان علماى سامرا بودند و در حدود سال 1310 ه . ق . در اشتهارد متولد شدند . بعد از طى دوره مكتب خانه‌هاى قديم دروس مقدّماتى و سطوح را خدمت مرحوم حاج ملا محمّد حسين معروف به آخوند بزرگ در همان اشتهارد تحصيل كرد . سپس در سال 1325 ه . ق . براى ادامه تحصيل به حوزه علميه\r\n\r\n\r\n","description":"","footnote":"\r\n( 1 ) . پدر آيت اللّه سيد اسماعيل مرعشى شوشترى مؤلف كتاب « اجماعيات فقه الشيعه » .\r\n( 2 ) . مجله علوم حديث ، شماره 20 ، ص 85 ، گفتگو با علّامه عسكرى .\r\n( 3 ) . مصاحبه با علّامه عسكرى در برنامه ديدار با فرزانگان .\r\n","page_name":" 82 ","page_number":82},
  {"content":"\r\n\r\nمقدسه نجف اشرف هجرت كردند و با علاقه فراوان نزد اساتيد بزرگ به ادامه تحصيل دروس سطح و سپس خارج مشغول شد .\r\nورود وى به نجف اشرف در حدود سال 1325 ه . ق . بود و در آن وقت مراجع بزرگى همچون آيت اللّه العظمى ملّا محمّد كاظم خراسانى ، صاحب كفاية الاصول ( وفات يافته سال 1329 ه . ق . ) و آيت اللّه العظمى سيد محمّد كاظم يزدى صاحب عروة الوثقى ( وفات يافته سال 1337 ه . ق ) از زعما و اساتيد بر جسته و فرزانه حوزه علميه نجف اشرف بودند .\r\nميرزا حبيب اللّه تا سال 1340 ه . ق . در آنجا به تحصيل ادامه داد . از اساتيد بزرگ ايشان در اين سال‌ها آيت اللّه شيخ اسماعيل محلّاتى است كه صاحب نقباء البشر وى را عالم كبيرو محقق نام مىدهد « 1 » ، ايشان بيشتر از همه از درس خارج فقه و اصول دو استاد بزرگ حوزه علميه نجف اشرف : آيت اللّه العظمى سيد ابو الحسن اصفهانى ، مرجع بزرگ تقليد ( وفات يافته سال 1365 ه . ق ) و آيت اللّه شيخ الشريعه اصفهانى ( وفات يافته سال 1339 ه . ق ) بهره برد . آيت اللّه سيد عبّاس كاشانى يكى از شاگردان آقا ميرزا حبيب اللّه مىفرمود : « مرحوم آيت اللّه ميرزا حبيب اللّه اشتهاردى رحمه‌الله از محضر درس خارج آيت اللّه العظمى سيد ابو الحسن اصفهانى استفاده فراوان كرد . و بخش مهمّى از تقريرات درس ايشان را نوشت و از شاگردان برجسته و مستشكل درس آيت اللّه اصفهانى بود ، آيت اللّه اصفهانى عنايت خاصّى به آقا ميرزا حبيب اللّه اشتهاردى داشت ، و بعد از هجرت ميرزا حبيب اللّه به سامرا هر وقت به سامرا مىآمد ، به عنايت خاصّى به ايشان و كارهايشان توجه مىكرد به طورى كه براى همه آشكار بودكه آقا ميرزا حبيب اللّه از شاگردان برجسته و بسيار نزديك آيت اللّه العظمى سيد ابو الحسن اصفهانى رحمه‌الله است » . « 2 »\r\n\r\n\r\n","description":"","footnote":"\r\n( 1 ) . نقباء البشر ، ج 1 ، ص 163 .\r\n( 2 ) . ستارگان حرم ، دفتر هفتم ، ص 127 .\r\n","page_name":" 83 ","page_number":83},
  {"content":"\r\n\r\nآيت اللّه سيد اسماعيل مرعشى از علما و مجتهدان ساكن تهران ( وفات 1383 ه . ش ) از ديگر شاگردان آيت اللّه آقا ميرزا حبيب اللّه اشتهاردى در شهر سامرا مىفرمود : « به درس سطح عالى [ كفايه 
  ] آقا ميرزا حبيب اللّه اشتهاردى مىرفتم ، روزى در درس اصول ، در بحث الفاظ سخن از ( معنى حرفى ) به ميان آمد ، ايشان فرمودند : استاد ما شريعت اصفهانى وقتى كه در باره معنى حرفى - كه يك بحث كم فائده است - بحث مىكرد ، فرمود : خارجىها هواپيما ساخته‌اند و اكنون ( در جنگ جهانى اوّل ) عراق را بمباران مىكنند و ما در اينجا مىخواهيم چند روز درباره معنى حرفى ، كه بحث كم فائده است به بحث بپردازيم و چند روز وقت خود را در اين مورد بگذرانيم و آن وقت با خيال راحت شب سرمان را روى متكّا نهاده و با اين فكر بخوابيم و خيالمان راحت باشد كه كارى كرده‌ايم . « 1 »\r\nمنظورش اين بود كه نبايد وقت عزير را در امور غير لازم گذراند و هر كار مىكنيم بايد مفيد باشد .\r\nحجة الاسلام ميرزا على عسكرى فرزند دانشمند آيت اللّه اشتهاردى مىگفت :\r\n« چهار نفر از علما و مراجع نجف اشرف ، به پدرم آقا ميرزا حبيب اللّه اجازه اجتهاد دادند و يكى از آنها آن اجازه اجتهادى است كه آيت اللّه العظمى سيد ابو الحسن اصفهانى رحمه‌الله به ايشان در سن جوانى داده است . » « 2 »\r\nايشان در حدود 1340 ه . ق . به امر آيت اللّه العظمى سيد ابو الحسن اصفهانى به سامرا مهاجرت نمودند تا حوزه علميّه اين شهر را تقويت كنند ، حوزه علميه اين شهر چنان كه اشاره شد در عصر ميرزاى بزرگ شيرازى تشكيل شده بود ، و با رحلت ايشان بيم آن مىرفت كه از رونق بيفتد .\r\nآيت اللّه ميرزا محمّد تقى شيرازى براى حفظ رونق حوزه ، از مدرسان عالى مقام حوزه علميه نجف اشرف ، دعوت كرد به سامرا هجرت كنند ، جمعى از اساتيد به اين دعوت لبّيك گفتند و هجرت كردند و پس از رحلت آيت اللّه شيخ\r\n\r\n\r\n","description":"","footnote":"\r\n( 1 ) . ستارگان حرم ، محمّد مهدى اشتهاردى ، ص 127 ، چ قم انتشارات زائر .\r\n( 2 ) . همان كتاب ، ص 128 .\r\n","page_name":" 84 ","page_number":84},
  {"content":"\r\n\r\nمحمّد تقى شيرازى ( در سال 1338 ه . ق . ) مرحوم آيت اللّه سيد ابو الحسن اصفهانى رحمه‌الله كه مرجع تقليد شيعيان شد ، تأكيد داشت كه حوزه علميه سامرا همچنان رونق داشته باشد از اين روى از اساتيد برجسته ، از جمله آيت اللّه ميرزا حبيب اللّه اشتهاردى امر فرمود تا به عنوان مدرس سطوح عالى و درس خارج به سامرا هجرت كنند . ميرزا حبيب اللّه نيز به عنوان احساس وظيفه به سامرا كوچ كرد ؛ بنا به گفته آقا بزرگ تهرانى « 1 » اين هجرت در سال 1340 ه . ق رخ داد . ايشان اندكى پس از ورود به سامرا به عنوان يكى از مدرسان عالى مقام حوزه سامرا شهرت يافت . او درس سطح عالى و خارج فقه واصول را تدريس مىكرد و بالغ بر سى سال در اين حوزه در كنار مرقد دو امام بزرگوار حضرت امام هادى عليه‌السلامو امام حسن عسكرى عليه السلام به درس و بحث اشتغال داشت .\r\nو سرانجام اين استاد بزرگوار پس از ساليان متمادى تدريس و تحقيق و تربيت شاگردان بزرگى همچون آيت اللّه العظمى مرعشى نجفى و آيت اللّه سيد على شاهرودى « 2 » و علّامه عسكرى بيمار شده و براى معالجه به ايران مسافرت كرده و در قم ساكن شدند تا اينكه در سال 1373 ه . ق . وفات نموده و بدن مباركش را در قبرستان شيخان قم دفن نمودند . « 3 »\r\n\r\nآيت اللّه حاج شيخ هادى تهرانى رحمه‌الله\r\n« 4 »\r\n« عالم ربّانى و فاضل محقّق صمدانى فرزند محمّد امين ، شيخ هادى تهرانى عالم نحرير و فاضل خبير و فقيه نبيه و محقق وجيه ، صاحبِ تحقيقات انيقه و تدقيقاتِ رشيقه بود . در طهران متولّد و در آنجا نشو و نما و نزد علماء اعيان و حكماء\r\n\r\n\r\n","description":"","footnote":"\r\n( 1 ) . نقباء البشر ، ج 1 ، ص 353 .\r\n( 2 ) . پدر رياست محترم قوه قضائيه فعلى ايران .\r\n( 3 ) . نقباء البشر ، ج 1 ، ص 353 .\r\n( 4 ) . سخن گفتن در باره اين عالم بزرگوار خود نيازمند تأليفى مستقل در اين زمينه است كه جاى دارد مؤلفين و مؤسساتى كه در تراجم و شرح احوال بزرگان كتاب مىنويسند در باره اين شخصيّت برجسته هم به صورت مستقل كتابى را تدوين نمايند .\r\n","page_name":" 85 ","page_number":85},
  {"content":"\r\n\r\nاركان تحصيلِ علومِ عقليه و معارف الهيه نمود . پس به دار السلطنه اصفهان منتقل شده و در تفسير و رجال و فقه و اصول [ از اساتيد آنجا 
  ] تلمذ نموده بعد به مشاهد عراق مهاجرت كرده برهه‌اى در نجف اشرف و مدّتى در حائر طاهر [ كربلا 
  ] بر بحثِ علّامه عصر ، شيخنا المحقق الانصارى رحمه‌الله و شيخنا العلّامه شيخ عبد الحسين تهرانى رحمه‌الله حاضر شد و بعد از وفاتِ شيخ العراقين [ كه شيخ عبد الحسين تهرانى باشد 
  ] در نجف اشرف ساكن شده و مشغول بحث و تدريس و تأليف و تأسيس و تصنيف گرديد .\r\nتأليفات زاهره و تصنيفات باهره اين عالم يگانه عبارت است از :\r\n1 . ودايع النبوه فى الاحكام الشرعيه ، مشتمل بر اكثر كتب فقهى است كه از كتاب طهارت شروع مىشود .\r\n2 . رساله‌اى در مباحث الفاظ .\r\n3 . رساله‌اى در برائت .\r\n4 . رساله‌اى در استصحاب .\r\n5 . محجة العلماء ، در حجيّت قطع و ظنّ ، كتاب ، خبر واحد و اجماع .\r\n6 . رساله‌اى در حكم [ نماز 
  ] مسافر در قصر و اتمام .\r\n7 . رساله‌اى در صوم .\r\n8 . رساله‌اى در مناسك حج .\r\n9 . كتابى در بيع و خيارات .\r\n10 . رساله در صلح بنام ( رضوان ) .\r\n11 . رساله‌اى در تفسير آيه نور .\r\n12 . رساله‌اى در اصول دين .\r\n13 . رساله‌اى در نحو .\r\n14 . منظومه‌اى در نحو .\r\n15 . منظومه‌اى در [ علم 
  ] كلام » . « 1 »\r\n\r\n\r\n","description":"","footnote":"\r\n( 1 ) . علماء معاصرين ، ص 73 - 74 .\r\n","page_name":" 86 ","page_number":86},
  {"content":"\r\n\r\nسرانجام اين عالم ربانى در دهم شوال 1321 ه . ق . در تهران وفات كرد و جنازه ايشان را به نجف انتقال داده و در صحن مطهر [ حجره سوم دست چپ از باب القبله 
  ] دفن نمودند . « 1 »\r\n\r\nمكتب سامرا\r\nورود آيت اللّه العظمى ميرزا محمّد حسن شيرازى رحمه‌الله ( صاحب فتواى تحريم تنباكو ) به ديار عسكريين به آن ديار حيات علمى و فرهنگى بخشيد و روح تازه‌اى در كالبد اين شهر غريب و مظلوم دميده شد . قبل از آن سامرا در انحصار اهل سنت بود و ميدانى بود براى رقابت عشاير و تعصبات قبايل ، شيعه و زوّار امامان امنيت نداشتند و جوار حضرت هادى و حضرت عسكرى عليهماالسلام با فرهنگ شيعى و علوم آن بيگانه بود .\r\nآمدن ميرزا سبب شد كه اين شهر از الطاف الهى بهره‌مند شود و جويبارى عظيم از نهر جارى حوزه و ميراث عظيم آن در اين شهر جريان يابد ، طلاب گروه گروه از اقطار عالم اسلام ، براى كسب دانش به سرزمين مقدس عسكريين سرازير شدند ، مدارس علمى در آن بر پا شد تا جائى كه « هجرت به سامرا در ايام ميرزا در عرضِ هجرت به نجف معمول شد و تدريس دروس مقدمات و علوم عالى علاوه بر درس ميرزا فراوان شد » . « 2 »\r\nمكتب سامرا در اصطلاحِ عالمانْ به شيوه آموزش و تعليماتىِ ميرزاى شيرازى اطلاق مىشود ، در واقع ، سيره قيادت و رهبرىِ ميرزا در دورانِ مرجعيت و زعامتش را در بر مىگيرد ، از آن جا كه ثِقل حركت‌هاى علمى و فرهنگى و سياسى ميرزا در سامرا انجام يافته است به مكتب سامرا شهرت يافته است . « 3 »\r\n\r\n\r\n","description":"","footnote":"\r\n( 1 ) . معارف الرجال ، ج 3 ، ص 228 .\r\n( 2 ) . معارف الرجال ، ج 1 ، ص 87 ؛ مجله حوزه ، شماره 50 - 51 ؛ نظام آموزشى مكتب سامرا ، ص 84 ، ص 1371 .\r\n( 3 ) . مجله حوزه ، شماره 50 - 51 ؛ نگرشى به مكتب سامرا ، ص 80 .\r\n","page_name":" 87 ","page_number":87},
  {"content":"\r\n\r\nاساتيد مهم در فلسفه و حديث و اصول و فقه به تدريس مشغول بودند . مرحوم ميرزاى شيرازى رحمه‌الله در رأس همه اساتيد با گنجينه‌اى از علوم و معارف اهل بيت عليهم‌السلام به پرورش طلاب و عالمان مشغول بود ، مجلس درسش همواره از علماء و مدرسين در ازدحام بود . « 1 »\r\nمرحوم ميرزاى شيرازى رحمه‌الله شاگردانش را در مسائل عرفى جامعه هم تربيت مىكرد ، چگونگى معاشرت و گفتگو و هم‌نشينى با مردم را بدانها مىآموخت و در راه تكامل يك عالِم شيعى ، هر آنچه را كه در كنار علم و تحصيلش لازم بود ، تعليم مىداد . « 2 »\r\nاين توجه و دقت در تربيت شاگردان موجب شد كه « از مجلس درس ميرزا علماى بزرگى پديد آمدند كه امثال آنها براى غير ميرزا حتى براى شيخ مرتضى انصارى رحمه‌الله هم پديدار نشده است » « 3 » از جمله مىتوان به آيت اللّه آخوند ملا محمّد كاظم خراسانى رحمه‌الله ( صاحب كفاية الاصول ) ، آيت اللّه ميرزا محمّد تقى شيرازى رحمه‌الله ، آيت اللّه سيد محمّد كاظم يزدى ( صاحب عروة الوثقى ) ، آيت اللّه شهيد شيخ فضل اللّه نورى رحمه‌الله ، آيت اللّه حاج آقا رضا همدانى ( صاحب مصباح الفقيه ) و آيت اللّه ميرزا محمد شريف عسكرى تهرانى ( صاحب مستدرك البحار ) اشاره كرد .\r\nبا وجود دو ويژگى مهم ، ( يكى درك و آموختن در مكتب علمى سامرا و ديگرى درك مكتب اصولى آيت اللّه حاج شيخ هادى تهرانى توسط استادش آيت اللّه اشتهاردى ) در حضرت علّامه عسكرى و هوش و نبوغ سرشار ايشان ، موجب شد كه از ايشان شخصيّتى كم‌نظير و صاحب انديشه و نوآور به وجود آورد كه در بخش بعدى به بررسى انديشه‌ها و نوآورىهاى حضرت استاد مىپردازيم .\r\n\r\n\r\n","description":"","footnote":"\r\n( 1 ) . معارف الرجال ، ج 2 ، ص 237 .\r\n( 2 ) . ميرزاى شيرازى ، حاج آقا بزرگ تهرانى ، ص 56 .\r\n( 3 ) . ميرزاى شيرازى ، ص 55 ، معروف است كه ميرزا مىفرمود : « حوزه درس ما از حوزه درس مرحوم شيخ انصارى هم بهتر است » البته ايشان در مقام خودستايى نبوده بلكه در مقابل شاگردانش تواضع مىكرده بدين معنا كه « امثال شما دوستان عزيزى كه من دارم حتى شيخ انصارى رحمه‌الله هم نداشته است » در حقيقت ميرزا شاگردانش را صاحب شخصيت مىدانسته نه خودش را .\r\n","page_name":" 88 ","page_number":88},
  {"content":"\r\n\r\n\r\nبخش سوم : انديشه‌ها و نوآورى\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nمكتب فكرى علّامه عسكرى\r\nاكنون كه بخش جديدى را در پيش روى داريم به بررسى افكار و انديشه شخصيّتى مىپردازيم كه پس از عمرى تلاش علمى و تحصيل در مكتب سامرا و با استعداد فوق العاده به تحول عظيمى در زمينه شناخت اسلام زد و كوه‌ها و مانع‌هاى فراوانى را كه در طول قرن‌ها بر سر راه شناخت حقيقى اسلام قرار داشت ، از ميان برداشت .\r\nآرى سرانجامِ اين انديشه‌ها ، تحقيقات و تأليفاتِ نوينى بود كه در طول قرون متمادى از نظر محققين بزرگ مخفى ماند و باعث تحريف اسلام واقعى گشته بود ، اين نوآورى ايشان موجب امتياز ايشان از ديگر محققين در اين رشته مىگردد و امروزه اگر كسى بخواهد به شناخت واقعى اسلام دست يابد از مراجعه به كتب و تحقيقات ايشان چاره‌اى نخواهد داشت .\r\nعلّامه عسكرى يك مكتب فكرى جديدى را در شناخت اسلام پديد آورد كه تا كنون بى سابقه بود چنان كه مرحوم علّامه طباطبائى رحمه‌الله تحول عظيمى در تفسير قرآن ايجاد كردند .\r\nما در اين بخش به جستجو و شناخت و فهم افكار و انديشه‌هاى خاص استاد علّامه مىپردازيم . امتياز علّامه در زمينه فكر و انديشه‌هاى تازه ايشان است . اولًا اين افكار ، افكارى بسيار اساسى در ساختمان اسلام شيعى است و ثانيا علّامه در اين زمينه بيشتر فرزند خصال خويشتن هستند ؛ ايشان در هر زمينه كه نظر و فكرى تازه عرضه كرده بسيار بيشتر از آنچه كه بر نظرات گذشتگان استناد كرده\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nباشد بر پاى خويش ايستاده است و بر زحمات و تتبعات و تحقيقات و سرانجام بر فكر كردن‌هاى مداوم خويش تكيه دارد .\r\nداستان تأسيس يك علم يا يك مكتب تازه در علم ، غير از آشنائى با آن علم است ؛ آشنايان با علوم حتى در حد صاحب نظر فراوان اند ؛ امّا مؤسس اندك است . در فقه ، اصول ، كلام و فلسفه ، منطق ، فيزيك ، شيمى و . . . در هر دوره يا پاره‌اى از ادوار بزرگانى پديد مىآيند كه مؤسس هستند . شيخ طوسى در فقه تفصيلى بنيادى تازه نهاد كه هنوز بر تارك دانش‌هاى اسلامى مىدرخشد . عقل حادى عشر ، خواجه نصير طوسى ، علاوه بر هيئت و رياضيات كه فن اصلى او بود و در آن نظيرى در عصر خويش نداشت ، بنيان كلامى عقلانى و پيشرفته را در نهاد كه هنوز هم بر آن منوال باقى مانده است . شيخ اعظم انصارى مكتب خاصى در اصول پديد آوردكه باقى ماند و بارور شد . ملا صدرا هم بنيان فلسفى رسمى و مدرسى را زير و رو كرد و ساختمانى نوين ساخت كه همچنان قابل اعتناست .\r\nمرحوم شهيد آيت اللّه مطهرى كه خود در زمره متفكرين و انديشمندان برجسته و نوانديش قرار داشت در اين باره مىفرمايند : « اجتهاد به معناى واقعى كلمه ، ابتكار است شما مىبينيد در هر چند قرن يك نفر پيدا مىشود كه اصولى را تغيير مىدهد ، اصول ديگرى به جاى آن مىآورد و قواعد تازه‌اى ابداع مىكند بعد هم مجتهدها از او پيروى مىكنند . مجتهد اصلى همان يكى است . مجتهد واقعى در هر علمى همين جور است در ادبيات و فلسفه و منطق و . . . اين جور است در فقه و اصول اين جور است . شما مىبينيد در فيزيك يك نفر مىآيد يك مكتب فيزيكى مىآورد بعد تمام علماى فيزيك تابع او هستند ، اين را كه مكتب جديدى مىآورد و مكتب قابل قبولى هم مىآورد كه افكار را تابع فكر خودش مىكند بايد گفت مجتهد واقعى [ است 
  ] . » « 1 »\r\n\r\n\r\n","description":"","footnote":"\r\n( 1 ) . تعليم و تربيت در اسلام ، ص 25 .\r\n","page_name":" 92 ","page_number":92},
  {"content":"\r\n\r\n\r\nنظرات نو در تاريخ و حديث\r\nدر حدود سال 1401 ( ه . ق ) استاد علّامه يك دوره درس در كتابخانه مجمع علمى اسلامى تجريش القاء كردند كه جمعى از فضلا حوزه و دانشگاه در آن شركت داشتند . بحثى ابتكارى بود ، در آن روش تحقيق سيره و تاريخ مورد بررسى قرار مىگرفت ، « 1 » و اگر چه نتوانست به پايان برسد و شهادت مرحوم آيت اللّه سيّد محمّد باقر صدر و تغييرات اوضاعى كه در عراق به وجود آورد بر آن رقم پايان زد ؛ امّا راه مباركى باز كرد . واقع اين است كه استاد در تحقيقات تاريخى كه حدود دهه هفتاد قمرى شروع كرده بودند و البته از هيچ استاد تعليم قبلى گرفته نشده بود ، و تنها از زير بناى اطلاعاتى و روش‌شناسى كه از تحقيق در فقه استدلال آموخته بودند مايه مىگرفت - و مىدانيم اين مقدار اطلاعات اگر پخته و كامل هم باشد فقط يك مقدمه لازم است نه همه چيز - به راستاى تحقيق تاريخى پاى نهاده بودند . اين كار در طول راه ، شكل نهائى خود را يافته بود و به عالىترين و دقيق‌ترين مراحل تحقيق در زمينه‌هاى بكر و دست ناخورده و كار ناشده تاريخى پاى نهاده بود شكلى از تحقيق كه بالاتر از آن ممكن نبود . حضرت استاد علّامه مىفرمودند : در سامرا بودم به درس فقه استدلالى عروة الوثقى و خارج اصول مرحوم آيت اللّه ميرزا حبيب اللّه اشتهاردى مىرفتم « 2 » به مناسبت درس فقه ، به وسايل الشيعه مراجعه مىكردم . روايت‌هائى كه در اين كتاب شريف وجود دارد ، اغلب نقل اقوال صادره شده از اهل بيت عصمت و طهارت عليهم‌السلام است كه مصدر اصلى آن سنت نبوى صلى الله عليه و آله « 3 » است و البته اين تنها بخشى از سنّت‌هاى\r\n\r\n\r\n","description":"","footnote":"\r\n( 1 ) . چيزى كه نمونه و نظيرى تا آن روز نداشت .\r\n( 2 ) . در آن زمان در سامرا حوزه كوچك گرمى وجود داشت در تمام سطوح تدريس مىشد و در مدرسه ميرزا شيرازى طلاب درس خوان بودند .\r\n( 3 ) . سنّت عبارت است از مجموعه گفتار و عمل و تقرير پيامبر اكرم اسلام صلى الله عليه و آله .\r\n","page_name":" 93 ","page_number":93},
  {"content":"\r\n\r\nصادره و به جاى مانده از ايشان است ، و سيره عملى و تقريرات آن جناب كه دو بخش ديگر از سنّت را تشكيل مىدهند و اعتبارشان به هيچ وجه كمتر از سنّت قولى نيست مغفول مانده است . اين توجه ، توجه و التفات بسيار مبارك و مهمّى بود . اگر ما به سيره و سنّت عملى اهل عصمت ، آن طور و آن مقدار كه سنّت قولى آنها را در دست داريم ، دست مىيافتيم خلأهاى فراوانى كه بويژه در مسائل اجتماعى وجود دارد پر مىكرديم و اوّلًا دلايل مستقل فراوان و ثانيا قرائن زيادى براى فهم سنّت قولى به دست مىآورديم . اين مسئله باعث مىشود كه تصميم بگيرند چيزى مانند مستدرك الوسائل از سيره عملى رسول خدا و ائمّه هدى عليهم‌السلام تأليف كنند . در آن روزگار ايشان چنين مىانديشيد كه در سنّت عملى پيامبر اكرم صلى الله عليه و آله كه ما على الرسم به آن سيرة النبى نام مىدهيم ، اختلافى در ميان فرق اسلامى شيعه و سنّت - كه بعدها ايشان آنها را به نام مكتب امامت و مكتب خلافت خواند - وجود ندارد ؛ امّا ورود در بحث و مراجعه به مصادر اوليّه كه بعد از تقسيم ادوارىِ مباحث و بعد از تقسيم موضوعى آن انجام مىگرفت « 1 » رفته رفته نشان داد كه در مصادر سنّت در مكتب خلافت مشكلات بزرگى حتى در بخش زندگانى پيامبر اكرم صلى الله عليه و آله وجود دارد كه بدون گذر از آنها امكان دست‌يابى به سيره صحيح و قابل استناد فقهى نخواهد بود ؛ پس كار اوّل اين بود كه يك پاكسازى جدى در سنّت نبوى به عمل بيايد و چنان كه خود فرموده‌اند : نخست براى مُكثرين از صحابه كه تا آنجا مىشناسيم عبارتند از ابو هريره ، انس بن مالك ، عايشه ، عبد اللّه بن عبّاس و . . . پرونده‌اى جُدا تشكيل دادند .\r\nدر مقدمه عبد اللّه بن سباء مىنويسند : « خداوند شاهد است آنچه مرا به اين گونه بررسىها و تحقيقات وادار كرده است ، اين است كه من از روزگار نوجوانى سخت به شناخت زندگانى پيامبر و يارانش عشق مىورزيدم ، و دوست مىداشتم كه اسلام را بشناسم ، بدانم كه چگونه شروع شد ، و چگونه انتشار يافت و قدرت گرفت و . . . و بيشتر عمرم را در اين راه بسر آوردم » .\r\n\r\n\r\n","description":"","footnote":"\r\n( 1 ) . ادوار مانند اسلام در مدينه ، اسلام در كوفه و . . . و موضوع مثل سياست ، فرهنگ ، جنگ‌ها و . . . .\r\n","page_name":" 94 ","page_number":94},
  {"content":"\r\n\r\nايشان مىگفتند : از اين جمع كه مشخص كرده بودم ، در طول زمان دو تن بيرون رفتند اوّلًا ابو هريره بود ، در سال 1362 ( ه . ق ) كه علّامه سيد عبد الحسين شرف الدين عالم و محقّق طراز اوّل لبنان ، كتابى در مورد ابو هريره و نقد احاديث او نوشت . آن كتاب از نظر زيبائى يك قطعه ادبى بود ، و از نظر قوت در آن روزگار مانند نداشت ، كتاب را ديدم ، و نام شرف الدين را بر روى آن بوسيدم ، و گفتم « كفى اللّه المؤمنين القتال بشرف الدين » و ثانيا عبد اللّه بن عبّاس بود ، او نيز دو مشكل داشت : اول اينكه غلام آزاد شده‌اش « عِكرِمه » براى او بلائى شد ، و در زمان حيات او و بعد از مرگش احاديث زياد به نام او جعل كرده و نشر نموده بود .\r\nعلاوه بر اين بعدها كه فرزندانش به مقام خلافت رسيدند كسانى تقريبا به مراجع قدرت ، حديث به نام ابن عبّاس جعل كرده‌اند كه « ما حامل علوم اجداد شما هستيم » اينها نمىگذاشت حديث واقعى و گفته خود ابن عبّاس از ديگر احاديث به راحتى شناخته شود ، و از اينها مهمتر اينكه خطر جعليّات به نام او براى اسلام صحيح اندك بود . « 1 »\r\nبنا بر اين ، از اين دو دسته دست كشيدم ، و تنها به دو راوى بسيار پر حديث باقيمانده و در عين حال بسيار پر تأثير يعنى عايشه و انس بن مالك پرداختيم ؛ اما ادامه مطالعه مرا با مجموعه بزرگى از احاديث تاريخى روبرو ساخت كه دروغين بودن آنها از بديهيات بود اما ريشه آن روشن نبود .\r\nدر شهر سامرا زندگى مىكردم شب‌ها در طبقه دوم منزل در محيطى خلوت مشغول مطالعه بودم ادامه كار نشان داد كه اسمى در شمار راويان اين مجموعه تكرار مىشود : « سيف بن عمر تميمى » ممكن بود كه همه مشكل به او باز گردد .\r\nشرح احوال او را در كتب رجال به مطالعه گرفتم . همه تكذيبش مىكردند ، دروغ گويش مىدانستند ، وضّاع و جعّالش مىشناختند ، در شمار اهل زندقه مىشمردند ؛ ناگاه فرياد زدم پيدا كردم ! همه مشكل اين مجموعه بزرگ روايات\r\n\r\n\r\n","description":"","footnote":"\r\n( 1 ) . زيرا عمده آنها ترجمه لغات قرآنى است .\r\n","page_name":" 95 ","page_number":95},
  {"content":"\r\n\r\nتاريخى - بيش از هفتصد نقل و روايت تاريخى مىشد - كه از سال آخر عمر پيامبر تا سال 36 ه . ق را در بر مىگرفت و بسيارى از مهمترين سال‌هاى عمر اسلام را زير و رو مىساخت ، و شب را روز مىكرد ، و روز را شب ، و نبود به بود تبديل مىشد ، و بود به نبود ، حل شده بود . شادمانى من حد نداشت در ميان اين مجموعه داستان « عبد اللّه بن سباء » نيز وجود داشت ، « عبد اللّه بن سباء چه كسى بود ؟ » او طبق نقليات جعلى سيف بك يهودى اهل صنعاء يمن بود كه از وطن خود كوچ كرده و به مراكز اصلى عالم اسلام آمده بود . وى طبق نقل سيف به ظاهر مسلمان شده امّا در واقع منافقى خطرناك بود كه به شهرهاى مركزى اسلام مثل كوفه و بصره و اسكندريه سفر مىكرد ، و چيزهائى از اصول عقائد يهودى - مثل وصايت و رجعت - را به مسلمانان ساده دل تبليغ مىنمود . در بخشى از اين نقليات آمده بود اينكه پاره‌اى از مسلمانان - صحابى و تابعى - امثال ابوذر ، عمار ياسر ، محمّد بن ابى بكر ، محمّد بن ابى حذيفه ، مالك اشتر ، زيد ، و صعصعه فرزندان صوحان عبدى و . . . به علاقه‌مندان سر سخت امير المؤمنين على عليه السلام تبديل شده و از وصايت ايشان طرفدارى مىكردند ، نتيجه تبليغ اين يهودى كينه‌ورز و حيله‌گر بود . اين يكى از حرف‌هائى بود كه در نقليّات سيف آمده و شاخه و برگ يافته بود و تشيّع و طرفدارى از اهل بيت را مواجه سؤال و مشكلى بسيار جدّى كرده بود . امّا بررسى اطلاعات رجال‌شناسى در مورد شخصيّت سيف نشان مىداد كه او به شدت از قبيله خود تميم و از تيره بزرگ عدنانى كه حكومت بعد از پيامبر را به چنگ آورده بودند ، دفاع مىكند ، و در مقابل مىكوشد تيره قحطانى كه انصار شهر مدينه از آنها بودند ، و بسيارى از بهترين ياران امير المؤمنين عليه السلام در ميانشان وجود داشت را به انواع مختلف بد نام و حذف كند .\r\nيادداشت‌ها وقتى تكميل شد و به صورت رساله‌اى در آمد پدربزرگم يعنى مرحوم آيت اللّه ميرزا محمّد طهرانى كه بر بحار علّامه مجلسى مستدركى بزرگ داشت و خاتم المحدثين شمرده مىشد به من مىگفت : آقا مرتضى اگر بتوانى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nاثبات كنى كار بزرگى انجام دادى ! ؟ و بعدها وقتى شيخ راضى آل يس مجتهد نامدار شيعه اين كتاب را ديد ، و از نام آن كه من در ابتدا « احاديث سيف » گذارده بودم - چون چيزى جز روايات نقل شده از سيف در آن نبود - مطلع شد ، پيشنهاى فرمود : كه مردم سيف را نمىشناسند ؛ لذا كتاب توجه كسى را به خود جلب نخواهد كرد ؛ بنا بر اين ، بهتر است كه آن را به نام « عبد اللّه بن سباء » موسوم كنى كه در عالم عربى به مناسبت تبليغات دشمنان تشيّع شناخته و معروف است .\r\nبعد از اين مؤلّف به ايران براى زيارت امام ثامن و ضامن عليه السلام مىآيند ، در اينجا در پرس و جوى يك چاپخانه خوب ، به چاپخانه مجلس شوراى آن روزگار راهنمائى مىشوند ، كتاب به اين مطبعه سپرده مىشود ؛ اما آنقدر غلط در مىآيد كه گوئى اصحاب آن مطبعه اصرار بر غلط چاپ كردن داشته‌اند ، از آنجا كتاب را باز پس گرفته و به همراه خود به عراق برده و در چاپ‌خانه‌هاى نجف به چاپ مىسپرند ، آنها هم در غلط چاپ كردن كم نمىگذارند ؛ لذا با اينكه كتاب نشر شده و به بازار كتاب نجف و عراق رفته بود آن را جمع كرده و به صورت شخصى به هديه نزد اهل نظر و تحقيق فرستاده مىشود .\r\nكتاب صدا كرد و در مجامع علمى تكان شديدى ايجاد كرد كه به دنبال آن دو نقد در مجله الأزهر مصر نوشته مىشود البته قبل از اينكه كتاب به چاپ سپرده شود ايشان به يك مسئله مهم توجه مىكنند و آن اينكه به نظرشان مىرسد ، گوئى پاره‌اى از قهرمانان داستان‌هاى سيف كه به ظاهر به عنوان صحابى معرفى مىشوند ، وجود خارجى ندارند ، و گوئى علاوه بر اين داستان ابن سباء ، داستان‌هاى دروغين بسيار ديگرى در تاريخ اسلام راه يافته و از اينجا در بسيارى از قهرمانان و نام‌آوران ترديد مىكنند . خود ايشان در مقدمه جلد اول خمسون و مائة آورده‌اند : « من هنوز به فصول مختلف كتاب عبد اللّه بن سباء كه تازه به پايان رسيده و به چاپ سپرده مىشد ( چاپ اوّل 1375 ه . ق . ) مراجعه مىكردم و مباحث آن را از نظر دقت براى آخرين بار مىگذراندم كه برايم حقيقت تازه و\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمهمى آشكار شد ، و آن اينكه علاوه بر افسانه « عبد اللّه بن سباء » از طريق سيف افسانه‌هاى زياد ديگر در مصادر تاريخ اسلام انتشار يافته است ، در اين هنگام بود كه در بسيارى از قهرمانان تاريخ اسلام كه گاه به طور جدى در افسانه عبد اللّه بن سباء دخالت داشتند ترديد كردم . مدت مديدى از ادامه طبع كتاب عبد اللّه بن سباء دست باز داشتم ، و به جستجو ادامه دادم نتيجه اين بود كه دروغين بودن بسيارى از شخصيت‌هاى تاريخ اسلام : صحابه ، تابعين ، فرماندهان فتوحات ، شعرا و راويان احاديث به روشنى اثبات گرديد . از اين گذشته سرزمين‌ها و امكنه جعلى دروغين كشف شد كه در كتب جغرافيائى بعدى عنوان يافته و ثبت شده‌اند ، و تحريف‌هاى زيادى در تاريخ ، روز و سال حوادث آن روزگار به دست آمد كه بسيار عجيب بود لذا من از ادامه طبع كتاب « عبد اللّه بن سباء » به عنوان كتابى مستقل دست برداشتم تا اينكه در آن چاپ گوشه‌اى از اين كشفيات را عرضه كنم ، و آن را به نام « عبد اللّه بن سباء ناميدم » كتاب به آن شكلى كه در گذشته آورديم به چاپ رسيد ، چاپ دوم آن در قاهره به وسيله مرتضى الرضوى ناشر فاضل شيعى انتشار يافت و در مراكز علمى عالم اسلام جايگاهى در خور يافت .\r\nآنچه در مورد اين كتاب در خور ذكر است و شايد خواننده ايرانى بدان كمتر توجه يابد دو خصيصه مهم اين كتاب است :\r\n1 . كار بسيار مهم و نخست اين كتاب اين بود كه جنگ را از خانه ما به خانه دشمن منتقل مىكرد ، امير عليه السلام در كلمات خالدات خويش فرموده بود كه\r\n« ما عُزى قوم فى عُقر دار هم الا ذلّوا » . « 1 »\r\nهيچ قومى در درون خانه خويش گرفتار جنگ نمىشود مگر اينكه به ذلت در خواهد افتاد در هيچ صورتى دشمن را به درون خانه خويش نبايد راه داد و اگر توانستى جنگ را به خانه دشمن بكشانى قدم اول پيروزى بر او را بر داشته‌اى » .\r\nتا پيش از نوشته شدن كتاب « عبد اللّه بن سباء » معمولًا محقّقان و رجاليّون\r\n\r\n\r\n","description":"","footnote":"\r\n( 1 ) . نهج البلاغه ، خطبه 27 .\r\n","page_name":" 98 ","page_number":98},
  {"content":"\r\n\r\nشيعى وجود مردى به نام عبد اللّه بن سباء را مىپذيرفتند . « 1 » امّا او را از خويش طرد مىكردند . « 2 »\r\nدر برابر كسانى امثال ابن تيميه - كه امروز به كمك دلارهاى نفتى صدها و هزارها همراه و همفكر يافته است - اصل و نسب يهودى عبد اللّه بن سباء و افكار يهوديان را ريشه و سند تشيّع قلمداد كرده و از آنجا مىكوشيده‌اند ، دشمنى آنها با اسلام را مبرهن كنند ! و ناگريز اين نفى و طردهاى بزرگان و متكلّمان و محقّقان شيعى چندان رنگى نداشت و تأثيرى نمىكرد .\r\nكتاب عبد اللّه بن سباء براى اوّلين بار اثبات مىكرد مجموعه‌اى از زنادقه دشمنان اصلى اسلام در اواخر عصر اموى و اوائل عصر عبّاسى به آثار و مصادر و مدارك اسلام مكتب خلافت امثال تاريخ طبرى و ابن اثير و ابن كثير قدم گذارده ، و اصالت و صحت آنها را به طور جدى خدشه‌دار كرده و اين داستان و صدها مانند آن را براى تحريف اسلام و تاريخ آن به مصادر درجه اوّل مكتب خلافت وارد ساخته‌اند . پس در واقع ، اين نه تشيّع است كه بايد از خود دفاع كند ، كه تسنّن است و آنها بايد به جستجوى اصالت بر آيند و در مصادر اصولى خودشان كه قرن‌ها بر پايه آنها مرام خويش را بنا مىنهاده‌اند تجديد نظر نمايند .\r\nاولين بار اين حقيقت در بيان يك استاد دانشگاه الأزهر تصريح شد ، داستان از اين قرار است ؛ استاد علّامه مىفرمودند : « دانشكده اصول الدين بغداد با همتاى خود در الأزهر قرار داد مبادله دانشجو داشت « 3 » دانشجويان بعد از فراغت از دوره كارشناسى اصول الدين بغداد به الأزهر بروند تا دوره كارشناسى ارشد را در آنجا ادامه بدهد ، و آنها هم براى ما دانشجو بفرستند ، براى اينكه قرارداد شروع و اجرا\r\n\r\n\r\n","description":"","footnote":"\r\n( 1 ) . متأسفانه هنوز بعض از رجاليّون متأخر هم به همان اشتباه متقدمان پاى فشارى مىكنند مراجعه كنيد به قاموس الرجال .\r\n( 2 ) . رجال كشّى ؛ رجال شيخ طوسى ، ص 75 ؛ مستدركات علم رجال الحديث ، ص 21 - 25 .\r\n( 3 ) . قرارداد مبادله دانشجو به اين دليل بسته شده بود كه دولت عراق از قبول رسميّت دانشكده اصول الدين خوددارى مىكرد ، عصر رياست جمهورى عبد الرحمن عارف بود لذا بايد جاى ديگرى اين رسميّت امضاء مىشد .\r\n","page_name":" 99 ","page_number":99},
  {"content":"\r\n\r\nبشود « محمّد عبده ساعدى » كه مدير مدارس ما در عراق بود را به مصر گسيل داشته تا اجراى قرارداد را دنبال كند ، عميد كليه اصول الدين الأزهر مردى كم تعصب بود ؛ اما در آن روزگار خمسون و مائة صحابى مختلق در مصر سر و صدا كرده بود لذا رئيس كليه نمىخواست مسئوليت قبول دانشجويان كليه اصول الدين عراق كه از سرزمينى مىآمدند و از دانشكده‌اى فارغ التحصيل مىشدند كه خمسون و مائة را نشر كرده است ، به عهده بگيرد ، و از اينجا بود كه مجلس مشورتى از سه تن از اساتيد الأزهر تشكيل داد كه محمّد عبده ساعدى در آنجا به عنوان ناظر شركت كند . مجلس مشورتى تشكيل شد ساعدى در آن شركت كرد اساتيدى كه در آن مجلس حضورداشتند با ديدن ساعدى به اعتراض شديد گفتند :\r\n« شرف الدين طلّع ابو هريره و العسكرى طلّع خمسون و مائة صحابى مختلف ما بدّنا الّا ان نأخذ الائمه بتّاع الشيعه » . « 1 »\r\nوالبته از اجراى قرار داد مبادله دانشجو سر باز زدند ، و قرار داد به باد فنا رفت » .\r\nدر اين ميان وهابيّان بيشتر از همه به مشكل دچار مىشوند زيرا شيخ الاسلام آنها - بلكه بنيان گذار بلكه همه چيز آنها - يعنى ابن تيميه مهمترين دلائل خود را در مقابل تشيّع بر همين مطالب استوار كرده است .\r\nيك استاد از كشور سعودى در روزنامه « المسلمون » در روز جمعه 12 ربيع الآخر سال 1418 مىنويسد : « اين نظريه نابود ساختن و تخريب كامل مجموعه‌اى از كتب است كه هر يك كتابى ممتاز در مواريث علمى و دينى ما هستند ، كتاب‌هائى كه قرن‌ها مورد اعتماد و وثوق بوده‌اند ! ! مثلًا كتاب منهاج السنه نوشته شيخ الاسلام ابن تيميمه كه تشكيك در اصالت وجود « عبد اللّه بن سباء »\r\n\r\n\r\n","description":"","footnote":"\r\n( 1 ) . كلمات و جملات بر لهجه عاميامنه مصرى ادا شده است ، و معناى آن اين است : « شرف الدين كتاب ابو هريره را نشر كرده ( و او را خراب كرده است ) و عسكرى كتاب خمسون و مائة صحابى مختلف را نشر كرده ( و صحابه را خراب كرده است ) پس چاره‌اى براى ما نيست جز اينكه ائمه شيعه را بپذيريم و صحابه را به عنوان اركان دين رها كنيم .\r\n","page_name":" 100 ","page_number":100},
  {"content":"\r\n\r\nتشكيك در تمام كتاب منهاج است و . . . » .\r\nدكتر هريمل در مقاله روز سه شنبه 4 ربيع الاوّل 1418 در مجله الرياض كشور عربستان سعودى مىنويسد : « ريشه كن كردن اين شخصيت [ عبد اللّه بن سباء 
  ] در واقع ريشه كن كردن چيزهاى زيادى و از اعتبار انداختن مواريث علمى و دينى بازمانده از بزرگترين دانشمندان امثال شيخ الاسلام ابن تيميه و ابن حجر و ذهبى و امثال ايشان است ، داستان عبد اللّه بن سباء يا ابن سوداء مجموعه‌اى از عقائد و مواضع را به همراه دارد كه اگر فرو بريزد ما را با زلزله‌اى بزرگ روبرو مىكند كه بناهاى زيادى را فرو خواهد ريخت » .\r\n2 . دومين خصيصه اينكه براى اولين بار روش تحقيق تاريخى در دقيق‌ترين صورت آن ، در اين دسته از كتاب‌ها يعنى عبد اللّه بن سباء ( سه جلد ) و خمسون و مائة صحابى مختلق ( سه جلد ) و الاسطوره السبأيه ( دو جلد ) عرضه شد .\r\nبراى گذشتگان ما يعنى فقها و محدّثان مسئله نقد سند بسيار جدّى مطرح بوده است و با استفاده از دو علم درايه و رجال به بهترين وجه بدان عمل مىكرده‌اند .\r\nاين دو علم بويژه رجال در اين راستا پديد آمده و رشد كرده و به حد اعلاى از دقت رسيده‌اند امّا بعد از نقد سند ، نقد متن نيز در ادوار گذشته گاه و بيگاه وجود داشته و راهى براى فهم ، و قبول و ردّ حديث بوده است ؛ امّا در هر صورت مسئله همه جائى و همه‌گانى نبوده است و ما بيشتر در فقه - كه به يك معنا مادر علوم اسلامى است - با اين راه و رسم روبرو مىشديم امّا در تفسير و عقايد و اخلاق و بويژه تاريخ تا حدّ زيادى تساهل و تسامح حكمفرما بود چنانچه عالم خبير و محدّث بزرگى چون مجلسى كبير سه كتاب ابو الحسن البكرى « 1 » سنّى جعّال را - به خاطر يك اشتباه اسمى - در بخش تاريخى كتاب بحار الأنوار ، احوالات رسول خدا صلى الله عليه و آله و ائمه طاهرين عليهم‌السلام آورده است ، اينجا يك اشاره لازم است و آن اينكه محقّقان جديد اروپا مبناى كارشان را به تحقيق متون روايات نهاده‌اند و بيش از\r\n\r\n\r\n","description":"","footnote":"\r\n( 1 ) . ابو الحسن احمد بن عبد اللّه بن محمّد البكرى .\r\n","page_name":" 101 ","page_number":101},
  {"content":"\r\n\r\nنقد سند ، نقد متن را وجهه همّت خود قرار مىدهند . البته در نقد متن هم گاه به خيال بافى گرفتار مىشوند و بر اساس پيش داورى و اصول و مطالب خود ساخته ، و به قبول و رد متن مىپردازند . در اين گفتار جاى گسترش اين سخن و عرضه دلائل آن نيست و آن را به جاى ديگر واگذار مىكنيم .\r\nبدين شكل كارى كه در عبد اللّه بن سباء و خسمون و مائة و . . . مىشد با دقت كافى در نقد سند سپس بررسى جدى متن - يعنى به كار بردن همه معايير نقد در همه روايات - كارى تازه بود محقّقان بزرگ گذشته ما ( شكر اللّه مساعيهم ) با اينكه كارهاى شگرف كرده‌اند « 1 » ولى معمولًا اين شكل دست به تحقيق نزده بودند و در واقع تمام قواعد و روش‌هاى تحقيق تاريخى در اين نوشته اعمال شده است كه اين كار ، نه كارى خرد بود و نه تكرارى ، اينك به اختصار آن را بررسى مىكنيم :\r\nالف . چنان كه عرض كرديم نقد سند كارى است كه گذشتگان پايه‌گذارى كرده بودند ، در كتاب‌هاى عبد اللّه بن سباء ، و خسمون و مائة و . . . مسئله نقد سند به طور دقيق و فراگير اجرا مىشود . بسيار كسان در مسائل تاريخى تنها به مأخذ نگاه مىكنند - هر چه باشد - و اگر كمى دقيق‌تر باشند به اقدم مصادر مراجعه مىنمايند - كه البته اين خود يك قدم در دقت و بررسى مصادر و اسناد است - امّا استادْ علّامه ، مثلًا طبرى را هرگز به عنوان امام مورخين و اقدم مأخذ تفصيلى تاريخ مورد استفاده مطلق قرار نمىدهد بلكه نقد مآخذ را با نقد مآخذ طبرى ادامه مىدهد ، در اينجا بوده است كه سيف بن عمر تميمى راوى دروغ‌پرداز و متهم به زندقه كشف مىشود و معلوم مىشود كه طبرى تاريخ 35 سال از صدر اسلام را از دو كتاب اين فرد جعّال نقل كرده و بدين طريق بخش بزرگ و مهمّى از تاريخ صدر اسلام ، تحريف و زير و رو شده است .\r\nاوّلين بخشى كه در كتاب‌هاى عبد اللّه بن سباء و خمسون و مائة والاسطوره السبائيه مىبينيم بحث نقد راوى اصلى مجموعه روايات مورد نظر است ؛ اضافه اينكه در\r\n\r\n\r\n","description":"","footnote":"\r\n( 1 ) . حتى اهل فن كار صاحب عبقات را به معجزه تشبيه كرده‌اند .\r\n","page_name":" 102 ","page_number":102},
  {"content":"\r\n\r\nبحث مقدّماتى كتاب اوّل همه نوشته‌هائى كه ريشه شيعه را به عبد اللّه بن سباء مىرساند عرضه كرده و نشان مىدهند كه آنها يا مستقيما از طبرى مىگيرند ، و يا از پيروان طبرى مثل ابن اثير ؛ آنگاه به طبرى و مأخذ او مىپردازند . در اين بحث كه نقد اسناد است و متكى بر انظار همه صاحب نظران و رجال‌شناسان اهل اسلام مىباشد ديگر هيچ شكلى براى يك طالب حقيقت نمىماند كه سيف جاعل و سازنده اوليه اين مجموعه روايات ، از جمله داستان عبد اللّه بن سباء است .\r\nپس ناگزير هيچ چيز نمىتواند بر اساس نقليّات سيف بنا نهاده شود ، نه هيچ اصل تاريخى ، و نه هيچ اصل اعتقادى و كلامى ، و نه در هيچ احتجاجى بدان مىتوان تكيه كرد .\r\nرجال‌شناسان بزرگ در مورد سيف بالاتفاق نظر منفى دارند : يحيى بن معين رجال‌شناس طراز اول ( ت 233 ه . ق ) مىگويد : « او ضعيف الحديث است ، يك پول سياه از او بهتر است » . ابو داوود ( ت 275 ه . ق ) محدّث و رجالى بزرگ و صاحب يكى از صحاح ستّ اهل سنّت مىگويد : « او هيچ ارزشى ندارد ، بسيار دروغ گوست » . و نسائى ( ت 303 ه . ق ) صاحب يكى از صحاح اهل سنّت محدّث و رجال‌شناس مىگويد : « ضعيف است ، حديثش بايد ترك شود ، ثقه نيست ، هرگز قابل اطمينان نمىباشد » . و اين ابى حاتم رازى ( ت 327 ه . ق ) رجال‌شناس مىگويد : « حديث او بايد ترك شود » . و ابن حبّان ( ت 354 ه . ق ) مىگويد : « سيف روايات ساختگى و جعلى را از اشخاص واقعى نقل مىكند . او متهم به زندقه است » . بعد اضافه مىكند : « اهل اين فن گفته‌اند : او حديث ، وضع و جعل مىكرده است » . و بالاخره حاكم نيشابورى ( ت 405 ه . ق ) محدث كم‌نظير و رجال‌شناس بزرگ مىگويد : « حديث او قابل قبول نيست و متهم به زندقه است » . « 1 » اينها و نظائر آن نظرات رجال‌شناسان و خبرگان حديث مكتب خلافت است و ما امروز راهى براى شناخت راويان ده ، دوازده قرن پيش جز\r\n\r\n\r\n","description":"","footnote":"\r\n( 1 ) . ميزان الاعتدال ، ج 2 ، ص 252 ؛ تهذيب التهذيب ، ج 1 .\r\n","page_name":" 103 ","page_number":103},
  {"content":"\r\n\r\nمراجعه به اين گونه كسان نداريم ( البته احتياط و دقت نيز لازم است كه چرائى آن نياز به يك بحث جدا دارد ) . در اينجا يك نكته دقيق نيز بايستى حتما تذكر داده شود و آن اينكه از قرن سوم كه كسانى بر مسند نقد ناقلان اخبار نشستند ، تا امروز سلسله رجال‌شناسان ادامه يافته است . خبرگان قرون اوليه - اعم از شيعه و سنى - به خاطر نهايت نزديكى زمانى با راويان اوليه شناسائيشان از آنها مبتنى بر حس است - و در شناخت راوى و شهادت بر درستى يا نادرستى او جز بر حس نمىتوان تكيه كرد . - يعنى خود آنها را ديده‌اند و با آنها معاشرت داشته‌اند يا از اطلاعات حسى جمعى - يعنى چيزى مثل تواتر - استفاده كرده‌اند بنا بر اين ، صرف نظر از اينكه گاهى گرفتار تعصبند - و اين در ميان محققان سنّى كم نيست - كه تا حد زيادى قابل تشخيص است يا اينكه اشتباه كرده‌اند كه لا يخلو من الانسان ، قولشان مىتواند حجت باشد ؛ اما متأخران سخنانشان متكى بر حدس اجتهادى است ؛ بنا بر اين ، هيچگونه حجيتى بر ديگر اهل نظر ندارند .\r\nاستاد علّامه بعد از نقل نظر همه دانشمندان رجال - چيزى مثل يك اجماع - از متقدّمين و متأخرين در نقد و جرح سيف بن عمر تميمى « 1 » همه اين شهادت‌ها از جمله دروغ گو بودن سيف ، و وضّاع و جعّال بودن او ، و زندقه‌اش را در طى چندين جلد كتاب عبد اللّه بن سباء و خمسون و مائة و اين اواخر در الاسطوره السبائيه به دلائل متعدد بر گرفته شده از متون روايات خود او ، اثبات مىكنند .\r\nمهم اين است و خواننده بايد در آن دقت كند كه در تمام روايات نقل و بررسى شده همه آنچه مىتوان در نقد آورد مثلًا نشانه‌هاى جعل يا نشانه‌هاى زندقه يا نشانه‌هاى تعصب قومى ، همه جا با دقت بررسى مىشود ؛ يعنى در همه جا از همه دلائل ضعف و جرح و همه دلائل نقد و بررسى استفاده مىشود . همانطور كه در مسائل فقهى ما در هر مسئله تمام قواعد استنباط را به كار مىبريم يعنى همه جا اقوال بررسى مىشود و دلائلشان ملاحظه مىشود و آنچه از بوته نقد و جرح به\r\n\r\n\r\n","description":"","footnote":"\r\n( 1 ) . كه اين غايت جهد گذشتگان در نقد سندى است و به طور اغلب از اين مقدار تجاوز نمىكنند .\r\n","page_name":" 104 ","page_number":104},
  {"content":"\r\n\r\nسلامت جان به در مىبرد مورد مداقه متنى قرار مىگيرد ؛ كه آيا مفهوم درست آن چيست ؟ و اينكه در يك مسئله اين دقت‌ها و بررسىها به عمل مىآيد ، دليل اين نيست كه در جاى ديگر اين كار فراموش شود ، يا مورد تساهل قرار گيرد . به همين ترتيب در تمام اين هفت مجلّد يعنى دو جلد عبد اللّه بن سباء و سه جلد خمسون و مائة صحابى مختلق و دو جلد الاسطوره السبائيه ، در تمام مسائل مورد بررسى تمامِ دقت‌هاى لازم به يكسان با حصوله كامل اجرا شده است .\r\nدر مرحله دوم به تحقيق متن مىپردازند ، تحقيق متن و نقد متن خود قواعد خاص دارد كه گاه و بيگاه در گذشته و حال به آنها توجه شده است ، و گفتيم محقّقان جديد اروپائى بيشتر به اين روش روى آورده‌اند . در اين راستا اولًا مرويات مطرح شده از سيف در طبرى با روايات ديگر مورّخان يعنى همه مورّخان بالاطلاق مقايسه مىشود در يك حادثه ، اگر طبرى نقل ديگرى دارد مثلًا از واقدى يا ابو مخنف يا مدائنى و يا اگر بلاذرى را نگاه كنيم و روايتى از غير سيف به دست آوريم ، اگر به خليفه بن خياط مراجعه كنيم يا دينورى و اگر مسعودى يا هر كس ديگرى در آن زمينه سخنى داشته باشد حتما مخالف با نقليات طبرى از سيف است و وقتى در يك سو و همه مورخان - از مكاتب مختلف تاريخ نويسى - هستند ، و در سوى ديگر سيف بن عمر دروغ‌پرداز جعال « 1 » ، تكليف مشخص است كه چه چيزى را بايد قبول و چه چيزى را بايد رد كرد . اين اولين معيار رد و قبول يك نقل تاريخى است و چيزى نظير آن را در احاديث علاجيه كه راه حل تعارض و تنافى روايات را مشخص مىفرمايند مىبينيم كه از امام باقر يا امام صادق عليهماالسلام نقل مىكنند كه فرمودند :\r\n« خذ بما اشتهر بين اصحابك و دع الشاذ النادر » « 2 » « و يترك الشاذ الذى ليس بمشهور عند اصحابك فان المجمع عليه لا ريب فيه » « 3 » .\r\n\r\n\r\n","description":"","footnote":"\r\n( 1 ) . به عنوان نمونه به بحث سقيفه و بيعت در عبد اللّه بن سباء ، اخبار ابى ذر در الاسطوره السبائيه مراجعه كنيد .\r\n( 2 ) . المستدرك الوسائل ، ج 17 ، ص 303 ، ح 2 .\r\n( 3 ) . كافى ، ج 1 ، ص 67 و 68 .\r\n","page_name":" 105 ","page_number":105},
  {"content":"\r\n\r\nاين ملاك اگر چه مطلق نيست ؛ اما در تحقيق تاريخى كاربردى جدى دارد ، و ملاك دومى كه در نقد متون روايات تاريخى بايد به كار برده شود و در مجموعه عبد اللّه بن سباء و خمسون و مائة و . . . مورد توجّه قرار دارد . نقد متن با ملاك طبيعى بودن و غير طبيعى بودن يا بهتر بگوييم عقلانى بودن يا غير عقلانى بودن آن روايت است . مثلًا در نقل سيف در جريان فتح شهر شوشتر آمده است : « در سال سيزدهم هجرى لشكر اسلام به كنار شهر شوش آمده و آن را محاصره كرد ، فرمانده اين لشكر ابا سبره عامرى قرشى بود ، چندين بار بين دو لشكر برخورد و درگيرى پيش آمد و هر بار مردم شوش بر مسلمانان غلبه مىيافتند . روزى راهبان و كشيشان شهر از بالاى ديوارهاى حصار شهر با سربازان مسلمان سخن گفتند كه : اى مردم عرب ما در نوشته‌هائى كه از دانشمندان گذشته خويش به يادگار داريم ديده‌ايم كه شهر شوش را جز دجّال نمىتواند فتح كند ، اگر در ميان شما دجّال باشد اين كار را مىتوانيد ، و اگر نباشد خود را براى محاصره اين شهر به زحمت نياندازيد ! اين سخن تأثيرى نداشت ، و جنگ باز هم ادامه يافت .\r\nراهبان براى بار دوم هم با مسلمانان سخن گفتند و تكرار كلام گذشته كردند ، مردى به نام صاف بن صياد - اين مرد اهل مدينه بود - كه همراه سربازان مسلمان بود به كنار دروازه شهر آمده و آن را با پاى خود كوبيده و گفت : باز شو ! تمام زنجيرها و قفل‌ها كه در را بسته نگاه مىداشت پاره شدند و در نتيجه همه درها باز شدند ، بدين ترتيب مسلمانان به شهر شوش داخل شده و شهر را فتح كردند ؛ البته مردم شهر به صلح تن در دادند و بدين شكل شوش به تصرف مسلمانان در آمد » . « 1 »\r\nباز طبرى از سيف نقل مىكند كه : « در مقدمات جنگ قادسيه ، سعد بن ابى وقاص فرماند كل سپاه مسلمانان ، يك افسر مسلمان به نام عاصم بن عمرو را به بخش پايين فرات گسيل داشت ، او تا به سرزمين ميسان رفت مردم به قلعه‌ها پناه\r\n\r\n\r\n","description":"","footnote":"\r\n( 1 ) . طبرى ، ج 1 ، ص 2564 و 2565 ، چ اروپا و ج 4 ، ص 91 و 92 . چاپ ابو الفضل ابراهيم .\r\n","page_name":" 106 ","page_number":106},
  {"content":"\r\n\r\nبرده يا در بيشه‌هاى آن نواحى پنهان شدند ، عاصم در آنجا با كمبود آذوقه روبرو شده و به جستجو بر آمد ، و مأمورانى را به اطراف فرستاد ، جستجو كردند مردى را يافتند كه چوپان بود ؛ اما خود را معرفى نكرد ، از او سؤال و درخواست گاو و گوسفند كردند . او قسم خورد كه من چيزى نمىدانم . به ناگاه گاوى كه در آغل با ساير چهارپايان پنهانش كرده بودند به صدا در آمد ، و با صداى بلند گفت : به خداى قسم او دروغ مىگويد ! ما اينجا هستيم ! سرباز مأمور به آن آغل رفته و آن گاوها را يافته ، سپس به لشگر رسانيد . لشگر روزهاى زيادى با استفاده از آن حيوانات در فراوانى به سر بردند . « 1 »\r\nباز طبرى از سيف در جريان ارتداد اهل بحرين نقل مىكند : « ابوبكر يك لشگر به فرماندهى علاء حضرمى براى حل مشكل ارتداد مردم بحرين فرستاد .\r\nاين لشكر براى انجام مأموريت از مدينه خارج شده و به سوى دريا حركت كرد ، در راه بايستى از صحراى دهناء عبور كند . در وسط صحرا ، شبى براى استراحت فرود آمده بودند . در آن شب همه شترها كه وسيله حمل و نقل خود آنها و آذوقه و آبشان بودند به صحرا فرار كرده و گم شدند . يأس شديد بر لشكر سايه افكن شد ؛ اما فرمانده آنها را به صبر و توكل دعوت كرد ، و خود بعد از نماز صبح به دعا پرداخت . مردم نيز با او همراه شدند ، از دور برق آبى ديده شد . به سوى آن رفتند ، معلوم شد سراب بوده است . باز هم دعا را ادامه دادند . ديگر بار سرابى به نظر آمده ، باز هم دنبال كردند بى نتيجه بود ؛ لذا همچنان به دعا ادامه دادند . اين بار از دور برقى به نظر آمد در تحقيق معلوم شد كه آب است همه برخاسته و به كنار آن رفتند ، نوشيدند و شستشو كردند . بعد هم هنوز روز بالا نيامده بود كه شتران فرار كرده و گم شده ، به سوى كاروان بازگشتند ، و همه بارها و وسايل را به همراه داشتند ، و هر كس شتر خود را يافت ، و بر آن سوار شده و حركت كردند .\r\nمنجاب بن راشد ناقل حادثه مىگويد : ابو هريره ! رفيق راه من بود ، وقتى از آن\r\n\r\n\r\n","description":"","footnote":"\r\n( 1 ) . طبرى ، ج 1 ، ص 2235 ، چ اروپا و ج 3 ، ص 494 ، چ ابو الفضل ابراهيم .\r\n","page_name":" 107 ","page_number":107},
  {"content":"\r\n\r\nمنزل دور شديم ، گفت : آيا مكان آب را مىدانى ؟ گفتم : من اين نواحى را بسيار خوب مىشناسم . گفت : با هم برويم و مرا به آنجا راهنمائى كن . با هم به همان مكان بازگشتيم ؛ اما اصلًا بركه و آبى وجود نداشت مىگفتم اينجا همان جاست .\r\nدر همين هنگام كه با هم اين كلمات را رد و بدل مىكرديم چشم ما به ظرف پر از آب افتاد . ابو هريره گفت : فلانى به خدا سوگند ! اين همان مكان است ، من خود ظرف را پر از آب كرده و در لبه آن بركه قرار دادم ، و به همين علت نيز به اينجا برگشتم و تو را نيز بازگرداندم . من گفتم : اين حادثه منت خدا بر ما بود . آيه‌اى از آيات الهى بود . كمك خداوند به ما بود . خدا را سپاس مىگفتيم ، و از آنجا حركت كرديم » . « 1 »\r\nادامه اين حركت را طبرى باز هم از سيف نقل مىكند : « علاء با ياران خويش در ادامه مأموريتش قصد حركت به سوى دارين كردند . او قبل از حركت در جمع سربازان خود از جنگى كه در پيش دارند سخن گفت ، و اضافه كرد كه خداوند در خشكى آيات خويش را به شما ارائه كرد ، تا در دريا هم بدان اعتبار جوئيد . براى حركت به سوى دشمن خود بر پاى خيزيد ، و به سوى دريا برويد . سربازان گفتند :\r\nاين كار را خواهيم كرد ، و به خداى سوگند بعد از اين جريانى كه در دهناء ديديم از هيچ حادثه هول‌آورى هراس نداريم . حركت كردند تا به ساحل دريا رسيدند اسب سواران و شتر و استر سواران ، پيادگان و سواران همه به دريا زدند . عاصم دست به دعا برداشت و آنها دعا كردند ، و سراسر خليج را آن چنان به آسانى عبور كردند كه گوئى بر پشته‌هائى از رمل مىگذرند راهى كه رفتند راهى بود كه يك كشتى در يك شبانه‌روز مىرفت . بعد از عبور از دريا با دشمن برخورد كردند . جنگى شديد در گرفت . زنده‌اى باقى نگذاشتند ! تنها اطفال را اسير كردند ! همه اموال نيز غارت شد . ! » « 2 »\r\n\r\n\r\n","description":"","footnote":"\r\n( 1 ) . طبرى ، ج 3 ، ص 306 و 307 ، چ ابو الفضل ابراهيم ، ج 1 ، ص 1965 و 1967 ، چ اروپا .\r\n( 2 ) . طبرى ، ج 1 ص 1972 ، چ اروپا ، و ج 3 ، ص 310 و 311 ، چ ابو الفضل ابراهيم .\r\n","page_name":" 108 ","page_number":108},
  {"content":"\r\n\r\nبرخورد استاد علّامه با اين گونه روايات همانطور كه اشاره كرديم بر اساس اولًا : نقد سندى و ثانيا نقد متنى ، با دو معيار .\r\n1 . تطبيق با گزارشات همه مورخانى كه در اين زمينه‌ها گزارشى به دست داده‌اند .\r\n2 . و آنگاه به كار بردن معيار عقلانى يا خرافى بودن اين روايات تاريخى است . « 1 »\r\nاينجا براى رفع يك خلط و بر طرف كردن يك اشتباه و بدفهمى احتمالى لازم مىدانيم كه يادآور شويم آنچه ما به عنوان يك مسلمان معجزه مىناميم و آنچه به نام خارق عادت بر اساس ايمان دينيمان معتقديم دقيقا امرى ضابطه‌مند و بر اساس حساب و كتاب دقيق است ، معجزه يا آنچه قرآن مىنامد يعنى « آيه » و « بينه » فقط و فقط براى هدايت و در راهِ نشان دادن حق و باطل عرض مىشود ، نه براى نمايش قدرت يا براى مثلًا اداره زندگى و رفع كمبودهاى موجود در جهان بشرى ، و از اين گذشته آيه و بينه تنها به دست انبياء و اولياء جريان مىيابد نه به دست هر كس مثلًا خالد بن وليد يا صاف بن صياد .\r\n\r\nانديشه‌هاى استاد\r\nبا دقت و امعان نظر در آثار ايشان مىتوان انديشه‌هاى ايشان را در محورهاى زير بررسى كرد :\r\nاول - اثبات يگانگى سنّت ائمّه با سنّت پيامبر اكرم صلى الله عليه و آله و يا به تعبير ديگر نبوى بودن همه احاديث امامان شيعه با اسناد عالى است دستورات ائمه هم بر اساس سنّت نبوى بوده است . « 2 »\r\nدوم - كشف و اثبات افسانه‌اى بودن داستان عبد اللّه بن سباء و صد و پنجاه صحابى ساختگى كه حدود هزار سال سال علوم اسلام را به خود مشغول كرده\r\n\r\n\r\n","description":"","footnote":"\r\n( 1 ) . ر . ك : عبد اللّه بن سباء ، ج 1 ، ص 323 و 327 و ج 2 ، ص 407 و 408 .\r\n( 2 ) . مجله علوم حديث ، شماره 20 ، ص 90 ، گفتگو با علّامه عسكرى .\r\n","page_name":" 109 ","page_number":109},
  {"content":"\r\n\r\nبود . ( و به تعبير آيت اللّه شيخ راضى آل يس داستان عبد اللّه بن سباء لكه ننگى بر جبين شيعه بود ) كه حضرت استاد با اين همت بلند اين كوه هزار ساله را از ميان برداشتند .\r\nسوم - تحقيق و بررسى پيرامون ويژگىهاى دو مكتب ( مكتب امامت و مكتب خلافت ) .\r\nچهارم - طرح و ابداع مسأله « وحى بيانى و وحى قرآنى » كه مشكل‌گشاى بسيارى از شبهاتى است كه پيرامون تحريف قرآن مطرح بوده است و حضرت استاد در اين زمينه مىفرمايند :\r\nدر جلد اوّل عقائد الاسلام من القرآن كريم آورده‌ام كه در امت‌هاى گذشته ، مجموعه وحى الهى به پيامبران ، همه دين را در بر مىگرفت احكام و عقايد و اخلاق يعنى جزئيات شريعت همه در كتاب آسمانىشان بود خلاصه هر چه بود همان بود ، بعد از وفات پيامبرشان زورگويان و حاكمان قدرتمند به تدريج هر چه را از كتاب آسمانى كه مخالف اهداف و اميالشان بود حذف و تحريف و كتمان مىكردند ، بدين ترتيب مدتى پس از وفات وصى هر پيامبر ربوبيت خداى متعال اقتضا مىكرد كه پيامبر ديگرى بفرستد و شريعت را تجديد كند ؛ اما دينِ خاتم صلى الله عليه و آله با اديان و انبياى گذشته متفاوت بود . حق تعالى اراده كرده بود كه اين دين تا ابد الدهر بماند ، لذا حكمتش بر اين قرار گرفت كه اين دين را به دو گونه بر پيامبر اكرم صلى الله عليه و آله وحى كند ، يكى وحى به لفظ و معنا كه همان قرآن است و تحريف‌ناپذير و ديگرى وحى به معنا كه لفظش از پيامبر صلى الله عليه و آله است و ما به آن حديث و يا سنت و سيره پيامبر صلى الله عليه و آله مىگوئيم .\r\nبه تعبير من سخن و عمل پيامبر صلى الله عليه و آله وحى بيانى است . پيامبر اكرم صلى الله عليه و آله خودش مىفرمايد : ( غير از قرآن بر من وحى مىشد همانند قرآن و بيش از قرآن ) « 1 » . « 2 »\r\nپنجم - بيان و شناخت صحيح از سيره اهل بيت عليهم‌السلام در قالب « نقش ائمه در احياء دين » . حضرت استاد در اين زمينه مىفرمايند :\r\n\r\n\r\n","description":"","footnote":"\r\n( 1 ) . سُنن ابو داوود ، ج 2 ، ص 45 .\r\n( 2 ) . مجله علوم حديث ، شماره 20 ، ص 91 ، گفتگو با علّامه عسكرى .\r\n","page_name":" 110 ","page_number":110},
  {"content":"\r\n\r\nمن مىخواستم در سيره اهل بيت عليهم‌السلام كتابى نوشته باشم كه تاريخ عمومى اهل بيت عليهم‌السلام نباشد . قرآن وقتى سيره انبياء را متذكر مىشود كارى به تاريخ تولد و وفات و تعداد فرزندانِ پسر و دختر ندارد بلكه كارهاى فرهنگى و قيام فرهنگى انبياء را مطرح مىكند . « 1 »\r\nششم - نشر و طرح عقائد اسلام از قرآن كريم كه نتيجه آن به تقريب بين مذاهب اسلامى مىانجامد . « 2 » طرح‌ها و انديشه‌هاى ديگرى نيز در حضرت علّامه سراغ داريم كه برخى از آنها به صورت آرزو در آمده چرا كه پرداختن و نتيجه گرفتن از آن نيازمند به همكارى تمامى انديشمندان و پژوهشگران مىباشد كه به چند مورد از آن اشاره مىكنيم :\r\n\r\nالف . قيام براى پاك‌سازى مجموعه احاديث اعتقادى ، اخلاقى\r\nحضرت استاد در اين زمينه مىفرمايند :\r\nبه نظرم كارى كه امروز شايد از كار مرحوم آيت اللّه وحيد بهبهانى هم مهم‌تر و بزرگتر باشد اين است كه بيائيم و قيام كنيم به پاك‌سازى مجموعه‌هاى حديثىمان . حوزه علميه امروزه ، بايد گروه‌هائى را در رشته‌هاى گوناگون موظف كند كه هر كدام احاديثِ يك موضوع را بررسى كنند و هر حديثى را كه از غير پيامبر صلى الله عليه و آله و اهل بيت عليهم‌السلام است شناسايى و معرفى كنند ، چه در عقايد و چه در اخلاق و آداب و چه در تفسير و . . . .\r\nفايده اين كار به دست آوردنِ يك مجموعه معارف خالص‌ترى از دين ( طبق مكتب اهل بيت عليهم‌السلام ) است و فايده ديگرش ، حلِ بسيارى از تعارضات و\r\n\r\n\r\n","description":"","footnote":"\r\n( 1 ) . مصاحبه با علّامه عسكرى در برنامه ديدار با فرزانگان سال 1380 ه . ش .\r\n( 2 ) . آنچه در سيره علمى و عملى حضرت استاد رحمه‌الله ، ديديم و شنيديم اين است كه مقصود از تقريب بين مذاهب به معناى اغماض و چشم‌پوشى از مبانى اصيل اعتقادى مكتب اهل بيت عليهم‌السلام نيست ، بلكه مقصود از تقريب ، تبيين و تصحيح معارف و عقايد اسلامى است كه برگرفته از كتاب و عترت مىباشد و با مكتب اهل بيت عليهم‌السلام همگونى دارد نه آنچنان كه برخى نو انديشان گمان كرده‌اند تقريب و وحدت يعنى كوتاه آمدن از اساس بنيادين مكتب اهل بيت عليهم‌السلام .\r\n","page_name":" 111 ","page_number":111},
  {"content":"\r\n\r\nپاسخ‌گوئى بسيارى از شبهات است ، كه در اصل ، اهل سنّت بايد پاسخ آنها را بدهند و ربطى به منظومه معرفتىِ اهل بيت عليهم‌السلام ندارند و بى خود ذهن و روح ما مشغول آنهاست همانند تحريف قرآن . « 1 »\r\nالبته اين را هم نبايد ناديده گرفت كه مصنّفان كتب اربعه ، وسايل الشيعه و بحار الأنوار حق بزرگى به گردن شيعه دارند ، همينطور شيخ مفيد و سيد ابن طاووس و علّامه حلى به خاطر بحث‌هايشان در نقد و دراية الحديث ؛ اما از آنجا كه تحقيق در متنِ حديث را هم بايد در كنارِ بحثِ سندِ آن جدّى گرفت به نظرم مىرسد كه نقش وحيد بهبهانى خيلى برجسته است . « 2 »\r\nكتب اربعه امهات كتب حديثى ما هستند ، اتصال ما با پيامبر صلى الله عليه و آله و اهل بيت عليهم‌السلام به واسطه اين چهار كتاب است . بين اين كتاب‌ها و معصوم يك واسطه است و آن اصول چهار صد گانه شيعه مىباشد ؛ اما مكتب اهل بيت عليهم‌السلام فقط قرآن را معصوم از خطا و سهو و نسيان مىداند و نه هيچ كتاب ديگر را ، لذا احاديث اين كتاب‌ها هم قبل از هر استفاده‌اى بايد زير ذره‌بين قواعد اصولى و درايى بروند « 3 » .\r\n\r\nب . اصلاح نظام آموزشى حوزه\r\nيكى از دغدغه‌هاى بسيارى از متفكران و انديشمندان حوزوى ايجاد نظم و برنامه‌هاى نوينى براى كار آمدتر كردن حوزه مىباشد ، البته ايجاد كردن نظم و مقررات نوين بايد با حفظِ ارزش‌ها و سنت‌هاى گذشتگان همراه باشد ، به عنوان مثال سنت مباحثه كه از گذشتگانمان به ارث رسيده نبايد به بهانه‌هاى واهى فراموش گردد .\r\nحضرت استاد علّامه عسكرى از آن دسته انديشمندانى است كه بيش از نيم قرن است در انديشه ساختن مدينه فاضله در حوزه علميه مىباشند . ايشان در اين باره مىفرمايند :\r\n\r\n\r\n","description":"","footnote":"\r\n( 1 ) . مجله علوم حديث ، شماره 20 ، ص 97 ، گفتگو با علّامه عسكرى .\r\n( 2 ) . همان ، ص 94 .\r\n( 3 ) . همان ، ص 98 .\r\n","page_name":" 112 ","page_number":112},
  {"content":"\r\n\r\nاز آنجا كه نزديك به شصت سال است كه در فكر اين بودم چه كنيم تا حوزه‌هاى علميه ما بازدهى بيشترى داشته باشند به حوزه‌ها و مراكز علمى دنيا تا آنجا كه توانسته‌ام رفته‌ام و از نزديك ديده‌ام و روش‌هاى تعليم و تربيت آنها را با وضعى كه خودمان داريم مقايسه كرده‌ام ، يافتم كه ما در حوزه‌ها توجه نداريم كه بايد چگونه طلبه را عالم كرد ، چگونه تربيت كرد . در صورتى كه در دانشگاه‌هاى دنيا سال به سال مطالعه مىكنند و از روش‌هاى نو در تعليم و تربيت استفاده مىكنند . « 1 »\r\nو در جاى ديگر مىفرمايند :\r\nنظام آموزشى مطلوب آن است كه با كمترين زمان بتوانيم علوم لازم را به طلبه بياموزيم « 2 » .\r\n\r\nج . تخصّصى كردن دروس حوزوى\r\nيكى ديگر از مسائلى كه امروزه كم و بيش به آن توجه مىشود تخصصى شدن حوزه مىباشد . امروزه با گستردگى علوم و با كمبود وقت ، پرداختن به تمام علوم انسانى به صورت تخصصى و در حدّ اجتهاد ممكن نيست ؛ اما متصديان امور با شناسايى استعدادها در زمينه‌هاى مختلف و سوق دادن هر فردى به رشته مناسب با استعدادش باعث رشد و تكامل حوزه‌هاى علمى مىگردد .\r\nبا نگاهى به حوزه امام صادق عليه السلام مىيابيم كه امام عليه السلام ، حوزه تخصصى داشتند ، ائمه اطهار عليهم‌السلام كه به عنوان الگوهاى ما مىباشند در اين زمينه هم بايد روش آنان را سرمشق خودمان قرار دهيم .\r\nحضرت استاد در اين زمينه مىفرمايند :\r\nزمانى كه به « تاريخ اسلام و حوزه‌اى مانند حوزه امام صادق عليه السلام كه اولين حوزه علميه اسلامى است نظر بيافكنيم مىبينيم كه حوزه آن روز تخصصى\r\n\r\n\r\n","description":"","footnote":"\r\n( 1 ) . مجلّه پيام حوزه ، ش 9 ، ص 66 ، گفتگو با علّامه عسكرى در باره نظام آموزشى حوزه .\r\n( 2 ) . همان ، ص 62 .\r\n","page_name":" 113 ","page_number":113},
  {"content":"\r\n\r\nبوده . امام صادق عليه السلام در حوزه علميه هشام بن الحكم و مؤمن الطاق داشته كه در مناظرات و علم كلام متخصص بودند . زراره و ابو بصير هم داشته كه در فقه متخصص بودند ، ما از هشام و مؤمن الطاق چند روايت فقهى داريم ؟ اين نشان مىدهد كه حوزه امام صادق عليه‌السلامحوزه تخصصى بوده . پس ما هم قائل به تخصص ( در علوم حوزوى ) هستيم . « 1 »\r\n\r\nد . اصلاح و تدوين كتب درسى حوزه\r\nبعضىها در حوزه نظرشان اين است كه كتاب بايد مشكل باشد تا توانايى فكرى شاگرد را بيشتر كند . اين درست خلاف آن است كه در زمان ائمه عليهم‌السلام بوده است ، ما مىبينيم رواياتى كه از ائمه نقل شده آن كسى كه عربى فهم بوده مىفهميده است .\r\nبا مطالعاتى كه كردم دريافتم كه اين طرز فكر متأثر از نظام تعليم و تربيت يونان بوده ، دانشمندان يونان نظرشان اين بوده كه نبايد علم را همگانى كرد ، علم بايد براى يك طبقه اشرافى باشد ، لذا عبارتِ مغلق به كار مىبردند در صورتى كه در اسلام اين گونه نيست . قرآن به همه مردم خطاب مىكند « يا أيّها الناس » ما بايد در كيفيت تعليم از روش اهل بيت عليهم‌السلام در نشر معارف متابعت كنيم روش قرآن استفاده كنيم ، از روش قرآن و اهل بيت همه فهم بوده بر خلاف آنچه كه الآن نظر بعضى از آقايان است اين نظر مخالف همه دانشگاه‌هاى دنياست . ما بايد كتاب‌هاى درسى را در حدّ فهم متوسط افراد تنظيم كنيم « 2 » .\r\n\r\nه . توجه و جدّيت بيشتر در اصول عقايد\r\nگر چه امروزه مباحث اعتقادى به بركت انقلاب اسلامى به صورت تخصصى و يا نيمه تخصصى رونق بيشترى گرفته است ؛ اما اغلب اين دروس را به عنوان دروس\r\n\r\n\r\n","description":"","footnote":"\r\n( 1 ) . همان ، ص 74 . مجلّه پيام حوزه ، شماره 9 ، ص 74 .\r\n( 2 ) . پيام حوزه ، شماره 9 ، ص 65 ، گفتگو با علّامه عسكرى در باره نظام آموزشى حوزه .\r\n","page_name":" 114 ","page_number":114},
  {"content":"\r\n\r\nجنبى و فرعى نگاه كرده و اهميت لازم را بدان نمىدهند و جاى تأسف است كه اصول دينى ما در حوزه‌هاى ما به عنوان دروس فرعى وجنبى مطرح مىباشند و حال آن كه اگر ما به قرآن مراجعه كنيم مىيابيم كه آيات مربوط به عقايد و اخلاق بيش از آيات مربوط به احكام است و اين خود دليل است بر اينكه ما به اين امور بيشتر نيازمنديم . حضرت استاد در اين باره مىفرمايند :\r\nاستعمار پس از عدم موفقيت در جنگ‌هاى صليبى براى مقابله با مسلمانان به جنگ فرهنگى روى آورده ، الآن نزديك به سيصد سال است كه صهيونيزم و غرب عليه اسلام جنگ فرهنگى داشته و دارند و امروزه وهابيت با تمام امكانات در تمام دنيا به جنگ تشيّع آمده و ما بايد درس عقايد را در حوزه‌ها جدّى بگيريم . « 1 »\r\n\r\nو . توجه به آداب و اخلاق اسلامى در حوزه‌ها\r\nسخن گفتن در اين زمينه خود نيازمند تأليفى جداگانه مىباشد كه آن را به وقت ديگرى موكول كرده و فقط به فرمايش حضرت استاد در اين باره مىپردازيم :\r\nمطلب مهمى كه الآن در نظرم است اين است كه اگر ما حوزه علميه امروز را با زمان آيت اللّه حائرى رحمه‌الله مؤسس حوزه علميه مقايسه كنيم به اين حقيقت دست مىيابيم كه به اندازه آن زمان به مسائل تربيتى توجه نمىشود ، بيشتر به مباحث علمى توجه مىشود الآن خيلى كمبود داريم ، آنچه امروزه بيش از گذشته به آن نياز داريم ترس از خداست آن ترسى كه از تقوا ايجاد مىشود و اگر تقوا نباشد قرآن هم نمىتواند ما را هدايت كند چنان كه اين امر از آيه كريمه الم * ذَ لِكَ الْكِتَبُ لَا رَيْبَ فِيهِ هُدًى لّلْمُتَّقِينَ » استفاده مىشود . « 2 »\r\n\r\nز . رسميت بخشيدن به درس تفسير\r\nمتأسفانه يكى از مشكلات آن دوره اهميت ندادن به علوم قرآنى و بالاخص تفسير قرآن بود و اگر كسى به تفسير قرآن مىپرداخت فردى بى سواد محسوب مىشد .\r\n\r\n\r\n","description":"","footnote":"\r\n( 1 ) . همان ، ص 58 - 59 با تلخيص و تصرّف .\r\n( 2 ) . مجلّه پيام حوزه ، شماره 9 ص 80 ، گفتگوئى با حضرت علّامه عسكرى در باره نظام آموزشى حوزه .\r\n","page_name":" 115 ","page_number":115},
  {"content":"\r\n\r\nحضرت استاد در سال‌هاى تحصيل در حوزه علميه قم ( كه در سنين 21 سالگى بودند ) در انديشه رسميت بخشيدن درس تفسير قرآن بود ، حضرت استاد در اين زمينه مىفرمايند :\r\nدر آن زمان در حوزه قم تفسير يك كار ذوقى به حساب مىآمد ، اين بود كه با يكى دو نفر همفكر ، جمعى نه نفره درست كرديم كه در اين جمع آيت اللّه شهيد محراب صدوقى رحمه‌الله نيز حضور داشت ، تصميم گرفتيم در حوزه قم در معرض ديد طلاب درس تفسير بگذاريم . از حضرت آيت اللّه ميرزا خليل كمره‌اى « 1 » تقاضا كرديم و ايشان درس تفسيرى را بعد از نماز مغرب و عشاء در مسجد نو ( مقابل شيخان ) شروع كردند و روزها نيز در ايوان مسجد امام حسن عسكرى عليه‌السلامدرس تفسير را با دوستان مباحثه مىكرديم . « 2 »\r\n\r\nارزش و جايگاه علم اصول فقه در انديشه علّامه عسكرى\r\nعلم اصول فقه است كه حديث شيعه را از سرنوشتى كه حديث اهل سنت بدان گرفتار شد نجات داد مگر خطر اخبارى گرى كوچك بود ، اخبارىها مىگفتند آنچه در كتب اربعه آمده صحيح است . اگر اين روش جا مىافتاد ، كار شيعه به\r\n\r\n\r\n","description":"","footnote":"\r\n( 1 ) . آيت اللّه حاج ميرزا خليل كمره‌اى در سال 1317 ه . ق . در كمره از توابع خمين ديده به جهان گشود پس از كسب علوم ابتدايى براى فراگيرى علوم و معارف به خوانسار عزيمت كرد و در آنجا در محضر آخوند ملّا محمّد بيدهندى ، سيد على اكبر بيدهندى ، آقا سيد احمد جاده‌اى تلمّذ كرد سپس به اراك رفت و از نخستين شاگردان شيخ عبد الكريم حائرى گشت در سال 1340 ه . ق . در قم ساكن گرديد و از درس ميرزا على اكبر حكمى يزدى بهره گرفت در سال 1354 قمرى در رابطه با غائله كشف حجاب به دستور رضا خان دستگير و زندانى شد و بعد از يك ماه به قيد عدم خروج از تهران آزاد گرديد . آيت اللّه كمره‌اى در سال 1371 قمرى در كراچى به رياست مؤتمر عالم اسلامى انتخاب گرديد و در سال 1379 قمرى نيز در اين رابطه به بيت المقدس رفت و با نظر آيت اللّه بروجردى با شيخ محمّد شبسترى در باره اتحاد اسلامى ديدار و گفتگو كرد از اين عالم بزرگوار حدود هشتاد اثر به جاى مانده است . شرح نهج البلاغه در 23 جلد ، عنصر شجاعت در هفت جلد افق وحى و ملكه اسلام از جمله آثار ايشان است . سرانجام اين شخصيت در سال 1405 قمرى دار فانى را وداع گفت .\r\nهفتاد سال خاطره از آيت اللّه سيد حسين بُدَلا ، ص 105\r\n( 2 ) . مجله علوم حديث ، شماره 20 ، ص 83 ، گفتگو با علّامه عسكرى با اندكى تلخيص و تصرف .\r\n","page_name":" 116 ","page_number":116},
  {"content":"\r\n\r\nجايى مىرسيد كه ما نمىتوانستيم حتى يك نماز صحيح آن طور كه رسول اكرم صلى الله عليه و آله مىخواند ، امروز به جا آوريم ، علم اصول بود كه احاديثِ احكام را احياء كرده البته اين علم براى ساير احاديث هم مفيد است و هم كارآيى دارد .\r\nمن معتقدم كه احدى نبايد كتاب حديث يا حتى دعا و شرح دعا بنويسد . الّا اينكه اصول [ فقه و علم رجال 
  ] بداند و بعد از بررسى اسناد ، متن و دلالت را هم بررسى كند همان طورى كه در احاديث فقهى و احكام ، عمل مىشود در عقايد و تفسير و اخلاق و آداب هم بايد همين مسير طى شود . . . .\r\nگذشتگان ما در احاديث غير فقهى تسامح كرده‌اند و بسيارى از احاديث مكتب خلفا و زنادقه از اين راه وارد معارف شيعه شده است كه بايد آنها را شناخت و خارج كرد و گرنه بينش كسانى كه كتاب‌هاى ما را مىخواند و تخصصى در علم رجال و اصول نداشته باشند منحرف مىشود . « 1 »\r\n\r\nهم آوايى آيات قرآن در انديشه علّامه عسكرى\r\nآيه‌ها و سوره‌ها و حتى كلمات و حروف قرآن در يك نظم خاصى ( شبيه نظم آوايى ) قرار گرفته‌اند كه من اسم آن را « هَنگ » « 2 » گذاشته‌ام و معتقدم كه حتى جاى كلمات و حروف قرآن را به سبب همين هنجار و نظم نمىشود تغيير داد گر چه شايد امروز نتوانم اين قضيه را خوب ثابت كنم ( چون من يك درك و حس شخصى از اين هَنگ دارم كه انتقالش مشكل است ) : اما مطمئنم كه آيندگان آن را ثابت خواهند كرد .\r\nآن احاديثى كه در كتب مكتب خلفا ( اهل سنت ) به صحابه نسبت داده‌اند كه پيامبر صلى الله عليه و آله فرمود : قرآن را مىتوانيد به هر شكلى بخوانيد مشروط بر اينكه آيه رحمت ، عذاب نشود و آيه عذاب ، رحمت نشود . و يا احاديثى كه مىگويد به جاى « اقبل » در آيه مىشود « اسرع » يا « هلمّ » گذاشت ، بديهى است كه جعل كنندگانشان عرب نبوده‌اند . صحابه عرب بودند و به خوبى مىدانستند كه هيچ\r\n\r\n\r\n","description":"","footnote":"\r\n( 1 ) . مجلّه پيام حوزه ، شماره 9 ، ص 95 ، گفتگوئى با علّامه عسكرى در باره نظام آموزشى حوزه .\r\n( 2 ) . هَنگ  Hang :  وزن ، آهنگ فرهنگ فارسى عميد ، ج 2 ، ص 1981 .\r\n","page_name":" 117 ","page_number":117},
  {"content":"\r\n\r\nكدام از اين افعال را نمىشود به جاى هم قرار داد ، به گُمان من زنادقه شام كه مورد تأييد بنى اميّه بودند چنين احاديثى را جعل كرده‌اند و به صحابه نسبت داده‌اند .\r\nكسانى مثل ابن ابى العوجاء كه بنى عبّاس در سال 150 ه . ق به خاطر همين جعل حديث او را كشتند و در وقت مرگ گفت : « لئن قتلتمونى فقد وضعتُ فيكم أربعة آلاف حديثٍ ، احلّل فيه ما حرّم اللّه و احرّم فيه ما احلّ اللّه » ؛ اگر مرا مىكشيد همانا در ميان شما چهار هزار حديث جعل كردم ، آنچه را كه خداوند حرام كرده بود حلال كردم و آنچه را كه خداوند حلال كرده بود حرام كردم .\r\nبراى فهم بيشتر اين مطلب مثال ديگرى از قرآن مىزنم . در قرآن مىخوانيم فِى جِيدِهَا حَبْلٌ مّن مَّسَدِ » « 1 » در گردندش [ گردن زَن ابو لهب 
  ] طنابى است از ليف خرما ، عرب براى گردن سه لفظ به كار مىبرد : جيد ، عنق ، رقبه . هر كدام از اين سه لفظ غير از معناى عمومى ( كه گردن است ) يك معناى خاصى هم دارند ، به همين دليل نمىشود يكى از اين الفاظ را به جاى ديگرى استفاده كرد ، يعنى فصحا به كار نمىبرند . در عنق : گردن طبيعى كه دراز و كوتاه دارد مطرح است در رقبه : نَفْس انسانى مطرح است و در جيد : زيبائى خوابيده است .\r\nامام حسين عليه السلام در خطبه مكه‌اش مىفرمايد :\r\n« خُط الموت على ابن آدم مخطّ القلادة على جيد الفتاة . . . »\r\nمرگ در سرنوشت بنى آدم چون گردنبند بر گردنِ دخترانِ جوان رقم خورده است . پس به جاى جيد نمىشود هيچ يك از آن دو لفظ را گذاشت چون نظم معناى آيه به هم مىخورد .\r\nفهميدن اين نظريه هم تخصص مىخواهد شايد اگر در محيط عربى و ادبى بزرگ نمىشدم و اين مقدار براى فهم زبانِ عربِ عصر پيامبر صلى الله عليه و آله زحمت نمىكشيدم ، چنين ادعايى نمىكردم . « 2 »\r\n\r\n\r\n","description":"","footnote":"\r\n( 1 ) . سوره تبت ، آيه 5 .\r\n( 2 ) . مجله علوم حديث ، شماره 20 ، ص 100 - 101 ، گفتگو با علّامه عسكرى ، با اندكى تصرف .\r\n","page_name":" 118 ","page_number":118},
  {"content":"\r\n\r\n\r\nامام خمينى رحمه‌الله در انديشه علّامه عسكرى\r\nحضرت امام رحمه‌الله در قم يك جمع دوستانه داشتند ، متشكل از آقاى [ آيت اللّه 
  ] سيد احمد لواسانى ( برادر بزرگتر [ آيت اللّه 
  ] آقا سيد صادق ) و حاج سيد على تهجدى « 1 » ( برادر بزرگتر من ) و حاج شيخ محمّد على اديب تهرانى و ديگر افرادى كه نامشان را فراموش كردم ، روى اين حساب ، من از همان آغاز جوانى با حضرت امام رحمه‌الله آشنا بودم « 2 » .\r\nمن در ميان علماى شيعه كسى را به جامعيت حضرت امام رحمه‌الله سراغ ندارم ، ايشان علاوه بر آن تبحّر عمومى فقها ، يك محدّث موفّق هم بود و چنين جامعيّتى در فهم از حديث تأثير مىگذارد ، « چهل حديث » ايشان و يا « شرح حديث جنود عقل و جهل » و يا « شرح دعاى سحر » ايشان را نگاه كنيد تمامى اينها ، آيينه مهارت او در فهم حديثند .\r\nامام در رجال و نقد رجال هم خيلى دقيق است ، مثلًا احمد بن محمد السيارى صاحب كتاب القرائات را كه ايرانى و كاتب آل طاهر بود ، در نهايت ضعف معرفى مىكند « 3 » . و كتب روايى حاجى نورى را غالبا فاقد اعتبار مىداند و در باره كتاب فصل الخطاب فى تحريف كتاب رب الارباب حاجى نورى مىفرمايد : « والعجب من معاصريه كيف ذهلوا و غفلوا حتى وقع ما وقع ممّا بكت عليه السماوات وكادت تدكدك على الأرض « 4 » ؛ و تعجب از هم عصران حاجى نورى است كه چگونه فراموش كردند و غافل شدند [ از رواياتى كه حاجى نورى در آن كتاب آورده بود 
  ] تا اينكه واقع شد آنچه اتفاق افتاد كه آسمان‌ها بر آن واقعه گريستند و نزديك بود كه آسمان به زمين بيافتد .\r\n\r\n\r\n","description":"","footnote":"\r\n( 1 ) . البته ايشان از خانم اوّل پدر حضرت استاد است كه پس از وفات اين خانم پدر استاد با دختر آيت اللّه ميرزا محمّد تهرانى رحمه‌الله كه مادر استاد باشند ازدواج مىكنند .\r\n( 2 ) . همان مأخذ .\r\n( 3 ) . كتاب البيع ، ج 3 ، ص 18 .\r\n( 4 ) . انور الهدايه ، ج 1 ، ص 244 - 245 ، مباحث ظن ، بخش حجيّت ظهور .\r\n","page_name":" 119 ","page_number":119},
  {"content":"\r\n\r\nفقهاى ما غالبا تكليفى بيشتر از بحث‌ها و آثار فقهى براى خودشان قائل نبودند ؛ اما امام رحمه‌الله وقتى ديد على اكبر حكمىزاده در تعاليم پيامبر و اهل بيت صلوات اللّه عليهم اجمعين ترديد انداخت كشف الاسرار تأليف كرد كه در روزگار خودش حرف آخر بود و جامع‌ترين پاسخ بود . همين وظيفه‌شناسى بود كه انقلاب را به ثمر رساند . . .\r\nآن همه آرامشِ روحى ، آن همه قوّت و قدرت در مقابله با طاغوت ، آن استقامت در برابر مشكلات و مصائب ، محصول تهذيب عميق و جدّيت در كسب علم و معرفت بود اين مسأله را من از همان روزهاى آغازين نهضت امام درك كردم و لذا هيچ گاه نه در انقلاب و نه در فتنه‌هاى بعدش و نه در جنگ ، در درستى نيّت ايشان و سلامت نفسشان ترديد نكردم . « 1 »\r\n\r\nاستعمار و جنگ فرهنگى در انديشه علّامه عسكرى\r\nاستاد در اين رابطه مىفرمايند :\r\n« لفظ استعمار را اروپائىها و ديگر كشورهاى سلطه‌گر خراب كردند ، آنها ابتدا به اينكه ما اين مناطق را گرفتيم تا تعمير كنيم يعنى مىخواهيم به اينها خدمت كنيم تا رشد كنند ، منتهى اندك اندك حقيقت كار آنها بر ملّا شد و فهميده شد كه آنها به دنبال سلطه‌گرى هستند » . « 2 »\r\nاستاد در جاى ديگر مىفرمايند :\r\nدر عراق كه بودم مطالعات غير درسى هم داشتم ، در همين مطالعات بود كه متوجه استعمار استعمارگران در ممالكِ مستضعف شدم ، لذا مطالعه گسترده‌اى را در اين زمينه آغاز كردم ، شب‌ها از كتاب‌خانه مرحوم جدم آيت اللّه ميرزا محمّد تهرانى رحمه‌الله كتابى برداشته و تا صبح مطالعه مىكردم . وقتى كه به ايران آمدم اين سير مطالعاتى را ادامه دادم - مخصوصا در آن زمان رضا شاه از طريق ترجمه كتاب‌هاى غربى درب فرهنگ غرب را به روى ايرانيان باز كرده بود - تابستان‌ها و ايام تعطيلات براى مطالعه اين نوع كتاب‌ها از قم به تهران مىآمدم و كتاب را از كتاب‌فروشىها اجاره مىكردم و مطالعه مىكردم در اين مطالعات متوجه جنگ فرهنگى شدم . « 3 »\r\n\r\n\r\n","description":"","footnote":"\r\n( 1 ) . مجله علوم حديث ، شماره 20 ، ص 103 ، گفتگو با علّامه عسكرى .\r\n( 2 ) . سخنرانى حضرت علّامه عسكرى با موضوع استعمار در حدود سال 1360 ه . ش .\r\n( 3 ) . مصاحبه با علّامه عسكرى در برنامه ديدار با فرزانگان سال 1380 ه . ش .\r\n","page_name":" 120 ","page_number":120},
  {"content":"\r\n\r\nاستعمار بعد از جنگ جهانى اوّل چهار نقشه براى چهار كشورداشتند ، براى مصر براندازى دانشگاه الازهر ، در عراق نابودى وجود شيعه ، در تركيه الغاء خلافت عثمانى ، در ايران جنگ با فكر تشيع مثلًا افرادى نظير كسروى « 1 » پيدا مىشود و ادعاى پيامبرى مىكند و كتابى در ضد تشيّع مىنويسد به نام شيعىگرى .\r\nقبل از كسروى ، ميرزا يعقوب خان ارمنى و پسرش ميرزا مَلْكُم خان ناظم الدوله و و . . . بوده تا امروز هم هستند و كار مىكنند . اين نقشه‌اى بود كه در ايران داشتند ، براى فهم بيشتر مطلب چاره‌اى نيست از اينكه اقسام استعمارها را توضيح دهيم ؛ استعمار چند قسم است :\r\nاوّل - استعمار سياسى است ، پس از آن كه استعمارگران ضررهاى استعمار نظامى را بررسى كردند ، به استعمار سياسى روى آوردند ، مثلًا در عراق ، اوّل استعمار نظامى رخ داد ، بعد از جنگ جهانى اوّل عراق استعمار انگليس شد ، بعد علماى شيعه در عراق عليه اين استعمار به رهبرى مرحوم آيت اللّه ميرزا محمّد تقى شيرازى رحمه‌الله قيام كرده و جنگيدند ، انگليسىها هم براى آن كه همه چيز را از دست ندهند به ظاهر تسليم شدند و گفتند : ما به شما استقلال مىدهيم ، انگليسىها در عراق مجلس تأسيسى ساختند و ملك فيصل اوّل را ، روى كار آوردند و با اين كار در جامعه ، استعمار سياسى كردند .\r\nپس از مدتى علما متوجه شدند كه بعد از استعمار نظامى به استعمار سياسى مبتلا شدند . لذا شركت در انتخابات مجلس مؤسسان و انتخاب شدن در آن را تحريم نمودند ، انگليسىها هم علماى شيعه را به ايران تبعيد كردند . همانند مرحوم آيت اللّه [ العظمى 
  ] سيد ابو الحسن اصفهانى رحمه‌الله و آيت اللّه ميرزا حسين نائينى رحمه‌الله و آيت اللّه شيخ مهدى خالصى رحمه‌الله و آيت اللّه سيد عبد الحسين حجت رحمه‌الله و در حدود چهل نفر از علماى شيعه را به ايران تبعيد كردند و بعد هم مردم در اين انتخابات شركت كردند و مجلس مؤسسان هم تشكيل شد و با\r\n\r\n\r\n","description":"","footnote":"\r\n( 1 ) . در باره احمد كسروى و كارهايش ر . ك : « آورندگان انديشه خطا » نوشته احسان طبرى و « نيمه پنهان » جلد چهارم ، بخش احمد كسروى ؛ صحيفه نور حضرت امام رحمه‌الله ، ج 12 ، ص 239 - 240 ؛ و كشف الاسرار مرحوم امام .\r\n","page_name":" 121 ","page_number":121},
  {"content":"\r\n\r\nروى كار آوردن ملك فيصل به ظاهر در عراق حكومت دموكراسى ايجاد كردند ؛ ولى در واقع دست نشانده خودشان را بر قدرت رساندند .\r\nاين نوع استعمار را ، استعمار سياسى مىگويند كه علماى عراق در اين جنگ سياسى ، به دليل عدم آگاهى مردم ، شكست خوردند .\r\nسومين نوع استعمار ، استعمار اقتصادى است كه از استعمار سياسى مخفىتر ، استعمار اقتصادى است ، كه امروزه اين نوع استعمار را فقط متخصّصين علم اقتصاد متوجه مىشوند .\r\nچهارم - استعمار فكرى است ، كه از استعمار اقتصادى هم مخفىتر است و فقط كسانى متوجه اين استعمار مىشوند كه داراى بينش و تخصص خاصى هستند ، حتى كسانى كه استعمار اقتصادى و سياسى را درك مىكنند از درك استعمار فكرى عاجزند .\r\nاستعمارگران براى استمرارِ استعمارشان مردم تحت مستعمره خودشان را آماده مىكنند ، فرضا چنين جلوه مىدهند كه هر چه خوب است و هر چه بزرگواريست ، در دست استعمارگران است و كار به جايى مىرسانند كه شخصيتِ افرادِ تحت سلطه‌شان را از بين مىبرند و مقلّد بار مىآورند . مثلًا اگر جنسى در اينجا باشد كه مرغوب‌تر از كالاى خارجى است اين كالا را نمىخرند و پائين‌ترش را به اسم كالاى خارجى مىخرند و بالاتر اينكه كار به جائى مىرسد كه ما ، زبان ، لباس ، آداب و رسومِ خودمان را بد مىدانيم ، در سال‌هاى جنگ الجزائر با فرانسه ، چند تن از رهبرانِ نهضتِ الجزائر به قصد ديدن علما به عراق آمدند تا علما هم به دولت عراق فشار بياورند كه كمك‌هاى لازم را به آنان بدهند ( آن زمان من در بغداد بودم ) آنها را كه پنج نفر بودند نزد من آوردند اين افراد كه رهبران انقلاب الجزائر بودند و هم عرب ، حتى يك نفرشان يك جمله عربى - كه زبان اصلىشان بود - نمىتوانست صحبت كند و با زبان فرانسوى صحبت مىكردند كه اين گفتگو با كمك سفير الجزائر در عراق صورت گرفت .\r\nاستعمارِ فكرى به حدى مخفى است كه انسانِ مبتلا به آن گاهى آن را نشانه\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nتمدن و تجدّد مىداند باز هم مثالى را متذكر مىشوم . در زمان خلفاى عبّاسى كه گويا متوكل بوده او در بغداد يهود را ( براى مشخص بودنشان ) مجبور مىكند كه كلاه سرشان بايد سرخ باشد و از وسط آن مقدارى نخ آويزان باشد و روى آن كلاه هم يك پارچه عسلى ببندند ، اين كار كم كم به جائى رسيد كه تجار شيعه در عراق اين كلاه را براى خودشان انتخاب كردند ! ! !\r\nدر تمام عراق تا قبل از جنگ جهانى دوم بيست هزار يهودى بود ، در بغداد دو هزار نفر بودند ، اكنون دقت كنيد روز شنبه ( كه عيد يهوديان است ) بازارهاى بغداد همگى بسته بودند ، تجار شيعه و سنّى و نصرانى همه تعطيل مىكردند ، به حدى كه در روز شنبه [ به علت خلوتى بازار 
  ] در بازارهاى بغداد پاسبان ( براى محافظت ) قدم مىزد ؛ اما روز جمعه كه عيد مسلمانان بوده بازارها همگى باز بودند . « 1 »\r\n\r\nراه‌هاى استعمار استعمارگران\r\nكشورهاى استعمارگراز دو راه نفوذ كرده و كار مىكردند :\r\nاوّل - از راه ايجاد مدارس جديد در كشورهاى مستعمره ( چه در كشورهاى عربى و چه در ايران ) در وزارت فرهنگ اين كشورها غالبا مستشاران خارجى حاضر بودند در سوريه و ايران مستشار فرانسوى حضور داشت و در عراق و مصر مستشار انگليسى ، اين مستشاران چند كار انجام مىدادند :\r\nالف . تربيت شاگردانى كاملًا وابسته ، در آن زمان علمى كه در كشورهاى مستعمره بود در حدّى بوده كه كسى بتواند نوكرى كند تا قبل از جنگ جهانى دوم اغلب اين كشورها دانشكده پزشكى ، طب ، هندسه ، فيزيك و شيمى نداشت و فقط علوم انسانى بود مانند تجارت ، زبان ، ادبيات ، حقوق و . . . كه وقتى دانشجو از آنجا بيرون مىآمد ، بايد به نوكرى دولت مىرفت و نوكر دولت شدن يعنى نوكر استعمار شدن .\r\nب . براندازى ايمانِ به غيب ، تمامى اين مستشاران كوشيده‌اند تا در تمام كشورهاى مستعمره ، ايمانِ به غيب را از بين ببرند براى اين كار هم از نظرات\r\n\r\n\r\n","description":"","footnote":"\r\n( 1 ) . سخنرانى حضرت علّامه عسكرى با موضوع استعمار در حدود سال 1360 ه . ش .\r\n","page_name":" 123 ","page_number":123},
  {"content":"\r\n\r\nافرادى همچون داروين ، فرويد ( كه يهودى بود ) استفاده كردند آنچه كه قابل توجه مىباشد اين است كه فرضا نظريه فرويد در اروپا به عنوان يك نظريه مطرح بود نه به عنوان علم ؛ اما همين نظريه‌ها را در كشورهايى نظير ايران به عنوان علم و عامل مؤثر در جامعه بشريّت معرّفى مىكردند و يا حرف ژان پل سارتر - كه از صهيونيزم است و در اسرائيل به او دكتراى افتخارى دادند - را در اين جا نشر مىدهند كه نتيجه‌اش هيپىگرى مىشود ! !\r\nدوم - راه دومى را كه استعمارگران براى نفوذ و استعمار به كار مىبرند از راه مستشرقين و اسلام‌شناسان اروپائى است ، كار اين اسلام‌شناسان اين است كه اسلام را يك پديده زمينى نشان دهند و بگويند اسلام يك پديده آسمانى نيست ، بلكه اقتضاى سرزمين مكه اين بودكه پيامبر در آنجا ظاهر شود ، نه اينكه خدائى او را فرستاده باشد .\r\nو يا اينكه اقتضاى نفسانى امام حسن عليه السلام و خلقيّات و روحيّات او چنين بوده كه صلح كند و يا روحيّات و خلقيّات امام حسين عليه‌السلاماين بوده كه جنگ كند و از اين حرف‌ها ! ! و اين مطالب را در كتاب‌هائى كه اين مستشرقان نوشته‌اند آورده‌اند ، همانند « دائرة المعارف اسلام » و يا « محمّد صلى الله عليه و آله پيامبر و سياستمدار » و يا كتابى مىنويسند به نام « قهرمانان عالم بشريّت » و در آن جا مىنويسند قهرمانانى كه موجب پيشرفت بشر شدند عبارتند از سقراط و بقراط و [ حضرت 
  ] محمّد صلى الله عليه و آله و [ حضرت 
  ] على عليه السلام و گاندى و ناپلئون و . . . .\r\nما خيال مىكنيم كه در اين نوع كتاب‌ها از پيامبر و امامان ما تعريف شده ، در حالى كه نويسنده قصدش اين بود كه بگويد ، پيامبر صلى الله عليه و آله هم همانند بقراط است ، خلاصه آسمانى بودن و غيبى بودن اسلام را سلب مىكنند و يا به جوان‌ها تلقين مىكنند ، هر چيزى كه كهنه است ، باطل است و عقب افتاده ، اسلام هم قديمى است پس عقب مانده است و ما نمىتوانيم اسلام را بپذيريم . بايد تمدن اروپا را كه تازه‌تر و جديد است بگيريم . « 1 »\r\n\r\n\r\n","description":"","footnote":"\r\n( 1 ) . سخنرانى علّامه با موضوع استعمار در حدود سال 1360 ه . ش با تلخيص و تصرّف .\r\n","page_name":" 124 ","page_number":124},
  {"content":"\r\n\r\n\r\nبخش چهارم : فعاليّت‌ها و خدمات\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\nحضرت استاد پس از مطالعات گوناگون و با فكر و انديشه ، به مشكلات و نقطه ضعف‌هاى موجود در كشورهاى جهان سوم پى برد و « شايد استاد اولين متفكّر اسلامى باشد كه در آن زمان به حقيقت روش تعليم و تربيت مستشاران اروپايى كه براى مراكز آموزش و پرورش كشورهاى شرق طراحى شده بود ، پى برد و تحقيقات و مطالعات عميقى در اين باره انجام داد و در اين راه به يكى از علل عقب ماندگى شرق دست يافت » . « 1 »\r\nبا به دست آوردن علل عقب ماندگى در شرق ، دغدغه‌اى در ايشان ايجاد شد تا دست به يك تحول عظيم در عرصه‌هاى فرهنگى ، سياسى ، اجتماعى بزند تا پاسخى بر استعمارگران باشد .\r\nايشان با تأسيس مؤسسات آموزشى ، فرهنگى و اجتماعى و با همكارى تأسيس در حزب سياسى در برابر ظلم و استعمار به مبارزه پرداخت « 2 » و هيچ كدام از اين كارها و فعاليّت‌ها مانع كارهاى علمى و تدريس و تحقيق و تأليفشان نشده است .\r\nدر ميان دانشمندان و انديشمندان حوزوى و غير حوزوى كمتر افرادى را سراغ داريم كه هم به كارهاى اجرايى و فعاليّت‌هاى سياسى و اجتماعى آن هم در بالاترين سطح ممكن سرگرم باشند و در عين حال از مسائل علمى و تدريس و تبليغ و تأليف غافل نباشند ، اغلب كسانى كه در عرصه تدريس و تأليف مشغولند از كارهاى فرهنگى و سياسى باز مىمانند و اگر به كارهاى سياسى و اجرايى مشغول باشند ديگر فرصت تحقيق و تأليف اساسى را ندارند ؛ امّا اين ويژگى در\r\n\r\n\r\n","description":"","footnote":"\r\n( 1 ) . دانشمندان خود را بهتر بشناسيم ، فصل‌نامه تعليم و تربيت ، نشريه داخلى ، شماره 1 ، 1378 ه . ش .\r\n( 2 ) . مرحوم علّامه در اينجا حاشيه‌اى زدند كه « دو عالم بزرگوار سيّد شرف الدين و سيّد محسن امين نيز به اين نتيجه رسيده بودند و شايد فرق در گستردگى مؤسسات اينجانب بوده است » .\r\n","page_name":" 127 ","page_number":127},
  {"content":"\r\n\r\nحضرت استاد علّامه عسكرى جمع شده است ، وقتى كه در بغداد مدارس اسلامى را تأسيس نمودند مدارس ايشان جزء بهترين مدارسِ بغداد محسوب مىشد و در كنار آن به كارهاى فرهنگى و سياسى و اجتماعى مشغول بود و در عين حال تأليفات با ارزشى ( كه برخى تحقيقات نوين و بى سابقه‌اى بود ) داشتند .\r\nحضرت آيت اللّه العظمى خوئى رحمه‌الله پس از چاپ كتاب تحقيقى « خمسون و مائة صحابى مختلق » از كارهاى علمى حضرت استاد شگفت‌زده شده و فرمودند :\r\n« من تعجب مىكنم كه ايشان با اين همه كار چگونه كار علمى هم انجام مىدهد » . « 1 »\r\nفعاليّت‌هاى فرهنگى و اجتماعى و سياسى حضرت استاد عبارتند از :\r\n\r\n1 . تأسيس مدارس و مراكز فرهنگى\r\nيكى از مهمترين كارهاى حضرت علّامه در عراق تأسيس مدارس بوده كه از دبستان تا دبيرستان به صورت دخترانه و پسرانه در دو مقطع شبانه و روزانه و حتى مدارس بزرگ‌سالان و كودكستان ايجاد شده بود . ايشان علت تأسيس مدارس را اين گونه بيان كردند :\r\n« ضمن مطالعاتم متوجه شدم كه در وزارت معارف ( آموزش و پرورش ) ايران و سوريه و لبنان مستشار فرانسوى وجود دارد و در عراق و مصر مستشار انگليسى ، وضعيتِ مدارس در عراق مشكل ، داشت يك دانش‌آموز عراقى وقتى كه از اين مدارس فارغ التحصيل مىشد جز اينكه كارمند دولت بشود كار ديگرى نمىتوانست انجام بدهد ، لذا نام اين مدارس را « معامل التحضير الموظفين » ( كارخانه كارمندپرورى ) گذاشتم . يكى از كارهائى كه مثلًا در اين مدارس انجام مىشد اين بود : به جاى اينكه مثلًا شعرا و نويسندگان عرب را معرفى كنند شعرا و نويسندگان انگليسى را معرفى مىكردند . اين مسأله مرا تكان داد ، فكر كردم كه بايد در مقابل اين مدارس ، مدرسه تأسيس كنم » . « 2 »\r\n\r\n\r\n","description":"","footnote":"\r\n( 1 ) . از افادات شفاهى حضرت علّامه به نويسنده .\r\n( 2 ) . مصاحبه با حضرت علّامه در برنامه ديدار با فرزانگان سال 1380 ه . ش .\r\n","page_name":" 128 ","page_number":128},
  {"content":"\r\n\r\n\r\nسفر به كاظمين\r\nحضرت استاد پس از دركِ تهاجمِ بيگانه در جامعه ، به تأليف كتابى به نام الامراض الاجتماعيه و علاجها « 1 » پرداختند . حضرت علّامه درباره اين كتاب فرمودند « در آن جا سه چيز را مطرح كردم : 1 - اوضاع فرهنگى كشورهاى اسلامى : الف ) حوزه‌هاى علميه ما براى رفع نيازمندىهاى جامعه ناتوانند .\r\nب ) در حوزه‌هاى علميه ما به جز فقه و مقدّمات آن چيز ديگرى نمىخوانند در صورتى كه ما به بينش اسلامى نيازمند هستيم زيرا هر مكتب فكرى اول بينشش را در جامعه پياده مىكند و بعد بر اساس همان بينش احكامش را پياده مىكند ، پيامبران خدا هم اينچنين روشى داشتند اول الوهيت و ربوبيت و رسالت را پياده مىكردند بعد احكام را .\r\nج ) با اينكه دروس حوزه‌ها بر روى زبان عربى بنا شده امّا نمىتوانند به اين زبان صحبت كند .\r\n2 . در برنامه نوشته بودم كه مدارس رسى ما در تمام كشورهاى اسلامى جوان‌ها را از جامعه جدا مىكند و از آن بيگانه مىنمايند به طورى كه قبله‌شان لندن يا پاريس مىشود آن زمان آمريكا مطرح نبود بعدها مطرح شد در آنجا نوشتم كه آنها ما را مصرف‌گرا كردند يعنى بايد تمام كشورهاى اسلام بازار مصرف كارخانه‌هاى اروپا باشند . و نوشتم كه آنها مسلمانان را تخدير [ بيهوش 
  ] كردند يك بيهوشى همانند بيهوشى كه از مصرف مواد مخدر حاصل مىشود تمام مسلمان‌ها را بيهوش كرده و در آن حال اعضاى او را قطعه قطبعه كرده‌اند اكنون چه بايد كرد ؟ بايد او را بيدار كرد . نقشه من اين بود كه او را به وسيله مدارس جديده و مدارس قديمه ( يعنى حوزه‌هاى علميه ) بيدار كنم اما در اثناى كار متوجه شدم كه ما در دادن بينش نقص داريم صرف احكام كه بينش اسلامى به افراد نمىدهد ما بايد بينش را از سيره پيامبر صلى الله عليه و آله فرا بگيريم براى مرحوم آقا سيد محسن\r\n\r\n\r\n","description":"","footnote":"\r\n( 1 ) . اين اوّلين تأليف حضرت استاد بود كه متأسفانه امروزه مفقود شده است .\r\n","page_name":" 129 ","page_number":129},
  {"content":"\r\n\r\nامين نوشتم كه يك دوره سيره پيامبر بنويسد ايشان هم نوشتند ولى ديدم همان حرف‌هاى است كه ديگران نوشتند ( سال فلان متولد شد و سال فلان به سفر رفته سال فلان وفات و . . . ) قرآن وقتى كه تاريخ انبياء را بيان مىكند سيره عملى آنها و كارهاى تبليغى را بيان مىكند پس خودم در صدد بر آمدم كه سيره پيامبر را بنويسم و سه دليل داشتم :\r\n1 . براى رسيدن به بينش درستِ اسلامى به شناخت عملى اسلام ( آن هم از سيره پيامبر صلى الله عليه و آله الزامى است .\r\n2 . در درس استدلالى خارج فقه به سيره نيازمنديم و استدلال بدون آشنايى با سيره پيامبر غير ممكن است .\r\n3 . بايد يك سيره بنويسيم و همه مسلمانان را دور آن سيره و قرآن جمع كنيم و يك وحدت اسلامى به وجود بياوريم . اما علم امروز را نداشتم اين بود كه به سمت سيره‌نويسى رفتم ولى وقتى شروع به كار كردم ديدم آن قدر دروغ وجود دارد كه نوشتن آن ممكن نيست اول بايد دروغ‌ها را نشان بدهيم آن وقت سيره درست بنويسيم اين شد كه آن روز تا به حال ( انا فى صدد تمحيص سنت رسول اللّه ) من در صدد پاك‌سازى سنّت رسول خدا صلى الله عليه و آله بودم » . « 1 »\r\n2 . و به دنبال كسى بود كه با حضرت استاد هم‌فكر و هم رأى باشد ، در اين ميان تنها كسى كه مىتوانست به ايشان كمك كند ، استاد احمد امين دانشمند ( مؤلف التكامل فى الاسلام ) بود .\r\nاستاد امين از اساتيد برجسته در علم رياضى در تمام عراق بود . ايشان به پنج زبان دنيا ( يعنى انگليسى ، فرانسوى ، تركى ، عربى و فارسى ) در حدّ نوشتن و خواندن و سخن گفتن تسلط داشت .\r\nحضرت علّامه عسكرى ( به دنبال استاد امين ) به كاظمين سفر كرده و كتاب « الامراض الاجتماعيه وعلاجها » را به استاد امين مىدهند تا او مطالعه كند و نظرات خودش را بدهد .\r\n\r\n\r\n","description":"","footnote":"\r\n( 1 ) . از سخنرانىهاى حضرت استاد در شرح كارهاى علمى خودشان .\r\n","page_name":" 130 ","page_number":130},
  {"content":"\r\n\r\n« شب با استاد احمد امين در صحن كاظمين ( سلام اللّه عليهما ) قرار گذاشتيم .\r\nوقتى ايشان آمد ، از نوشته من تعجّب كرده بود ، كه يك طلبه اين مطالب را درك كرده است . به اصطلاح خودش گفت : اگر كسى اين واقعيّات را فهميده بايد ماهى صد دينار به او بدهند .\r\nايشان براى شروع كار مىگفت : بايد دارالمعلمين تأسيس كنيم و من مىگفتم از مدارس ابتدايى شروع كنيم . ايشان مىگفت : براى مدارس ابتدائى از كجا معلم تهيه مىكنيد ؟ در مدارس جديده كه معلم متديّن وجود ندارد ، در مدارس قديمه ( حوزه‌هاى علمى ) كه كسى نمىتواند اين كار را بكند ، من هر دو سخن را از جانب ايشان زياده‌روى مىديدم ، طلبه نمىتواند در مدارس ابتدائى درس بدهد يعنى چه ؟ !\r\nعدّه‌اى از تجّار ايرانى را كه مثل خودم عربى صحبت مىكردند جمع كردم و با آنها صحبت كردم ، آنها هم قبول كردند كه مدرسه ابتدايى تأسيس شود .\r\nاعضاى هيأت مديره عبارت بودند از : 1 - سيد عبد الباقى رشتى . 2 - سيد عبد الوهاب مشاط . 3 - سيد صادق مشاط . 4 - حاج توفيق رومانى . 5 - حاج محمّد تقى حريرى . « 1 »\r\nاستاد پس از تأسيس اين مدرسه به سامرا بازگشتند ؛ امّا مدّتى نگذشته بود كه استاد امين از اداره مدرسه به تنهايى عاجز مانده بود ، نامه‌اى به حضرت علّامه عسكرى مىنويسد و مىگويد : شما مرا در اينجا گرفتار كرده و خودت فرار كرده‌اى . حضرت استاد بعد از اين نامه دوباره به كاظمين بازگشتند و در رأس كارها قرار گرفتند و كار مدرسه به روال معمول و درست ادامه يافت .\r\n« آن وقت در عراق مراسم جشن در ميلاد ائمه عليهم‌السلام مرسوم نبود ، ما در اين مدرسه شروع كرديم به برپائى مراسم جشن در مناسبت‌ها ، در اين مجالس بزرگان شيعه مىآمدند و من هم سخنرانى مىكردم در واقع اين مدارس را به مراكز فرهنگى شيعه تبديل كرده بوديم » . « 2 »\r\n\r\n\r\n","description":"","footnote":"\r\n( 1 ) . مصاحبه با علّامه عسكرى در برنامه ديدار با فرزانگان سال 1380 ه . ش .\r\n( 2 ) . همان جا .\r\n","page_name":" 131 ","page_number":131},
  {"content":"\r\n\r\nاين مدرسه كه در سال 1363 ه . ق . به عنوان فرع منتدى النشر « 1 » ( در 31 سالگى حضرت استاد علّامه عسكرى ) تأسيس شده بود گذشته از روال عادى درس‌ها ، برنامه‌هاى فوق العاده‌اى داشت و از شاگردان اين مدرسه مىتوان به شهيد آيت اللّه سيد محمّد باقر صدر رحمه‌الله اشاره كرد .\r\n\r\nبازگشت مجدد به سامرا و ادامه تحصيل\r\nحضرت استاد پس از افتتاح اين مدارس ، تصميم داشتند در كاظمين حوزه‌اى با روش نوين در علوم اسلامى افتتاح كنند ولى با مخالفت افراد متنفذ محلّى روبرو شدند ، لذا به سامرا بازگشت و يك دوره ديگر در دروس خارج آيت اللّه ميرزا حبيب اللّه اشتهاردى رحمه‌الله كه از روى كتاب عروة الوثقى آيت اللّه سيد محمد كاظم يزدى رحمه‌الله تدريس مىشد شركت كردند و در اين ايام بود كه راه تحقيقات جديد علمى به روى ايشان باز شد و تأليفات گران‌سنگ و بىنظيرى همچون « عبد اللّه بن سباء » و بعدها « نقش عايشه در تاريخ اسلام » انجام گرفت .\r\n\r\nسفرى به قم براى تأسيس حوزه نوين\r\nدر همين ايّام كه با اوائل مرجعيّت حضرت آيت اللّه العظمى بروجردى رحمه‌الله در ايران بود و ايشان احساس كرد كه مساعدتر بودن اوضاع حوزه علميه قم نسبت به حوزه عراق مىشود حوزه نوينى در قم ايجاد كرد ، لذا به قم آمدند . برنامه ايجاد يك حوزه نوين اسلامى ( كه شامل دروس حديث‌شناسى ، علوم قرآنى ، تاريخ اسلام و تبليغ در كنار فقه و اصول بود ) ، به حضرت آيت اللّه العظمى بروجردى رحمه‌الله ارائه دادند .\r\n\r\n\r\n","description":"","footnote":"\r\n( 1 ) . آن زمان در عراق تأسيس مدارس تنها تحت سرپرستى يك جمعيت امكان عمل داشت و چون در آن روز ايشان تنها بود از رسميت جمعيّت منتدى النشر نجف كه به سرپرستى مرحوم علّامه مظفر رحمه‌الله بود استفاده مىكنند و البته بعدها مستقل مىشود و به مجموعه مدارس در تحت سرپرستى جمعيّت صندوق خيريه اسلامى ايجاد مىكند مىپيوندد . مركز منتدى النشر به دست گروهى از اهل فضل در نجف تأسيس شد 1935 م .\r\n","page_name":" 132 ","page_number":132},
  {"content":"\r\n\r\nحضرت آيت اللّه العظمى بروجردى رحمه‌الله با طرح حضرت استاد موافقت كردند ؛ اما در مقدّمات كار بود كه اوضاع ايران به خاطر جريان ملى شدن صنعت نفت آشفته شد . لذا حضرت استاد مجبور مىشوند كه به عراق برگردند ؛ اما اين بار ايشان در بغداد ساكن شدند و با حمايت‌هاى مرجعيّت وقت عراق حضرت آيت اللّه العظمى حكيم رحمه‌الله شروع به تأسيس مؤسسات فرهنگى ، اجتماعى سياسى نمودند . حضرت استاد در اين زمينه مىفرمايند :\r\n« با سمت وكالت مرحوم آيت اللّه حكيم رحمه‌الله ( كه نماينده ايشان در بغداد بودم ) ، شروع كردم به ايجاد مؤسسات اسلامى شامل مدارس دينى ، مدارس جديد براى دختران و پسران ( از ابتدايى تا پايان دبيرستان ) ، مراكز آموزشى براى دختران و پسران ، درمانگاه‌ها ، صندوق‌هاى خيريه ، و تأسيس كتابخانه‌ها در مساجد . آن وقت متوجه شدم در مساجد جوانها ديده نمىشوند و فقط در سينه‌زنىها و قمه‌زنىها شركت مىكنند بايد كارى مىكرديم تا جوانها را به مسجد بياوريم و يكى از راه‌هاى جذب جوانان ، ايجاد كتابخانه‌ها در مساجد بود ، همچنين يك بيمارستان در بغداد و دانشكده اصول الدين كه پس از سال‌ها پيگيرى و رنج و خون دل خوردن در سال 1384 ه . ق . در بغداد تأسيس شد .\r\nدر بغداد علاوه بر جلسات سخنرانى و امامت جماعت كه در محله كراده شرقى داشتم ، هر روزه درس‌هاى حديث و تفسير و تاريخ اسلام و عقايد گذاشته بودم كه دانشجويان جوان و اساتيد و طلاب جوان ، استقبال زيادى از آنها مىكردند » . « 1 »\r\n\r\nاسامى مدارس حضرت علّامه در عراق\r\nاسامى مدارس و مراكز فرهنگى اجتماعى حضرت علّامه در عراق از اين قرار است :\r\n1 . مدارس كرّاده شرقيه\r\n1 / 1 . دبستان نمونه امام جواد عليه السلام پسرانه\r\n\r\n\r\n","description":"","footnote":"\r\n( 1 ) . مجله علوم حديث ، شماره 20 / 85 - 86 ، گفتگو با علّامه عسكرى با تلخيص و تصرّف .\r\n","page_name":" 133 ","page_number":133},
  {"content":"\r\n\r\n2 / 1 . دبيرستان پسرانه امام جواد عليه السلام روزانه\r\n3 / 1 . دبيرستان پسرانه امام جواد عليه السلام شبانه\r\n2 . مدارس بغداد الجديده\r\n3 . مدارس كاظمين عليهماالسلام\r\n1 / 3 . دبستان پسرانه امام كاظم عليه السلام روزانه\r\n2 / 3 . دبستان پسرانه امام كاظم عليه السلام شبانه\r\n3 / 3 . دبيرستان پسرانه امام كاظم عليه السلام شبانه\r\n4 / 3 . دبستان نمونه حضرت زهرا عليهاالسلام\r\n5 / 3 . دبيرستان دخترانه حضرت زهرا عليهاالسلام روزانه\r\n6 / 3 . مهد كودك حضرت زهرا عليهاالسلام\r\n7 / 3 . مركز تعليم بانوان\r\n4 . مدرسه‌هاى استان بصره\r\n1 / 4 . دبستان پسرانه امام صادق عليه السلام\r\n2 / 4 . دبيرستان پسرانه امام صادق عليه السلام شبانه\r\n3 / 4 . مركز تعليم بانوان ( اين مركز نظير نهضت سوادآموزى در ايران عمل مىكرد ) .\r\n4 / 4 . مركز تعليم آقايان ( اين مركز نظير نهضت سوادآموزى در ايران عمل مىكرد ) .\r\n5 . مدارس استان حلّه\r\n1 / 5 . دبيرستان پسرانه امام محمّد باقر عليه السلام\r\n6 . دبيرستان پسرانه امام حسن عليه السلام در شهر ديوانيّه\r\n7 . مركز تعليم بانوان در شهر نعمانيه واقع در استان كوت\r\n\r\n2 . افتتاح درمانگاه و طرح ساخت بيمارستان\r\nاز ديگر كارهاى ايشان در عراق افتتاح دو درمانگاه به نام « الرعاية الاسلاميه » بود كه يكى در بغداد در كرّاده شرقى در سال 1382 ه . ق . افتتاح شد و يكى هم\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nدر كاظمين كه جهت درمان طلّاب علوم اسلامى و زائران عتبات عاليات افتتاح شد . و همچنين حضرت استاد طرح ساخت بيمارستان بزرگى در بغداد را به نام « بيمارستان امام حسين عليه السلام » داشتند كه با خروج ايشان از عراق اين طرح متوقف شد .\r\n\r\n3 . تأسيس دانشكده اصول الدين\r\nدر آن زمان رسم تازه‌اى پديد آمده بود كه از نجف گاهى به كشورهاى اسلامى مبلّغ مىفرستادند و برخى از اين مبلّغين پس از تلاش‌هاى ناموفق به عراق برمىگشتند .\r\nحضرت استاد علّامه عسكرى به اين فكر افتادند كه به جاى اعزام مبلّغ به كشورهاى اسلامى از آن كشورها افرادى را به عراق بياورند و تربيت كنند ، بعد هم آن افراد براى تبليغ دين به كشورهايشان برگردند ، روى اين اساس دانشكده اصول الدين را در سال 1384 ه . ق . در بغداد تأسيس كردند . لذا براى اين كار حضرت علّامه با دو تن از دوستان به ديدار رئيس دانشگاه بزرگ بغداد « دكتر عبد العزيز الدورى » مىروند . اجازه تأسيس به دست او بود او از محقّقان طراز اول عراق شمرده مىشد مىفرمودند : ما در صندلىهاى كنار ميز رئيس نشستيم من بحث را با نقد از كتاب‌هاى تحقيقى دكتر دورى شروع كردم و چند نكته در اين باره گفتم . دكتر دورى از پشت ميز رياست بيرون آمده و در كنار ما نشست . آن وقت مسئله اجازه تأسيس دانشكده را مطرح كرديم او امتناع داشت من گفتم : اين در تاريخ خواهد ماند كه در عصر رياست دكتر دورى از او درخواست اجازه تأسيس دانشگاهى براى پيشرفت كشور گرفته شد و او ممانعت كرده و اجازه نداد اين سخن كار را تمام كرد و اجازه صادر شد در جلسه هيأت مديره اعضاء معتقد بودند كه در ابتداى سال تحصيلى دانشكده شروع به كار كند ؛ اما من گفتم در اين فاصله اگر رئيس جمهور عبد السلام عارف از جريان مطلع شود جلوگيرى خواهد\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nكرد اما اگر تابلوى دانشكده بالا رفت ديگر تعطيلى آن ممكن نيست بدين ترتيب دانشكده تأسيس شد .\r\nالبته طرح اصلى يك دانشگاه جامع بود و در مرحله اوليه به دو رشته اكتفا كردند ، يكى از شاگردان آن دانشكده كه امروزه استاد دانشگاه‌هاى ايران است مىگويد : در اين دانشكده درس‌هاى ما صرف ، نحو ، علوم بلاغى ، تاريخ ادبيات ، تفسير ، فقه و اصول ، فلسفه و منطق ، تاريخ و نقد تاريخ بود و اساتيد ما تركيبى از فضلاى روحانى و استادان دانشگاه‌ها بودند و اصولًا علّامه عسكرى كوشش مىكرد تا بهترين‌هاى حوزه و دانشگاه آن موقع را از مجامع مختلف عراق به دانشكده اصول الدين بياورد . « 1 » اين دانشكده اجازه اوليه يافت و شروع شد ؛ امّا امكان نداشت كه دولت فارغ التحصيل آن را پذيرش كند و به رسميت بشناسد .\r\nاستاد كوشيد كه از دانشگاه الازهر اعتبار دريافت كند كه آن هم با برخورد با تعصب از بين رفت ؛ اما سرانجام دانشگاه‌هاى خارجى قاهره ، بيروت و كمبريج شاگردان آن را در سطوح بالاتر قبول كردند به اين معنا كه كارشناس اين دانشكده به كمبريج رفت و دو مقاله كه در مجله دانشكده نوشته بود به همراه داشت تا وقتى كه ايشان از عراق هجرت مىكنند و يا بهتر بگوييم فرار مىكنند دو دوره دانشجو از اين دانشكده فارغ التحصيل شدند كه به چند تن از فارغ التحصيلان نامدار اين دانشكده اشاره مىكنيم :\r\n1 . آقاى نورى مالكى نخست وزير كنونى عراق .\r\n2 . آقاى دكتر خُضَيْر عبّاس وزير كنونى آموزش و پرورش عراق .\r\n3 . آقاى دكتر محمّد شمّرى رئيس دانشكده ادبيات دانشگاه مستنصريه .\r\nو چيزى كه نبايد از قلم بياندازيم دو مجله علمى در سطح دانشگاهى و دانش آموزى است كه هر دو ماه‌نامه بودند « رسالة الاسلام » از دانشكده اصول الدين و « المجتمع الاسلامى » از مدارس دانش‌آموزى انتشار مىيافت .\r\n\r\n\r\n","description":"","footnote":"\r\n( 1 ) . كيهان فرهنگى ، شماره 250 ، سال بيست و چهارم .\r\n","page_name":" 136 ","page_number":136},
  {"content":"\r\n\r\nمنبع مالى فعاليّت‌ها و كارهاى اجتماعى علّامه عسكرى جمعيت خيريه‌اى بود كه در بغداد تشكيل شد و مؤسس اوليه آن سيد هبة الدين شهرستانى مجتهد نامدار ايرانى الاصل عراق بود . مؤسسه مزبور در سال 1958 م به علّامه عسكرى واگذار گرديد . اين جمعيّت و صندوق خيريه وابسته به آن تمامى كارهاى خيريّه و فرهنگى خويش را بر اساس كمك‌هاى مردمى انجام مىداد و لا غير .\r\n\r\n4 . نمايندگى آيت اللّه العظمى حكيم رحمه‌الله در بغداد\r\n« بغداد خطّ مقدّم دفاع از كيان تشيع در جهان عرب بود و مركز اصلى كادرسازى غربىها در عراق در بغداد بود ، پايگاه تشكيل‌هاى قومى ، ملىگرا ، سوسياليست ، كمونيست ، روشنفكرى ، سكولار و غرب‌گرايى و سنّى و سلفى و صوفى و نصارى كه مدارس داشتند و بچه‌هاى مسلمانان در آنجا تعليم مسيحى مىآموختند . و . . . در بغداد بودند ، مراكز مهم دانشگاهى و انتشاراتى عراق نيز در بغداد بود ، حوزه نجف هم بايد حرفش را در بغداد مىزد ، همچنان كه حوزه آن روز قم هم بايد پاسخ شبهه‌ها را در تهران مطرح مىكرد ، لذا آيت اللّه حكيم رحمه‌الله به من مأموريت دادند كه به بغداد بروم . شرائط هر روز سخت‌تر مىشد ، كودتاى عبد الكريم قاسم و سقوط سلطنت در سال 1958 م ، كودتاى عبد السلام عارف در سال 1963 م و نخست وزيرى احمد حسن البكر و بالاخره كودتاى بعثىها در سال 1968 م و حاكميت مطلق حزب بعث بر عراق ، ليكن ما هم مرتبا شكل فعاليّت‌هاى فرهنگى و اجتماعى و سياسى را متناسب با شرائط تغيير مىداديم تا اينكه در سال 1389 ه . ق . به خاطر مبارزه با حزب بعث ( كه قصد دستگيرى مرا داشتند ) به بيروت رفتم ، ارتش عراق خانواده‌ام را ( كه قصد پيوستن به من را داشتند ) از مرز اردن به عراق برگرداندند ، در بيروت هم عمّال حزب بعث به دنبال ربودن من بودند ، من هم از لبنان به ايران آمدم » . « 1 »\r\n\r\n\r\n","description":"","footnote":"\r\n( 1 ) . مجله علوم حديث ، شماره 20 ، ص 86 - 88 ، گفتگو با علّامه عسكرى با تلخيص و تصرّف .\r\n","page_name":" 137 ","page_number":137},
  {"content":"\r\n\r\n\r\n5 . تأسيس حزب الدعوة الاسلاميه\r\nبينش و آگاهى حضرت استاد نسبت به زمانه و اهل زمانه خويش آن باعث شد تا ايشان در گرداب حوادث فرو نرود « 1 » و به فكر فرو رفتگانِ در اين گرداب باشد .\r\nزمانى در عراق حزب‌گرايى به اوج خود رسيده بود يعنى بعداز كودتاى عبد الكريم قاسم در تموز 1958 م از آنجا كه او حزبى در اختيار نداشت كوشيد كه بر احزاب چپ عراقى تكيه كند بدين ترتيب احزاب كمونيستى عراق در سطح جامعه به شدت مطرح شد و كمتر جوانى پيدا مىشد كه در حزبى نبوده باشد ، اين مسأله مخصوصا در بغداد محسوس بود . حضرت استاد براى مقابله با احزاب غرب‌زده و غرب‌گرا ، تصميم گرفتند كه حزبى را تشكيل دهند كه اين حزب با همكارى و همفكرى شهيد آيت اللّه سيد محمد باقر صدر رحمه‌الله و شهيد آيت اللّه سيد مهدى حكيم رحمه‌الله تشكيل شد .\r\nحضرت استاد در اين باره مىفرمايند :\r\n« جوان سيد عالم‌زاده‌اى را ديدم كه در يك حزب كمونيستى ثبت نام كرده بود ، يك روز از ايام ماه مبارك رمضان در خيابان او را ديدم ، به او گفتم : تو از اسلام چه [ بدى 
  ] ديدى كه از اسلام خارج شده‌اى و در حزب كمونيست ثبت نام كردى ؟\r\nگفت : من مسلمانم و الآن هم روزه هستم ؛ اما چون فكر مىكنم در اسلام طرحى براى حكومت و مقابله با استعمارگران وجود ندارد ! ! ما بايد يا حكومت كاپيتاليسم را بپذيريم و يا حكومت كمونيستى را ، و من حكومت كمونيستى را بهتر ديدم لذا به اين حزب پيوستم ، اين مسأله مرا به فكر واداشت كه استعمار شرق و غرب چگونه روى جوانان ما مستقيم يا غير\r\n\r\n\r\n","description":"","footnote":"\r\n( 1 ) . از امام صادق عليه السلام روايت شده : « العالم بزمانه لا تهجم عليه اللوابس » فردى كه به زمانه آگاه باشد حوادث بر او هجوم نمىآورند . ر . ك : اصول كافى ، ج 1 ، ص 26 ، كتاب العقل و الجهل .\r\n","page_name":" 138 ","page_number":138},
  {"content":"\r\n\r\nمستقيم كار مىكند ، و جوان‌هاى ما را شستشوى مغزى مىدهند كه اسلام ، برنامه‌اى در زمينه حكومت ندارد ، به عبارت ديگر دين از سياست جداست .\r\nدر همين ايّام بودكه شهيد سيّد مهدى حكيم رحمه‌الله نامه‌اى از طرف آيت اللّه شهيد سيّد محمّد باقر صدر رحمه‌الله آورد ، در نامه نوشته شده بود كه آقا سيّد مهدى [ حكيم 
  ] زبانِ من است ، هر چه او مىگويد حرف من است ، يادم هست ايشان موقعى كه مىخواست پيشنهاد آقاى صدر را مطرح كند مىلرزيد من به آقا سيّد مهدى حكيم گفتم بفرمائيد صحبت كنيد ، ايشان گفت : من و آقاى سيّد محمّد باقر صدر فكر كرديم و ديديم كه ما نيازمند حكومت اسلامى هستيم و آقاى صدر فرمودند اگر آقاى عسكرى قبول كنند ما قادريم اين كار را انجام دهيم و اگر نكرد ، نمىتوانيم .\r\nمن ديدم كه با اين آقايان در اين مسأله هم‌فكر هستم ، به سيد مهدى حكيم گفتم برو كه من براى انجام اين كار پشت سرت مىآيم . سيّد مهدى حكيم از اين تصميم فورى علّامه تعجب مىكند ، حضرت علّامه مىفرمايد : تعجّب نكن مدّتى است در اين موضوع ( حكومت اسلامى ) فكر مىكنم ولى كسى را پيدا نكردم تا پيرامون آن با او صحبت كنم . لذا جلسه‌اى را با حضور چند نفر از جوانان تشكيل داديم و در آن مجلس « حزب الدعوة الاسلاميه » را تأسيس كرديم ( 17 ربيع الأوّل 1377 ه . ق مطابق با 1957 م ) . 12 / 10 / 1957 م\r\nهدف اوّليه و اصلى اين حزب تشكيل حكومت اسلامى مقابله با احزاب سياسى غرب‌گرا بود ، ما شروع به كار كرديم و آيت اللّه العظمى حكيم رحمه‌الله از ما و حزب حمايت مىكردند ، جوانان به ما ملحق مىشدند ؛ امّا استعمار در مقابل ما ، حزب بعث را روى كار آورد و زمانى كه صدام حسين به حكومت رسيد دستور داد هر كسى كه در حزب الدعوه بود بايد اعدام شود ولو اينكه قبلًا در اين حزب بوده . » « 1 »\r\n« يكى از دوستان ما ( عبد الصاحب دُخيّل ) در حزب الدعوه ، پس از خطرات و مشكلاتى كه به طور جدّى براى حزب پديد آمده بود به صورت مخفيانه مشغول كار شد و براى ادامه فعاليّت مغازه‌اى باز كرده بود ، مغازه او مركز ارتباط حزبى شد ؛ ولى حزب بعث جاسوسى را در لباس شاگردى به مغازه او\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه . و نيز ، ر . ك : محمّد باقر ، صدر السيرة و المسيره ، ج 1 ، ص 255 .\r\nو مصاحبه با علّامه عسكرى در مجله شاهد ياران ، ش 18 ، ص 20 و 21 .\r\n","page_name":" 139 ","page_number":139},
  {"content":"\r\n\r\nفرستاد ، اين شخص هم تمام گزارشات را به استخبارات صدام مىرساند روزى همين شاگرد مغازه ، در لباس مأمور دولت براى بازداشت عبد الصاحب دخيل به مغازه آمد و ايشان را گرفتند و به زندان انداختند ؛ اما او به چيزى اعتراف نكرد ، به همين خاطر او را در حوض اسيد نيتريك انداختند و شهيد كردند » « 1 » . « 2 »\r\n\r\n6 . تشكيل « ابناء ثورة العشرين\r\n» زمانى در زير ساختمان حرم مبارك حضرت حسين عليه السلام و حضرت عباس عليه‌السلامآب افتاده بود . دولت هم رسيدگى نمىكرد ، اداره اوقاف دست اهل سنت بود و آنها در اين زمينه‌ها اصلًا دلسوزى نمىكردند ، حضرت علّامه عسكرى در اينجا با همكارى چند نفر ، به فكر ايجاد مؤسسه‌اى به نام « جمعية العتبات المقدّسة » مىافتند ، پس از انجام كارهاى مقدّماتى با چند تن از علماء و بزرگان شيعه خدمت آيت اللّه العظمى سيد محسن حكيم رحمه‌الله مىرسند تا ايشان حمايت و مساعدت‌هاى لازم را از اين مؤسسه بنمايند . حضرت آيت اللّه العظمى حكيم رحمه‌الله اين گروه را مورد خطاب قرار داده و آنان را به تشكيل يك حركت سياسى براى دست‌يابى به حكومت اسلامى ترغيب مىنمايند .\r\nحضرت استاد در همان جلسه به حضرت آيت اللّه العظمى حكيم عرض مىكنند كه : « ما قيام مىكنيم و حركت سياسى درست مىكنيم » ، اين حركت سياسى به نام « ابناء ثورة العشرين » نام‌گذارى شد و علّت نام‌گذارى هم اين بود كه در سال 1920 م مرحوم آيت اللّه ميرزا محمد تقى شيرازى رحمه‌الله عليه انگليس قيام كردند و خواستار استقلال عراق شد و چون كه در سال 1920 م اين قيام صورت گرفت به ثورة العشرين معروف گرديد « 3 » . « 4 »\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه .\r\n( 2 ) . براى اطلاع بيشتر درباره حزب الدعوه به كتاب حزب الدعوة الاسلاميه صلاح الخرسان ، مراجعه كنيد .\r\n( 3 ) . مصاحبه با علّامه عسكرى در برنامه ديدار با فرزانگان ، سال 1380 ه . ش . ( با تصرّف ) .\r\n( 4 ) . حضرت علّامه در حاشيه اين مطلب مرقوم داشتند : « آية اللّه حكيم رحمه‌الله به ما خطاب كردند و فرمودند « انتم وجوه الشيعه فكروا للشيعه » مقصود ايشان اين بود كه برويد سعى در گرفتن حكومت باشيد .\r\n","page_name":" 140 ","page_number":140},
  {"content":"\r\n\r\n\r\n7 . رسيدگى به امور مردم\r\nحضرت استاد با تمامى مشكلات و كارهاى علمى ، سياسى ، فرهنگى و اجتماعى كه تمامى اينها در راستاى خدمت به خلق و هدايت جامعه صورت گرفته است ، هيچ وقت از امور اجتماعى و اقتصادى مردم غافل نبود . و يك صندوق و مؤسسه خيريه را به نام « الرعاية الاسلاميه » تأسيس كردند ، تا به فقرا و ايتام و مساكين و نيازمندان رسيدگى شود ، نظير كارى كه امروزه توسط كميته امداد امام خمينى رحمه‌الله انجام مىگيرد ، توسّط آن مؤسسه خيريه در حد محدودى صورت مىگرفت .\r\nاز ديگر كارهاى علّامه عسكرى جلوگيرى از نفوذ نصرانىها در محلّه‌هاى شيعيان بغداد بود .\r\nحضرت استاد در اين زمينه مىفرمايند :\r\n« كرّاده شرقى در بغداد محله خوب شيعيان بغداد بود ، تجّار نصارى كم‌كم داشتند خانه‌هاى شيعيان را مىخريدند ، من دلّال‌هاى خانه را جمع كردم و گفتم در فسلطين ، اسرائيلىها خانه‌ها را به تدريج از مسلمانان خريدند و آنها را بيرون كردند ، شما هم مواظب باشيد كه در اين جا اين اتفاق رخ ندهد ، آن مقدار پولى را كه تجّار نصارا به شما ( به عنوان حق دلالى ) مىدهند من به شما مىدهم ؛ اما شما به اين تجار ، خانه نفروشيد ، آنها گفتند ما ديگر به نصرانىها خانه نمىفروشيم و ديگر به نصرانىها خانه فروخته نشد » . « 1 »\r\n\r\n8 . تأسيس « جماعة علماء بغداد و الكاظميه\r\n» حضرت استاد علّامه عسكرى آن روزها در رأس سياست شيعه در عراق ، قرار داشتند و جماعة علماء بغداد و الكاظميه را اداره مىكردند ، اعضاى [ اصلى 
  ] جماعت : حضرت آيت اللّه سيد اسماعيل صدر رحمه‌الله و حضرت آيت اللّه سيد مهدى حكيم رحمه‌الله و حضرت آيت اللّه سيد هادى حكيم رحمه‌الله و حضرت آيت اللّه شيخ على الصغير رحمه‌الله بودند . « 2 »\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى حضرت علّامه .\r\n( 2 ) . مجله علوم حديث ، شماره 2 ، ص 102 ، گفتگو با علّامه عسكرى .\r\n","page_name":" 141 ","page_number":141},
  {"content":"\r\n\r\n\r\n9 . انتشار خبر فاجعه كشتار مدرسه فيضيه\r\nحادثه خونين مدرسه فيضيه قم كه در روز دوم فروردين ماه 1342 هجرى شمسى رخ داد . يكى از عوامل مؤثر در به ثمررسى انقلاب اسلامى در آينده بود ، حضرت علّامه عسكرى گر چه در آن سال‌ها در ايران نبودند و در عراق در خطّ مقدّم دفاع از كيان تشيّع قرار داشتند ؛ اما از حوادث ايران غافل نبودند و در آگاهى دادن به مردم شيعه عراق نسبت به حوادث كشور ايران كوشش‌هاى فراوانى كردند ، حضرت استاد در اين زمينه مىفرمايند :\r\nپس از حادثه كشتار مدرسه فيضيه ، دستوردادم تا آيه شريفه « وَلَا تَحْسَبَنَّ الَّذِينَ قُتِلُواْ فِى سَبِيلِ اللَّهِ أَمْوَ تَا بَلْ أَحْيَآءٌ عِندَ رَبّهِمْ يُرْزَقُونَ » را به عنوان شعار بر پارچه‌ها نوشتند و در تمام بغداد نصب كردند ، در بغداد ( مراسم ختم را سه شب مجلس مىگيرند ) در حسينيه‌اى كه نماز مىخواندم كه در محله شيعيان كرّاده شرقيه بغداد بود ) سه شب ختم گرفتم و پس از آن براى سفر حج ابتدا به بَيْتُ المَقْدِس و سوريه رفتم و در آنجا قضيه مدرسه فيضيه را مطرح كردم در اردن و مكه نيز با علماء آنها صحبت كرده و حادثه خونين مدرسه فيضيه را بيان كردم . « 1 »\r\n\r\n10 . ملاقات با امام خمينى رحمه‌الله در دوران تبعيد\r\n« بعد از تبعيد امام خمينى به عراق به محض ورود ايشان به بغداد با دو نفر از دوستان ( شهيد حاج عبدالصاحب دخيّل و شهيد محمّد هادى السُبيتى ) به ديدار ايشان رفتيم و در كاظمين عرض خدمت كرديم . اتفاقا آن روز كس ديگرى نيامده بود ، من عرض كردم : چه دستورى مىفرمائيد ؟ و چه كمكى از ما بر مىآيد ؟ ايشان فرمودند : قصد ماندن در كاظمين را ندارم و به نجف مىروم . البته بعد از اين سه بار ديگر در نجف به ملاقاتشان رفتم [ و چون كه من در رأس مبارزين سياسى در عراق قرار داشتم ، صلاح نمىديدم خيلى با امام رحمه‌الله ارتباط برقرار كنم ؛ زيرا براى ايشان مشكل ايجاد مىكرد 
  ] شبانه به ديدارشان مىرفتم ، يك بار درباره اوضاع يكى از شهرهاى ايران [ با مرحوم امام 
  ] گفتگو\r\n\r\n\r\n","description":"","footnote":"\r\n( 1 ) . مصاحبه با علّامه عسكرى در برنامه ديدار با فرزانگان ، سال 1380 ه . ش .\r\n","page_name":" 142 ","page_number":142},
  {"content":"\r\n\r\nكرديم من از عالم آن شهر ( كه حالا مرحوم شده ) شكايت كردم امام رحمه‌الله هم فرمودند : بدى اوضاع آن شهر از همان عالم است . آن شب حاج شيخ نصر اللّه خلخالى هم بود بعد از خداحافظى ، در صحن حيات منزل امام رحمه‌الله ديدم كه فقط يك لامپ صد روشن است ، به حاج شيخ نصر اللّه گفتم : چرا به اوضاع اين خانه رسيدگى نمىكنيد ؟ گفت : امام خودشان قبول نمىكنند » . « 1 »\r\n\r\n11 . حمايت از انقلاب اسلامى در ايران\r\nحضرت استاد علّامه عسكرى در دفاع از اسلام و تشيع و مبارزه با طاغوتيان حدود و ثغور جغرافيائى را كنار گذاشتند و پرچم و صاحب آن را كه در دفاع از دين برافراشته شده بود ، حمايت مىكرد .\r\nانقلاب اسلامى ايران و حكومت اسلامى در ايران از آرزوها و اهداف حضرت علّامه عسكرى بود ، لذا از لحظه شروع اين نهضت در سال 1342 ه . ش .\r\nلحظه‌اى نه در اين نهضت و نه در رهبر اين قيام ( امام خمينى رحمه‌الله ) شك و ترديدى نداشت و همواره مدافع و حامى اين قيام بودند ، نامه‌ها و اعلاميه‌هاى ايشان ، بهترين شاهد بر اثبات اين مدعاست ، كه توجّه شما را به برخى از اين نامه‌ها جلب مىنماييم :\r\nدر سال 1383 ه . ق . و 1342 ه . ش . كه امام خمينى در مدرسه فيضيه با سخنرانى خود چراغ انقلاب را روشن كردند اينجانب در يكى از حسينيه‌هاى محله شيعيان بغداد ( كرّاده شرقيه حسينيه آل مباركه ) امام جماعت بودم ، و چندين خدمات فرهنگى براى پرورش جوانان داشتم .\r\nپس از برخورد و كشتار رژيم پهلوى سه شب در آن حسينيه براى شهداى فيضيه مجلس ختم « 2 » اقامه كردم و در خيابان‌هاى بغداد پلاكاردهايى زديم كه روى آن نوشته بود « وَلَا تَحْسَبَنَّ الَّذِينَ قُتِلُواْ فِى سَبِيلِ اللَّهِ أَمْوَ تَا بَلْ أَحْيَآءٌ عِندَ رَبّهِمْ يُرْزَقُونَ » . « 3 »\r\n\r\n\r\n","description":"","footnote":"\r\n( 1 ) . مجله علوم حديث ، شماره 20 ، ص 102 ، گفتگو با علّامه عسكرى با تصرّف .\r\n( 2 ) . مجلس ختم را در عراق سه روز مىگذاشتند و از يك ساعت به غروب شروع مىشد و بعد از نماز مغرب و عشاء دو ساعت ديگر ادامه مىدادند .\r\n( 3 ) . سوره آل عمران ، آيه 169 .\r\n","page_name":" 143 ","page_number":143},
  {"content":"\r\n\r\nو از مرحوم آيت اللّه سيد اسماعيل صدر خواستم در حسينيه‌شان ( در كاظمين ) بعد از ختم ما ختم بگذراند . پس از آن به سفر حج مشرف شدم . در مدينه مرحوم حاج سيّد احمد لواسانى كه به نمايندگى از آقايان مراجع در موسم حج مىآمدند به من گفتند : حضرت آيت اللّه خمينى نوشته‌اى فرستادند كه از روى آن بنويسم آن نوشته را به عربى روز ترجمه نمودم و گفتم بفرستيد جدّه دستگاه تكثير بخريد و تكثير كنيد و بياوريد مكه ، در شب مشعر كه حاجيان در مشعر هستند به ده نفر نخاولى - شيعيان اهل مدينه - مىدهيم شبانه براى حاجيان پخش كنند .\r\nدر آن سفر ( سال 1382 ه . ق . ) در هر ملاقاتى فاجعه مدرسه فيضيه را بيان مىكردم از قبيل ديدار از الجامعة الاسلامية در مدينه و سران مسلمان‌ها كه به حج آمده بودند مانند : آقاى مودودى ، و آقاى ندوى ، و سران حزب اخوان المسلمين .\r\nدر عصر هفتم ذى الحجه آقاى حاج سيد احمد لواسانى سراسيمه به ملاقات من آمدند ، و فرموند : آقاى حاج شيخ محمّد صادقى در خانه خدا دسته‌اى از آن نشريه را پخش كرده و پليس او را دستگير كرد .\r\nگفتم فعلًا تا روز عيد نمىتوانيم كارى بكنيم از پليس سعودى سؤال كردم كسى كه در خانه خدا خلاف كرده باشد كجا زندانى مىشود ؟ مكانش را نشان دادند نزديك خانه خدا بود . فضاى زندان قريب به چهار متر در ده متر بود . پشت ميله‌هاى آهنى بلند ، آقاى حاج شيخ محمّد صادقى را ديدم ايستاده و ميله‌ها را در دست داشت . گفتم : اين چه كارى بود كرديد ؟ !\r\nگفت : شد ! حالا مىترسم مرا به حج نبرند . گفتم : نترس تو را حج خواهند برد .\r\nبه آقاى لواسانى گفتم : شما صبح روز عيد قربان علماء ايران را جمع كنيد و ما علماء عراق را خبر مىكنيم و با هم نزد وزير حج مىرويم و از او آزادى آقاى صادقى را مىخواهيم .\r\nاز بعثه حج آيت اللّه حكيم رحمه‌الله كه توسط آقا زاده ايشان آقاى سيّد مهدى حكيم و عموزاده‌شان سيد هادى حكيم بود خواستم كه علماء عراق را بياورند .\r\nروز عيد اينجانب با علماء عراق كه در ميانشان آقاى سيّد مهدى حكيم ، آيت\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاللّه‌زاده حكيم بود و آقاى لواسانى با علماء ايران مجتمعا رفتيم به ملاقات وزير حج و اوقاف به عنوان تبريك عيد و آزادى آقاى صادقى را خواستيم در پاسخ گفت : نظر در اين امر از وظيفه كارى من بالاتر است برويد ولى عهد را ببينيد ! .\r\nدر آن زمان ملك فيصل ولى عهد بود . ما به سمت خيمه فيصل ( ولى عهد ) رفتيم خيمه سلطنتى بزرگى بود يك سمت علماء ايران بر كرسىها نشستند و سمت ديگر علماء عراق . اينجانب و سيّد مهدى حكيم ( كه هنوز در لباس احرام بود ) بر صندلىهاى دو طرف فيصل نشستيم . پس از تبريك عيد به فيصل از خدماتى كه دولت سعودى براى رفاه حاجيان انجام داده بود تقدير و تشكر كردم . پس از آن گفتم خداوند درباره منافع حج مىفرمايد : « لّيَشْهَدُواْ مَنَفِعَ لَهُمْ » . « 1 »\r\nو گفتم : در اين سفر « لِيَشْهَدُواْ مَنَفِعَ لَهُمْ » را مشاهده كردم . مسلمان‌ها كه گرفتار ظلم حكومت‌هاى خودشان هستند به مسلمان‌هاى ديگرى كه به حج مشرف مىشوند درد دل مىكنند و خود ديدم يك نفر از اهل يمن بالاى منبرى ايستاده بود و فرياد استغاثه از جمال عبد الناصر مىزد كه در آن زمان به يمن ارتش برده و با ايشان جنگ مىكرد .\r\nفيصل گفت : « يا مسلمون انتم مو خوش اوادم لا تشتكوا من حكومات بلادكم انتم ما تعملون بالاسلام ! « 2 » « إِنَّ اللَّهَ لَا يُغَيّرُ مَا بِقَوْمٍ حَتَّى يُغَيّرُواْ مَا بِأَنفُسِهِمْ » . « 3 »\r\nگفتم : صح إنّنا كنّا موخوش اوادم ما نعمل بالإسلام وكان بيننا و بين حكومات بلادنا صفاء لكن عندما أردنا أن نغيّر ما بأنفسنا و نعمل بالإسلام وقع الخلاف بيننا و بين حكومات بلادنا . « 4 »\r\nدر نتيجه اين گفتگوها آقاى صادقى آزاد شد » .\r\n\r\n\r\n","description":"","footnote":"\r\n( 1 ) . سوره حج ، آيه 28 .\r\n( 2 ) . يعنى اى مسلمان‌ها شما آدم خوبى نيستيد از حكومت‌هاى خود شكايت نكنيد . شما خود به اسلام عمل نمىكنيد .\r\n( 3 ) . سوره رعد ، آيه 11 .\r\n( 4 ) . صحيح است كه ما آدم‌هاى خوبى نبوديم و به اسلام هم عمل نمىكرديم ، لذا بين ما و حكومتمان مشكلى نبود اما حالا تغيير حالت داديم و مىخواهيم به اسلام عمل كنيم . حال بين ما و حكومتمان جنگ شده است .\r\n","page_name":" 145 ","page_number":145},
  {"content":"\r\n\r\n\r\nاسناد منتشر نشده در جهت حمايت از انقلاب و نهضت امام خمينى رحمه‌الله\r\n« 1 »\r\n\r\nسند يكم : تلگراف علماء عراق در استنكار زندانى كردن امام خمينى رحمه‌الله\r\nدر زمانى كه حكومت طاغوت ، در ايران امام خمينى را با علماء ديگر زندانى كرده بود اينجانب با علماء كاظمين جلسه‌اى ترتيب دادم و سرانجام تلگراف آينده را نوشتم و آقايان امضا كردند و به امام در زندان تهران تلگراف نمودم .\r\nو هدف از اين تلگراف آن بود كه دولت طاغوت درك كند كه ايشان تنها در ايران مرجع تقليد نيستند و مسلمانان جهان كار زشت آنها را استنكار مىنمايند !\r\n\r\n\r\n","description":"","footnote":"\r\n( 1 ) . براى مشاهده اصل دستنويس سندها ، به بخش پيوست مراجعه كنيد .\r\n","page_name":" 146 ","page_number":146},
  {"content":"\r\n\r\n\r\nسند دوم : تلگراف به شوراى تركيه\r\nزمانى كه امام را به جمهورى تركيه تبعيد كردند از آقايان اساتيد و طلاب مدرسه مرحوم آيت اللّه بروجردى در نجف اشرف تلگراف آينده را به مجلس شوراى تركيه گرفتم و فرستادم .\r\n\r\nمتن تايپ شده سند دوم : آنكارا - مقام منيع مجلس شوراى ملى\r\nبا تقديم مراتب احترام همانطور كه مىدانيد مفتى شيعه و زعيم دين حضرت آيت اللّه آقاى خمينى در خاك تركيه بازداشت شده‌اند و معلوم است كه بازداشت معظم له در تركيه در اثر پيمانى است كه دولت ايران با دولت تركيه بسته است .\r\nهيأت علميه نجف چون دولت معظم تركيه را قانونى مىداند ، لذا سؤال مىكند :\r\nمگر آيت اللّه آقاى خمينى بر خلاف مصالح دولت تركيه اقدامى كرده‌اند كه بايستى تا اين حدّ در دولت همجوار ما تركيه محدود و غير آزاد باشند ، تا آنجا كه نگذارد كسى ايشان را ببيند ؟ و همواره سعى كند كه اصل بازداشت ايشان را مخفى نمايد ؟\r\nو يا مگر دولت تركيه قوّه مجريه ايران است كه تا اين اندازه مأمورين دولت ايران در آن كشور مؤثر و نافذ باشند ؟ !\r\nبازداشت آيت اللّه خمينى در تركيه مشهور شده است مسلمان جهان مىدانند كه ايشان ميهمان دولت تركيه شدند شما نبايستى راضى شويد كه با ميهمان اين گونه رفتار بنمايند آن هم چه ميهمانى كه مرجع عالى قدر مسلمانان هستند ! .\r\nاكنون تمام ملت ايران از دولت ايران در اثر اين عمل سخت ناراضىاند و براى شما خوب نيست كه از دولت معظم تركيه هم برنجند .\r\nدر خاتمه هيأت علمى نجف انتظار دارند كه نمايندگان محترم كشور تركيه واسطه اصلاح شده و سبب آزادى حضرت آيت اللّه العظمى خمينى اين شخصيت بزرگ جهانى گردند .\r\n5 / 2 / 65 مطابق سوم شوال 84 [ مطابق با 16 / 11 / 1343 [\r\nنجف اشرف مدرسه حضرت آيت اللّه العظمى بروجردى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nسند سوم : تلگراف به رئيس جمهور تركيه\r\nدر زمانى كه دولت طاغوت ، حضرت امام خمينى را به تركيه تبعيد كرد ، تلگراف پيوست را گرفته و به رئيس جمهور تركيه تلگراف نمودم .\r\n\r\nمتن تايپ شده سند سوم\r\n\r\nمتن تلگراف علماء اعلام و حجج اسلام بغداد و كاظمين به رئيس جمهورى تركيه\r\nحضرت رئيس جمهور محترم تركيه - آنكارا\r\nپس از سلام حضرت آيت اللّه العظمى آقاى حاج سيد روح اللّه خمينى كه يكى از بزرگ‌ترين علماء شيعه مىباشند از ايران به كشور شما تبعيد شده‌اند . مسلمانان جهان چشم به راه خبر سلامتى و اطلاع از وضع زندگى ايشان‌اند و از دولت تركيه انتظار دارند كه مقدم اين ميهمان عظيم الشأن را گرامى داشته و آن گونه كه مناسب مقام رفيع و مرتبه بلند حضرت آيت اللّه است از ايشان پذيرائى نمايند .\r\nعلى الزنجانى - على نقى الحيدرى - جعفر شبّر - اسماعيل الصدر - السيّد محمّد هادى الصغير - محمّد طاهر الحيدرى الحسنى - سيّد هاشم الحيدرى - محمّد مهدى الحكيم - محمّد الحيدرى - عبّاس الحيدرى - محمّد على السيّد اسد اللّه الحيدرى - عبد المطلب الحيدرى - محسن الحيدرى - مرتضى العسكرى - مهدى الكاظمى - محمّد حسن آل ياسين - على الصغير .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nسند چهارم : اقدام تجار بازار تهران در امر رأىگيرى براى قانون اساسى جمهورى اسلامى ايران\r\nرفتن عده‌اى از آقايان بازرگانان محترم بازار به قم و گفتگويشان با حضرت امام خمينى رحمه‌الله و ساير مراجع در امر رأى دادن به قانون اساسى و گرفتن تلگراف از آقايان مراجع به وسايل ارتباط جمهى كه تفصيل آن به قلم حاج احمد آقاى كاشانى نوشته شده و در سند پنجم آمده است .\r\n\r\nمتن تايپ شده سند چهارم\r\nبسم اللّه الرحمن الرحيم\r\nالحمد للّه رب العالمين والصلاة على محمّد و آله الطيبين الطاهرين\r\nاينجانب احمد كاشانى وحيد فرزند مرحوم حاج محمود بر آن شدم كه تاريخ تأسيس مجمع العلمى الاسلامى و نام آقايان مؤسسين آن و خدمات فرهنگى و اجتماعى و سياسى مجمع را براى ثبت در تاريخ در اين چند صفحه بنگارم .\r\nاولًا : تأسيس مجمع و آقايان مؤسسين .\r\nدر حدود سال 1355 شمسى هجرى آية اللّه علّامه العسكرى با اينجانب مشورت نمودند و با مشورت بنده آقايان مؤسسين را انتخاب نمودند جز آقاى حاج غلامحسين صاحب را كه خود ايشان سابقه آشنايى داشتند و ايشان نيز پس از يكسال مرحوم شدند و نيز مرحوم آقاى اردكانيان را كه در همسايگى ايشان بودند و خود ايشان مىشناختند . آقايان مؤسسين غير از جناب علّامه العسكرى و اينجانب عبارت بودند از مرحوم حاج قاسم همدانى دوست مشتركمان و مرحوم حاج يوسف شالچيان و مرحوم آقاى حاج على اردكانيان .\r\nپس از مدتى اعضاء مؤسس ساختمانى براى مجمع خريدارى نمودند و اساسانامه را تنظيم و به ثبت رسانيدند و در پايان عينا آورده مىشود .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nثانيا : كارها و خدمات مجمع .\r\nالف - كارها و خدمات فرهنگى :\r\n1 - در مدت 14 سال دوره كتاب‌هاى مقدماتى حوزه‌هاى علميه را تأليف و بعضى را تنظيم و چاپ نموده ، ليست آن را در پايان ذكر مىنمائيم .\r\n2 - دو حوزه علميه در افريقا تأسيس نموده يكى از آنها در سنگال افريقائى در زير نظر حجت الاسلام شيخ عبد المنعم زين و دومى را زير نظر يكى از طلاب آفريقا كه تحصيلات خود را در حوزه علميه قم انجام داده بود .\r\n3 - دو نفر از علما فرستاده شدند براى انتخاب مبلغين ايشان بيست و پنج نفر از كشورهاى بنگلادش و آفريقا انتخاب نموده و در حوزه علميه اسلام آباد پاكستان زير نظر جناب حجت الاسلام شيخ محسن على تحصيل علم مىنمودند .\r\n4 - فرستادن مبلغين به تركيه و جبال علويين در سوريا و آوردن شش طلبه از تركبه به حوزه علميه قم .\r\n5 - فرستادن كتاب‌هاى درسى چاپ شده مجمع به حوزه‌هاى علميه آفريقا و هند و پاكستان .\r\nب - خدمات سياسى :\r\nآن زمان كه بنيان‌گذار جمهورى اسلامى ايران حضرت آيت اللّه العظمى امام خمينى رضوان اللّه تعالى عليه به پاريس تشريف بردند ، مؤسسين مجمع و هيئت ادارى آن جلساتى براى خدمت‌گزارى به اين انقلاب مهم اسلامى تشكيل مىدادند كه بعضى از آن به شرح زير است :\r\n1 - آنگاه كه به دستور امام كارگران صنعت نفت اعتصاب كرده و دست از كار كشيدند و مشكل كمبود نفت در داخل كشور به وجود آمد پس از مشورت بين اعضاء مجمع تصميم بر آن شد به محضر امام عرض شود كه : كارگران نفت را به اندازه مصرف داخلى ايران آماده سازند و اين پيغام را توسط آقاى حاج سيد رضا\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nغروى كه در بازار تهران بودند و هر شب با حضرت امام ارتباط داشتند خدمت اما عرض كرد و ايشان دستور دادند كه كارگران ، نفت به اندازه مصرف داخل كشور استخراج نمايند .\r\n2 - آنگاه كه امام دستور اعتصاب كارگران برق را دادند آقاى اردكانى [ به امام 
  ] خبر دادند چنانچه بيست و چهار ساعت برق خاموش شود موتورها خراب مىشود . امام دستور دادند در شبانه روز چند ساعت به نوبت موتورهاى برق كار كند تا اندازه‌اى كه خراب نشود و چنين شد و . . . .\r\n\r\n12 . تأسيس مجمع علمى اسلامى\r\nحضرت استاد پس از سال‌ها مبارزه سياسى و فعاليّت‌هاى علمى و اجتماعى و فرهنگى ، با روى كار آمدن حزب بعث تحت تعقيب واقع شد ، لذا از عراق به لبنان رفتند و در لبنان نيز عمّال حزب بعث قصد ربودن ايشان را داشتند كه ايشان به ايران هجرت كردند .\r\nحضرت استاد در ايران تمامى همّت خويش را بر تحقيق و تأليف گذاشتند تا تأليفاتشان را به اتمام برسانند و در عين حال به خدمات فرهنگى و اجتماعى نيز پرداختند . چنان كه در سال 1398 ه . ق . « مجمع علمى اسلامى » را تأسيس نمودند و به تنظيم كتب دروس حوزوى پرداختند ، كه ليست كتاب‌ها در بخش تأليفات خواهد آمد .\r\nاين مؤسسه مىكوشيد كه اولًا در حد مقدور به جمع مخطوطات قديمى از كتاب‌هاى علمى علوم مختلف اسلامى از تمام نقاط جهان بپردازد و اولين حركت در اين زمينه با انتقال تصوير كتاب‌هاى مهم علوم اسلامى از كتاب خانه ظاهريه دمشق انجام شد « 1 » ثانيا در نظر داشت تمام اطلاعات موجود در مصادر اسلامى را به رايانه منتقل كرده و در دسترس همه طالبان در سراسر عالم قرار دهد و اين\r\n\r\n\r\n","description":"","footnote":"\r\n( 1 ) . نسخ عكس‌بردارى شده امروز در كتاب‌خانه دانشكده اصول الدين در تهران وجود دارد .\r\n","page_name":" 151 ","page_number":151},
  {"content":"\r\n\r\nمربوط به زمانى است كه رايانه و قدرت و وسعت كاربرد آن در ايران چندان شناخته نبود .\r\n\r\n13 . افتتاح دانشكده اصول الدين\r\nاز ديگر كارهاى حضرت استاد در ايران ، افتتاح دانشكده اصول الدين بود كه الآن در سه شعبه تهران ، قم و دزفول ، دانشجويان دختر و پسر در مقاطع مختلف تا كارشناسى ارشد و دكترا مشغول به تحصيلند .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nبخش پنجم : تأليفات\r\n\r\n","description":"","footnote":"","page_name":" 153 ","page_number":153},
  {"content":"\r\n . \r\n","description":"","footnote":"","page_name":" 154 ","page_number":154},
  {"content":"\r\n\r\nحضرت استاد در كنار تمامى اشتغالات فرهنگى و سياسى و اجتماعى ، چه در عراق و چه در ايران به تحقيق و تأليف كتاب‌هاى گوناگون در راستاى هدايت جامعه مشغول بودند . حاصل اين تحقيقات علمى ، دگرگونى و هموار نمودن راه‌هاى شناخت معارف اسلامى بود و نگاه‌هاى محققين و تشنگان حقيقت را متوجه مكتب اهل بيت عليهم‌السلام نمود .\r\nحضرت استاد در اين زمينه مىفرمايند :\r\n« هر تحقيقى براى نگارش يك تاريخ صحيح از صدر اسلام ( يعنى از آغاز دعوت تا پايان عصر ائمه ) و به خصوص شكل‌گيرى تشيّع و مكتب اهل بيت عليهم‌السلام به يك گردنه‌اى از احاديث و روايات مشهور و مقبول در نزد قاطبه مسلمان‌ها و مورخان و سيره‌نويسان و محدّثان مىرسيد كه اين روايات از نظر من اعتبار و علميّت و استناد لازم را نداشتند و از يك دستِ تحريف‌گر در تاريخ اسلام خبر مىدادند ، دستى كه مكتب اهل بيت عليهم‌السلام را به حاشيه رانده بود ، پرده‌بردارى از اين واقعيت بناهاى رفيعى را كه برخى مورّخان بزرگ اهل سنّت ، نظير طبرى برافراشته بودند متزلزل كرد . . . .\r\nاينجا بود كه به حمد اللّه زحماتم نتيجه داد و نگاه‌ها را متوجه مكتب اهل بيت عليهم‌السلام و حوزه شيعه كرد ، كتاب‌هائى از قبيل عبد اللّه بن سباء ، صد و پنجاه صحابى ساختگى ، احاديث عايشه ، بارها در قاهره و بيروت با اجازه و بدون اجازه من چاپ شدند ، علماء و اساتيد اهل سنّت بر آنها مقدّمه يا نقد نوشتند و به زبان‌هاى مختلف هم ترجمه شدند و تصوّر مىكنم به خواست خدا تأثيرى بر جريان تفكر اسلامى داشته‌اند » . « 1 »\r\n\r\n\r\n","description":"","footnote":"\r\n( 1 ) . مجله علوم حديث ، شماره 20 ، ص 89 - 88 ، گفتگو با علّامه عسكرى با تلخيص و تصرّف .\r\n","page_name":" 155 ","page_number":155},
  {"content":"\r\n\r\n\r\nويژگيهاى تأليفات استاد\r\nكارهاى علمى و تحقيقى حضرت علّامه عسكرى داراى چند ويژگى است :\r\nاولين ويژگى كه در تمامى كتاب‌ها و نوشتجات ايشان به چشم مىخورد ، دورى از تعصّب و يك جانبه‌انديشى است .\r\nدومين ويژگى تمامى آثار ايشان رجوع به امهات مصادر و متون دستِ اوّل مىباشد ، تا آنجا كه هرگز در طرح اوليه مباحث خود به كتاب‌هائى كه از قرن پنجم به بعد نگاشته شده ، به عنوان تنها متن موردِ استناد تكيه نمىكنند و ضمنا سعى دارند كه در همان متون دست اوّل نيز به كتاب‌هائى رجوع كنند كه مورد تأييد كامل قوم باشد .\r\nسومين ويژگى ممتازى كه تمامى نوشتجات علّامه عسكرى دارد ، كثرت و فراوانى مصادر و منابع و مدارك مورد استناد مىباشد . « 1 »\r\n\r\nآغاز و انگيزه تأليف\r\nحضرت استاد در مورد شروع به تأليفاتشان مىفرمايند : « 2 »\r\nدر بحث اجتهادى عروة الوثقى متوجه شدم كه ادله فقهى ما روايات قولى است ؛ اما از سيره عملى پيامبر و اهل بيت عليهم‌السلام استفاده نشده است . به اين فكر افتادم كه مستدركى بر وسائل الشيعه بنويسم و سيره پيامبر صلى الله عليه و آله و اهل بيت عليهم‌السلام را به عنوان استدلال فقهى بياورم ، در ابتدا فكر كردم كه ما مسلمان‌ها شيعه و سنّى در سيره پيامبر صلى الله عليه و آله با هم اختلافى نداريم ، جنگ بدر است و احد و خندق و هجرت و . . . .\r\nپس بهتر است در سيره پيامبر صلى الله عليه و آله به كتب همه مسلمان‌ها مراجعه كنم و اسمش را بگذارم لواء الحمد ، در نظر داشتم كه ما مسلمان‌ها تا مىتوانيم بايد متحد\r\n\r\n\r\n","description":"","footnote":"\r\n( 1 ) . نقش عايشه در تاريخ اسلام ، مقدمه ، ج 3 ، ص 9 - 10 .\r\n( 2 ) . اجمال انگيزه تأليف در لا به لاى مباحث مربوط به انديشه‌ها و نوآورى آمده و اكنون به صورت تفصيلى بيان مىگردد .\r\n","page_name":" 156 ","page_number":156},
  {"content":"\r\n\r\nباشيم ، روزها دو درس مىگرفتم و پنج درس مىگفتم و شب‌ها هم برنامه مطالعه در اين زمينه را داشتم ، تصميم داشتم كه از كتب اهل سنّت هم استفاده كنم ، روش من در كتب اهل سنّت اين بود كه كتاب اقدم اصح از كتاب بعدى است .\r\nاينكه مىگويند صحيح بخارى اصح از مُسند احمد است من قبول نداشتم ، مسند احمد قبل از صحيح بخارى است ، پس اصح است .\r\nبعد فكر كردم كه تاريخ اسلام بنويسم ( اسلام در مكّه از بعثت تا هجرت ، اسلام در مدينه از هجرت تا هجرت حضرت على عليه السلام ، اسلام در كوفه از هجرت تا شهادت حضرت على عليه السلام ) شروع كردم به جمع‌آورى روايات از كتب شيعه و سنّى . در حين جمع آورى به رواياتى برخورد كردم كه سخت مرا تكان داد و باعث شد كه هر مطلبى را بدون تحقيق نپذيرم .\r\nدر صحيح مسلم بابى آمده به نام بابُ « أيّما مؤمن لعنه النبى أو سبّه جعل اللّه له زكات و طهورا » ؛ هر مؤمنى را كه پيامبر صلى الله عليه و آله لعن كند ، خداوند آن لعنت را براى او پاكيزگى و طهارت قرار مىدهد .\r\nاين روايات با نصوص قرآن منافات دارد ، مثلًا قرآن درباره پيامبر صلى الله عليه و آله مىفرمايد : « وَ إِنَّكَ لَعَلَى خُلُقٍ عَظِيمٍ » « 1 » « و تو اخلاق عظيم و برجسته‌اى دارى » . و يا « و لَوْ كُنتَ فَظًّا غَلِيظَ الْقَلْبِ لَانفَضُّواْ مِنْ حَوْلِكَ فَاعْفُ عَنْهُمْ وَاسْتَغْفِرْ لَهُمْ » « 2 » « و اگر خشن و سنگدل بودى از اطراف تو ، پراكنده مىشدند ، پس آنها را ببخش و براى آنها طلب آمرزش كن » . و نيز حديث پيامبر صلى الله عليه و آله با\r\n« إنّما بعثت لاتمم مكارم الأخلاق » « 3 »\r\nمنافات دارد .\r\nلذا اين روايات براى من قابل قبول نبود ، بعد در پايان اين روايات چند روايت نقل شده كه پيامبر صلى الله عليه و آله معاويه را نفرين كرد . بنا بر اين ، من فكر كردم كه اين روايات ساخته شدند تا معاويه ( و امثال معاويه همانند مروان ) را تطهير كنند .\r\n\r\n\r\n","description":"","footnote":"\r\n( 1 ) . سوره قلم ، آيه 4 .\r\n( 2 ) . سوره آل عمران ، آيه 159 .\r\n( 3 ) . مكارم الاخلاق ، ص 8 ؛ مستدرك وسائل الشيعه ، ج 11 ، ص 187 .\r\n","page_name":" 157 ","page_number":157},
  {"content":"\r\n\r\nو اينكه لعنت پيامبر بر معاويه سبب تطهير او مىشود .\r\nمطلب ديگر نيز روايتى در صحيح مسلم بود ، كه پيامبر صلى الله عليه و آله فرمود : « انتم اعلم بامور دنياكم منّى » شما در امور دنيائى از من داناتريد ، اين هم براى من قابل قبول نبود در همان صحيح مسلم . نقل شده كه پيامبر صلى الله عليه و آله از كنار باغ‌هاى مدينه رد مىشدند ، ديدند كه دارند گَرده‌افشانى خرما مىكنند حضرت صلى الله عليه و آله فرمودند :\r\nاين چه كاريست كه انجام مىدهيد ؟ اين عمل را انجام ندهيد خرمايتان بهتر مىشود ، آنها هم گَرده‌افشانى نكردند . خرمايشان خراب شد ، آمدند خدمت پيامبر صلى الله عليه و آله ماجرا را گفتند ، پيامبر صلى الله عليه و آله فرمودند : « أنتم أعلمُ بأمور دنياكم منّى » .\r\nاين روايت خيلى مرا تكان داد چون معنايش همان است كه اروپائىها مىگويند اسلام كارش با آخرت است و با دنيا كارى ندارد ، قرار شد اين احاديث را جمع‌آورى كنم ؛ اما اين گونه احاديث براى من قابل قبول نيست و براى آنها پرونده سازى كردم ، يك پرونده احاديث ابوهريره ، يك پرونده احاديث عايشه ، يك پرونده احاديث انس بن مالك ، يك پرونده احاديثى است كه راوى آن مجهول است . نام اين پرونده‌ها را قفس الاتهام گذاشتم ( اين پرونده‌ها متهم هستند و بايد محاكمه شوند ) .\r\nدر اين پرونده آمده بود ، كه يك يهودى به نام عبد اللّه بن سباء از يمن به مدينه آمد و دو عقيده را در مسلمان‌ها رواج داد . يكى وصايت حضرت على عليه السلام و ديگرى مسأله رجعت و سلمان و ابوذر و حجر بن عدى و مالك اشتر و بزرگان صحابه را فريب داد ؛ امّا حضرت على عليه‌السلامخبر نداشت ، اين قابل قبول نبود كه نسبت به شخصى اعتقادى پيدا كنند و خود شخص بى خبر باشد ( يعنى مردم معتقد به وصى بودن حضرت على عليه السلام باشند ولى خود حضرت عليه السلام بى خبر باشد ) و نوشته بودند اين شخص ( عبد اللّه بن سباء ) به شام رفت و مردم شام را عليه معاويه تحريك كرد ، به مصر رفت و مردم مصر را عليه حاكم مصر تحريك كرد ، به كوفه رفت و مردم كوفه را عليه وليد تحريك كرد ، بعد به بصره رفت و مردم آن ديار را عليه والى بصره تحريك كرد ، به مدينه آمد و مردم مدينه را عليه عثمان تحريك كرد تا اينكه آنها عثمان را كشتند ،\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبعد هم جنگ جمل را ايجاد كرد و پس از جنگ جمل هم ناپديد شد .\r\nنمىدانيم اين شخص به زمين فرو رفت و يا از آسمان بالا رفت ، نمىدانيم پدرش چه كسى بود ؟ مادرش چه كسى بود ؟ هيچ اصل و نسبى نداشت و حال آن كه حتّى عرب‌ها انساب الخيل دارند ( يعنى اسب‌هايشان هم سلسله نَسب دارد ) در مطالعه و بررسى اين روايات ديدم كه اسم سيف بن عمر تميمى زياد تكرار مىشود ، بلافاصله به كتب رجالى اهل سنّت مراجعه كردم ، ديدم نوشتند كه سيف بن عمر زنديق و متهم به جعل حديث است بىاختيار شدم و گفتم :\r\nوجدتُه وجدتُه ، دزد را پيدا كردم و بعد شروع كردم به نوشتن احاديث سيف .\r\nكتاب احاديث سيف را به جدّم مرحوم آيت اللّه ميرزا محمّد تهرانى رحمه‌الله نشان دادم . ايشان به من فرمودند : آقا مرتضى اگر بتوانى اثبات كنى كار خيلى بزرگى انجام دادى ، برخى آقايان مرا تخطئه كردند . كه حالا شما بعد از هزار سال آمدى و مىگويى عبد اللّه بن سباء ساختگى است و همچنين آن احاديث سيف را خدمت مرحوم آيت اللّه شيخ راضى آل يس مؤلف صلح الحسن عليه السلام بردم ، ايشان روى تخت نشسته بود . وقتى كتاب را ديد از جايشان بلند شدند و فرمودند : « اعَرَفْتَ ماذا فعلتَ ، رفعتَ عارا عن جبين الشيعه » آيا مىدانى چه كردى ؟ تو ننگ بسته شده به دامان شيعه را پاك كردى ، بعد هم فرمودند :\r\nاسمش را « عبد اللّه بن سباء » بگذار نه احاديث سيف و تا حالا هم به همين نام باقى ماند .\r\nدر همان زمان كه كتاب را براى چاپ داده بودم ، شك كردم كه اين سيف آيا كسانى را به عنوان صحابه هم ساخته است ؟ ! از چاپ كردن كتاب دست نگه داشتم ، دو ماه شبانه‌روز كار كردم ، چهل تا پنجاه صحابى پيدا كردم كه ساخته دستِ سيف بود ، بعدها هم تحقيق را ادامه دادم و تا صد و پنجاه صحابى ساختگى پيدا كردم . « 1 »\r\n\r\n\r\n","description":"","footnote":"\r\n( 1 ) . مصاحبه با حضرت علّامه عسكرى در برنامه ديدار با فرزانگان ، سال 1380 ه . ش .\r\n","page_name":" 159 ","page_number":159},
  {"content":"\r\n\r\n\r\nمعرفى آثار\r\nچنان كه قبلًا در بخش فعاليّت‌ها و خدمات مطرح شد ، حضرت علّامه عسكرى پس يا بعد از ورود به ايران در سال 1398 ه . ق « مجمع علمى اسلامى » را تأسيس كرد و به تنظيم كتبِ علوم حوزوى پرداخت و تاكنون كتابهاى زير به چاپ رسيد :\r\n1 . تعليم اللغة العربية .\r\n2 . الأمثلة و صرف مير .\r\n3 . كتاب التصريف .\r\n4 . كتاب الهداية فى النحو .\r\n5 . كتاب قواعد الإملاء .\r\n6 . كتاب تهذيب البلاغه .\r\n7 . كتاب المنطق و مناهج البحث العلمى .\r\n8 . كتاب تهذيب المغنى .\r\n9 . كتاب منتخب حلية المتقين .\r\n10 . تهذيب شرح ابن عقيل .\r\n11 . منتخب الادعيه .\r\n\r\nمعرفى تأليفات\r\nابتدا به معرفى اجمالى تأليفات حضرت استاد پرداخته و سپس برخى از تأليفات ايشان را توضيح خواهيم داد .\r\n1 . احاديث ام المؤمنين عايشه ( 2 جلد ) ، ترجمه فارسى نقش عايشه در تاريخ اسلام .\r\n2 . عبد اللّه بن سباء و اساطير اخرى ( 2 جلد ) ، ترجمه فارسى عبد اللّه بن سباء و ديگر افسانه‌هاى تاريخى .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n3 . خمسون و مائة صحابى مختلق ( 3 جلد ) ، ترجمه فارسى يك صد و پنجاه صحابى ساختگى\r\n4 . معالم المدرستين ( 3 جلد ) ترجمه فارسى ويژگىها و ديدگاه‌هاى دو مكتب در اسلام . ترجمه عطا محمّد سردارنيا و ترجمه ديگرى به نام : پژوهش و بررسى تحليلى مبانى انديشه‌هاى اسلامى در ديدگاه‌هاى دو مكتب ، مترجم دكتر جليل تجليل و ترجمه ديگر به نام : ترجمه معالم المدرستين ، مترجم محمّد جواد كرمى .\r\n5 . القرآن الكريم و روايات المدرستين ( 3 جلد ) .\r\n6 . عقائد الاسلام من القرآن الكريم ( 3 جلد ) ترجمه فارسى عقائد اسلام در قرآن .\r\n7 . الاسطورة السبائيه ( 2 جلد ) .\r\n8 . قيام الأئمّة باحياء السنة .\r\n9 . مع ابى الفتوح التليدى فى كتابه « الأنوار الباهره » .\r\n10 . مع الدكتور الوردى فى كتابه « وعاظ السلاطين » .\r\n11 . نقش ائمه در احياء دين ( 16 جلد ) .\r\n12 . اديان آسمانى و مسأله تحريف .\r\n13 . البكاء على الميت ، ترجمه فارسى گريه بر ميت از سنّت‌هاى رسول خدا صلى الله عليه و آله است .\r\n14 . الاحتفال بذكرى الأنبياء و عباد اللّه الصالحين ، ترجمه فارسى بزرگداشت ياد انبياء و بندگان صالح خدا .\r\n15 . الصلاة على محمّد و آله ، ترجمه فارسى صلوات بر محمّد و آل محمّد از سنّت‌هاى رسول خدا صلى الله عليه و آله است .\r\n16 . الصحابى و عدالته ، ترجمه فارسى عدالت صحابه .\r\n17 . آية التطهير فى مصادر الفريقين ، ترجمه فارسى آيه تطهير در كتب دو مكتب .\r\n18 . البناء على قبور الأنبياء والأوصياء و اتخاذها مساجد و اماكن للعباده ، ترجمه فارسى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبازسازى قبور انبياء و اولياء و عبادت در آنها .\r\n19 . عصمة الأنبياء و الرسل ، ترجمه فارسى عصمت انبياء و رسولان .\r\n20 . دراسة حول الجبر والتفويض والقضاء و القدر ، ترجمه فارسى جبر و تفويض و اختيار و قضا و قدر .\r\n21 . الزواج الموقت فى الاسلام ، ترجمه فارسى ازدواج موقت در اسلام .\r\n22 . البداء ، ترجمه فارسى بداء يا محو و اثبات الهى .\r\n23 . المصحف فى الروايات و الآثار ، ترجمه مصحف در روايات و اخبار .\r\n24 . من حديث النبى صلى الله عليه و آله يكون لهذه الامة اثنا عشر قيّما ، ترجمه امامان اين امت دوازده نفرند .\r\n25 . التوسل بالنبى صلى الله عليه و آله والتبرك بآثاره ، ترجمه توسل به پيامبر صلى الله عليه و آله و تبرك به آثار ايشان .\r\n26 . صفاة اللّه جلّ جلاله ، ترجمه صفات خداوند جليل در دو مكتب .\r\n27 . شيعهء اهل البيت عليهم‌السلام ، ترجمه شيعيان اهل بيت پيامبر صلى الله عليه و آله .\r\n28 . من تاريخ الحديث ، تاريخ حديث پيامبر .\r\n29 . على فى القرآن .\r\n30 . صلاة ابى بكر ، ترجمه آخرين نماز پيامبر صلى الله عليه و آله .\r\n31 . حديث الكساء .\r\n32 . ولاية الامام على فى الكتاب والسنة ، فارسى آن ولايت على در قرآن كريم و سنّت پيامبر صلى الله عليه و آله .\r\n33 . افتراءات و اكاذيب فى كتاب اللّه ثم للتاريخ ، ترجمه تهمت‌ها و دروغ‌پردازىها در كتاب للّه ثمّ للتاريخ .\r\n34 . سيرة المعصومين الاربعة عشر و ام المؤمنين خديجه ( صلوات اللّه عليهم اجمعين ) .\r\n35 . آراء و اصداء حول عبد اللّه بن سباء و روايات سيف فى الصحف السعوديّه مع مقدمة السيد العسكرى .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n36 . مقدمه بر مرآة العقول فى شرح اخبار آل الرسول ( 2 جلد ) .\r\n37 . مقدمه بر كتاب سيرى در صحيحين ، آيت اللّه محمّد صادق نجمى .\r\n38 . مصطلحات الاسلاميه .\r\n39 . فى طريق اهل البيت عليهم‌السلام .\r\n40 . امامت و مهدويت در مكتب خلفا .\r\n41 . در راه وحدت ، ترجمه مقدمه مرآة العقول .\r\n42 . طب الرضا عليه السلام و طب الصادق عليه السلام ترجمه فارسى طب و درمان در اسلام .\r\n43 . الامراض الاجتماعيه و علاجها ( اولين تأليف استاد است كه متأسفانه مفقود شده )\r\nاكنون به تفصيل برخى از آثار حضرت استاد مىپردازيم :\r\n\r\n1 . عبد اللّه بن سباء « 1 » و اساطير اخرى\r\nاين كتاب در سه جلد توسط مرحوم آيت اللّه سيّد احمد فهرى زنجانى به فارسى ترجمه شد . ترجمه انگليسى توسط م . ج . مقدّس با عنوان :\r\n Abdullah ibn saba and other myths \r\nكتاب عبد اللّه بن سباء از كارهاى بىنظير در معارف اسلام است ، اين كتاب اوّلين بار در سال 1375 ه . ق ( 1955 م ) با چند سال تأخير به چاپ رسيد اما از بس مغلوط چاپ شده بود ، از بازار جمع‌آورى و قرار بر اين شد كه تصحيح شده و به اهل فضل و تحقيق هديه شود . اين كتاب كوچك يا رساله كه دكتر زرين كوب مورخ و محقّق ايرانى آن را رساله مُمَتِّع « 2 » خواند ، در محافل دانش حسابى جا باز كرد ، و در مجله الازهر مورد بررسى و نقد قرار گرفت . كتاب مجموعه‌اى بزرگ از دروغ كه در تواريخ رسمى از جمله طبرى راه يافته است بررسى مىكرد . از جمله\r\n\r\n\r\n","description":"","footnote":"\r\n( 1 ) . چون در بحث آغاز و انگيزه تأليف ص 139 به طور تفصيل در مورد كتاب عبد اللّه بن سباء و علّت تأليف آن سخن گفتيم ، ديگر از تكرار آن مباحث خوددارى كرده و شما خواننده محترم را به آن صفحات ارجاع مىدهيم .\r\n( 2 ) . تاريخ ايران بعد از اسلام ، ص 148 .\r\n","page_name":" 163 ","page_number":163},
  {"content":"\r\n\r\nاينكه يك يهودى يمنى به ظاهر مسلمان شده به كوفه ، بصره ، مدينه و اسكندريه آمده و با نقشه فتنه و آشوب عقيده وصايت و رجعت را تبليغ مىكرده و اين ريشه تفكر شيعى است كه مبتنى بر وصايت امير المؤمنين و رجعت ائمه اطهار عليهم‌السلام مىباشد . و اين حرفى بود كه بعدها به دست ابن تيميه و ساير سلفىهاى تكفيرى ترويج مىشد و چماقى بود عليه عقيده شيعى . تحقيق مورد بحث اين نظريه را به باد مىداد ، و كتاب خمسون و مائة صحابى مختلق ، در سه جلد به ادامه اين اسطوره‌هاى تاريخى مىپردازد و در آن اثبات مىكرد كه دروغ‌ها منحصر به داستان عبد اللّه بن سباء نيست و بيش از صد و پنجاه صحابى و ده‌ها مكان جغرافيايى و حادثه و سنوات تاريخى در شمار اين جعليّات هستند ، كه كارى بسيار بزرگ بود .\r\n\r\n2 . احاديث ام المؤمنين عاشيه « 1 »\r\n( در دو جلد ) ترجمه فارسى عقايد اسلام در قرآن ، مترجمان عطا محمّد سردار نيا و محمّد جواد كرمى\r\nجلد اوّل : ادوارُ من حياتها\r\nجلد دوم : دراسة احاديثها\r\nجلد اوّل اين كتاب در سه جلد به نام نقش عايشه در تاريخ اسلام ، توسط حضرات آيات و حجج اسلام محمّد على جاودان و محمّد صادق نجمى ، عطا محمّد سردارنيا و هاشم هريسى ترجمه شده است .\r\nجلد دوم اين كتاب در يك جلد به نام نقش عايشه در احاديث اسلام ، توسط دوست فاضل و ارجمند جناب آقاى محمّد جواد كرمى ترجمه شده است .\r\n\r\n\r\n","description":"","footnote":"\r\n( 1 ) . وقتى از حضرت استاد ، سؤال شد كه چرا شما لفظ ام المؤمنين را براى عايشه به كار مىبريد ؟ ايشان فرمودند : « اولًا خداى سبحان براى زنان پيامبر صلى الله عليه و آله لفظ امّ المؤمنين را به كار برده در سوره احزاب آيه 6 « النَّبِىُّ أَوْلَى بِالْمُؤْمِنِينَ مِنْ أَنفُسِهِمْ وَ أَزْوَ جُهُ أُمَّهَتُهُمْ » پيامبر صلى الله عليه و آله نسبت به مؤمنان از خودشان سزاوارتر است و همسران او مادران آنها [ مؤمنان 
  ] محسوب مىشوند . ثانيا من فحش نمىدهم و بد دهنى نمىكنم ؛ اما واقعيّات و جنايات و خيانت‌هاى آنان را بيان مىكنم .\r\n","page_name":" 164 ","page_number":164},
  {"content":"\r\n\r\nجلد اول اين كتاب در سه بخش مىباشد . بخش اول از دوران پيامبر صلى الله عليه و آله تا پايان خلافت عثمان ، بخش دوم دوران اميرالمؤمنين عليه السلام و بخش سوم در دوران معاويه . و در جلد دوم احاديثى كه از عايشه روايت شده را نقد و بررسى مىكنند و اثبات مىكنند كه كسى به اندازه عايشه به پيامبر صلى الله عليه و آله دروغ نبسته بود و تمامِ سعى و تلاش او پائين آوردن شخصيت پيامبر صلى الله عليه و آله و بالا بردن شخصيّت ابوبكر و عمر بود .\r\nحضرت استاد در اين باره مىفرمايند :\r\n« آن زمانى كه تاريخ عايشه را مىنوشتم ، از برخورد عايشه با حضرت زهرا عليهاالسلام خيلى متأثر بودم ، حضرت زهرا عليهاالسلامدر زمان حيات پيامبر صلى الله عليه و آله از دست عايشه خون دل مىخورد تا چه رسد به دوران بعد وفات پيامبر صلى الله عليه و آله .\r\nاين ناراحتى در من به حدّ اعلى بود ، كه وقتى اين كتاب را مىنوشتم ، گاهى در حين نوشتن اين جمله را با خودم زمزمه مىكردم ( لستُ ابنُ فاطمة ان لم انتصر لها ؛ فرزند [ حضرت 
  ] فاطمه عليهاالسلام نيستم اگر يارى نكنم ايشان را ) ، با چنين روحيه‌اى اين كتاب را نوشتم » .\r\nدر جايى ديگر حضرت استاد مىفرمايند :\r\nغير شيعه ، پيامبر صلى الله عليه و آله را از احاديث عايشه مىشناسند و آن پيامبرى كه در اين روايات هست ، قابل ايمان آوردن نيست . « 1 »\r\nاين كتاب تاريخ حيات و زندگانى عايشه و نقش او را در به وجود آوردن برخى وقايع مهم و حوادث تاريخى مورد بحث و بررسى قرار مىدهد ؛ امّا هدف اصلى مؤلّف عاليقدر از نگارش اين كتاب ، آن نيست كه تاريخ زندگانى عايشه را بنگارد ، بلكه ايشان هدف عالىتر و وسيع‌ترى را تعقيب مىكند و مىخواهد احاديث و روايات زياد و قابل توجّهى را كه عايشه نقل نموده ، مورد بررسى قرار دهد و قبل از اين بحث عميق و دامنه‌دار به نظر لازم رسيد كه به عنوان مقدمه قسمتى از حوادث تاريخى را كه عايشه در به وقوع پيوستن آنها دخالت داشته\r\n\r\n\r\n","description":"","footnote":"\r\n( 1 ) . مصاحبه با علّامه عسكرى در برنامه ديدار با فرزانگان ، سال 1380 ه . ش .\r\n","page_name":" 165 ","page_number":165},
  {"content":"\r\n\r\nاست ، بررسى گردد تا وضع اخلاقى شخصيّت و قيافه واقعى راوى آن همه احاديث به دست آيد كه عيار و ميزان ارزش روايات او روشن گردد . « 1 »\r\n\r\n3 . خمسون ومائة صحابى مختلق ( در سه جلد )\r\nجلد اوّل : صحابة من تميم\r\nجلد دوم : صحابة من قبائل شتى\r\nجلد سوم : ادامه صحابة من قبائل شتى\r\nاين كتاب توسط جناب آقاى عطا محمّد سردارنيا به نام « صد و پنجاه صحابى ساختگى » ترجمه گرديد . حضرت استاد زمانى كه به شخصيّت ساختگى عبد اللّه ابن سباء پى بردند ، در اينكه آيا سيف بن عمر گذشته از عبد اللّه بن سباء صحابى ديگرى را ساخته است يا خير ؟ شك كردند و شروع به تحقيق در اين زمينه نمودند به حدى كه در روز نزديك به 17 ( هفده ) ساعت كار مىكردند ، تا اينكه صد و پنجاه صحابى ساختگى به دست آورد كه هيچ اصل و نَسَبى ندارند .\r\nاين دو كتاب ، عبد اللّه بن سباء و خمسون و مائه صحابى مختلق بسيارى از تشنگان حقيقت را ( از مكتب خلفا ) سيراب كرده و آنان را مجبور به پذيرش مكتب اهل بيت عليهم‌السلام نمود .\r\nحضرت استاد در باره اين كتاب مىفرمايند :\r\n« در آن زمان سفير عراق در مصر سيّد عبد الحسن زلزله بود ( كه از دوستانم بود ) . او مرا در مصر مشهور كرده بود ، آوازه كتاب خمسون و مائه صحابى مختلق ( صد و پنجاه صحابى ساختگى ) در مصر پيچيده بود ، در جلسه‌اى كه بزرگان « الازهر » حضور داشتند گفتند : شرف الدين طلع ابوهريره « 2 » / سيّد شرف الدين كتاب « ابوهريره » را درآورد و العسكرى طلع خمسون و مائه\r\n\r\n\r\n","description":"","footnote":"\r\n( 1 ) . نقش عايشه در تاريخ اسلام ، مقدمه ، ج 2 ، ص 12 با اندكى تصرّف و تلخيص .\r\n( 2 ) . اين عبارت به زبان محاوره‌اى و عاميانه مصر استعمال شده گر چه از جهت قواعد ادبى صحيح نمىباشد ولى براى حفظ امانت در گفتار به همان صورت عبارت را نوشتيم .\r\n","page_name":" 166 ","page_number":166},
  {"content":"\r\n\r\nصحابى مختلق / عسكرى ، صد و پنجاه صحابى ساختگى را درآورده ، مدير الازهر اين كتاب را ( 150 صحابى ساختگى ) بلند كرد و به علماء گفت : يا جواب اين كتاب را مىدهيد و يا من غير از قرآن ديگر به كتابى اعتماد نخواهم كرد . « 1 »\r\n\r\n4 . القرآن الكريم و روايات المدرستين ( در دو جلد )\r\nجلد اوّل اين كتاب در بحث‌هاى مقدّماتى قرآنى است ، ايشان در ابتدا جامعه عربى جاهلى را كه قرآن در آن مكان نازل شده است را مورد بررسى قرار داده‌اند ، بحث‌هايى از قبيل نظام قبيله‌گى ، وضع اقتصادى و مصادر ثروت در جزيرة العرب ، نظام اجتماعى عرب جاهلى و اديان عرب در عصر جاهليّت .\r\nدر بخش بعدى اين جلد به بررسى تاريخ نزول قرآن ، ويژگىهاى آيات مكّى ، تأثيرگذارى آيات قرآن در كِبار قريش و . . . پرداختند و در بخش‌هاى پايانى مباحثى از قبيل برخورد قريش با قرآن كريم جمع‌آورى قرآن ، اصطلاحات قرآنى و . . . نظر خواننده را به خود جلب مىكند .\r\nدر بحث اصطلاحات قرآنى ايشان ، به اصطلاحاتى كه در صدر اسلام بوده ولى امروزه معناى آن تغيير يافته است ، پرداخته ، مثلًا در صدر اسلام از لفظ و اصطلاح مُقْرِء قرآن استفاده مىشد و امروزه لفظ قارى قرآن را به كار مىبريم ، حضرت استاد پس از سال‌ها انديشه و تحقيق به اين نتيجه رسيدند چون كه در صدر اسلام پيامبر صلى الله عليه و آله آيات قرآن را با تفسير آيات تعليم مىدادند به آنها ( صحابه ) مُقرء قرآن مىگفتند .\r\nدر جلد دوم اين كتاب ( كه به عنوان كتاب سال هم شناخته شد ) به بررسى تاريخ قرآن از ديدگاه اهل سنّت ( مكتب خلفا ) پرداخته و روايات آنان را به نقد و بررسى كشانده و تناقضات در روايات اهل سنّت را بيان مىكنند .\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه عسكرى .\r\n","page_name":" 167 ","page_number":167},
  {"content":"\r\n\r\nدر بخش آغارين اين جلد به علت اصلى اشتباهِ برخى محققين در تحريف قرآن پرداختند و پس از اين به نقد و بررسى چند بحث مىپردازند . مباحثى از قبيل رواياتى متناقض پيرامون « بسم اللّه الرحمن الرحيم » ، كه آيا جزء سوره محسوب مىشود يا خير ؟ روايات متناقض در باره جمع‌آورى قرآن كه آيا در زمان رسول خدا صلى الله عليه و آله يا ابوبكر ، عمر و يا عثمان صورت گرفته ؟ رواياتى پيرامون زياده و نقصان در قرآن كريم ، و در فصل‌هاى پايانى به بحث اختلاف قرائت‌ها در قرآن و ناسخ و منسوخ مىپردازد .\r\nدر جلد سوّم حضرت استاد به نقد و بررسى دو كتاب فصل الخطاب فى تحريف كتاب رب الارباب ، تأليف محدّث نورى ، و الشيعة و القرآن ، تأليف احسان الهى ظهير ، پرداخته است .\r\nحضرت استاد ، 1062 روايتى را كه محدّث نورى در تحريف قرآن آورده ، مورد بررسى و نقد قرار داده و به علل پذيرش برخى روايات تحريف قرآن از سوى محدّث نورى ، اشاره كرده‌اند .\r\n\r\n5 . عقايد الاسلام من القرآن الكريم ( در دو جلد )\r\nحضرت استاد در مقدّمه كتاب مىفرمايند :\r\nاز آنجا كه ديدم مكاتب گوناگون بشرى با قرآن كريم مخالفت دارند و قانونگذاران نظام اجتماعى ، قوانين جامعه را بر اساس چنين ديدگاهى در ستيز با احكام قرآنى بنا مىنهند و اين بنيانِ بىريشه ، نسل به نسل مورد اعتماد و استناد و دست‌مايه آيندگان مىگردد ، به تدوين مباحث اين كتاب همت گماشتم .\r\nايشان در جلد اوّل كتاب به مباحثى چون مباحث الوهيت ، ربوبيّت و انواع مخلوقات و دين و . . . پرداختند و در جلد دوم تاريخ انبياء را بيان نمودند .\r\n\r\n6 . معالم المدرستين ( در سه جلد )\r\nحضرت استاد در باره اين كتاب فرمودند :\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n« هيچ كتابى به اندازه اين كتاب ، معالم المدرستين شيعه نكرده است ، علتِ تأثيرگذارى آن به خاطر اين است كه من بد زبانى نمىكنم ، تمام ادلّه‌اى كه برادران اهل سنّت دارند در اين كتاب آوردم و بعد يكى يكى جوابشان را داده‌ام . الآن هر كسى كه اين كتاب را در مصر داشته باشد او را سه سال زندانى مىكنند » . « 1 »\r\nنامه‌هاى بسيارى از كشورهاى عربى و غير عربى به حضرت استاد رسيده كه در اثر خواندن اين كتاب شيعه شدند .\r\n\r\n7 . فى طريق اهل بيت عليهم‌السلام\r\nنوشته انسان اگر نرم و با زبان استدلال بيان شود ، انسانِ تشنه حقيقت را در مقابلِ آن ، خاضع و فروتن مىگرداند .\r\nحضرت علّامه عسكرى از آن دسته نويسندگانى است كه با زبان استدلال و علمى ، به بيان واقعيت پرداخته و انسان‌هاى تشنه از چشمه‌سار زلال حقيقت ، سيراب مىكند .\r\nآنچه امروزه در جهان هويدا است تشنگى اغلب مردمان به واقعيات دينى است ، از اين رو تأليفات حضرت استاد مورد توجه بسيارى از دانشمندان جهان اعم از مسلمان و غير مسلمان قرار گرفته است و حتى عدّه‌اى با خواندن تأليفات ايشان به مذهب حقّه جعفرى گرويدند .\r\nگروهى از اين افراد با نوشتن نامه‌هاى محبّت‌آميز به حقانيّت شيعه اقرار كردند و ابراز داشتند كه با خواندن كتاب‌هاى ، معالم المدرستين ، عبد اللّه بن سباء و خمسون و مائة صحابى مختلق شيعه شدند . تمامى اين نامه‌ها در مجموعه‌اى به نام « فى طريق اهل بيت عليهم‌السلام » در 442 صفحه چاپ شده ؛ ولى به دليل وجود اسامى افرادى كه شيعه شدند ، حضرت استاد از نشر اين كتاب جلوگيرى كردند . « 2 »\r\n\r\n\r\n","description":"","footnote":"\r\n( 1 ) . مصاحبه با علّامه عسكرى در برنامه ديدار با فرزانگان در سال 1380 ه . ش .\r\n( 2 ) . اكنون كه متأسفانه جاى اين انديشمند فرزانه در بين ما خالى است جاى دارد فرزندان مكرّم ايشان در ترجمه و نشر اين كتاب با حذف اسامى اشخاص اقدام فرمايند .\r\n","page_name":" 169 ","page_number":169},
  {"content":"\r\n\r\nاين نامه‌ها از كشورهاى مختلف نظير مصر ، اردن ، مراكش ، سوريه ، يمن ، الجزائر ، فلسطين ، عراق ، بلژيك ، چين ، هلند و . . . براى حضرت استاد نوشته شده است .\r\n\r\n8 . افترائات و اكاذيب فى كتاب للّه ثم للتاريخ\r\nبعد از پيروزى انقلاب اسلامى در ايران ، استعمارگران شرق و غرب و بالاخص آمريكا درصدد نابودى انقلاب اسلامى و شيعه بوده و هستند و در همين راستا دولت آمريكا سالانه ميليون‌ها دلار خرج نابودى انقلاب اسلامى و شيعه در ايران مىكند .\r\nدر چهارچوب همين سياست كتابى به نام للّه ثم للتاريخ كه با نام مستعار سيد حسين موسوى نشر يافت و ترجمه آن به فارسى با نام اهل بيت عليهم‌السلام از خود دفاع مىكنند ، در بين حجاج خانه خدا در دو سال متمادى پخش شد . نويسنده كتاب تهمت‌ها و نسبت‌هاى ناروائى را به اهل بيت عليهم‌السلام و شيعيان و عالمان شيعه داده است كه انسان‌هاى كم سواد و عامى با خواندن اين كتاب دچار شك و ترديد مىشوند ؛ اما استاد فرزانه حضرت علّامه عسكرى با درايت و ذكاوت ، مشكلات كتاب را آشكار مىكند و به شبهات نويسنده كتاب ( كه در واقع عثمان خميس است ) پاسخ مىدهد .\r\n\r\n9 . الاسطورة السبائيه ( در دو مجلد )\r\nدر اين كتاب مرحوم علّامه به نقد و بررسى افسانه سبائيه در مصادر و مآخذ تاريخى مىپردازند اين كتاب در واقع ادامه مباحث عبد اللّه بن سباء و صد و پنجاه صحابى ساختگى است به نقد و بررسى كتاب‌هائى از قبيل 1 . كتاب الردَّة والفتوح ، تأليف سيف بن عمر ، 2 . تاريخ طبرى ، تأليف محمّد بن جرير طبرى ، 3 . تاريخ دمشق ابن عساكر ، 4 . استيعاب ابن عبد البر و . . . پرداخته شده است .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nنقش ائمه در احياء دين\r\nاغلب كتبى كه در زندگانى ائمه اطهار عليهم‌السلام نوشته شده ، بيشتر به تاريخ زندگانى آنان پرداخته ( تاريخ ولادت و شهادت ، همسران و فرزندان ، كرامات و . . . ) ؛ اما اينكه وظيفه امام عليه السلام چيست و اهل بيت عليهم‌السلام براى زنده نگه داشتن دين بعد از وفات پيامبر صلى الله عليه و آله چه كردند ، معمولًا مورد توجه واقع نمىشود . حضرت استاد در اين زمينه دست به تحقيق زده و اين تحقيقاتشان را در سلسله درس‌هائى به نام « نقش ائمه در احياء دين » بيان داشتند ( البته حضرت استاد اين تحقيقات را تا حضرت رضا عليه السلام بيان كردند ) و اين مباحث توسط دانشمند ارجمند محقق ارزشمند استاد بزرگوار حضرت حجة الاسلام والمسلمين حاج شيخ محمّد على جاودان دامت بركاته تدوين گرديد و به صورت كتاب « نقش ائمه در احياء دين » نشر يافت .\r\n\r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\n\r\nبخش ششم : مباحثات و مناظرات\r\n\r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\nحضرت استاد در طول عمر با بركت و پر بارشان ، در كنار كارهاى علمى ، فرهنگى و سياسى و اجتماعى در مناسبتهاى گوناگون با عالمان و انديشمندان مباحثه و مناظره داشته‌اند ؛ اما بنا به دلايلى راضى به نشر مناظراتشان نشده‌اند و ما بخشى از مباحثات و گفتگوهاى ايشان را ، كه جنبه عمومى داشته و با علماء اهل سنت انجام گرفته ، نقل مىنماييم :\r\n\r\n1 . بحث و مناظره با بن باز مفتى بزرگ عربستان\r\nدر يكى از سفرهائى كه به مدينه داشتيم ، مصادف شده بود با تأسيس « جامعة الاسلاميه » بزرگ سادات مدينه بدون اطلاع من به جامعة الاسلاميه رفت و براى ديدار از آنجا وقت گرفت و به آنها گفت : بزرگ علماء بغداد به ديدن اين مكان مىآيد . آنها هم به گمان اينكه من از علماى اهل سنت هستم ( به خاطر شهر بغداد ) اجازه دادند .\r\nمن با آيت اللّه شهيد سيّد مهدى حكيم و يكى از دوستان به جامعة الاسلامية رفتيم ، پس از ورود ما ( با عمامه سياه من و سيد مهدى حكيم ) آنها متوجه شدند كه شيعه هستيم ، لذا به بن باز ( مفتى بزرگشان كه نابينا بود ) اطلاع دادند ما شيعه هستيم . در آنجا من شروع كردم به صحبت كردن و گفتم متأسفانه دشمنان ما ، با هم متحّد هستند و اگر براى هر كدامشان اتفّاقى بيافتد به كمك همديگر مىروند ؛ امّا ما مسلمان‌ها اينطور نيستيم ، مسلمان‌هاى فلسطين و الجزائر گرفتارند و نيز شايد خبر نداشته باشيد ، در ايران دانشگاهى داريم به نام « فيضيه » كه در آنجا دانشجويان علوم دينى را كشتند و حادثه خونين كشتار مدرسه فيضيه را شرح دادم ( چون سفرم به حج بعد از حادثه كشتار\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمدرسه فيضيه بود ) .\r\nوقتى كه صحبتم تمام شد ، بن باز كمى به جلو آمد و گفت : انتم مشركون اسْلِمُوا ثَم اطلبوا من المسلمين ان يتحدوا معكم ؛ شما مشرك هستيد ، اوّل مسلمان شويد بعد از مسلمانان بخواهيد با شما وحدت داشته باشند . من هم گفتم : نحن نشهد أن لا إله إلا اللّه وحده لا شريك له و أن محمدا عبده و رسوله وأنّ الكعبة قبلتنا و أن القرآن كتابنا ، أما أنتم ترمون عامة المسلمين بالشرك ! ! ؛ ما گواهى مىدهيم اينكه هيچ خدايى جز او نيست بىهمتاست و شريكى ندارد و گواهى مىدهيم كه حضرت محمّد صلى الله عليه و آله بنده خدا و رسول اوست و كعبه قبله ماست و قرآن كتاب ماست .\r\nاما شما به عموم مسلمانان تهمت مشرك بودن مىزنيد ! ! گفت : چطور ؟ گفتم :\r\nالطواف حول القبر شرك ؟ آيا طواف كردن دور قبر ( بنا به عقيده شما ) شرك است ؟ گفت : شرك است . گفتم : اذن فالرسول اللّه و الصحابة و جميع المسلمين وأنتم و نحن مشركون ؛ [ با اين حرف شما 
  ] پس رسول خدا صلى الله عليه و آله و صحابه او و تمامى مسلمانان و شما و ما مشرك هستيم . گفت : چگونه مشركيم ؟ گفتم :\r\nدرون حجر اسماعيل قبر اسماعيل و هاجر است ، و ما در انجام طواف ، دور حجر اسماعيل طواف مىكنيم ، پس در واقع دور قبر طواف مىكنيم . بن باز سكوت كرد و جوابى نداشت كه بدهد .\r\nبعد گفتم : ما روايت داريم كه رسول خدا صلى الله عليه و آله فرمودند : جُعِلَتْ لى الأرض مَسْجدا و طهورا ؛ زمين براى من محل سجده و طهارت قرار داده شده است ، يعنى هر آنچه كه بر روى آن تيمم صحيح است ، سجده هم صحيح است ، آيا روى فرش تيمم صحيح است ، تا سجده هم بر آن صحيح باشد ؟ .\r\nحال اگر يك شيعه روى يك قطعه خاك ( مُهر ) در مسجد پيامبر صلى الله عليه و آله سجده كند مأمورين شما با خشونت و لگد آن خاك ( مُهر ) را پَرت مىكنند ! ! ؟ باز هم جوابى نداشت كه بدهد و سكوت كرد . در اين هنگام يك عالِم مصرى به كمك بن باز شتافت و موضوع بحث را تغيير داد . « 1 »\r\n\r\n\r\n","description":"","footnote":"\r\n( 1 ) . مصاحبه با علّامه عسكرى در برنامه ديدار با فرزانگان ، سال 1380 ه . ش .\r\n","page_name":" 176 ","page_number":176},
  {"content":"\r\n\r\n\r\n2 . مباحثه با دانشمند بزرگ اهل سنت ابوالعلى مودودى\r\nابوالعلى مودودى كه از دانشمندان بزرگ اهل سنّت بود به حج آمده بود ، ما در روزنامه‌ها خوانديم كه ايشان در شب جمعه در مسجد هندىها سخنرانى دارند ، ما هم به آن مسجد رفتيم . مودودى در سخنرانيش گفت : ما مسلمان‌ها به هشت چيز نياز داريم تا به شوكت عصر نبوى برگرديم و بعد در مورد اين هشت چيز توضيحاتى داد .\r\nمن به يكى از دوستان گفتم برو به مجرى برنامه ( كه امام جماعت همان مسجد بود ) بگو يكى از علماء بغداد به صحبت‌هاى استاد مودودى تعليقاتى دارد ، او هم رفت و به مجرى برنامه گفت : بزرگ علماء بغداد به سخنان استاد مودودى تعليقاتى دارد .\r\nمن به جايگاه سخنرانى رفتم « 1 » و ايستادم در حالى كه استاد مودودى نشسته بود . مختصرى از او تعريف كردم و گفتم : ما مسلمان‌ها به سه چيز نياز داريم تا به شوكت عصر نبوى برگرديم : يكى اينكه بايد در حديث پيامبر صلى الله عليه و آله تحقيق كنيم نه اينكه بر تقليد گذشتگان باشيم . دوم اينكه ما مسلمان‌ها از حال همديگر خبر نداريم ، بعد جريان كشتار مدرسه فيضيه را شرح دادم . سوم اينكه ما محتاج به ايمان هستيم . شايد تعجب كنيد كه چطور ما محتاج ايمان هستيم ، ايمانى كه مىگويم مانند ايمان ابوذر ، بلال ، عمار و . . . در همين سرزمين حجاز روى سينه بلال سنگ گذاشتند و . . . ماجراى بلال را شرح دادم و بعد ماجراى عمار و مادرش را شرح دادم و خودم از اين ماجرا منقلب شدم و گريه كردم . جماعت حاضر ( كه سنّى بودند ) در مجلس گريه كردند و بعد از سخنرانى آمدند سر و صورت مرا بوسيدند . « 2 »\r\n\r\n3 . مباحثه با خطيب رقّه\r\nدر دمشق بودم كه خطيب رقّه ( رقّه محله‌اى است در اطراف دمشق ) با خانمش به ديدنم آمدند . آن دو برخى از كتاب‌هاى مرا نظير معالم المدرستين و عبد اللّه\r\n\r\n\r\n","description":"","footnote":"\r\n( 1 ) . حضرت علّامه در اينجا حاشيه‌اى زده و بيان كردند : ايشان خيال كردند عالم بغدادى سنّى است .\r\n( 2 ) . مصاحبه با علّامه عسكرى در برنامه ديدار با فرزانگان ، سال 1380 ه . ش .\r\n","page_name":" 177 ","page_number":177},
  {"content":"\r\n\r\nبن سباء و نقش عايشه در تاريخ اسلام خوانده بودند ولى در دو راهى گرفتار شده بودند . از طرفى با مطالعه كتبم ، به حقانيّت شيعه پى برده بودند و از جهتى خليفه اوّل و دوم برايشان قداستى داشت ، براى حلّ اين مشكل به نزدم آمدند ، ابتدا خانم ايشان ( كه دبير زبان فرانسه در دبيرستان دمشق بود ) سؤال كرد كه ما در مورد عايشه روايت داريم فضل عايشه على سائر النساء كفضل الثريد على سائر الطعام ؛ فضيلت عايشه بر ديگر زنان همانند فضيلت و برترى تريد آبگوشت است بر ساير غذاها ( معلوم مىشود آن روزى كه اين حديث را جعل كردند ، در مدينه آبگوشت بهترين غذا بود ) .\r\nمن در جواب گفتم : اين روايت ساختگى است آيا تا حالا كباب خوردى ؟\r\nگفت : آرى . گفتم : به نظر شما كباب بهتر است يا آبگوشت ؟ گفت : كباب بهتر از آبگوشت است . و چند خوراك ديگر را نام بردم . و بعد گفتم آن زمانى كه اين حديث را ساختند آبگوشت بهترين غذا بود . او مجاب شد بعد شوهرش ( كه خطيب رقّه بود ) گفت : روايت داريم كه پيامبر صلى الله عليه و آله فرمودند : عليكم بسُنتى و سُنة الخلفاء الراشدين من بعدى ! گفتم : سنّت پيامبر صلى الله عليه و آله چه بود ؟ آيا نماز و روزه و خمس و زكات و حج و . . . بود ؟ گفت : بله . گفتم : پيامبر صلى الله عليه و آله سنّت خود را از خودش مىگفت يا به او وحى مىشد ؟ گفت : به پيامبر صلى الله عليه و آله وحى مىشد .\r\nگفتم : آيا بر ابوبكر و عمر هم وحى مىشد ؟ كه از سنت آنان پيروى كنيم ؟\r\nساكت شد و جوابى نداشت كه بدهد ( من احساس كردم با اين سخن آن قداستى كه براى خلفا قائل بود از بين رفت ) و اين كلامم در او اثر گذاشت و با بحث‌هاى ديگرى كه در كتابم ( معالم المدرستين ) خوانده بود او را شيعه كرد . « 1 »\r\n\r\n4 . مباحثه با يكى از علماء اهل سنّت\r\nيكى از علما اهل سنّت از من سؤال كرد كه چرا شما شيعه‌ها ، برخى از صحابه را لعن مىكنيد ؟ و حال آنكه حديث داريم پيامبر صلى الله عليه و آله فرمودند : اصحابى كالنجوم بأيّهم اقتديتم اهتديتم ؛ اصحاب من همانند ستارگان آسمان هستند به هر كدام اقتدا كنيد ( و آن را الگوى خودتان قرار دهيد ) هدايت مىشويد . من\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه عسكرى .\r\n","page_name":" 178 ","page_number":178},
  {"content":"\r\n\r\nبه او گفتم : آيه داريم كه « إِنَّ الَّذِينَ جَآءُو بِالْاءِفْكِ عُصْبَةٌ مّنكُمْ لَا تَحْسَبُوهُ شَرًّا لَّكُم بَلْ هُوَ خَيْرٌ لَّكُمْ » « 1 » ؛ ( مسلما كسانى كه آن تهمت عظيم را عنوان كردند گروهى از شما بوديد اما گمان نكنيد اين ماجرا براى شما بد است بلكه خير شما در آن است ، آنها هر كدام سهم خود را از اين گناهى كه مرتكب شدند دارند و از آنان كسى كه بخش مهم آن را بر عهده داشت ، عذاب عظيمى براى اوست ) .\r\nگفتم : اين افرادى كه به بانوى پيامبر تهمت زدند [ افك در آيه يعنى نسبت ناروا به همبستر پيامبر صلى الله عليه و آله دادن 
  ] آيا غير از صحابه بودند كه قرآن به اينان وعده دوزخ مىدهد ؟ و در آيه ديگر درباره ديگر صحابه مىفرمايد : « وَ إِذَا رَأَوْاْ تِجَرَةً أَوْ لَهْوًا انفَضُّواْ إِلَيْهَا وَ تَرَكُوكَ قَآلءِمًا » ؛ « 2 » ( هنگامى كه آنها ، تجارت يا سرگرمى و لهوى را ببينند ، پراكنده مىشوند و به سوى آن مىروند و تو را ايستاده به حال خود رها مىكنند ) خوب اينها چه كسانى بودند كه در نماز جمعه پيامبر صلى الله عليه و آله را رها كردند ؟ آيا غير از صحابى بودند ؟ [ در تفسير سيوطى و الدر المنثور آمده كه فقط دوازده نفر - هفت زن و پنج مرد - باقى ماندند 
  ] سپس اضافه كردم اگر مىگويى حديث داريم كه پيامبر صلى الله عليه و آله فرمودند : صحابه مرا لعن نكنيد پس چرا معاويه دستور لعن و سبّ حضرت على عليه السلام را بر روى منابر داد ؟ ! به حدى كه ساليان طولانى خطيب‌هاى جمعه در بالاى منابر ، لعن اميرالمؤمنين عليه السلام را مىكردند و حتى خطيب جمعه‌اى كه در خطبه نماز جمعه لعن بر حضرت را فراموش كرده بود در راه بازگشت - هنگامى كه متوجه شد - همانجا ايستاد و يك ساعت بر روى شتر ، حضرت على عليه السلام را لعن كرد ، لذا در آن مكان مسجدى به نام مسجد لعن ساختند .\r\nهمچنين مباحث ديگرى مطرح شد و در پايان به او گفتم : شما در هنگام وضو پايت را مىشويى يا مسح مىكنى ؟ گفت : مىشويم . گفتم : آيا شما بر خلاف قرآن و سنّت رسول خدا صلى الله عليه و آله و سيره اهل بيت عليهم‌السلام عمل مىكنى ؟ چون كه در\r\n\r\n\r\n","description":"","footnote":"\r\n( 1 ) . سوره نور ، آيه 11 .\r\n( 2 ) . سوره جمعه ، آيه 11 .\r\n","page_name":" 179 ","page_number":179},
  {"content":"\r\n\r\nقرآن مىفرمايد : « يَأَيُّهَا الَّذِينَ ءَامَنُواْ إِذَا قُمْتُمْ إِلَى الصَّلَوةِ فَاغْسِلُواْ وُجُوهَكُمْ وَأَيْدِيَكُمْ إِلَى الْمَرَافِقِ وَامْسَحُواْ بِرُءُوسِكُمْ وَأَرْجُلَكُمْ إِلَى الْكَعْبَيْنِ » « 1 » ؛ ( اى كسانى كه ايمان آورديد ، هنگامى كه به نماز مىايستيد ، صورت و دست‌ها را تا آرنج بشوييد و سر و پاها را تا مَفْصَل [ / برآمدگى پشت پا 
  ] مسح كنيد ) بعد از اين بحثها آن عالم سنّى گفت من شيعه شدم . « 2 »\r\n\r\n5 . مباحثه با مبشر و مبلغ مسيحى در بغداد\r\nدر بغداد مكانى به نام « المكتبة الانجيليه » وجود داشت كه در آن مكان تبليغ و ترويج مسيحيت مىشد . جوانهاى شهر به خاطر اطلاع از اوضاع كشور و جهان ( زيرا در ايام جنگ جهانى دوم بود ) به آن مكان مىرفتند و اخبار جنگ را از روزنامه‌هاى موجود در آنجا مىخواندند ( در آن دوران راديو و روزنامه به دليل جنگ كمياب بود ) .\r\nآن مبلّغ مسيحى هم از اين فرصت سوء استفاده مىكرد و آن جوان‌ها را به مسيحيّت تشويق مىكرد . به فكرم رسيد كه يك روز به آن مكان بروم ، صبح جمعه‌اى به آنجا رفتم در آن زمان جوان بودم . به نظرم رسيد طورى وارد بشوم كه او گمان كند من كم خرد هستم تا براى من هم ترويج مسيحيت كند ( چون كه آنها از اهل علم مىترسيدند و نزد آنان سخنى نمىگفتند ) . لذا وقتى كه وارد شدم به در و ديوار و سقف نگاه كردم تا رفتم كنار ميزش نشستم ، روزنامه‌اى به دستم داد ، من هم صفحاتى كه داراى عكس بود ورق زده و به عكس‌ها نگاه مىكردم ( او احساس كرد كه امروز فرد مناسبى گيرش آمده ) .\r\nجوانها به تدريج براى خواندن روزنامه‌ها آمدند و او هم طبق معمول تبليغ مسيحيت كرد . من به دقت سخنانش را گوش كردم و بعد شروع كردم به صحبت كردن و داستان‌هاى ساختگى را كه در تورات بود براى جوان‌ها بيان كردم ( مانند داستان خلقت آدم و حوا ، كه چگونه خداوند سبحان العياذ باللّه آنها را فريب داد ، داستان كُشتى گرفتن خدا با يعقوب تا صبح و پيروز شدن يعقوب\r\n\r\n\r\n","description":"","footnote":"\r\n( 1 ) . سوره مائده ، آيه 6 .\r\n( 2 ) . يادداشت‌هاى من از افادات شفاهى علّامه عسكرى .\r\n","page_name":" 180 ","page_number":180},
  {"content":"\r\n\r\nدر كشتى العياذ باللّه و . . . ) .\r\nجوان‌ها خوب به حرف‌هايم گوش مىدادند و از اين خرافات موجود در تورات و انجيل تعجب كرده و مىخنديدند . در آخر سخن بعد به اين مبلّغ مسيحى گفتم كه تورات بر چه كسى نازل شده ؟ اگر بگويى بر حضرت موسى عليه السلام نازل شده به تو مىگويم كه در تورات داستان وفات و دفن حضرت موسى عليه السلام آمده و آنچه كه بر بنى اسرائيل بعد از وفات حضرت موسى گذشته آمده و اگر بگوئى بر داوود و يا سليمان نازل شده ، به تو مىگويم كه در تورات حكايت وفات و دفن و ماجراى انبياء بنى اسرائيل آمده ، او گفت : در تورات هم كلام خدا و هم كلام كاهنان است ، من گفتم : تحريف كتاب خدا به همين معناست و اثبات كردم كه تورات و انجيل تحريف شده است .\r\nاين مبلّغ مسيحى از سخنانم برافروخته شد و از جايش بلند شد و گفت : انّ فى علمائكم من كتب كتابا فى تحريف القرآن ؛ در ميان علماى شما ، عالمى است كه كتابى در تحريف قرآن نوشته است . « 1 » من به او گفتم : بنده با شما با استناد به متن تورات و انجيل احتجاج كردم و به حرف ديگران استناد نكردم او باز حرفش را تكرار كرد . من در اينجا بود كه به حضرت موسى بن جعفر عليهماالسلام متوسّل شدم و از آن حضرت در پيروزى بحث استمداد جستم ( بعد از اين توسل ) به آن مبلّغ مسيحى گفتم : اگر راست مىگوئى نام مؤلّف و اسم كتاب را بگو ؟ جوان‌ها هم به حمايت از من گفتند اين آقا راست مىگويد اگر ادّعا مىكنى اثبات كن و نام كتاب را بگو . او نام كتاب و نويسنده آن را فراموش كرده بود ، لذا خيلى ناراحت شد و متوجه زرنگى من شد . بدين صورت با عنايت حضرت كاظم عليه السلام اين شخص در بحث شكست خورد . « 2 »\r\n\r\n\r\n","description":"","footnote":"\r\n( 1 ) . البته حضرت استاد در جلد سوم القرآن الكريم و روايات المدرستين كه در حدود 850 صفحه مىباشد به نقد و بررسى كتاب فصل الخطاب فى تحريف كتاب رب الارباب پرداختند . براى آشنايى بيشتر به معرفى كتاب القرآن الكريم و روايات المدرستين در بخش تأليفات رجوع كنيد .\r\n( 2 ) . نوار سخنرانى حضرت علّامه عسكرى با موضوع چگونگى نوشتن كتاب عايشه در سال 1354 ه . ش . ؛ القرآن الكريم و روايات المدرستين ، ج 2 ، ص 10 - 12 .\r\n","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\nبخش هفتم : خاطرات\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\nنوشتن تمامى خاطرات حضرت علّامه عسكرى نيازمند كتابى مستقل است . كه آن را به زمان مناسبى واگذار مىنمائيم ؛ امّا برخى از خاطراتى را كه نگارنده از زبان حضرت استاد ( در طول سال‌هاى آشنايى ) شنيده نقل مىنمايم :\r\n\r\n1 . خاطره استاد از شهيد نواب صفوى\r\nدر آن ايامى كه ترور كسروى توسط شهيد نواب صفوى انجام شده بود و كشته نشده بود به ايران آمدم ، روزى از مرحوم [ آيت اللّه 
  ] عباسعلى اسلامى خواستم تا مرا با شهيد نواب صفوى در منزل خودشان آشنا سازد . پس از آشنايى با ايشان ، از شهيد نواب تقاضا كردم كه ماجراى درگيريش را با كسروى بگويد .\r\nاو گفت : « طلبه نجف بودم كه شنيدم كسروى ادعاى پيامبرى كرده . به همين خاطر به ايران آمدم تا او را به كمك بحث و گفتگو از تاريكى و ضلالت نجات بدهم ، زمانى كه با او بحث كردم متوجه شدم كه او معاند است و زير بار حرف حق نمىرود ، لذا رفتم و يك شش تير خريدم مبلغى كم داشتم در حدود شصت تومان نداشتم بدهم . « 1 » به فروشنده گفتم : اگر مُردم حلالم كن ، براى آزمايش تفنگ به بيابان اطراف قنات آباد رفتم ( در آن زمان قنات آباد آخر تهران بود و اطراف آن كوره‌هاى آجرپزى داشت ) .\r\nپس از آزمايش و كشتن دو سگ به منزل كسروى رفتم ، چون كه با او بارها در منزلش مباحثه داشتم . با كسروى از خانه‌اش بيرون آمديم به هنگام خروج كمى از او فاصله گرفتم . اسلحه را به سوى او نشانه گرفتم چهار محافظى كه\r\n\r\n\r\n","description":"","footnote":"\r\n( 1 ) . مرحوم استاد در اينجا نوشتند : « [ آيت اللّه 
  ] حاج شيخ عبّاسعلى اسلامى ضمانت شهيد نواب را كرد » .\r\n","page_name":" 185 ","page_number":185},
  {"content":"\r\n\r\nهمراهش بودند فرار كردند ، هنگام شليك ، گلوله درون لوله تفنگ گير كرد ، كسروى عصايى داشت ( كه در واقع غلاف شمشير بود ) از درون عصا شمشير را بيرون آورد و به سمت من حمله‌ور شد ، من هم با او گلاويز شدم ، در اين اثناء پليس هم رسيد و ما را از يكديگر جدا كرد و ما را سوار درشكه كردند تا به كلانترى ببرند ، به نظرم رسيد كه اگر به كلانترى برسيم من شكست مىخورم ، همانجا تصميم گرفتم تا او را خفه كنم براى اين كار گلوى كسروى را فشردم دوباره درگيرى درون درشكه شروع شد ، درشكه‌چى كه شاهد اين صحنه بود پا به فرار گذاشت ، درشكه واژگون شد و درون نهر آبى كه از آن مسير عبور مىكرد افتاد . بالأخره مأمورين آمدند و ما را به كلانترى بردند » .\r\nبعد از اين ماجرا عده‌اى از تجّار تهران مرحوم شهيد نواب صفوى را از زندان آزاد كردند ؛ ولى او خيلى ناراحت بود از اينكه موفق به كشتن كسروى نشده بود . من به او گفتم ناراحت نباش در واقع تو او را كشتى ، تو شخصيت كسى را كه ادعاى پيامبرى مىكرد شكستى . « 1 »\r\n\r\n2 . مسموم كردن آخوند خراسانى رحمه‌الله در جريان مشروطيّت\r\nمرحوم جّدم آيت اللّه ميرزا محمد تهرانى رحمه‌الله ( كه در آن ايّام ) در نجف بودند فرمودند :\r\n« آيت اللّه ملّا محمّد كاظم خراسانى رحمه‌الله ( صاحب كفاية الاصول ) در ابتدا با مشروطيت موافق بود و از آن طرف‌دارى مىكرد ؛ ولى پس از شهادت آيت اللّه حاج شيخ فضل اللّه نورى رحمه‌الله پى به اشتباه خود برد و براى جبران اين اشتباه تصميم گرفتند براى مبارزه با مشروطيت به ايران بيايند . در آن زمان بيشتر مسافرت‌ها با چهارپايان صورت مىگرفت ، لذا وسائل سفر را يك روز قبل از حركت ، آماده مىكردند ، مرحوم آخوند خراسانى رحمه‌الله وسايل سفر را براى سفر آماده كردند ؛ امّا شبى كه قرار بود فردايش به ايران بيايند او را مسموم كردند » . « 2 »\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه عسكرى .\r\n( 2 ) . يادداشت‌هاى من از افادات شفاهى علّامه عسكرى .\r\n","page_name":" 186 ","page_number":186},
  {"content":"\r\n\r\n\r\n3 . مخالفت با هواى نفس\r\n« عربها ( چنان كه معروف است ) ميهمان نوازند و اگر ميهمان در منزل ميزبان چيزى نخورد اين توهين بزرگى به حساب مىآيد .\r\nمرحوم جدم آيت اللّه ميرزا محمد تهرانى رحمه‌الله فرمود : شخصى آمده بود به مدرسه ميرزاى شيرازى و ميهمان آنجا شد . برايش خربزه آوردند ( آن زمان در سامرا خربزه‌هاى شيرينى بود كه نظيرش را در جاى ديگرى نديدم ) [ مرحوم جدم فرمود 
  ] ديدم اين شخص روى خربزه نمك ريخت و مشغول خوردن شد . اوقاتم تلخ شد كه چرا اين كار را كرد ، لذا از او سؤال كردم كه چرا اين كار را كردى ؟\r\nگفت : كنار حرم اين خربزه‌ها را كه ديدم هوس كردم بخورم ولى نخوردم چون كه عمرى است خلاف هواى نفسم رفتار كردم ، در اينجا هم اگر نمىخوردم شما ناراحت مىشديد ، لذا نمك ريختم تا هم با هواى نفسم مخالفت كرده باشم و هم دعوت شما را پذيرفته باشم » . « 1 »\r\n\r\n4 . خاطره‌اى از اولين منبر\r\nحضرت استاد علّامه عسكرى در سال 1353 ه . ق . كه از قم به سامرا برگشتند ( در حالى كه 21 سال بيشتر نداشت ) در مدرسه ميرزاى شيرازى بزرگ رحمه‌الله براى اوّلين بار به منبر رفتند .\r\nبزرگان علماى سامرا در مجلس حاضر بودند ، عالمانى نظير حضرت آيت اللّه ميرزا حبيب اللّه اشتهاردى ، آيت اللّه ميرزا محمود شيرازى ، آيت اللّه سيّد حسين شاهرودى و آيت اللّه حاج شيخ ذبيح اللّه محلاتى ، حضرت علّامه در آغاز صحبت آيه نفر را تلاوت كردند « فَلَوْلَا نَفَرَ مِن كُلّ فِرْقَةٍ مّنْهُمْ طَآلءِفَةٌ لّيَتَفَقَّهُواْ فِى الدّينِ وَ لِيُنذِرُواْ قَوْمَهُمْ إِذَا رَجَعُواْ إِلَيْهِمْ » ؛ « 2 » ( از هر گروهى از آنان ، طايفه‌اى كوچ نمىكند تا در دين\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه .\r\n( 2 ) . سوره توبه ، آيه 122 .\r\n","page_name":" 187 ","page_number":187},
  {"content":"\r\n\r\n( و معارف اسلامى ) آگاهى يابند و به هنگام بازگشت به سوى قوم خود ، آنها را بيم دهند ؟ ) .\r\nپس از تلاوت آيه حضرت علّامه خطاب به حاضرين كرده و فرمود : آيا مىدانيد اين آيه نسخ شده و چنين شده « فلو لا نفر من كل فرقة منهم طائفة ليدخلوا المدارس و يدرّسوا فيها و يُدرسوا إلى أن يموتوا » ؛ ( چرا از هر طائفه گروهى نمىروند تا وارد مدرسه‌هاى علميه شوند و درس بخوانند و درس بدهند تا بميرند ) . حاضرين در جلسه تعجب كردند چرا كه بديهى است اين آيه نسخ نشده است ! سپس حضرت علّامه سخنانشان را تكميل كردند به اينكه حوزه چيست ؟ و چه وظائفى برعهده حوزه‌هاست ؟ و چه انتظارى از حوزه‌ها مىرود و نيازهاى جامعه چيست ؟ « 1 »\r\n\r\n5 . عرب و اطاعت از شيخ قبيله\r\nشما جامعه عرب را درك نمىكنيد ، جامعه عرب ، تابع رئيس و شيخ قبيله است و هر كارى كه شيخ قبيله بگويد انجام مىدهند ، نمونه‌اى عرض كنم براى روشن شدن سخنم .\r\nدر كربلا رسم شده بود كه در ايام عاشورا از روى آتش راه مىرفتند . از اين ماجرا مدتى گذشت روزى حضرت آيت اللّه العظمى حكيم رحمه‌الله به كربلا آمدند و به شيخ كربلا ( كه شيخ فخرى آل كمونه بود ) دستور دادند كه برنامه از روى آتش رفتن را تعطيل كنند . شيخ كربلا هم دستورات آيت اللّه العظمى حكيم رحمه‌الله را اجرا كردند و عاقبت ، اين كار در كربلا تعطيل شد . « 2 »\r\n\r\n6 . كتاب « اشرار هزار ساله »\r\n« على اكبر حكمى زاده كتابى عليه السلام و حوزه نوشت به نام « اسرار هزار ساله » كه مرحوم امام خمينى رحمه‌الله جوابى مُتْقَنْ و مبرهن در كشف الاسرار دادند .\r\n\r\n\r\n","description":"","footnote":"\r\n( 1 ) . دراسات و بحوث مؤتمر تكريم العلّامة السيّد مرتضى العسكرى ، ص 360 .\r\n( 2 ) . يادداشت‌هاى من از افادات شفاهى علّامه عسكرى .\r\n","page_name":" 188 ","page_number":188},
  {"content":"\r\n\r\nاز اين قضيه مدت‌ها گذشته بود ، روزى حكمى زاده را در يكى از خيابان‌هاى تهران ديدم به او سلام كردم دستم را براى مصافحه دراز كردم كه او دستش را كشيد و گفت : دستم نجس است !\r\nگفتم : دستت را بده مىروم دستم را آب مىكشم ، اوراقى زير بغلش بود .\r\nگفتم : اين اوراق چيست ؟ گفت : كتاب تازه‌اى نوشته‌ام كه مىخواهم آن را چاپ كنم ، گفتم : نامش چيست ؟ گفت : « اشرار هزار ساله » اوراق را از او گرفتم و تورّقى كردم . ديدم مزخرفاتى عليه حوزه و دين نوشته كه بدتر از اسرار هزار ساله است ، به او گفتم : دوست دارى تو را هم مثل كسروى بكشند .\r\nگفت : خير . گفتم : اگر دوست ندارى و از جانت مىترسى اين كتاب را چاپ نكن او هم چاپ نكرد . « 1 »\r\n\r\n7 . داستانى از آيت اللّه سيّد حسن مدرس رحمه‌الله\r\nبا يك واسطه « 2 » داستانى از مرحوم مدرس براى شما نقل مىكنم . اوائل سلطنت رضا شاه بود ، او كارهايى مىكرد كه ( با توجه به آشفتگى حكومت قبلى يعنى قاجار ) توجه مردم را به خودش جلب كرد و برخى از مردم از اين كارها اظهار خرسندى مىكردند ؛ اما مرحوم مدرس كه پى به تزوير و دوروئى رضا شاه برده بود با او مخالفت مىكرد .\r\nگروهى تلاش مىكردند تا ما بين مرحوم مدرس و رضا شاه ايجاد تفاهم كنند ، در همين راستا قرار شد مرحوم مدرس را به ديدن رضا شاه ببرند ( آن زمان از ميدان بهارستان تا سعدآباد درشكه رفت و آمد مىكرد ) . در ميدان بهارستان با درشكه‌چى بر سر قيمت و كرايه تا سعدآباد به توافق نرسيدند . قيمتى را كه درشكه‌چى مىگفت پانزده ريال بود ؛ ولى مرحوم مدرس مىفرمود براى اين ملاقات ده ريال بيشتر نمىدهم ، اين شخص ( رضا شاه ) پانزده ريال نمىارزد .\r\nآن شخصى كه همراه مرحوم مدرس بود ( و ماجرا را براى من نقل كرد ) به\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى حضرت علّامه عسكرى .\r\n( 2 ) . متأسفانه حضرت استاد در اثر كهولت سن نام اين واسطه را فراموش كردند .\r\n","page_name":" 189 ","page_number":189},
  {"content":"\r\n\r\nدرشكه‌چى گفت : باقى مانده را من مىدهم . با هم به كاخ سعدآباد رفتند ، براى مرحوم مدرس چايى آوردند ، ايشان لب به چاى نزد ، رضا شاه با قاشق چاى خورى مقدارى از چاى را خورد ( يعنى درون چاى سم نيست بخور ) رضا شاه رو كرد به مرحوم مدرس و گفت : چرا با من مخالفت مىكنى ؟ مرحوم مدرس فرمودند : چون كه شما را انگليسىها روى كار آوردند .\r\nاما از الآن بيا و شاه ايران شو ، براى مملكت خودت كار كن ، به فكر مردم باش ، اگر تو شاه ايران شوى ( نه نوكر بيگانه كه تقريبا شرط مُحال بود ) من از تو و قصرت محافظت مىكنم . رضا شاه گفت : به تو هم انگليسىها پول مىدهند تا با من مبارزه كنى ! مرحوم مدرس فرمودند : به جدّم قسم ! پير زن‌ها بقچه بسته‌هايشان را به من مىدهند تا با تو مبارزه كنم . « 1 »\r\n\r\n8 . خاطره‌اى از آيت اللّه العظمى ميلانى رحمه‌الله\r\nمنزل حضرت آيت اللّه ميلانى رحمه‌الله در طرح توسعه حرم رضوى عليه السلام قرار گرفته بود . از ايشان تقاضا كردند كه منزلشان را در اختيار آستان قدس قرار بدهد .\r\nايشان هم موافقت نمودند . آستان قدس رضوى مَبْلَغى را به عنوان قيمت خانه به حضرت آيت اللّه ميلانى رحمه‌الله دادند ؛ ولى ايشان حاضر نشد پولى بابت منزلشان از آستان قدس دريافت كنند و در جواب آنها فرمودند : من از حضرت رضا عليه السلام پول نمىگيرم .\r\nدوستان قرار گذاشتند تا منزلى را براى ايشان تهيه كنند ، منزلى را ( كه از جهت موقعيت مناسب بود ) براى ايشان در نظر گرفتند و قرار شد پس از موافقت حضرت آيت اللّه ميلانى رحمه‌الله آن خانه را خريدارى كنند . روزى كه ايشان را براى ديدن منزل بردند ، زمانى كه ايشان به درب خانه رسيدند ايستادند و فرمودند : من وارد اين منزل نمىشوم و اين منزل را نمىخواهم ! عرض كردند : چرا ؟ فرمودند : چون كه در اين منزل خيلى گناه شده است ! ما از\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه عسكرى ، يعنى مبارزه من مردمى است .\r\n","page_name":" 190 ","page_number":190},
  {"content":"\r\n\r\nكلام ايشان تعجب كرديم ؛ اما پس از تحقيق متوجه شديم كه اين منزل قبلًا كنسول‌گرى انگليس بود . « 1 »\r\n\r\n9 . خاطره‌اى ديگر از آيت اللّه العظمى ميلانى رحمه‌الله\r\nدر جشن نيمه شعبانى قرار شد حضرت آيت اللّه ميلانى رحمه‌الله بر سر طلبه‌اى عمامه بگذارد ، اين طلبه بعد از نماز صبح مىخوابد .\r\nمراسم جشن شروع مىشود و تقريبا زمان عمامه‌گذارى هم فرا مىرسد ؛ اما اين طلبه كه در خواب مانده بود در جلسه حاضر نشد ، دوستش به دنبال او مىرود مىبيند كه خواب است او را بيدار مىكند و مىگويد : آيت اللّه ميلانى منتظر شماست ، اين طلبه به دوستش مىگويد : من الآن نياز به حمام دارم ، دوستش مىگويد : الآن وقت نيست و خيلى دير شده آقا منتظر شماست . با هم وارد مجلس شدند در هنگام عمامه‌گذارى حضرت آيت اللّه ميلانى آهسته در كنار گوش به اين طلبه فرمود : « با اين حال ( حال جنابت ) شايسته نبود به اين مجلس بيائى و تا زنده هستم راضى نيستم به كسى بگويى » اين طلبه در تشييع جنازه آيت اللّه ميلانى رحمه‌الله اين ماجرا را نقل كرد . « 2 »\r\n\r\n10 . خاطره‌اى از امام جماعت مسجد الرحمن بلژيك\r\nروزى كنار قبرستان بقيع نشسته بودم ، افرادى مىآمدند از من سؤال مىكردند و من پاسخشان را مىدادم ، فردى معمّم جلو آمد و دستم را بوسيد . گفتم : مرا مىشناسى ؟ گفت : خير . گفتم : من سيّد مرتضى عسكرى هستم . تا اسمم را گفتم خيلى خوشحال شد و دوباره مرا بوسيد و گفت : من امام جماعت مسجد الرحمن ( كه بعدها نام آن را به مسجد الشيعه تغيير دادند ) در بلژيك هستم و كتاب عبد اللّه بن سباء شما را خواندم و شيعه شدم ، اهل مسجد را نيز شيعه كردم ، وهابىها به من و مسجد كمك مىكردند ؛ اما از آن وقتى كه شيعه شديم\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه عسكرى .\r\n( 2 ) . يادداشت‌هاى من از افادات شفاهى علّامه عسكرى .\r\n","page_name":" 191 ","page_number":191},
  {"content":"\r\n\r\nحقوقمان را قطع كردند ، من براى خودم چيزى نمىخواهم ؛ اما شما اجازه سهم امام را براى مسجد از مراجع بگيريد من هم ماجرا را براى آيت اللّه شبيرى زنجانى نقل كردم و از ايشان اجازه گرفتم « 1 » . « 2 »\r\n\r\n11 . عبد السلام عارف و علّامه عسكرى\r\nعبد السلام عارف رئيس جمهورى عراق قصد اعدام كردن بيست و يك نفر را داشت كه من هم در ليست اعدامىهاى او بودم ، او پسرى ( به نام احمد ) داشت ، از وزير معارف ( آموزش و پرورش ) درخواست مىكند تا پسرش را در بهترين مدارس بغداد ( كه بهترين مدارس ، مدارس الامام الجواد عليه السلام سيد مرتضى عسكرى بود ) ثبت نام كند .\r\nوزير معارف پسر عبد السلام را در مدرسه ما ثبت نام كرد پس از مدتى عبد السلام عارف از وزير معارف سؤال مىكند كه اين مدرسه توسط چه كسى اداره مىشود ؟ او هم نام مرا مىبرد ، تا عبد السلام عارف اسمم را شنيد از ادامه تحصيل پسرش در مدرسه ما جلوگيرى كرد و او را به مصر فرستاد . « 3 »\r\n\r\n12 . خاطره‌اى از تأليف « معالم المدرستين\r\n» در دوران طاغوت سردمداران حكومت ، قصد تخريب دين و حوزه‌هاى دينى را داشتند در همين راستا كتابها و مقالات گوناگونى را نشر مىدادند و از جمله آنها كتابى درباره « تشكيك در خمس » چاپ و نشر شد ، « 4 » اين كتاب را آوردند تا من به شبهاتش پاسخ بدهم وقتى كتاب را مطالعه كردم متوجه شدم اصل اين تشكيك از كسروى است . او مىگفت كه امام صادق عليه السلام چون به\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه عسكرى .\r\n( 2 ) . حضرت علّامه در اين جا نوشتند كه داستان ادامه دارد ولى متأسفانه فرصت سؤال از ايشان نشد .\r\n( 3 ) . همان .\r\n( 4 ) . حيدر على قلمداران نويسنده آن كتاب بود . براى آشنايى بيشتر با شخصيتِ اين نويسنده ر . ك : به كتاب « جريان‌ها و سازمان‌هاى مذهبى سياسى ايران » جناب آقاى رسول جعفريان ، ص 723 - 726 .\r\n","page_name":" 192 ","page_number":192},
  {"content":"\r\n\r\nخلافت نرسيد ( العياذ باللّه ) خمس را اختراع كرد .\r\nبراى پاسخگوئى به شبهات اين كتاب به مشهد مشرف شدم و از حضرت رضا عليه و على آبائه آلاف التحية و الثناء توسل كردم ، پس از آن دست به قلم برده و كتاب معالم المدرستين را نوشتم . « 1 »\r\n\r\n13 . سمينار تركيه به عنوان « جايگاه سنت در اسلام\r\n» در يكى از سال‌ها [ آبان ماه 1374 
  ] در تركيه سمينارى به عنوان ( جايگاه سنّت در اسلام ) برقرار شد . از ايران هم درخواست كردند كه فقط يك نفر در اين سمينار شركت كند ، وزارت خارجه در ايران هم براى اين كار حضرت علّامه عسكرى را انتخاب كردند ، ايشان در تركيه متوجّه شدند كه متصدّى مجلس سفير عربستان سعودى در تركيه است و اين مجلس تشكيل شده بود تا اثبات كنند كه شيعه ارتباطش با سنّت نبوى قطع است پس قابل تكفيرند .\r\nحضرت استاد در آن جلسات به حول و قوه الهى اثبات كردند كه ارتباط شيعه با سنت نبوى قطع نشده است ، در روز افتتاحيه از حضرت استاد علّامه عسكرى تقاضا مىكنند تا صحبت كنند ايشان هم در اثبات عدم تحريف قرآن سخنرانى كردند و در پايان سخنرانى خطاب به علماى اهل سنّت فرمودند : شما مقصود عثمان را از اين جمله‌اى كه گفت : « انّ فيها لحن ستقيمه العرب بالسنتها ؛ ( در اين قرآن غلط [ املائى 
  ] است كه عرب با زبانش آن را درست مىخواند ) نفهميديد ، مقصود اين نيست كه در قرآن غلط وجود دارد ، بلكه مقصود اين است كه املاء شما غلط است ولى عرب‌ها آن را درست تلفظ مىكنند . زمانى كه اين جمله را حضرت علّامه بيان كردند حاضرين در جلسه همگى تكبير ( اللّه اكبر ) گفتند ؛ زيرا كه مشكل چند قرن آنها با اين جمله حل شد . « 2 »\r\n\r\n\r\n","description":"","footnote":"\r\n( 1 ) . يادداشت‌هاى من از افادات شفاهى علّامه عسكرى .\r\n( 2 ) . يادداشت‌هاى من از افادات شفاهى علّامه عسكرى .\r\n","page_name":" 193 ","page_number":193},
  {"content":"\r\n\r\n\r\nقابل توجه\r\nزمانى كه وهابىها از اين سمينار نتيجه‌اى نگرفتند و با جواب‌ها و سخنان منطقى حضرت علّامه شكست خوردند . براى جبران اين شكست ، تصميم به تخريب شخصيت حضرت علّامه عسكرى گرفتند و در اين راستا اخبار مربوط به سمينار را به صورت ناقص و تحريف شده به داخل كشور و كشورهاى اسلامى هم‌جوار انتقال دادند و برخى افراد كم خرد و عجول كه اهل تحقيق و جستجو نبودند به سخنان تحريف شده استناد كردند و حال آن كه خرد و تقوا اقتضا مىكند تا انسان از خود شخص سؤال كند كه شما در آنجا چه فرموديد .\r\nدر پايان اين بخش خوانندگان گرامى را به گفتگوئى كه با علّامه عسكرى درباره سمينار « جايگاه سنت در اسلام » توسط سازمان فرهنگ و ارتباطات اسلامى صورت گرفته ، جلب مىنمائيم و از ذات مقدس الهى مىخواهيم كه ما را از لغزش‌ها و خطاها حفظ فرمايد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nگفتگو با علّامه عسكرى\r\nدرباره\r\nسمينار جايگاه سنّت در اسلام\r\n( تركيه - اسلامبول 28 - 30 آبان ماه 74 )\r\nسازمان فرهنگ و ارتباطات اسلامى\r\nمديريت مجامع ، كنفرانسها و مناسبتها\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nبسم اللّه الرحمن الرحيم\r\nبا توجه به درخواست بنياد تحقيقات علوم اسلامى تركيه مبنى بر اعزام يك نفر دانشمند از ايران براى شركت در سمينار « جايگاه سنت در دين » با هماهنگى معاونت ارتباطات و تصويب معاونت پژوهشى و تأييد رياست محترم سازمان ، مقرر گرديد علّامه سيد مرتضى عسكرى در اين سمينار شركت نمايند .\r\nلذا طى تماس و گفتگو با ايشان با عنايت به موضوع سخنرانى ، مقاله‌اى توسط ايشان تهيه و به آنكارا و اسلامبول ارسال گرديد .\r\nسپس طى هماهنگىهاى لازم و پيگيرىهاى مستمر مديريت كنفرانس‌ها ، علّامه عسكرى به همراه آقاى مهندس آريايى عازم اسلامبول شدند .\r\nدر اين سفر ، علّامه عسكرى با ايراد سه سخنرانى : مقدماتى ، اصلى و جوابيه درباره قرآن ، ديدگاه شيعه نسبت به سنت و پاسخ به برخى ابهامات و پرسش‌ها و ديدار و گفتگو با شخصيّت‌ها و بازديد از برخى مراكز و مؤسسّات به موفقيّت‌هاى چشم‌گير علمى - فرهنگى مهمى نايل گشتند .\r\nدر اين گزارش كوتاه كه از زبان علّامه و به صورت مصاحبه انجام شده ، پيشينه اين سمينار و كم و كيف آن مورد كنكاش و ارزيابى قرار گرفته است .\r\nاميد است اين گونه تلاش‌ها مورد قبول درگاه حضرت احديّت قرار گرفته و موجبات خوشنودى حضرت ولى عصر ( عج ) و نائب ايشان حضرت آيت اللّه العظمى خامنه‌اى را فراهم آورد .\r\nمديريت مجامع ، كنفرانس‌ها و مناسبت‌ها\r\nسعيد معز الدين / آذرماه 1374\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nدر آغاز ، گزارش كنفرانس شيعه‌شناسى در تركيه را كه توسط آقايان دبير كلّ مجمع جهانى تقريب بين مذاهب اسلامى و جناب آقاى دكتر حجّتى بيان شده است مىآوريم :\r\nدبير كل مجمع جهانى تقريب بين مذاهب اسلامى :\r\nبسم اللّه الرحمن الرحيم - در حدود سه سال قبل ، از طرف « وقف الدراسات الاسلامية » از مجمع جهانى تقريب مذاهب اسلامى جهت شركت در سمينارى كه راجع است به شيعه و شناخت شيعه در گذشته و حال دعوت كردند . ما هم با مشورت با بعضى از دوستان هيأتى را مركب از آيت اللّه سيد مهدى روحانى ، آيت اللّه جناتى ، آقاى دكتر حجّتى ، آيت اللّه سبحانى ، آقاى دكتر آذرشب و اينجانب تشكيل داديم ، و در آن سمينار شركت كرديم .\r\nقبل از رفتن ، مقالاتى را كه اساتيد تركيه كه از اهل سنّت بودند و هر كدام در يك ناحيه از نواحى مربوط به تشيّع بحث كرده بودند و به زبان عربى ترجمه شده بود براى ما فرستادند . و هر يك از ما يكى از آن مقالات را مورد نقد قرار داد ، از جمله مقاله‌اى كه به من دادند مربوط بود به « الحديث عند الشيعة الامامية » كه نويسنده در آن مقاله نوشته بود كه : شيعه حديث ندارد جز حديث غدير ، آن هم اصل ندارد و دروغ است ، و ديگر مسائل . همه بحث‌هاى جانبى بود . هر يك از ما آن مقاله‌اى كه برايش فرستاده شده بود جواب داد ، من هم جواب دادم ، و آن جواب در مجموعه مقالات چاپ شده است . و خلاصه جواب من اين بود كه :\r\nشيعه حديث زياد دارد و حديث غدير يكى از آن احاديث است . آن هم مربوط به جنبه مقام خلافت ائمه اهل البيت عليهم‌السلام است . و حديث ديگرى كه جنبه مدركيّت علمى اهل بيت را ثابت مىكند حديث ثَقَلين است . و از آن بحث‌هاى جانبى هم كه او كرده بود جواب دادم .\r\nوقتى ما شركت كرديم رئيس دانشكده الهياتى كه دولت سعودى در احسا تأسيس كرده ، هم حضور داشت . و تدريجا پى برديم كه اصولًا او تعزيه گردان اين سمينار\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nاست . و با او در جلسات خصوصى صحبت‌هاى زيادى داشتم و توجه دادم او را كه شما آمديد براى اينكه اين جا را كنترل كنيد .\r\nغير از ما كسانى كه در آن سمينار شركت كرده بودند استاد دانشكده شريعت سوريه آقاى دكتر رمضان بوطى و آقاى دكتر عبد اللّه خياط استاد دانشگاه اردن و وزير سابق اوقاف بود كه قبلًا با او سابقه آشنائى داشتم . و يك نفر از هند بود ولى عمده كسانى كه آنجا حاضر بودند از خود تركيه و اساتيد دانشكده‌هاى الهيات تركيه بودند و رئيس اين سمينار آقاى دكتر على اوزاك بود كه قبلًا رئيس دانشكده الهيات بوده است و شخصى بانفوذ ، و روى هم رفته آدم خوب و مطلعى بود . در هر حال ما احساس كرديم كه در سخنرانى آزاد نيستيم . هنگامى كه سخنرانىها ، به نصف مىرسيد مىگفتند : وقت تمام شد ، و سعى داشتند آن گونه كه ما مايل هستيم نگذارند مجلس اداره شود . ولى در عين حال در بحث‌هايى كه پيش مىآمد هر كسى بلند مىشد صحبت مىكرد ما هم هر كدام به مناسبت‌هايى ، بلند مىشديم و صحبت مىكرديم و طورى بود كه در حقيقت ما بر جلسه احاطه پيدا كرده بوديم .\r\nبه [ حضرت آيت اللّه 
  ] آقاى سبحانى اجازه ندادند مقاله‌اش را بخواند و مقاله ايشان را هم چاپ نكردند در مجموعه دكتر حجّتى مقاله‌اش درباره عدم تحريف قرآن بود . و همان نماينده سعودى گفت : من اوّلين بار است كه از ايشان مىشنوم كه شيعه قرآن را تحريف شده نمىداند . و يك حسن اثرى بخشيد .\r\nروز آخر قرار بود قطعنامه را بنويسند . از طرف ما آقاى سبحانى و آقاى دكتر آذرشب رفتند و در بين ، دكتر آذرشب آمدند به من گفتند : اينها مىخواهند در قطعنامه بگذراند كه هر كه به صحابه اهانت مىكند و يا قرآن را محرف مىداند ، كافر است . من برخاستم و رفتم و گفتم كه ما نه فقط از شيعه داريم از اهل سنّت هم داريم كه بعضى از آيات را تحريف شده مىدانند .\r\nما نمىتوانيم حكم كنيم به كفر اينها مىتوانيم حكم كنيم ، اينها مخطى هستند . و ما\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nقبول نداريم . و اتفاق مسلمين ، شيعه و سنّى بر عدم تحريف قرآن است . و راجع به صحابه يك وقت ، بحث عدالت آنهاست ، بله ، شيعه همه آنها را عادل نمىداند .\r\nولى به طور كلى احترام و كرامت صحابه را نگه مىدارند .\r\nبعد از بحث ، ديدند آن قطعنامه‌اى كه اينها مىخواهند ، درست نمىشود . يكى از آنها بعد از اينكه ديدند غرضشان حاصل نمىشود ، گفت : پس ما قطعنامه نمىتوانيم صادر كنيم . [ قرار شد 
  ] آقاى دكتر على اوزاك كه رئيس اين كنفرانس بود برداشت‌هاى خود را به عنوان يك بيانيه بگويد . گفت : من كه عربى آن قدر مسلّط نيستم . عبد اللّه خياط گفت : من مىنويسم . عبد اللّه هم تمايلاتش با ما بود .\r\nمخصوصا نسبت به اهل بيت عليهم‌السلام . وى بعد از انقلاب به ايران آمده بود و مىگفت كه : من دلم با شيعه‌ها است . او هم يك بيانيه‌اى نوشت كه هيچ كس از مسلمين قرآن را محرف نمىداند . و همه شيعه و سنى اتفاق دارند . و اگر كسى امر برايش مشتبه شده ، و چنين تصورى كرده « هو مخطىء باتفاق الجميع » . و اما راجع به صحابه ، صحابه در نظر مسلمين عدالت آنها و يا كرامت و احترام آنها محفوظ است . و مسلمان‌ها همه براى آنها احترام قائلند ، و اتفاق نظر در اين جهت است .\r\nو خلاصه همين بود .\r\nدر هر حال كنفرانس خيلى خوب بود ، مفيد بود ، در آخر آقاى دكتر على اوزاك عين همان بيانيه را از قول خودش خواند و جلسه تمام شد . و برداشت ما و كسانى كه در آنجا بودند مخصوصا شيعيان اين بود كه ، خيلى قوى كار شده بود ، و مىگفتند : هيأتتان قوى بود احاطه كرديد ، و آنها به نتيجه نرسيدند . و خودشان هم اين را احساس كردند .\r\nو بعد از مدّتى كه مقالات را چاپ كرده بودند ، فرستادند . يك مقاله از دكتر موسى موسوى نوه مرحوم آيت اللّه اصفهانى گرفته بودند كه او خودش آنجا حاضر نبود ، مقاله‌اش هم مطرح نشده بود . در آخر آن مجموعه گذاشته بودند ، كه همان حرف‌هايى كه در ردّ شيعه دارد آنجا بود . و چنين وانمود مىكردند كه او هم در\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nجلسه بوده ، در حالى كه نبوده . كار ديگرى كه كرده بودند اين بود كه كسى كه زبان تركى و حروف لاتين را مىشناخت گفت كه : مقالات شما را ترجمه به تركى نكردند ، در حالى كه مقالات خودشان ترجمه تركيش هم در اين مجموعه هست .\r\nعلّامه عسكرى :\r\nروى هم رفته شما احساس كرديد كه وهابيّت با اين سمينار مىخواستند ضربه بر شيعه بزنند .\r\nدبير كل مجمع جهانى تقريب : بله ، در نتيجه ، اين بود كه : احساس كرديم ، اصل كنفرانس به دست وهابيّت تشكيل شده است و آن نماينده سعودى هم اشراف بر كارها داشت . و مىخواستند به شيعه ضربه بزنند ، مخصوصا در قطعنامه كه بنا داشتند ، غير مستقيم شيعه را تكفير كنند . و الحمد للّه موفق نشدند .\r\nعلّامه عسكرى :\r\nجزاكم اللّه خيرا .\r\nجناب آقاى دكتر حجّتى شما در كنفرانس شناخت تشيّع كه در تركيه اقامه شد شركت داشتيد ، خواهشمندم كه بينشتان را در اقامه اين كنفرانس و نتايجى كه بدست آمده بيان فرمائيد .\r\nدكتر حجتى\r\nبسم اللّه الرحمن الرحيم - من احساس كردم انگيزه اين كنفرانس اين بوده كه :\r\nتشيّع را در تمام ابعادش با توجه به مقالات بسيار متنوّعى كه نوشتند ، زير سؤال ببرنند . و خوشبختانه اينها مقالات را قبل از آن كه كنفرانس آغاز شود ، قبلًا به ايران فرستادند كه مدعوين ايرانى بتوانند پاسخ‌هاى سنجيده‌اى براى اين اشكالات و ايرادات و يا شبهاتى كه داشتند ، داشته باشند . اجمال مسأله اين است كه اينها حسن نظرى نسبت به اين مطلب نداشتند . مثلًا يك هدف معصومانه در مد نظرشان باشد ، كه شيعه را بشناسند يا شيعه را آن طورى كه هست معرفى كنند .\r\nاينها هدفشان اين نبوده ، نقطه‌هاى ضعفى بود كه جستجو مىكردند . در كنار و\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nگوشه‌هاى كتاب‌هاى خودمان با استمداد از بسيارى از روايات كه از نظر ما ارزش و اعتبارى ندارد ، تا اين مقالات را سامان بدهند . و مقالات را هم سامان دادند . و در نتيجه ظاهر خوبى داشت . اگر پاسخ داده نمىشد . ظاهرش داراى جاذبه بود و مستند بود . يكى از نكته‌هايى كه در اين كنفرانس براى من جالب بود اين بود كه متعصّب ، در اساتيد تركيه ديده نمىشد ، يعنى وقتى كه ما در ردّ اين مقالات مطالبى را نوشتيم يا به صورت خطابه و مقالات خودمان آن را القا كرديم ، مورد تحسين آنها واقع مىشد . حتّى رمضان بوطى بعد از سخنرانى من رفت پشت تريبون و گفت كه : سيّد كار را يكسره كرده . و ما ديگر حق تهمت تحريف را به شيعه نداريم .\r\nو يكى از علماى سعودى هم گفت : اگر من از مكه تا استانبول براى شنيدن سخنرانى فلانى مىآمدم ، ( ما كنت خاسرا ) . و بعد هم با اين سخنرانى تقريبا احساس كرديم كه نويسندگان خيلى متعصّب نبودند . اما محورى كه اين نويسندگان را وادار كرده بود براى نگارش چنين مقالاتى را كه در صدد يافتن نقطه‌هاى ضعف بودند صرفا ، هدفشان معرفى شيعه نبود .\r\nو در اين كنفرانس به نظر من هزينه زيادى مصرف كردند . بيش از اندازه معمول ، در بهترين هتل‌ها ، كنفرانس اقامه كرده بودند . مدعوين هم زياد بودند . و هزينه زيادى را باز متحمل شدند . گويا از جاى ديگر هم به اينها كمك شده بود . در اين جهت شايد از جاى ديگر سر نخ گرفته بودند كه من تصريح نمىكنم و خوشبختانه به بركات عنايات اهل البيت عليهم‌السلام اين كنفرانس به نفع شيعه تمام شد . شيعه را بهتر شناختند ، و خوشحال بودند از اينكه چنين شد ، و مىگفتند : ما آن چنان كه بايد و شايد اطلاعات نداشتيم از جزئيات امر ، كليّاتى به گوشمان مىرسيد . در كتاب‌هاى شما مىديديم ، ولى با بحث‌هايى كه شما داشتيد ولو در ضمن محاورات روزمره‌اى كه با هم مىنشستيم و داشتيم دريافتيم كه شيعه آن طور كه آنها نوشته‌اند فكر نمىكند . و السلام\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nمصاحبه آقاى معز الدين با علّامه عسكرى درباره كنفرانس\r\nحضرت علّامه عسكرى ، از اينكه درخواست ما را پذيرفتيد و مىتوانيم از محضر جنابعالى بهره‌مند شويم ، بسيار سپاسگزاريم .\r\nعلّامه عسكرى : ارزيابى كنفرانس سنّت پيامبر صلى الله عليه و آله در تركيه ، نيازمند بحثى مفصّل است كه در اين فرصت ، فشرده بيان مىشود :\r\nسال قبل ، كنفرانس ديگرى با حضور دانشمندانى از ايران برگزار شد ، با ارزيابى كنفرانس سال گذشته ، اين سمينار نيز بررسى مىشود . قبل از ارزيابى هر دو سمينار ، لازم است مقدّمه‌اى بيان كنم : دشمنان اسلام چه غرب و چه صهيونيسم ( استكبار جهانى ) خيال مىكردند اسلام ديگر توان خود را از دست داده ، و در جايى حكومت نخواهد كرد . آنها بعد از اينكه چندين حركت اسلامى را در مصر ، عراق ، اردن و ديگر كشورها سركوب كرده بودند ، گمان نمىكردند حركت و جنبش ديگرى پديد آيد ، امّا قيام بنيان‌گذار جمهورى اسلامى ايران امام خمينى رضوان اللّه تعالى عليه و تأسيس حكومت اسلامى در ايران و اثر آن در بيدارى مسلمانان به ويژه در مصر ، الجزاير و ديگر كشورها ، سبب شد كه براى سركوبى اين قيام صحيح و بيدارگر ، توطئه و نقشه‌اى مناسب آن طراحى نمايند ، مىگويم صحيح ، براى اينكه در رأس اين قيام يك مرجع تقليد ، يك مرجع شيعه‌اى كه متخصّص در علوم اسلامى بود ، قرار داشت . و از آنجا كه غرب استعمارگر در طول تاريخ از دو چيز بيمناك بوده و هست ، اول از علماى شيعه .\r\nبراى اينكه در طول تاريخ علماى شيعه بودند كه با آنان مقابله كردند ، داستان تنباكو را همه آگاهند . قيام آيات عظام ميرزا محمّد تقى شيرازى ( شيخ الشريعه ) ، در عراق عليه استعمار انگلستان و نيز قيام‌هاى ديگر مانند قيام مرحوم شيخ فضل اللّه نورى ، شهيد مدرس و حاج ملّا على كَنى ، و ديگران را به خوبى لمس كرده بودند .\r\nو دوم از عقيده تشيّع كه همواره براى آنها ناراحت كننده بوده و هست و خواهد\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nبود ، زيرا آنها مىخواهند مسائلى كه در كتب شيعه نيست و در كتب مكتب خلفا هست ، به اسلام نسبت دهند . و به آن وسيله به دين اسلام ضربه بزنند ، براى مثال در كتب تفسير و سيره علماى اهل سنّت به پيامبر اسلام صلى الله عليه و آله نسبت مىدهند .\r\nهنگامى كه ايشان سوره و النّجم را مىخواندند به اين آيات كه رسيدند « أَفَرَءَيْتُمُ اللَّتَ وَ الْعُزَّى * وَمَنَوةَ الثَّالِثَةَ الْأُخْرَى » - معاذ اللّه - شيطان به ايشان القا كرد كه بگويد : « تلك الغرانيق العلى منها الشفاعة ترتجى . . . » مانند اين نسبت‌هاى باطلى كه امثال سلمان رشدى به آن متوسل مىشوند ، در كتب شيعه نيست .\r\nدر كتب شيعه عصمت انبياء و امامان در تمام جهات اثبات شده است كه : عصمت در اقوال و افعال و مهم‌تر از همه در امر تبليغ قرآن . و اين امر خلاف خواسته دشمنان اسلام است .\r\nاين تلاش دشمنان اسلام براى چيست ؟ براى آن كه اسلام واقعى كه در ايران است به جهان سرايت نكند ، تا شمار شيعيان افزايش نيابد ، براى سركوبى انقلاب ايران و ممانعت از رسوخ تشيّع واقعى ، غرب مسيحى و بعضى حكومت‌هاى بلاد اسلام متّحد شده‌اند ! و متأسفانه جنبش نوپاى شيعه عراق را هم كه از ايران قوّت گرفته بود ، سركوب كردند تا درس عبرتى براى ديگر مسلمانان شوند ، همان گونه كه گروه طالبان را در افغانستان تجهيز كردند تا به مسلمانان ضربه بزنند .\r\nبراى استكبار جهانى خطرناكتر از اين دو همسايه ايران شيعى ( عراق و افغانستان ) ، تركيه است . براى آنان اهميّت زيادى دارد ، تركيه پل ارتباطى ايران با اروپاست و در واقع تركيه ، مىتواند اسلام را به غرب رسوخ دهد ، تركيه دشمن ديرينه اروپا بوده است ، غربىها و دشمنان اسلام از زمانى كه به دست آتاتورك در تركيه ، الفباى عربى را به لاتين و تعطيلى جمعه را به يكشنبه تبديل كردند و بدليل مبارزات علماى شيعه ، در ايران چنين توفيقى را نداشتند . قدرت تشيّع و كار آمدى آن را بيشتر فهميدند .\r\nو اكنون كه مىبينند ملل تحت ستم جهان ، تحقق آرمان و آرزوى خود را در\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nجمهورى اسلامى ايران متجلّى است ، تغيير روش داده و تدابيرى انديشدند تا بتوانند جهانيان را نسبت به شيعه بدبين سازند . به ويژه در تركيه با خصوصيّتى كه بيان شد .\r\nاوّلين قدم براى دور كردن مسلمانان تركيه از ايران ، در همين دو كنفرانس بود ، كه توسط مؤسسه « وقف الدراسات الاسلامية » مركز تحقيقات اسلامى با رياست آقاى على اوزاك برپا شد . در اولين كنفرانس ، نطق افتتاحيه جلسه توسط دكتر « عبد اللّه المصلح » از جامعه وهابيّت سعودى ايراد شد ، كه نظر وى در مورد شيعه ، همان نظر مستشرقين درباره اسلام است . عبد اللّه المصلح حتى تا به آن جا پيش مىرود كه عنوان مىكند : « مذهب شيعه در زمان پيامبر صلى الله عليه و آله و حضرت على عليه السلام وجود نداشته است » ! .\r\nوى اضافه مىكند : « إنّ التشيع ابتدأ بعد مقتل سيدنا الحسين » تشيّع پس از كشته شدن آقاى ما حسين پديدار شد .\r\nعلى اوزاك نيز مىافزايد : « وقد تطورت الشيعة الامامية ، تحت حماية بعض الرؤساء و الدّول الّتى حكموا ايران تطورا ملحوظا » : شيعه اماميه در سايه حمايت برخى سلاطين و دولت‌هائى كه در ايران حكومت كردند به شكل چشم‌گيرى دگرگون شده است . و ادامه مىدهد : « بويهيون » ( آل بويه ) بودند كه سبب تطور و دگرگونى بزرگ در كلام و فقه شيعه شدند . در همان نشست حجة اللّه جودكى پاسخ داده‌اند كه : « تشيع نه از ايران است و نه در ايران ساخته و پرداخته شده است » .\r\nسخنران ديگرى مىگويد : تشيع نظريه است علم نيست . چون هر امرى اول نظريه است بعد علم مىشود ، او چنين مىگويد : « أخذت النظرية الامامية الاثنى عشرية شكلها النهائى من أوائل القرن الثالث الهجرى » تئورى مكتب شيعه دوازده امامى ( تشيّع ) شكل نهائىاش را در اوايل قرن سوم هجرى پيدا كرده است .\r\nو نتيجه مىگيرد : « و الشيعة الحالية تقاليد أكثر من كونها دين و لا يمكن القول بانها\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمن أهل الكتاب و نقد الشيعة و مناقشتها على ضوء القرآن مهمّ جدا بالنسبة للمستقبل » عقيده شيعه امروز بيش از آن كه دين باشد عادات و تقاليد است و نمىتوان گفت از كتاب خدا گرفته‌اند . نقد و بررسى شيعه در پرتو قرآن براى آينده بسيار مهم و جدّى است . ما با اينها ، در امر قرآن مناظره داريم .\r\nبعد مىگويد : « لا يمكننا أن نشاركهم فى مثل الآراء التى تعبر أن جمع القرآن تمّ فى عهد النبى صلى الله عليه و آله على ما هو عليه » ما نمىتوانيم در برخى از عقايد آنان هماهنگ گرديم . آنان مىگويند : جمع آورى قرآن در زمان رسول خدا صلى الله عليه و آله به انجام رسيده است ! .\r\nپيروان مكتب خلفا عقيده دارند قرآن ، زمان عثمان جمع‌آورى شده است . ولى ما شيعه عقيده داريم انجام اين مهم ، زمان پيامبر بوده است . بعد از آن دكتر على اوزاك به نقد ديدگاه شيعه دوازده امامى در تفسير پرداخته و . . . .\r\nدانشمندى پاكستانى در ردّ نظريه او مىگويد : بهتر است كه ما بدون آن كه به محاكمه صحابه گرامى پيامبر بپردازيم ، اجماعى از آراى صحيح را پذيرفته و غير صحيح را كنار بگذاريم « 1 » . بعد مىگويد : خدا روز قيامت بين ايشان حكم مىكند « و يحاسبهم و يعطى كلًا حقّهم » و به حسابشان مىرسد و حق هر يك را ادا مىفرمايد .\r\nو مىگويد : « لان كل شىء يقع فى الكون ليس مخالفا لإرادة اللّه و حكمه » زيرا هر چه در عالم هستى پديد آيد مخالف اراده و حكم خدا نيست « 2 » « لا نَعلم كُنهَها لانّ اللّه تعالى خالق الخير الشّر » ما ريشه آن را نمىدانيم زيرا خداى متعال آفريننده خير و شر است يعنى : خير و شرّ را خدا انجام مىدهد ! .\r\nسپس استاد دكتر محمّد جمال سُوف اوغلى استاد « دانشكده الهيات دانشگاه 9 سپتامبر » در مقاله خود : « الحديث عند الشيعة الامامية » جايگاه حديث در نزد\r\n\r\n\r\n","description":"","footnote":"\r\n( 1 ) . اين سخن او نشان مىدهد كه ادعاى نادرستى در مورد صحابه و اهل بيت داشته‌اند .\r\n( 2 ) . يعنى اگر يزيد در جامعه اسلامى حاكم شده ، خواست خدا بوده است ! اين عقيده‌اى است كه معاويه بنيان گذارده است .\r\n","page_name":" 205 ","page_number":205},
  {"content":"\r\n\r\nشيعه دوازده امامى ، مىگويد : « من المعلوم ان أصحاب النبىّ صلى الله عليه و آله الذين يسمّون بالصحابه لهم خدمات و جهود هامّة فى نمو الاسلام و نشره و صون القرآن الكريم و الاحاديث النبويّة » روشن است كه ياران پيامبر صلى الله عليه و آله كه صحابه ناميده مىشوند خدمات و تلاش‌هاى مهمى در برپائى و نشر اسلام و صيانت قرآن و احاديث نبوى داشته‌اند يعنى : صحابه آنانند كه قرآن و حديث را به مسلمانان رسانيده‌اند و بعد از آن حديثى از قول پيامبر صلى الله عليه و آله بيان مىكند . و مىگويد : « محمد رسول اللّه و الذين معه أشداء على الكفار » محمّد رسول خدا است و كسانى كه با او هستند بر كفار سختگيرند . . . .\r\nسپس درباره شيعه مىگويد : « أقوال الائمة الذين يعتقدون بعصمتهم تُعتَبر أحاديث » سخن امامانى كه به عصمت آنان معتقدند ، نزد شيعه حديث به حساب مىآيد .\r\nسپس مىگويد : « ذُكِرَ فى كتب الحديث للشيعة آلاف من الأحاديث التى اخترعت باسم الائمة ، و بالرّغم من رفض علماء الشيعة بعد الكلينى تحريف القرآن ، فقد ورد فى كتاب الكافى بعض الروايات التى تتعلق بتحريف القرآن و تتضمّن افتراءات الشيعة على الصحابة الذين ليس لهم أيّةُ علاقة بها و لا أصل لها فى الواقع حيث انّ هذا يكوِّن مانعا أساسيا من تأسيس الوحدة و التساند بين المسلمين » در كتاب‌هاى حديثى شيعه هزاران حديث ساختگى را به امامان شيعه نسبت داده‌اند و با آنكه علماى شيعه بعد از كلينى تحريف قرآن را رد كرده‌اند ، در كتاب كافى برخى روايات مربوط به تحريف قرآن آمده است و نيز ، اين گونه كتب حاوى افتراهاى شيعه بر صحابه است ، افتراهائى كه نه اصلى دارد و نه زيبنده صحابه است ، و اين مانع بزرگى است در برقرارى وحدت و هماهنگى ميان مسلمانان ! .\r\nآقاى واعظ زاده در اين مورد صحبت كرده و پاسخ وى را داده‌اند آيت اللّه جنّاتى نيز جواب داده‌اند كه : « فقهاء الشيعة يرون أنّ سنّة أئمة أهل البيت فى جميع الاعصار استمرار سنّة رسول اللّه صلى الله عليه و آله على أساس العصمة . و فقهاء أهل السنّة يرون أنّ سنّة\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nالصحابة قولًا و فعلًا و تقريرا تكشف عن سنّة الرسول » فقهاى شيعه سنّت امامان اهل بيت را در همه دوران بر اساس عصمت ، ادامه سنت رسول اللّه صلى الله عليه و آله مىدانند و فقهاى اهل سنّت ، سنّت صحابه را در قول و فعل و تقرير كاشف از سنّت رسول خدا مىدانند مانند اين بحث‌ها زياد بوده است .\r\nسپس به عنوان يك فرقه شيعه از « پايه‌هاى ايمان و انواع عبادت‌ها در نزد اسماعيليه » بحث مىكند ، و در بحث ديگر مىآيد « مناقشة آراء الامامية و تقييمها حول موضوعات اصول الدين » نقد و بررسى ديدگاه اماميه در اصول دين و ارزيابى آن . مىگويند : « و كانت الامامية قد تبنت الآراء الاعتقادية التى تتعلق بموضوع الالوهية فى جانب الافراط و التفريط » اماميه ديدگاه‌هاى اعتقادى مربوط به الوهيت را در حد افراط و تفريط بنيان نهاده است .\r\nايشان با حمله به فرقه اسماعيليه خواسته‌اند به تشيّع حمله كنند وى در عقايد :\r\nتوحيد ، نبوت ، عدل ، امامت و معاد ، مقالات بسيارى دارد كه دكتر « آذرشب » جواب او را داده است .\r\nدر نتيجه ، به سبب اينكه در آن كنفرانس هفت نفر از دانشمندان شيعه شركت داشتند و سخنرانى كرده و بر هر گفتار غير صحيحى حق اعتراض داشته و پاسخ مىدادند . نتيجه آن كنفرانس به سود گردانندگان وهّابى آن نبوده ، بدين سبب دومين كنفرانس را برپا داشتند .\r\nامّا در اين كنفرانس ، دانشمندان حديث‌شناس سنّى را از سراسر جهان دعوت كرده بودند ، همه آنها اشخاص عالم بودند ولى در مورد ايران اشتباه سال قبل را تكرار نكردند و فقط يك نفر دانشمند را دعوت نموده . و عنوان سخنرانى او را چنين تعيين كرده بودند : « مكانة السنّة عند الشيعة الامامية الاثنا عشرية » ، كه آقايان در اينجا اينجانب را انتخاب كردند و مقاله مرا گرفته و به تركيه فرستادند .\r\nاز آقايان خواستم كه مقالات آنها را بياورند مطالعه كنم . ولى نياوردند ، لذا مقالات مطالعه نشد . چرا ؟\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nآقاى معز الدين :\r\nطىّ تماسى كه داشتيم مقالات را نفرستادند ، مشابه همين سمينار در اسپانيا نيز برگزار شد ، مقالات را مطالبه كرديم نفرستادند و پاسخ دادند بعدا ارائه مىشود .\r\nدر حال حاضر مقالات به صورت كتاب منتشر شده و در اختيار عموم است .\r\nعلّامه عسكرى : پس تصوّر من كه هدف غافل‌گير كردن عالم شيعى ايران بوده درست است . به هر حال ، اينجانب با كمك آقاى مهندس آريايى و مجوّز وزارت ارشاد هشت صندوق كتاب به همراه برديم . آن دو نفرى كه بايد با من مناظره داشته باشند ، قبلًا مقاله مرا در دست داشته و مطالعه كرده بودند . من فقط در حدّ عنوان اطّلاع داشتم كه بحث درباره سنّة الرسول صلى الله عليه و آله مىباشد .\r\nبعد از ورود به تركيه با آقاى « دكتر مصطفى اوزاك » نايب رئيس « وقف الدراسات الاسلامية » مركز تحقيقات اسلامى كه متخصّص مسايل ايران و از مناظرين با من بود استاد دانشكده الهيات دانشگاه مرمره آمده بود ، ملاقات داشتم . « 1 »\r\nشب اول كه شب معرفى ميهمانان محترم بود ، آقاى احمد الكاتب نيز جزء ميهمانان محترم اين جلسه بود ! ايشان با ادعاى شيعه بودن در تبليغ افكار خود در انكار وجود حضرت مهدى ( عج ) شديدا فعال بود ! ! « 2 » .\r\nصبح روز بعد در شروع كنفرانس ، اينجانب را جزء محترمين وفود ( حدود هشت نفر ) در رديف جلو جاى دادند « 3 » . آقاى اوزاك رئيس وقف الدراسات روز اول با سخنرانى كوتاهى كنفرانس را افتتاح كرد سپس مرا صدا كردند ، تصوّر كردم مقاله مرا جلو انداخته‌اند گفتم : مقاله را نياورده‌ام ولى با وجود اين ، پشت تريبون\r\n\r\n\r\n","description":"","footnote":"\r\n( 1 ) . نامبرده ايران‌شناسى ورزيده است ، با زبان فارسى و آثار شعراى معروف ايران آشناست و درباره تشيّع و انقلاب اسلامى ايران تحقيق كرده است .\r\n( 2 ) . نامبرده در حال حاضر در لندن است و نشريه‌اى به نام « الشورى » منتشر و به سراسر جهان ارسال مىدارد .\r\n( 3 ) . و در جنب من آقاى شيخ محمّد على صابونى بود كه اصلًا اهل سوريا و چهل سال ساكن عربستان سعودى بود ايشان يگانه كسى بود كه هر وقت مىخواست مىتوانست پشت تريبون رفته و درباره هر سخنرانى كه مىشد اظهار نظر كند و پس از صرف نهار و شام نيز دعا مىكرد و با شوخى هر چه كه مىخواست مطرح مىكرد و مستمعين از بيانات او خوششان مىآمد و مىخنديدند به جز نهار روز اوّل كه سفير سعودى دعا كرد .\r\n","page_name":" 208 ","page_number":208},
  {"content":"\r\n\r\nقرار گرفتم ، و در عين حال كه بايد فقط نطقى كوتاه و تشريفاتى در افتتاحيه انجام مىدادم ، بحث مفصّل حول قرآن را شروع كردم . براى اين سخنرانى ، طرحى از پيش آماده نداشتم ، گويا خواست خدا بود كه چنين شود زيرا وهّابىها در آنجا و تمام دنيا منتشر كرده‌اند كه : « شيعه قرآن ديگرى غير از اين قرآن دارد و درباره اين قرآن به تقيّه عمل مىكنند ! » .\r\nدر ابتداى بحث از بانيان مجلس تشكر نمودم ، بعد كلامم را با تاريخ قرآن آغاز كردم و گفتم :\r\nاين قرآنى كه اكنون در دست ماست در زمان پيامبر صلى الله عليه و آله به همين ترتيب نوشته شده است . و در زمان پيامبر صلى الله عليه و آله تعدادى از صحابه نيز ، قرآن كامل داشتند كه با تفسير همراه بوده است ، چون خدا به پيامبرش مىفرمايد : « وَ أَنزَلْنَآ إِلَيْكَ الذّكْرَ لِتُبَيّنَ لِلنَّاسِ مَا نُزّلَ إِلَيْهِمْ » ما اين قرآن را بر تو نازل كرديم تا آنچه را كه براى مردم نازل شده بر ايشان بيان نمائى گفتم تفسير قرآن با وحى الهى ، از عدد ركعات نماز گرفته تا كيفيت روزه و . . . همه به صورت وحى غير قرآنى مىآمده و پيامبر صلى الله عليه و آله همراه با آيات قرآن آنها را به صحابه مىرساندند و صحابه نيز مىنوشتند ، و اين نوشته‌ها همان مصاحف صحابه يعنى قرآن با تفسير بود پس معناى اختلاف مصاحف ؛ اختلاف در اصل قرآن نبوده بلكه در تفاوت تفاسير با يكديگر بوده است . در يك مصحف ، تفسير آيه‌اى بوده ، و در ديگرى ، تفسير اين آيه نبوده است ، اختلاف ، اختلاف در وجود و عدم بوده است ( با اين استدلال ، مشكل اختلاف مصاحف صحابه حل شد ) .\r\nسپس بيان كردم :\r\nدر زمان خلفا ، سياست حكومت اين بود كه قرآن را از حديث پيامبر صلى الله عليه و آله جدا كنند ، پس شروع كردند به نوشتن قرآنى بدون تفسير ، اين كار در زمان خليفه اول شروع و در زمان خليفه دوم تمام شد ، آن قرآن را نزد امّ المؤمنين حفصه امانت گذاشتند ، در زمان خليفه سوم ، اختلاف‌هائى ميان واليان بنى اميّه و صحابه پيامبر ايجاد شد زيرا صحابه از مصاحف خود تفسيرهائى را\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمىخواندند كه مورد پسند ايشان نبود مثلًا : عبد اللّه بن مسعود كه از زمان خليفه دوم مقرىء ( معلم قرآن ) اهل كوفه ، بود پس از درگيرى با وليد والى كوفه براى اهل كوفه از مصحف خود مىخواند : « إِن جَآءَكُمْ فَاسِقٌ بِنَبَإٍ فَتَبَيَّنُواْ أَن تُصِيبُواْ قَوْمَا بِجَهَلَةٍ » « 1 » درباره وليد نازل شده است ! !\r\nدر مدينه نيز كه صحابه با مروان بن الحكم درگير شدند ، از مصحف‌هاى خود مىخواندند : « وَ الشَّجَرَةَ الْمَلْعُونَةَ فِى الْقُرْءَانِ وَ نُخَوّفُهُمْ فَمَا يَزِيدُهُمْ إِلَّا طُغْيَنًا كَبِيرًا » « 2 » درباره بنى العاص يعنى : مروانيان نازل شده است حال شهرهاى ديگر نيز اين چنين بوده است . پس معناى اختلاف مصحف‌هاى صحابه در زمان عثمان اختلاف در بودن تفسير بعضى آيات در مصحف صحابه‌اى و نبودن آن در مصحف ديگرى بوده است و سبب اين اشتباه كه پنداشته‌اند صحابه قرآن‌هاى مختلف داشته‌اند آن است كه معناى اصطلاحات قرآنى عصر صحابه ، در عصر ما تغيير كرده است .\r\nمصحف در عصر صحابه تا اوائل قرن دوم هجرى به معناى نوشتار بين دو جلد بوده ، چه قرآن با تفسير باشد مانند مصاحف صحابه يا نوشتار حديث باشد مانند مصحف خالد بن معدان كه سال صد و سه يا چهار يا هشت هجرى وفات كرده و مانند مصحف فاطمه دختر پيامبر صلى الله عليه و آله كه امام صادق عليه السلام مىفرمايد : در آن مصحف يك حرف از قرآن نيست ، بلكه اخبار غيبى است .\r\nاز آنجا كه امروزه معناى مصحف نزد مردم مساوى با قرآن است خيال كرده‌اند اختلاف مصاحف صحابه اختلاف در نصّ قرآن بوده است و مصحف فاطمه دختر پيامبر صلى الله عليه و آله كه در روايات اهل البيت است قرآن ديگرى است .\r\nبا اين بيان براى حاضرين سه امر روشن شد :\r\n\r\n\r\n","description":"","footnote":"\r\n( 1 ) . سوره حجرات ، آيه 6 . اگر فاسقى براى شما خبرى آورد درباره آن تحقيق كنيد ، مبادا نادانسته به گروهى آسيب رسانيد ! در شأن نزول اين آيه فاسق خبر آورنده وليد بن عقبه ، برادر مادرى عثمان خليفه سوم معرفى شده است .\r\n( 2 ) . سوره اسراء ، آيه 60 . و شجره ملعونه درخت نفرين شده را كه در قرآن ياد كرديم ما آنان را بيم مىدهيم ، ولى جز طغيان عظيم ، چيزى بر آنان نمىافزايد !\r\n","page_name":" 210 ","page_number":210},
  {"content":"\r\n\r\nيكى آن كه مصحف در لغت عرب به معناى نوشتار ميان دو جلد بوده و تا اوايل قرن دوم هجرى به همين معنا استعمال مىشده است .\r\nدوم مشكله سيزده قرن مكتب خلفا در امر اختلاف مصاحف بر طرف مىشود .\r\nسوّم آنكه مصحف فاطمه عليهاالسلام دختر پيامبر صلى الله عليه و آله قرآن نبوده است .\r\nپس از آن گفتم :\r\nخليفه سوم عثمان ، آن گاه كه اختلاف مذكور بين صحابه و بنى اميّه را مشاهده نمود ، قرآن بى تفسير را از أم المؤمنين حفصه گرفت و دستور داد تا هفت نسخه از روى آن نوشتند . هنگامى كه اين نسخه‌هاى قرآن بى تفسير را نزد خليفه سوم آوردند خليفه در رسم الخط قرآن غلط نوشتارى ديد بدين سبب گفت : ( فيه لحن ستقيمه العرب بالسنتها ) در اين نوشتار غلط هست ليكن چون عرب اعراب قرآن را با لهجه مادرى خود مىدانند قرآن را از روى اين نوشتارهاى غلط صحيح مىخوانند . مسلمانان نيز تا به امروز همه قرآن‌ها را با همان رسم الخط غلط مىنويسند و در همه كشورهاى اسلامى : مصر ، يمن ، عربستان سعودى ، ايران ، عراق و تركيه ، و كشورهاى غير اسلامى در اروپا و غير اروپا قرآنى غير از اين قرآن چاپى يا خطى نبوده و نيست و هيچ قرآنى تحريف نشده و هرگز نخواهد شد . بدين گونه وعده خدا كه فرموده است « إِنَّا نَحْنُ نَزَّلْنَا الذّكْرَ وَ إِنَّا لَهُ لَحَفِظُونَ » « 1 » تحقق يافته است .\r\nبا اين بيان نيز دو امر ديگر براى حاضران روشن شد :\r\nاول : مشكله سيزده قرن درگيرى پس از عصر صحابه در فهم كلام خليفه سوم كه گفته بود : « فيه لحن ستقيمه العرب » بر طرف شد .\r\nدوّم : آن كه قرآن ديگرى هيچ وقت و در هيچ كجا و نزد هيچ كس چه شيعه يا غير شيعه نبوده و نخواهد بود و هرگز تحريفى در قرآن نخواهد شد . چه خداوند خود حافظ قرآن است .\r\nبه نظر ما اوّلين سبب ايجاد قراءات مختلفه قرآن پس از عصر صحابه آن بود\r\n\r\n\r\n","description":"","footnote":"\r\n( 1 ) . سوره حجر ، آيه 9 . ما خود قرآن را نازل كرديم ، و خودمان نيز حافظ آنيم !\r\n","page_name":" 211 ","page_number":211},
  {"content":"\r\n\r\nكه پس از عصر صحابه پنداشتند گفتار خليفه سوّم : ( فيه لحن ستقيمه العرب ) به معناى آن است كه در نصّ قرآن لحن و غلط هست و عرب با لهجه خود الفاظ غير صحيح قرآن را تصحيح كرده و صحيح ادا مىكند . اضافه بر آن رواياتى است كه در كتب صحيح مكتب خلفا آمده كه قرآن را تا هفت نوع مىتوان خواند بدين گونه كه بجاى ( تعالوا ندع ) مىتوان ( هلّموا ندع ) خواند يا ( اقبلوا ) يا ( اسرعوا ) يا ( عجّلوا ) يا ( بادروا ) تلاوت كرد !\r\nبه نظر ما به خاطر اين دو سبب ابتدا قراءات سبعه وضع شده سپس به چهارده قراءت سپس به بيست و يك و بيشتر رسيده است . و ما در جلد دوم : « القرآن الكريم و روايات المدرستين » اثبات كرده‌ايم كه اين روايات صحت ندارد و زنادقه آن را به دروغ به صحابه نسبت داده‌اند . در نتيجه به اين دو سبب قراءات ساختگى ايجاد شد . با توجه به اين مطلب معناى احاديث حضرت باقر و صادق و كاظم عليهم‌السلام نيز روشن مىشود كه مىفرمايند :\r\n1 .\r\nائتمنوا على كتاب اللّه فحرفوه . « 1 »\r\n2 .\r\nالقرآن واحد نزل من عند واحد و لكن الاختلاف يجىء من قبل الرواة . « 2 »\r\n3 .\r\nاقرؤا كما يقرء الناس . « 3 »\r\nأ - امانت‌دار كتاب خدا شدند و آن را تحريف كردند . يعنى قرآن را با اين قرائت‌هاى ساختگى تحريف كردند .\r\nب - قرآن يك قرآن است و از نزد خداى واحد آمده و اختلاف موجود از روايات راويان به وجود آمده است .\r\nج - قرآن را همچنان كه مردم - توده‌هاى مسلمانان - مىخوانند بخوانيد .\r\nبنا بر اين ، معنى حديث امام باقر عليه السلام آن است كه قرآن همان قرآنى است كه در\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 109 ، ح 33442 .\r\n( 2 ) . اصول كافى ، ج 2 ، ص 630 .\r\n( 3 ) . اصول كافى ، ج 2 ، ص 633 .\r\n","page_name":" 212 ","page_number":212},
  {"content":"\r\n\r\nدست همه مسلمانان مىباشد و از نزد خداى واحد آمده است و اين اختلاف در قرائت‌ها از روايات به وجود آمده راويان قرآن را با اين قرائات مختلقه تحريف كرده‌اند .\r\nو پس از آن گفتم :\r\nدر مكتب خلفا « زنادقه » روايت‌هاى دروغين جعل كردند كه قسمتى از آن را در كتاب عبداللّه بن سباء ، و خمسون و مائة صحابى مختلق بررسى نموده‌ام و در مكتب اهل البيت « غلاة » احاديثى جعل نموده‌اند كه امامان اهل البيت آنها را به ما معرّفى كرده‌اند .\r\nروايت قرائت‌هاى ساخته شده زنادقه درباره قرآن در كتاب‌هاى حديثى مكتب خلفاء تا به امروز مانده و به قرآن راه نيافته و روايت قرائت‌هاى ساخته شده غلات در مكتب اهل البيت نيز به قرآن راه نيافته است . و نيز بعض مصطلحات قرآنى بوده كه در عصر ما تغيير معنى داده است بدين سبب روايت‌هائى كه در كتب حديث فريقين آمده است و آن اصطلاح‌ها در آن آمده است براى اهل اين عصر شبهه‌آور است كه آن اصطلاحات را در جلد اوّل « القرآن الكريم و روايات المدرستين » ، بيان كرده‌ام هر يك از آقايان بخواهند تقديم مىشود . و نيز بعض رواياتى كه آن اصطلاحات در آن آمده بود بيان داشتم .\r\nاين سخنرانى را بنا بر اطلاعاتم كه از كتاب‌هاى وهابىها كه عليه تشيّع در جهان نشر كرده بودند داشتم ايراد نمودم . و نمىدانستم در بين مسلمانان تركيه چه اندازه از آن كتاب‌ها نشر شده بود ، آن گاه كه سخنرانى تمام شد با ابراز احساسات شديد حاضرين كف‌زدن‌هاى ممتد روبرو شدم و در حالى كه به سالن صرف شيرينى و چايى روان بوديم ، اطراف مرا گرفته و پرسش‌هاى زيادى داشتند ، از جمله يكى از ايشان گفت : تز من در فوق ليسانس دانشكده الهيات ، « تحريف قرآن نزد شيعه » ، تعيين شده بود من نوشته خود را مىآورم تا ببينيد . اكنون پس از دوره فوق ليسانس نيز تز دكتراى مرا گسترش همان بحث تعيين كرده‌اند ! و شما با سخنان امروزتان رشته‌هاى تز مرا پنبه كرديد ! بايد براى من كتاب بفرستيد و\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nكتاب‌هاى خود را در اين باره به من بدهيد تا به آن استدلال كنم !\r\nو نيز از گفتگوهاى ديگرى كه شد دريافتيم كه وهابيّت كتاب‌هاى زيادى در ميان مسلمانان تركيه نشر كرده و به روايت‌هائى كه در كافى و ديگر كتابهاى حديث ما آمده استشهاد كرده‌اند كه شيعه ، اين قرآنى را كه در ميان همه مسلمان‌ها است تحريف شده مىداند و مىگويد : خلفاء ثلاثه آن را تحريف كرده‌اند ، آنان يك قرآن به نام مصحف فاطمه دارند كه پنهان مىكنند و اين قرآن را از راه تقيّه به مسلمان‌ها نشان مىدهند . پس از آن كتاب‌هاى مرا خواستند ، ما به همراه خود هشت صندوق كتاب برده بوديم ولى گفته بودم كتاب‌ها را نگاه داريد و ندهيد شايد اثر خوبى نداشته باشد . پس از اين برخوردها ، كتاب‌ها را به بعضى داديم ، و فرداى آن روز اثر خوبى را مشاهده كرديم ، دانشمندان تركيه و نمايندگان دانشگاه‌ها همه دوره‌هاى كتاب‌ها را بردند و به بعضى از علماى ميهمان نيز هديه كرديم .\r\nاز سخنرانىهاى بعدى معلوم شد بين دانشمندان مسلمان تركيه درباره روايت‌هاى صحيح بخارى و صحيح مسلم اختلاف شديدى وجود دارد كه آيا روايت‌هاى آنها را مانند وحى قرآنى مىبايست پذيرفت يا خير ، دليل ايشان آن بود كه در صحيحين ، سنّت پيامبر آمده است و مصدر سنّت پيامبر وحى است و عرضه داشتن روايات صحيحين بر قرآن توهين به آن بخش از وحى است كه در سنت آمده است .\r\n\r\nچگونگى سخنرانى و موضوع آن\r\nأ - موضوع سخنرانى :\r\nاز آنجا كه وهّابىها پس از قيام جمهورى اسلامى ايران به قصد تشويش اذهان مسلمانان بيش از هر چيز با دو حربه عليه تشيّع مىجنگند :\r\n1 . اينكه شيعه قائل به تحريف قرآن است و در اين باره ادلّه حاجى نورى رحمه‌الله در\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n« فصل الخطاب فى تحريف كتاب ربّ الارباب » را در انواع نشريه‌ها كليشه مىكنند و بيشتر از همه پس از استدلال به اين‌كه كتاب كافى نزد شيعه مانند صحيح بخارى نزد ايشان صحيح است بيش از هفتاد مورد از كتاب شريف كافى را كه حاجى نورى به آن استدلال كرده عينا كليشه مىكنند چنان كه اخيرا در يك روزنامه سودانى چنين كرده بودند ؟ !\r\n2 . مدعى هستند سنّت پيامبر صلى الله عليه و آله را منحصرا مىتوان از صحابه كه درك صحبت پيامبر را كرده‌اند گرفت و راه ديگرى ندارد ، و به اين دليل خود را اهل سنّت مىخوانند و از آنجا كه شيعيان احكام اسلام را از ائمّه خود مىگيرند به دليل آن كه ايشان را معصوم مىدانند . بنا بر اين ، به سنت پيامبر عمل نمىكنند .\r\nبدين سبب در سخنرانى سعى شد در مورد اول خلع سلاح شوند و در مورد دوّم ثابت شود كه ائمه عليهم‌السلام احكام اسلام را از پيامبر صلى الله عليه و آله نقل مىنمايند .\r\nب - چگونگى سخنرانى :\r\nزمان سخنرانى اينجانب را قبل از ظهر تعيين كرده بودند چون نزديك ظهر حاضرين خسته مىشدند و موقعيت خوبى نبود گفتم به علت بيمارى قلبى اگر تا آن زمان در انتطار بنشينم خسته مىشوم و نمىتوانم سخنرانى كنم . سخنرانى مرا اوّل صبح قرار دهيد پذيرفتند و نام مرا در اوّل وقت بردند ، آن گاه كه در جايگاه سخنرانى نشستم ورقه‌اى برابرم گذاشتند زمان سخنرانى را بيست دقيقه تعيين كرده بودند چون بيست دقيقه وقت براى خواندن همه مقاله كفايت نمىكرد با اتكال بر بارى تعالى شروع كردم به خواندن خلاصه‌اى از روى اوراق مقاله و گفتم :\r\nبسم اللّه الرحمن الرحيم - الحمد للّه رب العالمين و الصلاة على خاتم الانبياء و المرسلين و على آله الطيبين و اصحابه المنتجبين .\r\nسلام بر شما دانشمندان مسلمان « 1 »\r\nبعد از سلام ، مىگويم : پيروان مكتب اهل بيت عليهم‌السلام يعنى شيعيان دوازده امامى\r\n\r\n\r\n","description":"","footnote":"\r\n( 1 ) . متن سخنرانى در نوار به زبان عربى بوده و اين نوشتار ترجمه آن است .\r\n","page_name":" 215 ","page_number":215},
  {"content":"\r\n\r\nبه فرمان خداوند متعال كه مىفرمايد : مَآ ءَاتَلكُمُ الرَّسُولُ فَخُذُوهُ وَ مَا نَهَلكُمْ عَنْهُ فَانتَهُواْ آنچه را پيامبر براى شما آورده بگيريد و از هر چه بازتان داشته باز ايستيد ، عمل كرده و پس از كتاب خدا ، همه معارف و احكام اسلام را از سنت رسول اللّه مىگيرند .\r\nگوياترين دليل در اين باره اين است كه ، فقهاى ايشان از ابتداى قرن چهارم هجرى تا به حال ، احكام شرع اسلام را از كتاب اللّه و سنت پيامبر صلى الله عليه و آله مىگيرند - چون تنها بيست دقيقه فرصت دارم به ناچار بايد سخن را بريده و كوتاه بيان كنم - آنان در اين باره به كتب اربعه : كافى ، كتاب من لا يحضره الفقيه ، استبصار و تهذيب مراجعه مىنمايند ، كتاب‌هائى كه مؤلفانشان روايات آنها را از كتاب‌هاى كوچكترى به نام ( اصول ) برگرفته‌اند . ( اصل ) در اصطلاح محدّثان مكتب اهل بيت تأليفى روائى است كه مؤلف آن ، رواياتش را مستقيما از امامان اهل بيت عليهم‌السلام گرفته است و امامان مكتب اهل بيت عليهم‌السلام نيز ، آشكارا فرموده‌اند : ما هر چه را روايت مىكنيم از حديث رسول اللّه مىگيريم !\r\nبه اين روايت توجه فرمائيد : شخصى از امام صادق عليه السلام مسأله پرسيد و پس از دريافت پاسخ خود گفت : اگر مسأله چنين و چنان باشد نظر شما درباره آن چيست ؟ امام عليه السلام فرمود : بس كن ! آنچه من به تو پاسخ دادم از رسول خدا بود ، ما از پيش خود چيزى نمىگوئيم . « 1 »\r\nدر روايت ديگرى فرموده : هرگاه در موضوعى پاسخت دادم ، آن پاسخ از رسول خداست ، ما هرگز رأى شخصى خود را نمىگوئيم ! . « 2 »\r\n( در اينجا سخنرانى را با گفتارى به زبان تركى قطع مىكنند و مىخندند ، « 3 » من چه بگويم اين بحث علمى است نمىشود آن را براى ترجمه قطع كرد .\r\n\r\n\r\n","description":"","footnote":"\r\n( 1 ) . اصول الكافى ، ج 1 ، ص 58 .\r\n( 2 ) . بصائر الدرجات ، تأليف محمّد بن حسن صفار ، متوفى 290 ه . ، ص 301 ، چ 1285 ه . ؛ معالم المدرستين ، ج 2 ، ص 312 ، چ چهارم .\r\n( 3 ) . در اينجا ابتدا به زبان تركى سخن گفتند و خنديدند و سپس رئيس جلسه از من خواست تا از ادامه بحث بازايستم تا سخنانم را به زبان تركى ترجمه كنند ، احتمال دادم مىخواهند بحث مرا ناتمام بگذارند زيرا در ميان حاضرين كسى كه زبان عربى را نفهمد ، تا نيازمند ترجمه تركى باشد وجود نداشت ، به ويژه كه جز من با ديگرانى كه به زبان عربى سخن گفتند ، چنين نكردند بدين سبب نپذيرفتم .\r\n","page_name":" 216 ","page_number":216},
  {"content":"\r\n\r\nدر روايت ديگرى ، راوى از امام رضا عليه السلام مىپرسد : آنچه شما مىگوئيد از كتاب خدا و سنت رسول است يا از ديدگاه شخصى خودتان ؟ امام عليه السلام در پاسخ فرمود : آنچه ما مىگوئيم از كتاب خدا و سنت پيامبر است . « 1 »\r\nدر روايت ديگرى است كه امام صادق عليه السلام فرمود : ما اگر پاسخ مسائل مردم را با نظر شخصى خود مىداديم كه از نابود شدگان بوديم ! نه چنان نيست ! بلكه آثارى بر جاى مانده از رسول خداست ، علومى بنيادين كه از نياكان خود ، پسر از پدر به ارث مىبريم و همانند مردمان كه طلا و نقره خود را مىاندوزند ما نيز آن علوم را پاس مىداريم . « 2 »\r\nدر روايت ديگرى با سه سند از امام باقر عليه السلام است كه فرمود : اگر ما به رأى خود مىگفتيم گمراه شده بوديم ، همانند كسانى كه پيش از ما گمراه شدند ! نه چنين نيست ، بلكه ما با برهان پروردگارمان سخن مىگوئيم ، برهانى كه پروردگار ما آن را براى پيامبرش بيان فرموده و آن حضرت نيز آن را براى ما بيان كرده است . « 3 »\r\nهمانند اين روايت از امام صادق عليه السلام نيز رسيده كه فرمود : اگر چنين نبود يعنى اگر برهان الهى نداشتيم و به پيامبر پيوسته نبوديم كه يقينا همانند اين مردم بوديم ! . « 4 »\r\nمىگويم : در احاديث گذشته امامان اهل بيت عليهم‌السلام آشكارا بيان داشتند كه ، آنچه مىگويند ديدگاه شخصى آنان نيست ، بلكه حديث رسول اللّه است . مىپرسيد :\r\nچگونه با فاصله زمانى از رسول خدا صلى الله عليه و آله روايت مىكردند ؟ پاسخ اين سؤال را در روايات زير كه درباره علوم رسول خدا و چگونگى تعليم آن به امام على عليه السلام رسيده مىيابيم :\r\n1 . در پنج روايت از امام صادق عليه السلام است كه فرمود : خداوند همه حلال‌ها و\r\n\r\n\r\n","description":"","footnote":"\r\n( 1 ) . همان مدرك .\r\n( 2 ) . همان مدرك ، ص 299 ؛ معالم المدرستين ، ج 2 ، ص 312 .\r\n( 3 ) . بصائر الدرجات ، ص 301 ؛ معالم المدرستين ، ج 2 ، ص 312 .\r\n( 4 ) . همان مدرك .\r\n","page_name":" 217 ","page_number":217},
  {"content":"\r\n\r\nحرام‌ها و تأويل معانى را به رسول خود آموخت ، و رسول خدا صلى الله عليه و آله نيز ، همه علوم خود را به على عليه السلام آموزش داد . « 1 »\r\n2 . امام صادق عليه السلام فرمود : خداوند متعال همه قرآن را به پيامبرش آموخت و علاوه بر آن علوم ديگرى را نيز به آن حضرت آموخت ، و هر چه را خداوند به پيامبر آموخت پيامبر آن را به على آموزش داد . « 2 »\r\n3 . امام على بن ابى طالب عليه السلام فرمود : من چنان بودم كه هر گاه از رسول خدا صلى الله عليه و آله سؤال مىكردم پاسخم مىفرمود ، و اگر سؤالات به پايان مىرسيد آن حضرت به آموزشم مىپرداخت ، هيچ آيه‌اى بر او نازل نگرديد در شب يا در روز مگر آنكه بر من تلاوت فرمود و آن را به من بياموخت : درباره آسمان بود يا زمين ، دنيا بود يا آخرت ، بهشت بود يا جهنم ، دشت بود يا كوه ، روشنى بود يا ظلمت ، هر چه بود همه را به من آموزش داد و بر من املا فرمود تا با دست خود آن را نوشتم و تأويل و تفسير و محكم و متشابه و خاص و عام آن را همراه با چگونگى نزول و محل نزول و اينكه در باره چه كسى نازل شده تا روز قيامت همه را به من آموخت ؛ و از خداوند برايم در خواست كرد تا فهم و فراگيرى به من عطا نمايد پس هيچ آيه‌اى از كتاب خدا را فراموش نكردم و هيچ آيه‌اى درباره كسى نازل نشد مگر آنكه پيامبر صلى الله عليه و آله آن را بر من املا فرمود . « 3 »\r\n4 . در روايت ديگرى فرمود : هرگز خواب بر من چيره نشد و پيامبر صلى الله عليه و آله مأموريتى به من نفرمود ، مگر آن كه هر چه جبرئيل در آن روز از حلال و حرام آورده بود از رسول اللّه صلى الله عليه و آله فرا گرفتم . . . برخى از راوى پرسيدند : اين كار چگونه ممكن است در حالى كه آن دو گاهى از يكديگر جدا بودند ، امام چگونه مىفهميد چه بر رسول خدا نازل شده است ؟ پاسخ شنيدند : روزهاى غيبت رسول خدا صلى الله عليه و آله گاه شمارى و يادداشت مىشد و چون به هم مىرسيدند\r\n\r\n\r\n","description":"","footnote":"\r\n( 1 ) . همان مدرك ، ص 290 ؛ وسائل الشيعة ، ج 3 ، ص 391 ؛ مستدرك وسائل ، ج 3 ، ص 1192 ، به نقل از تفسير عياشى .\r\n( 2 ) . همان مدرك ؛ معالم المدرستين ، ج 2 ، ص 314 .\r\n( 3 ) . همان مدرك ، ص 198 ؛ معالم المدرستين ، ج 2 ، ص 314 .\r\n","page_name":" 218 ","page_number":218},
  {"content":"\r\n\r\nرسول اللّه صلى الله عليه و آله مىفرمود : اى على ! در فلان روز اين مطلب بر من نازل گرديد ، و همه را يك يك برمىشمرد تا به روز ملاقات مىرسيد . « 1 »\r\n5 . در طبقات ابن سعد آمده كه ، به امام على عليه السلام گفته شد : چگونه است كه تو از ساير صحابه رسول خدا بيشتر حديث مىگوئى ؟ فرمود : من چنان بودم كه اگر از پيامبر صلى الله عليه و آله مىپرسيدم آگاهم مىكرد ، و اگر ساكت مىشدم او خود شروع مىفرمود . « 2 »\r\n6 . در روايت ديگرى در طبقات آمده است كه آن حضرت فرموده : به خدا سوگند هيچ آيه‌اى نازل نشد مگر آنكه دانستم درباره چه كسى نازل شده ، و در كجا نازل شده ، و بر چه كسى فرود آمده ، همانا پروردگارم به من قلبى آگاه و زبانى روان بخشيده است . « 3 »\r\n7 . و در سه روايت ديگر فرمود : درباره كتاب خدا از من بپرسيد زيرا هيچ آيه‌اى نيست مگر آنكه دانسته‌ام در شب نازل شده يا در روز ، در دشت نازل شده يا در كوهستان . « 4 »\r\n8 . در سنن نسائى و ابن ماجه و مسند احمد آمده است - ما عبارت نسائى را مىآوريم - كه امام عليه السلام فرمود : من در نزد رسول خدا صلى الله عليه و آله جايگاهى داشتم كه هيچ يك از مردم نداشتند ، من هميشه در سحرگاهان به نزد او مىرفتم و مىگفتم : درود بر تو اى نبى خدا ! اگر تنحنح - شبيه سرفه - مىفرمود به خانه بازمىگشتم و گرنه وارد مىشدم . « 5 »\r\n9 . در روايت ديگرى فرمود : اگر آن حضرت را آماده مىيافتم به من اجازه مىفرمود . « 6 »\r\n\r\n\r\n","description":"","footnote":"\r\n( 1 ) . همان مدرك ، ص 197 ؛ معالم المدرستين ، ج 2 ، ص 315 .\r\n( 2 ) . طبقات ابن سعد ، بخش معرفى امام على عليه السلام ، ج 2 ، ص 337 ، چ بيروت و ج 2 ، ق 2 ، ص 101 ، چ اروپا ؛ احمد بن حنبل نيز در كتاب - خطّى - خود فضايل امام على عليه السلام ، اين روايت را آورده است .\r\n( 3 ) . همان مدرك .\r\n( 4 ) . همان مدرك .\r\n( 5 ) . سنن نسائى ، ج 1 ، ص 178 ، باب تنحنح در نماز ؛ مسند احمد ، ج 1 ، ص 85 .\r\n( 6 ) . همان مدرك ؛ مسند احمد ، ج 1 ، ص 107 .\r\n","page_name":" 219 ","page_number":219},
  {"content":"\r\n\r\n10 . و در روايت ديگرى فرمود : من با رسول خدا - هر روز - دو بار وقت ملاقات داشتم : يكى در شب و ديگرى در روز ، و چنان بود كه هرگاه در شب وارد مىشدم تنحنح - شبيه سرفه - مىفرمود . « 1 »\r\n11 . در روايت ديگرى از قول امام عليه السلام آمده است كه رسول خدا به او فرموده : آنچه بر تو املا مىكنم بنويس ، عرض مىكند : اى رسول خدا ! آيا مىترسى فراموشم گردد ؟ فرمود : من از فراموشى بر تو بيمناك نيستم ، من از خدا خواسته‌ام تو را نگه دارد و چيزى را فراموشت نگرداند ولى براى شريكانت بنويس امام مىگويد گفتم : شركاى من كيانند اى رسول خدا ؟\r\nفرمود : امامان از فرزندانت . « 2 »\r\n\r\nنام كتاب امام على عليه السلام\r\n1 . از امام صادق عليه السلام است كه فرمود : آگاه باشيد ! به خدا سوگند نزد ما چيزى است كه از مردمان بىنيازمان مىكند ولى مردم نيازمند ما هستند . نزد ما كتابى است كه از املاى رسول خدا صلى الله عليه و آله و دست‌خطّ على عليه السلام تأليف گرديده .\r\nصحيفه‌اى به درازاى هفتاد ذراع كه همه حلال‌ها و حرام‌ها در آن است « 3 » امامان فرزند امام على عليه السلام اين كتاب را جامعه ناميده‌اند .\r\n2 . امام صادق عليه السلام فرمود : جامعه نزد ماست ، صحيفه‌اى كه درازاى آن هفتاد ذراع با ذراع رسول اللّه و املائى است كه از دو لب مباركش صادر و با دست على عليه السلام نگارش يافته ، همه حرام‌ها و حلال‌ها و هر چه مردم نيازمندند حتى ديه خراش هم در آن هست . « 4 »\r\n\r\n\r\n","description":"","footnote":"\r\n( 1 ) . همان مدرك ؛ سنن ابن ماجه ، ح 3708 .\r\n( 2 ) . أمالى ، شيخ طوسى ، متوفاى 460 ؛ بصائر الدرجات ، ص 167 ؛ ينابيع المودة ، شيخ سليمان حنفى ، متوفاى 1294 ، ص 20 .\r\n( 3 ) . كافى ، ج 1 ، ص 241 .\r\n( 4 ) . كافى ، ج 1 ، ص 239 ؛ بصائر الدرجات ، ص 151 و 252 ، حديث طولانى است و تنها بخش مورد نيازمان را آورديم .\r\nمقصود از ذراع رسول اللّه صلى الله عليه و آله : مقياس اندازه‌گيرى طول در عصر پيامبر بوده است مانند متر امروزه و بعد از زمان پيامبر تغيير كرده است .\r\n","page_name":" 220 ","page_number":220},
  {"content":"\r\n\r\n3 . در روايت ديگرى فرمود : در پوستى است پيچيده به ضخامت ران شتر دو كوهانه هر چه مورد نياز مردم باشد در آن هست . « 1 »\r\n4 . و در روايت ديگرى فرمود : جامعه جاى اشكال براى كسى باقى نگذراده است علم حلال و حرام همه در آن است ، پيروان قياس از راه قياس در پى علم شدند و جز دورى از علم بهره‌اى نبردند دين خدا با قياس شناخته نمىشود . « 2 »\r\n\r\nامامان عليهم‌السلام كتاب‌ها را به يكديگر انتقال مىدهند\r\n1 . امام صادق عليه السلام فرمود : كتابها نزد ( امام ) على عليه السلام بود ، هنگامى كه به سوى عراق رفت آنها را نزد ام سلمه به امانت سپرد ، ( حضرت ) على عليه السلام كه از دنيا رفت نزد امام حسن عليه السلام بودند امام حسن عليه السلام كه از دنيا رفت نزد امام حسين عليه السلام بودند ، امام حسين عليه‌السلامكه از دنيا رفت نزد على بن الحسين و پس از او نزد پدرم امام باقر عليه السلام بودند . « 3 »\r\n2 . درباره رسيدن كتاب‌ها به دست امام على بن الحسين عليه السلام در روايتى آمده است : هنگامى كه امام حسين عليه السلام به سوى عراق مىرفت كتاب‌ها و وصيّت - پيامبر - را به زوجه پيامبر صلى الله عليه و آله امّ سلمه سپرد و به او فرمود : هرگاه فرزند بزرگترم نزد تو آمد ، اينها را كه به تو سپردم به او بسپار ، امام حسين عليه السلام كه شهيد شد امام على بن الحسين عليه السلام نزد امّ سلمه آمد و او هر چه امام حسين عليه السلام به وديعتش داده بود به وى بازگردانيد . « 4 »\r\n3 . درباره رسيدن كتاب‌ها به دست امام باقر عليه السلام در روايت ديگرى چنين است كه : امام على بن الحسين عليه السلام در بيمارى وفات خويش و در حالى كه همه فرزندانش حاضر بودند پس از توجه به آنان به سوى فرزندش محمد بن على\r\n\r\n\r\n","description":"","footnote":"\r\n( 1 ) . كافى ، ج 1 ، ص 241 ؛ بصائر الدرجات ، ص 153 .\r\n( 2 ) . كافى ، ج 1 ، ص 57 ؛ بصائر الدرجات ، ص 146 - 149 .\r\n( 3 ) . بصائر الدرجات ، ص 162 .\r\n( 4 ) . غيبت ، شيخ طوسى چ تبريز ، 1323 ه ؛ مناقب ابن شهرآشوب ، ج 1 ، ص 172 ؛ بحار الأنوار ، ج 46 ، ص 18 ؛ كافى ، ج 1 ، ص 304 ؛ اعلام الورى ، ص 152 .\r\n","page_name":" 221 ","page_number":221},
  {"content":"\r\n\r\nامام باقر عليه السلام رو كرد و فرمود : اى محمّد ! اين صندوق را به خانه‌ات ببر ، سپس فرمود : آگاه باشيد ! در آن هيچ گونه طلا و نقره‌اى نيست ولى انباشته از علم است . امام سجاد عليه السلام كه از دنيا رفت برادران امام باقر عليه السلام به او گفتند : سهم ما را از آن صندوق بپرداز ! امام فرمود : به خدا سوگند شما در آن سهمى نداريد ، چه اگر چيزى براى شما در آن بود پدرم آن را به من نمىسپرد ! در آن صندوق سلاح رسول خدا و كتاب‌هاى او بود . « 1 »\r\n4 . و نيز ، روايت ديگرى همانند آن است كه فرصت بيان آن نيست .\r\n5 . و روايت ديگرى نيز كه وقت ما گنجايش بيان آن را ندارد .\r\nاستاد - اشاره به رئيس جلسه - عرصه را بر من تنگ كرد ( كلمات تركى نامفهوم ) . « 2 »\r\n6 . درباره امام موسى بن جعفر عليه السلام در روايت ديگرى چنين است : امام صادق عليه السلام به يكى از ياران خود به نام مفضل بن عمر فرمود : آيا از ديدن صاحب كتاب امام على عليه السلام خشنود مىشوى ؟ او گفت : بهتر از اين چيست ؟\r\nامام عليه السلام با اشاره به امام كاظم عليه السلام فرمود : او اين است كه صاحب كتاب على است ! . « 3 »\r\n7 . درباره امام رضا عليه السلام در روايتى است كه امام كاظم عليه السلام به على بن يقطين فرمود : اى على ! اين داناترين فرزندان من است و من كتاب‌هاى خود را به او بخشيدم ، و با دست به فرزندش امام رضا عليه السلام اشاره كرد . « 4 »\r\n\r\nمراجعه امامان اهل بيت عليهم‌السلام به كتاب جامعه\r\nما در اين باره روايات بسيارى داريم كه در اين اوراق آورده‌ام و اى كاش مىتوانستم آنها را در اينجا بيان كنم ، ولى به دليل كمبود وقت به آوردن اندكى\r\n\r\n\r\n","description":"","footnote":"\r\n( 1 ) . كافى ، ج 1 ، ص 305 ؛ اعلام الورى ، ص 260 ؛ بصائر الدرجات ، ص 44 ؛ بحار الأنوار ، ج 46 ، ص 229 ؛ وافى ، ج 2 ، ص 83 .\r\n( 2 ) . در نوار به زبان عربى و تركى نامفهوم ضبط شده است .\r\n( 3 ) . غيبت نعمانى ، ص 177 ؛ بحار الأنوار ، ج 48 ، ص 22 .\r\n( 4 ) . بصائر الدرجات ، ص 164 ؛ ارشاد ، ص 285 ؛ وافى ، ج 2 ، ص 86 .\r\n","page_name":" 222 ","page_number":222},
  {"content":"\r\n\r\nاز بسيار اكتفا مىكنم .\r\nدر كتاب‌هاى استبصار و تهذيب و كافى و من لا يحضره الفقيه كه مدارك كتابهاى فقهى ما هستند ، رواياتى است كه امامان اهل بيت عليهم‌السلام پاسخ پرسش‌كنندگان را از كتاب على عليه السلام داده‌اند ، اينك بعضى از آن روايت‌ها :\r\n1 . امام صادق عليه السلام از پدرش روايت كرده كه فرمود : در كتاب على عليه السلام خواندم كه رسول خدا صلى الله عليه و آله بين مهاجرين و انصار و هر كس از اهل يثرب كه به آنان بپيوندد پيمان نامه منعقد فرمود . « 1 »\r\n2 . امام صادق عليه السلام فرمود : در كتاب على عليه السلام راه ثبوت اول ماه با ديدن هلال و بيان وقت فضيلت ظهر آمده است . « 2 »\r\n3 . و نيز فرمود : در كتاب على عليه السلام انواع ماهيانى كه خوردن آنها حرام است بيان گرديده . « 3 »\r\n\r\nكسانى كه جامعه را ديده‌اند\r\nامامان اهل بيت عليهم‌السلام جامعه را به تعدادى از ياران خويش نشان داده‌اند كه عبارتند از :\r\n1 . ابوبصير ، او مىگويد : امام باقر عليه السلام صحيفه‌اى را كه در آن حرام‌ها و حلال‌ها و احكام ارث آمده بود به من نشان داد ، عرض كردم : اين چيست ؟ فرمود : اين املاى رسول خدا صلى الله عليه و آله با دست‌خط حضرت على عليه‌السلاماست . « 4 »\r\n2 . محمّد بن مسلم ، او گفته است : ابوجعفر امام باقر عليه السلام بخشى از كتاب امام على عليه السلام را در اختيارم گذاشت تا بخوانم « 5 » و . . .\r\n\r\n\r\n","description":"","footnote":"\r\n( 1 ) . كافى ، ج 2 ، ص 666 و ج 3 ، ص 336 و ج 4 ، ص 30 - 31 ؛ وسائل الشيعة ، ج 8 ، ص 487 و ج 11 ، ص 50 .\r\n( 2 ) . استبصار ، ج 3 ، ص 63 ؛ وسائل الشيعة ، ج 7 ، ص 184 .\r\n( 3 ) . كافى ، ج 6 ، ص 219 - 220 و ج 7 ، ص 112 ؛ تهذيب ، ج 9 ، ص 2 ؛ وسائل ، ج 17 ، ص 522 .\r\n( 4 ) . بصائر الدرجات ، ص 144 .\r\n( 5 ) . الكافى ، ج 6 ، ص 219 و 220 و ج 7 ، ص 93 .\r\n","page_name":" 223 ","page_number":223},
  {"content":"\r\n\r\n3 . عبد الملك بن اعين كه گفته است : امام باقر عليه السلام بخشى از كتاب امام على عليه السلام را به من نشان داد « 1 » . . .\r\n\r\nامامان اهل بيت عليهم‌السلام و اسناد پيوسته به رسول اللّه صلى الله عليه و آله\r\n1 . امام باقر عليه‌السلامبه جابر كه از آن حضرت خواست تا هرگاه حديثى برايش مىگويد سند آن را بيان دارد ، فرمود : پدرم از جدم از رسول اللّه صلى الله عليه و آله از جبرئيل از خداى عز و جل روايت كرد و من هرگاه براى تو حديث مىگويم با چنين سندى است ! . « 2 »\r\n2 . امام صادق عليه السلام فرمود : حديث من حديث پدرم و حديث پدرم حديث جدم و حديث جدم حديث حسين و حديث حسين حديث حسن و حديث حسن حديث على و حديث على حديث رسول اللّه صلى الله عليه و آله و حديث رسول اللّه صلى الله عليه و آله سخن خداى عز و جل مىباشد . « 3 »\r\nو بدين سبب بود كه امام صادق عليه‌السلامبه حفص بخترى - كه به امام عليه‌السلامعرض كرد :\r\nما از شما حديث مىشنويم ولى نمىدانيم از شخص شماست يا از پدرتان ؟ - فرمود : هر چه از من شنيدى از پدرم روايت كن ! هر چه از من شنيدى از رسول اللّه صلى الله عليه و آله روايت كن . « 4 »\r\nآرى ، امامان اهل بيت عليهم‌السلام خود اين گونه به كتاب جامعه مراجعه مىكردند و اصحاب آنان نيز اصول حديثى را از ايشان گرفتند و نوشتند وكتاب‌هاى چهارگانه حديثى شيعه از آن اصول گرفته شده است .\r\nاين جدولى كه رويا روى شما مىگيرم « 5 » سير تحول حديث در مكتب اهل بيت عليهم‌السلام را نشان مىدهد ، ملاحظه فرمائيد !\r\n\r\n\r\n","description":"","footnote":"\r\n( 1 ) . بصائر الدرجات ، ص 162 .\r\n( 2 ) . أمالى ، مفيد ، ص 42 .\r\n( 3 ) . كافى ، ج 1 ، ص 53 ؛ ارشاد مفيد ، ص 257 .\r\n( 4 ) . وسائل الشيعة ، ج 18 ، ص 74 ، ح 33315 .\r\n( 5 ) . در اينجا جدول فوق را با دست بالا گرفته و به حاضران نشان داد .\r\n","page_name":" 224 ","page_number":224},
  {"content":"\r\n\r\nنمايش تصوير\r\n\r\nفقهاى مكتب اهل بيت و نقد روايات\r\nبدين گونه ، جامعه امام على عليه السلام از املاى خاتم انبيا صلى الله عليه و آله گرفته شده و از آن - با روايت امامان اهل البيت - در اصول حديثى و از اصول حديثى ، كافى و استبصار و تهذيب و من لا يحضره الفقيه تدوين گرديد . و پس از آن رساله‌هاى عمليه فقهاى اين مكتب كه از آن چهار كتاب گرفته شده است .\r\n( با اين وجود ، فقهاى مكتب اهل بيت عليهم‌السلام جز كتاب خدا ، قرآن هيچ كتاب ديگرى را صد در صد و دربست صحيح نمىدانند ، و سند هر حديث و متن آن\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nرا در هر كتابى كه باشد مورد بررسى قرار مىدهند ) و به نتيجه بررسى خود استناد مىكنند مثلًا احاديث كتاب كافى را كه مشهورترين كتاب حديثى آنان است مورد بررسى قرار داده و نتيجه بررسىهاى خود را چنين بيان داشته‌اند :\r\nدر كافى حديث صحيح ، حديث حسن ، حديث موثق ، حديث قوى و حديث ضعيف هست - حديث قوى در اصطلاح فقهاى ما حديثى است كه از كتاب‌هاى برادرانمان در مكتب خلفا روايت كرده‌اند .\r\nاين نتيجه بررسى اسناد كافى مشهورترين كتاب حديثى است كه پس از بررسى گفته‌اند : حديث ضعيف در آن است ، پس جز كتاب خدا هيچ كتابى صد در صد نزد ما صحيح نيست ، ما همه كتاب‌هاى حديثى را از جهت سند و متن بررسى مىكنيم و بر اساس آنچه در كتاب‌هاى علم درايه ( فهم حديث ) معين شده به تقسيم‌بندى احاديث آنها مىپردازيم ، و اين نزد علماى ما مشهور است .\r\nآرى ، حوزه‌هاى علميه مكتب اهل بيت عليهم‌السلام درب بحث علمى را در هيچ يك از دوران‌ها نبسته‌اند ، بلكه تلاش هميشگى آنان در طول تاريخ بر آن بوده تا حديث را از دو جنبه - سند و متن - مورد بحث قرار دهند :\r\n1 . حفظ و نگهدارى نصوص روايات بيان كننده احكام ، زيرا رواياتى كه احكام اسلام را بيان مىكنند بيش از هزار سال است كه در اين مكتب مورد بحث و بررسى قرار مىگيرند ، در حالى كه روايات تفسير و اخلاق و دعا و سيره مورد بحث و تحقيق واقع نشده‌اند ، نه در مكتب اهل بيت عليهم‌السلام و نه در مكتب برادرانمان جز احاديث احكام ساير احاديث تحقيق نشده‌اند . پس تلاش مستمر ما در نگهدارى نص احاديث احكام هميشگى و مفيد بوده است .\r\n2 . طرح بحث‌هاى علمى پيرامون احاديث و متن آنها و منطوق و مدلول هر يك ، فقهاى ما ، درب بحث‌هاى علمى را چنان كه بر برادران ما در مكتب خلفا بسته شده هرگز نبسته‌اند . برادران ما به آنچه دو شيخ بزرگ اهل حديث ( بخارى و مسلم ) گرد آورده‌اند اعتماد كرده و درايت حديث را پس از آن\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nترك گفته‌اند ، چنان كه اجتهاد را نيز ، بعد از امامان چهارگانه : ( ابوحنيفه و مالك و شافعى و امام احمد بن حنبل ) رها كرده‌اند پس باب علم و باب اجتهاد نزد ما گشوده است و در هيچ يك از دوران‌ها بسته نشده است ، و اين به معناى آن نيست كه ما بزرگان گذشته‌مان را بزرگ نداشته و احترامشان را نگه نمىداريم ، خير ، من خود شيخ طوسى را بزرگ شمرده و گرامىاش مىدارم ، ولى شيخ طوسى در كتاب رجال خود نام ( قعقاع بن عمرو ) را در رديف صحابه پيامبر صلى الله عليه و آله و از شيعيان على عليه السلام نوشته است و من در بررسى احوال اين شخص به اين نتيجه رسيده‌ام كه او ساختگى است ، و خداوند صحابىاى به نام ( قعقاع بن عمرو ) نيافريده است ! و نيز ، در آنجا نام صحابى ديگرى به عنوان ربيب « فرزند زن » رسول اللّه به نام : ( طاهر بن ابى هاله ) آمده كه من بررسى كرده و آنها را ساختگى يافتم و نام‌هاى آنان و ديگران را در كتاب ( يكصد و پنجاه صحابى ساختگى ) آورده‌ام .\r\nاينجانب بيش از پنجاه و چند سال است كه به بررسى سنت رسول اللّه و خالص نمودن آن پرداخته و كتاب‌هايى نشر كرده‌ام كه هر يك از آقايان علما بخواهند تقديم مىكنم تا مطالب مرا نقد نمايند . يكى از تأليفات من « راويان ساختگى » است كه هنوز چاپ نشده ، و نيز ( احاديث اسرائيليه و غلاة و زنادقه به كجا راه يافته است ؟ ) كه در پيرامون آنها بررسىهايى انجام داده‌ام .\r\nبنا بر اين ، ما درب بحث علمى را نبسته و از اخبارىها پيروى نمىكنيم بلكه احاديث آنان را مورد بحث و بررسى قرار مىدهيم و پس از آن چنان مىكنيم كه در سخنان پيش گذشت .\r\nدر پايان ، شايسته آن است كه از هيأت وقف الدراسات الاسلامية رئيس و معاونان وى - براى اين خدمت بزرگ علمى كه علماى امت را گرد آورده تا به بحث و بررسى درباره سنت پيامبر بپردازند سپاسگزارى كرده و سپس آرزو نمايم تا در اين سرزمين اسلامى « تركيه » رنگ و بوى اسلام صحيح و ناب محمّدى را آشكارا شاهد گرديم .\r\nمىگويم : اسلام صحيح و ناب محمّدى زيرا رنگ و بوى اسلام در همه جا\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبرپاست ، در مصر در الجزاير و . . . ولى كار درست همين كار شماست ، ما بايد به گذشته باز گرديم و ابتدا به بررسى سنت بپردازيم و پيش از آن به كارهاى ديگر نيازى نداريم ، سپس نيازمند عمل به سنّت هستيم . مثلًا اينجانب در همين روزها مىبينم در اينجا نماز جماعت برپا نمىشود ، در حالى كه شايسته است همه ما به يكى از مساجد رفته و نماز جماعت بگزاريم .\r\nديگر اينكه ، شايسته نيست در جمع علما و دانشمندان اسلامى زنان سر برهنه رفت و آمد كنند ، اگر مىخواهند عكس بگيرند سرپوشيده بيايند ، انشاء اللّه در دوره بعد كه آمديم خواهيم ديد كه شما گام ديگرى براى عمل به سنّت برداشته‌ايد كه : هر كه به راه افتد - انشاء اللّه - به مقصود مىرسد .\r\nآخرين نكته كه مىخواهم بگويم اين است كه : من در اينجا چيزهائى ديدم كه شايسته محافل بحث و بررسى حديث نيست ، اينكه بگوئيم : هر حديثى كه از رسول اللّه صلى الله عليه و آله رسيده ما آن را به صفت صحيح مىگيريم و نمىتوانيم مورد نقد و بررسى قرارش دهيم ! اين صحيح نيست ، رسول اللّه صلى الله عليه و آله خود - چنان كه در حديث متواتر آمده - فرموده : هر كس بر من دروغ بندد جايگاه خود را در آتش برگزيند . « 1 » خوب ! ما چه بايد بكنيم ؟ ناچاريم آن را بر كتاب خدا عرضه بداريم ، و چرا چنين نكنيم و حديث را بر كتاب خدا عرضه نكنيم در حالى كه فرموده‌اند : هر چه با كتاب خدا موافق آمد صحيح و هر چه مخالف شد دروغى است كه بر رسول خدا بسته‌اند ! « 2 » .\r\nاين همه احاديث متناقض موجود در كتاب‌هاى حديثى هر دو مكتب را چگونه چاره نمائيم ؟ ! اولين راه چاره اين است كه ببينيم آيا با آنچه در كتاب خدا آمده مخالف است يا خير كه اگر مخالف بود آن را به ديوار بكوبيم ( نپذيريم ) زيرا امامان اهل بيت عليهم‌السلام به ما فرموده‌اند : هرگاه حديثى را از قول ما براى شما\r\n\r\n\r\n","description":"","footnote":"\r\n( 1 ) . صحيح بخارى ، كتاب علم باب گناه كسى كه بر پيامبر صلى الله عليه و آله دروغ بندد ، ج 1 ، ص 21 ؛ كتاب جنائز باب كراهت زارى بر ميت ، ج 1 ، ص 156 ؛ صحيح مسلم ، كتاب زهد ، ج 4 ، ص 2299 .\r\n( 2 ) . كافى ، ج 1 ، ص 69 .\r\n","page_name":" 228 ","page_number":228},
  {"content":"\r\n\r\nروايت كردند و با كتاب خدا مخالف بود آن را به ديوار بكوبيد « 1 » !\r\nراستى كه شايسته آن است اين گونه عمل نمائيم . و اين معناى عرضه حديث بر كتاب خدا است .\r\n\r\nمناظره\r\nپس از ختم سخنرانى اين جانب ، رئيس جلسه گفت : در جلسه سوم اين نشست به خاطر بيمارى علّامه نوبت ايشان را جلو انداختيم و علّامه نظراتشان را اعلام فرمودند . هم اكنون نوبت دكتر مصطفى اوزاك مىباشد .\r\nدكتر اوزاك : بنده از سخنرانى علّامه عسكرى تشكر مىكنم ايشان فرمودند :\r\nحضرت پيامبر قرآن را به طور خصوصى به حضرت على عليه السلام آموخته و غير از قرآن چيزهاى ديگرى به او آموخته است . اين اطلاعات در كتابى به نام جامعه از طرف حضرت على عليه السلام نگارش شده و از وى به ام سلمه و از ايشان نيز به حضرت حسن و حسين عليهماالسلامو به امام سجاد عليه السلام و از ايشان به امام باقر عليه السلام رسيده است كه در دست امام باقر عليه السلام براى تأسيس و نشر مدرسه اهل بيت از همين كتاب استفاده شده است و اهل بيت علم خود را به اين كتاب استناد مىدارند . اين كتابى كه چند ذراع مىباشد اساس علم اهل بيت عليهم‌السلام را تشكيل مىدهد . كتب اصول اربعه از اين كتاب نشأت گرفته است . كه بعد از او نيز : الكافى و من لا يحضره الفقيه و تهذيب و استبصار از اين كتاب منشأ گرفته است . البته اين نظر خاص شيعه است .\r\nاستاد در اينجا به مسأله « سنت و حديث از ديدگاه شيعه » اصلًا نظر ندارد .\r\nشيعه مىگويد : كلام ائمه معصوم حديث و سنّت است زيرا آنها معصوم مىباشند .\r\nاينان همانند پيامبر معصوم هستند لذا افعال و اقوال و برخورد آنها كاملًا سنّت و حديث مىباشد ، در حالى كه استاد علّامه عسكرى به اين دو موضوع اشاره‌اى نمىكند . البته اينكه حضرت پيامبر صلى الله عليه و آله به حضرت على عليه السلام به غير از قرآن چيزهاى\r\n\r\n\r\n","description":"","footnote":"\r\n( 1 ) . به همان مدرك مراجعه شود .\r\n","page_name":" 229 ","page_number":229},
  {"content":"\r\n\r\nديگرى آموخته است يا نه موضوع مبهمى است كه جاى بحث دارد .\r\nشيعه ادعا مىكنند كه به غير از اين بعضى از متعلّقات حضرت پيامبر صلى الله عليه و آله اعم از شمشير و زره آن حضرت در دست ائمّه مىباشد كه در اين مورد نيز در مبانى تشيّع اتفاق وجود ندارد . بايد گفت ادعاى معصوميت ائمّه از موضوعاتى است كه شيعه در اثبات آن واقعا مشكل دارد . به خصوص مسأله دوازده امام از مسائلى است كه اثبات آن براى شيعه خيلى خيلى مشكل است . به خصوص اسناد به كسى كه وجود او مشكوك است « 1 » و كاملًا مورد تأييد نمىباشد موضوع را مبهم‌تر مىكند استاد فرمودند كه در كافى حديث ضعيف وجود دارد .\r\nمىدانيم كه در شيعه دو مكتب وجود دارد : يكى اصوليه و ديگرى اخباريه .\r\nبه نظر اخباريه ( كه خيلى متعصب هستند ) هر چيزى كه در كتب اربعه وجود داشته باشد حديث و سنّت است و جاى بحث و اشكال نيست . اما اصوليّه اين مطالب را قابل انتقاد مىدانند و استاد اين را قبول دارد و قبول ايشان به نظر ما يك امر زيبائى است .\r\nرئيس اكنون نوبت آقاى متين يوردا گورا است :\r\nمتين يوردا گورا : آقاى رئيس ، حضار محترم و شنوندگان گرامى ! سلام عرض كرده و با نام خدا شروع مىكنم . قبل از همه به خاطر سخنرانيشان درباره « جايگاه سنت در دين » از نظر شيعه از علّامه عسكرى متشكرم .\r\nمسأله سنّت در شيعه هم با نصوص هم با وصيّت و هم با عصمت پيوسته است .\r\nالبته بيان تفاوت‌هاى موجود بين شيعه و سنى بسيار مفيد واقع خواهد شد و من سعى مىكنم به چندى از اين نكات بپردازم .\r\nعلّامه فرمودند كه شيعه در مورد اصول دين و احكام به قرآن و سنّت پيامبر و به كتب اربعه مراجعه مىنمايند . جاى خوشبختى است كه شيعه نيز سنت را پس از قرآن به عنوان دومين منبع قبول دارد . اما در اين نكته بايد تأمّل كرد كه به نظر\r\n\r\n\r\n","description":"","footnote":"\r\n( 1 ) . مقصود وجود حضرت حجة ابن الحسن العسكرى عليهماالسلام مىباشد .\r\n","page_name":" 230 ","page_number":230},
  {"content":"\r\n\r\nشيعه فتواى كتب اربعه مستقيما به حضرت پيامبر وصل مىشود و لذا مطالب آن را بايد نشأت گرفته از وحى دانست . لذا هر چيزى كه در كتب اربعه وجود دارد بايد بدون چون و چرا قبول شود . شيعه با استناد به آيات تطهير ، حديث ثقلين و قضيه غدير خم ، ائمه اثنا عشر را معصوم مىداند و معتقد است كه تمام اطلاعات الهيه يا از طريق الهامات مستقيم و يا از طريق وصيّت امام قبلى به امام بعدى مىرسد و لذا هر چه از آنان برسد كاملًا حجت است و نمىتوان صرفا يك روايت ناميد .\r\nعلّامه نيز به اين نكته اشاره فرموده و گفته كه : تمام اعتقادات شيعه مستقيما دستور پيامبر محسوب مىشود . سنّت قبلًا احاديث و افعال مشاهده شده از پيامبر ناميده مىشد ، امّا بعدها افعال و اقوال شنيده شده از پيامبر ( غير مستقيم ) و مواردى را كه ايشان پرهيز مىكردند نيز سنّت ناميده شده است .\r\nبا توجه به اينها مىتوان گفت : سنّت همان تفسير كتاب خداست كه از طريق افعال و اقوال پيامبر بما رسيده است . در اين مورد شيعه از سنّى فاصله گرفته است زيرا به نظر شيعه عدالت صحابه كه مهم‌ترين ناقل اين سنّت هستند زير سؤال مىباشد و فقط احاديثى كه از طريق قشر خاصى ( اهل بيت و شيعه آنان ) مىرسد ، درست مىباشد . آرى ، حضرت على از بين اصحاب گرامى با علم به قرآن ، حديث و به خصوص در زمينه فقه جايگاه خاصى داشت از آنجا كه حضرت على اوقات زيادى را با پيامبر مىگذرانده است بيشتر رواياتى كه در كتب اهل سنّت از طريق حضرت على نقل شده است مربوط به شكل و شمايل و ادعيه مخصوص حضرت پيامبر مىباشد . همچنين اهل سنّت قبول دارد كه حضرت على دعاى خاصى را از حضرت پيامبر آموخته بود كه او را هميشه در غلاف شمشير خود نگاه مىداشت اما همان گونه كه از خود حضرت على به ما رسيده است اين دعاى مذكور شامل احكامى مربوط به ديه نجات دادن اسير مسلمان از دست دشمن و حرمت كشتن مسلمان به خاطر يك كافر و حدود شرعى مدينه كه مربوط به حرمين مىباشد و اطلاعاتى از اين قبيل بوده است .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nاما شيعه به اين اكتفا نكرده و اوصاف ديگرى را مانند امامت ، و حقانيّت ( در مورد خلافت ) و از اين قبيل خصوصيّات را به حضرت على نسبت مىدهند كه مغاير با نصوص قرآن و سنّت مىباشد . متأسفانه در تبليغ علّامه محترم نيز ، ادامه همين عرف را مىبينيم . به نظر علّامه نيز كتابى به طول هفتاد ذراع به نام « الجامعه » از طرف پيامبر به حضرت على ديكته شده است و اين كتاب داراى اسرار مربوط به آينده و راه حل تمام مسائل سياسى مىباشد ، نسل به نسل از امامى به امام ديگر رسيده است و منبع كتب اربعه نيز فقط و فقط اين كتاب مىباشد و شيعه با استناد به همين منبع تمام مطالب كتب اربعه را در يك كلمه حديث صحيح و مطلق مىنامند لذا مطالبى كه در آخر فرمايشات علّامه ذكر شده است براى جامعه اهل سنّت بسيار قابل تأمّل است .\r\nرئيس : هم اكنون خواهش مىكنم كه علّامه 5 دقيقه ما را مستفيض كنند .\r\n\r\nچگونگى پاسخ دادن به مناظره و سبب آن\r\nدو دانشمند مناظر به عنوان مناظره سعى كرده بودند مهمترين عقايد شيعه را زير سؤال ببرند . اينجانب آنچه را مىبايست پاسخ دهم يادداشت مىنمودم و خرسند بودم كه ايشان خود سبب شدند تا اينجانب عقايد شيعه را در اين كنفرانس مهم با استدلال متين بيان كنم .\r\nدر نظر گرفته بودم در پاسخ ايشان بگويم :\r\nچنين نيست كه شما مىگوئيد . ( شيعه سنت پيامبر را از صحابه نمىگيرند و از ائمه مىگيرند به دليل آنكه آنها معصوم مىدانند در حالى كه عصمت ايشان ثابت نيست ) .\r\nحقيقت امر آنست دسته‌اى از مسلمانان سنّت پيامبر صلى الله عليه و آله را فقط از صحابه مىگيرند و همه ايشان را عادل مىدانند .\r\nو دسته‌اى سنّت پيامبر صلى الله عليه و آله از عدول صحابه مىگيرند و از ائمه اهل البيت .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nچه آنكه درباره صحابه در قرآن كريم مىخوانيم از ايشان كسانى بودند كه در داستان افك به همبستر پيامبر صلى الله عليه و آله نسبت زنا دادند - العياذ باللّه - و هم ايشان بودند كه در حالى كه پيامبر صلى الله عليه و آله خطبه نماز جمعه مىخواند صداى طبل و كرنا شنيدند كه از رسيدن مال التجاره خبر مىداد و جز سيزده مرد و هشت زن پيامبر صلى الله عليه و آله را در آن حال ترك كردند و از مسجد پيامبر به طرف كاروان تجارتى رفتند خداوند مىفرمايد : « وَ إِذَا رَأَوْاْ تِجَرَةً أَوْ لَهْوًا انفَضُّواْ إِلَيْهَا وَ تَرَكُوكَ قَآلءِمًا » .\r\nو در صحابه پيامبر بودند گروهى كه در شب تاريك در گردنه شتر پيامبر صلى الله عليه و آله را به قصد ترور پيامبر صلى الله عليه و آله رم دادند . در زمان پيامبر صلى الله عليه و آله در صحابه منافقانى بودند كه نفاقشان پنهان بوده است و خداوند درباره ايشان مىفرمايد « مِنْ أَهْلِ الْمَدِينَةِ مَرَدُواْ عَلَى النّفَاقِ لَا تَعْلَمُهُمْ نَحْنُ نَعْلَمُهُمْ » . درباره بعضى از صحابه ، پيامبر فرمود : « لا ترجعوا بعدى كفارا يضرب بعضكم رقاب بعض » بعد از وفات من به حالت ( جاهليت خود ) كافر بودن برنگرديد كه يكديگر را بكشيد .\r\nو فرمود : در لب حوض كوثر گروهى از اصحاب خود را مىبينم ( يختلجون دونى ) در برابرم دست و پا مىزنند مىگويم ( ربّ اصَيْحابى اصَيْحابى ) پروردگارم اصحابم اصحابم جواب مىرسد ( لا تدرى ماذا أحدثوا بعدك ارتدوا . . . ) نمىدانى پس از تو چه كردند ! مرتد شدند ! و از صحابه پيامبر صلى الله عليه و آله بودند آنان كه شمشير بر روى هم كشيدند .\r\nو در صحابه گروهى منافق بودند كه جز خدا ، كسى ايشان را نمىشناخت و گروهى بودند كه خداوند درباره ايشان مىفرمايد « مُّحَمَّدٌ رَّسُولُ اللَّهِ وَ الَّذِينَ مَعَهُ أَشِدَّآءُ عَلَى الْكُفَّارِ رُحَمَآءُ بَيْنَهُمْ تَرَلهُمْ رُكَّعًا سُجَّدًا » .\r\nبنابراين ما ناگزيريم از تفحص در حال صحابه براى شناسائى مؤمن ايشان از منافق و پيامبر براى اين شناسائى قاعده را به ما آموخته و فرموده « إن عليا لا يحبه إلّا مؤمن و لا يبغضه إلّا منافق » .\r\nاز اينجاست كه شيعيان سنّت پيامبر صلى الله عليه و آله را از صحابه‌اى كه دشمن على باشند نمىگيرند مانند معاويه و عمرو عاص كه على را در خطبه نماز جمعه لعن\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمىكردند و شمشير به روى آن حضرت كشيدند و مانند ذوالثديّه از خوارج نهروان و نيز از تابعين مانند عمران بن حطّان خارجى كه شيخ بخارى از او حديث روايت مىكند از اينچنين اصحابى سنّت پيامبر صلى الله عليه و آله را نمىگيرند . سنّت پيامبر را از صحابه يا تابعين مىگيرند كه دشمن على نباشند .\r\nامّا آن كه سنّت پيامبر را از دوازده امام از اهل البيت مىگيرند به دليل آن است كه ايشان دوازده وصى پيامبر بوده‌اند چه آن كه پروردگار عالم براى همه پيامبران اوصيائى تعيين فرموده بود كه بعد از ايشان حافظ شريعت و سرپرستى امت‌ها را داشتند پس از حضرت آدم شيث و پس از نوح سام و پس از ابراهيم اسماعيل و اسحاق و پس از موسى اليسع و ديگران و پس از عيسى يوشع صلوات اللّه عليهم اجمعين و خداوند على و يازده فرزندش را اوصياء خاتم الانبياء صلى الله عليه و آله قرار داد و پيامبر در اولين روز اعلان دعوت تا روز غدير خم وصى بودن حضرت على عليه السلام را به مردم تبليغ فرمود و دوازده نفر بودن اوصياء خود را در روايات صحيح متواتره تبليغ فرمود كه آن روايت‌ها جز بر دوازده امام از اهل البيت صدق نمىكند و در نظر داشتم همه رواياتى كه در اين باره در معالم المدرستين آمده بيان نمايم سپس با دليل بيان كنم : خداوند پيامبران و اوصياء ايشان را امامان بشر و معصوم قرار داده .\r\nبنا بر اين ، ما سنّت پيامبر را از دوازده امام مىگيريم به دليل آن كه اوصياء پيامبر خاتم مىباشند و همچنان كه بيان كرديم ايشان خود فرموده‌اند ما سنّت پيامبر را از جامعه على نقل مىنمائيم و اين امر در كتب اربعه ما واضح است در اين باره شما مىبايست كتب اربعه را مورد پژوهش و مطالعه قرار داده و نتيجه‌گيرى كنيد و انكار شما بدون رجوع به آن كتاب‌ها بحث علمى نيست و دور از شأن علم و دانشمندان است .\r\nاين چنين آماده پاسخ گوئى بودم . و از آنجا كه اين پاسخ‌گوئى با بيان دليل آن بيش از يكساعت وقت لازم داشت و پس از آنكه مناظره ايشان تمام شد و به من پنج دقيقه وقت پاسخ دادند همه چيز برايم روشن شد ، و فهميدم اين كنفرانس\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nرا وهابىها با اغفال تركها به پا داشته‌اند تا در آخر قطعنامه‌اى صادر كرده و استدلال كنند : سنّت پيامبر را از صحابه كه درك صحبت پيامبر صلى الله عليه و آله را كرده‌اند مىتوان گرفت .\r\nو شيعه سنت پيامبر را از صحابه نمىگيرند بلكه معارف دينى خود را از ائمه مىگيرند ، به دليل آنكه ايشان را معصوم مىدانند و اين‌كه از جانب خدا به ايشان الهام مىشود . و اين معتقدات صحت ندارد ، و وجود يكى از ائمه ( حضرت حجة ابن الحسن عليهماالسلام ) صحت ندارد تا از او چيزى تعليم گرفته باشند بنابراين ايشان به سنت پيامبر عمل نمىكنند . پس ايشان از ملت مسلمان نيستند .\r\nو نظير اين داستان در يك سفر حج برايم پيش آمده بود . به ما خبر دادند كه نقشه چيدند تا در كنفرانسى كه پس از اتمام مناسك حج در ( رابطة العالم الاسلامى ) براى بحث درباره « حقوق زن در اسلام » به پا مىدارند مسأله متعه را مطرح كنند و در پايان آن قطعنامه‌اى صادر كنند كه شيعه در امر متعه مخالف سنّت پيامبر و اجماع مسلمان‌ها عمل مىكنند و خارج از ملت اسلام هستند . ليكن به سبب اختلافى كه بين ايشان و محمد غزالى رئيس جلسه درگرفت جلسه بهم خورد و مردم متفرق شدند و به نتيجه نرسيدند . اين كنفرانس را نيز نظير همان كنفرانس دانستم كه مىخواهند در آخر كنفرانس قطعنامه‌اى عليه شيعه صادر كنند ، و به همين دليل فقط يك نفر از شيعه دعوت كردند و نيز زمان اصل سخنرانى مرا بيست دقيقه تعيين كردند به خيال اينكه از روى نوشته مىخوانم و در مدت بيست دقيقه يك ثلث اوراق را بيشتر نمىتوانم بخوانم و به نتيجه نمىرسم ! وقتى ديدند بحث را خلاصه مىكنم خواستند به عنوان ترجمه به تركى سخنرانى مرا قطع كنند در حالى كه حاضران دانشمندانى بودند كه به زبان عربى آشنا بودند اضافه بر آن همه سخنرانىها در حين سخنرانى با گوشى ترجمه مىشد بدين جهت نپذيرفتم سخنرانى خود را قطع كنم تا به تركى ترجمه كنند و تصميم گرفتم قصد ايشان را كه مىخواهند قطعنامه‌اى عليه شيعه صادر كنند بر حاضرين روشن\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nكنم تا ديگر نتوانند عليه شيعه قطعنامه صادر كنند و غرض ايشان را آشكارا بيان كردم ليكن اسم شيعه را نبردم و تكرار كردم و گفتم : شما مىخواهيد عليه من حكم صادر كنيد ؟ ! و در نظر داشتم با روشن شدن اين امر بر حاضرين هر چه را بتوانم و بگذارند - بيش از پنج دقيقه - بر انتقادات پاسخ دهم .\r\nبا در نظر داشتن همه اين امور با صداى بلند چنين گفتم :\r\nآيا اين منصفانه است كه مناظره كنندگان مناظره كنند و من براى پاسخگوئى تنها پنج دقيقه فرصت داشته باشم ؟ ! اين عادلانه است ؟ من در اين وقت كم چه كنم .\r\nو چه بگويم ؟ بسيار متأسفم !\r\nرئيس جلسه : بهترين سخن ، سخن كوتاه و رساست . ( خير الكلام ما قل و دل ) .\r\nچيزى براى گفتن ندارم ! !\r\nرئيس جلسه : ما فى وقت ما فى وقت ( وقت نداريم ) .\r\nاگر فرصت كافى براى پاسخگوئى نمىدهيد ، پس چرا اعتراض مىكنيد ؟ چرا براى اصل بحث من بيست دقيقه فرصت داده بوديد ، آيا اين منصفانه است ؟ !\r\n\r\nشروع پاسخگوئى\r\nسپس در مقام پاسخ به اشكالات و اعتراض دو مناظر گفتم :\r\nاولًا اينكه ، من در اين جا بحث از عصمت نكردم ( كه شما آن را مطرح كنيد ) اين بحث ديگرى است كه در كتاب معالم المدرستين آمده و هر كه بخواهد اين كتاب را در اختيارش مىگذارم . و نيز ، من درباره امامت سخن نگفتم ، زيرا سخن گفتن از امامت و خلافت خروج از موضوع بحث است ، جاى آن در اين كنفرانس نيست .\r\nامّا اينكه گفتم در كتاب كافى احاديث ضعيف وجود دارد معنايش اين نيست كه كتاب كافى بىاعتبار است ، علماى ما احاديث ضعيف را مشخص كرده و آنها\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nرا به كار نمىگيرند ، مرحوم مجلسى در شرحى كه بر كتاب كافى به نام مرآة العقول نوشته است احاديث صحيح و ضعيف و سبب ضعف آن را بيان كرده ، ما حديث صحيح را از كافى مىگيريم نه حديث ضعيف را ، پس نبايست به نظر شما بيايد كه چگونه به اين كتاب استناد مىكنيم زيرا ما اين گونه گفتيم .\r\nشما مرا از ايران دعوت كرده‌ايد تا محاكمه كنيد ؟ اين از عدالت به دور است ! من كه از عصمت سخن نگفتم . من گفتم اين كتاب كافى مىگويد من از اصل زراره گرفتم و زراره مىگويد من از امام صادق عليه السلام گرفتم ، و امام صادق مىگويد : من از جامعه گرفتم . و جامعه به خط على و املاى پيامبر بوده . و على عليه السلام از سرآغاز وحى در غار حرا تا هنگام وفات رسول خدا صلى الله عليه و آله با آن حضرت بوده است .\r\nديگر اينكه ما حديث صحيح رسول اللّه را مىگيريم ، از هر جا كه باشد . همان گونه كه احاديث رسول خدا را از ائمّه كه نوشته على و از رسول خدا است و نزد آنان است مىگيريم ، چه اشكالى دارد كه نزد امام صادق عليه السلام نوشته‌اى با خط على و املاى رسول اللّه موجود باشد ؟ چه مانعى دارد چيزى را كه على از رسول اللّه صلى الله عليه و آله شنيده و آن را نوشته و به دست امامان ما رسيده ، مورد استناد ما باشد ؟ كجاى اين مسأله اشكال دارد ؟ چرا ؟ .\r\nدر اينجا مناظره كننده سخن را قطع كرده و مىگويد : اصلًا چه دليلى بر وجود اين جامعه وجود دارد ؟\r\nاين چيزى است كه اصحاب كتب اربعه مىگويند : من از اصول روايت مىكنم .\r\nحتّى يك نسخه از اين اصول - اصلى كه هفده حديث در آن است - تا امروز و در كتاب‌خانه دانشگاه تهران نگهدارى مىشود . شما بحث را از مسير تخصصىاش بيرون نبريد ، شما به كتاب‌هاى حديثى ما - كتب اربعه - مراجعه كنيد و درباره سند آنها با ما مناقشه نمائيد .\r\nاما اين‌كه مىگويند ما از كتابهاى اهل سنت حديث نمىگيريم ، اين دروغ و افترا است ، شما به تفسير تبيان شيخ طوسى مراجعه كنيد ، احاديثى كه از\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nصحابه آورده بيش از احاديثى است كه از امامان اهل بيت عليهم‌السلام روايت كرده .\r\nمن در اينجا كتاب عقائد الاسلام خود را آورده‌ام بگيريد و مطالعه كنيد ، ببينيد من از هر دو طرف - شيعه و سنى - روايت كرده‌ام و نيز به معالم المدرستين مراجعه كنيد تا دريابيد احاديث وارده از كتب اهل سنت در آن بيشتر از احاديث شيعى است . پس اين دروغى است كه بر ما بسته‌اند و اين چنين دروغ گفتن شايسته اهل علم نباشد . من جايگاه شما را برتر از اين مىدانم !\r\nاما موضوع حضرت مهدى عليه السلام و اين‌كه گفته شود : مهدى كه وجود ندارد تا شما جامعه را از او گرفته باشيد بحث در مورد حضرت مهدى در كتاب‌هاى شيعه و سنى بسيار است و من اكنون به دنبال چنين بحثى نيستم ، آنچه را كه من گفتم اين بود كه : « جامعه تا زمان امام رضا نزد آن حضرت بوده است » و شما در اين باره با من مناقشه نمائيد ، نه درباره حضرت مهدى عليه السلام . قسم بخداى كعبه كه اين شيوه بحث و مناظره علمى نيست ! شما مرا از ايران بدينجا خواسته‌ايد كه محاكمه كنيد ، اين عادلانه نيست ! .\r\nرئيس وقف الدراسات الاسلامية : عصبانى نشويد ( سخنان نامفهوم ) « 1 » .\r\nبيست دقيقه براى بحث علمى بود و پس از آن مناظره غير علمى ؟ !\r\nبهتر بود اصلًا مرا دعوت نمىكرديد . چرا او - مناظره كننده - حق دارد هر چه خواست بگويد ولى من حق پاسخگوئى و دفاع منطقى نداشته باشم ؟ ! .\r\nرئيس جلسه 5 دقيقه به علّامه وقت داديم كه صحبت كنند و سخنرانى ايشان به طول انجاميد .\r\nرئيس جلسه به زبان تركى و عربى سخنرانى ايشان را قطع كرده و چنين مىگويد :\r\nخواهش مىكنم ! كافيست ! بناى ما 20 دقيقه بود اما علّامه محترم 30 دقيقه صحبت كردند و دوستان ما نيز هر يك 5 الى 7 دقيقه به ايشان جواب دادند كه اين عرف و عادات جلسات ماست . ما اينجا قصد محاكمه كردن شيعه را نداريم لذا\r\n\r\n\r\n","description":"","footnote":"\r\n( 1 ) . پياده شده از نوار .\r\n","page_name":" 238 ","page_number":238},
  {"content":"\r\n\r\nايشان نبايد از اين ناراحت بشوند .\r\nهم اكنون نوبت سخنرانى آقاى نورالدين . . . ( فاميل ايشان نامفهوم است ) ( در اينجا نيز چند دقيقه صحبت محاكمه شد كه در پايان رئيس جلسه گفت : خيلى تشكر مىكنم و حاضرين براى سخنران دست مىزنند ) .\r\n\r\nنتايج سخنرانى و مناظره\r\nشب آن روز آقاى دكتر اوز نايب رئيس وقف الدراسات به حجره آمد و عذرخواهى كرد . ( بيان چگونگى اين امور را به جناب آقاى مهندس آريائى مىگذارم ) .\r\nپس از عذرخواهى نايب رئيس دانستم آقايان در وقف الدراسات الاسلامية و دانشمندان ترك حاضر كنفرانس كاملًا واقف گرديدند به هدف شوم آنهائى كه در پشت پرده اين كنفرانس را مىگردانيد به قصد صدور قطعنامه در تكفير شيعه به عنوان اينكه شيعه اسلام را از سنّت پيامبر نمىگيرد و خود آنها بودند كه با دقت دو مناظره را عليه من نوشته بودند به دليل آن كه آن‌گاه جواب دادم يكى از مناظره كننده‌گان گفت : احسنت و از آنجا كه رئيس جلسه براى ارضاء اينجانب در آخر گفت : ( ما قصد محاكمه كردن شيعه را نداريم لذا نبايد ايشان نارحت بشوند ) مطمئن شدم ديگر نخواهند توانست قطعنامه‌اى عليه شيعه صادر كنند . و اين چنين نيز شد و قطعنامه‌اى عليه شيعه صادر نشد و پس از كنفرانس اول و اين كنفرانس وهّابيان ديگر نمىتوانند با اغفال دانشمندان ترك در كنفرانس ديگرى عليه شيعه نتيجه بگيرند .\r\nروز بعد اوّلين سخنران درباره صحيح بخارى و مؤلفش سخنانى ايراد كرد . در آغاز اقوال علمائى كه بخارى را مذمت كرده بودند آورد سپس انتقاداتى كه بر كتابش آورده‌اند بيان كرد حالت اعتراض در مجلس شديد بود آن‌گاه كه مناظره او را پاسخ دادند نوبت كه به او رسيد اشاره به اينجانب نمود كه در برابرش نشسته\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nبودم و گفت حق با عسكرى است كه مىگويد حديث روايت شده از پيامبر بايستى بررسى شود و عمل شيعه صحيح است كه روايت‌ها را بررسى مىكنند .\r\n\r\nگزارش آقاى مهندس جمال آريائى\r\nاينجانب جمال آريائى كه در مورخ سال 74 ه . ش . در معيت حضرت آيت اللّه علّامه عسكرى به تركيه جهت شركت در سمپوزيوم جايگاه سنّت در دين اسلام عزيمت كرده بودم ، مشاهدات خود را به استحضار مىرسانم .\r\n1 . روز ورود به استانبول :\r\nاستقبال گرم و صميمانه نائب رئيس سمپوزيوم از حضرت آيت اللّه علّامه عسكرى .\r\nهمكارى نائب رئيس در خروج 8 كارتن كتاب چاپ عربى ايشان ( حدودا 300 جلد كتاب ) از گمرگ تركيه شامل عبد اللّه بن سباء ( 2 جلد ) ، ام المؤمنين عايشه ، معالم المدرستين ( 3 جلد ) ، عقائد الاسلام ، خمسون و مائة صحابى مختلق ( 2 جلد ) ، القرآن الكريم و روايات المدرستين .\r\nمعارفه در ضيافت شام به مناسبت ورود شخصيّت‌ها و علماى خارجى ميهمان از كشورهاى مصر ، سوريه ، عربستان ، ايران و انگلستان كه هر كدام به مدت حدودا 5 دقيقه نسبت به تشكيل چنين سمپوزيوم اظهار خوشبختى كردند .\r\nميهمانان : آقايان البوطى ، آيت اللّه علّامه عسكرى ، صابونى و احمد الكاتب .\r\n2 . روز دوم ، روز افتتاح سمپوزيوم :\r\nدعوت رئيس سمپوزيوم از حضرت علّامه عسكرى براى ايراد سخنرانى افتتاحيه ( ميهمانان خارجى براى ايراد سخنرانى افتتاحيه دعوت شدند ) پس از سخنرانى ايشان درباره قرآن در افتتاحيه سمپوزيوم اثرات بسيار مثبتى ظاهر شد و برخى از اين اثرات كه اينجانب در برخورد با اساتيد و دانشجويان سطوح عالى دريافتم ذيلًا بيان مىكنم :\r\nرفع ابهامات و اتهامات به شيعه درباره تحريف قرآن .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n( استقبال اساتيد و دانشجويان بالاتر از ليسانس از مطالب مطروحه و هجوم براى سؤال از ايشان پس از اتمام سخنرانى و بيان مطالبى از قبيل اين‌كه ما خلاف اين مطالب را نسبت به شيعه شنيده‌ايم و تا به حال نديده‌ايم يك عالم شيعى چنين مطالبى درباره قرآن ايراد كند ) .\r\nدرخواست مكرّر از داشتن كتاب‌هاى حضرت علّامه در خصوص مطالب مطروحه .\r\nحضرت علّامه در حين سخنرانى براى همسر پيامبر صلى الله عليه و آله لفظ امّ المؤمنين عايشه را استعمال مىكردند و اين اثر بسيار خوبى در حضّار داشت .\r\nدانشجوئى كه تز فوق ليسانس خود را در موضوع تحريف قرآن از ديدگاه شيعه انتخاب كرده بود پس از سخنرانى معظم له مراجعه كرده كه با صحبت‌ها و استدلالات شما بايستى مندرجات تزم را عوض كنم .\r\nخبرنگارانى كه در افتتاحيه حضور داشتند براى مصاحبه با حضرت علّامه مراجعه كردند و خواستار پاسخگوئى به سؤالاتشان از طرف حضرت علّامه شدند . اين سؤالات در ارتباط با :\r\nالف - عقايد آقاى سروش ( كه در تركيه اخيرا سخنرانى داشته‌اند ) .\r\nب - ديدگاه ايشان نسبت به وحدت مسلمين .\r\nج - پيام به جوانان تركيه كه آقاى علّامه حول مسائل ذيل بياناتى فرمودند :\r\n1 . كسب معرفت دين از علماى مسلمين نه از غرب .\r\n2 . تهذيب نفس .\r\n3 . اتحاد مسلمين .\r\n4 . جنگ فرهنگى و هجوم بيگانگان به كشورهاى اسلامى .\r\nپس از صحبتهاى ايشان در افتتاحيه اساتيد دانشگاهى شركت كننده در فرصت استراحت با ايشان درباره مطالب سيره و حديث و قرآن گفتگو داشتند و نقطه نظرات ايشان براى آنها بسيار جالب و مفيد بود و اين را از اظهارات بعدى اساتيد\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nدر برخورد با خود احساس مىكردم .\r\nبعد از نماز مغرب و عشاء بنا به دعوت شهردار استانبول در ميهمانى شام ايشان شركت كرديم و بنده در سر ميز اساتيد شركت كننده نشستم و آنان از حضرت علّامه از من سؤالاتى داشتند كه من ايشان را با توجه به شناختى كه داشتم ( از نظر عقائد و شيوه كار و كتاب‌هاى تأليف شده ) معرفى كردم كه نظر آنها را اين مطالب جلب كرده بود .\r\n3 . روز سوم در تركيه :\r\nسخنرانى حضرت علّامه براى روز دوم سمپوزيوم تنظيم شده بود كه بنده در حين صحبت‌هاى ايشان حول « جايگاه سنت در نزد شيعه اثنى عشرى » شاهد عكس العمل‌هايى بودم از جانب افرادى كه از عربستان ( صابونى و عبد اللّه ) به اين سمپوزيوم اعزام شده بودند . اين دو نفر در حين سخنرانى حضرت علّامه دائما مضطرب و ناآرام بودند و بنده كه پشت سر آنها نشسته بودم كاملًا برايم مشهود بود و ارتباط بسيار نزديك با گردانندگان سمپوزيوم داشتند و حتى وقتى كه حضرت علّامه در وقت اضافى مطالب را بازگو كردند اينان ناراحتى نشان مىدادند .\r\nپس از سخنرانى ايشان ( حضرت علّامه ) و كف زدن‌هاى ممتد حاضرين ، و آنچه برايم جالب بود اين بود كه اين اساتيد جرأت پيدا كردند كه متعرض صحيح بخارى و مسلم شوند به طورى كه يكى از اين سخنرانان صراحتا به صحبت‌هاى حضرت علّامه استناد كرده و بيان داشت كه نبايستى ما تعصّب داشته باشيم و فقط از كتاب‌هاى خودمان استفاده كنيم و صحيحين را بايد نقد كنيم . كه پس از پايان يافتن صحبت اين استاد ديگران به او اعتراض كردند كه بنده خودم شاهد بودم كه چطور اين استاد در مقابل حدودا 20 نفر استاد ديگر از گفته‌هاى خود دفاع و به بيانات حضرت علّامه استناد مىكرد .\r\nاز طرفى آقاى صابونى ( اعزامى از عربستان ) در موقعيّت‌هاى مختلف عليه\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nحضرت علّامه با افراد گفتگو مىكرد به طوريكه روز دوم كنفرانس پس از صرف نهار ايشان دعا كردند و در حين دعا كردن متعرض گفته‌هاى حضرت علّامه شدند كه همان استاد متعرض به كتاب‌هاى صحيحين ( استاد يكى از دانشگاهاى تركيه بودند ) به آقاى صابونى اعتراض كرد بطورى كه ديگر اساتيد نيز پشتيبانى كردند و اين امر باعث شد كه رئيس سمپوزيوم به آقاى صابونى اجازه دعا كردن پس از صرف شام همان روز را ندهد و خود رئيس دعا را خواندند و در دعا نيز عذرخواهى از حرف‌هاى آقاى صابونى نسبت به حضرت علّامه كردند .\r\nنكته قابل توجه اين بود كه حضرت علّامه در مقابل عمل آقاى صابونى هيچگونه عكس العملى نشان ندادند و بعدا اثر اين عمل را بنده مشاهده كردم كه اكثريّت افراد متعرض رئيس سمپوزيوم شدند كه آقاى صابونى نبايستى دعا را بخوانند كه رئيس سمپوزيوم اين مطلب را در وقت شام همان روز در حضور حاضرين اعلام كرد .\r\nنتيجه ديگرى كه پس از ارائه مقاله حضرت علّامه به دست آمد اين بود كه اكثريت اساتيد دانشگاه‌ها به ايشان رو آوردند و خواستار كتاب‌هاى ايشان شدند و چون قبلًا كتاب‌ها آماده بود لذا بين آنان توزيع شد و استقبال بىسابقه‌اى در دريافت كتاب‌هاى ايشان روى داد و همان شب در اتاق هتل ، نايب الرئيس سمپوزيوم از برخوردهاى صبح همان روز از حضرت علّامه چندين بار عذرخواهى كردند و دست ايشان را به احترام بوسيدند . نايب الرئيس سمپوزيوم مناظر ايشان در ارائه مقاله بودند .\r\nبعد از نماز مغرب و عشاء در روز دوم سمپوزيوم ، صرف شام در مسجد سليمانيه استانبول بود و حدودا يك ساعت و نيم طول كشيد و در اين مدت اساتيد دانشگاه‌هاى تركيه ( حدودا 6 نفر ) در سر ميزى كه حضرت علّامه و بنده نشسته بودم سؤالات متعددى درباره حديث و سيره مطرح كردند كه حضرت علّامه جواب آنان را مفصلًا بيان داشتند و از اظهارات آنان برمىآمد كه تحت\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nتأثير وهابيّت قرار گرفته‌اند و اذهان آنان نسبت به شيعه مشوش بوده و به لطف خداوند با سخنرانى ايشان و پاسخگوئى به سؤالات آنان روشنگرى شد .\r\nروز برگشت :\r\nصبح روز برگشت ( چهارمين روز اقامت در تركيه ) رئيس سمپوزيوم از حضرت علّامه دعوت كردند كه چون ايشان ( حضرت علّامه ) عازم ايران هستند سخنرانى توديع را بيان كنند . و حضرت علّامه در جايگاه قرار گرفتند و بياناتى حول سمپوزيوم و تشويق برگزار كنندگان ادا فرمودند و همچنين وحدت مسلمين را تأكيد كردند و با كف زدن‌هاى ممتد و طولانى حضار جلسه را وداع كردند و نائب الرئيس و رئيس سمپوزيوم بار ديگر در مقابل درب هتل موقع بدرقه عذرخواهى مجدد و آرزوى سلامتى براى ايشان كردند .\r\nيادآورى :\r\n( در حاشيه سمپوزيوم جالب توجه بود كه شخصى به نام احمد الكاتب عراقى الاصل ( كه سابقا شيعه بوده است ) به دانشجويان و جوانان تركيه جزواتى عليه حضرت ولى عصر ( عج ) توزيع مىكرد و بسيار در اين زمينه فعال بود ) .\r\nدر خاتمه عرائضم بيان مىدارم كه شركت علماى اعلام در چنين سمپوزيوم و اجتماعاتى با برنامه‌ريزىهاى قبلى و در اختيار گذاشتن امكانات محلى و استفاده آنان مىتواند در شناساندن اهداف مقدس جمهورى اسلامى ايران و اسلام عزيز به سايرين بسيار مثمر ثمر باشد .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nبخش هشتم : وفات\r\n\r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\n\r\nاز شمار دو چشم يك تن كم\r\nافزودن اين بخش به كتاب براى نگارنده كه ساليان متمادى توفيق آشنائى و يادگيرى از آن عالم انديشمند را داشته بسى سخت و دشوار است . زيرا سخن از رحلت مردى است كه حدود هشتاد سال از عمر خويش را خالصانه در راه خدمت‌گزارى به مكتب اهل بيت عليهم‌السلام سپرى كرد .\r\nآنچه را كه ايشان در جوانى با خويش عهد بسته بود تا پايان عمر بدان وفادار ماند . « در جوانى بودم كه با انگشت بر پيشانىام نوشتم وقف اهل بيت عليهم‌السلام و شيعيان اهل بيت و تا به امروز به وقفم عمل كردم » « 1 » و بدون اينكه در سخت‌كوشى لحظه‌اى اظهار خستگى نمايد تمام روزهاى زندگى خويش را صرف تبيين معارف صحيح اسلامى و زدودن غبار تحريف از روى چهره اسلام كرد .\r\nيكى از ويژگىهاى برجسته علّامه عسكرى روحيه خرافه‌زدايى از دين بود كه در اين راه از هيچ گونه تلاش و كوششى براى دور كردن عادات و انديشه‌هاى منحرف از دامن اسلام فرو گذار ننمود .\r\nمرحوم استاد در مقدمه كتاب صد و پنجاه صحابى ساختگى ، مىفرمايد : « در روايت‌هاى سيره و تاريخ آن قدر نعال وارونه زده‌اند كه حساب ندارد و در آنها چنان نموده‌اند كه قاتل را مقتول و ظالم را مظلوم ، شب را روز و روز را شب نشان داده‌اند .\r\nپاك‌ترين و پارساترين صحابه‌اى چون ابو ذر ، عمار و حجر بن عدى را مردى تبهكار ، سفيه و اخلال‌گر معرّفى كرده كسانى چون معاويه ، مروان حكم ، ابو سفيان و زياد را\r\n\r\n\r\n","description":"","footnote":"\r\n( 1 ) . يادداشت‌هاى من از افادات شخصى حضرت علّامه عسكرى .\r\n","page_name":" 247 ","page_number":247},
  {"content":"\r\n\r\nافرادى پاك و مبرا و مرد خدا ، شناسانده‌اند . آن قدر در حديث و سيره پيامبر صلى الله عليه و آله حديث دروغ و افسانه‌هاى زننده انباشته شده است كه با وجود آنها پى بردن به اسلام صحيح در حد محال است و وجود آن احاديث دروغ باعث آن گرديده است كه اسلام بد آموخته شود » . « 1 »\r\nاين سخت‌كوشى و وظيفه‌شناسى تا پايان عمر ادامه يافت و اين در حالى بود كه ايشان در ماه‌هاى آخر به علت نارسائى كليه هفته‌اى سه مرتبه به بيمارستان رفته و دياليز مىنمودند و حتى « در هنگام دياليز هم مطالعه و نوشتن را رها نمىكرد » . « 2 » و اين در « افراد خيلى نادر است كه كسى تا به اين سن [ 95 سالگى 
  ] خودش را براى فعاليّت‌هاى علمى و دينى موظف كند » « 3 »\r\n\r\nخواب استاد\r\nحضرت علّامه چندين ماه قبل از وفات خوابى را براى برخى از شاگردان و نزديكان نقل فرمودند كه تيمّنا و تبرّكا بيان مىشود : « در اتاقم خوابيده بودم ، ديدم درون اتاق يك روشنائى پيدا شد ( مهتاب ولى زرد رنگ ) ديدم مادرم زهرا عليهاالسلام تشريف آوردند . خودم را روى پاى مباركشان انداختم كه پايشان را ببوسم ، اجازه ندادند . ولى دست مبارك را اجازه دادند بوسيدم ( من واسطه‌ام به درگاه خدا ، حضرت زهرا عليهاالسلام است و مرحوم علّامه امينى واسطه‌اشان حضرت امير عليه‌السلامبود ) . به ايشان عرض كردم : امّاه خُذينى اليكِ ( اى مادر مرا ببر نزد خودتان ) حضرت عليهاالسلام فرمودند : كلّا هرگز ( نه ) انّ لك اجلًا ستقضيه ( مدت عمرى دارى كه بايد سپرى شود ) و اعمالًا ستقوم بها ( كارهائى هم انجام مىدهى ) ثم يصير آخرُ امرِكَ إلينا ( پايان كار هم به ما ملحق مىشوى ) » . « 4 »\r\n\r\n\r\n","description":"","footnote":"\r\n( 1 ) . صد و پنجاه صحابى ساختگى ، ج 1 ، ص 22 .\r\n( 2 ) . از بيانات آقا سيّد محمّد عسكرى ، فرزند علّامه .\r\n( 3 ) . از فرمايشات مرجع بزرگوار حضرت آيت اللّه العظمى شبيرى زنجانى مدظله .\r\n( 4 ) . صوت و تصوير بيان اين خواب از زبان مرحوم علّامه رحمه‌الله نزد نگارنده موجود است .\r\n","page_name":" 248 ","page_number":248},
  {"content":"\r\n\r\n\r\nإنّ آثارنا تدل علينا\r\nسرانجام آن چهره ماندگار و انديشمند فرزانه پس از قريب به يك قرن زندگى با بركت و تلاش و كوشش در راه خدمت‌گزارى به مكتب اهل بيت عليهم‌السلام به دنبال يك دوره بيمارى پس از بسترى شدن در بيمارستان ميلاد تهران در 25 / 6 / 86 مصادف با چهارم ماه مبارك رمضان دعوت حق را لبيك گفته و به ديار باقى شتافت و كى فانى شود آن كه آثارش به جاست كه فرمودند : « آثار ايشان بى سابقه و استثنائى بود » « 1 » و « اگر آثار موجود باشد شخص باقى است » « 2 » پس او جاودانه شد و بدن مطهرش پس از نماز توسّط حضرت آيت اللّه العظمى شبيرى زنجانى مدظله در حرم كريمه اهل بيت حضرت معصومه سلام اللّه عليها به خاك سپرده شد .\r\nپس از درگذشت اين عالم فرزانه از سوى مقام معظم رهبرى ، مراجع عظام تقليد ، جامعه مدرسين حوزه علميه قم مركز مديريت حوزه علميه ، مجمع جهانى تقريب مذاهب اسلامى ، دانشگاه مذاهب اسلامى ، مجمع جهانى اهل بيت عليهم‌السلام و ديگران پيام‌هاى تسليت به بيت معظم له ارسال شد .\r\n\r\n\r\n","description":"","footnote":"\r\n( 1 ) . از فرمايشات مرجع بزرگوار حضرت آيت اللّه العظمى شبيرى زنجانى مدظله .\r\n( 2 ) . از فرمايشات مرجع بزرگوار حضرت آيت اللّه العظمى شبيرى زنجانى مدظله .\r\n","page_name":" 249 ","page_number":249},
  {"content":"\r\n\r\n\r\nپيام مقام معظم رهبرى ( مدظله‌العالى )\r\nبسم اللّه الرحمن الرحيم\r\nدر گذشت محقق و نويسنده عالى قدر مرحوم آية اللّه حاج سيّد مرتضى عسكرى رحمه‌الله را به علماى اعلام و حوزه‌هاى علميه و شاگردان و ارادتمندان و به طور ويژه به خاندان مكرم و فرزندان محترم ايشان تسليت مىگويم .\r\nاين عالم بزرگوار و سخت‌كوش ، ده‌ها سال از عمر با بركت خود را در راه پژوهش در كلام و تاريخ حديث ، صرف كرد و محصول مبارك آن ، تأليفات و مقالاتى است كه در گستره جهان اسلام با استقبال و تحسين رو به رو شده است و در ترويج مكتب اهل بيت عليهم‌السلام موفقيّت‌هاى ارزشمندى به دست آورده است . رحمت خدا بر آن دانشمند بلند همّت و پر تلاش و خستگىناپذير .\r\nوالسلام عليه ورحمة اللّه\r\nسيد على خامنه‌اى\r\n25 شهريرور ماه 1386\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nپيام حضرت آيت اللّه العظمى مكارم شيرازى ( دامت بركاته )\r\nباسمه‌تعالى\r\nجناب آقاى دكتر سيّد كاظم عسكرى و بيت محترم مرحوم علّامه عسكرى\r\nضايعه مؤلمه رحلت علّامه عسكرى ( رضوان اللّه تعالى عليه ) براى ما بسيار دردناك بود . برادرى عزيز و دوستى محترم و گران قدر را از دست داديم كه به وجودش مباهات مىكرديم آن فقيد سعيد ، نزديك به يك قرن عمر شريف خود را در راه خدمت به اهل بيت عليهم‌السلام و نشر آثار علمى آنان و تربيت شاگردان و عالمان دينى و تأسيس مؤسسات اسلامى صرف كرد و آثار فراوان و كم نظيرى از خود به صورت كتاب‌هاى نفيس به يادگار گذاشت و لحظه‌اى از تلاش و كوشش حتى در روزهاى آخر عمر خود ، ننشست . سوز دينى آن فقيد سعيد و عشق وافر و علاقه شديدش به خاندان پيغمبر صلى الله عليه و آله و دفاع جانانه و شجاعانه او قابل انكار نيست .\r\nجزاه اللّه عن الاسلام و اهل بيت نبيه صلى الله عليه و آله خير الجزاء وتغمّده اللّه برحمته وحشره مع اوليائه الطاهرين .\r\nحقير ، اين مصيبت بزرگ را به حوزه‌هاى علميه و علماى اعلام و همه شيعيان ، خاصه به خاندان گرامى و فرزندان محترمش تسليت عرض مىكنم و صبر جميل و اجر جزيل براى آنها از خداوند ، مسئلت دارم .\r\nقم حوزه علميه\r\nناصر مكارم شيرازى\r\n27 / 6 / 86\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nپيام حضرت آيت اللّه مظاهرى ( دامت بركاته )\r\nبسم اللّه الرحمن الرحيم\r\nجناب آقاى دكتر سيد كاظم عسكرى ( زيد توفيقه )\r\nبا اهداء سلام ، ارتحال عالم محقّق و متتبع مرحوم مغفور آية اللّه آقاى حاج سيّد مرتضى عسكرى قدس‌سره را تسليت مىگويم . از خداوند تعالى براى آن بزرگوار كه مدافع حقيقى مكتب تشيّع بودند . علو درجات و براى بيت محترم ايشان و فرزندان و ارادتمندان و شاگردانشان ، سلامت و سعادت و توفيق خدمت به اسلام و مسلمين مسئلت مىكنم .\r\nوالسلام عليكم و رحمة اللّه\r\nحسين المظاهرى\r\n7 رمضان المبارك 1428\r\n28 / 6 / 1386\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبخش پايانى\r\nگزيده‌اى از سخنان استاد\r\n\r\n","description":"","footnote":"","page_name":" 253 ","page_number":253},
  {"content":"\r\n . \r\n","description":"","footnote":"","page_name":" 254 ","page_number":254},
  {"content":"\r\n\r\nبخش پايانى كتاب را از باب « ختامه مسك » با گزيده‌اى از سخنان حضرت علّامه عسكرى به پايان مىبريم .\r\n\r\nبرائت و جايگاه آن در دين\r\nبرائت همان لا إله در « لا إله الا اللّه » است ، كه نشانگر توحيد است و از اصول اعتقادى و دينى ماست ، تولّى و تبرّى از اهم واجباتِ اسلامى است و اين دو با هم بوده و مكمل هم هستند . يعنى تولّى بدون تبرّى و تبرّى بدون تولّى نمىشود ، به عبارت ديگر بيزارى جستن از دشمنان اهل بيت عليهم‌السلام عين ديندارى است .\r\n\r\nمحبت اهل بيت عليهم‌السلام براى شيعه شدن كافى نيست\r\nاز آنجا كه ايجاب بدون سلب نيست ، همانند ( لا إله الا اللّه ) كه اولى سلب تمامى معبودهاست و بعد ايجاب و اثبات « اللّه » ، روى اين اساس محبّ اهل بيت عليهم‌السلام شيعه نمىشود مگر با بغض و عداوت نسبت به دشمنان اهل بيت عليهم‌السلام .\r\n\r\nجايگاه حضرت زهرا عليهاالسلام در ميان معصومين\r\nرفتار رسول خدا صلى الله عليه و آله كه براى ما حجت است ، بيانگرِ نهايتِ عصمت و كمال حضرت زهرا عليهاالسلام است . به عنوان نمونه عرض كنم هر موقعى كه وقت نماز مىشد بلال ( مؤذن پيامبر صلى الله عليه و آله ) پس از اذان به درب منزل پيامبر مىآمد و عرض مىكرد : الصلاة ، الصلاة ، پيامبر صلى الله عليه و آله بعد از نزول آيه تطهير تا زمان وفاتشان همين كار را با خانه حضرت فاطمه عليها السلام انجام مىداد .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nحضرت صلى الله عليه و آله به هنگام نماز به مسجد مىآمدند و چهارچوب درب خانه حضرت فاطمه عليهاالسلام را ( كه اين در از درون مسجد باز مىشد ) مىگرفتند و مىفرمودند :\r\n« السلام عليكم يا اهل بيت النبوة ، الصلاة ، الصلاة » .\r\nو همچنين برخى آيات كه در شأن حضرت على عليه السلام نازل شده است ، حضرت زهرا عليهاالسلام هم شريكند ، همانند آيات تطهير ، مباهله ، مودّت و . . . .\r\n\r\nزيارت عاشورا\r\nعاشورا به عنوان يك حادثه تاريخى عامل حيات دوباره اسلام است و حضرت سيد الشهداء آنچه در صحنه عاشورا انجام داد بزرگ‌ترين عامل حيات دوباره اسلام است ، زيارت عاشوراى معروف داراى مؤيّدات و توثيقات خبرى است .\r\n\r\nفتح شام با سر مبارك امام حسين عليه السلام\r\nمعاويه چهل سال مردم شام را مبغض اهل بيت عليهم‌السلام بار آورد و اجازه نمىداد كه صحابى پيامبر صلى الله عليه و آله به شام بيايند ، حضرت على عليه السلام با شصت هزار نفر نتوانست شام را فتح كند ؛ اما حضرت امام حسين عليه‌السلامبا سر مباركش شام را فتح كرد .\r\n\r\nآيا قرن اوّل بهترين قرنهاست ؟\r\nاينكه مىگويند : قرن اوّل خير القرون است حرف بىخودى است ، مگر حضرت امام على و حضرت زهرا و حضرت امام مجتبى و حضرت سيد الشهداء سلام اللّه عليهم اجمعين در چه قرنى به شهادت رسيدند ؟ .\r\n\r\nهدايت مردم\r\nاگر مىخواهيد خدمتى به خلق بكنيد كارى انجام دهيد كه به درد جامعه و مردم بخورد ، تأليف و تصنيف و تدريس انسان بايد در راستاى هدايت جامعه باشد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\nفرزند حضرت زهرا عليهاالسلام\r\nزمانى كه تاريخِ عايشه را مىنوشتم از ظلم‌هاى عايشه در حق حضرت زهرا عليهاالسلام ناراحت شده و بارها اين جمله را با خودم زمزمه مىكردم « لستُ ابنُ فاطمه ان لم انتصر لها ؛ فرزند حضرت فاطمه عليهاالسلام نيستم اگر ايشان را يارى نكنم .\r\n\r\nوقف طلبگى\r\nطلبه بايد تمامى وقتش را صرف طلبگى كند و به تهذيب و تحصيل و تحقيق بپردازد ، زمانى كه طلبه شدم با انگشتم روى پيشانىام نوشتم وقف اهل بيت عليهم‌السلام و مىدانيد جنس وقفى را در غير مكان وقف شده نمىشود استفاده كرد ، من عمرم را وقف دفاع از اهل بيت عليهم‌السلام و شيعيانش نمودم .\r\n\r\nقرآن و عترت\r\nدر صحيح ترمذى آمده كه پيامبر صلى الله عليه و آله فرمود : « إنّى مخلّف فيكم الثقلين كتاب اللّه حبل ممدود إلى السماء و عترتى اهل بيتى ما إن تمسكتم بهما لن تضلوا بعدى و قد انبأنى اللطيف الخبير إنهما لن يفترقا حتى يردا علىّ الحوض ؛ من در ميان شما دو چيز گران‌بها گذاشته‌ام يكى كتاب خدا ( قرآن ) كه ريسمانى است تا آسمان امتداد دارد ( كشيده شده ) و ديگرى اهل بيت من اگر شما به اين دو تمسك كنيد قطعا بعد از من گمراه نمىشويد . خداوند لطيف و خبير به من خبر داده كه اين دو قطعا از يكديگر جدا نمىشوند تا اينكه كنار حوض [ كوثر 
  ] بر من وارد مىشوند » .\r\nنور برق با دو سيم به ما مىرسد و با يكى نمىشود ، براى فهم دين با قرآن تنها نمىشود ، بايد اهل بيت عليهم‌السلام هم در كنار قرآن باشند ، من از اين عبارت استنباط مىكنم كه تا آخر دنيا بايد يكى از اهل بيت عليهم‌السلام زنده باشد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nحضرت مهدى ( عج )\r\nمردم دنيا به دو دسته تقسيم مىشوند : يك دسته تنها خواب و خوراك و خشم و شهوت را مىفهمند و دسته ديگر اهل اديان آسمانىاند . اين دسته اتفاق نظر دارند كه در آخر زمان بالاخره جهان يك حكومت عادلى را به خود خواهد ديد ، البته برخى مىگويند : ايجاد كننده عدل جهانى عيسى بن مريم است .\r\nچون تورات و انجيل تحريف شده است ، آنان اين طور فكر مىكنند .\r\nدر مكتب خلفا هم از نشر حديث جلوگيرى كردند و احاديث را سوزاندند ؛ « 1 » اما در مكتب اهل بيت عليهم‌السلام اين مسأله اثبات شده كه اين عادل عدالت گستر وجود نازنين امام زمان ( عج ) مىباشد و حضرت با سيصد و سيزده نفر يارانش ( كه به عدد اصحاب بدر است و اين تعداد كارگزاران آن حضرت هستند ، پنجاه و پنج نفر از اين تعداد زن هستند و بقيه مرد ) قيام مىكنند » .\r\nوالسلام عليكم و رحمة اللّه و بركاته\r\n\r\n\r\n","description":"","footnote":"\r\n( 1 ) . در زمان خليفه دوم .\r\n","page_name":" 258 ","page_number":258},
  {"content":"\r\n\r\n\r\nپيوست\r\n\r\n","description":"","footnote":"","page_name":" 259 ","page_number":259},
  {"content":"\r\n . \r\n","description":"","footnote":"","page_name":" 260 ","page_number":260},
  {"content":"\r\n\r\n\r\nتصوير نامه مقام معظم رهبرى به حضرت علّامه\r\nنمايش تصوير\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nتصوير توصيه آيت اللّه العظمى خوئى به مردم تهران در تكريم از حضرت علّامه\r\nنمايش تصوير\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nتصوير نامه حضرت آيت اللّه العظمى گلپايگانى به حضرت علّامه\r\nنمايش تصوير\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nتصوير نامه حضرت آيت اللّه العظمى مكارم شيرازى در تجليل از تأليفات حضرت علّامه\r\nنمايش تصوير\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nتصوير نامه حضرت آيت اللّه العظمى نورى همدانى در تجليل از تأليفات حضرت علّامه\r\nنمايش تصوير\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nتصوير سند يكم : تلگراف علماء عراق در استنكار زندانى كردن امام خمينى رحمه‌الله\r\nتصوير سند يكم\r\nنمايش تصوير\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nتصوير سند دوم : تلگراف به مجلس شوراى تركيه\r\nنمايش تصوير\r\nتصوير سند دوم\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nتصوير سند سوم : تلگراف به رئيس جمهور تركيه\r\nتصوير سند سوم\r\nنمايش تصوير\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nتصوير صفحات سند چهارم\r\nتصاوير سند چهارم\r\nنمايش تصوير\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nنمايش تصوير\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nنمايش تصوير\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nنمايش تصوير\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nنمايش تصوير\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nنمايش تصوير\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nنمايش تصوير\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nنمايش تصوير\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nنمايش تصوير\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nصورت نامه‌اى از مرحوم آية اللّه ميرزا محمّد شريف عسكرى تهرانى به مرحوم صدر الاسلام محمّد امين خويى\r\n« 1 »\r\nنمايش تصوير\r\n\r\n\r\n","description":"","footnote":"\r\n( 1 ) . مرحوم صدر الاسلام محمّد امين خويى كه از علماى خوى و ساكن تهران بودند ظاهرا طى نامه‌اى از مرحوم آيت اللّه ميرزا محمّد شريف عسكرى تهرانى خاتم المحدّثين تقاضاى شرح حال نمودند تا در كتاب « مرآة الشرق » كه كتابى است در شرح حال بزرگان قرن 13 و 14 هجرى قمرى استفاده كنند ( با تشكر از دوست ارجمند جناب آقاى محمّد هادى خالقى كه صورت اين نامه را در اختيار نويسنده گذاشت ) .\r\n","page_name":" 278 ","page_number":278},
  {"content":"\r\n\r\nنمايش تصوير\r\n\r\n","description":"","footnote":"","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n\r\nمرحوم علّامه عسكرى كنار غار حرا در مكه مكرّمه\r\nنمايش تصوير\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاز راست به چپ آيات عظام و حجج اسلام : 1 . قاضى خرم‌آبادى ( رئيس دانشگاه قم ) 2 . محمّدى گلپايگانى ( رئيس دفتر مقام معظم رهبرى (\r\n3 . جوادى آملى 4 . سيّد مهدى روحانى 5 . شبيرى زنجانى 6 . علّامه عسكرى 7 . مرعشى نجفى\r\nحضور آيات و علما در افتتاحيه دانشكده اصول الدين\r\nنمايش تصوير\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nمرحوم آيت اللّه حاج شيخ على پناه اشتهاردى رحمه‌الله در افتتاحيه دانشكده اصول الدين ( قم ) هنگام بدرقه ايشان\r\nنمايش تصوير\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nدانشكده اصول الدين ( قم (\r\nنمايش تصوير\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمرحوم علّامه عسكرى در جمع شاگردان\r\nنمايش تصوير\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nمرحوم علّامه عسكرى در جمع تعدادى از دانشجويان و كاركنان - قم\r\nنمايش تصوير\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nمرحوم علّامه عسكرى در حال اعطاى لوح تقدير به يكى از دانش‌آموختگان\r\nنمايش تصوير\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nمرحوم علّامه عسكرى قدس‌سره\r\nنمايش تصوير\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nمرحوم علّامه عسكرى در بستر بيمارى\r\nنمايش تصوير\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nمراسم تشييع پيكر مرحوم علّامه عسكرى رحمه‌الله بر دوش عاشقان روزه‌دار ( قم )\r\nنمايش تصوير\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمراسم تشييع علّامه عسكرى رحمه‌الله حضرت آيت اللّه العظمى شبيرى زنجانى و حضرت آيت اللّه خرازى ( مدظلهما )\r\nنمايش تصوير\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nحضرت آيت اللّه مصباح يزدى ( مد ظله ) در مراسم تشييع علّامه عسكرى رحمه‌الله\r\nنمايش تصوير\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nتشييع پيكر مطهر مرحوم علّامه عسكرى بر روى دوش مردم روزه‌دار قم\r\nنمايش تصوير\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nحضرت آيت اللّه العظمى شبيرى زنجانى در حال اقامه نماز بر پيكر مرحوم علّامه عسكرى\r\nنمايش تصوير\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nنمائى ديگر از اقامه نماز بر پيكر مطهر مرحوم علّامه عسكرى توسط حضرت آيت اللّه العظمى شبيرى زنجانى ( مد ظله )\r\nنمايش تصوير\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nحضور آيت اللّه العظمى مكارم شيرازى ( مد ظله ) در مراسم ختم علّامه عسكرى\r\nنمايش تصوير\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nآية اللّه العظمى شبيرى زنجانى و جمعى از فضلا در مراسم ختم علّامه عسكرى رحمه‌الله ( مسجد امام حسن عسكرى - قم )\r\nنمايش تصوير\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nاز راست به چپ : حجة الاسلام و المسلمين قاضى عسكر ، آية اللّه محمّدى رى شهرى و حجة الاسلام و المسلمين مهريزى\r\nدر مراسم ختم مرحوم علّامه عسكرى قدس‌سره\r\nنمايش تصوير\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nمراسم چهلمين روز ارتحال علّامه عسكرى رحمه‌الله مسجد اعظم قم\r\nنمايش تصوير\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nحضرت آيت اللّه جوادى آملى ( مد ظله ) و چند تن از علماى حوزه علميه در مراسم چهلمين روز ارتحال علّامه عسكرى قدس‌سره\r\nنمايش تصوير\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمراسم سالگرد مرحوم علّامه در مسجد اعظم قم\r\nنمايش تصوير\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nگوشه‌اى از مراسم سالگرد مرحوم علّامه عسكرى رحمه‌الله 2 تن از اعضاى دفتر مقام معظم رهبرى ( قم ) و دكتر الهام\r\nنمايش تصوير\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nگوشه‌اى از مراسم سالگرد مرحوم علّامه عسكرى رحمه‌الله ، مسجد اعظم قم\r\nآية اللّه العظمى علوى گرگانى و حجة الاسلام والمسلمين حسينى بوشهرى\r\nنمايش تصوير\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمرقد مطهّر و منوّر علّامه عسكرى رحمه‌الله در حرم كريمه اهل بيت حضرت معصومه عليهاالسلام\r\nنمايش تصوير\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nفهرست قسمتى از منابع و مآخذ\r\n1 . قرآن كريم .\r\n2 . آينه دانشوران ، ريحان يزدى ، سيد على رضا ، انتشارات كتابخانه آيت اللّه مرعشى نجفى ، قم ، چاپ سوم .\r\n3 . اصول كافى ، كلينى ، ابو جعفر محمّد بن يعقوب ( متوفى 329 ه . ق . ) ، دارالكتب الاسلاميه ، تهران 1365 ه . ش .\r\n4 . الميزان ، طباطبائى ، علّامه ، سيّد محمّدحسين ، داراحياء التراث العربى ، بيروت ، چاپ اوّل ، 1427 ه . ق .\r\n5 . انوار الهداية فى التعليقه على الكفاية ، امام خمينى ، سيد روح اللّه ، مؤسسه و نشر آثار امام خمينى رحمه‌الله چاپ دوم 1373 ، ه . ش .\r\n6 . اوائل المقالات شيخ مفيد ، ابو عبد اللّه محمّد بن محمّد بن نعمان بغدادى ( متوفى 413 ه . ق . ) ، بى جا ، چاپ دوم ، 1370 ، ه . ش .\r\n7 . ايمان ابى طالب ، موسوى ، سيد فخار بن معد ( متوفى 630 ه . ق . ) ، انتشارات سيد الشهداء ، قم ، 1410 ه . ق .\r\n8 . بحار الأنوار ، مجلسى ، علّامه محمّد باقر ، مؤسسة الوفاء بيروت ، چاپ دوم ، 1403 ، ه . ق .\r\n9 . پيام حوزه ، فصل‌نامه ، شماره نهم ، سال سوم ، 1375 ه . ش ، گفتگو با علّامه عسكرى .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n10 . تاريخ ايران بعد از اسلام ، زرّين كوب ، عبد الحسين امير كبير تهران چاپ نهم ، 1380 ه . ش .\r\n11 . تاريخ حكماء و عرفاى متاخر ، ( تحرير ثانى ) ، صدوقى سها منوچهر انتشارات حكمت تهران ، چاپ اول ، 1381 ، ه . ش .\r\n12 . تعليم و تربيت در اسلام ، مطهرى ، مرتضى صدرا ، تهران ، چاپ سى ام 1377 ه . ش .\r\n13 . تعليم و تربيت فصل‌نامه ، نشريه داخلى سال ، دوم شماره اول 1378 ه . ش .\r\n14 . جامع الاخبار شعيرى ، تاج الدين ( از علماى قرن ششم ) ، انتشارات رضى ، قم ، 1363 ه . ش .\r\n15 . دراسات و بحوث مؤتمر تكريم العلّامه السيد مرتضى العسكرى ، مركز الطباعة و النشر للمجمع العالمى لاهل بيت ، چاپ اول ، 1424 ه . ق .\r\n16 . در محضر علّامه طباطبايى ، رخشاد ، محمّد حسين ، انتشارات سماء قم ، چاپ اوّل ، 1382 ه . ش .\r\n17 . الذريعه الى تصانيف الشيعه ، تهرانى ، حاج آقا بزرگ دار المرتضى ، مشهد ، چاپ دوم ، 1404 ه . ق .\r\n18 . ستارگان حرم گروهى از نويسندگان ، ج 7 ، انتشارات زائر ، قم ، چاپ اول ، 1379 ه . ش .\r\n19 . عبداللّه بن سباء و ديگر افسانه‌هاى تاريخى ، عسكرى ، سيد مرتضى ، انتشارات منير ، تهران ، چاپ پنجم ، 1375 ه . ش .\r\n20 . علماى معاصرين ، واعظ خيابانى ، ملّا على ، كتاب‌فروشى اسلاميه ، چاپ سنگى 1366 ه . ق .\r\n21 . علوم حديث ، فصل‌نامه ، سال ششم ، ش 20 ، 1380 ه . ش ، گفتگو با علّامه عسكرى .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n22 . فرهنگ فارسى عميد ، عميد حسن ، انتشارات امير كبير ، چاپ اول ، 1381 ه . ش .\r\n23 . القران الكريم و روايات المدرستين ، عسكرى ، سيد مرتضى ، شركة التوحيد ، للنشر ، چاپ اول ، 1417 ه . ق .\r\n24 . كيهان فرهنگى ، « مجله » سال هجدهم ، ش 183 ، گفتگو با علّامه عسكرى .\r\n25 . گنجينه دانشمندان ، رازى ، محمّد شريف ، چاپخانه پيروز ، قم 1353 ه . ش .\r\n26 . مآثر الكبرا فى تاريخ سامراء ، محلاتى ، ذبيح اللّه ، المطبعة الاسلاميه ، تهران ، چاپ دوم ، 1388 ه . ق .\r\n27 . المآثر و الآثار ( چهل سال تاريخ ايران ) ، اعتماد السلطنة ، محمّد حسن خان ، اساطير تهران ، چاپ اوّل 1363 ه . ش .\r\n28 . مرآة الشرق الإمام الخوئى ، محمّد امين ، تصحيح و تقديم على صدرائى الخوئى ، انتشارات كتابخانه آية اللّه مرعشى نجفى ، چاپ اوّل 1427 ه . ق .\r\n29 . مستدرك وسائل الشيعه ، محدّث نورى ، ميرزا حسين ، مؤسسه آل البيت ، قم 1408 ، ه . ق .\r\n30 . معادشناس ، حسينى تهرانى ، سيد محمّد حسين ، انتشارات علّامه طباطبائى ، مشهد چاپ ششم 1417 ه . ق .\r\n31 . معارف الرجال فى تراجم العلماء و الادباء ، حرز الدين ، محمّد ، كتاب‌خانه مرعشى نجفى ، قم ، 1405 ه . ق .\r\n32 . معجم الرجال الحديث ، خوئى ، سيد ابوالقاسم ، بيروت ، چاپ سوم ، 1403 ه . ق .\r\n33 . مكارم الاخلاق ، طبرسى ، رضى الدين مؤسسه اعلمى ، بيروت چاپ ششم ، 1392 ه . ق .\r\n34 . الموسم ، مجله ، ش 16 ، چاپ لندن ، 1993 ميلادى .\r\n35 . مهرتابان ، حسين تهرانى ، سيد محمّد حسين ، انتشارات علّامه طباطبائى ، مشهد ، چاپ دوّم 1417 ه . ق .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n36 . ميرزاى شيرازى ، تهرانى ، آقا بزرگ ، ترجمه اداره پژوهش و نگارش ، شركت سهامى چاپخانه وزارت ارشاد ، چاپ اوّل ، 1362 ه . ش .\r\n37 . مؤتمر تكريم العلامة السيد مرتضى العسكرى ، مجموعة من الباحثين ، مركز الطباعة و النشر للمجمع العالمى لاهل البيت ، چاپ اول ، 1424 ه . ق .\r\n38 . نشان از بى نشان‌ها ، مقدادى ، على ، انتشارات ، زوار ، تهران ، چاپ اول 1371 ه . ق .\r\n39 . نشريه دانش ، نشريه داخلى ، دانشكده اصول الدين قم .\r\n40 . نقباء البشر فى القرن الرابع عشر ، تهرانى ، آقا بزرگ ، دارالمرتضى ، مشهد ، چاپ دوم ، 1404 ه . ق .\r\n41 . نقش عايشه در تاريخ اسلام ، عسكرى ، سيد مرتضى ، انتشارات منير ، تهران ، چاپ نهم ، 1377 ه . ش .\r\n42 . نهج‌البلاغه ، ترجمه دشتى ، محمّد ، مؤسسه فرهنگى تحقيقاتى اميرالمومنين عليه السلام قم ، چاپ دوم ، 1381 ، ه . ش .\r\n43 . هفتاد سال خاطره از آيت اللّه سيدحسين بدلا ، مركز اسناد انقلاب اسلامى تهران ، چاپ اول ، 1378 ه . ش .\r\n44 . يادداشت‌هاى من از علّامه عسكرى ، اديبى لاريجانى ، محمّد باقر ( مخطوط ) .\r\n\r\n\r\n","description":"","footnote":"","page_name":" 308 ","page_number":308}
  ]