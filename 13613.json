[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمحمد بن مرتضى معروف به\r\nمولى محسن كاشانى قدس سره\r\nمتوفى 1091 ه‍ . ق\r\nراه روشن\r\nترجمهء كتاب\r\nالمحجة البيضاء فى تهذيب الإحياء\r\nجلد پنجم\r\nترجمهء\r\nعبدالعلى صاحبى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبنياد پژوهشهاى اسلامى\r\nآستان قدس رضوى\r\nراه روشن ؛ ترجمهء كتاب المحجة البيضاء فى تهذيب الإحياء\r\nجلد پنجم\r\nمولى محسن كاشانى قدس سره\r\nترجمهء عبدالعلى صاحبى\r\nويراستهء سيدابوالحسن هاشمى - اسدالله طبسى\r\n3000 نسخه - وزيرى\r\nچاپ اول ، 1372\r\nچاپ : مؤسسهء چاپ و انتشارات آستان قدس رضوى\r\nحق چاپ محفوظ است\r\nمشهد ، صندوق پستى 366 - 91735 تلفن : 5 - 821033\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nجلد پنجم\r\n\r\nكتاب شرح شگفتيهاى قلب\r\n( 1 ) اين اولين كتاب از بخش مهلكات كتاب محجّة البيضاء فى تهذيب الاحياء است بسم اللّه الرّحمن الرّحيم ستايش ويژه خدايى است كه در برابر شكوه او دلها و انديشه‌ها حيران ، و در مقابل درخشندگى تابش انوار او ديدگان مات و مبهوت مىشود .\r\nخدايى كه به رازهاى نهان آگاه و بر مكنونات درون داناست . در تنظيم حكومتش از رايزن و ياور بىنياز است ؛ دگرگون كنندهء دلها ، آمرزندهء گناهان ، پوشاننده عيبها و گشايندهء غمهاست .\r\nدرود بر محمّد ( ص ) سرور فرستادگان ، گرد آورندهء پراكندگيهاى دين ، قطع كنندهء ريشهء كافران ، و بر خاندان پاكش .\r\nپس از ستايش خدا ، بزرگى و فضيلت انسان كه به سبب آن بر تمامى انواع آفريدگان برترى يافته به اين است كه استعداد شناخت خداى سبحان را دارد ؛ خدايى كه جمال و كمال و مباهات او در دنيا و ساز و برگ و اندوخته‌اش در آخرت است . انسان تنها با دل خود استعداد شناخت دارد نه با عضوى از ديگر اعضايش . بنابراين دل است كه به خدا عالم مىشود ، براى خدا كار مىكند و به\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nسوى او مىشتابد و به او تقرّب مىجويد ؛ دل است كه آنچه در پيشگاه خداست كشف مىكند . براحتى همهء اعضا پيرو دل و چاكران و ابزارى هستند كه دل آنها را به خدمت مىگيرد ، به همان گونه‌اى كه مالك بردگان ، امير رعيّت ، و صنعتگر ابزار را به كار مىگيرد . آنگاه كه دل از طريق سرگرم شدن به غير خدا معيوب نشود ، در پيشگاه او مقبول افتد و چون بكلّى سرگرم غير خدا شود ، از خدا در پرده بماند . دل است كه مورد خطاب ، و مطالبهء حق و نيز مورد پاداش و كيفر است ؛ دل است كه استعداد نزديك شدن به خدا را دارد .\r\nاز اين رو پاكى آن موجب رستگارى و فساد و گمراهى آن و نيز به كار زشت آلوده شدنش مايهء بدبختى است . در حقيقت دل فرمانبردار خداست . تنها دل است كه انوارش از عبادات بر ديگر اعضا مىتابد ؛ دل است كه نافرمانى خدا و تمرّد از امر او مىكند و آثار گناهان از دل به اعضا سرايت مىكند ، تاريك و نورانى بودن دل خوبيها و بديهاى ظاهر را آشكار مىسازد ، زيرا هر مايعى كه درون ظرفى باشد ، همان به بيرون تراوش مىكند - از كوزه همان برون تراود كه در اوست ؛ دل است كه چون انسان آن را بشناسد ، نفس خويش را مىشناسد و چون نفس خود را بشناسد پروردگارش را مىشناسد ؛ دل است كه هر گاه انسان آن را نشاسد نفس خود را نمىشناسد و هر گاه نفس خود را نشناسد پروردگارش را نمىشناسد . هر كس قلبش را نشناسد ديگران را نيز نشناسد .\r\nبيشتر مردم نفوس و دلهاى خود را نمىشناسند و ميان ايشان و نفوسشان مانعى قرار گرفته است ، زيرا خدا ميان انسان و قلبش مانع ايجاد مىكند . مانع شدن ميان انسان و قلبش به اين است كه خدا انسان را موفّق نمىدارد كه از شهود و مراقبت دل برخوردار شود ، صفاتش را بشناسد و آگاه شود از اين كه دل چگونه ميان دو انگشت از انگشتان قدرت رحمان زيرورو مىشود و اين كه چگونه يك بار به اسفل السافلين پايين مىرود و تا افق شياطين پست مىشود و ديگر بار چگونه تا اعلا عليّين اوج مىگيرد و به عالم فرشتگان مقرّب بالا مىرود . هر كس دل خويش را نشناسد و از آن مراقبت ننمايد و بر آنچه از خزائن عالم ملكوت بر\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدل و در دل مىدرخشد مواظبت نكند از كسانى است كه خداى متعال درباره‌اش مىفرمايد :  وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ  . « 1 » بنابراين شناختن دل و حقيقت اوصاف آن ريشهء دين و شالودهء راه رهروان ( طريق حقّ ) است .\r\nچون در نخستين جزء اين كتاب از بررسى و نگرش امور مربوط به اعضاى بدن كه عبارت از عبادتها و عادتها يعنى علم برون بود فراغت يافتيم و وعده داديم كه در جزء دوم ، صفات هلاك كننده و نجات دهنده را كه علم درون است شرح دهيم ، ناگزيريم دو كتاب را پيش از آن بياوريم :\r\n1 - كتابى در شرح شگفتيهاى دل و اخلاق آن 2 - كتابى در چگونگى تمرين دادن دل و پاكيزه ساختن اخلاق آن پس از آن به شرح صفات هلاك كننده و نجات دهنده مىپردازيم .\r\nاينك در مورد شرح شگفتيهاى دل با استفاده از چند مثال مطالبى را نقل مىكنيم كه به فهم نزديك باشد ، زيرا اگر اخلاق و شگفتيهاى دل و رازهاى درونى آن را كه در زمرهء عالم ملكوت است بروشنى بيان نشود فهم بيشتر مردم از درك آن ناتوان مىشود - توفيق از خداست - .\r\n\r\nشرح معناى نفس ، روح ، عقل ، قلب ، و آنچه مقصود از آنهاست\r\n( 1 ) بايد دانست كه واژه‌هاى ياد شده چهار اسم است كه در اين بابها به كار مىرود و در ميان علماى بزرگ كسانى كه بر شناخت اين نامها و اختلاف معانى و حدّ و مسمّاهاى آنها احاطه داشته باشند ، اندكند . منشأ بيشتر اشتباهات ، نا آگاهى به معناى اين اسمها و مشترك بودن آنها در بين مسمّاهاى گوناگون است . ما معانى اين اسمها را تا آنجا كه به هدفمان مربوط مىشود شرح مىدهيم .\r\n\r\nنخستين لفظ ، لفظ « قلب » است\r\n( 2 ) كه در دو معنى به كار مىرود :\r\n\r\n\r\n","description":"","footnote":"\r\n( 1 ) حشر / 20 : همچون كسانى كه خدا را فراموش كردند و خدا نيز آنها را به ( خود فراموشى ) گرفتار كرد نباشيد ، و آنان فاسق و گنهكارند .\r\n","page_name":" 13 ","page_number":13},
  {"content":"\r\n\r\n1 - عضو گوشتى مخروطى شكل كه در سمت چپ سينه قرار گرفته و ميان تهى است . در آن بخش خالى قلب خون جريان دارد كه سر چشمهء روح است .\r\nاكنون ما بر آن نيستيم كه صورت و كيفيّت قلب را شرح دهيم ، چون اهداف دينى به آن وابسته نيست و آن تنها هدف پزشكان است ؛ اين قلب ( عضوى گوشتى ) در حيوانات بلكه در مرده نيز موجود است . ما هر گاه اسم قلب را در اين كتاب به كار ببريم مقصودمان اين معنى نيست كه پاره گوشتى بىارزش از جهان طبيعت است ، زيرا حيوانات هم آن را با حسّ بينايى در مىيابند چه رسد به آدميان .\r\n2 - ديگر معناى قلب ، لطيفه‌اى ( طرفه موجودى ) است روحانى و منسوب به پروردگار كه به اين قلب مادى تعلّقى دارد . آن موجود طرفه ، حقيقت انسان است كه درك كننده ، دانا آگاه ، مورد خطاب و سرزنش و طلب است . اين لطيفهء ربّانى به قلب مادى علاقه‌اى دارد و عقول بيشتر مردم در درك مناسبت آن علاقه حيران مانده است ، زيرا تعلّق آن لطيفه به قلب مادّى به تعلّق عرض به جسم ، صفت به موصوف برندگى به كارد و تعلّق جسم به مكان شباهت دارد و ما به دو دليل از شرح آن خوددارى مىكنيم :\r\n1 - يكى آن كه اين بحث مربوط به علوم مكاشفه است و هدف ما در اين كتاب تنها علوم معامله است . « 1 » 2 - دوّم آن كه لازمهء پژوهش در اين مطلب آشكار ساختن راز روح است و پيامبر ( ص ) در آن باره سخن نگفته است « 2 » ، و ديگرى را نمىرسد كه در آن باره\r\n\r\n\r\n","description":"","footnote":"\r\n( 1 ) غزالى ، علمى كه آدمى را بر آخرت متوجّه مىسازد به دو قسم تقسيم كرده است :\r\n1 - علم مكاشفه كه تنها هدفش امورى است كه انسان به وسيله آن خدا را مىشناسد .\r\n2 - علم معامله ، كه به علم ظاهر و باطن تقسيم مىشود : علم ظاهر ، علم اعضاى بدن است و علم باطن ، علم مربوط به قلب مىباشد ، محجة البيضاء ، ج 1 ، مقدمه ص 6 - 7 . [ ما پس از اين توضيح ، در كتاب فقط اصطلاح مكاشفه و معامله را در ترجمه مىآوريم - م . 
  ]\r\n( 2 ) اين حديث را كه پيامبر ( ص ) دربارهء روح سخن نگفته است ، ابن ابى شيبه ، ابن جرير ، ابن منذر ، و ابن ابى حاتم از مجاهد روايت كرده‌اند - و احمد ، بخارى ، مسلم ، ترمذى ، نسائى ، ابن حبان ، ابن مردويه ، ابو نعيم ، و بيهقى ، با هم در كتاب الدلائل از ابن مسعود ( رض ) نقل كرده‌اند - به الدّر المنثور سيوطى ، ج 4 ، ص 199 رجوع كنيد .\r\n","page_name":" 14 ","page_number":14},
  {"content":"\r\n\r\nسخن بگويد . مقصود ما اين است كه هر گاه در اين كتاب قلب را به كار ببريم اين لطيفهء ربّانى را اراده مىكنيم و هدفمان بيان حقيقت ذات آن لطيفه نيست ، بلكه بيان اوصاف و احوال آن است ، علم به امور محسوس ، به شناخت اوصاف و احوال آن لطيفه نيازمند است و به بيان حقيقت آن نيازى ندارد .\r\n\r\nدومين لفظ ، روح است\r\n( 1 ) كه آن نيز در آنچه به هدف ما ارتباط دارد به دو معنى به كار مىرود :\r\n1 - يكى به معناى جسمى لطيف مىباشد كه سرچشمه‌اش بخش تو خالى قلب جسمانى است و به وسيلهء رگهاى زننده ( زنده و فعّال ) در ديگر اجزاى بدن پخش مىشود . روان شدن آن در بدن و پخش شدن انوار زندگى ، احساس ، شنوايى ، بينايى ، بويايى ، از بخش ميان تهى قلب به اعضاى بدن شبيه پخش شدن نور از چراغى است كه در گوشه‌هاى خانه حركت داده مىشود و به هر قسمتى از خانه كه برسد آن را روشن مىكند . بنا بر اين زندگى همانند نورى است كه بر ديوارهاى خانه مىتابد ، و روح همانند چراغ است . جريان روح و حركت آن در درون انسان همانند حركت چراغ به وسيلهء محّرك در اطراف خانه است .\r\nپزشكان هنگامى كه لفظ « روح » را به كار مىبرند مقصودشان همين معناست .\r\nروح به اين معنى بخارى است لطيف كه حرارت قلب آن را مىپزد و شرح آن هدف ما نيست ، زيرا غرض پزشكانى كه بيمارى را درمان مىكنند به آن تعلق مىگيرد ، امّا غرض پزشكان دين كه دلها را درمان مىكنند ( پزشكان روح انسانى مانند انبيا و اولياء ) تا به جوار رحمت پروردگار عالميان هدايت شود ، هرگز به شرح اين روح ( روح حيوانى ) مربوط نمىشود .\r\n2 - دوّمين معناى روح ، همان لطيفهء ( طرفه موجود ) ربّانى انسان است كه دانا و درك كننده است ، و ما در يكى از دو معناى قلب آن را شرح داديم و همان است كه خداى متعال در گفتار خود آن را اراده فرموده است :  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  « 3 » روح امرى است شگفت‌آور و منسوب به\r\n\r\n\r\n","description":"","footnote":"\r\n( 3 ) اسراء / 85 : از تو دربارهء روح سؤال مىكنند ، بگو روح از فرمان پروردگار من است .\r\n","page_name":" 15 ","page_number":15},
  {"content":"\r\n\r\nپروردگار كه بيشتر عقول از فهميدن كنه حقيقت آن ناتوانند .\r\n\r\nسوّمين لفظ ، نفس است ،\r\n( 1 ) اين كلمه نيز ميان چند معنى مشترك است كه دو معناى آن به غرض ما ارتباط دارد :\r\n1 - يكى از معانى نفس بنابر آنچه شرحش خواهد آمد معنايى است كه شامل قوه خشم و شهوت در انسان مىشود . اين كاربرد در ميان صوفيه بيشتر رايج است زيرا مقصود آنها از نفس همان اصلى است كه شامل صفات نكوهيده انسان مىشود .\r\nآنها مىگويند كه مبارزه با نفس و در هم شكستن آن لازم است و رسول اكرم ( ص ) با گفتار خويش : « سر سخت‌ترين دشمنت نفسى است كه در ميان دو پهلويت قرار دارد » « 4 » بدان اشاره فرموده است .\r\n2 - معناى دوّم نفس ، همان لطيفه ( طرفه موجود ) است كه ياد كرديم و حقيقت انسان همان است ، نفس و ذات انسان هموست ، ليكن بر حسب احوال گوناگونش به صفات مختلفى توصيف مىشود . همين نفس چون به فرمان در آيد و آرامش يابد و به سبب پيكار با شهوتها آشفتگى آن بر طرف شود ، نفس مطمئنه ناميده مىشود . خداوند متعال مىفرمايد :   يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   . « 5 » نفس به معناى اوّل به سوى خدا باز نمىگردد ، زيرا از خداى متعال بدور است و جزء حزب شيطان است ، و هر گاه به آرامش كامل نرسد ، ليكن با نفس شهوانى به مبارزه برخيزد نفس لوّامه ( نكوهشگر ) ناميده مىشود ، زيرا هنگامى كه صاحبش در عبادت خدا كوتاهى ورزد او را نكوهش مىكند . خداى متعال\r\n\r\n\r\n","description":"","footnote":"\r\n( 4 ) اين حديث را بيهقى در باب زهد چنان كه در كنوز الحقايق مناوى آمده ، روايت كرده است .\r\nقاضى نعمان در دعائم الاسلام از طريق اهل بيت ( ع ) به عبارت ديگرى روايت كرده چنان كه در مستدرك الوسائل ، ج 2 ، ص 270 آمده است .\r\n( 5 ) فجر / 27 - 28 : تو اى روح آرام يافته ! به سوى پروردگارت باز گرد در حالى كه هم تو از او خشنودى و هم او از تو خشنود است .\r\n","page_name":" 16 ","page_number":16},
  {"content":"\r\n\r\nمىفرمايد :  وَ لا أُقْسِمُ بِالنَّفْسِ اللَّوَّامَةِ  « 6 » اگر با نفس شهوانى مبارزه نكند و از خواهشهاى نفسانى و انگيزه‌هاى شيطان پيروى كند نفس امّارهء بالسّوء ( بسيار فرمان دهنده به بدى ) ناميده شود . خداى متعال در حالى كه از زبان يوسف ( ع ) خبر مىدهد مىفرمايد :  وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ .  « 7 » گاهى رواست گفته شود : مقصود از نفس امّاره همان نفس به معناى اوّل است . در اين صورت نفس به معناى اول ، سخت نكوهيده است ، و به معناى دوّم پسنديده ، زيرا دوّمى نفس انسان يعنى ذات و حقيقت اوست كه به خداى متعال و ديگر دانسته‌ها عالم است .\r\n\r\nچهارمين لفظ ، « عقل » است .\r\n( 1 ) اين كلمه نيز ميان معانى گوناگونى مشترك است : كه آنها در كتاب العلم نقل كرده‌ايم ؛ از آن جمله دو معنى مربوط به مقصود ماست :\r\n1 - آن كه گاه عقل گفته مىشود و مقصود از آن آگاهى از حقيقت امور است . در نتيجه صفت علم مىشود كه جاى آن قلب است .\r\n2 - گاهى عقل گفته مىشود و مقصود از آن ، چيزى است كه علوم را در مىيابد . بنابراين همان قلب ( لطيفه ) است ، و ما مىدانيم كه براى هر عالمى وجودى است و آن اصلى است كه به خود پايدار است ، و علم صفتى است كه در آن وارد شده است ، و صفت و موصوف با هم مغايرت دارند ( دو وجودند ) . گاه عقل گفته مىشود و مقصود از آن محّل ادراك يعنى درك كننده مىباشد و مقصود رسول خدا ( ص ) از گفتارش : « نخستين چيزى كه خدا آفريده عقل است » « 8 » همين است ، زيرا علم عرض است و عقل نمىپذيرد كه نخستين آفريده باشد ، بلكه ناگزير بايد محّل پيش از آن يا همراه آن آفريده شده باشد ؛ و نيز\r\n\r\n\r\n","description":"","footnote":"\r\n( 6 ) قيامت / 3 : سوگند به نفس لوّامه ، وجدان بيدار و ملامتگر ، ( كه رستاخيز حق است ) .\r\n( 7 ) يوسف / 53 : من هرگز نفس خويش را تبرئه نمىكنم كه نفس ( سركش ) بسيار به بديها امر مىكند .\r\n( 8 ) اين روايت را طبراني در الاوسط از حديث عايشه به دو سند ضعيف روايت كرده چنان كه در المغنى آمده است ، من ( مصحح ) از طريق شيعه اين حديث را نيافتم .\r\n","page_name":" 17 ","page_number":17},
  {"content":"\r\n\r\nعرض مورد خطاب قرار نمىگيرد . در حديث آمده است : « خدا به عقل فرمود :\r\nروى بياور ، پس روى آورد ، و به او گفت : برگرد ، برگشت . » الخ « 9 » بنابراين بر شما روشن شد كه معانى اين اسمها موجود است و آن ، قلب مادّى ، روح مادّى ، نفس شهوانى ، عقل علمى است ، و اين چهار معناست كه چهار نام بر آنها نهاده شده است . معناى پنجمى نيز هست و آن لطيفه‌اى ( طرفه موجودى ) در انسان است كه دانا و مدرك است ، و همهء آن چهار لفظ براى آن لطيفه به كار مىروند . بنابراين پنج معنى و چهار لفظ است . هر لفظى هم بر دو معنى گفته مىشود . گوناگونى اين الفاظ و توارد آنها بر بيشتر علما مشتبه مانده ، از اين رو مىبينى آنها را كه دربارهء خاطره‌ها گفتگو مىكنند و مىگويند : اين خاطرهء عقل است ، اين خاطرهء روح است ، اين خاطرهء نفس است ، و اين خاطرهء قلب است . بيننده تفاوت معناى اين نامها را نمىداند ، و به سبب پرده برداشتن از اين مطلب شرح اين نامها را مقدّم داشتيم . آنجا كه لفظ قلب در قرآن و سنّت وارد شده مقصود معنايى است كه انسان مىفهمد و حقيقت اشيا را مىشناسد ، و گاه قلبى را كه در قفسه سينه است كنايه از آن قلب حقيقى مىآورند زيرا ميان اين لطيفه و قلب مادّى رابطهء ويژه‌اى است ، چون اين لطيفه اگر چه با ديگر اعضاى بدن ارتباط دارد و بدن را به كار مىگيرد ، ليكن به وسيلهء قلب است كه با آنها مرتبط مىشود . بنا بر اين نخستين ارتباطش با قلب است و گويا قلب مسكن و مملكت و جهان و مركب اوست . از اين رو سهل شوشترى قلب را به عرش و سينه را به كرسى تشبيه كرده و گفته است كه قلب عرش و سينه كرسى است ، و گمان نكنيد كه منظورش عرش و كرسى خداى سبحان مىباشد ، چه آن محال است ، بلكه مقصودش آن است كه قلب ( لطيفه ربّانى ) مملكت خداست و نخستين عضوى است كه فرمانهاى او را در تدبير و تصرّف بدن اجرا مىكند . بنا بر اين قلب و سينه نسبت به انسان مانند عرش و كرسى نسبت به خداست اين تشبيه نيز جز از چند نظر راست نمىآيد و شرح آن مربوط به غرضمان نيست و از آن صرف نظر مىكنيم .\r\n\r\n\r\n","description":"","footnote":"\r\n( 9 ) اين حديث را برقى در محاسن ، ص 192 ، كلينى در كافى ، ج 1 ، ص 26 روايت كرده است .\r\n","page_name":" 18 ","page_number":18},
  {"content":"\r\n\r\n\r\nشرح لشكريان قلب\r\n( 1 ) خداى متعال مىفرمايد :  وَ ما يَعْلَمُ جُنُودَ رَبِّكَ إِلَّا هُوَ  . « 10 » پس براى خداى متعال در دلها و روانها و ديگر عوالم لشكريان فراهم آمده‌اى است كه جز خود او كسى از حقيقت و شمارهء آنها آگاه نيست . ما اكنون به شرح برخى از لشكريان قلب كه مربوط به غرض ماست مىپردازيم براى قلب دو لشكر است : يكى لشكرى كه با چشم ظاهر ديده مىشود و ديگرى لشكرى كه جز با چشم باطن قابل رؤيت نيست . قلب در حكم سلطان و لشكريان در حكم چاكران و ياورانند و اين همان معناى لشكر است . لشكريان قلب كه با چشم مشاهده مىشوند عبارتند از : دست ، پا ، چشم ، گوش ، زبان ، و ديگر اعضاى ظاهرى و باطنى . در حقيقت همهء اينها خدمتكار قلب و به فرمان اويند و قلب فرمان دهنده و بازدارندهء آنهاست . اعضاى مزبور بر حسب فطرت ، فرمانبردار قلب آفريده شده‌اند و توان سرپيچى و مخالفت با آن را ندارند . بنابراين هر گاه چشم را به باز شدن فرمان دهد گشوده شود ، و هر گاه پا را به حركت امر كند به حركت در آيد ، هر گاه زبان را به سخن گفتن فرمان قطعى دهد سخن بگويد ، همچنين ديگر اعضا . فرمانبردارى اعضا و حواس از قلب از جهتى شبيه فرمانبردارى فرشتگان از خداى متعال است . زيرا فرشتگان بر حسب فطرت فرمانبردارند و قدرت مخالفت با خداوند را ندارند بلكه  لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  . « 11 » تنها در يك چيز با هم تفاوت دارند و آن اين كه فرشتگان از بندگى و اطاعتشان از پروردگار آگاهند ، ولى پلكها ( ى چشم ) در باز و بسته شدن به صورت جبر از قلب اطاعت مىكنند و از خود اختيارى ندارند و در اطاعت كردنشان از قلب چنين هستند . و همانا احتياج قلب به اين لشكريان از اين نظر است كه در مسافرتى كه براى آن آفريده شده به مركب و توشهء راه\r\n\r\n\r\n","description":"","footnote":"\r\n( 10 ) مدّثّر / 31 : لشكريان پروردگارت را جز او كسى نمىداند .\r\n( 11 ) تحريم / 6 : و هرگز مخالفت فرمان خدا نمىكنند و دستورات او را دقيقا اجرا مىنمايند .\r\n","page_name":" 19 ","page_number":19},
  {"content":"\r\n\r\nنياز دارد ، و آن مسافرت به سوى خداى متعال و طى كردن منزلها براى رسيدن به ديدار اوست . دلها براى همين منظور آفريده شده‌اند چنان كه خداى متعال مىفرمايد :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ، « 12 » و تنها مركب قلب ، تن و تنها توشه‌اش دانش است ، و تنها اسبابى كه او را به توشه مىرساند و به او توان توشه برداشتن مىدهد عمل صالح است . دل ممكن نيست به خداى متعال برسد تا زمانى كه بدن با مرگ آرام نگيرد و از دنيا عبور نكند ، زيرا براى رسيدن به آخرين منزل ناگزير است منزل نزديكتر را بپيمايد . دنيا كشتزار آخرت و يكى از منزلهاى هدايت است ، دنيا به اين دليل دنيا ناميده شده كه نزدكترين دو منزل است . بنابراين انسان ناگزير است كه از اين جهان ( دنيا ) توشه برگيرد ، و بدن مركب اوست كه با آن به اين جهان مىرسد . بدين ترتيب ، قلب نياز دارد كه از بدن نگهدارى و پرستارى كند . تنها حفظ بدن به اين است كه غذا و ديگر چيزهايى را كه سازگار طبع اوست بدان برساند ، و آنچه با بدان ناسازگار است و موجب نابودى آن مىشود يا عوامل نابودى آن را ممكن مىسازد از بدن دفع كند . از اين رو قلب براى جذب غذا به دو لشكر محتاج است : لشكرى درونى كه شهوت است و لشكرى برونى كه دست و اعضايى است ، كه غذا را به طرف بدن مىكشاند . از اين رو شهوتهايى كه مورد نياز قلب است در آن آفريده شده است ، و نيز براى قلب اعضايى خلق شده كه ابزار شهوت است . همچنين قلب براى دفع نابود كننده‌ها به دو لشكر نيازمند است : لشكرى درونى كه غضب است و قلب با آن هلاك كننده‌ها را دفع مىكند و از دشمنان انتقام مىگيرد ، و لشكرى برونى كه دست و پاست و قلب با آنها به مقتضاى خشم عمل مىكند ، همهء اينها به كمك امورى بيرون از بدن مانند اسلحه و ديگر اشيا انجام مىشود ؛ آن گاه كسى كه به غذا نياز دارد اگر غذا را نشناسد ميل به غذا و ابزار استفادهء از آن برايش سودى ندارد . بنابراين براى چنين شناختى به دو لشكر نيازمند است :\r\nلشكرى درونى كه ادراك ديدن ، چشيدن ، بوييدن ، شنيدن ، لمس كردن است ، و\r\n\r\n\r\n","description":"","footnote":"\r\n( 12 ) ذاريات / 56 : جنّ و انس را نيافريدم جز براى اين كه مرا بپرستند .\r\n","page_name":" 20 ","page_number":20},
  {"content":"\r\n\r\nلشكرى برونى كه چشم ، گوش ، بينى و ديگر اعضاست ، شرح علّت نيازمندى به آنها و حكمت آنها طولانى مىشود و مجلّدات بسيارى هم گنجايش آن را ندارد . ما در كتاب الشكر به قسمت كمى از آنها اشاره كرده‌ايم و بايد به همان اندازه قناعت شود .\r\nتمام لشكريان قلب به سه نوع منحصر مىشود :\r\n1 - نوع اول ، مشوّق و برانگيزنده است ، يا آدمى را به جلب منفعت دلخواه بر مىانگيزد ؛ مانند شهوت . يا به دفع ضرر مخالف ميل انسان وا مىدارد مانند خشم . گاه از اين مشوّق به اراده تعبير مىشود .\r\n2 - نوع دوّم ، اعضا را تحريك مىكند تا اين اهداف را به دست آورد و از اين دوّمى به قدرت تعبير مىشود . قدرت عبارت از لشكريانى است كه در ديگر اعضا بويژه عضله‌ها و اوتار ( چيزهايى شبيه به زه كمان كه در اطراف ماهيچه‌ها مىرويد ) پراكنده‌اند .\r\n3 - نوع سوّم ، آن است كه اشيا را درك كرده و مىشناسد ؛ مانند اعضاى خبرگزار ؛ آنها عبارتند از : نيروى بينايى ، شنوايى ، بويايى ، چشايى و جز آنها .\r\nاين نيروها در اعضاى مشخصّى پراكنده‌اند ، و از آن به آگاهى و ادراك تعبير مىشود . با هر يك از اين لشكريان درونى لشكريانى است برونى و آن اعضايى است كه از گوشت ، پيه ، پى ، خون ، و استخوان ، تركيب شده است و براى اين لشكريان ابزار فراهم مىآورند ، زيرا نيروى گرفتن سريع به كمك انگشتان ( اشيا را ) مىگيرد ، نيروى بينايى اشيا را با چشم مىبيند همچنين ديگر نيروها .\r\nما از لشكريان برونى كه همان اعضاست سخن نمىگوييم ، چه آنها از جهان مادّى هستند . بلكه اكنون دربارهء نيروهايى كه با لشكريان نامريى كمك مىشوند سخن مىگوييم ، اين نوع سوّم كه در ميان نيروها دريابنده است به دو بخش تقسيم مىشود :\r\n1 - نيروهايى كه در منزلهاى برونى جا گرفته‌اند و عبارتند از : حواس پنجگانهء ، شنوايى ، بينايى ، بويايى ، چشايى ، بساوايى .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n2 - نيروهايى كه در منزلهاى درونى جا گرفته‌اند كه بخشهاى ميان تهى مغز است ، اين نيروها نيز پنج بخش است ، زيرا انسان پس از ديدن چيزى چشمانش را مىبندد و صورت آن را در نفس خود مىبيند و آن نيروى خيال است . پس از آن اين صورت به وسيله چيزى كه آن را حفظ مىكند همراه خيال باقى مىماند كه به آن لشكر حافظه گويند ، سپس دربارهء آنچه حفظ كرده مىانديشد . در نتيجه برخى از آن با برخى ضميمه مىكند و آنچه را فراموش كرده به خاطر مىآورد و به آن بر مىگردد ، پس از آن همهء معانى حس شده را به وسيلهء حسّى كه مشترك ميان تمام محسوسات است ، در نيروى خيال خود گرد مىآورد .\r\nبنابراين در درون ( انسان ) حسّ مشترك ، نيروى خيال ، نيروى تفكّر ، نيروى تذكّر ( ذاكره ) ، و نيروى حافظه ، وجود دارد . اگر خدا نيروى حافظه ، انديشه ، ذاكره و خيال ، را نمىآفريد ، البته مغز از آن تهى مىبود چنان كه دست و پا از آن نيرو ، تهى است . پس اين نيروها نيز لشكريان درونىاند و جاى آنها نيز در درون آدمى است . اين بود انواع لشكريان قلب ، و شرح آنها به گونه‌اى كه براى ضعيفان قابل فهم باشد به طول مىانجامد و هدف چنين كتابى اين است كه علماى بزرگ و نيرومند از آن بهره ببرند معذلك با آوردن مثالهايى در فهماندن ضعيفان مىكوشيم تا به خواست خدا اين مطالب به درك آنها نزديك شود .\r\n\r\nشرح مثالهاى قلب با لشكريان درونىاش\r\n( 1 ) بايد دانست كه دو لشكر خشم و شهوت گاه به طور كامل فرمانبردار قلب مىشوند و آن را در راهى كه مىپيمايد كمك و در سفرى كه قصد كرده است به خوبى همراهى مىكنند . امّا گاه از روى سركشى نافرمانى مىكنند تا بر قلب مسلّط شوند و آن را بندهء خود سازند . نابودى قلب و بازماندنش از سفرى كه با آن به خوشبختى ابدى مىرسد ، در همين نافرمانى خشم و شهوت از قلب است .\r\nقلب لشكر ديگرى دارد كه علم ، حكمت و تفكّر است و به زودى شرح آن خواهد آمد و سزاوار است كه قلب از اين لشكر كمك بگيرد ، زيرا اين لشكر در\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبرابر دو لشكر ديگر ، لشكر خداست . گاه آن دو لشكر به حزب شيطان در مىآيند ، بنابراين اگر از لشكر علم و حكمت و تفكّر كمك نگيرد و لشكر خشم و شهوت بر نفس او مسلّط شود بىترديد نابود مىشود و زيان آشكارى خواهد كرد . حال بيشتر مردم همين است ؛ زيرا خرد آنان براى چاره‌انديشى در برآوردن شهوت به فرمان شهوت گردن مىنهد . در صورتى كه سزاوار است شهوت در مواردى كه عقل به آن نياز دارد به فرمان عقل در آيد . ما با سه مثال اين مطلب را روشن مىكنيم .\r\nمثال اوّل : نفس موجود در بدن انسان كه لطيفه‌اى است ربّانى و علم و ادراك ويژهء اوست ، همانند حاكمى است كه بر مملكت خود حكومت مىكند . بدن مملكت نفس و قرارگاه اوست و نيروها و اعضاى بدن به مثابهء كارگزاران نفسند ، و نيروى خرد و انديشه همانند رايزن خيرخواه و وزيرى خردمند است ، شهوت همانند بندهء بدى است كه خوراك و آذوقه به شهر مىآورد و خشم و نخوت همانند رئيس پليس است .\r\nبنده‌اى كه آذوقه مىآورد ( شهوت ) بسيار حيله‌گر و دروغگو و پليد است كه به صورت فردى خيرخواه جلوه مىكند ولى در خيرخواهى او شرّى ترسناك و شرنگى كشنده نهفته است ، و طبعش چنان است كه با وزير خيرخواه در هر تدبيرى كه مىانديشد نزاع كند ، تا آنجا كه يك ساعت هم از نزاع و مخالفت با آراى او فراغت ندارد . بنابراين همانطور كه هر گاه حاكم در مملكت خويش با وزير مشورت كند و از دستور اين بندهء پليد روى بگرداند و حتّى به پيشنهاد وزير استدلال كند كه حقّ ، خلاف رأى آن بنده ( شهوت ) است و رئيس پليس ( خشم ) خود را ادب كند و او را به وزير بسپارد و فرمانبردار وزير قرار دهد و از آن جهت وزير را بر اين بندهء پليد ( شهوت ) و پيروان و ياورانش مسلّط سازد ، تا شهوت تحت فرمان باشد نه فرمانده و تدبير كننده ، امور كشورى چنين حاكمى استوار و به سبب آن عدل برقرار مىشود ، نفس نيز چنين است يعنى زمانى كه از عقل كمك بگيرد و نخوت ناشى از خشم را ادب كند و آن را بر شهوت مسلّط\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nسازد و از يكى بر عليه ديگرى كمك بگيرد ؛ يك بار با فريفتن شهوت ، از درجهء خشم و زياده‌روى آن بكاهد و ديگر بار با مسلّط ساختن خشم و نخوت بر شهوت ، آن را از بن بر كند و مغلوب سازد و خواسته‌هايش را زشت بشمارد ، نيروهاى نفس معتدل و خلق و خويش نيكو شود و هر كس از اين راه منحرف گردد همانند آن كسى است كه خداى متعال درباره‌اش مىفرمايد :  أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ  . « 13 » و فرموده :  وَ اتَّبَعَ هَواهُ وَ كانَ أَمْرُهُ فُرُطاً  . « 14 » و فرموده :  وَ اتَّبَعَ هَواهُ فَمَثَلُهُ كَمَثَلِ الْكَلْبِ  « 15 » و دربارهء كسى كه نفس را از خواهش خود نهى مىكند ، فرمايد :  فَإِنَّ الْجَنَّةَ هِيَ الْمَأْوى  « 16 » به خواست خدا چگونگى مبارزه با اين لشكريان و مسلّط ساختن بعضى بر بعضى به زودى در كتاب رياضت نفس خواهد آمد .\r\nمثال دوّم : بدن انسان همانند يك شهر و عقل يعنى همان نيروى ادراكى انسان ، همانند سلطان مدبّرى است كه شهر را اداره مىكند ، و نيروهاى مدركهء عقل كه حواس ظاهرى و باطنى است همانند لشكريان و ياوران عقل و اعضاى حواس همانند رعيّت اويند ، و نفس امارّه ( نفسى كه بسيار به بدى فرمان مىدهد ) كه شهوت و خشم است ، همانند دشمنى است كه با عقل در مملكتش نزاع مىكند و در نابود كردن رعيّت او مىكوشد و بدن انسان لشكرگاه و كمينگاه مىشود ، و نفس او مانند محافظى است كه در لشكرگاه اقامت دارد . پس اگر با دشمن خود جنگيد و او را مغلوب ساخت آن طور كه دوست دارد هرگاه به وطن برگردد كارش ستوده مىشود ، چنان كه خداى متعال ( در وصف مجاهدان ) مىفرمايد :  فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً  « 17 » و\r\n\r\n\r\n","description":"","footnote":"\r\n( 13 ) جاثيه / 22 : آيا ديدى كسى را كه هواى نفسش را خداى خود قرار داده ؟ و خدا او را با آگاهى ( بر اين كه شايسته هدايت نيست ) گمراه ساخته .\r\n( 14 ) كهف / 28 : همانها كه پيروى هواى نفس كردند و كارهايشان افراطى است .\r\n( 15 ) اعراف / 175 : و از هواى نفس خويش پيروى كرد او همچون سگ ( هار ) است .\r\n( 16 ) نازعات / 40 : . . . و بهشت جايگاه اوست .\r\n( 17 ) نساء / 94 : خدا مجاهدان فداكار به جان و مال را بر قاعدان برترى بخشيده است .\r\n","page_name":" 24 ","page_number":24},
  {"content":"\r\n\r\nاگر مرز مملكت را از دست بدهد و رعيّت خود را مهمل گذارد ، در هنگام ملاقات با حق تعالى ذات حق كارش را نكوهش مىكند و از او كيفر مىگيرد و در روز قيامت به او گفته مىشود : « اى شبان بد ، گوشت خوردى و شير نوشيدى و گمشده را بر نگرداندى و استخوان شكسته را التيام ندادى امروز انتقام او را از تو مىگيرم - چنان كه در حديث وارد شده است » « 18 » پيامبر ( ص ) در گفتارش :\r\n« از جهاد اصغر به جهاد اكبر بازگشتيم » « 19 » به اين جهاد نفس اشاره فرموده است .\r\nمثال سوّم : عقل همانند شكارچى سواركار است و شهوتش همانند اسب او و خشمش مانند سگ او . پس وقتى كه سوار كار ماهر و اسبش تمرين كرده و سگش تعليم ديده باشد سزاوار موفقيّت است امّا وقتى سوار كار بىشعور و اسب چموش و سگ گزنده باشد نه اسبش مطيع اوست و نه سگش ، چنين سواركارى سزاوار هلاكت است ، چه رسد كه به مطلوب خود نايل شود . بىشعورى سوار كار مثلى براى نادانى انسان و كمى حكمت و بصيرت او و چموشى اسب مثلى براى غالب شدن شهوت بر اوست ، بويژه شهوت زنبارگى و شكمبارگى ، و عقور بودن سگ مثلى براى سلطه و غلبهء خشم بر اوست .\r\n\r\nتوضيح خاصيّت قلب براى آدمى\r\n( 1 ) بدان كه خداوند تمام آنچه ياد كرديم علاوه بر انسان به ديگر حيوانات نيز عطا فرموده است حيوانات هم شهوت و خشم و حواس ظاهرى و باطنى دارند ؛ حتى گوسفند گرگ را با چشم خود مىبيند و در دل از دشمنى او آگاه است و از او مىگريزد و دريافت درونى همان است . بنابراين آنچه ويژه قلب انسان است و به خاطر آن از ارج و شرافتى بسيار برخوردار است و شايستگى تقرّب به خدا را\r\n\r\n\r\n","description":"","footnote":"\r\n( 18 ) عراقى گويد : براى اين حديث اصلى نيافتم .\r\n( 19 ) اين حديث را بيهقى در الشعب از حديث جابر به سندى كه راوى ضعيف در سندش هست روايت كرده است و كلينى در كافى ، ج 5 ، ص 12 به شمارهء 3 ، از طريق شيعه روايت كرده است .\r\n","page_name":" 25 ","page_number":25},
  {"content":"\r\n\r\nدارد يادآور مىشويم . برگشت ويژگيهاى قلب انسان به علم و اراده است . منظور از علم آگاهى به امور دنيا و آخرت و حقايق عقلانى است ، زيرا اين امور ماوراى محسوسات است و حيوانها در آن شركت ندارند ، بلكه دانشهاى كلّى ضرورى از ويژگيهاى عقل است . عقل انسان حكم مىكند كه يك اسب در يك حال نمىتواند در دو جا باشد و اين حكم عقل در مورد هر اسبى صادق است ، ( حكمى كلى است ) و روشن است كه انسان با حسّ خود فقط بعضى از مصداقهاى اسب را در مىيابد لذا اين حكم كلّى كه از سوى عقل صادر مىشود وراى ادراك حسّى است ، و هرگاه اين نكته را در علم ظاهر بديهى درك كرديد در بقيّهء علوم نظرى آشكارتر است .\r\nامّا اراده آن است كه هرگاه انسان از راه خرد خويش فرجام كار و راه درستى آن را دريافت از ذات او شوقى به طرف آن مصلحت و فراهم ساختن اسباب آن و ارادهء آن برانگيخته مىشود و اين غير از اراده و تمايل حيوانات است ، بلكه مخالف تمايل است . انسان از رگ زدن و خون گرفتن متنفّر است ، ولى شخص خردمند آن را طلب و اراده مىكند و براى آن پول هم مىدهد ؛ انسان در حال بيمارى به غذاى لذيذ تمايل دارد ، ولى خردمند از خوردن آن خوددارى مىكند و اين منع از روى شهوت نيست . اگر خدا عقل را كه فرجام كارها را مىشناسد خلق مىكرد امّا اين انگيزه‌اى كه اعضا را بر طبق خواستهء عقل به حركت در مىآورد ، نمىآفريد محقّقا حكم عقل ضايع و هدر مىشد .\r\nبنابراين در قلب انسان دانشها و اراده‌هايى جاى دارد كه ديگر حيوانها و حتّى كودك در آغاز خلقت ، از آنها بدورند و تنها در هنگام بلوغ پديد مىآيند ، امّا شهوت ، خشم و حواس ظاهرى و باطنى در كودك نيز وجود دارد .\r\nپس كسب اين علوم براى كودك به هنگام بلوغ به دو صورت حاصل مىشود : صورت اوّل آن كه قلب او شامل بخشى از علوم بديهى اوّلى است ، مانند علم به محال بودن امور محال و جايز بودن امور جايزى كه ظاهر است . پس علوم نظرى در آن حاصل نشده امّا حصول آن ممكن و نزديك است . حال چنين\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nشخصى نسبت به علوم مانند حال نويسنده‌اى است كه از نوشتن جز دوات و قلم و حروف ساده چيزى نمىداند . اين فرد به نوشتن نزديك شده ولى هنوز كاتب نيست .\r\nصورت دوم آن كه با تجربه و انديشه علوم اكتسابى را به دست مىآورد و در خزانهء سينه‌اش جاى مىدهد و هر وقت بخواهد به آنها رجوع مىكند . در اين جا حال او همانند حال نويسندهء ماهرى است كه به سبب قدرت بر نوشتن به او كاتب مىگويند ، اگر چه خود به نوشتن نپردازد ، و اين آخرين درجهء انسانيّت است . ليكن در اين درجه ، درجات بىشمارى است ، كه مردم به تناسب معلومات كم و زياد ، شرافت و پستى معلومات و روش به دست آوردن آن متفاوت مىباشند براى بعضى دلها علم به وسيلهء الهام الهى از راه مكاشفه حاصل مىشود ، و براى برخى با آموختن و اكتساب به دست مىآيد ، و گاه اين علم زود و گاه به كندى حاصل مىشود . و از اينجاست كه درجات دانشمندان حكيمان ، اوليا و انبيا گوناگون مىشود و درجات ترقّى در آن محدود نيست ، زيرا براى معلومات الهى پايانى نيست . آخرين درجه درجهء پيامبرى است كه همهء حقايق يا بيشتر آن بدون درس خواندن و زحمت با كشفى الهى در اسرع وقت حاصل مىشود و با اين سعادت است كه بنده قرب معنوى و حقيقى به خدا پيدا مىكند نه قرب مكانى و فيزيكى . پلّه‌هاى اين درجات منزلهاى رهروان به سوى خداى متعال است و اين منزلها بىشمار است و هر رهروى همان منزلى را كه به آن رسيده و منزلهاى پايين‌تر آن را مىشناسد ؛ امّا به حقيقت آنچه در برابر اوست احاطهء علمى ندارد ، ولى گاه به سبب ايمانى كه به غيب دارد آن را تصديق مىكند .\r\nچنان كه ما به پيامبر و نبوّت او ايمان داريم و آن را تصديق مىكنيم ولى جز پيامبر كسى حقيقت نبوّت را نمىداند ، همانطور كه جنين از حال طفل و طفل از حال كودك مميّز و آگاهيهاى بديهى او آگاه نيست و نيز كودك مميّز از حال عاقل و علوم نظرى كه به دست آورده خبر ندارد . بنابراين هيچ خردمندى آنچه را خدا بر اوليا و پيامبران خود از لطف و رحمتش گسترده آگاه نيست .  ما يَفْتَحِ \r\n\r\n","description":"","footnote":"","page_name":" 27 ","page_number":27},
  {"content":"\r\n\r\n اللَّهُ لِلنَّاسِ مِنْ رَحْمَةٍ فَلا مُمْسِكَ لَها  . « 20 » اين رحمت بر اساس بخشندگى و كرم خداى سبحان بىآنكه به كسى بخلى روا دارد ( به بندگان ) بخشيده شده ، ولى در دلهايى كه در معرض نفحه‌هاى رحمت خدا هستند آشكار مىشود . چنان كه پيامبر ( ص ) فرمود : « نسيمهاى رحمت پروردگارتان در ايّام روزگار شما مىوزد . به هوش باشيد خود را در معرض آنها قرار دهيد » . « 21 » در معرض نسيم رحمت الهى قرار گرفتن از طريق پاك كردن دلها و تزكيهء آن از پليدى و كدورتى كه از اخلاق نكوهيده حاصل مىشود و توضيحش خواهد آمد ، ميسّر است . پيامبر ( ص ) با گفتار خود به اين بخشش اشاره فرموده است : « خدا در هر شبى به آسمان دنيا نازل مىشود و مىفرمايد : آيا دعا كننده‌اى هست تا او را اجابت كنم » « 22 » و نيز به گفتار خود به نقل از پروردگارش : « اشتياق نيكوكاران به ديدار من بسيار است و اشتياق من به ديدار آنان بيشتر است » « 23 » و به فرمودهء خداوند : « هر كه به من يك وجب نزديك شود من يك ذراع به او نزديك مىشوم » « 24 » همهء اين موارد اشاره دارد به اين كه انوار دانشها به سبب بخل از سوى منعم ( خداوند ) از دلهاى منع نشده است . خداى متعال برتر از آن است كه بخل و منع در ذات مقدسش راه داشته باشد . ليكن پليدى و تيرگى و سرگرمى دلهاست كه آنها را از انوار دانش محروم مىكند ، دلها مانند يك ظرفند كه تا وقتى پر از آب است هوا در آن وارد نشود و در دلهاى سرگرم به غير خدا شناخت جلال خدا وارد نمىشود . پيامبر ( ص ) با گفتار خود به اين مطلب اشاره\r\n\r\n\r\n","description":"","footnote":"\r\n( 20 ) فاطر / 2 : خداوند هر رحمتى را به روى مردم بگشايد كسى نمىتواند جلو آن را بگيرد .\r\n( 21 ) بخارى و مسلم اين حديث را روايت كرده‌اند و پيش از اين گذشت . طبرانى از محمد بن مسلم با سندى ضعيف روايت را نقل كرده است چنان كه در الجامع الصغير هست .\r\n( 22 ) اين حديث را مسلم در صحيح خود ، ج 2 ، ص 175 روايت كرده و در جلد دوم همين كتاب از آن سخن گفته شد .\r\n( 23 ) عراقى گويد : براى اين حديث اصلى نيافتم جز اين كه صاحب فردوس آن را از حديث ابو دردا نقل كرده و پسرش در مسند فردوس اسنادى براى آن ذكر نكرده است .\r\n( 24 ) مسلم در صحيح جلد 8 ، ص 66 اين حديث را آورده است .\r\n","page_name":" 28 ","page_number":28},
  {"content":"\r\n\r\nفرموده است : « اگر شيطانها دور دلهاى فرزندان آدم نمىگرديدند البتّه به ملكوت آسمانها مىنگريستند » . « 25 » از اين جمله پيداست كه خاصيّت انسان شايستگى براى كسب دانش و حكمت است و برترين انواع دانشها ، علم به خدا صفات و افعال اوست ، كمال آدمى به اين دانش است و سعادت او در كمال اوست و با همان كمال است كه شايستهء مجاورت درگاه كمال و جلال الهى مىشود .\r\nبنابراين بدن مركب نفس و نفس جاى علم است ، و هدف از آفرينش انسان و خاصيّت او همان كسب دانش است . چنان كه اسب با الاغ در قدرت باربرى شريك است و با شكل زيبا و خاصيّت حمله و گريز از الاغ ممتاز مىشود .\r\nمعلوم است كه اسب براى اين خاصيّت آفريده شده و اگر فاقد آن باشد به درجهء پايين خريّت تنزّل مىكند . انسان نيز با اسب و الاغ در كارهايى مشترك است و در كارهايى كه ويژه اوست از آن دو جدا مىشود ، و اين خاصيّت از صفات فرشتگان مقرّب خداست ، و آدمى در درجه‌اى ميان فرشتگان و چهارپايان است .\r\nانسان از آن نظر كه تغذيه و توليد نسل مىكند نبات و از آن نظر كه احساس دارد و به ميل خود حركت مىكند حيوان ، و از نظر صورت و قامت همانند نقش بر ديوار است ، و همانا خاصيّت او شناخت حقيقت اشيا است . بنابراين هر كس همهء اعضا و نيروهاى خود را به كار برد و از آنها در علم و عمل كمك بگيرد شبيه به ملائكه شده و سزاوار است جزء آنها به شمار آيد و فرشتهء الهى نام بگيرد ، چنان كه خداى متعال فرموده :  إِنْ هذا إِلَّا مَلَكٌ كَرِيمٌ  . « 26 » و هر كس در پيروى لذّتهاى بدنى بكوشد و همانند چهارپايان بخورد ( بىخبر از همه چيز سر در آخور داشته باشد ) تا حدّ پست‌ترين حيوانات سقوط كند ، در نتيجه يا مانند گاو نر كودن يا بدتر از آن همچون خوك شود ، يا مانند سگ و گربهء درنده يا مانند شتر كينه‌توز يا چون پلنگ متكبّر يا مثل روباه حيله‌گر و مكّار يا همه اين بديها\r\n\r\n\r\n","description":"","footnote":"\r\n( 25 ) قبلا در همين كتاب ، ج 2 ، ص 125 نقل شد .\r\n( 26 ) يوسف / 31 : اين يوسف فرشته‌اى بزرگوار است .\r\n","page_name":" 29 ","page_number":29},
  {"content":"\r\n\r\nدر او جمع شود ، مانند شيطان سركش . مىتوان از تمام حواس در راه رسيدن به خدا كمك گرفت ، چنان كه در كتاب شكر ( همين كتاب ) توضيح بخشى از آن به خواست خدا خواهد آمد ، پس هر كه نيروهاى خود را در آن راه به كار گيرد رستگار و هر كه از آن منحرف شود زيان بيند و نوميد شود ، و همهء سعادت در اين مورد آن است كه انسان مقصد و هدف خود را لقاء اللّه و جايگاه خويش را خانهء آخرت قرار دهد و دنيا را راه عبور و بدن را مركب و اعضا را خادمان آن بداند . پس نيروى مدركه در قلب كه وسط مملكتش مىباشد ، همانند سلطانى مستقّر شود و نيروى خيال كه در جلو مغز نهاده شده همانند رئيس پيك او باشد ، زيرا خبرهاى مربوط به امور محسوس در آنجا جمع مىشود و نيروى حافظه كه جايش در انتهاى مغز است به جاى خزانه‌دار او باشد و زبان مترجم ، و اعضاى جنبنده به جاى نويسندگان و حواس پنجگانه به جاى جاسوسانش باشند ، و هر يك مأمور بخشى از بخشها شوند ؛ چشم مأمور جهان رنگها ، گوش مأمور جهان اصوات ، بويايى مأمور جهان بوها و همچنين ديگر نيروها هر كدام مأمور يك بخشى باشند ، زيرا اين نيروها اخبارى دارند كه از عوالم ياد شده مىگيرند و تحويل نيروى خيال مىدهند كه همانند رئيس پيك است و نيروى خيال آن را به قوّهء حافظه كه خزانه‌دار است تحويل مىدهد و انباردار آنها را به سلطان عرضه مىكند و سلطان براى ادارهء مملكت خويش و به پايان بردن سفر خود و ريشه كن ساختن دشمنى كه بدان مبتلاست و دور كردن راهزنان ، اخبار لازم را مىگيرد ؛ و چون چنان كند موفق و خوشبخت و سپاسگزار نعمت خدا شود . و هر گاه تمام اين نيروها را مهمل گذارد يا آنها را به نفع دشمنان خود كه همان خشم و شهوت و ديگر لذّتهاى دنياست يا براى آباد كردن دنيا كه راه عبور به آخرت است به كار گيرد نه براى خانهء آخرت كه وطن اصلى و قرارگاه اوست ، در اين صورت خوار و بدبخت و نسبت به نعمتهاى خدا كفر ورزيده و لشكريان الهى را ضايع ساخته است و دشمنان خدا را يارى كرده و حزب خدا را خوار ساخته است ، از اين رو شايستهء عذاب و دور شدن از آخرت و معاد مىشود . از اين بلا به خدا پناه مىبريم .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكعب الاحبار به مثالى كه زديم اشاره كرده مىگويد : « بر عايشه وارد شدم و گفتم : چشمهاى انسان پرنده و گوشهايش قيف و زبانش مترجم و دستهايش دو بال و پاهايش دو پيك و قلب سلطان است ، و هرگاه سلطان خوب باشد لشكريانش خوب است ، پس عايشه گفت ، من هم شنيدم كه پيامبر چنين مىفرمود . » « 27 » على ( ع ) در توصيف دلها فرمود : « براى خدا در زمين ظرفى به نام دلهاست پس محبوبترين دلها آن است كه از همه نازكتر و صافتر و محكمتر باشد » « 28 » سپس آن را تفسير كرد و فرمود : در اين استوارتر و در يقين صافتر و نسبت به برادران نازكتر باشد و اين سخن اشاره به گفتار ذات حق است كه فرموده :  أَشِدَّاءُ عَلَى الْكُفَّارِ رُحَماءُ بَيْنَهُمْ .  « 29 » و نيز فرموده :  مَثَلُ نُورِهِ كَمِشْكاةٍ فِيها مِصْباحٌ .  « 30 » گفته شده كه معنايش اين است كه نور مؤمن و قلب او مانند نور مشكات است و گفتار خداوند متعال :  أَوْ كَظُلُماتٍ فِي بَحْرٍ لُجِّيٍّ .  « 31 » مثل قلب منافق است و در گفتار خداوند :  فِي لَوْحٍ مَحْفُوظٍ  « 32 » قلب مؤمن است .\r\nسهل گويد : مثل قلب و سينه همانند عرش و كرسى است ، اين بود مثالهاى مربوط به قلب .\r\n\r\n\r\n","description":"","footnote":"\r\n( 27 ) عراقى گويد : ابو نعيم اين حديث را در طبّ النبى ( ص ) نقل كرده و طبرانى در مسند الشاميين ، و بيهقى در الشعب از حديث ابو هريره نظير آن را نقل كرده‌اند ، ابو هريره و احمد از حديث ابوذر بدين صورت نقل كرده‌اند « و امّا الا ذن فقمع ، و امّا العين فمقره لما يوعى القلب » و هيچ يك از اين عبارات صحيح نيست .\r\n( 28 ) راوندى در كتاب النوادر اين حديث را از پيامبر ( ص ) نقل كرده چنان كه در سفينة البحار ، ج 2 ، ص 441 و در بحار ، ج 15 ، جزء دوم ، ص 29 از راوندى و ص 30 از فقه الرضا روايت شده است .\r\n( 29 ) فتح / 29 : در برابر كفّار سر سخت و شديد و در ميان خود مهربانند .\r\n( 30 ) نور / 35 : مثل نور خدا همانند چراغدانى است كه در آن چراغى ( پر فروغ ) باشد .\r\n( 31 ) نور / 40 : يا همچون ظلماتى است در يك درياى پهناور .\r\n( 32 ) بروج / 22 : در لوح محفوظ جاى دارد .\r\n","page_name":" 31 ","page_number":31},
  {"content":"\r\n\r\n\r\nبيان مجموعه‌هايى از صفات دل و مثالهاى آن\r\n( 1 ) بايد دانست كه با تركيب و آفرينش انسان چهار خلط همراه است . از اين رو چهار نوع صفت : درندگى ، حيوانى ، شيطانى ، ربّانى ، در او جمع شده است . پس انسان از آن نظر كه خشم بر او مسلّط مىشود كار درندگان كه دشمنى و كينه و حمله به مردم زدن و دشنام دادن است از او سر مىزند ؛ و از آن نظر كه شهوت بر او مسلّط مىشود كار حيوانات كه حرص و آزمندى و شهوت بسيار و غيره است از او سر مىزند ؛ و از آن نظر كه در وجود او امرى ربّانى است ، چنان كه خداى متعال فرموده :  قُلِ الرُّوحُ مِنْ أَمْرِ رَبِّي .  « 33 » در نفس خود مدّعى ربوبيّت مىشود و سلطه جويى ، برترى خواهى و انحصار طلبى و خود كامگى در همهء كارها و منفرد بودن در رياست و بر كنار بودن از رشتهء بردگى و فروتنى را دوست دارد ، و مايل است كه از همهء دانشها آگاه شود ، حتّى ادّعاى علم و معرفت و آگاه بودن به حقيقت اشيا را دارد . هرگاه به او عالم بگويند شاد و اگر جاهل بگويند غمگين مىشود . در حالى كه احاطه داشتن به همهء حقايق و مسلّط شدن مقتدرانه بر همهء مردم از صفات خداوند است و انسان به آن حريص است ، و از آن نظر كه با قوّهء تشخيص از حيوانات جدا مىشود با آن كه در خشم و شهوت با آنها شريك است حالت شيطانى در او به وجود مىآيد و شرور مىشود و قدرت تشخيص خود را در پيدا كردن راههاى شر و چاره جوييها به كار مىبرد و با مكر و فريب و نيرنگ به اهداف خود مىرسد ، و به جاى كار خير شرارت مىكند و اين خلق و خوى شيطانهاست .\r\nدر هر انسانى آميزه‌اى از اين چهار عنصر : ربّانى ، شيطانى ، درنده‌خويى و حيوانى موجود است تمام آنها در قلب گرد مىآيد و گويا در جلد انسان خوك ، سگ ، شيطان ، حكيم گرد آمده است .\r\nخوك ، همان شهوت است زيرا نكوهيده بودن خوك به سبب رنگ و\r\n\r\n\r\n","description":"","footnote":"\r\n( 33 ) بنى اسرائيل / 85 : بگو روح از امر پروردگار من است .\r\n","page_name":" 32 ","page_number":32},
  {"content":"\r\n\r\nصورتش نيست بلكه به خاطر درندگى و حرص اوست .\r\nسگ همان خشم است ، زيرا جانور درنده يا سگ گزنده از نظر صورت و رنگ و شكل درنده و گزنده نيست ، بلكه به سبب روح درندگى و دشمنى و گزندگى است كه در اوست . در باطن آدمى درندگى درنده و خشم آن و حرص خوك و شهوترانىاش جاى گرفته است . بنابراين خوك انسان را به حرص در گناه و كار زشت فرا مىخواند و درنده او را به وسيلهء خشم به ستم و آزار رساندن به ديگران مىخواند .\r\nشيطان پيوسته شهوت ناشى از خوك صفتى و خشم ناشى از درنده‌خويى را در انسان برمىانگيزد و يكى از آنها را شيفتهء ديگرى مىسازد و آنچه شهوت و خشم بر حسب طبيعت خود مىخواهند ، نيكو جلوه مىدهد .\r\nحكيم كه همان عقل آدمى است مأموريت دارد كه نيرنگ شيطان را دفع كند و با بينش نافذ و رأى روشن خويش پرده از مكر شيطان بردارد و با مسلّط ساختن سگ خشم بر خوك شهوت حرص او را در هم بشكند ، زيرا با خشم شدّت شهوت شكسته مىشود و درندگى سگ را با مسلّط ساختن خوك بر آن دفع كند و همهء آنها را مغلوب سياست خود سازد . اگر چنين كند كارها معتدل و عدالت در مملكت تن آشكار مىشود و همه به راه راست مىروند امّا اگر نتواند آن نيروها را مغلوب سازد ، آنها وى را مغلوب كرده به خدمت خود در مىآورند . پس همواره در انديشه و به فكر پيدا كردن راه چاره است تا خوك شهوت را سير و سگ خشم را خشنود سازد از اين رو هميشه در بندگى سگ يا خوك به سر مىبرد .\r\nحال بيشتر مردم تا وقتى كه همهء كوشش آنها ارضاى شكم و شهوت و فخر فروشى بر دشمنان باشد همين است . جاى بسى شگفتى است انسانى كه خود بت‌پرست است ، بت‌پرستان را به خاطر عبادت سنگ نكوهش مىكند ، حال آن كه اگر پرده كنار رود و باطن خودش آشكار شود - همانطور كه در خواب يا بيدارى براى اهل كشف و شهود باطن اشيا مجسم مىشود - خود را در\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبرابر خوك شهوت به حال سجده و ركوع و منتظر دستور او خواهد ديد و هر وقت خوك شهوت به هيجان آيد و چيزى بخواهد به زودى سرگرم خدمتش مىشود و شىء مورد شهوتش را حاضر مىكند ؛ يا خود را در برابر سگ گزنده و پرستش آن مىبيند و در مقابل خواسته‌هاى او فرمانبردار است در حالى كه براى چاره‌جويى در رسيدن به بندگى او بدقّت مىانديشد و در شادمان كردن شيطان خود مىشتابد ، چون شيطان است كه خوك شهوت و سگ خشم را به هيجان مىآورد و آنها را به خدمت خود برمىانگيزد . بنابراين انسان با پرستش شهوت و خشم در حقيقت شيطان پرست است ، پس اگر هر بنده‌اى مواظب رفتار و سخن گفتن و خاموشى گزيدن و نشست و برخاست خود باشد و با چشم بصيرت بنگرد در صورتى كه نسبت به خود منصفانه قضاوت كند سراسر روز در پرستش بت شهوت و خشم و غيره مىكوشد و اين ، نهايت ستم است ؛ زيرا مالك را كه عقل انسانى است برده و ربّ را مربوب و آقا را بنده و غالب را مغلوب قرار داده است . عقل است كه شايستهء آقايى و غلبه و مسلّط شدن است ، در حالى كه اين شخص عقل را به خدمت اين سه نيرو ( خشم و شهوت و شيطان ) در آورده است ، و ناگزير از بندگى اين سه در قلب او صفاتى متراكم مىشود كه به صورت طبيعت وى در مىآيد و دل را مىميراند .\r\nامّا از فرمانبردارى خوك شهوت صفت بىشرمى ، پليدى ، اسراف و سخت‌گيرى بر اهل و عيال در مخارج ، ريا كارى ، پرده‌درى ، ديوانگى ، بيهودگى ، حرص ، طمع ، چاپلوسى ، كينه‌توزى ، بخل ، سرزنش و غيره ، به وجود مىآيد .\r\nامّا از فرمانبردارى سگ خشم ، صفت بىباكى ، سبكسرى ، خود بزرگ‌بينى ، خودستايى ، خشم ، تكبّر ، خودپسندى ، ريشخند ، مباهات ، سبك شمردن ، كوچك شمردن مردم ، شرارت و تمايل به ظلم و غيره به وجود مىآيد .\r\nامّا نتيجهء فرمانبردارى از شيطان به سبب فرمانبردارى از خشم و شهوت است كه حاصل آن نيرنگ و مكر و زيركى ، دروغ ، زرق ، برهم زدن ميان ديگران ، غشّ در جنس ، فتنه‌انگيزى ، دشنام دادن و غيره است . امّا اگر برعكس تمام\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنيروها مغلوب و به زير فرمان صفت ربّانى در آيد ، دانش و حكمت و يقين و احاطه به باطن اشيا و شناخت حقيقت اشيا در قلب مستقّر مىشود و آدمى با نيروى دانش و بينش بر همهء صفات زشت مسلّط مىگردد ، و به سبب كمال در علم شايستگى تقدّم بر مردم را پيدا مىكند ، و از پرستش شهوت و خشم بىنياز مىشود و با كنترل خوك شهوت و برگرداندن آن به مرز اعتدال صفات ارزنده‌اى چون پاكدامنى ، قناعت ، آرامش ، زهد ، پارسايى ، پرهيزگارى ، شادمانى ، برخورد خوب ، شرم ، لطافت طبع ، همراهى و مساعدت و نظاير آنها در قلب مستقر مىشود ، و با كنترل نيروى خشم و مغلوب ساختن آن و برگرداندنش به اندازه‌اى كه لازم است ، صفت شجاعت و بخشندگى و بزرگوارى و كنترل نفس ، شكيبايى ، بردبارى ، تحمّل ، گذشت ، پايدارى ، نجابت ، شهامت ، وقار و غيره ، در قلب جاى مىگيرد .\r\nبنابراين قلب در حكم آينه‌اى است كه اين امور مؤثّر در آن پيرامونش را گرفته‌اند و اين آثار پياپى به دل مىرسد ، امّا آثار ستوده‌اى كه ياد كرديم بر روشنى و تابش و نور دل مىافزايد تا تجلّى ذات حق در آن بتابد و آن حقيقتى كه از دين مورد نظر است در آن كشف شود . پيامبر ( ص ) با گفتار خود به اين قلب اشاره فرموده است : « هر گاه خدا خير بنده‌اى را بخواهد قلب او را پند دهنده‌اش قرار مىدهد » « 34 » و نيز با اين گفتار : « هر كه در قلب خود پند دهنده‌اى داشته باشد از سوى خدا بر او نگهبانى گماشته شود » « 35 » و همين دل است كه ياد خدا در آن مستقّر مىشود . خداى متعال مىفرمايد :  أَلا بِذِكْرِ اللَّهِ تَطْمَئِنُّ الْقُلُوبُ .  « 36 »\r\n\r\n\r\n","description":"","footnote":"\r\n( 34 ) ابو منصور ديلمى اين حديث را در مسند الفردوس از حديث ام سلمه روايت كرده و سندش ضعيف است چنان كه در الجامع الصغير آمده است .\r\n( 35 ) عراقى گويد : اصلى براى اين حديث نيافتم . مصّحح گويد : در نهج البلاغه خطبهء 88 نظير آن آمده است و شيخ در امالى خود به اسنادش از على بن الحسين ( ع ) روايت كرده كه فرمود : ابن آدم لا تزال بخير ما كان لك واعظ ، فرزند آدم تا برايت پند دهنده‌اى باشد به طرف خير مىروى .\r\n( 36 ) رعد / 28 : آگاه باشيد تنها با ياد خدا دلها آرامش مىيابد .\r\n","page_name":" 35 ","page_number":35},
  {"content":"\r\n\r\nامّا صفات نكوهيده همانند دودى تيره و سياه بر آينهء دل مىنشينند ، و پيوسته بر روى آن متراكم مىشوند تا آن كه قلب به سياهى و تاريكى مىگرايد و به كلى از خداى متعال در حجاب مىماند و آن حالت مهر خوردن و زنگار گرفتن قلب است . خداى متعال مىفرمايد :  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ .  « 37 » و نيز فرمود :  أَنْ لَوْ نَشاءُ أَصَبْناهُمْ بِذُنُوبِهِمْ وَ نَطْبَعُ عَلى قُلُوبِهِمْ فَهُمْ لا يَسْمَعُونَ .  « 38 » بنابراين خداوند نشنيدن حقايق را كه از مهر نهادن بر دلها ناشى مىشود به گناه ارتباط داده چنان كه شنيدن را به تقوا مرتبط ساخته ، آن‌جا كه فرموده است :  وَ اتَّقُوا اللَّهَ وَ اسْمَعُوا  « 39 » :  فَاتَّقُوا اللَّهَ وَ أَطِيعُونِ *  « 40 » ،  وَ اتَّقُوا اللَّهَ وَ يُعَلِّمُكُمُ اللَّهُ .  « 41 » زمانى كه گناهان متراكم شوند بر دل مهر نهاده مىشود و در اين وقت آدمى كور باطن مىگردد و از دريافت حق و درك مصلحت دين ناتوان مىماند ؛ كار آخرت را سبك مىشمارد و به كار دنيا اهميّت مىدهد و كوشش خود را بدان منحصر مىسازد ؛ و هرگاه امور مربوط به آخرت و خطرهاى آن به گوشش برسد از يك گوش وارد و از گوش ديگر خارج مىشود ، و در دل نمىماند و او را به توبه و جبران گذشته تحريك نمىكند . آنان كسانى هستند كه « از آخرت نااميد شده‌اند چنان كه كافران خفته در گورها نااميد هستند » معناى سياه شدن دل چنان كه قرآن و سنّت از آن سخن گفته‌اند همين است » .\r\nمىگويم : زراره از حضرت باقر ( ع ) روايت كرده كه فرمود : « در دل هر بنده‌اى نقطه‌اى سفيد است و اگر گناهى مرتكب شود در آن نقطه نقطه‌اى سياه پديد مىآيد . پس اگر توبه كرد سياهى مىرود و اگر به گناه ادامه دهد آن سياهى زياد مىشود تا آنجا كه سفيدى را مىپوشاند و هر گاه سفيدى را پوشاند\r\n\r\n\r\n","description":"","footnote":"\r\n( 37 ) مطففّين / 14 : بلكه اعمالشان چون زنگارى بر دلهايشان نشسته .\r\n( 38 ) اعراف / 99 : اگر بخواهيم آنان را به گناهانشان هلاك مىكنيم و بر دلهايشان مهر مىنهيم ( تا صداى حق را ) نشنوند .\r\n( 39 ) مائده / 108 : از ( مخالفت ) خدا بپرهيزيد و گوش فرا دهيد .\r\n( 40 ) مائده / 108 : از خدا بترسيد و مرا اطاعت كنيد .\r\n( 41 ) بقره / 282 : از خدا بپرهيزيد و خداوند به شما تعليم مىدهد .\r\n","page_name":" 36 ","page_number":36},
  {"content":"\r\n\r\nصاحب آن دل هرگز به خير و صلاح برنمىگردد و معناى گفتار خداى متعال همين است : « بلكه تاريكى ستم و بدكاريهاى آنان بر دلهايشان چيره شده است » . « 41 » از امام باقر ( ع ) روايت شده : « همانا دلها سه نوعند : دل وارونه كه هيچ خيرى را حفظ نمىكند و آن دل كافر است ؛ دلى كه در آن نقطه‌اى سياه است و خير و شرّ در آن مىجنگند و هر كدام در آن پديد آمد به وسيله آن بر دل چيره مىشود ؛ دلى كه باز است و در آن چراغهاى تابانى است و نورش تا روز قيامت خاموش نمىشود و آن دل مؤمن است » . « 42 » همانا امام ( ع ) فرموده نور آن دل تا روز قيامت خاموش نمىشود ، براى اين كه قلب در اين معنى با نابودى بدن نابود نمىشود .\r\nغزالى مىگويد : از پيامبر ( ص ) روايت شده كه دل مؤمن صاف است و چراغى در آن مىدرخشد و دل كافر سياه و وارونه است . « 43 » بنابراين ، فرمانبردارى خداى متعال و مخالفت با شهوتها دل را جلا مىدهد و نافرمانى خدا و گناه ، دل را سياه مىكند ، پس هركس به گناهان روى بياورد دلش سياه شود و هركس در پى گناه ، حسنه‌اى انجام دهد و اثر گناه را از بين ببرد دلش تاريك نشود ولى از نورش كاسته شود ، مانند آينه‌اى كه انسان بر روى آن نفس بكشد\r\n\r\n\r\n","description":"","footnote":"\r\n( 41 ) م - كلينى در كافى ، ج 2 ص 273 به شمارهء 20 اين حديث را روايت كرده است . گفتار امام ( ع ) « تمادى فى الذنوب » يعنى اصرار بر گناه و ادامهء آن داشته باشد و منظور از رين مهر خوردن بر قلب است ، و حقيقت مطلب اين است كه هركس كار نيكى انجام دهد در نفسش اثر مىگذارد و هر چه آن كار نيك زياد شود بر صفا و روشنى نفس افزوده مىگردد تا مانند آينه‌اى صاف و جلا داده شود . و هركس گناهى كند گناه نيز در نفس اثر مىگذارد و تيرگى در آن ايجاد مىكند سپس اگر زشتى عمل بر او ثابت شد و از آن توبه كرد ، اثر بر طرف و نفس جلا داده و صاف مىشود و اگر بر گناه اصرار ورزيد آن اثر زشت زياد مىشود و در نفس پخش مىشود اين قلب تاريك ديگر اقرار به گناه و بازگشت به خدا و توبه و طلب آمرزش نمىكند . پناه بر خدا و لا حول و لا قوة الا باللّه العلى العظيم .\r\n( 42 ) اصول كافى ، ج 2 ، ص 423 .\r\n( 43 ) احمد بن حنبل اين روايت را در مسند ج 3 ، ص 17 از ابو سعيد خدرى روايت كرده است .\r\n","page_name":" 37 ","page_number":37},
  {"content":"\r\n\r\nسپس دست بكشد ، دوباره نفس بكشد و دست بكشد كه تيره شدن آن قطعى است ، خداى متعال مىفرمايد :  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ .  « 44 » پس خداوند خبر داده كه روشنايى و بينايى دل به وسيلهء ذكر حاصل مىشود و جز تقوا پيشگان كسى توان آن را ندارد . بنابراين تقوا باب ذكر خداست و ذكر باب كشف و بر طرف شدن پرده و كشف باب رستگارى بزرگ است و آن رسيدن به لقاء اللّه است .\r\n\r\nتوضيح مثال قلب نسبت به دانشها\r\n( 1 ) بدان كه قلب يعنى همان لطيفهء ربّانى كه تمام اعضاى فرمانبردار و كارگزار را تدبير مىكند جايگاه دانش است . اين لطيفه نسبت به حقايق معلوم همانند آينه نسبت به صورت اشياى رنگ‌دار است . پس همان‌طور كه براى جسم رنگ‌دار صورتى است و عكس آن صورت در آينه مىافتد و در آن متجلّى مىشود براى هر دانسته‌اى حقيقتى است و آن حقيقت صورتى دارد كه در آينهء دل مىافتد و در آن روشن مىشود ؛ و همان‌طور كه در مورد آينه سه عنصر موجود است :\r\nآينه ، صورت اشيا ، عكس حاصل در آينه ، در مورد دل نيز سه چيز موجود است :\r\nقلب ، حقيقت اشيا ، به وجود آمدن خود حقايق در دل و حضور در آن .\r\nبنابراين ، عالم ( دانا ) همان دلى است كه تصوير حقايق اشيا در آن وارد مىشود ، معلوم ( دانسته ) همان حقايق اشيا است و علم ( دانش ) عبارت است از پديد آمدن دانشها در دل مانند پديد آمدن تصوير در آينه . پس همان‌طور كه در آينه پنج چيز مانع نقش بستن صورت مىشود : اوّل ناقص بودن شكل آينه ، يعنى جوهر آهن را پيش از مدوّر و صورت بندى و صيقلى شدن در نظر بگيريد ؛ دوّم شكل آينه كامل است ولى رويش را زنگار گرفته است ؛ سوم ، آينه در برابر صورت نيست ، چهارم ، ميان آينه و صورت مانعى وجود دارد ، پنجم آن سمتى كه\r\n\r\n\r\n","description":"","footnote":"\r\n( 44 ) اعراف / 201 : پرهيزكاران هنگامى كه گرفتار وسوسه‌هاى شيطان شوند به ياد ( خدا و پاداش و كيفر او ) مىافتند و ( در نتيجهء ياد خدا ) بينا مىشوند .\r\n","page_name":" 38 ","page_number":38},
  {"content":"\r\n\r\nمىخواهيم صورت را ببينيم بر ما مجهول است و نمىتوانيم صورت و جهت آن را در مقابل آينه قرار دهيم ، دل نيز آينه‌اى است كه آمادگى دارد واقعيّت همهء اشيا را متجلّى سازد و خالى بودن دل از دانشها به سبب اين موانع پنجگانه است .\r\n1 - كاستى در خود دل ؛ مانند دل كودك چرا كه بر اثر كاستى ، دانشها در آن جلوه نمىكند .\r\n2 - تيرگى گناهان و خباثتى كه از شهوترانى زياد حاصل و بر روى دل متراكم مىشود ، زيرا گناهان صفا و روشنى دل را از بين مىبرند و به نسبت تراكم تاريكى مانع از ظهور حقّ در آن مىشوند . گفتار پيامبر ( ص ) به اين مطلب اشاره دارد : « كسى كه به گناهى نزديك شود قسمتى از عقلش از او جدا مىشود و هرگز باز نمىگردد . » « 45 » يعنى در دلش تيرگى پديد مىآيد كه اثرش هرگز بر طرف نمىشود ، زيرا نهايت كارى كه از او ساخته است اين است كه در پى گناه كار نيكى انجام دهد كه اثر آن را بر طرف سازد . پس اگر كار نيكى انجام دهد در صورتى كه پيش از آن گناهى نكرده باشد ناگزير روشنايى قلب زياد مىشود امّا چون پيش از ثواب گناه مرتكب شده ثواب بىفايده است و قلب به حالت قبل از گناه برنمىگردد و نورى بر آن افزوده نمىشود و اين زيانى آشكار و نقصانى مسلّم است ، و آينه‌اى كه چركين مىشود سپس چرك آن با ابزار جلا و صيقل داده مىشود مانند آينه‌اى نيست كه هرگز چركين نشده و براى جلاى بيشتر صيقل داده مىشود بىآن كه قبلا چركين شده باشد ، بنابراين روى آوردن به بندگى خدا و روى گرداندن از شهوتها قلب را جلا مىدهد و آن را صاف مىكند از آن رو خداى متعال مىفرمايد :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 46 » . و پيامبر ( ص ) فرمود : « هركس عمل كند به آنچه مىداند\r\n\r\n\r\n","description":"","footnote":"\r\n( 45 ) عراقى مىگويد : مدركى براى اين حديث نديدم .\r\n( 46 ) عنكبوت / 69 : آنان كه در راه ما با جان و مال كوشش كردند محققّا آنها را به راه ( شناخت خود ) هدايت مىكنيم .\r\n","page_name":" 39 ","page_number":39},
  {"content":"\r\n\r\nخدا دانش آنچه نمىداند به او مىدهد . » « 47 » 3 - اين كه از راه رسيدن به حقيقت مطلوب منحرف شده باشد ، زيرا دل شخص فرمانبردار درستكار اگر چه صاف است تابش حق در آن ظاهر نمىشود ، زيرا طالب حق نيست و آينهء دل خود را در راستاى مطلوب قرار نمىدهد ، بلكه چه بسا تمام كوشش خود را متوجه عبادات بدنى يا فراهم آوردن اسباب زندگى مىسازد و فكر خود را صرف دقّت در بارگاه ربوبى و حقايق پنهان الهى نمىكند . بنابراين جز همان آفتهاى اعمال دقيق كه به آن مىانديشد و عيبهاى پنهان نفس يا مصلحتهاى زندگى ، چيز ديگرى بر او كشف نمىشود و هر گاه مقيّد ساختن همّت و تلاش به اعمال و تفصيل عبادات ، مانع از كشف جلوه حق شود پس در مقام مقايسه چگونه ممكن است كسى كه كوشش خود را صرف شهوتهاى دنيوى و لذّتها و دلبستگيهاى آن مىكند اعمالش مانع از كشف حقيقت نشود ؟ ! 4 - حجاب و مانع است . انسان فرمانبردارى كه مغلوب شهوتهاى خويش است آنگاه كه خود را مهيّاى انديشيدن در حقيقتى كند آن حقيقت بر او كشف نمىشود چون بر اساس اعتقاد پيشين خود از آغاز جوانى به صورت تقليد و قبول از روى حسن ظنّ از آن حقيقت ممنوع شده ، و حسن ظنّ ميان او و حقيقت واقعى مانع مىشود و نمىگذارد خلاف آنچه به تقليد دريافت كرده در دلش ظاهر شود . اين نيز حجابى بزرگ است كه بيشتر متكلّمان و متعصّبان در مذهبها بلكه بيشتر درستكارانى كه در باطن آسمانها و زمين مىانديشند از آن محجوب مانده‌اند زيرا آنان بر اساس اعتقادهاى تقليدى كه در نفوس آنها به جمود گراييده و در دلهايشان رسوخ كرده است و ميان آنها و درك حقايق حجاب شده است ، محجوب مىباشند .\r\n5 - جهل به آن سمتى است كه آگاهى بر مقصود در آن واقع مىشود ،\r\n\r\n\r\n","description":"","footnote":"\r\n( 47 ) اين حديث را ابو نعيم در الحليه از حديث انس روايت كرده چنان كه در المغنى است و پيش از اين هم بيان شد .\r\n","page_name":" 40 ","page_number":40},
  {"content":"\r\n\r\nزيرا بر خواستار دانش تحصيل علم به مجهول ممكن نيست ، جز با يادآورى علومى كه مناسب با مطلوب اوست ؛ به طورى كه هر گاه آنها را به ياد بياورد و در نفس خويش مرتّب سازد ، به ترتيب ويژه‌اى كه دانشمندان آن را معتبر مىدانند .\r\nدر اين صورت از جهت مقصود آگاه مىشود و حقيقت مقصود در دلش مىتابد ؛ زيرا دانشهاى مطلوبى كه فطرى نيستند ، جز با توسّل به دانشهاى به دست آمده كسب نمىشوند . بلكه هر دانشى از دو دانش قبلى كه با هم تركيب مىيابند و به صورت مخصوصى به هم مىپيوندند حاصل مىشود و علم سوم از آن دو به دست مىآيد . همانند به دست آمدن فرزند از ازدواج نر و ماده و آن در صورتى است كه ميان آن دو پيوند خاصى روى دهد . هر دانشى نيز چنين است ، يعنى دو ريشهء مخصوص دارد و ميان آن دو راهى براى پيوند وجود دارد كه علم مورد نظر از آن حاصل مىشود .\r\nبنابراين ناآگاهى از اين اصول و چگونگى پيوندشان مانع از كسب علم و آگاهى است . مثال آن همان جهل به سمتى است كه صورت در آن قرار دارد ، بلكه مثالش آن است كه انسان بخواهد پشت سر خود را با آينه ببيند ؛ هر گاه آينه را در برابر صورتش قرار دهد پشت‌سر در آن ظاهر نمىشود و اگر آينه را روبروى قفاى خود قرار دهد آينه از چشمش منحرف مىشود ، در اين صورت نه آينه را مىبيند نه پشت سر را . پس به آينهء ديگرى نيازمند است كه در پشت سر قرار دهد آينهء اول را در مقابل آن به گونه‌اى قرار دهد كه آن را ببيند و فاصلهء مناسبى را ميان دو آينه بايد رعايت كند تا صورت قفا در آينهء مقابل قفا بيفتد سپس صورت اين آينه در آينهء ديگرى كه در برابر چشم است بيفتد ؛ آنگاه چشم صورت قفا را درك مىكند . كسب علوم نيز راههاى شگفت‌آورى دارد كه در آن انحرافها و تغييرهايى است و از آنچه در مثال آينه ياد كرديم شگفت‌آورتر است ؛ و در روى زمين كم است كسى كه به چگونگى چاره‌جويى اين انحرافها كاملا آشنا باشد اين است عواملى كه دلها را از شناخت حقيقت امور باز مىدارد و گرنه هر دلى بر اساس فطرت ، شايستهء شناخت حقايق است ، چون دل موجودى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nشريف و ربّانى است و از ديگر جواهر موجود در جهان با اين ويژگى و شرافت جدا مىشود . خداى متعال در گفتار خود به همين نكته اشاره مىكند :  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ  . « 48 » آيه اشاره مىكند به اين كه انسان خصوصيتى دارد كه با آن از آسمانها و زمين و كوهها ممتاز مىشود و به وسيله آن خاصيّت توان برداشتن امانت خداى متعال را دارد و آن شناخت خدا و توحيد است و دل هر انسانى در اصل آمادگى و توان حمل امانت را دارد ، ليكن اسباب و عواملى كه ياد كرديم آن را از قيام به مسؤوليّت و رسيدن به حقيقت آنها باز مىدارد . از اين رو پيامبر ( ص ) فرموده : « هر نوزادى به فطرت ( توحيد ) زاده مىشود ، جز اين كه پدر و مادرش را او يهودى ، نصرانى ، مجوسى بار مىآورند » « 49 » و گفتار آن حضرت :\r\n« اگر شيطانها پيرامون دل آدميان نمىگشتند البته آنان به ملكوت آسمانها مىنگريستند » « 50 » اشاره به برخى عوامل است كه ميان دل و باطن اشيا مانع مىشود . به همين مطلب اشاره دارد آنچه از پيامبر ( ص ) روايت شده كه « سؤال شد از رسول خدا : خدا كجاست در زمين است يا در آسمان ؟ فرمود : در دل بندگان مؤمنش » . « 51 » در حديث است كه « خداى متعال فرمود : زمين و آسمان گنجايش مرا ندارد ولى قلب بنده مؤمن من كه نرم و نگهدارندهء حقايق است گنجايش مرا دارد » ؛ « 52 » و\r\n\r\n\r\n","description":"","footnote":"\r\n( 48 ) - احزاب / 72 : ما امانت ( تعهّد ، مسؤوليّت و ولايت الهيّه ) را بر آسمانها و زمين و كوهها عرضه داشتيم آنها از حمل آن ابا كردند و از آن هراس داشتند امّا انسان آن را بر دوش كشيد .\r\nحافظ شيرازى در اشاره به اين مطلب گويد :\r\n آسمان بار امانت نتوانست كشيد * قرعه فال به نام من ديوانه زدند - م . \r\n( 49 ) اين حديث را ابو داود در سنن ، ج 2 ، ص 531 روايت كرده است .\r\n( 50 ) در صفحات پيش نقل شد .\r\n( 51 ) - مصحّح گويد : اين دو حديث را به اين صورت نيافته‌ام فقط طبرانى در الكبير از ابو عتبه خولانى به سندى ضعيف روايت كرده چنان كه در الجامع الصغير نيز آمده است : انّ للّه تعالى آنية من اهل الارض و آنية ربكم قلوب عباده الصالحين و احبّها اليها الينها و ارقهّا . خدا در ميان اهل زمين ظرفى دارد و ظرف پروردگارتان دلهاى بندگان صالح اوست و محبوبترين دلها در نزد خدا دلى است كه نرمتر باشد .\r\n( 52 ) - مصحّح گويد : اين دو حديث را به اين صورت نيافته‌ام فقط طبرانى در الكبير از ابو عتبه خولانى به سندى ضعيف روايت كرده چنان كه در الجامع الصغير نيز آمده است : انّ للّه تعالى آنية من اهل الارض و آنية ربكم قلوب عباده الصالحين و احبّها اليها الينها و ارقهّا . خدا در ميان اهل زمين ظرفى دارد و ظرف پروردگارتان دلهاى بندگان صالح اوست و محبوبترين دلها در نزد خدا دلى است كه نرمتر باشد .\r\n","page_name":" 42 ","page_number":42},
  {"content":"\r\n\r\nدر حديث است كه « به پيامبر ( ص ) گفته شد : بهترين مردم كيست ؟ فرمود : هر مؤمنى كه دلش مخموم باشد ، عرض شد : مخموم بودن دل به چه معناست ؟ فرمود :\r\nدل پرهيزگار و پاك كه در آن غشّ ، ستم ، مكر ، كينه و حسد نباشد » . « 53 » لذا على ( ع ) « 54 » فرمود : دلم پروردگارم را ديد . در اين صورت به وسيله تقوا حجاب برداشته مىشود و هر كس حجاب ميان او و پروردگارش برداشته شود ، صورت ملك و ملكوت در قلبش تجلّى مىكند . پس بهشتى را مىبيند كه پهناى قسمتى از آن مانند پهناى آسمانها و زمين است ، امّا همهء بهشت وسعتش بيش از آسمانها و زمين است زيرا آسمانها و زمين عالم غيب و شهود است ، اين عالم اگر چه پيرامونش وسيع و دور از هم است ، ولى متناهى است . امّا عالم ملكوت كه همان اسرار پنهان از ديدگان و مخصوص به درك بصيرتهاست برايش نهايتى نيست . آرى آن اندازه كه از عالم ملكوت به دل مىتابد متناهى است ، ليكن خود عالم ملكوت و نسبت به علم خداى متعال دربارهء آن نهايتى ندارد . مجموعهء عالم ملك و ملكوت هر گاه در آن واحد در نظر گرفته شود حضرت ربوبيّت نام دارد ، زيرا حضرت ربوبيّت به همهء موجودات احاطه دارد ، چون جز خداى متعال چيزى در عالم وجود نيست و ( حقيقت وجود يكى است ) و افعال و مملكت و بندگان خدا از افعال او به شمار مىروند ، و در نزد گروهى آنچه از حضرت ربوبى به دل مىتابد عينا همان بهشت است ، و در نزد اهل حق همان تابش در دل سبب استحقاق بهشت مىشود و وسعت قلمرو اهل حق در بهشت بر حسب وسعت معرفت و اندازهء تجلّى ذات حق و صفات و افعال او در دل آنهاست و تنها هدف از عبادات و كار همهء اعضا صاف شدن دل و تزكيه و جلاى آن است ، پس رستگار شد هر كه دل را تزكيه كرد . و مقصود از تزكيهء دل پديد آمدن انوار ايمان در دل است ، يعنى تابش نور معرفت خدا و مقصود خداوند از گفتار خود ،\r\n\r\n\r\n","description":"","footnote":"\r\n( 53 ) اين حديث را ابن ماجه در سنن به سند صحيح به شماره 4216 روايت كرده است .\r\n( 54 ) در احياء العلوم قال عمر ، دارد .\r\n","page_name":" 43 ","page_number":43},
  {"content":"\r\n\r\nهمين است كه فرموده :  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ  . « 55 » و نيز  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  . « 56 » اين تجلّى و اين ايمان سه مرحله دارد : مرحلهء اول ايمان عوام است كه تنها ، ايمان تقليدى است . مرحلهء دوم ايمان متكلّمان است كه آميخته با نوعى استدلال است و از لحاظ درجه به ايمان عوام نزديك است . مرحلهء سوّم ايمان عارفان است كه شهود با نور يقين است . با يك مثال اين مراحل برايتان روشن مىشود : اين كه تصديق مىكنيد زيد در خانه است سه مرحله دارد :\r\n1 - كسى آن را به شما خبر مىدهد كه او را دروغگويى نمىدانيد و متّهم به گزافه‌گويى نيست در اين صورت تنها با شنيدن خبر دلتان آرام مىگيرد و به صحّت آن مطمئن مىشويد اين همان ايمان تقليدى است . ايمان عوام چنين است ، زيرا اينان وقتى به سنّ تشخيص ( خوب و بد ) رسيده‌اند از پدران و مادرانشان وجود خدا و علم و اراده و قدرت خدا و ديگر صفاتش و بعثت پيامبر و بر حق بودن او و هر چه آورده ، شنيده‌اند و همان‌طور كه شنيده‌اند پذيرفته و بر آن پايدار مانده و اطمينان پيدا كرده‌اند و خلاف گفته‌هاى آنان به دلشان خطور نكرده چون به پدران و مادران و معلّمانشان حسن ظنّ داشته‌اند . اين ايمان سبب نجات در آخرت است . دارندگان اين ايمان نخستين درجات اصحاب اليمين را دارند و جزء مقربّان نيستند چون كشف و بينش ندارند و سينه‌شان به نور يقين گشاده نشده است ؛ زيرا در آنچه انسان از يك فرد يا افراد در امور اعتقادى مىشنود امكان اشتباه مىرود دل يهود و نصارا نيز به آنچه از پدر و مادرهايشان شنيده‌اند مطمئن است ، جز اين كه به اعتقاد خطاى آنها معتقد شده‌اند چون پدر مادرها عقايد اشتباه را به فرزندانشان القا كرده‌اند و مسلمانان به حق معتقدند\r\n\r\n\r\n","description":"","footnote":"\r\n( 55 ) انعام / 125 : آن كس را كه خدا بخواهد هدايت كند سينه‌اش را براى ( پذيرش ) اسلام گشاده مىكند .\r\n( 56 ) زمر / 22 : آيا كسى كه خدا سينه‌اش را براى اسلام گشاده كرده و برفراز مركبى از نور الهى قرار گرفته است .\r\n","page_name":" 44 ","page_number":44},
  {"content":"\r\n\r\nنه آن كه آگاهى داشته باشند بر دين بلكه كلمهء حق به آنها القا شده است .\r\n2 - درجهء دوّم اين كه سخن و صداى زيد را در خانه از پشت ديوار بشنويد و به اين وسيله استدلال كنيد كه زيد در خانه است . اين تصديق و ايمان و يقين به بودن زيد در خانه قوىتر از صرف شنيدن خبر ( مرحلهء اول ) است ، زيرا وقتى به شما بگويند كه زيد در خانه است سپس صدايش را بشنويد بر يقين شما افزوده مىشود ، چون صدا دلالت بر شكل و صورت مشخص مىكند در نزد كسى كه صدا را مىشنود ، در حالى كه صورت را ديده باشد ، پس قلبش حكم مىكند كه اين صدا صداى آن شخص است ، اين ايمان با دليل همراه است . در عين حال احتمال خطا نيز در آن مىرود ، چون گاهى صداى افراد به هم شبيه است ( ممكن است صدايى شبيه به صداى زيد باشد ) و گاه ممكن است كسى خود را به زحمت اندازد و صداى زيد را تقليد كند . امّا اين احتمال كمتر به دل شنونده خطور مىكند چون جاى متّهم ساختن افراد نيست و هدفى در اين تقليد فرض نمىشود .\r\n3 - مرحلهء سوّم آن است كه وارد خانه شوى و با چشمت او را ببينى ، اين شناخت شناخت حقيقى و شهود يقينى است . اين شناخت شبيه شناخت مقرّبان و صديقّان است ، چون ايمان آنها بر اساس مشاهده است . در نتيجه ايمان عوام و متكلمان نيز در ايمان آنان موجود و نهفته است . بنابراين به علت داشتن درجه‌اى كه با وجود آن درجه ( شهود يقينى ) امكان اشتباه محال است ، نسبت به گروه اوّل و دوّم امتياز بيشترى دارند . گروه سوم خود از لحاظ ميزان دانش و درجات كشف با يكديگر متفاوتند . مثال براى درجات اين است كه زيد را در خانه از نزديك و در صحن خانه در هنگام تابش خورشيد ببينى در نتيجه ادراكت نسبت به او كامل مىشود ، نوع ديگر آن كه او را در خانه يا از دور يا در شب هنگام ادراك كنى و صورتش برايت مجسّم شود به گونه‌اى كه يقين كنى خود اوست ولى ريزه‌كاريهاى صورتش به طور دقيق در نفست مجسّم نشود ، نظير اين تفاوتهاى ادراكى در مشاهدهء امور الهى و معنوى نيز وجود دارد ، امّا اندازهء دانشها به اين است كه يك بازديد كننده در خانه زيد عمرو ، و بكر و ديگران را نيز\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمىبيند ، ولى بازديد كننده ديگر جز زيد را نمىبيند . بنابراين شناخت شخص اوّل ناگزير با زيادى دانسته‌هايش زياد مىشود . حال قلب نسبت به علوم نيز چنين است .\r\n\r\nتوضيح حالت دل\r\n( 1 ) نسبت به اقسام علوم عقلى ، دينى ، دنيوى و اخروى قلب همان‌طور كه پيش از اين بيان شد بر حسب طبيعتش آمادهء پذيرش حقيقت دانشهاست ، ليكن علومى كه در آن وارد مىشود به دو قسم عقلى و شرعى تقسيم مىشود . علوم عقلى نيز به ضرورى و اكتسابى تقسيم مىگردد و علوم اكتسابى به دنيوى و اخروى منقسم مىشود . مقصود ما از علوم عقلى آن علومى است كه غريزهء عقل به آن حكم مىكند و از تقليد و شنيدن گرفته نمىشود و اين علوم به بديهى و اكتسابى تقسيم مىشود . بديهى آن است كه عقل نمىداند از كجا و چگونه به دست آمده است ، مانند آگاهى انسان به اين كه يك شخص در يك حال نمىتواند در دو جا باشد ، و يك شىء نمىتواند هم حادث باشد و هم قديم هم موجود باشد و هم معلوم . انسان اين علوم را از آغاز كودكى در فطرت خود مىيابد و نمىداند كى و از كجا برايش حاصل شده است مقصود آن است كه عامل مستقيمى براى اين علوم نمىشناسد و گرنه بر او پوشيده نيست كه خدا آن آگاهيها را در وجود او آفريده است .\r\nامّا اكتسابى آن علمى است كه با آموختن و استدلال به دست مىآيد و گاه به هر دو قسم ، عقل گويند .\r\nعلى ( ع ) مىفرمايد :\r\n رأيت العقل عقلين * فمطبوع و مسموع\r\nو لا ينفع مسموع * إذا لم يك مطبوع\r\nكما لا تنفع الشّمس * وضوء العين ممنوع « 57 » \r\n\r\n\r\n","description":"","footnote":"\r\n( 57 ) من به دو نوع عقل معتقدم عقل طبيعى و عقل شنيدنى ( اكتسابى ) . عقل شنيدنى سودمند نيست اگر عقل طبيعى نباشد . چنان كه نور خورشيد سودى ( براى ديدن ) ندارد در صورتى كه چشم بىفروغ و نابينا باشد .\r\n","page_name":" 46 ","page_number":46},
  {"content":"\r\n\r\nمقصود پيامبر ( ص ) از گفتار خود : « خدا آفريده‌اى نيافريده كه در نزد او از عقل گرامىتر باشد » « 58 » همان عقل طبيعى است و مقصود آن حضرت از گفتارى كه به على ( ع ) فرمود : « هر گاه مردم با خوبيهاى گوناگون به خداى متعال نزديك شوند تو با عقلت به خدا تقرّب بجوى » « 59 » عقل اكتسابى است .\r\nهر گاه تقرّب به خدا با عقل طبيعى و با علوم بديهى ممكن نشود ، با عقل اكتسابى ميسّر گردد ، ليكن شخصيّتى چون على ( ع ) مىتواند با به كارگيرى عقل در به دست آوردن علومى كه موجب قرب به خدا مىشود به خدا تقرّب جويد . قلب به منزلهء چشم و غريزهء عقل در آن به منزلهء نيروى بينايى در چشم است . نيروى ديدن لطيفه‌اى است كه در نابينا نيست و در بينا هست ، اگرچه چشم را ببندد يا شب تاريك او را فرا گيرد . علمى كه در قلب حاصل مىشود به منزلهء نيروى ادراك بينايى است ، يعنى دل عين اشيا را مىبيند ، پنهان ماندن علوم از چشم عقل در مدت كودكى تا سنين تشخيص يا بلوغ شبيه پنهان ماندن اشيا تا زمان طلوع آفتاب و تابش نور آن بر ديدنيهاست ، و قلمى كه خدا با آن دانشها را بر صفحهء دلها مىنگارد به منزله قرص خورشيد است ، از اين رو ، علم در قلب كودك پيش از مميّز شدن حاصل نمىشود چرا كه صفحهء دلش هنوز آمادهء پذيرش نقش دانش نيست ، و قلم آفريده‌اى است از آفريدگان خداى متعال مىفرمايد :   عَلَّمَ بِالْقَلَمِ عَلَّمَ الْإِنْسانَ ما لَمْ يَعْلَمْ   . « 60 » قلم خدا به قلم آفريدگانش شباهت ندارد ، چنان كه صفت او به صفت آفريدگانش شبيه نيست . بنابراين قلم خداوند از نى و چوب نيست چنان كه ذات او از جنس جوهر و عرض نمىباشد . پس از اين جهات ياد شده ميان بينش بون و بينش درون موازنه‌اى صحيح برقرار است جز\r\n\r\n\r\n","description":"","footnote":"\r\n( 58 ) قال ( ص ) : اين حديث پيش از اين نقل شد و ترمذى آن را در نوادر الاصول به اسنادى ضعيف روايت كرده است .\r\n( 59 ) به رسالهء معراجيّهء ابن سينا ، ص 15 رجوع كنيد و پيش از اين هم در جلد اول همين كتاب نقل شد .\r\n( 60 ) علق / 4 - 5 : خدا به وسيلهء قلم آموخت و به انسان آنچه را نمىدانست تعليم داد .\r\n","page_name":" 47 ","page_number":47},
  {"content":"\r\n\r\nاين كه از نظر شرافت مناسبتى ميان آن دو نيست ، زيرا بينش درونى همان چشم نفس است كه همان لطيفهء ياد شده ( ربّانى ) است و به منزلهء سوار كار است و بدن همانند اسب است و نابينايى سوار كار براى وى از نابينايى اسب زيانبارتر مىباشد بلكه ميان آن دو زيان مناسبتى وجود ندارد و براى موازنهء بينش درونى با بينايى ظاهرى است كه خدا ادراك دل را ديدن ناميده و فرموده است :  ما كَذَبَ الْفُؤادُ ما رَأى  « 61 » و همچنين گفتار خداوند :  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ  . « 62 » و اين رؤيت و ديدن قصد ديدن ظاهرى نكرده است چون اين ديدن تنها مخصوص ابراهيم نيست تا به عنوان منّت نهادن ذكر شود از اين رو ضدّ ادراك ابراهيم را كورى ناميده و فرموده است :  فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  . « 63 » و فرمود :  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  . « 64 » اين بود توضيح علم عقلى .\r\nامّا علوم دينى از پيروى كردن از پيامبران ( ع ) گرفته شده و كسب آن از راه فرا گرفتن قرآن و حديث و درك معانى آنها پس از شنيدن حاصل مىشود و كمال دل و سلامت آن از دردها و بيماريها بدان تحقّق مىيابد . بنابراين علوم عقلى براى سلامت دل كافى نيست ، اگر چه بدان نياز است . چنان كه عقل براى دوام عوامل تندرستى كافى نيست ، بلكه بايد خواص دواها و عقاقير از راه آموختن از پزشكان شناخته شوند زيرا عقل بتنهايى به آن رهنمون نمىشود اگر چه پس از شنيدن ، درك آن جز با عقل ممكن نيست . از اين رو عقل از شنيدن و شنيدن از عقل بىنياز نيست . پس آن كسى كه تنها به تقليد دعوت مىكند و به كلى عقل را كنار مىزند نادان است و كسى كه تنها به عقل اكتفا مىكند و از\r\n\r\n\r\n","description":"","footnote":"\r\n( 61 ) نجم / 11 : قلب او در آنچه ديد هرگز دروغ نمىگفت .\r\n( 62 ) انعام / 75 : اين چنين ملكوت آسمانها و زمين را به ابراهيم نشان داديم .\r\n( 63 ) حج / 46 : چشمهاى ظاهر نابينا نمىشود بلكه دلهايى كه در سينه‌ها جاى دارد بينايى را از دست مىدهد .\r\n( 64 ) اسراء / 72 : امّا آنها كه در اين جهان ( از ديدن چهرهء حق ) نابينا بودند در آنجا نيز نابينا هستند و گمراه‌تر .\r\n","page_name":" 48 ","page_number":48},
  {"content":"\r\n\r\nانوار قرآن و سنّت بهره نمىگيرد فريب خورده است ، بپرهيز كه يكى از آن دو گروه باشى و ميان هر دو اصل ( عقل و نقل ) جمع كن ، زيرا علوم عقلى مانند غذاست و علوم شرعى مانند دوا و شخص بيمار هر گاه دارو نداشته باشد از غذا زيان مىبيند . بيماريهاى دل نيز چنين است و درمان آن جز با داروهايى كه از دين گرفته مىشود ممكن نيست . آن داروها تكاليف عبادى و اعمالى است كه پيامبران ( ص ) براى درمان دلها تركيب كرده‌اند . بنابراين كسى كه دل بيمار خود را با عبادتهاى شرعى درمان نكند و به علوم عقلى اكتفا كند از آن زيان برد چنان كه بيمار از غذا زيان مىبرد و پندار كسانى كه علوم عقلى را مخالف با علوم شرعى قلمداد كرده و جمع بين آن دو را ناممكن دانسته‌اند پندارى است كه از كوردلى نشأت گرفته است ، و ما از كوردلى به خدا پناه مىبريم .\r\nبسا كه در نظر اين گوينده بعضى از علوم شرعى با بعض ديگر تناقض داشته و نتوانسته است ميان آنها جمع كند و پنداشته است كه با دين تناقض دارد ، پس بدان سبب سرگردان مانده و همانند مويى كه از خمير جدا مىشود از دين جدا شده است . علّتش اين است كه ناتوانىاش او را بدين توّهم واداشته كه در دين نقصانى هست و دور است كه در دين نقصى باشد ، و مثل او همانند نابينايى است كه وارد خانه‌اى شود و بر اثر برخورد با ظرفهاى خانه بلغزد و بگويد : چرا اين ظرفها در سر راه گذاشته شده چرا آنها را در جاى خود ننهاده‌اند ؟ پس به او بگويند : ظرفها در جاى خودش است اين تويى كه به سبب نابينايى از راه راست نمىروى ، و از تو شگفت است كه لغزشت را به نابينايى خود حواله نمىدهى و به كوتاهى ديگرى نسبت مىدهى . علوم دينى به علوم عقلى چنين نسبتى دارد .\r\nامّا علوم عقلى به دنيوى و اخروى تقسيم مىشود : علوم عقلى دنيوى مانند پزشكى ، حساب و هندسه ، ستاره‌شناسى و ديگر صنعتها و حرفه‌ها . علوم اخروى مانند علم به حالات قلب و آفتهاى اعمال ، علم به خداى متعال و صفات و افعالش\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nچنان كه در كتاب علم به تفصيل بيان كرديم ، اين دو علم ( دنيوى و اخروى ) با هم در تضادّ هستند به اين معنى كه غالبا هر كس به يكى از آن دو توجه كند و به ژرفنگرى بپردازد از ديگرى باز مىماند . از اين رو على ( ع ) براى دنيا و آخرت سه مثال زده و فرموده است : « دنيا و آخرت مانند دو كفّهء ترازويند ، مانند خاور و باخترند ، مانند دو هوويند كه چون يكى را خشنودى سازى ديگرى را خشمگين كرده‌اى » . « 65 » به همين دليل مىبينى كسانى كه در كارهاى دنيا و در علوم پزشكى و حساب و هندسه فلسفه هوشيارند بيشتر آنان نسبت به كارهاى آخرت نادانند و برعكس ، زيرا قوّهء عقل غالبا براى اين دو علم كافى نيست و يكى از آن دو مانع از كامل شدن ديگرى است . لذا پيامبر ( ص ) فرمود : « بيشتر اهل بهشت ساده لوحانند » « 66 » يعنى كسانى كه در كارهاى دنيا ابله و كودن هستند .\r\nيكى از پيشينيان گويد : ما با گروهى برخورد كرديم كه اگر شما آنها را مىديديد مىگفتيد ديوانه‌اند ، و اگر آنان شما را مىديدند مىگفتند : شيطانيد .\r\nپس هر گاه كار شگفت‌آورى از كارهاى دينى را كه هوشمندان ديگر علوم منكر آن شده‌اند شنيدى ، انكارشان موجب انزجارت از قبول آن نشود ، زيرا محال است رهرو راه خاور به آنچه در باختر است دست يابد . كار دنيا و آخرت نيز چنين است . از اين رو خداى متعال فرمود :  إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها  « 67 » و فرمود :  يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ \r\n\r\n\r\n","description":"","footnote":"\r\n( 65 ) در نهج البلاغه بابهاى حكم به شمارهء 103 ، آمده است : انّ الدّنيا و الآخرة عدوان متفاوتان و سبيلان مختلفان : فمن احّب الدنيا و تولّاها ابغض الاخرة و عاداها ، و هما بمنزلة المشرق و المغرب و ماش بينهما ، كلّما قرب من واحد بعد من الاخرو هما ضرّتان ، دنيا و آخرت دو دشمن متفاوت و دو راه مختلف‌اند ، هر كه دل به جهان بست و آن را خواست با آخرت كينه ورزيد و با آن دشمنى كرد ، اين دو همانند مشرق و مغرب‌اند و آن كس كه ميان اين دو راه مىرود هر چه به يكى نزديك شود از ديگرى دور مىگردد و آن دو همانند دو هوو هستند ( دو زن در كابين يك شوهر ) .\r\n( 66 ) اين حديث را بزار از انس به سندى ضعيف روايت كرده چنان كه در الجامع الصغير آمده است .\r\n( 67 ) يونس / 7 : آنها كه اميد لقاى ما ( و رستاخيز ) را ندارند ، و به زندگى دنيا خشنود شدند و بر آن تكيه كردند .\r\n","page_name":" 50 ","page_number":50},
  {"content":"\r\n\r\n. « 68 » و فرمود :   فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا ذلِكَ مَبْلَغُهُمْ مِنَ الْعِلْمِ .   « 69 » پس جمع ميان بينش كامل در مصالح دنيا و دين ممكن نمىشود مگر براى كسانى كه خدا تدبير دنيا و آخرت بندگانش را در وجود آنها قرار داده است آنان پيامبرانند كه به وسيله روح القدس تأييد مىشوند و از نيروى الهى كمك مىگيرند . از اين رو دلهايشان گنجايش تمام كارها ( دنيا و آخرت ) را دارد ، امّا دلهاى ديگر مردم هر گاه به كارى مشغول شود از كار ديگر باز مىماند و نمىتواند در آن به كمال برسد .\r\n\r\nتفاوت ميان الهام و فراگرفتن دانش\r\n( 1 ) و فرق ميان راه آنها كه در كشف حق مىكوشند و راه آنها كه در پى كسب مىروند بايد دانست دانشهايى كه ضرورى نيست و گهگاه در دل پديد مىآيد ، پديد آمدنش گوناگون است يك بار بر دل هجوم مىآورد گويى از جايى نامعلوم در دل افتاده و يك باز از راه استدلال و فرا گرفتن به دست مىآيد ، اوّلى را الهام و دوّمى را آزمودن و تأمل مىنامند . پس آنچه بدون چاره‌جويى و تلاش بنده در دل قرار مىگيرد دو قسم است : يكى آن كه بنده نمىداند چگونه و از كجا حاصل شده است ، ديگر آن كه بر سببى كه آن علم از آن به دست آمده مطلّع مىشود و آن با مشاهدهء فرشته‌اى است كه دانش را در دل مىافكند . نوع اول الهام و به دل گذشتن ناميده مىشود و نوع دوّم وحى نام دارد . وحى ويژهء پيامبران است و الهام ويژهء اوليا و برگزيدگان ، و نوع قبل - كه از راه استدلال به دست مىآيد ويژه دانشمندان است .\r\nحقيقت مطلب در اين مورد آن است كه قلب آماده است تا تمام حقيقت اشيا\r\n\r\n\r\n","description":"","footnote":"\r\n( 68 ) روم / 7 : آنها تنها ظاهرى از زندگى دنيا را مىدانند و از آخرت بىخبرند .\r\n( 69 ) نجم / 29 - 30 : حال كه چنين است از اينها كه از ذكر ما روى گردانند و جز زندگى مادى دنيا را نمىطلبند اعراض كن اين آخرين حدّ آگاهى آنهاست .\r\n","page_name":" 51 ","page_number":51},
  {"content":"\r\n\r\nدر آن تجلّى كند و تنها مانع ميان دل و حقايق اشيا عوامل پنجگانه‌اى است كه پيش از اين ياد شد . عوامل پنجگانه ، مانند پردهء آويخته‌اى است كه ميان آئينهء دل و لوح محفوظ كه تمام مقّدرات الهى تا روز رستاخيز در آن ثبت شده است ، مانع ايجاد مىكند تابش حقيقت دانشها از آئينهء لوح محفوظ به آئينهء دل شبيه انعكاس صورتى از آئينه‌اى در آئينهء مقابل آن است و پرده و مانع ميان دو آئينه گاه با دست كنار زده مىشود و گاه با وزيدن بادى است كه آن را حركت مىدهد .\r\nهمچنين گاهى نسيم الطاف ( الهى ) مىوزد و پرده‌ها را از مقابل چشم دل كنار مىزند . پس بعضى از نوشته‌هاى لوح محفوظ در آن مىتابد . اين حالت گاه در عالم خواب است كه در نتيجهء آن آينده بر شخص آشكار مىشود و با مرگ پرده‌ها بكلّى بر طرف مىگردد و گاه در بيدارى نيز با عنايت نهانى خداى متعال پرده كنار مىرود و از پشت پردهء غيب بخشى از علوم شگفت‌آور مانند برق درخشان در دل مىتابد و گاه تا حدودى پياپى مىتابد و خيلى كم اتّفاق مىافتد كه اين حالت زياد دوام يابد . پس الهام با به دست آوردن علم در خود علم و محلّ و سببش تفاوتى ندارد ولى از نظر بر طرف شدن حجاب اين تفاوت را دارد كه الهام در اختيار بنده نيست ، وحى با الهام فرقى ندارد . تنها تفاوت در وحى ديدن فرشته‌اى است كه به شخص آگاهى مىدهد ، زيرا به وسيله فرشتگان است كه دانشها در دل ما پديد مىآيد و خداى متعال در اين آيه بدان اشاره فرموده است :  وَ ما كانَ لِبَشَرٍ أَنْ يُكَلِّمَهُ اللَّهُ إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِهِ ما يَشاءُ .  . « 70 » حال كه از اين مطالب آگاه شديد توجه داشته باشيد كه مجاهدان ، به علوم الهامى تمايل دارند نه آموختنى . از اين رو بر آموختن دانش و به دست آوردن كتب مصنّفان و بحث گفتگوها و دليلهاى ياد شده حريص نيستند ، بلكه مىگويند : راه ( رسيدن به دانش ) آن است كه در زدودن صفات نكوهيده از دل\r\n\r\n\r\n","description":"","footnote":"\r\n( 70 ) شورا / 51 : شايستهء هيچ انسانى نيست كه خدا با او سخن بگويد ، مگر از طريق وحى ، يا از وراى حجاب ، يا رسولى مىفرستد و به فرمان او آنچه را بخواهد وحى مىكند .\r\n","page_name":" 52 ","page_number":52},
  {"content":"\r\n\r\nبكوشيم و تمام وابستگيها را قطع كنيم و با تمام كوشش به خداى متعال رو بياوريم . هر گاه اين حالت به دست آيد خداى متعال سرپرست دل بنده مىشود و آن را به انوار دانش منوّر مىسازد ، رحمت الهى سرازير دل مىشود و نور بر آن مىتابد ، سينهء وى باز و راز ملكوت بر او آشكار مىشود ، حجاب عزّت با عنايت حق از چهرهء دل كنار مىرود و حقيقت امور الهى در آن مىتابد پس تنها وظيفهء مريد آن است كه براى تصفيهء دل آماده باشد و صادقانه بكوشد و كاملا تشنهء آن باشد و همواره در انتظار به سر برد تا از درهاى رحمت الهى كه بر او گشوده مىشود بهره بگيرد ، چرا كه بر پيامبران و اولياى خدا واقعيّتها آشكار مىشود و نور دانش بر سينه‌هايشان مىتابد بىآن كه از كتابى بياموزند ، بلكه بازهدورزى در دنيا و بر حذر داشتن و دور ساختن دل از دلبستگيها و سرگرميهاى آن با تلاش هر چه تمامتر به خدا روى آوردن ، به دانش رسيده‌اند « پس هر كه با خدا باشد خدا با اوست » انبيا و اوليا راه توّجه به خدا را در اين دانسته‌اند كه انسان اوّلا بكلّى دلبستگيهاى دنيا را قطع و دل را از آن تهى سازد و از زن و فرزند و ثروت و ميهن و كار و پست و مقام صرفنظر كند ، بلكه دلش بگونه‌اى شود كه بود و نبود همه چيز برايش يكسان باشد . آنگاه در گوشه‌اى خلوت گزيند و به واجبات و فرايض يوميه بسنده كند و دل آسوده بنشيند و تمام همتش در ياد خدا جمع باشد ، نه آن كه فكرش را در خواندن قرآن و تفكّر در تفسير و كتابهاى حديث و جز آن پراكنده سازد ، بلكه سعى كند كه جز ياد خدا چيزى به دلش خطور نكند و پس از نشستن در خلوت همواره و با توّجه كامل و حضور قلب اللّه اللّه بگويد تا به حالتى برسد كه بدون حركت دادن زبان احساس كند گويى اللّه بر زبانش جارى است . سپس در همان حالت بماند تا اثر آن از زبان محو شود و قلبش بر ذكر اللّه مواظبت كند ، آنگاه مراقب باشد تا صورت لفظى اللّه و حروف و شكل كلمه از دل نيز محو گردد و فقط معناى اللّه در قلبش حاضر باشد گويى كه آن معنا همراه دل است و از آن جدا شدنى نيست . انسان تا رسيدن به اين مرحله و\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nادامه دادن آن با دفع كردن وسوسه‌هاى شيطانى مختار است ولى در جلب رحمت خدا به خود اختيارى ندارد بلكه با كارهاى خود در معرض نسيم رحمت حق قرار مىگيرد و تنها كار او اين است كه منتظر بماند تا خدا درهاى رحمتى را كه بر روى انبيا و اوليا از اين راه مىگشايد بر او نيز بگشايد . در اين هنگام است كه اگر اراده‌اش صادق و همّتش خالص باشد و به خوبى از خويشتن مواظبت كند و تمايلات او را به خود جذب نكند و به دلبستگيهاى دنيا سرگرم نشود انوار الهى بر قلبش مىتابد اين تابش در آغاز همانند برق جهنده است كه ثبات ندارد سپس تكرار مىشود و گاه ديرتر مىدرخشد و اگر برگردد ثابت مىماند و گاه حالت جهش دارد ، و در صورت ثبات هم گاه ثبات آن اندك است و گاه طول مىكشد ، گاه نظاير آن پياپى بيايد و گاه به يك فنّ اكتفا كند . درجات دوستان خدا در اين راه بىشمار است همانطور كه تفاوتهاى آنها در آفرينش و اخلاق بىشمار است و اين راه به جلا و صفا و پاكى دل باز مىگردد ، پس از آن تنها آمادگى و انتظار مىخواهد .\r\nاهل نظر و اعتبار وجود اين راه و امكان آن را منكر نشده‌اند امّا معتقدند كه اين راه بندرت انسان را به مقصد مىرساند زيرا اين حالتى است كه بيشتر انبيا و اوليا داشته‌اند آنها اين راه را دشوار دانسته و به نتيجه رسيدنش را كند توصيف كرده و جمع شدن شروط آن را بعيد شمرده‌اند . به اعتقاد آنها از بين بردن دلبستگيها تا اين اندازه دشوار است ، و اگر هم ميّسر شود ثابت ماندنش بسيار بعيد است ، زيرا كمترين وسوسه‌اى دل را پريشان مىسازد . پيامبر خدا ( ص ) فرمود : « دل مؤمن بيشتر از ديگ جوشان زيرورو مىشود » « 71 » و آن حضرت فرمود : « دل مؤمن ميان دو انگشت از انگشتان قدرت خداوند است و هرطور بخواهد زير و رو مىكند » . « 72 » بعلاوه در اثناى اين مبارزهء نفسانى گاه مزاج به\r\n\r\n\r\n","description":"","footnote":"\r\n( 71 ) اين حديث را احمد در مسند ، ج 6 ، ص 4 از حديث مقداد بن اسود روايت كرده است .\r\n( 72 ) اين حديث را حاكم در مستدرك ج 1 ، ص 525 و ج 4 ، ص 321 روايت كرده و در آن چنين شروع مىشود : « ما من قلب الّا تا آخر حديث » .\r\n","page_name":" 54 ","page_number":54},
  {"content":"\r\n\r\nفساد مىگرايد و عقل تباه و بدن بيمار مىشود و در صورتى كه نفس جلوتر به وسيله علوم حقيقى تمرين نكند و مهذّب نشود ، خيالهاى فاسد در دل ريشه مىداوند و مدّت زيادى نفس به آنها آرامش مىيابد تا بر طرف شود و بىآن كه در تمرين توفيقى حاصل كند عمر مىگذرد . چه بسا مجاهدانى كه اين راه را پيمودند سپس بيست سال در يك خيال باقى ماندند ، و اگر از پيش در دانش استوار مىشدند علت اشتباه بودن آن خيال بىدرنگ بر آنها روشن مىشد .\r\nبنابراين سرگرم شدن از راه تحصيل علم مطمئن‌تر و نزديكتر به هدف خواهد بود . اين مجاهدان پنداشته‌اند كه پيمودن اين راه شبيه آن است كه انسان آموختن علم فقه را ترك كند ، و گفته‌اند كه پيامبر ( ص ) فقه نياموخت بلكه به كمك وحى و الهام فقيه شد ، بىآن كه درس بخواند و مىگويند : بسا كه ما نيز با رياضت به مقام فقاهت برسيم . ولى هر كس چنين پندارد به خود ستم روا داشته و عمرش را تباه كرده بلكه همانند كسى است كه به اميد دستيابى به گنج راه كسب را رها ساخته است . البته چنين تصادفى ممكن ولى بسيار بعيد است . در اين مورد همچنين است ، از اين رو گفته‌اند : ناگزير آنچه را علما به دست آورده‌اند ابتدا بايد به دست بياورد و گفتار آنان را دريابد آنگاه مانعى ندارد كه انتظار بكشد تا آنچه بر ديگر علما كشف شده بر او نيز كشف شود و اميد است پس از آن به وسيله مجاهدت حالت كشف برايش حاصل شود .\r\n\r\nتوضيح تفاوت ميان دو مقام با مثالى حسّى\r\n( 1 ) بايد دانست شگفتيهاى دل از دريافته‌هاى حواس بيرون است ، زيرا دل نيز از دريافت حسّ بيرون است و آنچه با حواس ( ظاهرى ) درك نشود فهم از درك آن عاجز بماند جز با مثالى محسوس به ادراك در نيايد . ما اين مطلب را با دو مثال توضيح مىدهيم تا افرادى كه دركشان ضعيف است درك كنند يكى آن كه حوضى را در زمين فرض مىكنيم كه آب مىتواند از بالاى آن به وسيله نهرها در آن سرازير شود و نيز مىتوان از كف حوض خاك بردارى كرد تا به\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nآب زلال برسد و آب از پايين حوض بجوشد و اين آب ، صافتر و با دوام‌تر و احيانا فراوانتر باشد . در اين مثال قلب مانند حوض و علم مانند آب و حواس پنجگانه مانند نهرها ( ى بالاى حوض ) فرض شده است و ممكن است دانشها به وسيله نهرهاى حواس و عبرت‌گيرى از مشاهدات بر قلب فرو ريزد تا پر از علم شود ، زيرا ممكن است با خلوت و گوشه‌گيرى و بستن چشم ، اين نهرها مسدود شوند و با بر طرف ساختن موانع از قلب به تطهير ژرفاى آن پرداخت تا چشمهء دانش از درون آن بجوشد .\r\nاگر كسى اشكال كند : در حالى كه دل از دانش تهى است چگونه دانش از خود قلب مىجوشد ؟ بايد بداند كه اين از شگفتيهاى اسرار دل است و ذكر آن در علم معامله روا نيست و آن مقدار كه ذكرش جايز است اين است كه حقيقت اشيا در لوح محفوظ بلكه در دلهاى فرشتگان مقرّب نوشته شده است همانطور كه مهندس نقشهء ساختمان را در كاغذى ترسيم مىكند و بر طبق آن ساختمان را در خارج مىسازد ، آفرينندهء آسمانها و زمين نقشهء جهان را از اوّل تا آخر در لوح محفوظ نوشته و بر طبق آن ايجاد فرموده است و آن جهانى كه شكلش موجود شده است در حواس و خيال ( انسان ) شكل ديگرى دارد ، زيرا كسى كه به آسمان و زمين مىنگرد سپس چشمش را مىبندد در خيال خود شكل آنها را مىبيند گويى به آنها مىنگرد و اگر آسمان و زمين نابود شود و اين انسان بماند شكل آسمان و زمين را در نفس خود مىيابد به طورى كه گويى مىبيند و به آنها مىنگرد . آنگاه از عالم خيال او اثرى به قلب مىرسد و حقيقت اشيايى كه در حسّ و خيال يافت شده در قلب ظاهر مىشود . پس جهانى كه در قلب ظاهر مىشود با جهانى كه در خيال است مطابق است و جهانى كه در خيال ظاهر است با جهان موجود در خارج از قلب و خيال انسان مطابق است و نيز جهان موجود ( در خارج ) با آن نقشهء اصلى كه در لوح محفوظ وجود دارد يكى است .\r\nجهان از نظر وجود چهار درجه دارد : 1 - وجود در لوح محفوظ كه بر وجود جسمانى آن برترى دارد 2 - وجود حقيقى كه در رتبهء پس از لوح محفوظ است\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n3 - وجود خيالى يعنى صورت جهان در خيال كه بعد از وجود حقيقى است 4 - وجود عقلى يعنى وجود صورت جهان در عقل پس از وجود خيالى است .\r\nبعضى از وجودهاى ياد شده روحانى و برخى جسمانى است ، و روحانيّت بعضى از وجودهاى روحانى از بعضى ديگر بيشتر است . و اين لطفى نشأت گرفته از حكمت الهى است كه حدقهء چشم تو را با حجمى اندك بگونه‌اى قرار داده كه شكل جهان و آسمانها و زمين با گستردگى اطراف آنها در عدسى آن مىافتد سپس از وجود حسّى گذشته در خيال ظاهر مىشود ، آنگاه در قلب ، زيرا همواره چيزهايى را درك مىكنى كه به تو مىرسد . پس اگر براى تمام جهان نمونه‌اى در وجودت قرار ندهد از آنچه جدا از وجود توست آگاه نمىشوى . پاك و منزه است خدايى كه اين شگفتيها را در دلها و ديده‌ها تدبير كرده و دلها و ديده‌ها از درك آن نابيناست ، تا آنجا كه دلهاى بيشتر مردم از نفس و شگفتيهاى آن بىخبر است . اينك به مقصود خود باز مىگرديم .\r\nمىگوييم : قلب ، حقيقت جهان و صورت آن را يك بار از حواس مىگيرد و يك بار از لوح محفوظ ، چنان كه چشم يك بار صورت خورشيد را با نگاه به آن مىبيند و يك بار به آب زلال مقابل خورشيد كه عكس خورشيد در آن افتاده نگاه مىكند و خورشيد را مىبيند . پس هر گاه حجاب ميان قلب و لوح محفوظ بر طرف شود اشيا را در لوح مىبيند و دانش از لوح به سوى او مىجوشد در اين صورت است كه از حواس ظاهرى بىنياز مىشود نظير جوشيدن آب از عمق زمين كه در مثال حوض گذشت ، و هر گاه به خيالاتى روى بياورد كه از محسوسات حاصل مىشود ، آن خيالات مانع مىشوند كه روح محفوظ را ببيند .\r\nچنان كه هر گاه آب از نهرها در حوض جمع شود مانع مىشود كه آب از عمق زمين بجوشد ، و كسى كه صورت خورشيد را در آب مىبيند خود خورشيد را نمىبيند . بنابراين قلب دو در دارد : يك در به عالم ملكوت يعنى لوح محفوظ و عالم فرشتگان باز است و يك در به حواس پنجگانه باز است كه به عالم طبيعت وابسته است و عالم طبيعت بگونه‌اى عالم ملكوت و لوح محفوظ را نشان مىدهد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nامّا باز شدن در قلب با دريافت از حواس آشكار است و بر كسى پوشيده نيست ؛ و امّا باز شدن در درونى قلب به عالم ملكوت و ديدن لوح محفوظ با دقّت در شگفتيهاى خواب و آگاه شدن قلب در خواب از رويدادهاى آينده يا گذشته بىآن كه از طريق حواس دريافت كرده باشد ميّسر است ، و مسلم است كه اين در تنها بر روى كسانى گشوده مىشود كه منحصرا به ذكر خدا بپردازند .\r\nپيامبر ( ص ) فرمود : « مفردون گوى سبقت ربودند . عرض شد : اى رسول خدا آنها كيانند ؟ فرمود : كسانى كه در ذكر خداى متعال حريصند و ياد خدا گناهانشان را مىريزد و سبكبار وارد قيامت مىشوند آنگاه حضرت در توصيف آنها به نقل از خداى متعال فرمود : به آنها روى مىآورم آيا هيچ كس مىداند به كسى كه روى مىآورم چه چيزى مىخواهم بدهم ، آنگاه خداوند فرمود :\r\nنخستين چيزى كه به آنها مىدهم اين است كه از نور خودم در دلهايشان مىافكنم پس از من خبر مىدهند چنان كه من از آنها خبر مىدهم » . « 73 » محلّ ورود اين دانشها همان در درونى قلب است ، در اين صورت فرق بين علوم انبيا و اوليا ( ع ) و علوم حكما و علما همين است ، به اين معنى كه علوم انبيا و اوليا از درون دل و از همان درى مىآيد كه به عالم ملكوت باز است ، و علم حكما و علما از درهاى حواس ظاهرى مىآيد كه به عالم طبيعت باز است . شكفتيهاى دل و حركت آن ميان دو عالم غيب و شهود ( ملك و ملكوت ) در علم معامله قابل كنجكاوى و بررسى نيست . اين بود مثالى كه تو را از تفاوت ميان محل ورود دو دانش آگاه مىكند .\r\nمثال دوم از تفاوت ميان دو عمل اوليا و علما تو را آگاه مىسازد . علما كار مىكنند كه خود علوم را به دست آورده و در قلب جاى دهند ، و اوليا كار مىكنند كه دل را جلا دهند و آن را فقط پاك كنند و صيقل دهند . نقل\r\n\r\n\r\n","description":"","footnote":"\r\n( 73 ) اين حديث را ترمذى و حاكم با كمى اختلاف از ابو هريره و طبرانى در الكبير از ابو دردا به سندى صحيح روايت كرده‌اند چنان كه در الجامع الصغير آمده است و بيهقى در الشعب به سندى ضعيف روايت كرده چنان كه در المغنى است .\r\n","page_name":" 58 ","page_number":58},
  {"content":"\r\n\r\nكرده‌اند كه چينيان و روميان در برابر يكى از شاهان به زيبايى صنعت نقاشى افتخار كردند . شاه تصميم گرفت كه ايوانى را در اختيارشان قرار دهد تا يك طرف ايوان را چينيها و طرف ديگرش را روميها نقاشى كنند و ميان دو گروه نقّاش پرده‌اى آويخت كه هر گروهى از كار گروه ديگر آگاه نشود . هر دو گروه مشغول كار شدند روميان رنگهاى بىشمار و كمياب فراهم آوردند و چنينان بدون رنگ و دست خالى وارد ايوان شدند و آن سمت از ايوان را كه مىبايست نقاشى كنند صيقل و جلا دادند . چون روميان از نقاشى فراغت يافتند چينيها نيز ادّعا كردند كه كار را به پايان رسانده‌اند . شاه از گفته آنها به شگفت آمد كه چگونه با نداشتن گنگ كار را تمام كرده‌اند . گفته شد : چگونه با نداشتن رنگ نقاشى را تمام كرده‌ايد ؟ گفتند : از ما چه مىخواهيد پرده را برداريد . پرده را برداشتند ديدند در آن طرف از ايوان كه آنها كار مىكردند نقاشيهاى زيباى روميان تابيده و درخشش و روشنى آن بيشتر از طرف روميان است ، زيرا طرف مربوط به آنها بر اثر جلاى فراوان همانند آينه شده بود . و به سبب همين جلاى فراوان ، طرف چينيها از زيبايى بيشترى برخوردار بود . « 74 »\r\n\r\n\r\n","description":"","footnote":"\r\n( 74 ) اين داستان را مولوى در مثنوى خود به نظم كشيده و به جاى رومى ، چينى و به جاى چينى رومى گذاشته و گفته است :\r\n اهل چين و روم در بحث آمدند * روميان در علم واقفتر بدند\r\nچينيان گفتند يك خانه به ما * خاص بسپاريد و يك آن شما\r\nبود دو خانه مقابل در بدر * آن يكى چينى ستد رومى دگر\r\nچينيان صد رنگ از شه خواستند * پس خزينه باز كرد آن ارجمند\r\nهر صباحى از خزينه رنگها * چينيان را راتبه بود و عطا\r\nروميان گفتند نىنقش و نه رنگ * در خور آيد كار را جز دفع زنگ\r\nدر فرو بستند و صيقل مىزدند * همچو گردون ساده و صافى شدند\r\nچينيان چون از عمل فارغ شدند * از پى شادى دهلها مىزدند\r\nشه درآمد ديد آن جا نقشها * مىربود آن عقل را و فهم را\r\nبعد از آن آمد به سوى روميان * پرده با بالا كشيدند از ميان\r\nعكس آن تصوير و آن كردارها * زد بر اين صافى شده ديوارها\r\nهر چه آنجا بود اينجا به نمود * ديده را از ديده خانه مىربود \r\n","page_name":" 59 ","page_number":59},
  {"content":"\r\n\r\nهمچنين توجّه اوليا به پاكسازى و صيقل دادن دل است تا نور حق كاملا بر دل بتابد همانند كار چينيها ( در مثال گذشته ) و توجّه علما و حكما به گرد آوردن نقش و صورت علوم در دل معطوف است همانند كارى كه روميان كردند . به هر حال دل مؤمن نمىميرد و علم او در هنگام مرگ از بين نمىرود و صفاى دل او به تيرگى مبدّل نمىشود ، و به اين مطلب اشاره داشته هر كس گفته است : خاك جايگاه ايمان ( دل مؤمن ) را از بين نمىبرد و ايمان وسيله‌اى است كه انسان را به خداى متعال نزديك مىكند اما آنچه آدمى از علم به دست آورده يا آنچه از صفا و آمادگى براى پذيرش خود علم تحصيل كرده او را از ايمان و معرفت بىنياز نمىكند ، از اين رو هيچ كس جز با علم و معرفت به سعادت نمىرسد .\r\nبعضى سعادتها شريفتر از بعضى است ، چنان كه بىنيازى فقط به ثروت است پس كسى كه پول دارد ثروتمند است و كسى كه گنجهاى پر دارد نيز ثروتمند است . درجات خوشبختان بر حسب شناخت و ايمان آنها متفاوت است چنان كه درجات ثروتمندان بر حسب كمى و زيادى مال تفاوت مىكند ، شناختها ( ى مربوط به ذات حق ) نور است و مؤمنان تنها با نور معرفت به ديدار حق مىشتابند .\r\nخداى متعال مىفرمايد :  يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ  « 75 » و در حديث آمده است « به بعضى از مؤمنان نورى همانند كوه و به بعضى نورى كوچكتر از آن داده مىشود ، تا آنجا كه نفر آخر آنها مردى است كه نورى به او داده مىشود كه به اندازه انگشت شست پاى اوست . پس يك بار نور متجلّى و ديگر بار خاموش مىشود هرگاه نور متجّلى شود مؤمن گام بر مىدارد و راه مىرود و چون خاموش شود مىايستد . عبور مؤمنان از صراط به اندازهء نور آنهاست . بعضى از آنها به يك چشم بر هم زدن مىگذرند و بعضى مانند برق و بعضى چون ابر و برخى مانند سقوط ستاره و بعضى مانند دويدن اسب عبور مىكنند و كسى كه به\r\n\r\n\r\n","description":"","footnote":"\r\n( 75 ) حديد / 12 : نور آنها ( مردان و زنان مؤمن ) پيش رو و در سمت راستشان بسرعت حركت مىكند .\r\n","page_name":" 60 ","page_number":60},
  {"content":"\r\n\r\nاندازهء انگشت شست پايش نور به وى عطا شده چهار دست و پا راه مىرود ، بطورى كه يك دست او برزمين مىافتد و دست ديگرش را به جايى مىگيرد ؛ يك پايش برزمين مىافتد و پاى ديگرش به جايى وابسته است و آتش به اطراف بدنش مىرسد . حضرت فرمود : « پيوسته به آن حال هست تا رها شود - تا آخر حديث » . « 76 » پس با توجّه به اين روايت تفاوت ايمان مردم آشكار مىشود ، بنابراين نور ايمان مردم عوام مانند نور چراغ ، و نور برخى از آنها مانند شمع است ، و نور ايمان صدّيقان مانند نور ماه و ستارگان است ، و نور ايمان پيامبران همانند نور خورشيد است ، و همان طورى كه در نور خورشيد چهرهء كرانه‌ها با همهء گستردگىشان آشكار مىشود و در نور چراغ تنها يك گوشهء محدودى از خانه آشكار مىشود ، تفاوت شرح صدر به وسيلهء معارف و آشكار شدن ملكوت و عالم فرشتگان با همهء وسعتش براى دلهاى عارفان نيز چنين است .\r\nاز اين رو در حديث آمده است : « گفته مىشود : روز قيامت كسى كه در دل او يك مثقال ايمان ، نصف مثقال ، يك چهارم مثقال و به اندازه يك دانه جو و ذرّه‌اى ايمان باشد از دوزخ بيرون آورده مىشود » « 77 » تمام اين روايات تفاوت درجات ايمان را اعلام مىدارد . زيرا اين اندازه‌هاى ايمان مانع از ورود در دوزخ نيست و مفهوم آن اين است كه هر كس بيش از يك مثقال ايمان داشته باشد وارد دوزخ نمىشود و اگر هم وارد شود به اخراج آن فرمان داده شود . زيرا كسى كه به اندازهء سنگينى ذرّه‌اى ايمان در دل او باشد استحقاق ندارد كه براى هميشه در دوزخ بماند اگر چه در آن داخل شود .\r\nهمچنين گفتار پيامبر ( ص ) : « چيزى نيست كه از هزار عدد نظير خودش\r\n\r\n\r\n","description":"","footnote":"\r\n( 76 ) اول اين حديث را حاكم در مستدرك ، ج 2 ، ص 478 با كمى اختلاف و به سندى صحيح بر طبق شروط بخارى و مسلم ، روايت كرده و نيز ابن ابى شيبه و ابن جرير و ابن منذر و ابن ابى حاتم و ابن مردويه نقل كرده‌اند چنان كه در الدّر المنثور ، ج 6 ، ص 172 ، آمده است .\r\n( 77 ) مسلم اين حديث را با كمى اختلاف لفظى در صحيح ، ج 2 ، ص 117 روايت كرده است .\r\n","page_name":" 61 ","page_number":61},
  {"content":"\r\n\r\nبهتر باشد جز انسان يا شخص مؤمن » « 78 » ، اشاره به برترى قلب خداشناس با ايمان است زيرا اين قلب بهتر از هزار قلب مردم عوام است .\r\nخداى متعال فرمود :  وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ .  « 79 » و اين ، برترى دادن مؤمنان بر مسلمانان است و مقصود از مؤمن ، مؤمن آگاه و عارف است نه مؤمنى كه ايمانش تقليدى باشد ، و فرمود :  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ .  « 80 » مقصود خداوند در اين جا از الذّين آمنوا كسانى هستند كه ناآگاهانه خدا را تصديق كرده‌اند و آنها را از كسانى كه علم و آگاهى داده شده‌اند جدا كرده است . دليل مطلب اين است كه نام مؤمن روى مقلّد نهاده مىشود اگر چه ايمانش از روى بينش و دانش نباشد . ابن عباس  وَ الَّذِينَ أُوتُوا الْعِلْمَ دَرَجاتٍ  را تفسير كرده و گفته است : « خدا عالم را هفتصد درجه بالاتر از مؤمن بالا مىبرد كه فاصلهء ميان هر درجه به اندازهء فاصلهء ميان آسمان و زمين است » .\r\nپيامبر ( ص ) فرمود : « برترى عالم بر عابد مانند برترى من بر پايين درجه‌ترين مرد از ياران من است » . « 81 » و در روايتى است « مانند برترى ماه بر ديگر ستارگان است » . و نيز فرمود : « بيشتر بهشتيان افراد ساده لوح هستند و درجات بلند از آن خردمندان است » . « 82 » با توجّه به اين شواهد تفاوت درجات بهشتيان بر حسب تفاوت دلها و معرفتهايشان روشن مىشود از اين رو روز قيامت روز بىبهرگى و غبن است ، زيرا كسى كه از رحمت خدا محروم شده سخت زيان\r\n\r\n\r\n","description":"","footnote":"\r\n( 78 ) اين روايت را طبرانى در الكبير از سلمان به سندى صحيح روايت كرده چنان كه در الجامع الصغير آمده است .\r\n( 79 ) آل عمران / 139 : شما برتريد اگر ايمان داشته باشيد .\r\n( 80 ) مجادله / 11 : خداوند آنها را كه ايمان آورده‌اند و كسانى را كه از علم بهره دارند درجات عظيمى مىبخشد .\r\n( 81 ) ترمذى اين حديث را در سنن ، ج 10 ، ص 158 روايت كرده و در ج 1 ، ( همين كتاب ) ص 16 گذشت .\r\n( 82 ) اين روايت بدون اين زيادتى در صفحات پيش گذشت .\r\n","page_name":" 62 ","page_number":62},
  {"content":"\r\n\r\nبرده است . و آن كه مورد رحمت حق واقع شده در بالاى درجهء خود درجات بالاترى مىبيند و نگاهش به آن درجات مانند نگاه ثروتمندى است كه ده درهم سرمايه دارد به ثروتمندى نگاه مىكند كه از خاور تا باختر زمين را مالك است و بر هريك از آنها ثروتمند اطلاق مىشود ، امّا ميان آن دو بسيار تفاوت است و چه بسيار زيان و بى بهرگى است بر كسى كه بهره‌اش از آن اندك است .\r\nخداى متعال فرمود :  وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا .  « 83 »\r\n\r\nشرح شواهد دين\r\n( 1 ) بر درست بودن راه كسانى كه از طريق مجاهده ( با نفس ) معرفت به دست مىآورند و از طريق دانش آموختن و راهى كه معمول و رايج است به كسب معرفت نمىپردازند .\r\nهر انسانى كه از راه الهام و بطور ناخودآگاه چيزى بر او كشف شود ، اگر چه اندك باشد درست بودن اين راه را مىشناسد و هركس در نفس خود چنين آگاهى نيابد لازم است كه به آن ايمان بياورد ، زيرا درجهء شناخت در انسان غريزه است و از دين و داستانها و تجربه‌ها شواهدى بر قيمت آن وجود دارد . « 84 » شاهد بر اين مطلب گفتار خداوند است :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  . « 85 » بنابراين هر دانشى كه با مواظبت بر عبادت ، بدون آموختن در دل آشكار شود طريق كشف و الهام است . پيامبر ( ص ) فرمود : « هركه به آنچه مىداند عمل كند خدا علم آنچه را نمىداند به او مىدهد و در عمل كردن به آنچه مىداند موفقّش مىدارد تا سزاوار بهشت شود و هركس به آنچه مىداند عمل نكند در آنچه مىداند سرگشته شود و در آنچه عمل مىكند توفيق به دست نياورد تا سزاوار دوزخ گردد » « 86 » ، خداى متعال فرمود :\r\n\r\n\r\n","description":"","footnote":"\r\n( 83 ) اسراء / 21 : درجات آخرت و برتريهايش از اين هم بيشتر است .\r\n( 84 ) عنكبوت / 69 : و آنها كه در راه ما ( با خلوص نيّت ) جهاد كنند قطعا هدايتشان خواهيم كرد .\r\n( 85 ) عنكبوت / 69 : و آنها كه در راه ما ( با خلوص نيّت ) جهاد كنند قطعا هدايتشان خواهيم كرد .\r\n( 86 ) اين روايت به صورت زير قبلا گذشت من عمل بما علم ورثه اللّه علم مالم يعلم ، ولى بر بقيه اين روايت ( كه مؤلف ذكر كرده است ) دست نيافتم .\r\n","page_name":" 63 ","page_number":63},
  {"content":"\r\n\r\n  وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ .   « 86 » گفته شده : « خدا برايش راه بيرون شدن از اشكالات و اشتباهات را قرار مىدهد » و نيز فرمود :  يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً .  « 87 » گفته شده منظور اين است كه خدا نورى را به او عطا مىكند كه با آن ميان حق و باطل فرق بگذارد و با آن وى را از اشتباهات بيرون بياورد . از اين رو پيامبر ( ص ) در دعاى خود از خدا درخواست نور مىكرد ، و عرضه مىداشت : « بار خدايا به من نورى بده و بر نورم بيفزاى و در دلم و گوشم نورى قرا بده تا اين كه عرض كرد : در مو و پوست و گوشت و خونم نورى قرار ده » « 88 » و از آن حضرت دربارهء گفتار خداوند :  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ .  « 89 » سؤال شد كه منظور از اين شرح ( صدر ) چيست ؟ حضرت فرمود : « منظور توسعه است هر گاه نور در دل وارد شود سينه وسعت يابد و حوصله زياد شود » . پيامبر در حقّ ابن عبّاس فرمود : « بار خدايا ابن عبّاس را در دين دانايى بده و تأويل را به او بياموز . » « 90 » على ( ع ) فرمود : « چيزى كه پيامبر در نهان برايمان حديث كرده باشد جز اين حديث نيست كه خداوند سبحان درك كتابش ( قرآن ) را به بنده‌اى بدهد . » « 91 » و اين عمل آموختنى نيست ، و در تفسير گفتهء خداى متعال :  يُؤْتِي الْحِكْمَةَ مَنْ يَشاءُ .  « 92 » گفته شده كه منظور فهم قرآن است ، و خداى متعال\r\n\r\n\r\n","description":"","footnote":"\r\n( 86 ) طلاق / 2 : و هركس تقواى الهى پيشه كند خداوند راه نجاتى براى او فراهم مىكند .\r\n( 87 ) انفال / 29 : اى كسانى كه ايمان آورده‌ايد اگر از ( مخالفت فرمان ) خدا بپرهيزيد براى شما يك وسيله‌اى براى جدايى حق از باطل قرار مىدهد .\r\n( 88 ) احمد بن حنبل اين روايت را در مسند خود ، ج 1 ، ص 373 در يك حديث طولانى نقل كرده است .\r\n( 89 ) زمر / 22 : آيا كسى كه خدا سينه‌اش را براى اسلام گشاده كرده و بر فراز مركبى از نور الهى قرار گرفته است . درّ المنثور ، ج 5 ، ص 325 در قبل همين آيه با اندك تغييرى كه از ابن مردويه از عبد الله بن مسعود روايت شده رجوع كنيد .\r\n( 90 ) اين حديث را احمد در مسند خود ، ج 1 ، ص 314 ، روايت كرده است .\r\n( 91 ) در جلد دوم ( همين كتاب ) ، ص 239 گذشت .\r\n( 92 ) بقره / 269 : دانش را به هركس بخواهيد مىدهد .\r\n","page_name":" 64 ","page_number":64},
  {"content":"\r\n\r\nفرمود :  فَفَهَّمْناها سُلَيْمانَ .  « 93 » و آنچه را بر سليمان كشف شده فهم ناميده است ، و ابو دردا مىگفت : « مؤمن كسى است كه از پشت پرده‌اى نازك مىنگرد و به خدا سوگند كه خدا حق را در دلهايشان مىافكند و بر زبانهايشان جارى مىسازد . » يكى از پيشينيان گويد : « پندار مؤمن آينده گويى است . » « 94 » پيامبر ( ص ) فرمود : « از تيز هوشى مؤمن بر حذر باشيد كه او با نور خدا مىنگرد » « 95 » و گفتار خداى متعال به همين مطلب اشاره دارد :  إِنَّ فِي ذلِكَ لَآياتٍ لِلْمُتَوَسِّمِينَ .  « 96 » و نيز گفتار خداى متعال :  قَدْ بَيَّنَّا الْآياتِ لِقَوْمٍ يُوقِنُونَ .  « 97 » از پيامبر ( ص ) روايت شده كه فرمود : « دانش دو گونه است دانشى درون قلب است كه مفيد مىباشد » « 98 » از عالمى سئوال شد كه علم باطن چيست ؟ گفت : علم باطن سرّى از اسرار الهى است كه خدا در دلهاى دوستانش مىافكند كه هيچ انسان و فرشته‌اى از آن آگاه نمىباشد . پيامبر ( ص ) فرمود : « بعضى از امّت من با فرشته سخن مىگويند » « 99 » ابن عباس چنين قرائت كرده است : و ما ارسلنا من قبلك من رسول و لا نبّى و لا محدّث . « 100 » منظور از رسول و بنى صديقين است و محدث كسى است كه به او الهام مىشود و از درون دل حقايق بر او كشف\r\n\r\n\r\n","description":"","footnote":"\r\n( 93 ) انبيا / 79 : ما حكم ( واقعى ) آن را به سليمان تفهيم كرديم .\r\n( 94 ) در شرح ابن ميثم بر صد كلمه امير المؤمنين على ( ع ) ، چاپ جامعهء مدرسين قم ، ص 85 ، ظنّ العاقل كهانة ، آمده است . - م .\r\n( 95 ) بخارى در تاريخ و ترمذى در سنن از ابو سعيد و ابن عدى از ابو امامه روايت كرده چنان كه در الجامع الصغير است .\r\n( 96 ) حجر / 75 : در اين ( سرگذشت عبرت‌انگيز ) نشانه‌هايى است براى هوشياران .\r\n( 97 ) بقره / 118 : ولى ما ( به اندازهء كافى ) آيات و نشانه‌ها را براى اهل يقين روشن ساخته‌ايم .\r\n( 98 ) ترمذى حكيم در النوادر و ابن عبد البّر در العلم روايت كرده چنان كه در مختصر خود ص 90 از حديث حسن به صورت مرسل به اسناد صحيح نقل كرده و خطيب در تاريخ ( بغداد ) از روايت حسن از جابر به اسناد خوبى نقل كرده و ابن جوزى چنان كه در المغنى است آن را معلول دانسته ، و ابن ابى شيبه آن را از حسن روايت كرده چنان كه در الجامع الصغير است و نظير آن در ج اول ، ص 125 گذشت .\r\n( 99 ) به صحيح بخارى ، ج 5 ، ص 15 رجوع كنيد .\r\n( 100 ) حج / 52 : ما هيچ رسول و پيامبرى را پيش از تو نفرستاديم .\r\n","page_name":" 65 ","page_number":65},
  {"content":"\r\n\r\nمىشود نه از راه محسوسات خارجى .\r\nقرآن بصراحت مىفرمايد كه تقوا كليد هدايت و كشف است و اين علمى است كه بدون آموختن حاصل مىشود . خداى متعال مىفرمايد :  وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ .  « 101 » خداوند آيات و نشانه‌ها ( ى وجود خدا ) را به تقوا پيشگان اختصاص داده است و فرموده است :  هذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ .  « 102 » ابو يزيد و ديگران مىگفتند : عالم آن كسى نيست كه مطلبى را از كتابى حفظ مىكند و چون محفوظات خود را فراموش كرد جاهل مىشود ، بلكه عالم كسى است كه علم خود را هر وقت بخواهد بدون درس خواندن و حفظ كردن از پروردگارش مىگيرد . و اين همان عالم ربّانى است و به چنين عالمى خداى متعال اشاره فرموده است :  آتَيْناهُ رَحْمَةً مِنْ عِنْدِنا وَ عَلَّمْناهُ مِنْ لَدُنَّا عِلْماً .  « 103 » با اينكه هر علمى از پيشگاه اوست ، ليكن بعضى از علوم به وسيله آموختن مردم است و اين علم لدّنى ناميده نمىشود ، بلكه علم لدّنى علمى است كه بدون وسيله خارجى مشخّصى از درون دل گشوده مىشود . اين بود شواهدى از شرع و عقل و اگر تمام آيات و رواياتى كه در اين مورد وارد شده گرد آيد بيرون از شمار خواهد بود ، امّا مشاهدهء اين حقيقت از راه تجربه نيز بيرون از شمار است و اين حقيقت بر صحابه و تابعين و افراد بعد از آنها آشكار شده است .\r\nمىگويم : اين كشف باطنى بر امامان معصوم از اهل بيت ( ع ) بسيار به ظهور رسيده ، چنان كه در اصول كافى كلينى ( ره ) كتاب الحجّة - و كتاب بصائر الدّرجات محمّد بن حسن صفّار و كتاب الخرايج و الجرايح راوندى و كتاب كشف الغمّه اربلى و ديگر كتب تصنيف شده آمده\r\n\r\n\r\n","description":"","footnote":"\r\n( 101 ) يونس / 6 : و آنچه خداوند در آسمانها و زمين آفريده آيات ( و نشانه‌هايى ) است بر آنها كه پرهيزكارند .\r\n( 102 ) آل عمران / 138 : اين بيانى است براى عموم ، و هدايت و اندرزى است براى پرهيزكاران .\r\n( 103 ) كهف / 65 : او را مشمول رحمت خود ساخته و از سوى خود علم فراوانى به او تعليم داده بوديم .\r\n","page_name":" 66 ","page_number":66},
  {"content":"\r\n\r\nاست كه آن بزرگواران ( ع ) از اعتقادات مردم و باطن آنها به فراست ، خبر داده‌اند و در سخن گفتن آنان با خضر ( ع ) و گفتگويشان با فرشتگان و مسخّر ساختن جنيّان و فرستادن آنها براى كارهايشان و ديگر انواع كرامتها ، بسيار نقل شده است و ما پاره‌اى از آن كرامات را در كتاب اخلاق امامت از بخش عادات ، نقل كرده‌ايم . از جمله روايات نبوى در اين زمينه بدين قرار است : « علم با بسيار آموختن نيست ، بلكه علم نورى است كه خدا در دل كسى مىاندازد كه هدايت او را مىخواهد . » « 104 » « دانش نور و روشنى است كه خدا در دلهاى دوستانش مىاندازد و به زبانشان جارى مىسازد . » « 105 » « علم ، علم خداست و آن را جز به اوليا به كسى نمىدهد . » « 106 » « گرسنگى ابر دانش است و هر گاه بنده گرسنه شود از او حكمت مىبارد . » « 107 » « هركس خود را چهل بامداد براى خدا خالص سازد ، چشمه‌هاى دانش از دلش بر زبانش ظاهر شود . » « 108 » « هيچ بنده‌اى نيست مگر اين كه دل او دو چشم پنهان دارد و با آنها غيب را درك مىكند . » « 109 » « هر گاه خدا نسبت به بنده‌اى خير بخواهد دو چشم دلش را مىگشايد پس آنچه را كه از چشم ظاهريش پنهان باشد مىبيند . » « 110 » غزالى مىگويد : « اين داستانها به حال كسى كه منكر اين حقايق است نفعى\r\n\r\n\r\n","description":"","footnote":"\r\n( 104 ) از حديث عنوان بصرى از حضرت صادق ( ع ) معروف است ، به بحار الانوار ، ج 1 ، ص 68 رجوع كنيد .\r\n( 105 ) در هيچ مأخذى به آن دست نيافتم .\r\n( 106 ) اين دو حديث را در هيچ مأخذى نيافتم .\r\n( 107 ) اين دو حديث را در هيچ مأخذى نيافتم .\r\n( 108 ) اين حديث را ابو نعيم در الحليه از ابو ايّوب به سندى ضعيف روايت كرده چنان كه در الجامع الصغير است .\r\n( 109 ) مدركى براى آن نيافتم .\r\n( 110 ) بر اين حديث دست نيافتم مگر آنچه را ابو الشيخ از ابوذر به سندى ضعيف چنين روايت كرده است « اذا اراد اللّه بعبد خيرا فتح له قفل قلبه و جعل فيه اليقين و الصدق ، و جعل قلبه وعيا لما سلك فيه ، و جعل قلبه سليما و لسانه صادقا و خليقته مستقيمة و جعل اذنه سميعة و عينه بصيرة ، هر گاه خدا خير بنده‌اى را بخواهد قفل دلش را مىگشايد و در آن يقين و راستى قرار مىدهد ، دلش را پذيراى مطالبى مىكند كه در آن وارد شود ، و دلش را سالم ، زبانش را راستگو و طبيعتش را مستقيم و گوشش را شنوا و چشمش را بينا قرار مىدهد » به الجامع الصغير باب همزه رجوع كنيد .\r\n","page_name":" 67 ","page_number":67},
  {"content":"\r\n\r\nندارد مگر زمانى كه آن حقيقت را در نفس خود مشاهده كند و هركس اصل مطلب را منكر شود شرح و تفضيل آن را نيز انكار مىكند . » امّا دليل قطعى كه هيچ كس نمىتواند آن را انكار كند دو چيز است :\r\n1 - شگفتيهاى رؤياى صادقه ، زيرا به وسيلهء آن امور پنهانى كشف مىشود و هر گاه اين عمل در خواب ممكن باشد در بيدارى هم محال نخواهد بود . تفاوت خواب و بيدارى فقط در راكد بودن حواس و عدم اشتغال آن به امور محسوس است و بسا شخص بيدارى كه در فكر فرو رود و بر اثر سرگرمى به خودش ، نه مىبيند و نه مىشنود .\r\n2 - پيامبر ( ص ) از غيب و كارهاى آينده خبر داد چنان كه قرآن نيز مشتمل بر امور غيبيه است و هرگاه براى پيامبر اين كار ممكن باشد براى ديگران هم ممكن است ؛ زيرا پيامبر كسى است كه حقيقت كارها بر او كشف مىشود و به اصلاح مردم نيز مشغول است . بنابراين محال نيست كه شخصى وجود داشته باشد كه حقايق بر او كشف شود و به اصلاح مردم مشغول نباشد و چنين شخصى پيامبر نيست بلكه ولّى ناميده مىشود . پس هركس به پيامبر ايمان داشته باشد و خواب صحيح و درست را راست بداند ناچار بر او لازم است كه اعتراف كند كه قلب يك در به سوى خارج دارد كه در حواس است و يك در از درون دل بسوى ملكوت و عالم فرشتگان دارد كه باب الهام و وحى و دميدن در دل است ، و هرگاه به اين دو با هم اقرار كند نمىتواند علوم را به آموختن و از راه اسباب شناخته شده منحصر بداند ، بلكه مجاهدهء ( با نفس ) مىتواند راهى براى رسيدن به علم باشد . و اين مطلب بر حقانيّت شگفتيهاى دل و آمد و شد آن ميان عالم دنيا و عالم فرشتگان كه نقل كرديم دلالت مىكند .\r\nامّا علّت كشف شدن امور در خواب ، به صورتى كه به تعبير محتاج باشد و نيز مجسّم شدن فرشتگان به صورتهاى گوناگون براى پيامبران و اولياء از اسرار شگفتيهاى قلب است و مربوط به علم مكاشفه ، از اين رو به آنچه گفتيم اكتفا مىكنيم زيرا همين براى تشويق به مجاهده و مكاشفه خواستن به كمك جهاد كافى است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nشرح چيره شدن شيطان بر قلب با وسوسه و معناى وسوسه و علّت غالب شدن آن\r\n( 1 ) بدان كه قلب بسان گنبدى است كه درهايى دارد و از هر درى حالات بدان فرو ريزد ، يا مانند هدفى كه از اطراف تيرها به آن فرود آيد ، يا همانند آينه‌اى نصب شده است كه انواع صورتها در برابر آن قرار مىگيرد و پياپى در آن صورتى ديده مىشود و از صورت خالى نيست يا مانند حوضى است كه از نهرهاى مختلفى كه به آن سرازير است آبهايى در آن فرو مىريزد . تنها راههاى ورود اين نشانه‌ها كه در هر حال در دل تازه مىشود يا از طريق ظاهر است كه همان حواس پنجگانه است ، و يا از باطن است كه خيال ، شهوت غضب و اخلاق تركيب يافته در مزاج انسان است ، زيرا هرگاه چيزى با حواس درك شود در دل اثر مىگذارد . همچنين هرگاه بر اثر پرخورى يا قوّت مزاج شهوت بجنبد ، اثرى در قلب پديد مىآيد و اگر خود را از احساس و خيالاتى كه در نفس پديد مىآيد باز دارد اثر آن باقى مىماند ، لذا خيال از چيزى به چيزى منتقل مىشود و در نتيجه قلب از حالى به حال ديگر برمىگردد ، و مقصود اين است كه قلب همواره به وسيلهء اين عوامل در تغيير و تحوّل است . آثار ويژه‌اى كه در دل پديد مىآيد همان خواطر است ، يعنى انديشه‌ها و خاطره‌هايى است كه بر قلب عارض مىشود و آن ادراكات علمى دل است كه يا بتازگى فرا مىگيرد و يا پس از فراگيرى به ياد مىآورد آن را خواطر مىنامند زيرا پس از آن كه دل از آن غافل بوده به خاطر مىآورد ، و همين خواطر موجب تحريك اراده‌هاست زيرا نيّت و تصميم و اراده تنها پس از خطور مقصود به دل ، حاصل مىشود . پس مبدأ كارها خواطر است بنابراين خاطر است كه رغبت را تحريك مىكند و رغبت اراده را و اراده نيّت را و نيّت اعضا را به حركت در مىآورد .\r\nخواطرى كه رغبت را تحريك مىكند تقسيم مىشود به خواطرى كه به شرّ فرا مىخواند و به آخرت زيان مىرساند و خواطرى كه به خير فرا مىخواند و در\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nآخرت بهره مىرساند و دو انديشهء مختلفند و نياز به دو اسم دارند . بنابراين انديشهء ستوده الهام ناميده مىشود و انديشهء نكوهيده وسواس نام دارد ؛ و مىدانيد كه اين انديشه‌ها نو پديد است و هر نو پديدى علّت مىخواهد و هر گاه پديده‌ها گوناگون شود بر وجود علّتهاى گوناگون دلالت مىكند اين همان متوقّف بودن مسبّبات بر اسباب است كه در سنّت خدا شناخته شده است . پس هرگاه ديوارهاى خانه با نور آتش روشن شود و سقف آن تاريك و با دود سياه شود روشن است كه علّت سياهى غير از علّت روشنايى است . همچنين براى روشناييها و تاريكيهاى دل دو علّت مختلف وجود دارد : پس انديشه‌اى كه به خير دعوت مىكند فرشته و علتى كه به شر فرا مىخواند شيطان ناميده مىشود و لطفى كه دل به وسيلهء آن آمادهء قبول الهام فرشته مىشود توفيق نام دارد و آنچه با آن آماده قبول وسوسهء شيطان مىشود خوارى و گمراهى ناميده مىشود ، زيرا معانى گوناگون نياز به اسمهاى گوناگون دارد و فرشته از آفريدگان خداست كه كارش خير رساندن و افادهء دانش و كشف حقيقت و وعده دادن به خير و امر به معروف است . خدا او را آفريده و بر آن كار مسخّرش ساخته است . شيطان آفريده‌اى است كه كارش بر خلاف فرشته است ؛ به شرّ فرا مىخواند و به كارهاى زشت فرمان مىدهد و در هنگامى كه بنده‌اى همّت به كار خير مىكند او را از فقر مىترساند . از اين رو وسوسه در برابر الهام و شيطان در برابر فرشته و توفيق در برابر خذلان است و خداى متعال در گفتارش به آن اشاره دارد :  وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ .  « 111 » تمام موجودات جفت و در برابر يكديگر قرار دارند جز خداى متعال كه چيزى در برابر او نيست بلكه او حقيقتى يكتا و خالق همهء جفتهاست .\r\nبنابراين دل به طرف شيطان و فرشته كشيده مىشود . پيامبر ( ص ) فرمود :\r\n« در دل دو همدم است : همدمى از جنس فرشته كه به خير وعده دهد و حق را تصديق كند و هركس آن را بيابد بداند كه از سوى خداست و خدا را بستايد ، و\r\n\r\n\r\n","description":"","footnote":"\r\n( 111 ) ذاريات / 49 : و از هر چيز دو زوج آفريديم شايد متذكّر شويد .\r\n","page_name":" 70 ","page_number":70},
  {"content":"\r\n\r\nهمدمى از دشمن است كه به شرّ وعده مىدهد و حق را تكذيب مىكند و از خير نهى مىنمايد ، و هركس آن حالت را در خود بيابد از ( شرّ ) شيطان به خدا پناه ببرد . سپس اين آيه را تلاوت كرد :  الشَّيْطانُ يَعِدُكُمُ الْفَقْرَ ،  « 112 » تا آخر آيه . يكى از پيشينيان گويد : « اين دو همدم دو نوع تصميم به كارند كه در دل به حركت در مىآيند ؛ تصميمى از سوى خدا و تصميمى از سوى دشمن . پس خدا رحمت كند بنده‌اى را كه در برابر تصميم خود توقّف كند . اگر از خدا باشد امضا كند و اگر از دشمن باشد با آن بستيزد و به سبب كشيده شدن قلب ميان اين دو همدم است كه پيامبر خدا ( ص ) فرمود : « دل مؤمن ميان دو انگشت از انگشتان ( قدرت ) خداوند است » « 113 » و خداى سبحان منزّه از آن است كه انگشت مركبّ از گوشت و خون و استخوان داشته باشد كه به بندهايى تقسيم شود . معناى واقعى انگشت تند زير و رو كردن و قدرت بر حركت و تغيير دادن است زيرا انسان انگشت را براى انگشت بودنش نمىخواهد ، بلكه آن را براى عمل زير و رو كردن و برگرداندن مىخواهد ، و همان‌طورى كه انسان با انگشتانش كارها را انجام مىدهد خداى متعال نيز كارهايش را با مسخّر ساختن فرشته و شيطان انجام مىدهد و آن دو در زير و رو كردن دلها مسخر قدرت حقنّد ، چنان كه انگشتان شما در زير و رو كردن اجسام به فرمان شمايند ؛ و دل بر اساس سرشت بطور يكسان شايستهء قبول آثار فرشتگان و شياطين مىباشد و قبول هيچ كدام بر ديگرى ترجيح ندارد و تنها يك طرف با پيروى خواهشها و در افتادن با شهوتها يا روى گردانى و مخالفت با آنها ترجيح پيدا مىكند . پس اگر انسان از خواستهء شهوت و خشم پيروى كند شيطان به وسيلهء هوى بر انسان مسلّط مىشود و دل لانهء شيطان مىگردد ، زيرا خواهشهاى نفسانى چراگاه شيطان است و اگر با شهوتها بستيزد و آن را بر نفس خود مسّط نسازد و به خوى فرشتگان در آيد دل او قرارگاه و جاى فرود آمدن فرشتگان مىشود ، و چون هيچ قلبى از شهوت ، غضب\r\n\r\n\r\n","description":"","footnote":"\r\n( 112 ) بقره / 268 : شيطان شما را ( به هنگام انفاق ) وعده فقر مىدهد .\r\n( 113 ) اين حديث را حاكم روايت كرده چنان كه اندكى پيش گذشت .\r\n","page_name":" 71 ","page_number":71},
  {"content":"\r\n\r\nو حرص و طمع و آرزوى دراز و ديگر صفات بشرى كه از هوى سرچشمه مىگيرد ، خالى نيست ناچار هيچ قلبى از وسوسهء شيطان خالى نمىباشد . از اين رو پيامبر ( ص ) فرمود : « براى هريك از شما شيطانى است ، عرض كردند : اى پيامبر خدا آيا براى تو هم شيطانى است ؟ فرمود : آرى جز اين كه خدا به من كمك كرد و شيطان تسليم من شد و جز به كار خير مرا به كارى امر نمىكند » . « 114 » دليل اين امر اين است كه شيطان فقط به وسيلهء شهوت در وجود انسان تصرّف مىكند و خداوند به هركس كمك كند تا شهوتش را جز در موارد شايسته و به اندازهء شايسته اعمال نكند شيطان او را به بدى دعوت نمىكند از اين رو شيطانى كه به چنين شهوتى مسلّح است جز به كار خير فرمان نمىدهد .\r\nهرگاه ياد دنيا و خواهشهاى نفسانى بر دل چيره شود فرصت وسوسه براى شيطان پيدا مىشود و هرگاه قلب به ياد خدا بگرايد شيطان كوچ كند و فرصت ( وسوسه ) را از دست بدهد و فرشته و همّت ( به كار خير ) به انسان روى بياورد .\r\nبنابراين حمله ميان دو لشكر فرشته و شيطان در ميدان دل همچنان ادامه دارد تا دل براى يكى از دو لشكر فتح شود و در آن سكنا گزيند و آن را وطن خود قرار دهد و عبور لشكر دوم ( از دل ) نوعى اختلاس و ربودن است و بيشتر دلها را لشكريان شيطان فتح كرده و آن را تصاحب كرده‌اند در نتيجه پر از وسوسه‌هايى شده است كه آدمى را به برگزيدن دنيا و رها كردن آخرت فرا مىخواند : منشاء تسلّط لشكريان شيطان پيروى كردن از خواهشهاى نفسانى است و پس از آن فتح كردن دل ( براى فرشتگان ) ممكن نيست جز با تهى ساختن دل از خوراك شيطان كه شهوتها و خواسته‌هاى نفسانى است و آبادى دل به ياد كردن خداى متعال است ، زيرا ياد خدا جايگاه نشان فرشتگان است . جرير بن عبد الله عدوى گويد : به علاء بن زياد شكوه كردم كه در سينه‌ام وسوسه‌اى مىيابم گفت : سينه مانند خانه‌اى است كه دزدان بر آن عبور مىكنند ؛ اگر چيزى در خانه باشد به آن سرگرم مىشوند و گرنه مىروند و خانه را رها مىكنند . يعنى دلى كه از\r\n\r\n\r\n","description":"","footnote":"\r\n( 114 ) مسلم در صحيح ج 8 ، ص 139 از حديث ابن مسعود روايت كرده است .\r\n","page_name":" 72 ","page_number":72},
  {"content":"\r\n\r\nهوى تهى باشد شيطان در آن وارد نشود از اين رو خداى متعال فرموده :  إِنَّ عِبادِي لَيْسَ لَكَ عَلَيْهِمْ سُلْطانٌ . *  « 115 » و هركس از هوى پيروى كند بنده هوى است نه بندهء خدا . از اين رو شيطان بر او چيره مىشود ، خداى متعال مىفرمايد :  أَ فَرَأَيْتَ مَنِ اتَّخَذَ إِلهَهُ هَواهُ  « 116 » كه اشاره دارد به اين كه هواى نفس معبود و خداى اوست پس چنين شخصى اسير و بندهء هواى نفس است نه بندهء خدا .\r\nعثمان بن ابى العاص گويد : « اى رسول خدا شيطان ميان من و نماز و قرائتم مانع شد حضرت فرمود : آن شيطانى است به نام خنزب ، هرگاه او را ( در خود ) احساس كردى از او به خدا پناه ببر و سه بار از سمت چپ آب دهان بينداز .\r\nعثمان گفت : چنان كردم و خدا او را از من دور كرد » « 117 » و در حديث است كه « براى وضو شيطانى است به نام ولهان پس او به خدا پناه ببريد » « 118 » وسوسهء شيطان را از دل محو نمىكند ، مگر ياد چيزى كه غير از وسوسه باشد ؛ زيرا هرگاه ياد چيزى در دل حضور يابد آنچه قبلا در دل بوده از بين مىرود ولى هر چيزى جز ذكر خدا و آنچه به آن تعلّق دارد ممكن است جولانگاه شيطان باشد . بنابراين ذكر خداى سبحان است كه موجب امنيّت است و شيطان را در آن مجالى نيست و هيچ چيز با ضدّ خودش چاره نمىشود و ضدّ تمام وسوسه‌هاى شيطانى ذكر خدا و پناه بردن به اوست و رهايى از شيطان با حول و قوّهء الهى ميسّر است و همين است معناى : اعوذ باللّه من الشيطان الرّجيم و لا حول و لا قوّة الّا باللّه العّلى العظيم ، و جز پرهيزكاران كه بيشتر به ياد خدايند كسى قادر به اين عمل نيست و شيطان فقط در هنگام لغزش و خطا و فرصت مىيابد كه\r\n\r\n\r\n","description":"","footnote":"\r\n( 115 ) اسراء / 65 : ( امّا بدان ) تو هرگز سلطه‌اى بر بندگان من پيدا نخواهى كرد .\r\n( 116 ) جاثيه / 23 : آيا ديدى كسى را كه معبود خود را هواى نفس خويش قرار داده ؟\r\n( 117 ) مسلم در صحيح ج 7 ، ص 21 روايت كرده و نووى گويد گفتار آن حضرت « حال بينى و بين صلاتى » يعنى مانع شد كه از آن لذت ببرم و با فراغت بال در آن خاشع باشم .\r\n( 118 ) اين حديث را ابن ماجه به شمارهء 421 روايت كرده و در حاشيه آن آمده است گفتار آن حضرت « ولهان » مصدر « و له » است يعنى هرگاه سرگردانى شيطان براى به حيرت افكندن مردم متحيّر و سرگشته شود از اين رو به اين اسم ناميده شده است .\r\n","page_name":" 73 ","page_number":73},
  {"content":"\r\n\r\nدر دلها وسوسه كند ، خداى متعال مىفرمايد :  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ .  « 119 » مجاهد در معناى آيهء من شر الوسواس الخناس . « 120 » گفته است : وسوسه بر دل انسان گسترده است و هرگاه خداى سبحان را ياد كند دور شود و آرام گيرد و هرگاه از ياد خدا غافل شود بر دلش گسترده شود . پس ميان ذكر خدا و وسوسهء شيطان تنازع و حمله برقرار است همانطور كه ميان روشنى و تاريكى و شب و روز تدافع وجود دارد و به سبب همين تدافع است كه خداى متعال فرموده :  اسْتَحْوَذَ عَلَيْهِمُ الشَّيْطانُ فَأَنْساهُمْ ذِكْرَ اللَّهِ .  « 121 » در حديث است كه « شيطان بينى خود را بر روى دل آدمى مىنهد و هر گاه خدا را ياد كند آرام بگيرد و ساكت شود و اگر خدا را فراموش كند قلبش را ببلعد » . « 122 » ابن وضّاح در حديثى كه نقل كرده گويد : « هرگاه شخص به چهل سال برسد و ( از گناهان ) توبه نكند شيطان دست به صورتش مىكشد و مىگويد :\r\nپدرم قربان صورتى كه رستگار نمىشود . » « 123 »\r\n\r\nفصل : شيطان در گوشت و خون و دل آدمى نفوذ دارد\r\n( 1 ) همانطور كه شهوت آميخته با گوشت و خون آدمى است ، شيطان نيز در گوشت و خون انسان جارى است و بر تمام پيرامون دل احاطه دارد . از اين رو پيامبر ( ص ) فرمود : « براستى كه شيطان همانند خون كه در رگها جارى است در وجود انسان جريان دارد . بنابراين با گرسنگى راههاى ورود شيطان را تنگ\r\n\r\n\r\n","description":"","footnote":"\r\n( 119 ) اعراف / 201 : پرهيزكاران هنگامى كه گرفتار وسوسه‌هاى شيطان شوند به ياد ( خدا و پاداش و كيفر او ) مىافتد .\r\n( 120 ) ناس / 4 : از شرّ وسواس خنّاس .\r\n( 121 ) مجادله / 19 : شيطان بر آنها چيره شده و ياد خدا را از خاطر آنها برده است .\r\n( 122 ) اين حديث را ابن ابى الدّنيا در مكرهاى شيطان و ابو يعلى و بيهقى در الشعب از حديث انس به سندى ضعيف روايت كرده چنان كه در الجامع الصغير است .\r\n( 123 ) عراقى گويد براى حديث مأخذى نيافتم .\r\n","page_name":" 74 ","page_number":74},
  {"content":"\r\n\r\nكنيد » « 124 » و براى اين كه شهوتها دل را از همه سو در برگرفته خداى متعال از ابليس خبر مىدهد و مىفرمايد :   لَأَقْعُدَنَّ لَهُمْ صِراطَكَ الْمُسْتَقِيمَ . ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ .   « 125 » پيامبر خدا ( ص ) فرمود : « براستى كه شيطان از راههايى در كمين انسان مىنشيند . ابتدا از راه اسلام در كمين او مىنشيند و مىگويد : آيا مسلمان مىشود و دين خود و پدرانت را رها مىكنى ؟ پس نافرمانى شيطان مىكند و مسلمان مىشود آنگاه از طريق هجرت در كمين او مىنشيند و مىگويد : آيا هجرت مىكنى و سرزمين و زنانت را رها مىسازى ؟ پس نافرمانىاش مىكند و هجرت مىكند ، سپس از طريق جهاد در كمين او مىنشيند و مىگويد : با آن كه در جهاد از دست دادن جان و مال هست جهاد مىكنى كه كشته شوى و زنانت شوهر كنند و ثروتت تقسيم شود ؟ پس نافرمانى شيطان كند و به جهاد بپردازد ، پيامبر ( ص ) فرمود :\r\n« كسى كه چنين كند و بميرد بر خداست كه او را به بهشت داخل كند » . « 126 » پيامبر ( ص ) معناى وسوسه را ذكر كرده و آن همين انديشه‌هاست كه به ذهن شخص مجاهد مىآيد كه كشته مىشود و زنانش شوهر مىكنند و ديگر امورى كه او را از جهاد باز مىدارد ، و اين انديشه‌ها معلوم است ، در اين صورت وسوسه با مشاهده معلوم است و هر انديشه‌اى علّتى دارد و به اسمى نياز دارد كه آن را معرّفى كند . بنابراين نام سبب وسوسه ، شيطان است ، و هيچ انسانى از آن جدا نيست و تنها در نافرمانى و پيروى كردن از آن با يكديگر اختلاف دارند . از اين رو پيامبر ( ص ) فرمود : « براى هر انسانى شيطانى است » « 127 » و با اين نوع\r\n\r\n\r\n","description":"","footnote":"\r\n( 124 ) اين حديث را دارمى در ج 2 ، ( سنن ، ) ، ص 320 و احمد در مسند ج 3 ، ص 156 و 285 و 309 روايت كرده‌اند و جمله « فضيّقوا مجاريه با الجوع » را ندارد .\r\n( 125 ) اعراف / 16 - 17 : من بر سر راه مستقيم تو براى آنها كمين مىكنم . سپس از پيش‌رو و از پشت‌سر و از طرف راست و از طرف چپ آنها ، به سراغ آنها مىروم .\r\n( 126 ) اين حديث را نسايى در ج 6 ( سنن ) ، ص 22 ، و احمد و طبرانى و ابن حبان و بيهقى در الشعب از سبرة بن ابى فاكه روايت كرده‌اند چنان كه در الدّر المنثور ، ج 3 ، ص 73 آمده است .\r\n( 127 ) لحظه‌اى پيش گذشت .\r\n","page_name":" 75 ","page_number":75},
  {"content":"\r\n\r\nبينش معناى وسوسه ، الهام ، فرشته ، شيطان ، توفيق ، سلب توفيق روشن شد و پس از اين ( مطالب ) هركه مىخواهد در ذات شيطان بينديشد كه آيا جسمى لطيف يا جسم نيست و در صورتى كه جسم است چگونه جسم وارد بدن انسان مىشود ؟\r\nما اكنون در علم مربوط به قلب نيازى به دانستن آن نداريم ، بلكه كسى كه در اين موضوع بحث كند همانند كسى است كه مارى در لباسش وارد شود و در حالى كه دفع ضرر مار بر او لازم است سرگرم بحث از رنگ و شكل و طول و عرض مار شود و اين عين نادانى است . بنابراين از برخورد انديشه‌هايى كه انسان را به بدى وادار مىكند آگاه شدى و اين دلالت دارد كه اين تصادم و برخورد بدون ترديد علتّى دارد و معلوم شد آن محرّكى كه به بدى تحريك مىكند و بايد از او پرهيز كرد دشمن است و اينك كه دشمن را شناختى سزاوار است كه به پيكار با او بپردازى .\r\nخداى متعال در بسيارى از آيات قرآن دشمنى او ( شيطان ) را بيان فرموده تا پس از ايمان به وجود اين دشمن از او پرهيز كنى ؛ لذا فرموده است :  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ .  « 128 » و نيز فرمود :  أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ .  « 129 » پس بر بنده لازم است كه دشمن را از خود دور كند نه آن كه از اصل و تبار و محل سكونت آن بپرسد ، آرى سزاوار است كه از اسلحهء دشمن بپرسد تا بتواند آن را از خود دفع كند . اسلحهء شيطان خواهشهاى نفسانى و شهوتهاست و براى عمل كنندگان همين بس است .\r\nامّا شناخت ذات شيطان و حقيقت فرشتگان محلّ تاخت و تاز عارفانى است كه با شتاب وارد علم مكاشفه شده‌اند و در علم معامله نيازى به شناخت آن\r\n\r\n\r\n","description":"","footnote":"\r\n( 128 ) فاطر / 6 : مسلما شيطان دشمن شماست او را دشمن خود بدانيد ، او فقط حزبش را دعوت مىكند كه اهل آتش سوزان ( جهنّم ) باشند !\r\n( 129 ) يس / 60 : آيا با شما عهد نكردم اى فرزندان آدم ! كه شيطان را پرستش نكنيد كه او براى شما دشمن آشكارى است ؟\r\n","page_name":" 76 ","page_number":76},
  {"content":"\r\n\r\nنيست ؛ آرى لازم است همين مقدار بداند كه خواطر و انديشه‌ها به چند بخش تقسيم مىشود : انديشه‌اى كه مىدانيم آدمى را به شرّ مىخواند و بر كسى پوشيده نيست كه اين وسوسه است و انديشه‌اى كه انسان به يقين مىداند آدمى را به كار خير دعوت مىكند و بدون ترديد اين انديشه الهام است ، و ديگر خواطرى است كه انسان در آن ترديد دارد كه آيا اين ، آهنگ فرشته است يا شيطان زيرا يكى از مكرهاى شيطان اين است كه شرّ را خير وانمود مىكند و تشخيص آن دشوار است و بيشتر مردم به وسيلهء اين ( اشتباه ) هلاك مىشوند . شيطان وقتى نمىتواند آدمى را به شرّى كه آشكار است فرا بخواند شرّ را به صورت خير جلوه مىدهد . چنان كه به دانشمند از راه اندرز مىگويد : به مردم نمىنگرى كه از نادانى مرده‌اند ، و بر اثر غفلت رو به هلاكت ، و مشرف به دوزخند . آيا به بندگان خدا رحم نمىكنى تا آنها را با پند و موعظه‌ات از مهلكه نجات دهى ، در حالى كه خداوند به لطف خود دلى بينا و زبانى گويا و لهجه‌اى پسنديده به تو عطا فرموده است پس چگونه ناسپاسى مىكنى و خود را در معرض خشم او قرار مىدهى و از انتشار دانش خود و دعوت آفريدگان خدا به راه راست خوددارى مىكنى ؟ همواره اين مطالب را در نفس او استوار مىسازد و با لطايف الحيل او را وادار مىكند كه به پند دادن مردم بپردازد و پس از آن او را به خود آرايى و الفاظ نيكو و اظهار خير كردن وا مىدارد و به او مىگويد : اگر چنين نكنى سخنت در دلهاى آنان نمىنشيند و به حق هدايت نمىشوند و اين كار را پىدرپى انجام مىدهد و در اثناى موعظه او را بر ريا كارى و مقبول مردم شدن و لذّت مقام و عزّت يافتن به داشتن دانش و پيروان بسيار و تحقير مردم فرا مىخواند و با اظهار خير خواهى آن بيچاره را به تدريج به مهلكه مىافكند پس اين دانشمند به سخنرانى مىپردازد در حالى كه مىپندارد كار خير مىكند با آن كه قصد او مقام و مقبول خلق شدن است و بدين سبب هلاك مىشود ، در حالى كه مىپندارد كه در پيشگاه الهى مقامى دارد ؛ با آن كه او در نزد خدا از كسانى است كه رسول خدا دربارهء آنها فرموده است : « خدا اين دين را به وسيلهء\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nكسانى تأييد مىكند كه بهره‌اى از خير ندارند » « 130 » و نيز فرموده « همانا خدا اين دين را به وسيله مرد تبهكار تأييد مىكند » . « 131 » از اين رو روايت شده كه ابليس براى عيسى مسيح ( ع ) مجسّم شد و به او گفت : بگو لا إله الّا اللّه . حضرت فرمود : سخن حقّى است ولى به گفتهء تو آن را نمىگويم ، زيرا براى شيطان در پوشش خير نيز نيرنگهايى است و شيطان از اين نوع نيرنگها بسيار دارد و با آن نيرنگها عالمان و عابدان و زاهدان و درويشان و ثروتمندان و ديگر طبقات مردم را كه از شرّ آشكار بدشان مىآيد و راضى نمىشوند در گناهان آشكار فرو روند ، هلاك مىكند .\r\nبه زودى مقدارى از حيله‌هاى شيطان را در كتاب غرور از آخر همين بخش بيان خواهيم كرد ، شايد اگر روزگار به ما فرصتى دهد كتابى در خصوص مكرهاى شيطان به نام تلبيس ابليس تصنيف كنيم زيرا اكنون نيرنگهاى او در ميان شهرها و بندگان ( خدا ) بويژه در اعمال ( عبادى ) و مذهبها منتشر شده تا آنجا كه از كارهاى خير فقط اسمى باقى مانده است . تمام اينها اقرارى است به وجود مكرها و حيله‌هاى شيطان . پس بر بنده لازم است در برابر هر خاطره‌اى درنگ كند تا بداند كه راه راه شيطان است يا فرشته و با نور بصيرت در آن دقّت كند نه به دلخواه طبع خود و جز با دانش بسيار و نور تقوا از آن حيله‌ها آگاه نمىشود چنان كه خداى متعال فرموده :  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا  ( يعنى به نور علم رجوع مىكنند )  فَإِذا هُمْ مُبْصِرُونَ  . يعنى اشكال بر آنها آشكار مىشود . امّا كسى كه نفس را به تمرين تقوا وادار نكند طبيعت او متمايل مىشود كه تسليم حيله‌هاى شيطان شود و از خواهشهاى نفسانى پيروى كند و بسيار به اشتباه افتد و بسرعت هلاك شود ، در حالى كه خودش\r\n\r\n\r\n","description":"","footnote":"\r\n( 130 ) اين حديث را ابن حبان در صحيح خود و نسايى از سنن ، و احمد و طبرانى در الكبير از ابو بكره روايت كرده‌اند چنان كه در الجامع الصغير آمده است .\r\n( 131 ) اين حديث را احمد در مسند خود ، ج 2 ، ص 309 روايت كرده و پيش از اين گذشت و بخارى آن را از ابو هريره روايت كرده است .\r\n","page_name":" 78 ","page_number":78},
  {"content":"\r\n\r\nنمىفهمد . در مورد چنين افرادى خداى متعال فرموده است :  وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ  « 132 » در تفسير آيه گفته شده منظور كارهايى است كه گمان مىكند آنها حسنات است ، در حالى كه سيّئات و گناهان است . دشوارترين انواع علوم مربوط به قلب ، آگاه شدن از نيرنگهاى نفس و حيله‌هاى شيطان است ، و اين آگاهى بر هر بنده‌اى واجب است ، حال آن كه مردم نسبت به آن بىتفاوتند و سرگرم علومى مىشوند كه وسوسه آنها بيشتر و شيطان بر آنها چيره مىشود و دشمنى شيطان و راه پرهيز از او را از ياد مىبرند . انسان از وسوسهء زياد رهايى نمىيابد مگر آن كه درهاى انديشه‌هاى برونى يعنى حواس پنجگانه و درونى يعنى شهوتها و دلبستگيهاى دنيا را مسدود سازد و در خانه‌اى تاريك خلوت كند كه باب حواس مسدود باشد و از ثروت و اهل و عيال كناره گيرد تا راههاى وسوسهء درونى كم شود و اگر چنين كند باز هم راههاى وسوسهء درونى از طريق خيالاتى كه وارد قلب مىشود باقى است و جز با مشغول ساختن دل به ياد خدا اين وسوسه‌هاى خيالى دفع نمىشود ؛ پس شيطان همواره با دل در پيكار است و آن را از ياد خدا باز مىدارد از اين رو ناچار بايد با او مبارزه كرد و اين مبارزه جز به مردن پايان نمىپذيرد ، زيرا هر كسى تا زنده است از شرّ شيطان رها نمىباشد . آرى گاه عواملى نيرومند در اختيار انسان است به گونه‌اى كه مطيع شيطان نمىشود و با جهاد حيلهء شيطان را دفع مىكند ولى هرگز تا خون در رگهايش جارى است از جهاد بىنياز نخواهد بود ؛ زيرا آدمى تا زنده است درهاى ( ورود ) شيطان به دلش گشوده است و بسته نمىشود . اين درها شهوت ، غضب ، حسد ، طمع ، آزمندى و ديگر صفات رذيله است چنان كه شرحش خواهد آمد .\r\nتا زمانى كه در ( ورود شيطان ) باز است و دشمن ( شيطان ) در بى خبرى نيست جز با مبارزه و پاسدارى ( شرّ او ) دفع نمىشود . مردى به يكى از پيشينيان\r\n\r\n\r\n","description":"","footnote":"\r\n( 132 ) زمر / 47 : در آن روز اعمال بدى را كه انجام داده‌اند براى آنها ظاهر مىشود و آنچه را استهزا مىكردند بر آنها واقع مىگردد .\r\n","page_name":" 79 ","page_number":79},
  {"content":"\r\n\r\nگفت : آيا ابليس مىخوابد ؟ او لبخند زد و گفت : اگر مىخوابيد از شرّ او راحت بوديم . در اين صورت مؤمن از شرّ شيطان رهايى ندارد . آرى براى تضعيف و دفع او راهى وجود دارد ، چنان كه پيامبر ( ص ) فرمود : « براستى مؤمن شيطان خود را ناتوان و لاغر مىكند چنان كه شما شترتان را در مسافرت ضعيف و فرسوده مىكنيد » « 133 » ابن مسعود گفته است : شيطان مؤمن لاغر است .\r\nقيس بن حجّاج گفته است : شيطانم به من گفت : من وارد بدنت شدم در حالى كه به اندازهء گوسفندى بودم و اكنون به اندازهء گنجشكم ، گفتم : دليلش چيست ؟ گفت :\r\nمرا با قرآن آب مىكنى ، بر تقوا پيشگان دشوار نيست كه با پاسدارى از درهاى ظاهرى ( ورود شيطان ) و راههاى آشكارى كه منجّر به گناهان ظاهر مىشود درهاى ورود شيطان را ببندند و تنها در راههاى دشوار اين مبارزه مىلغزند ، زيرا اينان به آن راهها دست نمىيابند تا از آنها پاسدارى كنند ، چنان كه در فريب خوردن علما و واعظان اشاره كرديم . آنچه مشكل است اين است كه راههاى شيطان به دل ( انسان ) بسيار ، امّا راه ورود فرشتگان يكى است و اين در ورودى با آن درهاى بسيار اشتباه مىشود . مثل بنده در اين مورد مانند مسافرى است كه در شب تاريك در بيابانى بماند كه راههاى بسيار و صعب العبور دارد و جز با چشم بينا و طلوع خورشيد تابان ممكن نيست از آن رها شود . چشم بينا در اين جا همان دلى است كه به تقوا روشن باشد و خورشيد تابان همان دانش بسيارى است كه از كتاب خدا و سنت پيامبرش ( ص ) فراهم شود و با انسان با\r\n\r\n\r\n","description":"","footnote":"\r\n( 133 ) اين حديث را احمد در مسند و ابن ابى الدنيا در مكائد الشيطان از ابو هريره روايت كرده چنان كه در الجامع الصغير آمده است ، و شريف رضى آن را در المجازات النبويّه ، ص 264 ، نقل كرده و گفته است : اين استعاره و كنايه است و مقصود اين است كه مطيع ساختن مؤمن بر شيطان دشوار است و مؤمن به وسوسه‌هاى شيطان گوش نمىدهد و در معرض هوا حبس آن قرار نمىگيرد ، چون به دين خود چنگ مىزند ، و با بهشت يقين خود بر او غالب آيد ، بنابراين شيطان مؤمن همواره بر اثر ستيز مداوم با مؤمن براى مطيع ساختن او و كشيدن مهار وى خسته است پس حضرت چنين تشبيه كرده كه شيطان مؤمن را در پناه بردن به گمراهيهاى او معيوب نمىسازد و با فرسوده كردن شتر خود در سفر در صورتى كه طولانى شود و توانش كم گردد و خلقش نيكو باشد از پيروى شيطان خوددارى مىكند .\r\n","page_name":" 80 ","page_number":80},
  {"content":"\r\n\r\nاين دو وسيله به راههاى دشوار ( بيابان طبيعت ) هدايت مىشود و گرنه راههاى اين بيابان بسيار است و دشوار . عبد الله بن مسعود گويد : « روزى پيامبر خدا ( ص ) خطى ترسيم كرد » و فرمود : اين راه خداست سپس خطهايى از چپ و راست آن ترسيم كرد و فرمود : اين راهها راههاى شيطان است و در هر راهى شيطانى است كه ( آدمى را ) به آن راه دعوت مىكند . آنگاه اين آيه را تلاوت فرمود :  وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ .  « 134 » يعنى از آن خطوط ( شيطان ) نرويد . پس پيامبر خدا ( ص ) كثرت راههاى شيطان را بيان فرموده است .\r\nما نمونه‌اى از راههاى دشوار شيطان را ياد آور شديم كه از آن راهها عالمان و عابدانى كه خود را از گناهان و شهوتها نگاه مىدارند ، مىفريبد و اينك نمونه‌اى از راههاى آشكار شيطان را يادآور مىشويم كه ( بر هيچ كس ) پوشيده نيست جز اين كه انسان مجبور مىشود از آن راه برود ، چنان كه از پيامبر ( ص ) روايت شده كه فرمود : در ميان بنى اسرائيل راهبى بود پس شيطان پيش كنيزى مىآمد و گلويش را سخت بفشرد و در دل خاندانش انداخت كه دواى او در دست آن راهب است . پس بيمار را نزد آن راهب آوردند و او مريض را نپذيرفت . امّا همچنان از او تقاضا كردند تا او را پذيرفت . كنيز در نزد راهب بود تا درمانش كند . پس شيطان نزدش آمد و وسوسه كرد و نزديكى كردن با كنيز را در نظرش آراست و همچنان وسوسه مىكرد تا با او نزديكى كرد و از راهب باردار شد . پس او را وسوسه كرد و گفت : به زودى رسوا مىشوى خاندان كنيز پيش تو مىآيند . بنابراين او را بكش و اگر خاندانش آمدند بگو مرده\r\n\r\n\r\n","description":"","footnote":"\r\n( 134 ) انعام / 153 : اين راه مستقيم من است از آن پيروى كنيد و از راههاى مختلف ( و انحرافى ) پيروى نكنيد كه شما را از راه حق دور مىسازد اين چيزى است كه خداوند شما را به آن سفارش مىكند تا پرهيزگار شويد . حديث را احمد و عبد بن حميد ، نسايى ، بزار ، ابن منذر ، ابن ابى حاتم ، ابو الشيخ ، ابن مردويه و حاكم روايت كرده‌اند و از ابن مسعود آن را صحيح دانسته چنان كه در الدّر المنثور ، ج 3 ، ص 55 - 56 آمده است .\r\n","page_name":" 81 ","page_number":81},
  {"content":"\r\n\r\nاست ، پس او را كشت و دفنش كرد . شيطان نزد خاندان كنيز آمد و آنها را وسوسه كرد و در دلهايشان افكند كه راهب او را باردار كرده سپس كشته و دفنش كرده است . پس خانوادهء كنيز نزد راهب آمده و از حال دخترشان پرسيدند . راهب گفت : مرده است پس شيطان در دلشان افكند كه در نزد راهب مدفون است . پس جستجو كردند و او را كشته يافتند . در اين حال شيطان پيش راهب آمد و گفت : من بودم كه كنيز را گرفتم و در دل خانواده‌اش افكندم . پس از من اطاعت كن تا رها شوى و تو را از دست آنها خلاص كنم راهب گفت : به چه چيز اطاعت كنم ؟ گفت : بر من دو سجده كن . راهب بر شيطان دو سجده كرد . پس به راهب گفت : من از تو بيزارم و اين همان ( قضيه ) است كه خداى متعال فرموده :  كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ .  « 135 » اينك به حيله‌گرى شيطان و مجبور ساختن راهب به اين گناهان كبيره بينديش كه تمام آن گناهان بر اثر اطاعت از شيطان در قبول كردن آن كنيز براى درمان بود و كار آسانى هم بود و بسا كه صاحب اين كار ( راهب ) گمان داشت كه كار خوب و حسنه‌اى است و شيطان آن كار را در دل راهب همراه با خواستهء نفسانى پنهان ، نيكو جلوه مىداد و همانند كسى كه به كار خير رغبت دارد پيش مىآمد پس از آن كار را از اختيار او بيرون آورده و بعضى از گناهان او را به گناه ديگرى وا مىدارد ، بطورى كه راه فرارى برايش نمىماند ، پس به خدا پناه مىبريم از ضايع ساختن آغاز كارها و پيامبر ( ص ) به فرمودهء خود به اين مطلب اشاره دارد : « هركس پيرامون قرقگاه بچرخد ممكن است در آن بيفتد » . « 136 »\r\n\r\n\r\n","description":"","footnote":"\r\n( 135 ) حشر / 16 : كار آنها همچون شيطان است كه به انسان گفت كافر شو ( تا مشكلات تو را حل كنم ) اين حديث را ابن ابى حاتم از طريق عوفى از ابن عباس روايت كرده چنان كه در الدّر المنثور ج 6 ، ص 199 آمده است .\r\n( 136 ) اين حديث را بخارى به لفظ « من يرتع حول الحمى يوشك ان يوقعه ، هركس اطراف قرقگاه بچرخد احتمال افتادن در آن مىرود » از نعمان بن بشير روايت كرده و شريف رضى در المجازات النبويّه ، ص 81 ، با اين عبارت نقل كرده است « فمن ارتع حول الحمى كان قمنا ان يرتع فيه ، هركه پيرامون قرقگاه بچراند سزاوار است كه در آن بيفتد » .\r\n","page_name":" 82 ","page_number":82},
  {"content":"\r\n\r\n\r\nشرح راههاى ورود شيطان به دل\r\n( 1 ) لازم است بدانى كه قلب همانند دژى است و شيطان دشمنى است كه قصد ورود به اين دژ و تسلّط بر آن دارد و هيچ كس نمىتواند دژ را از ( ورود ) دشمن نگاه دارد مگر آن كه از درهاى دژ و راههاى ورودى و رخنه‌هايش پاسدارى كند تا دشمن وارد نشود و تنها كسى توان اين كار را دارد كه درهاى دژ را بشناسد . نگاهدارى دل از تبهكارى شيطان واجب است و بر هر بندهء مكلّفى لازم و مقدّمهء واجب واجب است و دفع شيطان كه واجب است ممكن نيست مگر با شناخت راههاى ورود آن ( مقدمهء واجب ) . بنابراين شناخت راههاى ورود شيطان نيز واجب مىشود و راههاى ورود شيطان و درهاى آن صفات بنده است كه متعدّدند ولى ما به درهاى مهّم آن اشاره مىكنيم آن راههاى ورودى حكم دروازه‌هايى را دارد كه اگر لشكريان فراوان شيطان بخواهند وارد شوند گنجايش آنها را دارد .\r\nيكى از آن درهاى بزرگ حرص و حسد است . پس هرگاه بنده به چيزى حريص باشد حرص او را كر و كور مىكند . پيامبر ( ص ) فرمود : « اگر چيزى را دوست بدارى تو را كر و كور مىكند » . « 137 » نور بصيرت همان است كه راههاى ورود شيطان را مىشناسد ، و چون پردهء حرص يا حسد آن را بپوشاند نمىبيند و شيطان فرصت پيدا مىكند و در نظر شخص حريص تمام كارهايى كه او را به خواسته‌اش مىرساند نيكو جلوه مىدهد ، اگر چه زشت و ناپسند باشند ، روايت شده كه وقتى نوح ( ع ) بر روى دريا حركت مىكرد و در كشتى از هر جاندارى دو جفت برد ، چنان كه از طرف خدا مأمور شده بود در كشتى پيرمردى را ديد كه او را نمىشناخت . پس به او گفت : چه چيز انگيزهء ورودت شد ؟ گفت وارد شدم كه دلهاى يارانت را در اختيار گيرم تا دلهايشان با من و بدنهايشان با تو باشد ، نوح ( ع ) گفت : اى دشمن خدا از كشتى بيرون شو كه تو راندهء درگاه\r\n\r\n\r\n","description":"","footnote":"\r\n( 137 ) اين حديث را ابو داود در سنن ، ج 2 ، ص 627 روايت كرده است .\r\n","page_name":" 83 ","page_number":83},
  {"content":"\r\n\r\nخدايى ، ابليس به او گفت : پنج چيز است كه مردم به سبب آن هلاك شده‌اند سه چيز را برايت مىگويم ولى دو تا را نمىگويم . خدا به نوح ( ع ) وحى كرد كه به آن سه نيازى ندارى به او دستور بده آن دو را برايت بگويد . نوح به شيطان گفت :\r\nآن دو چيست ؟ « گفت : دو چيزى است كه در مورد آن دو مرا دروغگو نخوانى و با من مخالفت نكنى . مردم را حرص و حسد هلاك ساخته است من به وسيلهء حسد لعنت شدم و شيطانى رانده شدم . امّا حرص ، تمام ( نعمتهاى ) بهشت بر آدم مباح شد و من به وسيلهء حرص وى به حاجتم رسيدم ( و او را گمراه كردم ) » . « 138 » يكى از درهاى مهّم ورود شيطان ، خشم و شهوت است : خشم عقل را تضعيف مىكند و هرگاه لشكر عقل ضعيف شد ، لشكر شيطان حمله مىكند ، و هر زمان كه انسان خشمگين شود شيطان با او بازى مىكند چنان كه كودك با توپ بازى مىكند . روايت شده كه ابليس موسى ( ع ) را ملاقات كرد و گفت :\r\n« اى موسى تو كسى هستى كه خدا تو را به رسالت خويش برگزيده و با تو سخن گفته است ، و من آفريده خدايم ، گناه كرده‌ام و مىخواهم توبه كنم . در پيشگاه پروردگار از من شفاعت كن كه توبه‌ام را بپذيرد . موسى گفت : آرى چنين خواهم كرد موسى خداى را خواند . خداوند فرمود : موسى حاجتت را برآوردم به شيطان دستور بده به قبر آدم سجده كند . موسى ( ع ) ابليس را ديد و به او گفت : مأمور شدى به قبر آدم سجده كنى تا خدا توبه‌ات را بپذيرد . پس تكبّر كرد و به خشم آمد ، و گفت : در حال زنده بودن به آدم سجده نكردم ، حال كه مرده است سجده كنم ؟ آنگاه به موسى گفت : اى موسى در برابر اين شفاعتى كه از من در پيشگاه پروردگار كردى حقّى بر من دارى . در سه مورد از من غافل مشو تا هلاك نشوى : 1 - در هنگام خشم زيرا روح من در دل تو و چشمم در چشم توست و همچون خون در بدنت جريان دارم 2 - هنگامى كه با لشكر ( دشمن ) برخورد مىكنى از من غفلت نكن زيرا من در آن وقت نزد آدميزاده مىآيم و او را به ياد\r\n\r\n\r\n","description":"","footnote":"\r\n( 138 ) اين حديث را ابن ابى الدّنيا در مكائد الشيطان و ابن عساكر از ابن عمر روايت كرده چنان كه در الدر المنثور ، ج 3 ، ص 323 آمده است .\r\n","page_name":" 84 ","page_number":84},
  {"content":"\r\n\r\nفرزندان و عيال و خاندانش مىاندازم تا به دشمن پشت كند ( جهاد را ترك كند ) 3 - از همنشينى با زن نامحرم بپرهيز ، زيرا من پيك او در نزد توأم و پيك تو در نزد او » « 139 » شيطان در اين گفتار به شهوت ، خشم و حرص اشاره كرده است زيرا فرار از جنگ بر اثر حرص دنياست و منشاء سرپيچى كردن از سجدهء بر آدم حسد بود كه از بزرگترين راههاى ورود شيطان است . يكى از پيامبران ( ع ) به شيطان گفت : به وسيلهء چه گناهى بر آدميزاده غالب مىشوى ؟\r\nگفت : در موقع خشم و خواسته‌هاى نفسانى او را مىگيرم .\r\nشيطان بر راهبى آشكار شد . راهب به او گفت : كدام خوى آدميزاده بيشتر به تو كمك كند ؟ گفت : تندى و خشونت ، زيرا بنده هرگاه تند شود او را زير و رو مىكنم ، چنان كه كودكان توپ را زير و رو مىكنند . گفته شده كه شيطان مىگويد : چگونه آدميزاده مىتواند مرا مغلوب سازد ؟ در حالى كه هر گاه خشنود باشد مىآيم و در قلبش جا مىگيرم ، و هرگاه خشمگين شود به درون سر او مىپرم .\r\nديگر از راههاى مهّم ورود شيطان علاقهء به آراستگى لباس و اثاث و خانه است . شيطان هرگاه اين علاقه را در دل آدمى ببيند در آن تخم مىگذارد و جوجه مىكند . پس همواره شيطان او را به آباد كردن خانه و تزيين سقف و ديوارها و توسعهء بناهاى آن فرا مىخواند و نيز به آراستگى لباس و مركبها دعوت مىكند و در طول عمرش او را به فرمان خويش در مىآورد و هرگاه او را به اين امور گرفتار ساخت ديگر نيازى ندارد كه نزد او برگردد ، زيرا يكى از اين دلبستگيها او را به دلبستگى ديگر فرا مىخواند و همچنان ادامه مىيابد تا اجلش برسد و بميرد در حالى كه راه شيطان و پيرو او مىباشد . از اين روست كه بيم مىرود فرجام كار آدمى به كفر انجامد . از بد فرجامى به خدا پناه مىبريم .\r\nديگر از درهاى مهّم ورود شيطان سير شدن از غذاست ، اگر چه حلال و پاك\r\n\r\n\r\n","description":"","footnote":"\r\n( 139 ) اين حديث را ابن ابى الدنيا در مكائد الشيطان از ابن عمر روايت كرده چنان كه در الدّر المنثور ، ج 1 ، ص 51 ، و ج 14 ، بحار الانوار ، ص 634 آمده است .\r\n","page_name":" 85 ","page_number":85},
  {"content":"\r\n\r\nباشد . سيرى شهوت را كه اسلحهء شيطان است تقويت مىكند . روايت شده كه ابليس بر يحيى ( ع ) ظاهر شد يحيى ( ع ) ديد كه همه نوع قفل به همراه دارد ، لذا به شيطان گفت : اى ابليس اين قفلها چيست ؟ گفت : اينها شهوتهاست كه آدمى زاده را به آن گرفتار مىكنم . گفت : براى من هم قفلى هست ؟ گفت : بسا باشد كه از غذا سير شوى پس تو را نسبت به نماز و ياد خدا سنگين ( و بى ميل ) مىسازم . يحيى گفت : آيا قفل ديگرى هم هست ؟ شيطان گفت نه . يحيى گفت :\r\nخدا را بر خود گواه مىگيرم كه هرگز شكمم را پر از غذا نكنم . ابليس گفت : من نيز خدا را شاهد مىگيرم كه هرگز مسلمانى را نصيحت نكنم . « 140 » ديگر از راههاى مهم ورود شيطان طمع داشتن از مردم است . پس هر گاه طمع بر دل غالب آيد پيوسته شيطان او را وا مىدارد كه نسبت به شخص مورد طمع خود نمايشها و حيله‌گريها كند تا شخص مورد طمع معبود او شود و پيوسته به فكر جلب دوستى اوست و از هر درى وارد مىشود تا به هدف خود برسد و كمترين حالات او ثناگويى شخص مورد طمع است به صفاتى كه در او نيست لذا ، با وى چاپلوسى كرده تا آن‌جا كه نسبت به او امر به معروف و نهى از منكر نكند .\r\nصفوان بن سليم روايت كرده كه ابليس براى عبد الله بن حنظله مجسّم شد و گفت : اى پسر حنظله مطلبى را كه به تو مىآموزم حفظ كن او گفت : مرا بدان نيازى نباشد . شيطان گفت : بينديش اگر سخنى كه مىگويم خير بود بپذير و اگر شرّ بود نپذير . اى پسر حنظله جز خدا از هيچ كس چيزى مخواه و بينديش كه در حال خشم چه حالى دارى .\r\nديگر از درهاى مهّم ورود شيطان شتاب و پايدار نبودن در كارهاست ، پيامبر خدا ( ص ) فرمود : « شتاب كار شيطان است و درنگ كار خداست » « 141 » خداى\r\n\r\n\r\n","description":"","footnote":"\r\n( 140 ) اين حديث را ابن الشيخ در مجالس خود مفصّلتر روايت كرده است به بحار الانوار ، ج 14 ، ص 620 رجوع كنيد .\r\n( 141 ) اين حديث را ترمذى روايت كرده چنان كه در كنوز الحقايق مناوى باب العين چنين آمده است « العجلة من الشيطان و الاناءة من اللّه ، شتاب از شيطان و آرامش و تأنى از خداست » .\r\n","page_name":" 86 ","page_number":86},
  {"content":"\r\n\r\nمتعال فرموده :  خُلِقَ الْإِنْسانُ مِنْ عَجَلٍ .  « 142 » و فرمود :  وَ كانَ الْإِنْسانُ عَجُولًا  « 143 » و به پيامبرش ( ص ) فرمود :  وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ .  « 144 » اين نهى از شتاب براى آن است كه كارها را بايد پس از بينش و شناخت انجام داد و بينش نياز به فرصت و تأمّل دارد و شتاب مانع از آن مىشود . بنابراين در هنگام عجله شيطان از جايى كه معلوم نمىشود شرّ خود را ترويج مىكند . روايت شده كه چون عيسى ( ع ) متولّد شد شياطين نزد ابليس آمدند و گفتند : سرهاى بتها به زير افكنده شده ابليس گفت : اين پديده‌اى است كه در جاى شما پديد آمده پس پريد و مشرق و مغرب را دور زد و چيزى نيافت . آنگاه ديد كه عيسى ( ع ) متولّد شده است ، و فرشتگان پيرامون او را گرفته‌اند . پس به سوى شياطين برگشت و گفت : شب گذشته پيامبرى متولّد شده است . هرگز هيچ زنى حامله نشده و وضع حمل نكرده مگر اين كه من حاضر بوده‌ام جز اين زن و كودك . پس از امشب به بعد از پرستيده شدن بتها نوميد شويد ولى به آدميزادگان از راه عجله و سبكى درآييد .\r\nديگر از درهاى مهّم ورود شيطان سكّه‌هاى نقره و طلا و ديگر انواع ثروتهاست كه عبارتند از متاع بىارزش دنيا و لوازم زندگى ، چهار پايان ، زمينهاى زراعتى ، و هر چه زايد بر نياز و مقدار روزى باشد محّل استقرار شيطان است .\r\nزيرا كسى كه خوراكش همراهش باشد دل آسوده است . پس اگر مثلا در راه صد دينار بيابد از دلش صد خواسته برانگيزد كه هر خواسته‌اى نياز به صد دينار دارد . و تنها صد دينار ( پيدا شده ) او را كفايت نمىكند بلكه به نهصد دينار ديگر نياز دارد ، در حالى كه پيش از داشتن صد دينار بىنياز بود و اكنون كه صد دينار پيدا كرده خود را بىنياز مىپندارد در حالى كه به نهصد دينار ديگر محتاج است تا با آن خانه‌اى بخرد و تعميرش كند و كنيزى بخرد و لوازم منزل و\r\n\r\n\r\n","description":"","footnote":"\r\n( 142 ) انبياء / 37 : انسان از عجله آفريده شده .\r\n( 143 ) اسراء / 11 : انسان همواره عجول است .\r\n( 144 ) طه / 114 : و نسبت به قرآن عجله مكن پيش از آن كه وحى آن بر تو تمام شود .\r\n","page_name":" 87 ","page_number":87},
  {"content":"\r\n\r\nلباسهاى گرانبها تهيّه كند و تمام اينها چيز ديگرى مىطلبد كه در خور آن است و براى آن پايانى نيست . پس در هاويه‌اى مىافتد كه آخر آن ژرفاى دوزخ است و جز آن پايانى ندارد .\r\nثابت گويد : چون پيامبر ( ص ) برانگيخته شد ابليس به شيطانهايش گفت :\r\nحادثه‌اى روى داده است بنگريد چيست ؟ پس برفتند سپس آمدند و گفتند :\r\nنمىدانيم . ابليس گفت : من آن خبر را برايتان مىآورم پس رفت و آمد و گفت :\r\nمحمد ( ص ) برانگيخته شده است . پس شياطين خود را نزد اصحاب پيامبر ( ص ) مىفرستاد و آنها نااميد بر مىگشتند و مىگفتند : هرگز گروهى را مانند اينان نديده‌ايم به آنها برخورد مىكنيم پس براى نماز به پا مىخيزند و اثر برخورد ما را محو مىكنند ابليس گفت : به آنان مهلت دهيد باشد كه در زندگى دنيا وسعت يابند آنجاست كه شما در مورد آنها به حاجت خود خواهيد رسيد . « 145 » روايت شده كه عيسى ( ع ) سنگى را متكّاى خويش قرار داد . پس ابليس بر او گذشت و گفت : اى عيسى به دنيا مايل شدى سنگ را از زير سرش برداشت و به دور افكند ، و گفت : اين سنگ با دنيا از آن تو باشد در حقيقت كسى كه مالك سنگى شود تا در هنگام خفتن متكاى خود قرار دهد مالك چيزى در دنيا شده كه ممكن است با آن شيطان بر او چيره شود ، زيرا كسى كه مثلا در شب براى نماز برمىخيزد هرگاه در نزديكش سنگى باشد كه آن را متكاى خويش قرار دهد شيطان ممكن است همواره او را به خوابيدن و متكّا ساختن آن سنگ فرا بخواند و اگر همان سنگ نباشد استراحت و رغبت به خواب به دلش خطور نمىكند . اين است نتيجهء داشتن يك سنگ پس چگونه باشد حال كسى كه مخدّه‌هاى گسترده و فرشهاى پهن شده و تفريحگاههاى پاكيزه دارد . پس چه وقت براى عبادت خدا به نشاط مىآيد .\r\nديگر از راههاى مهّم ورود شيطان بخل و ترس از تهيدستى است ، زيرا همين\r\n\r\n\r\n","description":"","footnote":"\r\n( 145 ) اين روايت را ابن ابى الدنيا در مكائد الشيطان به صورت مرسل روايت كرده چنان كه در المغنى است .\r\n","page_name":" 88 ","page_number":88},
  {"content":"\r\n\r\nبخل و ترس است كه مانع بخشيدن و صدقه دادن مىشود و آدمى را به اندوختن و ذخيره ساختن و عذاب دردناك كه به مال اندوزان وعده داده شده فرا مىخواند .\r\nچنان كه قرآن فرموده است ، خثيمة بن عبد الرحمن گويد : شيطان مىگويد : در مورد هر چيزى آدميزاده بر من چيره شود امّا در سه مورد هرگز بر من غالب نيايد 1 - او را فرمان دهم كه بنا حق مال به دست آورد 2 - به ناحق ببخشد 3 - به حق نبخشد . گفته شده : براى شيطان اسلحه‌اى بهتر از ترس از تهيدستى نيست و هرگاه آدمى پذيراى چنين ترسى شد به كار باطل شروع كند ، و مانع از حق شود ، و از روى هواى نفس سخن بگويد و به پروردگارش بدگمان شود .\r\nاز ضررهاى بخل همواره در بازار ماندن براى جمع كردن ثروت است . زيرا بازارها محلّ لانه كردن شيطان است . ابو امامه روايت كرده است كه رسول خدا ( ص ) فرمود : « چون ابليس به زمين فرود آمد گفت : پروردگارا مرا به زمين فرود آوردى و از درگاه خود راندى . پس برايم خانه‌اى قرار بده ، فرمود : ( خانه‌ات ) حمّام ، عرض كرد : برايم مجلسى قرار بده ، فرمود : بازارها و سر چهار راهها ، عرض كرد : خوراكى برايم مقرّر بدار فرمود : آنچه بر آن نام خدا برده نشود .\r\nگفت برايم شرابى مقرّر كن ، فرمود : هر مايع مست كننده‌اى ، گفت برايم مؤذّنى تعيين كن ، فرمود : قره‌نى ، عرض كرد : برايم قرآنى قرار بده ، فرمود : شعر ، عرض كرد : برايم كتابى معيّن فرما ، فرمود : عيب گرفتن ، عرض كرد : برايم سخنى قرار بده ، فرمود : دروغ ، گفت : برايم شكارگاههايى مقرّر بدار فرمود زنان » . « 146 » ديگر از راههاى مهّم ورود شيطان تعصّب در مذاهب و خواهشهاى نفسانى و كينه نسبت به دشمنان و كوچك شمردن آنهاست ، كه عابدان و فاسقان همه را هلاك مىكند ، چرا كه سرزنش كردن مردم و نقل عيبهايشان صفت طبيعت انسان و از صفات درندگان است و هرگاه شيطان آن را در نظرش حقّ جلوه دهد و مطابق با طبيعتش باشد شيرينى آن بر دلش غلبه كند و با تلاش بسيار سرگرم\r\n\r\n\r\n","description":"","footnote":"\r\n( 146 ) عراقى گويد : اين حديث را طبرانى در الكبير روايت كرده و اسنادش براستى ضعيف است ، و نظير آن را از حديث ابن عباس به سندى ضعيف روايت كرده است .\r\n","page_name":" 89 ","page_number":89},
  {"content":"\r\n\r\nآن شود و از آن كار شادمان است و گمان كند كه در راه دين مىكوشد در حالى كه در پيروى از شيطان تلاش مىكند .\r\nيكى از اين گونه افراد را مىبينى كه نسبت به طرفدارى از على ( ع ) تعصّب مىورزد ، در حالى كه از نمونه‌هاى زهد على ( ع ) و سيرهء آن حضرت يكى آن است كه در زمان خلافتش جامه‌اى مىپوشيد كه آن را به سه درهم خريده و آستينهايش تا آرنج پاره بود ، و فاسق حرير پوش را مىبينى كه خود را به اموال از حرام به دست آمده مىآرايد و نسبت به على ( ع ) ادّعاى دوستى مىكند ، در حالى كه على ( ع ) روز قيامت نخستين دشمن اوست . كاش مىدانستم اگر كسى فرزند عزيز كس ديگرى را كه نور چشم و حيات قلب پدر است بگيرد ، او را بزند و موى بدنش را بكند و قطعه قطعه‌اش كند و با اين حال با پدر آن فرزند ادّعاى دوستى داشته باشد در نظر پدر چه وضعى خواهد داشت ! روشن است كه دين و شريعت در نظر على ( ع ) از خاندان و فرزندان بلكه از جان خودش عزيزتر است و آنها كه مرتكب گناهان مىشوند دين را از طريق ارضاى شهوات قطعه قطعه مىكند و در نتيجه ابليس كه دشمن خدا و دوستان خداست دوستى مىكنند . پس ببين حال آنها در روز قيامت در محضر على ( ع ) و دوستان خداى متعال چگونه خواهد بود . بلكه اگر پرده كنار رود و اينان بدانند چگونه نسبت به اولياى خدا در ميان امّت محمد ( ص ) مرتكب خيانت شده‌اند با توّجه به كارهاى زشت خود شرم خواهند داشت كه ياد آن بزرگواران را بر زبان آورند آنگاه شيطان در خيال آنها مىاندازد كه هركس با دوستى على ( ع ) بميرد آتش پيرامون او نگردد در حالى كه هركس ادّعاى پيروى از مذهب امامى كند و به راه او نرود ، آن امام دشمن اوست ، زيرا به او مىگويد : مذهب من عمل بود نه سخن گفتن با زبان و سخن گفتن براى عمل كردن است نه براى ياوه گويى پس چرا در عمل و راه و روشى كه پيمودم و به سوى خدا حركت كردم با من مخالفت كردى و به دروغ مذهبم را ادعّا كردى » .\r\nمىگويم : از جمله رواياتى كه از طريق شيعه در اين مورد وارد شده ، روايتى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاست كه كافى به اسناد خود از جابر از امام باقر ( ع ) نقل كرده و گويد :\r\n« حضرت به من فرمود : اى جابر آيا كسى كه ادّعاى شيعه بودن مىكند او را بس است كه از دوستى خانواده ما دم بزند ؟ به خدا شيعه ما نيست مگر كسى كه از خدا بترسد و اطاعتش كند . اى جابر شيعيان ما شناخته نمىشوند جز با فروتنى و خشوع و امانت و بسيارى ياد خدا و نماز و روزه و نيكى به پدر و مادر و رسيدگى به همسايگان فقير و مستمند و وامداران و يتيمان و راستگويى و خواندن قرآن و اين كه زبان خود را از ( حرف زدن ) دربارهء مردم نگاه دارند مگر خوبيهايشان را بگويند و ايمن فاميل خود باشند . جابر عرض كرد : اى پسر پيامبر امروز هيچ‌كس را با اين اوصاف نمىشناسيم . فرمود : اى جابر به راههاى مختلف نرو آيا براى شخص كافى است كه بگويد على را دوست دارم و پيرو اويم ولى با اين حال فعّاليّت دينى نكند ، پس اگر بگويد : من پيامبر خدا را دوست دارم رسول خدا ( ص ) كه بهتر از على ( ع ) است . آنگاه از سيرت پيامبرى پيروى نكند و به سنّت آن حضرت عمل ننمايد دوستى پيامبر هيچ نفعى به حال او ندارد . پس از خدا بپرهيزيد و براى ( نعمتهايى ) كه در پيشگاه خداست عمل كنيد ، خدا با هيچ‌كس خويشاوندى ندارد ، محبوبترين و گرامىترين بندگان در نزد خدا با تقواترين و فرمانبردارترين آنهاست ، اى جابر : به خدا جز با اطاعت نتوان به خداى متعال نزديك شد و برات آزادى از آتش در اختيار ما نيست و هيچ‌كس بر خدا حجّت ندارد ، هركس فرمانبردار خدا باشد دوست ماست و هركس نافرمانى خدا كند دشمن ماست و ولايت ما جز با عمل و ورع به دست نيايد » . « 147 »\r\n\r\n\r\n","description":"","footnote":"\r\n( 147 ) كافى ، ج 2 ، ص 74 ، فرمايش آن حضرت « و ما معنا براءة من النار » يعنى ما حكمى نداريم كه خودمان و شيعيانمان از آتش در امان باشيم اگر مانند فاجران عمل كنند . « و لا على اللّه لاحد من حجّة » يعنى هيچ‌كس بر خدا حجّتى ندارد اگر او را نيامرزد بتواند بگويد من شيعه على بودم چرا مرا نيامرزيدى زيرا خداى متعال كسى را كه مدّعى شيعه بودن شود و عمل نداشته باشد نمىآمرزد ، به عبارت ديگر ليس لنا على اللّه حجّة فى انقاذ من ادّعى التشيّع من العذاب ، ما براى نجات كسى كه مدعى تشيع شود حجّتى نداريم . اين معين را جمله‌اى كه در مجالس است تأييد مىكند « و ما لنا على اللّه حجّة » . « من كان للّه مطيع » گويى اين جمله جواب كسى است كه توهّم مىكند كه ائمّه ( ع ) حكم كرده‌اند كه شيعيان و دوستانشان وارد جهنّم نمىشوند پس حضرت جواب داده هركه نافرمانى خدا كند دوست ما نيست و جز با عمل به عبادات و پرهيز از گناهان كسى به ولايت و دوستى ما نمىرسد .\r\n","page_name":" 91 ","page_number":91},
  {"content":"\r\n\r\nاين حديث را در كتاب علم از بخش عبادات و در كتاب اخلاق الاماميه و اداب الشريعه از بخش عادات نيز نقل كرده‌ايم و چون بسيار مناسب اين جا بود و بيشتر مردم سخت به آن نيازمندند دوباره آن را نقل كرديم .\r\nكافى به اسناد خود از حنان بن سدير روايت كرده مىگويد : « ابو الصّباح كنانى به حضرت صادق ( ع ) عرض كرد : به خاطر شما چه نارواييهايى از مردم مىبينيم ! امام فرمود : مگر به خاطر من از مردم چه مىبينى ؟ گفت : هرگاه ميان من و مردى سخنى ردّ و بدل مىشود به من مىگويد : جعفرى خبيث ، فرمود : شما را به من سرزنش مىكنند ؟ ابو الصبّاح گفت : آرى ، فرمود : به خدا در ميان شما كسانى كه پيروى جعفر مىكنند بسيار اندكند ! همانا صحابهء من كسى است كه ورعش بسيار باشد و براى آفريدگارش عمل كند و به پاداش او اميدوار باشد .\r\nاينان اصحاب منند » . « 148 » كلينى به اسنادش از موسى بن جعفر ( ع ) روايت كرده كه فرمود : « از پدرم بسيار مىشنيدم كه مىفرمود : از شيعيان ما نيست كسى كه در پارسايى و ورع به درجه‌اى نرسيده باشد كه زنان پرده نشين در پشت پرده از ديندارى او سخن بگويند و از دوستان ما نباشد كسى كه در شهرى باشد كه ده هزار مرد در آن باشند و خدا پارساتر از او در ميان آنها آفريده باشد » . « 149 » ابو حامد گويد : تعصّب يكى از مهمّترين راههاى ورود شيطان است كه بيشتر مردم به وسيلهء آن هلاك شده‌اند و منبرها در اختيار گروهى قرار گرفته\r\n\r\n\r\n","description":"","footnote":"\r\n( 148 ) اصول كافى ، ج 2 ، ص 77 ، در اين كه امام رجا ( اميدوارى ) را بعد از عمل و ورع ذكر كرده هشدارى است بر اين كه عمل و ورع سبب اميدوارى به ثواب مىشود نه سبب خود ثواب و نيز هشدارى است بر اين كه بر هيچ‌كس سزاوار نيست به عملش تكيه كند ، آخرين درجه براى چنين شخصى اين است كه عمل وسيله‌اى براى اميدوارى قرار دهد زيرا اميد بدون عمل و ورع نوعى خودخواهى و نادانى است . و اين سخن دلالت دارد بر اين كه وى از گفتهء ابو الصباح بدش آمده است چون در آن خشونت و خلاف ادب هست ( مؤلف اين مطلب را در وافى خود گفته است ) .\r\n( 149 ) اصول كافى ، ج 2 ، ص 79 .\r\n","page_name":" 92 ","page_number":92},
  {"content":"\r\n\r\nاست كه ترسشان از خدا كم و بينش دينى آنان اندك و تمايلشان به دنيا قوى و حرصشان بر جلب مريد بسيار است ، و جز با تعصّب نمىتوانند به مقامى برسند و پيروانى به دست آورند . پس مقام و مريد خواهى را در سينه‌هايشان نيكو دانستند و مردم را از حيله‌هاى شيطان در آن امر باز نداشتند ، بلكه خودشان از شيطان در تنفيذ حيله‌هايش نيابت كردند و مردم همواره به آن راه رفتند و كارهاى مهّم دينشان را فراموش كردند . پس خود هلاك شدند و ديگران را نيز هلاك كردند . خداى متعال توبه ما و ايشان را بپذيرد . يكى از پيشينيان گويد : به ما خبر داده‌اند كه ابليس گفته است گناهان را براى امت محّمد ( ص ) بياراستم و آنان با طلب آمرزش كمرم را شكستند ، پس گناهانى را در نظرشان آراستم كه در مورد آنها استغفار نمىكنند و آن گناهان خواهشهاى نفسانى است . شيطان ملعون راست گفته است زيرا مردم نمىدانند كه اين خواهشها از عواملى است كه آدمى را به گناهان مىكشاند ، پس چگونه از آنها استغفار كنند ؟ از بزرگترين حيله‌هاى شيطان اين است كه انسان خود را به اختلافات مردم كه در مذهب و نزاعهاى خصوصى دارند سرگرم كند . ابن مسعود گويد : گروهى در مجلسى نشستند و به ياد خدا پرداختند ، شيطان آمد كه آنها را حركت دهد و از هم جدا سازد ولى نتوانست . پس نزد رفقاى ديگرى آمد كه دربارهء دنيا سخن مىگفتند و در ميان آنها اختلاف انداخت پس برخاستند و به نزاع و كشتار يكديگر پرداختند ولى اين گروه منظور شيطان نبودند در نتيجه گروهى كه سرگرم ذكر خدا بودند به ميانجى گرى ميان آنها مشغول شدند و از آن مجلس ذكر خدا پراكنده شدند و شيطان جز اين هدفى نداشت .\r\nديگر از راههاى مهّم ورود شيطان ( به قلب ) اين است كه عوام و افراد كم سواد را كه از علم بهرهء كافى ندارند وادار مىكند كه در ذات و صفات خدا و مطالبى كه عقلشان به آن نمىرسد بينديشند تا بدين وسيله آنها را در اصل دين به شك اندازد يا دربارهء خداى متعال گرفتار ؟ ؟ ؟ شوند كه خدا منزّه از آنهاست و در نتيجه انسان كافر يا بدعت گذار مىشود حال آن كه خود از اين\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nكار شادمان است و به آنچه در انديشه‌اش خطور كرده مىبالد و گمان مىكند كه شناخت و بينش همين است و اين مطالب از تيز هوشى و فزونى عقل بر او كشف شده است ، در حالى كه نادان‌ترين مردم كسى است كه خود را عاقل مىداند ، و عاقل‌ترين مردم كسى است كه به خودش خوش گمان نباشد و به پرسيدن از علما حريص باشد . روايت شده كه پيامبر ( ص ) فرمود : « شيطان نزد يكى از شما مىآيد و مىگويد : تو را كه آفريده است ؟ آن شخص مىگويد :\r\nخداى متعال . شيطان مىگويد : پس خداى متعال را كه آفريده است ؟ و هر گاه يكى از شما چنين انديشه‌اى در خود يافت بايد بگويد به خدا و رسولش ايمان دارم ، زيرا اين اقرار شك را از بين مىبرد » « 150 » بنابراين پيامبر ( ص ) براى چاره كردن اين وسوسه به بحث دستور نداده است ، زيرا اين وسوسه در مردم عوام به وجود مىآيد نه دانشمندان و بر عوام سزاوار است كه ايمان بياورند و به عبادتها و امور زندگىشان مشغول شوند و علم را به علما واگذارند . شخص عامى اگر زنا يا دزدى كند به از آن است كه راجع به علم سخن بگويد زيرا كسى كه بدون آگاهى و پختگى ، در علم مربوط به خدا و دين خدا سخن بگويد ندانسته كافر مىشود مانند كسى كه خود را به دريا بيفكند در حالى كه شناگر نيست .\r\nحيله‌هاى شيطان در مورد اعتقادات و مذهبها بىشمار است و هدفمان از آنچه ايراد كرديم فقط ذكر نمونه‌اى در اين باره بود .\r\nديگر از راههاى مهّم ورود شيطان ( به دل ) بدگمانى به مسلمانهاست از اين رو خداى متعال فرموده است :  اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ .  « 151 » هر كس بر ديگرى از روى گمان به بدى حكم كند شيطان او را به غيبت وا مىدارد در نتيجه يا هلاك شود يا در اقدام به اداى حقوق او كوتاهى كند يا در احترامش سستى نمايد يا در او به نظر حقارت بنگرد و خود را از او بهتر بداند و\r\n\r\n\r\n","description":"","footnote":"\r\n( 150 ) اين حديث را ابن ابى الدنيا در مكائد الشيطان به سندى حسن روايت كرده چنان كه در الجامع الصغير آمده است .\r\n( 151 ) حجرات / 12 : از بسيارى از گمانها بپرهيزيد چرا كه بعضى از گمانها گناه است .\r\n","page_name":" 94 ","page_number":94},
  {"content":"\r\n\r\nتمام اين امور هلاك كننده است . لذا دين از اين كه انسان خود را در معرض تهمت قرار دهد منع كرده است و پيامبر ( ص ) فرموده است : « از مواضع تهمت بپرهيزيد » « 152 » تا آنجا كه صفيّه يكى از همسران پيامبر گويد : « پيامبر خدا ( ص ) در مسجد معتكف بود پس نزد او آمدم ( صفيّه ) و با او سخن گفتم و چون شب شد برگشتم . پيامبر برخاست و همراهم آمد . پس دو مرد از انصار به پيامبر برخوردند و سلام كردند و گذشتند . پيامبر آنها را صدا زد و فرمود : اين زن صفيّه دخت حيّى است . عرض كردند اى رسول خدا آيا ما به تو جز خوبى گمان ديگرى مىبريم ؟ ! پيامبر ( ص ) فرمود : شيطان مانند خون در بدن آدمى جارى است و ترسيدم كه گمان بدى به دلتان راه يابد » « 153 » پس ببين چگونه پيامبر ( ص ) با مهربانى ، دينشان را حفظ كرد و چطور نسبت به امّتش مهربان است و راه پرهيز از تهمت را به آنان مىآموزد تا دانشمند پارسا كه به ديندارى مشهور است در حالات خود سهل انگار نباشد و از روى خود پسندى بگويد : به شخصى مانند من جز گمان خوب نمىرود زيرا تمام مردم به پارساترين و پرهيزكارترين و عالمترين افراد به يك چشم نمىنگرند ، بلكه به بعضى با ديدهء رضايت و به بعضى با ديدهء خشم و نارضايتى مىنگرند .\r\n و عين الرضا عن كل عيب كليلة * و لكن عين السخط تبدى المساويا « 154 » \r\nاز اين‌رو پرهيز از بدى و دورى از تهمت زدن به اشرار لازم است زيرا اشرار به تمام مردم گمان بد مىبرند پس هرگاه انسانى را ديدى كه به مردم بد گمان\r\n\r\n\r\n","description":"","footnote":"\r\n( 152 ) اين حديث را مولى على قارى در الموضوعات الكبير ، ص 24 نقل كرده و گفته است : اين از نظر معنى مانند گفتهء عمر است « من سلك مسالك التهّم اتهّم ، هركه به راههاى تهمت برود متهّم شود » اين روايت را خرائطى در مكارم الاخلاق به صورت موقوف از عمر روايت كرده به اين لفظ « من اقام نفسه مقام التّهم فلا يلومنّ من اساء به الظنّ ، هر كس خود را در محل تهمت قرار دهد پس كسى را كه به او بد گمان شود نكوهش نكند » .\r\n( 153 ) اين حديث را بخارى و مسلم روايت كرده‌اند ، ج 7 ، ص 8 و پيش از اين گذشت .\r\n( 154 ) چشمى كه از روى رضايت مىنگرد از ديدن هر عيبى ناتوان است ، ولى ديده‌اى كه با نارضايتى و خشم مىنگرد بديهاى ( شخص مورد نظر ) را آشكار مىسازد .\r\n","page_name":" 95 ","page_number":95},
  {"content":"\r\n\r\nاست و در جستجوى عيبهاست بايد بدانى كه باطنش پليد است و همان پليدى باطنى است كه اثرش به بيرون تراوش مىكند و ديگران را مانند خود مىبيند ، زيرا مؤمن در جستجوى يافتن راه عذر است و منافق در جستجوى عيبهاست و مؤمن درباره تمام مردم از قلبى پاك برخوردار است . اين بود بعضى از راههاى ورود شيطان به دل و اگر مىخواستم تمام راهها را بررسى كنم توانش را نداشتم به همين اندازه اكتفا مىكنم زيرا مشت نمونه خروار است . پس هر صفت نكوهيده‌اى كه در انسان وجود دارد اسلحهء شيطان و يكى از راههاى ورود شيطان ( به دل ) است .\r\n\r\nفصل : دور كردن شيطان چگونه ممكن است ؟\r\n( 1 ) اگر بگوييد : براى دور ساختن شيطان چه تدبيرى بايد كرد و آيا ذكر خداى متعال و گفتن لا حول و لا قوّة الّا بااللّه العلّى العظيم كافى است ، بايد بدانيد كه چاره دفع شيطان بستن راههاى ورود شيطان و پاك كردن دل از صفات نكوهيده است و ذكر آنها طولانى مىشود و هدف ما در اين بخش از كتاب شرح درمان صفاتى است كه آدمى را هلاك مىكند و شرح هر صفتى نياز به يك كتاب جداگانه دارد ، چنان كه به خواست خدا شرحش خواهد آمد ، آرى هرگاه ريشهء اين صفات را از دل بركنى شيطان به دل وارد مىشود ولى در آن جا نمىماند و ياد خدا مانع رفت و آمد او مىشود ، زيرا حقيقت ذكر خدا در دل جايگزين نمىشود مگر پس از آباد شدن دل به تقوا و پاك شدن دل از صفات نكوهيده ، و گرنه اين ذكر خدا حديث نفس است و بر دل حكومت ندارد و سلطهء شيطان را دفع نمىكند ، از اين‌رو خداى متعال فرمود :  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا  . خداوند در اين آيه آنگاه كه شيطان آهنگ دل انسانى را مىكند ياد خدا را به پرهيزكاران اختصاص داده است .\r\nشيطان همانند سگ گرسنه‌اى است كه به تو نزديك مىشود و اگر در دستت گوشت و نانى نباشد و او را از خود برانى از تو منزجر مىشود و يك فرياد او را\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nدفع مىكند و اگر در دستت نان و گوشت باشد و سگ هم گرسنه حمله مىكند و با فرياد دفع نمىشود ، بنابراين دلى كه خالى از غذاى شيطان است تنها با ياد خدا شيطان از آن منزجر مىشود ، ولى اگر شهوت بر دل غالب شود ذكر خدا نمىتواند شيطان را از درون دل بيرون كند ، پس شيطان در درون دل مستقّر مىشود . امّا دلهاى تقوا پيشگان را كه از هوى و صفات نكوهيده خالى است ، شيطان به خاطر شهوتها نمىكوبد بلكه آنگاه آن را مىكوبد كه غافل و از ياد خدا خالى باشد ، و هرگاه به ياد خدا برگردد شيطان دور مىشود . دليل آن يكى گفتار خداى متعال :  فَاسْتَعِذْ بِاللَّهِ . *  « 155 » و ديگر آيات و رواياتى است كه راجع به ذكر ( خدا ) وارد شده است . پس اگر انتظار دارى كه به محض ياد خدا شيطان از تو دور شود چنان كه از تقوا پيشگان دور مىشود ، انتظار محالى است و مانند كسى هستى كه انتظار دارد پيش از پرهيز در حالى كه معده پر از غذاست دوا بخورد و سودمند واقع شود همانطور كه نوشيدن دوا براى كسى كه پرهيز كرده و معده را تهى ساخته سودمند واقع مىشود ، ياد خدا دواست و تقوا پرهيزى است كه دل را از شهوتها خالى مىكند . پس هرگاه ياد خدا وارد دلى شود كه فارغ از غير خداست ، شيطان از آن دور مىشود چنان كه بيمارى با وارد شدن دوا به معدهء خالى از غذا بر طرف مىشود . خداى متعال فرموده است :  إِنَّ فِي ذلِكَ لَذِكْرى لِمَنْ كانَ لَهُ قَلْبٌ .  « 156 » و نيز فرمود :  كُتِبَ عَلَيْهِ أَنَّهُ مَنْ تَوَلَّاهُ فَأَنَّهُ يُضِلُّهُ وَ يَهْدِيهِ إِلى عَذابِ السَّعِيرِ .  « 157 » هر كس با علمش به شيطان كمك كند دوست اوست ، اگر چه با زبان خدا را ياد كند ، اگر مىگويى : حديث ياد شده بطور مطلق دلالت دارد كه ذكر خدا شيطان را دور مىكند ، بايد درك كنى كه بيشتر ادلّه عامى كه در شرع آمده\r\n\r\n\r\n","description":"","footnote":"\r\n( 155 ) اعراف / 199 : به خدا پناه بر .\r\n( 156 ) ق / 37 : در اين تذكّرى است كه براى آن كس كه عقل دارد .\r\n( 157 ) حج / 4 : بر او نوشته شده كه هر كس ولايتش را برگردن نهد بطور مسلم گمراهش مىسازد و به آتش سوزان راهنمايىاش مىكند .\r\n","page_name":" 97 ","page_number":97},
  {"content":"\r\n\r\nدر شرايطى خاص استثنائاتى دارد كه علماى دين آن را مىدانند . پس به خودت بنگر كه شنيدن مانند ديدن نيست و بينديش كه آخرين درجهء ذكر خدا و عبادتت همان نماز توست . پس مراقب دلت باش كه در حال نماز چگونه شيطان آن را به طرف بازارها و حساب خريداران و پاسخ دشمنان مىكشاند و چگونه شيطان آن را به طرف بازارها و حساب خريداران و پاسخ دشمنان مىكشاند و چگونه تو را به درّه‌هاى دنيا و جاهاى خطرناك آن مىبرد تا آنجا كه هرچه از امور دنيا را فراموش كرده‌اى فقط در نماز به ياد مىآورى و شيطان فقط در نماز به قلبت يورش مىآورد . نماز محك دلهاست و در حال نماز است كه بديها و خوبيهاى دل آشكار مىشود . بنابراين نماز از دلهايى كه آلوده به شهوتهاى دنيوى است قبول نمىشود و ناچار شيطان را از تو دفع نمىكند ، بلكه گاه وسوسه‌ات را زيادتر مىكند چنان كه گاه پيش از پرهيز ، ضرر دوا براى تو بيشتر است ، پس اگر بخواهى كه از شيطان رها شوى پيش از آن به وسيله تقوا پرهيز كن سپس داروى ياد خدا را به دنبال آن بياور كه شيطان از تو خواهد گريخت . از اين رو وهب بن منبّه گفته است : تقوا پيشه كن و شيطان را آشكارا دشنام مده در حالى كه در نهان دوست اويى و از او اطاعت مىكنى . يكى از بزرگان گويد : شگفتا از كسى كه خدا را پس از آگاهى از احسانش معصيت مىكند و از شيطان لعين فرمان مىبرد حال آن كه از سركشى او آگاه است ، همان طورى كه خداى متعال فرموده است :  ادْعُونِي أَسْتَجِبْ لَكُمْ .  « 158 » تو خداى را مىخوانى ولى به تو پاسخ نمىدهد ؛ همچنين خدا را ياد مىكنى امّا شيطان از تو نمىگريزد براى اين كه شروط ذكر و دعا در تو نيست .\r\nبه ابراهيم بن ادهم گفته شد : ما را چه شده كه دعا مىكنيم و دعايمان مستجاب نمىشود با آن كه خداى متعال فرموده است :  ادْعُونِي أَسْتَجِبْ لَكُمْ  ؟\r\nگفت : براى اين كه دلهاى شما مرده است ، سؤال شد : چه چيز دل ما را ميرانده است ؟ گفت : هشت خصلت : 1 - حق خدا را شناختيد ولى حقّش را ادا نكرديد 2 - قرآن مىخوانيد و به حدود آن عمل نمىكنيد . 3 - گفتيد پيامبر خدا را\r\n\r\n\r\n","description":"","footnote":"\r\n( 158 ) مؤمن / 60 : مرا بخوانيد تا ( دعاى ) شما را اجابت كنم .\r\n","page_name":" 98 ","page_number":98},
  {"content":"\r\n\r\nدوست مىداريم و سنّت او را ترك كرديد ، 4 - گفتيد : از مرگ مىترسيم و آمادهء مرگ نشديد ، 5 - خداى سبحان فرمود :  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا  « 159 » شما با شيطان در گناهان توافق كرديد ، 6 - گفتيد : از دوزخ مىترسيم و بدنهايتان در آن افكنديد ، 7 - گفتيد : بهشت را دوست داريم و براى آن كار نكرديد ، 8 - چون از بستر خود برخاستيد عيبهايتان را پشت سر انداختيد و عيبهاى مردم را برابرتان قرار داديد در نتيجه پروردگارتان را به خشم آورديد . پس چگونه خدا جوابتان را بدهد ؟ .\r\n\r\nفصل : آيا يك شيطان آدمى را به گناهان گوناگون دعوت مىكند يا چند شيطان ؟\r\n( 1 ) اگر بگويى : آن كه آدمى را به گناهان گوناگون فرا مىخواند يك شيطان است يا چند شيطان ؟ بايد بدانى كه در علم معامله نيازى به دانستن اين مطلب ندارى . تو دشمن را از خودت دور كن و از اوصاف او مپرس چنان كه گفته مىشود : سبزى از هرجا مىآيد بخور و از سبزى فروش مپرس . ولى آنچه با نور بينش و دلايل نقلى روشن مىشود اين است كه شياطين لشكريانى گرد آمده‌اند ، و براى هر نوع گناهى شيطان ويژه‌اى است كه به آن گناه فرا مىخواند ، امّا ذكر راه بينا شدن به طول مىانجامد و همان اندازه كه نقل كرديم كافى است ، و آن اين كه گوناگون بودن مسبّبها و معلولها دليل بر گوناگون بودن اسباب و علتّهاست ، چنان كه در نور آتش و سياهى دود گفتيم .\r\nامّا روايات مجاهد ، گفته است : ابليس پنج فرزند دارد و هريك را مأمور كارى كرده است ، و نام آنها را چنين بيان كرده است : بثر ، اعور ، مبسوط ، داسم ، زلنبور ، امّا بثر صاحب مصيبتهايى است كه در آن آدمى را به ناله و فرياد و دريدن گريبان و سيلى زدن به صورت و ادّعاى افكار دورهء جاهليّت وا مىدارد ؛ امّا اعور صاحب ريا است كه آدمى را به ريا فرمان مىدهد و آن را در نظر انسان\r\n\r\n\r\n","description":"","footnote":"\r\n( 159 ) فاطر / 6 : مسلّما شيطان دشمن شماست ، او را دشمن خود بدانيد .\r\n","page_name":" 99 ","page_number":99},
  {"content":"\r\n\r\nمىآرايد ؛ و امّا مبسوط صاحب دروغ است ؛ و امّا داسم با مرد وارد بر خاندانش مىشود و عيب آنها را نشان مىدهد و او را بر آنان خشمگين مىسازد . امّا زلنبور صاحب بازار است و به وسيلهء ( وسوسهء ) او كاسبها همواره ( از وضع كسب خود ) شكايت مىكنند و شيطان نماز خنزب نام دارد ، و شيطان وضو ، ولهان ناميده مىشود و در اين مورد روايات زيادى وارد شده است . همانطور كه شيطانها بسيارند فرشتگان نيز بسيارند و ما در كتاب صبر و شكر پيرامون سرّ بسيار بودن فرشتگان و اين كه هر كدام كارى مخصوص به خود دارند مطالبى نقل كرديم . ابو امامه گفت كه رسول خدا ( ص ) فرمود : « صد و شصت فرشته مأمور مؤمن است كه آنچه را نمىتواند از خود دور كند از او دور مىسازند ، از اين تعداد فرشتگان هفت فرشته براى يارى كردن ( مؤمن ) است كه از او دفاع مىكنند ، همانطور كه ( مردم ) مگسها را در روز تابستان از كاسهء عسل دفع مىكنند ، و اگر براى شما ظاهر شوند آنها را بر هر زمين هموار و كوهى خواهيد ديد كه هريك از آنها دست خود را پهن كرده و دهانش را گشوده است ، و اگر بنده به اندازه چشم بر هم زدنى به خود واگذار شود شيطانها او را خواهند ربود » . « 160 » ايّوب بن يونس گويد : به ما خبر رسيده كه همراه فرزندان انسان فرزندان جنّ هم زاده مىشوند . آنگاه با آنها بزرگ مىشوند . جابر بن عبد اللّه گويد : چون آدم ( ع ) به زمين هبوط كرد ( فرود آمد ) گفت : « پروردگارا اين بنده‌اى كه ميان من و او دشمنى قرار دادى اگر مرا در برابر او كمك نكنى بر او پيروز نخواهم شد . خداوند فرمود : هر فرزندى از تو متولّد شود فرشته‌اى بر او گماشته مىشود .\r\nعرض كرد : پروردگارا كمك بيشترى بفرما . خداى متعال فرمود : در برابر هر بدى يك مجازات و در برابر هر ثواب ده ثواب تا هرچه بخواهم مىدهم ، عرض كرد : پروردگارا بر كمك خود بيفزاى ، خداى متعال فرمود : تا روح در كالبد\r\n\r\n\r\n","description":"","footnote":"\r\n( 160 ) اين حديث را ابن ابى الدنيا در مكائد الشيطان روايت كرده است ، و نيز طبرانى در المعجم الكبير به اسنادى ضعيف چنان كه در المغنى است .\r\n","page_name":" 100 ","page_number":100},
  {"content":"\r\n\r\nاست در توبه باز است . ابليس گفت : پروردگارا اين بنده‌اى را كه در برابر من بزرگوارى داده‌اى ( آدم ) اگر در برابر او كمكم نكنى بر او مسلّط نمىشوم .\r\nخداى متعال فرمود : براى آدم فرزندى متولّد نشود مگر آن كه براى تو نيز فرزندى متولّد شود . عرض كرد : پروردگارا بيشتر كمكم كن ، فرمود : تو مانند خون در بدن آنها روانى و سينه‌هايشان را خانهء خود مىگيرى ، عرض كرد :\r\nپروردگارا بيشتر كمكم كن ، خداى متعال فرمود :  أَجْلِبْ عَلَيْهِمْ بِخَيْلِكَ وَ رَجِلِكَ وَ شارِكْهُمْ فِي الْأَمْوالِ وَ الْأَوْلادِ وَ عِدْهُمْ وَ ما يَعِدُهُمُ الشَّيْطانُ إِلَّا غُرُوراً  . « 161 » از ابو دردا روايت شده كه گفت : پيامبر خدا ( ص ) فرمود : « خدا جنّ را سه نوع آفريده است يك صنف مارها ، كژدمها و حشرات زمين ، و نوعى مانند باد در هواست ، و يك نوع كه داراى حساب و عقابند . و خداوند انسانها را سه نوع آفريده است يك نوع مانند چهار پايانند ، خداى متعال مىفرمايد :  لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها  « 162 » تا آخر آيه . و يك نوع كالبدهايشان مانند كالبد آدميزادگان است و روحشان روح شيطانهاست و يك نوع در سايه خدايند روزى كه جز سايهء حق سايه‌اى نيست » . « 163 » وهيب بن ورد گويد : به ما خبر داده‌اند كه ابليس براى يحيى بن زكريّا ( ع ) مجسّم شد و به او گفت : تو را پند مىدهم . يحيى گفت : نصيحت نمىخواهم ، ولى مرا از حال آدميزادگان خبر بده گفت : آنها در نزد ما سه نوعند . يك نوع آنها سخت‌ترين نوعها نزد ما هستند به يكى از آنها روى مىآوريم تا او را بفريبيم و بر او مسلّط شويم آنگاه با بيتابى آمرزش مىخواهد و توبه مىكند ، و\r\n\r\n\r\n","description":"","footnote":"\r\n( 161 ) اسراء / 64 : لشكر سواره و پياده‌ات را بر آنها گسيل‌دار و در ثروت و فرزندانشان شركت جوى و آنها را با وعده‌ها سرگرم كن ولى شيطان جز فريب و دروغ وعده‌اى نمىدهد . حديث را بيهقى در الشّعب روايت كرده چنان كه در الدّر المنثور ، ج 4 ، ص 191 نقل شده است .\r\n( 162 ) اعراف / 179 : آنها دلها ( عقلها ) يى دارند كه با آن ( انديشه نمىكنند و ) نمىفهمند و چشمانى دارند كه با آن نمىبينند .\r\n( 163 ) حديث را ابن ابى الدنيا در مكائد الشيطان و ابو الشيخ در العظمه و ابن مردويه در التفسير به سندى ضعيف روايت كرده‌اند ، چنان كه در الجامع الصغير آمده است .\r\n","page_name":" 101 ","page_number":101},
  {"content":"\r\n\r\nهمهء تلاشهاى ما را تباه مىسازد . سپس به سوى او باز مىگرديم نه از او نااميد مىشويم نه به حاجت خود مىرسيم و از اين‌رو از دست او در رنج هستيم ، امّا نوع ديگرشان مانند توپ كه در دست كودكانتان است در اختيار ما مىباشند هرطور بخواهيم آنها را در اختيار خود قرار مىدهيم و نفوس آنها ما را بس است ؛ امّا نوع ديگر مانند تو ( يحيى ) معصومند كه نمىتوانيم بر هيچ يك از آنها مسلّط شويم .\r\n\r\nفصل : چرا شيطان براى برخى از مردم مجسّم مىشود و براى بعضى مجسّم نمىشود ؟\r\n( 1 ) اگر بگويى چگونه شيطان براى بعضى از مردم مجسّم مىشود و براى بعضى نمىشود ؟ و هرگاه صورتش را ببيند آيا صورت واقعى اوست يا صورتى است كه به آن شكل در آمده است ؟ و اگر به صورت واقعىاش باشد پس چطور به صورتهاى گوناگون در مىآيد ؟ و چگونه در يك زمان در دو جا ديده مىشود ؟\r\nو به دو صورت تا آن جا كه دو نفر او را به دو صورت مختلف مىبينند ؟ بايد بدانى كه فرشته و شيطان دو صورت دارند كه همان صورت حقيقى آنهاست و جز با انوار نبوّت مشاهده نمىشود ، چنان كه پيامبر ( ص ) جبرئيل را دو بار « 164 » به صورت خود ديده است چون خود آن حضرت از جبرئيل خواست كه خودش را به صورت واقعى به آن حضرت بنماياند . پس جبرئيل در اين خصوص با پيامبر در كوه حرا وعده گذاشت و براى آن حضرت به صورت اصلى ظاهر شد و افق را از خاور تا باختر مسدود ساخت و بار ديگر جبرئيل را در شب معراج كنار سدرة المنتهى به صور ت واقعىاش ديد و بيشتر اوقات او را به صورت انسان به شكل دحيهء كلبى « 165 » كه\r\n\r\n\r\n","description":"","footnote":"\r\n( 164 ) اين حديث را بخارى ( در صحيح خود ) ، ج 6 ، ص 176 روايت كرده است .\r\n( 165 ) اين حديث را شيخان ( بخارى و مسلم ) از حديث اسامة بن زيد روايت كرده‌اند « همانا جبرئيل به محضر پيامبر ( ص ) رسيد در حالى كه ام سلمه در خدمتش بود پس با او به سخن گفتن پرداخت آنگاه برخاست و پيامبر به ام سلمه فرمود : اين كيست ؟ ام سلمه گفت : دحيه است » .\r\n","page_name":" 102 ","page_number":102},
  {"content":"\r\n\r\nمردى زيبا روى بود مىديد . شيطان بر اهل مكاشفه يعنى صاحبدلان غالبا به شكل خودش ظاهر مىشود . پس شيطان در بيدارى بر او ظاهر مىشود و صاحبدل او را با چشم خود مىبيند و با گوش خود صدايش را مىشنود و در اين حال حقيقت صورت شيطان برايش مجسّم مىشود همان گونه كه در خواب براى بيشتر صالحان آشكار مىشود . شخصى كه داراى كشف و شهود در بيدارى است به درجه‌اى مىرسد كه سرگرمى حواس به دنيا او را حتّى از مكاشفه‌اى كه در خواب حاصل مىشود نيز ، باز نمىدارد . پس در بيدارى مىبيند آنچه را كه ديگرى در خواب مىبيند . چنان كه روايت شده مردى از پروردگار خود خواست كه جاى شيطان را در قلب آدميزاده به او نشان دهد . پس در خواب بدن مردى را ديد مانند بلور كه درون آن از برونش پيدا بود و شيطان را به صورت قورباغه‌اى ديد كه بر طرف چپ ميان شانه و گوشش نشسته است و خرطوم دراز و باريكش را از سمت چپ در دلش داخل كرده و او را وسوسه مىكند و چون خدا را ياد مىكند غايب مىشود و نظير آن را عينا در بيدارى هم مشاهده كرد ، يكى از اهل مكاشفه شيطان را به صورت سگى ديد كه به مردارى چسبيده و مردم را به آن دعوت مىكند و آن مردار به شكل دنيا بود و اين مشاهده به منزلهء ديدن صورت واقعى شيطان است ، زيرا بناچار صورتى از شيطان كه در برابر عالم ملكوت است بايد در دل آشكار شود و در اين هنگام اثر آن بر آن صورت شيطان كه روبروى عالم شهادت ( دنيا ) است مىتابد ، زيرا يكى از صورتهاى واقعى ( عالم ملكوت ) به صورت ديگر ( صورت عالم ناسوت ) پيوسته است ، و ما توضيح داديم كه براى قلب دو صورت است : يك صورت به جانب جهان غيب دارد و آن محل ورود الهام و وحى است و صورتى به جانب عالم شهادت ( دنيا ) دارد ؛ و آنچه در آن از صورتى كه به جانب دنياست آشكار مىشود فقط صورتى خيالى است ، زيرا تمام صورتهاى عالم دنيا خيالى است جز اين كه خيال يك بار از نگرش به ظاهر دنيا به وسيله حسّ حاصل مىشود و ممكن است كه آن صورت مطابق با صورت معنوى ( روحانى ) نباشد حتى شخص را زيبا روى ببيند در\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nحالى كه باطن وى پليد باشد ، زيرا دنيا عالمى است كه اشتباه در آن بسيار است ، امّا صورتى كه در خيال حاصل مىشود بر اثر تابش جهان ملكوت بر باطن دل است و حكايت از صفت واقعى مىكند و با آن مطابق است ، چرا كه صورت در عالم ملكوت تابع صفت واقعى است و بناچار معناى زشت را به صورت زشت مىبيند . از اين‌رو شيطان را به صورت سگ و قورباغه و خوك و ديگر صورتها مىبيند ، و فرشته را به صورتى زيبا ، و آن صورت نشان صورتهاى معنوى است و براستى آن را نشان مىدهد ، بدين سبب ديدن ميمون و خوك در خواب دلالت بر انسانى پليد دارد ، و گوسفند بر انسان آرام و بىآزار دلالت مىكند ، تمام بخشهاى خواب و تعبير چنين است . يعنى اسرار شگفت آورى در آن نهفته است كه از شگفتيهاى علوم مربوط به قلب است ، و شرح آن مناسب با علم ( معامله ) نيست . تنها هدف اين است كه اين حقيقت تصديق شود كه شيطان براى صاحبدلان آشكار مىشود ، و همچنين فرشته يك بار از راه مجسّم شدن در خواب ، و يك بار از راه حقيقت بر صاحبدلان ظاهر مىگردد و بيشتر مجسّم شدن به صورتى است كه نشان دهندهء معنايى است كه حقيقت معنى نيست ، بلكه صورت معنى است ، جز اين كه وى با چشم واقعا آن را مشاهده مىكند و تنها صاحب كشف و شهود به ديدن آن موفّق مىشود نه كسى كه در پيرامون اوست ، مانند شخص خوابيده .\r\n\r\nشرح امورى كه بنده به آن مؤاخذه مىشود\r\n( 1 ) اين امور عبارتند از وسوسهء دلها و همّت و خاطره‌ها و نيّت آن و وسوسه‌هايى كه به آن مؤاخذه نمىشود و مورد عفو قرار مىگيرد .\r\nبايد دانست كه بحث در اين مورد كار دشوارى است زيرا آيات و رواياتى مخالف با هم در اين مورد وارد شده است كه جمع ميان آنها تنها براى دانشمندان دين امكان‌پذير است از پيامبر ( ص ) روايت شده كه فرمود : « از امّت\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمن آنچه در نفوسشان پديد آيد بخشيده شده است » . « 166 » و نيز از آن حضرت روايت شده كه فرمود : « خداى متعال به ( فرشتگان ) حافظ اعمال مىفرمايد : هرگاه بندهء من قصد گناهى كرد ننويسيد پس اگر آن را انجام داد يك گناه بنويسيد ولى اگر قصد ثوابى كرد و انجام نداد يك ثواب ثبت كنيد و اگر انجام داد ده ثواب بنويسيد » اين حديث را مسلم و بخارى در صحيح خود روايت كرده‌اند و دليل آن است كه نيّت در دل و قصد گناه مورد عفو است و به تعبير ديگر آمده است « هركه قصد ثوابى كند و به آن عمل نكند برايش يك ثواب نوشته شود ، و هركه قصد ثوابى كند و انجام دهد ده ثواب برايش نوشته شود تا هفتصد برابر و هركه قصد گناهى كند و انجام ندهد بر او نوشته نشود و اگر انجام دهد يك گناه نوشته شود » « 167 » به صورت ديگر آمده است : « هرگاه در دل قصد كند كه گناهى مرتكب شود تا انجام نداده است آن را مىبخشم » « 168 » تمام اين روايات بر عفو چنين گناهانى دلالت مىكند .\r\nمىگويم : كافى از طريق شيعه روايتى را به اسنادش از يكى از دو امام باقر يا امام صادق ( ع ) روايت كرده كه فرمود : « خداى متعال در ذريّه آدم ( ع ) چنين قرار داده است كه اگر كسى قصد ثوابى كند و انجام ندهد ثوابى بر او نوشته شود و هركس قصد ثوابى كند و آن را انجام دهد برايش ده ثواب نوشته شود و هركس قصد گناهى كند و انجام ندهد بر او گناهى نوشته نشود و هركس انجام دهد يك گناه بر او نوشته مىشود » . « 169 »\r\n\r\n\r\n","description":"","footnote":"\r\n( 166 ) به صحيح مسلم ، ج 1 ، ص 81 رجوع كنيد ، طيالسى نيز آن را در مسند خود ص 322 به شمارهء 2459 از ابو هريره چنين روايت كرده است « انّ اللّه تجاوز لامتّى عما حدثت به نفسها مالم تتكّلم به او تعمل به ، همانا خدا براى امّتم از آنچه در نفسشان پديد آيد ( افكار بد ) در مىگذرد تا زمانى كه به مرحلهء سخن يا عمل در آيد » .\r\n( 167 ) بخارى ( در صحيح خود ) ، ج 8 ، ص 128 و مسلم ( در صحيح ) ، ج 1 ، ص 83 از حديث ابن عباس روايت كرده است .\r\n( 168 ) اين حديث را مسلم ( در صحيح ) ، ج 1 ، ص 82 از حديث ابو هريره نقل كرده است .\r\n( 169 ) اصول كافى ، ج 2 ، ص 428 .\r\n","page_name":" 105 ","page_number":105},
  {"content":"\r\n\r\nابو حامد مىگويد : امّا آنچه بر كيفر شدن دلالت مىكند گفتار خداى سبحان است :  وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ .  « 170 » و نيز فرمود :  وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا .  « 171 » اين آيه دلالت مىكند بر آن كه كار دل مانند كار گوش و چشم است و از آن بخشيده نمىشود .\r\nو نيز خداى متعال فرمود :  وَ لا تَكْتُمُوا الشَّهادَةَ وَ مَنْ يَكْتُمْها فَإِنَّهُ آثِمٌ قَلْبُهُ .  « 172 » و خداى سبحان فرمود :  لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما كَسَبَتْ قُلُوبُكُمْ .  « 173 » بنابراين در اين مسأله به عقيدهء ما حقيقت آن است كه انسان تا زمانى كه بر كارهاى دل از آغاز آشكار شدن تا رسيدن به مرحلهء عمل به وسيلهء اعضا احاطهء كامل نيافته بر اسرار آن مطّلع نمىشود . پس مىگوييم نخستين چيزى كه وارد دل مىشود خطور است . مانند اين كه صورت زنى به دلش خطور كند كه در راه پشت‌سر اوست و اگر به آن سمت توّجه كند او را خواهد ديد . مرحلهء دوّم ميل شديد به نگاه كردن به اوست و آن جنبش شهوتى است كه در طبيعت شخص وجود دارد و اين ميل به نگاه نتيجهء خطور اوّلى است و آن را ميل غريزى مىناميم كه خطور اول حديث نفس نام دارد . مرحلهء سوّم حكم دل است كه بايد به اين زن نگاه كرد ، زيرا وقتى طبيعت انسان به چيزى مايل شود تا موقعى كه موانع\r\n\r\n\r\n","description":"","footnote":"\r\n( 170 ) بقره / 284 : اگر آنچه در دل داريد آشكار سازيد يا پنهان ، خداوند شما را طبق آن محاسبه مىكند سپس هركس را بخواهد ( و شايستگى داشته باشد ) مىبخشد و هركس را بخواهد ( و مستحق باشد ) مجازات مىكند .\r\n( 171 ) اسراء / 36 : از آنچه نمىدانى پيروى مكن ، چرا كه گوش و چشم و دل مسؤولند ! .\r\n( 172 ) بقره / 283 : و شهادت را كتمان نكنيد و هركس آن را كتمان كند قلبش گناهكار است .\r\n( 173 ) بقره / 225 : خداوند شما را به خاطر سوگندهايى كه بدون توجّه ياد مىكنيد ، مؤاخذه نخواهد كرد ، امّا به آن چه دلهاى شما كسب كرده ( و سوگندهايى كه از روى اراده و اختيار ياد مىكنيد ) مؤاخذه مىكند .\r\n","page_name":" 106 ","page_number":106},
  {"content":"\r\n\r\nجلو آن را نگيرند از قصد و نيّت منصرف نمىشود ، مثلا گاه شرم يا ترس او را از نگاه كردن منع مىكند ، و نبودن اين موانع گاه بر اثر انديشيدن است و به هر حال حكمى است عقلى و اعتقاد نام دارد و آن در پى خطور قلبى است . ميل چهارم تصميم قطعى بر نگاه است و آن را قصد انجام كار مىناميم . گاه اين قصد سرآغاز ضعيفى دارد ولى هرگاه دل به خطور اول گوش دهد تا نفس را به خود جذب كند ، اين قصد استوار مىگردد و اراده قطعى مىشود ، و گاه پس از قطعى شدن اراده پشيمان مىشود و كار را ترك مىكند و گاه بر اثر عارضه‌اى از كار غافل مىشود و آن را ترك مىكند و گاه چيزى مانع او مىشود و انجام كار را بر او غير ممكن مىسازد . بنابراين اينجا چهار حالت براى قلب وجود دارد كه مربوط به پيش از انجام كار به وسيلهء اعضاست ، خطور كه همان حديث نفس است ، سپس ميل است آنگاه اعتقاد است و بعد از آن قصد است . پس مىگوييم : بر آنچه به دل ( انسان ) خطور مىكند مؤاخذه نمىشود ، چون اين مقدار در اختيار انسان نيست و همچنين است ميل و هيجان شهوت ، زيرا آن دو نيز به ارادهء انسان نيست و مقصود پيامبر ( ص ) از حديث زير همين دوتاست كه فرموده : « از امتم بخشوده شده آنچه به نيّت و دلش خطور كند » « 174 » بنابراين حديث نفس عبارت است از آنچه در نفس خطور مىكند و در پى آن ارادهء انجام نيست . امّا به عزم و قصد حديث نفس نمىگويند بلكه حديث نفس نظير موردى است كه از عثمان بن مظعون روايت شده آنجا كه مىگويد : « اى پيامبر خدا همانا نفسم با من سخن مىگويد كه خوله را طلاق بدهم . پيامبر فرمود : دست نگهدار همانا نكاح سنّت من است [ نه طلاق 
  ] گفت : نفسم با من سخن مىگويد كه آن را سركوب كنم ، فرمود : دست نگه‌دار اختگان امتّم كسانى هستند كه هميشه روزه‌اند . عرض كرد : نفسم با من سخن مىگويد كه گوشت خوردن را ترك كنم ، فرمود : دست نگهدار من آن را دوست دارم و اگر هر روز بر آن دست يابم\r\n\r\n\r\n","description":"","footnote":"\r\n( 174 ) پيش از اين از طيالسى و مسلم در صحيح خود نقل شد .\r\n","page_name":" 107 ","page_number":107},
  {"content":"\r\n\r\nآن را مىخورم و اگر از خدا بخواهم آن را به من مىرساند » . « 175 » پس اين امورى كه به دل خطور مىكند و همراه آنها تصميم بر انجام كار نيست حديث نفس نام دارد از اين رو ( عثمان ) با پيامبر مشورت كرد ، زيرا تصميم و قصد انجام آن را نداشت . امّا سوّمى كه دل معتقد به انجام آن است و به صدور آن حكم مىكند ، ميان دو صورت اختيارى و اجبارى مردّد است و حالات در آن مختلف است . پس آن كه اختيارى است شخص موأخذه مىشود و آن كه اجبارى است موأخذه نمىشود . و امّا چهارم كه قصد انجام كار است انسان به آن موأخذه مىشود ، جز اين كه اگر انجام ندهد مهلت داده مىشود . پس اگر از ترس خدا آن را ترك كند و از قصد آن پشيمان شود برايش حسنه‌اى نوشته مىشود ، زيرا نيّت گناه ، گناه است و خوددارى از آن و جهاد با نفس ثواب ، و قصد بر طبق غريزه دليل بر غفلت كامل از خدا نيست و خوددارى از گناه يا جهاد بر خلاف غريزه محتاج به قدرت زيادى است ، پس تلاش او در مخالفت با غريزه و كار كردن براى رضايت خداى سبحان بيشتر از تلاش او در پيروى از شيطان و موافقت با غريزه است ؛ لذا برايش يك ثواب نوشته مىشود ، زيرا تلاش در ترك را بر تلاش انجام دادن ترجيح داده است . و اگر انجام گناه را به سبب ترس از خدا به تأخير نمىاندازد بلكه مانعى موجب تأخير آن مىشود برايش گناهى نوشته مىشود ، زيرا قصد فعل اختيارى قلب است .\r\nدليل بر اين شرحى كه داده شد مطلبى است كه در صحيح مسلم وارد شده و به لفظ حديث پيوسته است كه پيامبر خدا ( ص ) فرمود : « فرشتگان گويند :\r\nپروردگارا اين بندهء توست و قصد گناه دارد در حالى كه بيناست . خدا بفرمايد :\r\nمراقبش باشيد اگر انجام داد يك گناه بر او بنويسيد و اگر ترك كرد برايش حسنه بنويسيد چون به خاطر من آن را ترك كرده است » « 176 » و آنجا كه گفته\r\n\r\n\r\n","description":"","footnote":"\r\n( 175 ) در يك حديث مستقل بر آن دست نيافتم و تنها مضمون آن در احاديث متعدّدى آمده است .\r\n( 176 ) اين حديث را مسلم ( در صحيح ) ، ج 1 ، ص 82 روايت كرده و در آن بجاى ، انما تركها من اجلى ، آمده است « انّما تركها من جرائى » و هر دو به يك معنى است .\r\n","page_name":" 108 ","page_number":108},
  {"content":"\r\n\r\nاست : « لم يعملها » مقصود آن است كه براى خدا ترك كرده است ، امّا هر گاه تصميم بر گناهى بگيرد و به سبب غفلت يا علت ديگرى نتواند انجام دهد ، چگونه برايش حسنه نوشته مىشود ؟ در حالى كه پيامبر خدا ( ص ) فرمود : « مردم بر حسب نيّتهايشان محشور مىشوند » « 177 » و ما مىدانيم كسى كه شب تصميم بگيرد كه صبح مسلمانى را بكشد يا با زنى زنا كند و همان شب بميرد در حال اصرار بر گناه مرده است و بر طبق نيّتش محشور مىشود در حالى كه قصد گناهى كرده و انجام نداده است .\r\nدليل قطعى بر اين مطلب روايتى است كه از پيامبر ( ص ) رسيده و فرموده است : « هرگاه دو مسلمان با شمشيرهايشان با هم برخورد كنند قاتل و مقتول هر دو در دوزخند . عرض شد : اى رسول خدا قاتل گنهكار است مقتول چه گناهى دارد ؟ فرمود : مقتول نيز قصد كشتن طرف مقابل را داشت » . « 178 » اين روايت صراحت دارد كه مقتول فقط با قصد كشتن طرف مقابل اهل دوزخ شده با آن كه مظلوم كشته شده است . پس چگونه پندارند كه خدا ( كسى را ) به نيّت و قصد مؤاخذه نمىكند بلكه بنده در برابر هر كارى كه در اختيار اوست مؤاخذه مىشود ، مگر اين كه با حسنه‌اى آن را جبران كند . شكستن تصميم با پشيمانى ، حسنه است ؛ از اين رو ( برايش ) حسنه نوشته مىشود ، ليكن اگر بر اثر مانعى گناه نكند حسنه نمىباشد ، امّا انسان در برابر آنچه به دل خطور مىكند و نيز حديث نفس و رغبت زياد به گناه مؤاخذه نمىشود ، چون اين امور در اختيار انسان نيست و مؤاخذه به اين امور تكليفى خارج از توان انسان است ، به همين جهت است كه پس از نزول اين آيه :  وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ .  « 179 » گروهى از صحابه به خدمت پيامبر خدا آمدند و گفتند : آنچه در توان ما نيست به ما تكليف فرموديد ، در نفس يكى از ما چيزى پديد مىآيد\r\n\r\n\r\n","description":"","footnote":"\r\n( 177 ) اين حديث را ابن ماجه به شمارهء 4239 از حديث جابر روايت كرده است .\r\n( 178 ) حديث مورد اتفاق است . و ابن ماجه به شمارهء 3964 روايت كرده است .\r\n( 179 ) بقره / 284 : اگر آنچه در دل داريد آشكار سازيد يا پنهان خداوند شما را بر طبق آن محاسبه مىكند .\r\n","page_name":" 109 ","page_number":109},
  {"content":"\r\n\r\nكه دوست ندارد كه در دلش ثابت بماند آنگاه به آن محاسبه مىشود ؟ پيامبر ( ص ) فرمود : شايد شما سخنى را مىگوييد كه بنى اسرائيل گفتند : شنيديم و اطاعت نكرديم ، بگوييد : شنيديم و اطاعت كرديم پس خداى متعال با فرو فرستادن اين آيه بر آنها گشايش نازل فرمود :  لا يُكَلِّفُ اللَّهُ نَفْساً إِلَّا وُسْعَها .  « 180 » مىگويم : در احتجاج « 181 » از طريق شيعه روايتى از امير المؤمنين ( ع ) در ضمن حديثى طولانى رسيده است « اين آيه [ 284 بقره 
  ] بر پيامبران و امتّهاى پيشين عرضه شد به سبب سنگين بودنش از پذيرش آن سرباز زدند ، ولى پيامبر خدا ( ص ) آن را پذيرفت و بر امّتش عرضه داشت . آنها نيز قبول كردند ، و چون خداى سبحان پذيرش آنها را ديد با علم به اين كه توان آن را ندارند فرمود حال كه امّت تو اى پيامبر اين آيه را با همهء سختيهايش پذيرفتند با اين كه ديگر امّتها نپذيرفتند بر من لازم است كه آن [ بار سنگين 
  ] را از دوش امّتت بردارم ، و فرمود :  لا يُكَلِّفُ اللَّهُ نَفْساً إِلَّا وُسْعَها  » .\r\nابو حامد مىگويد : از اين آيه آشكار مىشود كه هر كارى از كارهاى قلب كه در اختيار و توان انسان نيست آدمى به آن مؤاخذه نمىشود ، و اين است پرده بردارى از اين اشتباه . تمام كسانى كه گمان مىكنند هرچه بر دل بگذرد حديث نفس نام دارد ، و كسانى كه ميان اين سه قسم فرق نگذارند ناگزير در اشتباه مىافتند . چگونه انسان در برابر كارهاى قلبى مؤاخذه نشود در حالى كه تكبّر ، خود پسندى ، ريا كارى ، نفاق ، بخل و همهء پليديها از كارهاى قلب است ، بلكه گوش و چشم و دل تماما مورد سؤال واقع مىشوند ، يعنى كارهايى كه در اختيار انسان است ، بنابراين اگر چشم بىاختيار به نامحرمى بيفتد مؤاخذه نمىشود و اگر دوباره نگاه كند مؤاخذه خواهد شد چون امرى اختيارى است . و همچنين آنچه به دل خطور مىكند همين حكم را دارد ، بلكه دل به مؤاخذه شدن\r\n\r\n\r\n","description":"","footnote":"\r\n( 180 ) بقره / 286 : خداوند هيچ‌كس را جز به اندازه توانايىاش تكليف نمىكند . حديث فوق را مسلم ( در صحيح ) ، ج 1 ، ص 80 روايت كرده است .\r\n( 181 ) احتجاج ، ص 117 .\r\n","page_name":" 110 ","page_number":110},
  {"content":"\r\n\r\nسزاوارتر است زيرا دل اصل است ، پيامبر خدا ( ص ) فرمود : « تقوا در اين جاست » « 182 » و به دل اشاره فرمود .\r\nخداى متعال فرمود :  لَنْ يَنالَ اللَّهَ لُحُومُها وَ لا دِماؤُها وَ لكِنْ يَنالُهُ التَّقْوى مِنْكُمْ .  « 183 » و تقوا در دل است . پيامبر ( ص ) فرمود : « گناه بسيار بر دل چيره مىشود » « 184 » و نيز فرمود : « خوبى چيزى است كه دل به آن مطمئن شود اگر چه به تو فتوا دهند . » « 185 » تا آنجا كه مىگوييم : هرگاه فتوا دهنده به وجوب چيزى فتوا دهد و خطا كند در مقابل كارش مأجور است ، بلكه هركس گمان كند كه با وضوست بايد نماز بخواند پس اگر نماز خواند آنگاه يادش آمد كه خوانده است در مقابل آن نماز ثواب مىبرد . پس اگر ترك نماز كرد سپس يادش آمد كه نخوانده است كيفر مىشود . هركس در بسترش زنى يافت و گمان كرد همسرش است در نزديكى كردن با آن گنهكار نيست ، اگر چه معلوم شود كه زن بيگانه‌اى بوده است و اگر گمان كند زن بيگانه‌اى است و با او نزديكى كند و معلوم شود همسرش بوده معصيت كرده است . تمام اين احكام به دل نظر دارد نه به اعضاى بدن .\r\n\r\nشرح اين مطلب كه آيا وسوسهء شيطان در هنگام ذكر خدا بكلّى قطع مىشود يا نه ؟\r\n( 1 ) بايد دانست دانشمندانى كه مراقب دلهايند و به صفات و شگفتيهاى دل مىنگرند در اين مسأله اختلاف دارند و پنج گروه شده‌اند . گروهى گويند :\r\n\r\n\r\n","description":"","footnote":"\r\n( 182 ) اين حديث را مسلم از حديث ابو هريره در حديثى استخراج و نقل كرده است چنان كه در المغنى است .\r\n( 183 ) حجّ / 37 : هرگز گوشتها و نه خونهاى آنها به خدا نمىرسد آنچه به او مىرسد تقوا و پرهيزكارى شماست .\r\n( 184 ) در جلد اول همين كتاب صفحهء 57 ؛ شرح آن گذشت .\r\n( 185 ) اين حديث را طبرانى از حديث ابى ثعلبه روايت كرده ، و نظير آن را احمد در حديثى از وابصه نقل كرده چنان كه در المغنى است .\r\n","page_name":" 111 ","page_number":111},
  {"content":"\r\n\r\nوسوسه ( شيطان ) با ياد خداى متعال قطع مىشود زيرا پيامبر ( ص ) فرمود :\r\n« هر گاه ( بنده ) ياد خدا كند شيطان خاموش مىشود » . « 186 » گروهى گفته‌اند :\r\nريشهء وسوسه ( با ذكر خدا ) از بين نمىرود و در دل جريان دارد ولى بىاثر است ، زيرا دل هرگاه پر از ذكر خدا شود از متأثّر شدن با وسوسه مصون مىگردد . مانند كسى كه به كار مهّمى سرگرم است اگر در حال سخن گفتن صدايى به گوشش برسد نمىشنود ، « 187 » گروهى گفته‌اند : وسوسه و اثرش از بين نمىرود ولى بر دل نتواند غالب شود و گويى از دور و بگونه‌اى ضعيف وسوسه مىشود . گروهى گفته‌اند : در هنگام ذكر خدا لحظه‌اى وسوسه از بين مىرود و با وسوسه لحظه‌اى ياد خدا معدوم مىشود و در زمانهاى نزديك به هم ذكر خدا و وسوسه پياپى مىآيند : و به سبب نزديك بودن وسوسه به ذكر خدا گمان مىرود كه آن دو با هم پياپى مىآيند همانند توپى كه در بعضى از جاهاى آن نقطه‌هايى است و هرگاه با سرعت چرخانده شود نقطه‌ها را به صورت دايره مىبينى ، چون با حركت سريع نقطه‌ها به هم متصّل مىشوند . اين گروه استدلال كرده‌اند كه سكوت شيطان هنگام ذكر خدا از پيامبر وارد شده ولى ما با وجود ذكر خدا وسوسه را مشاهده مىكنيم و جز به اين صورت كه ذكر شد نمىتوان آن را توجيه كرد ، گروهى گفته‌اند : وسوسه و ذكر ( خدا ) همواره و پياپى در دل مىآيد و قطع نمىشود ، و همان طورى كه انسان گاه در يك حالت با چشمش دو چيز را مىبيند دل نيز مجراى دو چيز مىشود پيامبر خدا ( ص ) فرمود : « هر بنده‌اى چهار چشم دارد دو چشم در سر كه با آن امور دنيايش را مىبيند و دو\r\n\r\n\r\n","description":"","footnote":"\r\n( 186 ) اين حديث جزئى از روايتى است كه در ص 51 گذشت « انّ الشّيطان واضع خطمه على قلب ابن آدم »\r\n( 187 ) دانشمندان روان‌شناس اثبات كرده‌اند كه اگر انسان تمام حواسش به شخصى يا نقطه‌اى متمركز شود حواسّ ظاهرى او از كار مىافتد و در روايات اسلامى نيز تأييد شده است چنان كه براى حضرت على ( ع ) اتفاق افتاد كه به فرمان پيامبر پيكان تير را در حال نماز از بدنش بيرون آوردند و احساس نكرد و براى امام سجّاد ( ع ) نيز اتفاق افتاده است . - م .\r\n","page_name":" 112 ","page_number":112},
  {"content":"\r\n\r\nچشم در دل كه امور دينش را با آن مىبيند » « 188 » محاسبى اين قول را اختيار كرده است .\r\nقول صحيح در نزد مؤلف آن است كه تمام اين نظريّه‌ها صحيحند ولى هيچ كدام در حدّى نيستند كه بتوانند تمام اقسام وسوسه‌ها را در برگيرند بلكه هر گروهى به نوعى از وسوسه توجّه كرده و از آن خبر داده است ، در حالى كه وسوسه سه نوع است : 1 - يك نوع وسوسه مشتبه ساختن حق به باطل است كه كار شيطان است و به آدمى مىگويد : ترك لذّتها و نعمتها نكن كه عمر طولانى است و در اين عمر طولانى شكيب در برابر شهوتها دردى است بزرگ ، در اين حال هرگاه بنده عظمت خداوند و عظمت پاداش و كيفرش را به ياد آورد و بگويد : شكيب در برابر شهوتها سخت است ولى صبر بر آتش سخت‌تر از آن است و بناچار يكى را بايد برگزيند ، پس هرگاه بنده وعده و وعيد خدا را به ياد آورد و ايمان و يقينش را تجديد كند شيطان سكوت مىكند و مىگريزد ، زيرا شيطان نمىتواند بگويد : آتش سخت‌تر از شكيب بر معاصى نيست و نمىتواند بگويد : گناه آدمى را به دوزخ نمىكشاند ، زيرا ايمان بنده به قرآن شيطان را دفع و وسوسه‌اش را قطع مىكند ، همچنين به انسان وسوسه مىكند تا به علم و عمل خويش عجب كند و به آدمى مىگويد : كدام بنده است كه خدا را چون تو بشناسد و بپرستد پس چه بسيار در پيشگاه خدا ارزش دارى . در اين حال بنده به ياد مىآورد كه شناخت و توان و دل و اعضايش كه علم و عملش به وسيلهء آنهاست تمام اينها را خدا آفريده است ، پس از كجا به خود عجب كند . در اين صورت شيطان ساكت مىشود . زيرا شيطان نمىتواند بگويد : اين نعمتها از خدا نيست چرا كه معرفت و ايمان ، آن را ردّ مىكند پس اين ، نوعى از وسوسه است كه بكلّى از عارفانى كه به نور ايمان و معرفت بينش يافته‌اند بدور است .\r\n\r\n\r\n","description":"","footnote":"\r\n( 188 ) عراقى گويد : اين حديث را ابو منصور ديلمى در مسند الفردوس از حديث معاذ به لفظ « الاخرة » به جاى « دينه » روايت كرده است در سند اين روايت حسين بن احمد بن محمد هروى سماخى حافظ است كه حاكم او را تكذيب كرده است و ضعف حديث از اوست .\r\n","page_name":" 113 ","page_number":113},
  {"content":"\r\n\r\nنوع دوّم آن است كه شيطان با تحريك شهوت و به هيجان آوردن آن وسوسه كند و اين نوع به دو بخش تقسيم مىشود . يكى آن كه بنده به گناه بودنش يقين كند و ديگر آن كه گمان غالب به گناه بودنش داشته باشد . پس اگر يقين كند ، شيطان از هيجانى كه در تحريك شهوت مؤثر باشد دست مىكشد ولى از تحريك بطور كلى دست نمىكشد و اگر گمان به گناه بودن داشته باشد به طورى كه در دفع آن نياز به مجاهده باشد وسوسه ( شيطان ) موجود خواهد بود ولى وسوسه بر انسان چيره نمىشود .\r\nنوع سوّم آن است كه وسوسهء شيطان فقط در مورد خطورهاى قلبى و يا به ياد آوردن حالات گذشته باشد و يا اين كه در نماز به فكر كارهاى ديگر باشد . مثلا هرگاه به ياد خدا روى بياورد ، تصوّر مىكند كه شيطان ساعتى دور مىشود امّا برمىگردد و مجددا دفع مىشود و باز برمىگردد . پس ذكر و وسوسه در پى هم مىآيند و انسان تصور مىكند كه ذكر و وسوسه با هم هستند تا فهم وى معناى قرائت و آن خطورهاى قلبى را در بر بگيرد به طورى كه گويى وسوسه و ذكر در دو جاى دل قرار دارند . براستى بعيد است كه وسوسه شيطان بكلّى بر طرف شود به گونه‌اى كه هرگز خطور نكند ، ولى محال نيست ، زيرا پيامبر ( ص ) فرمود : « هركس دو ركعت نماز بگزارد كه در آن نفس خود را به چيزى از امور مربوط به دنيا حديث نكند خدا گناه گذشته و آينده‌اش را بيامرزد » . « 189 » اگر اين عمل قابل تصوّر نبود ، پيامبر آن را ذكر نمىفرمود جز اين كه فقط براى قلبى قابل تصور است كه محبّت خدا بر آن چيره شده باشد تا آن اندازه كه حريص ذكر خدا شود ، زيرا گاه كسى كه دلش غرق فكر دربارهء يك دشمن است حتّى در مدت انجام دو ركعت يا ركعتها نماز به دشمنش فكر مىكند و جز آن انديشه چيزى به فكرش خطور نمىكند . همچنين است كسى كه غرق در محبّت است . گاه در دل در گفتگوى با محبوب خود غرق در انديشهء او مىشود ، بطورى كه جز سخن محبوبش هيچ چيز به قلبش خطور نمىكند و اگر ديگرى با\r\n\r\n\r\n","description":"","footnote":"\r\n( 189 ) اين حديث را احمد روايت كرده و در ج 1 ، ص 349 گذشت .\r\n","page_name":" 114 ","page_number":114},
  {"content":"\r\n\r\nاو سخن بگويد نمىشنود و اگر كسى از برابرش عبور كند گويى او را نمىبيند .\r\nهرگاه براى انسان اين حالت از ترس از دشمن و حرص به مال و مقام قابل تصوّر باشد چگونه در ترس از دوزخ و حرص به بهشت قابل تصوّر نباشد ، ولى بر اثر ضعف ايمان به خدا و روز جزا حالت اخير كمتر ديده مىشود .\r\nهرگاه در تمام اين اقسام و انواع وسوسه بينديشى در خواهى يافت كه هر يك از نظريه‌هاى ياد شده صحيح است ولى در جاى مخصوص خودش ، خلاصه آن كه رهايى از شيطان در يك آن يا يك ساعت دور به نظر نمىآيد ، ولى رهايى در طول يك عمر بعيد يا محال است . وسوسهء عوارض دنيا و پول آن جز با دور افكندن و جدايى قطع نمىشود . پس انسان تا آنگاه كه چيزى را اضافه بر نيازش مالك است اگر چه يك دينار باشد شيطان او را در نماز از انديشيدن در آن رها نمىسازد ، كه چگونه نگاه دارد و در چه راهى خرج كند و چگونه پنهان بدارد تا هيچ‌كس نفهمد يا چطور نشان بدهد تا به آن ببالد و ديگر وسوسه‌ها .\r\nپس كسى كه چنگالهايش را در دنيا فرو برده و انتظار دارد كه از شيطان رها شود مانند كسى است كه در عسل فرو رود و گمان كند كه مگس روى او نمىنشيند و اين محال است ، بنابراين دنيا باب مهّمى براى وسوسهء شيطان است و يك در ندارد بلكه درهاى زيادى دارد .\r\nيكى از حكيمان گفته است : شيطان از طريق گناهان نزد آدميزاده مىآيد .\r\nاگر امتناع كرد از راه خير خواهى مىآيد تا او را در بدعتى بيفكند ، و اگر خوددارى كرد او را به سخت‌گيرى نسبت به خودش وا مىدارد تا آنچه را بر او حرام نيست بر او حرام سازد ، و اگر باز هم سر ، باز زد در وضو و نمازش او را به شك مىاندازد تا علم او را بر طرف كند ، و اگر امتناع كرد كارهاى نيك را بر او آسان سازد تا مردم او را شكيبا پاكدامن ببينند ، پس دلهاى آنان به او مايل شود و به نفس خود عجب كند و به آن سبب هلاك شود . در اين حالت است كه آدمى بايد با دشمن سخت مبارزه كند چون آخرين درجه است و اگر اين مرحله را پشت‌سر بگذارد درهاى بهشت به رويش باز مىشود .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nسرعت دگرگون شدن دل و تقسيم شدن دلها به ثابت و متغيّر\r\n( 1 ) بايد بدانى چنان‌كه ذكر كرديم صفات ياد شده دل را در برمىگيرد و حالات و آثار از درهايى كه وصف كريم به آن وارد مىشود . گويى دل هدفى است كه همواره از هر سو مورد اصابت است و هرگاه چيزى به آن اصابت كند و متأثر شود ضدّ آن از سوى ديگر به آن مىرسد و صفت دل را تغيير مىدهد .\r\nپس اگر شيطان در آن فرو آيد و آن را به انجام خواهشهاى نفسانى دعوت كند و دل به آن توجّه كند فرشته در آن نازل شود او را از آن كار منع كند و اگر شيطان او را بىكار شرّى بكشاند شيطان ديگرى او را به كار ديگرى بكشاند . و اگر فرشته‌اى او را به كار خيرى بكشاند فرشتهء ديگرى او را به كار خير ديگر بكشاند . پس گاه ميان دو ملك در نزاع است و گاه ميان دو شيطان و گاه ميدان يك شيطان و فرشته و هرگز بيكار نمىماند . خداى متعال در قرآن به آن اشاره يك شيطان و فرشته و هرگز بيكار نمىماند . خداى متعال در قرآن به آن اشاره كرده است :  وَ نُقَلِّبُ أَفْئِدَتَهُمْ وَ أَبْصارَهُمْ .  « 190 » و چون پيامبر خدا از عظمت صنع الهى در مورد شگفتهياى دل و زيرورو شدن آن آگاه بود به آن سوگند ياد مىكرد و مىگفت : « نه ، سوگند به زيرورو كنندهء دلها » . « 191 » بيشتر اوقات آن حضرت مىگفت : « اى زيرورو كنندهء دلها دلم را بر دينت ثابت بدار . عرض كردند اى رسول خدا آيا مىترسى ؟ فرود : چه چيز به من اطمينان مىدهد در حالى كه دل ميان دو انگشت از انگشتان قدرت خداست و هرطور بخواهد زيرورو مىكند » و در تعبير ديگر دارد « اگر بخواهد دل را بر حق استوار دارد نگاه مىدارد و اگر بخواهد از حق منحرف سازد چنان كند » . « 192 »\r\n\r\n\r\n","description":"","footnote":"\r\n( 190 ) انعام / 110 : ما دلها و چشمهاى آنها را واژگونه مىسازيم .\r\n( 191 ) بخارى در ( صحيح ، ) ج 8 ، ص 160 از حديث ابن عمر روايت كرده و ابن ماجه ( در سنن ) به شمارهء 2092 از سالم از پدرش روايت كرده است و در روايت سالم است « لا و مصرّف القلوب ، نه سوگند به تغيير دهندهء دلها »\r\n( 192 ) اين حديث را ابن ماجه ( در سنن ) به شمارهء 199 ، و حاكم در ج 1 ، ص 526 و ج 4 ، ص 321 روايت كرده است .\r\n","page_name":" 116 ","page_number":116},
  {"content":"\r\n\r\nپيامبر خدا ( ص ) براى دل سه مثل زده و فرموده است : « قلب مانند گنجشك است و هر ساعتى جابجا مىشود » . « 193 » و نيز فرمود : « قلب در زيرورو شدن مانند ديگى است كه همه جاى آن جوش بيايد » . « 194 » همچنين فرمود : « قلب مانند يك پر ( مرغ ) در سرزمين هموار است كه بادها آن را زيرورو مىكنند » . « 195 » اين دگرگونيها امر شگفتى از امور الهى است و از شگفتيهاى كار الهى در زيرورو شدن دل فقط افرادى آگاه مىشوند كه مراقب دلهاى خود هستند و به حالات خودشان با خدا توجّه خاص دارند .\r\nدلها را در ثابت بودن بر كار خير و شرّ و مردّد ماندن ميان آن دو سه بخش كرده‌اند : دلى كه به تقوا آباد و به رياضت تزكيه شده و از آلودگيهاى اخلاق پاك شده است . پس خطورهاى قلبى خير از خزانه‌هاى غيب و ملكوت بر دل او وارد مىشود و عقل به انديشيدن در آن خطورها روى مىآورد تا كارهاى خير ظريف را در آن بشناسد و بر اسرار فوايد آن آگاه شود و با نور بصيرت چهرهء آن برايش گشوده شود و حكم به انجام آن كند و بر آن اصرار ورزد و بر عمل كردن به آن اهتمام ورزد . پس فرشته به آن دل مىنگرد و جوهر آن را به تقوا طاهر و پاك و به نور عقل منوّر و به نور معرفت آباد مىبيند و آن را شايستهء مستقّر شدن و فرود آمدن خود مىيابد . در اين هنگام او را به لشكريان نامريى كمك مىكند و به خيرات ديگر هدايت مىنمايد تا كار خير به خير ديگر منتهى شود و همچنان در تشويق به كار خير كمك مىكند و كار را بر او آسان\r\n\r\n\r\n","description":"","footnote":"\r\n( 193 ) حديث را حاكم در مستدرك ، ج 4 ، ص 307 روايت كرده و گفته است : حديث به شرط مسلم صحيح است .\r\n( 194 ) احمد در ( سنن ، ) ج 6 ، ص 4 از حديث مقداد روايت كرده و در آن « اجمعت غليا » است .\r\n( 195 ) حديث را ابن ماجه به شمارهء 88 و طبرانى در الكبير و بيهقى در الشعب از حديث ابو موسى اشعرى روايت كرده‌اند .\r\n","page_name":" 117 ","page_number":117},
  {"content":"\r\n\r\nمىسازد و خداوند بدان اشاره فرموده است :    فَأَمَّا مَنْ أَعْطى وَ اتَّقى وَ صَدَّقَ بِالْحُسْنى فَسَنُيَسِّرُهُ لِلْيُسْرى .    « 196 » و بر چنين قلبى است كه نور چراغ از چراغدان ربوبى مىتابد تا در آن شرك خفى باقى نماند كه اين شرك پوشيده‌تر از حركت مورچهء سياه در شب تاريك است ، و بر اين نور هيچ چيز پنهانى پنهان نمىماند و هيچ حيله‌اى شيطان پيرامون آن نمىچرخد بلكه شيطان متوقّف مىشود و سخن باطل را از روى فريب به آن وحى مىكند ، ولى او به سخنان شيطان توّجه نمىكند . اين دل پس از پاك شدن از هلاك كننده‌ها به زودى به وسيلهء صفات نجات دهنده‌اى كه بيان مىكنيم آباد مىشود و آنها عبارتند از : شكر ، صبر ، بيم و اميد تهيدستى و بىميلى به دنيا و محبّت و رضايت و شوق و توكّل و انديشيدن و محاسبه و مراقبت و ديگر صفات نجات دهنده ، و آن دلى است كه خداى به آن توجّه مىفرمايد و آن دل آرامش يافته است كه در اين آيه مقصود است :  أَلا بِذِكْرِ اللَّهِ تَطْمَئِنُّ الْقُلُوبُ .  « 197 » و در گفتار خداى متعال :  يا أَيَّتُهَا النَّفْسُ الْمُطْمَئِنَّةُ .  « 198 » دوّمين نوع دل ، دلى است مخذول و پر از خواهشهاى نفسانى كه به پليديها و اخلاق نكوهيده آلوده است ، و درهاى ورود شيطان در آن باز و درهاى ورود فرشتگان بسته است ، و سر آغاز شرّ در آن اين است كه خواهشهاى نفسانى در آن وارد شود و در آن خطور كند از اين رو دل به عقل كه حاكم است مىنگرد تا از آن نظر و حكم بخواهد و چهره حقّ را بر آن بگشايد . امّا عقل به خدمت كردن هوى خو گرفته و در راه كمك به هواى نفس همچنان به فكر يافتن راه چاره است .\r\nاز اين رو نفس ، هوى را مىآرايد و به آن كمك مىكند در نتيجه سينه به سبب هواى نفس گشاده مىشود و تاريكيهايش در آن گسترده مىگردد چرا كه\r\n\r\n\r\n","description":"","footnote":"\r\n( 196 ) ليل / 5 ، 6 ، 7 : امّا آن كس كه ( در راه خدا ) انفاق كند و پرهيزگارى پيش گيرد . و جزاى نيك ( الهى ) را تصديق كند . ما او را در مسير آسانى قرار مىدهيم .\r\n( 197 ) رعد / 28 : آگاه باشيد با ياد خدا دلها آرامش مىيابد .\r\n( 198 ) فجر / 27 : تو اى روح آرام يافته . . .\r\n","page_name":" 118 ","page_number":118},
  {"content":"\r\n\r\nلشكريان عقل از دور كردن شيطان سرپيچى كرده‌اند و چون هوى در دل پراكنده شود جاى شيطان وسعت مىيابد و سرانجام شيطان در كمال قدرت بر دل مسلّط مىشود . پس به دل روى مىآورد و آرزوها و غرور و زينت را در نظرش مىآرايد و از روى فريب سخن باطل را به دل وحى مىكند و با وعده و وعيد قدرت ايمان را ضعيف مىسازد و نور يقين به ترس از آخرت خاموش مىشود ، زيرا از خواهشهاى نفسانى دودى تاريك به طرف دل بلند مىشود كه تمام اطراف دل را پر مىكند تا تمام نورهايش را خاموش سازد ، و عقل همانند چشمى مىشود كه دود پلكهايش را پر كرده است و توان نگاه كردن ندارد .\r\nهمچنين شهوت بر دل غالب مىشود تا ديگر براى قلب امكان توقّف و بينش نماند و اگر پند دهنده‌اى او را بينا سازد و حق را به گوش او برساند از درك حقيقت كر و كور مىشود و شهوت به هيجان مىآيد و شيطان با نشاط مىشود و اعضاى بدن برطبق خواهش نفس به حركت در مىآيد و گناه از خزينه‌هاى غيب بنابر قضا و قدر الهى در عالم دنيا آشكار مىشود و به چنين قلبى خداى متعال فرموده است :  أَ رَأَيْتَ مَنِ اتَّخَذَ إِلهَهُ هَواهُ .  تا آخر هر دو آيه « 199 » و به گفتهء خود :  لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ .  « 200 » و به گفته خود :  سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ . *  « 201 » ( بسا دلى كه حالش نسبت به شهوتها اين است ) و بسا دلى كه حالش نسبت به بعضى شهوتها اين است . مانند كسى كه از بعضى چيزها پرهيز مىكند ولى هرگاه صورت نيكويى ببيند نمىتواند چشم و دلش را حفظ كند و عقلش سبك مىشود و خوددارى قلبىاش را از دست مىدهد ؛ يا مانند كسى كه در برابر مقام و رياست و تكبّر نمىتواند نفس خود را نگاه دارد و آنگاه كه عوامل رياست آشكار شود توان مقاومت ندارد ؛ يا مانند كسى كه در موقع خشم بر نفس خود مسلّط نيست آنگاه كه يكى از\r\n\r\n\r\n","description":"","footnote":"\r\n( 199 ) فرقان / 43 : آيا ديدى كسى را كه هواى نفس خويش را معبود خود برگزيده است .\r\n( 200 ) يس / 7 : فرمان ( الهى ) دربارهء اكثر آنها تحقّق يافته از اين رو ايمان نمىآورند .\r\n( 201 ) يس / 10 : براى آنها يكسان است ، چه انذارشان كنى يا نكنى ايمان نمىآورند .\r\n","page_name":" 119 ","page_number":119},
  {"content":"\r\n\r\nعيبهايش گفته شود يا تحقير گردد ؛ يا مثل كسى كه در موقع قدرت داشتن بر گرفتن پول نمىتواند خود را نگاه دارد بلكه مانند انسان دلدادهء غرق در ماديّات خود را به هلاكت مىافكند و مرّوت و تقوا را از ياد مىبرد و تمام اين امور به سبب بلند شدن دود هوى به طرف قلب است تا آنجا كه دل تاريك مىشود و نور بصيرت آن خاموش مىگردد و نور حيا و مروّت و ايمان در آن به خاموشى مىگرايد و در فراهم ساختن خواستهء شيطان سعى مىكند .\r\nسوّمين نوع دل ، دلى است كه در آن خطورهاى هوى آشكار مىشود و آن را به كار بد دعوت مىكند امّا خطور ايمان به آن ملحق مىشود و او را به كا ر خير مىخواند . پس نفس به سبب شهوتش به يارى خطور شرّ برمىخيزد و شهوت قوّت مىگيرد و بهره‌ورى و برخوردارى از نعمت را نيكو مىشمارد .\r\nآنگاه عقل به طرف خطور خير برمىخيزد و شهوت را دور مىسازد و كارش را زشت مىشمارد و آن را به جهل نسبت مىدهد ، و نيز در هجوم به كار شرّ و كم اعتنايى به فرجام كارها به حيوان و درنده تشبيه مىكند . پس نفس به خير خواهى عقل مايل مىشود . در اين حال شيطان به عقل حمله‌ور مىشود و انگيزهء هوى را تقويت مىكند و مىگويد : اين پرهيز خنك چيست چرا مانع خواهشهاى نفست مىشوى و نفست را آزار مىدهى آيا يك نفر از معاصران خود را مىبينى كه با خواسته‌هاى نفسش مخالفت كند ؟ يا هدفش را رها سازد ؟ آيا لذّتهاى دنيا را براى آنها مىگذارى كه از آن بهره‌مند شوند ؟ و نفست را منع كنى تا محروم و بدبخت و در رنج بمانى و مردم زمانت بر تو بخندند ؟ آيا مىخواهى مقام تو از فلان و فلان بيشتر شود در حالى كه آنچه تو مىخواهى ترك كنى انجام داده‌اند و از آن امتناع نكرده‌اند ؟ آيا فلان عالم را نمىبينى كه از اين كار خوددارى نكرده است و اگر بد بود خوددارى مىكرد . پس نفس به شيطان مايل شده و به آن روى مىآورد . اينجا فرشته به شيطان حمله مىكند و مىگويد : آيا جز كسانى كه از لذّت دنيا پيروى كرده و آخرت را فراموش كرده‌اند ، به هلاكت رسيده‌اند ؟ آيا به لذّتى اندك قناعت مىكنى و لذّت و نعمتهاى بهشت را براى هميشه رها\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمىسازى ؟ و يا درد شكيب بر شهوت خود را سنگين و درد دوزخ را سبك مىشمارى ؟ آيا به غفلت مردم از خودشان و پيروى آنها از خواسته‌هاى نفسانىشان و همراهى آنها با شيطان فريب مىخورى ؟ با اين كه عذاب دوزخ به معصيت ديگران از تو كاسته نمىشود ؟ آيا معتقدى كه اگر در تابستان باشى و تمام مردم در برابر آفتاب ايستاده باشند و تو خانه‌اى سرد داشته باشى به مردم كمك مىكنى يا خودت را نجات مىدهى ؟ پس چگونه با مردم از ترس گرماى آفتاب مخالفت مىكنى ولى از ترس گرماى دوزخ با آنها مخالفت نمىكنى ؟\r\nدر اين وقت نفس به قول فرشته متمايل مىشود و همچنان دل ميان دو لشكر فرشته و شيطان در تردّد است و به سوى يكى از دو گروه كشانده مىشود تا آن كه هركدام سزاوارتر است بر دل غالب مىشود . پس اگر صفاتى كه بر دل غالب مىشود صفات شيطانى باشد كه قبلا از آنها ياد كرديم ، شيطان بر آن غالب آيد و دل به حزب شيطان مايل شود و از حزب خدا و دوستان خدا روى بگرداند و به حزب شيطان و دشمنان خدا كمك كند و به وسيلهء اعضاى او بنابر آنچه قبلا مقدّر شده كارهايى انجام مىشود كه او را از خدا دور مىسازد . حال اگر صفات فرشته‌اى بر قلب غالب آيد ، دل به فريب شيطان و تشويق او به دنيا و سبك شمردن كار آخرت گوش نمىدهد ، بلكه به حزب خدا مايل مىشود و بندگى به موجب قضا و قدر پيشين بر اعضايش ظاهر مىشود « دل مؤمن ميان دو انگشت از انگشتهاى قدرت الهى است » يعنى در ميان كشش اين دو حزب است و گرايش از حزبى به حزبى بر دلها غالب است ، امّا پايدارى دائمى با حزب فرشتگان يا حزب شيطان از هر دو طرف اندك است .\r\nاين عبادتها و معصيتها از خزينه‌هاى غيب در عالم دنيا به وسيلهء خزانهء دل آشكار مىشود ، زيرا دل از خزينه‌هاى ملكوت است و اين عبادات و معاصى هرگاه ظاهر شود نشانه‌هايى است كه صاحبدلان قضا و قدر پيشين را مىشناسند . پس كسى كه براى بهشت آفريده شده عبادت و اسباب آن برايش فراهم مىآيد و هركس براى دوزخ آفريده شده برايش اسباب گناه ميسّر مىشود و همنشينان بد بر او مسلّط مىشوند و حكم شيطان در دلش قرار\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمىگيرد . زيرا شيطان نادانان را با انواع حكمهايش مىفريبد مانند اين گفتار شيطان : براستى خدا مهربان است پس ( به گناه ) اهميّت نده و همانا تمام مردم از خدا نمىترسند . پس ( در گناه ) با مردم مخالفت نكن ، زيرا عمر دراز است پس صبر كن تا فردا توبه كنى  يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلَّا غُرُوراً  « 202 » شيطان انسانها را به توبه وعده مىدهد و به آمرزش آرزومند مىسازد و به اذن خدا با اين حيله‌ها و نظايرش آنها را مىفريبد ، و دل او را براى پذيرش فريب وسعت مىدهد و از پذيرش اسلام تنگ مىكند و تمام اين كارها به قضا و قدر الهى است .  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ .  « 203 »  إِنْ يَنْصُرْكُمُ اللَّهُ فَلا غالِبَ لَكُمْ وَ إِنْ يَخْذُلْكُمْ فَمَنْ ذَا الَّذِي يَنْصُرُكُمْ مِنْ بَعْدِهِ .  « 204 » پس خدا هدايتگر و گمراه كننده است ، هر كار بخواهد انجام مىدهد هر حكمى بخواهد صادر مىكند ، هيچ‌كس حكمش را نتواند برگرداند و نتواند حكمش را به تأخير اندازد ؛ بهشت را آفريده و براى آن اهلى آفريده است و آنها را در عبادت به كار گماشته است ، دوزخ را آفريده و براى آن اهلى آفريده است و به گناه واداشته است و به مردم نشانه‌هاى اهل بهشت و اهل دوزخ را شناسانده و فرموده است :   إِنَّ الْأَبْرارَ لَفِي نَعِيمٍ وَ إِنَّ الْفُجَّارَ لَفِي جَحِيمٍ   « 205 » :  فَتَعالَى اللَّهُ الْمَلِكُ الْحَقُّ *  ،  لا يُسْئَلُ عَمَّا يَفْعَلُ وَ هُمْ يُسْئَلُونَ .  « 206 » اكنون به اين مقدار اندك از ذكر شگفتيهاى دل اكتفا مىكنيم\r\n\r\n\r\n","description":"","footnote":"\r\n( 202 ) نساء / 120 : شيطان به آنها وعده‌ها ( ى دروغين ) مىدهد و به آرزوها سرگرم مىسازد و جز فريب و نيرنگ به آنها وعده نمىدهد .\r\n( 203 ) انعام / 125 : آن كس را كه خدا بخواهد هدايت كند سينه‌اش را براى ( پذيرش ) اسلام گشاده مىسازد و آن كس را كه ( به خاطر اعمال خلافتش ) بخواهد گمراه سازد سينه‌اش را آنچنان تنگ مىكند كه گويى مىخواهد به آسمان بالا برود .\r\n( 204 ) آل عمران / 160 : اگر خداوند شما را يارى كند هيچ‌كس بر شما پيروز نخواهد شد و اگر دست از يارى شما بردارد كيست كه بعد از او شما را يارى كند و مؤمنان تنها بر خداوند بايد توكّل كنند .\r\n( 205 ) انقطار / 13 - 14 : مسلّما نيكان در نعمت فراوانى هستند ، و بدكاران در دوزخند .\r\n( 206 ) انبيا / 23 : هيچ‌كس بر كار او نتواند خرده بگيرد ولى در كارهاى آنها جاى سؤال و ايراد هست .\r\n","page_name":" 122 ","page_number":122},
  {"content":"\r\n\r\nزيرا بررسى آن بطور كامل به علم معامله ارتباط ندارد و تنها قسمتى از آن شگفتيها را ذكر كرديم كه براى شناخت پيچيدگيهاى علوم معامله و اسرار آن لازم است تا كسانى كه به ظواهر قناعت ندارند و بجاى مغز به پوست اكتفا نمىكنند بهره‌مند شوند ، بلكه علاقمند به شناخت عوامل دقيق شوند و آنچه ذكر كرديم به خواست خدا او را كافى است .\r\nاين پايان كتاب شرح شگفتيهاى قلب از كتاب محجة البيضاء فى تهذيب الاحياء است . به خواست خداى متعال در پى آن كتاب رياضت نفس و تهذيب اخلاق و درمان بيماريهاى دل خواهد آمد . سپاس از آن خداست در آغاز و انجام .\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\n\r\nكتاب رياضت نفس و تهذيب اخلاق و درمان بيماريهاى دل\r\n( 1 ) اين دوّمين كتاب از بخش مهلكات كتاب محجّة البيضاء فى تهذيب الاحياء است بسم اللّه الرّحمن الرّحيم سپاس خدايى را سزد كه با تدبير خود امور را متحوّل و تركيب آفريدگان را معتدل ساخت و به بهترين صورت تصوير كرد و صورت انسان را با نيكوترين اندام و اندازه‌گيرى بياراست و آن را از فزونى و كاستى در شكل و مقدار در امان داشت ، و نيكو ساختن اخلاق را به كوشش و ارادهء بنده واگذاشت ، و با انذار و هشدار او را به پاكسازى اخلاق تشويق كرد و با توفيق خود تهذيب اخلاق را بر بندگان خاصش آسان ساخت و به خاطر اين كار بر آنان منّت نهاد .\r\nو درود بر محّمد ( ص ) كه بنده و پيامبر و دوست و برگزيده خدا و بشير و نذير است ؛ پيامبرى كه نور نبوّت از چهرهء زيبايش ظاهر و حقيقت حق از ظاهر او آشكار است ؛ و بر خاندان و اصحابش درود باد كه چهرهء اسلام را از تاريكيهاى كفر پاك و ريشهء باطل را قطع كردند و به كم و زياد آن آلوده نشدند .\r\nامّا بعد خلق خوب صفت سيّد المرسلين و بهترين كار صديقّان و به يقين جزء\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nدين و نتيجهء تلاش تقوا پيشگان ، و رياضت خدا پرستان است ؛ و خلق بد زهر كشنده و از هلاك كننده‌هاى مغز و خواريهاى رسوا كننده و رذيلتهاى آشكار و پليديهايى است كه انسان را از جوار رحمت پروردگار دور مىسازد و دارندهء خود را در زمرهء ( پيروان ) شيطان لعين قرار مىدهد ، و از درهايى است كه از دل به آتش برافروختهء حق گشوده شده ، آتشى كه بر دلها چيره مىشود چنان كه اخلاق خوب درهايى است كه از دل به نعمتهاى بهشت و جوار رحمت پروردگار گشوده شده است . اخلاق پليد بيمارى دلها و نفوس است و زندگى جاويد را نابود مىسازد و با بيمارى تن كه زندگى مادّى را نابود مىكند قابل مقايسه نيست . در صورتى كه پزشكان سخت به حفظ قوانين درمان بدنها توّجه دارند با آن كه در آن بيمارى از دست دادن زندگى ( دنياى ) فانى است ، پس توّجه به حفظ قوانين درمان بيماريهاى دل كه زندگى جاويد را از بين مىبرد سزاوارتر است ، و آموختن اين نوع طبابت بر هر عاقلى لازم است ، زيرا هيچ دلى خالى از بيمارى نيست و اگر به حال خود رها شود بيماريها انباشته گردد و بر آدمى چيره شود .\r\nاز اين رو بنده نيازمند است كه در شناخت علّتها و عوامل آن جستجو كند ، آنگاه به درمان و اصلاح آنها بپردازد و مقصود خداى متعال در اين آيه :  قَدْ أَفْلَحَ مَنْ زَكَّاها .  « 1 » همين درمان است و مقصود در آيه شريفه :  وَ قَدْ خابَ مَنْ دَسَّاها .  « 2 » به حال خود رها كردن بيماريهاست .\r\nما در اين كتاب به بخشى از بيمارى دل و چگونگى معالجهء آنها به اختصار اشاره مىكنيم و به شرح درمان بيماريها نمىپردازيم ، زيرا در بقيّه كتابهاى اين بخش خواهد آمد . اكنون هدف ما نگرش كلّى به تهذيب اخلاق و آماده‌سازى راههاى آن است و درمان بدن را مثالى براى آن قرار مىدهيم تا درك آن به فهم ( انسانها ) نزديك شود و با شرح برترى خوشخويى آن را روشن مىسازيم . سپس بيان حقيقت حسن خلق ، پس از آن بيان پذيرش اخلاق و تغيير آن با رياضت ،\r\n\r\n\r\n","description":"","footnote":"\r\n( 1 ) شمس / 10 : هركس نفس خود را تزكيه كرده ، رستگار شده .\r\n( 2 ) شمس / 11 : آن كس كه نفس خويش را با گناه آلوده ساخته ، نوميد و محروم گشته است .\r\n","page_name":" 126 ","page_number":126},
  {"content":"\r\n\r\nآنگاه عاملى را كه با آن به خوشخويى مىرسيم شرح مىدهيم . سپس به شرح راههاى تهذيب اخلاق و رياضت نفوس مىپردازيم ، و نشانه‌هايى را كه با آن بيمارى دلها شناخته مىشود توضيح مىدهيم ، آنگاه راههايى را كه با آن انسان عيبهاى نفس خود را مىشناسد شرح مىدهيم و شواهدى نقلى مىآوريم كه راه درمان دلها فقط به ترك كردن شهوتهاست . سپس نشانه‌هاى خوشخويى را بيان مىكنيم و راه تمرين كودكان در آغاز رشد را شرح مىدهيم و سرانجام شروط اراده و مقدّمات مجاهده را بيان مىكنيم .\r\nمجموع اين مطلب يازده فصل است كه به خواست خدا مقاصد اين كتاب را در بر خواهد داشت .\r\n\r\nشرح برترى خوشخويى و نكوهش بدخويى\r\n( 1 ) خداى متعال به پيامبر و حبيب خود ( ص ) در حالى كه او را مىستايد و نعمتش را بر او آشكار مىكند فرموده است :  وَ إِنَّكَ لَعَلى خُلُقٍ عَظِيمٍ .  « 3 » عايشه گويد : « خلق و خوى پيامبر ( ص ) قرآن بود . » « 4 » مردى از پيامبر خدا ( ص ) دربارهء خوشخويى پرسيد . حضرت اين آيه را تلاوت فرمود :  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ .  « 5 » آنگاه پيامبر خدا ( ص ) فرمود : و آن اين است كه بپيوندى به كسى كه با تو قطع رابطه كرده و عطا كنى به كسى كه تو را محروم ساخته و درگذرى از كسى كه به تو ستم كرده است .\r\nپيامبر ( ص ) فرمود : « همانا برانگيخته شدم تا كرامتهاى اخلاقى را كامل كنم . » « 6 »\r\n\r\n\r\n","description":"","footnote":"\r\n( 3 ) قلم / 4 : تو اخلاق عظيم و برجسته‌اى دارى .\r\n( 4 ) حديث را ابن سعد در طبقات ، ج 1 ، قسم ثانى ، ص 89 روايت كرده است .\r\n( 5 ) اعراف / 199 : با آنها مدارا كن و عذرشان را بپذير و به نيكيها دعوت نما و از جاهلان روى بگردان . روايت فوق را ابن مردويه در التفسير از حديث جابر و قيس بن سعد بن عباده و انس به سندهاى خوبى روايت كرده‌اند چنان‌كه در مغنى است .\r\n( 6 ) حديث را بيهقى در الشعب روايت كرده چنان‌كه در الدّر المنثور ، ج 3 ، ص 154 روايت كرده است .\r\n","page_name":" 127 ","page_number":127},
  {"content":"\r\n\r\nهمچنين پيامبر ( ص ) فرمود : « سنگين‌ترين عملى كه در ميزان نهاده مىشود تقواى الهى و خوشخويى است . » « 7 » « مردى از روبرو خدمت رسول خدا ( ص ) آمد و عرض كرد : دين چيست ؟\r\nفرمود : خوشخويى . آنگاه از سمت راستش آمد و عرض كرد : دين چيست ؟\r\nحضرت فرمود : خوشخويى . سپس از پشت‌سر پيامبر آمد و عرض كرد : دين چيست ؟ حضرت به او رو كرد و فرمود : آيا نمىفهمى ؟ دين ، خشم نكردن است . » « 8 » از پيامبر ( ص ) سؤال شد : « شوم چيست ؟ » فرمود : « بدخويى » . « 9 » مردى عرض كرد : « اى رسول خدا به من سفارشى كن ؛ فرمود : هر جا هستى از خدا بترس ، عرض كرد : بيشتر بفرما ؛ فرمود : در پى هر گناهى ثوابى كن كه گناه را محو كنى . عرض كرد : بيشتر بفرما فرمود : با مردم خوشخو باش » . « 10 » از پيامبر ( ص ) سؤال شد : « كدامين كار بهتر است ؟ فرمود : خوشخويى . » « 11 » و فرمود : « خدا آفرينش و خوى كسى را كه نيكو قرار داده است ، آتش او را نمىخورد . » « 12 »\r\n\r\n\r\n","description":"","footnote":"\r\n( 7 ) حديث را ترمذى در ( سنن ، ) ج 8 ، ص 168 از حديث ابو دردا چنين نقل كرده است « ما من شئ يوضع فى الميزان اثقل من حسن الخلق هيچ چيز در ميزان نهاده نشود كه سنگين‌تر از خوشخويى باشد » . و در حديث ديگرى از ابو هريره است « از رسول خدا راجع به بيشترين چيزى كه مردم را وارد بهشت مىكند سؤال شد فرمود : تقوا و خوشخويى است » .\r\n( 8 ) حديث را محمّد بن نصر مروزى در كتاب الصّلوة به صورت مرسل از ابو العلاء بن شخيّر به لفظ « اىّ العمل افضل كدام عمل برتر است » روايت كرده چنان‌كه در الترغيب و الترهيب ، ج 3 ، ص 405 آمده است .\r\n( 9 ) حديث را طبرانى در الاوسط از جابر به سندى ضعيف روايت كرده چنان كه در مجمع الزوائد ، ج 8 ، ص 25 است .\r\n( 10 ) دارمى در ( سنن ) ، ج 2 ، ص 323 از حديث ابوذر ، و احمد در مسند ، ج 5 ، ص 228 روايت كرده است .\r\n( 11 ) در ص 89 به شمارهء 7 گذشت .\r\n( 12 ) طبرانى در الاوسط و بيهقى در الشعب از ابو هريره روايت كرده چنان‌كه در الترّغيب و الترهيب ، ج 3 ، ص 307 آمده است .\r\n","page_name":" 128 ","page_number":128},
  {"content":"\r\n\r\nفضيل گويد : « به پيامبر خدا عرض شد : فلان زن در روز روزه مىگيرد و شب عبادت مىكند ولى بد خلق است و با زبانش همسايگانش را مىآزارد ، فرمود : خيرى در او نيست و اهل دوزخ است . » « 13 » ابو دردا گويد : « شنيدم پيامبر خدا ( ص ) مىفرمود : بهترين عملى كه در ميزان نهاده شود خوشخويى و بخشش است ، و چون خدا ايمان را آفريد عرض كرد : خدايا تقويتم فرما . پس خدا آن را به خوشخويى و بخشندگى تقويت كرد ، و چون كفر را آفريد عرض كرد : خدايا نيرويم بده پس خداوند كفر را با بخل و بدخويى نيرو بخشيد » . « 14 » پيامبر خدا ( ص ) فرمود : « براستى خدا اين دين ( اسلام ) را خالص براى خود قرار داد و دين شما را جز بخشندگى و خوشخويى اصلاح نمىكند . پس دينتان را به آن ( دو صفت ) بياراييد . » « 15 » پيامبر ( ص ) فرمود : « خوشخويى بزرگترين آفريدهء خداست » . « 16 » عرض شد : « اى رسول خدا كدام يك از مؤمنان از نظر ايمان برترند ؟\r\nفرمود : خوشخوترين آنها . » « 17 » پيامبر ( ص ) فرمود : « شما نمىتوانيد مردم را با ثروت خود در وسعت قرار دهيد پس آنها را با روى باز و خوشخويى در وسعت قرار دهيد ( خوشخو باشيد ) . » « 18 »\r\n\r\n\r\n","description":"","footnote":"\r\n( 13 ) حديث را بزّاز و احمد از حديث ابو هريره به سندى صحيح روايت كرده‌اند چنان‌كه در مجمع الزوايد ، ج 8 ، ص 169 آمده است .\r\n( 14 ) اول حديث را ترمذى ( در سنن ) ج 8 ، ص 168 و ابو داود ( در سنن ) ج 2 ، ص 552 روايت كرده‌اند و من مأخذى براى آن نيافتم .\r\n( 15 ) حديث را طبرانى در الكبير از عمران بن حصين روايت كرده و او متروك است چنان‌كه در مجمع الزوايد ، ج 8 ، ص 20 آمده است .\r\n( 16 ) حديث را طبرانى در الكبير به سندى ضعيف روايت كرده چنان‌كه در الجامع الصغير است .\r\n( 17 ) اين حديث را دارمى ( سنن ، ) ج 2 ، ص 323 روايت كرده است .\r\n( 18 ) حديث را طبرانى و بزّاز و ابو يعلى از حديث ابو هريره روايت كرده‌اند چنان‌كه در مغنى آمده رجال بعضى از طرق بزّاز موثّقند .\r\n","page_name":" 129 ","page_number":129},
  {"content":"\r\n\r\nهمچنين پيامبر ( ص ) فرمود : « بدخويى عمل را تباه مىكند ، چنان‌كه سركه عسل را . » « 19 » از جرير بن عبد الله روايت شده گفت : پيامبر خدا ( ص ) به من فرمود : « تو مردى هستى كه خدا خلقتت را نيكو كرده پس خلقت را نيكو كن . » « 20 » از براء بن عازب روايت شده كه گفت : « پيامبر خدا ( ص ) نيكوترين مردم بود از نظر صورت و بهترين مردم بود از نظر اخلاق . » « 21 » از ابو مسعود بدرى روايت شده كه گفت : پيامبر خدا ( ص ) مىفرمود :\r\n« خدايا آفرينشم را نيكو ساختى پس اخلاقم را نيكو كن . » « 22 » از عبد الله بن عمر روايت شده گفت : « پيامبر خدا ( ص ) بسيار نيايش مىكرد و مىگفت : خدايا از تو درخواست سلامتى و تندرستى و خوشخويى دارم . » « 23 » از ابو هريره از پيامبر ( ص ) روايت شده كه فرمود : « بزرگوارى مرد دين اوست ، و مروّت او عقل اوست و تبارش خوشخويى اوست . » « 24 » از اسامة بن شريك روايت شده گفت : در حضور عربها بودم كه از پيامبر سؤال كرده مىگفتند : بهترين چيزى كه خدا به بنده داده چيست ؟ فرمود :\r\nخوشخويى . » « 25 »\r\n\r\n\r\n","description":"","footnote":"\r\n( 19 ) حديث را حاكم از الكنى از ابن عمر به سندى ضعيف روايت كرده چنان‌كه در الجامع الصغير آمده است .\r\n( 20 ) حديث را خرائطى در مكارم الاخلاق و ابو العباس دغولى در كتاب الاداب روايت كرده‌اند و چنان‌كه در المغنى آمده حديث ضعف دارد .\r\n( 21 ) حديث مورد انفاق است و به سند صحيح از براء روايت شده چنان‌كه در الجامع الصغير باب الشمايل آمده است .\r\n( 22 ) حديث را طيالسى در مسند خود ، ص 49 ، روايت كرده است .\r\n( 23 ) حديث را خرائطى در مكارم به اسنادى ضعيف روايت كرده چنان‌كه در المغنى است .\r\n( 24 ) حديث را احمد و حاكم و بيهقى در الكبرى به سندى صحيح روايت كرده‌اند چنان‌كه در المغنى آمده است .\r\n( 25 ) حديث را طيالسى در مسند خود ، ص 171 به شماره 1233 روايت كرده است .\r\n","page_name":" 130 ","page_number":130},
  {"content":"\r\n\r\nپيامبر ( ص ) فرمود : « محبوبترين شما نزد من و نزديكترينتان در نشستن با من در روز قيامت خوشخوترين شماست . » « 26 » از ابن عباس روايت شده كه گفت : پيامبر خدا ( ص ) فرمود : « سه چيز است كه اگر آنها يا يكى از آنها در كسى نباشد ، عملش ارزش ندارد : تقوايى كه او را از محرّمات خدا منع كند ، و علمى كه سفاهت را از او باز دارد و اخلاقى كه با آن در ميان مردم زندگى كند . » « 27 » از جمله دعاهاى پيامبر ( ص ) در شروع نماز اين دعا بود : « خدايا مرا به بهترين اخلاق راهنمايى فرما كه جز تو كسى به بهترين خوها هدايت نمىكند و بدترين خوها را از من دور ساز كه جز تو بدترين خوها را از من دور نمىكند . » « 28 » انس گويد : در حالى كه روزى با پيامبر ( ص ) بوديم فرمود : « خوشخويى گناه را آب مىكند همانطور كه آفتاب يخ را آب مىكند . » « 29 » و نيزفرمود ( ص ) : « از نشانه‌هاى خوشبختى شخص خوشخويى است . » « 30 » و حضرت ( ص ) فرمود : « خوشخويى ميمنت است . » « 31 » پيامبر ( ص ) به ابوذر فرمود : « اى ابوذر ، خردى چون تدبير نيست و تبارى چون خوشخويى . » « 32 »\r\n\r\n\r\n","description":"","footnote":"\r\n( 26 ) حديث را احمد در مسند عبد الله بن عمر به اسنادى خوب روايت كرده چنان‌كه در مجمع الزوائد ، ج 8 ، ص 21 آمده است . »\r\n( 27 ) حديث را طبرانى در الكبير از ابن عباس ، و خرائطى در المكارم از ام سلمه به اسنادى ضعيف روايت كرده چنان‌كه در المغنى است .\r\n( 28 ) حديث را بيهقى در السنن الكبرى ، ج 2 ، ص 33 از حديث على ( ع ) روايت كرده است .\r\n( 29 ) حديث را طبرانى در الكبير و الاوسط به سندى ضعيف روايت كرده چنان‌كه در مجمع الزوايد ، ج 8 ، ص 24 آمده است .\r\n( 30 ) حديث را بيهقى در الشّعب از جابر به سندى ضعيف نقل كرده چنان‌كه در الجامع الصغير آمده است .\r\n( 31 ) حديث را خرائطى در مكارم الاخلاق از حديث على ( ع ) روايت كرده چنان‌كه در المغنى است .\r\n( 32 ) حديث را ابن ماجه در سنن به شمارهء 4218 روايت كرده است .\r\n","page_name":" 131 ","page_number":131},
  {"content":"\r\n\r\nاز انس روايت شده كه گفت : « ام حبيبه عرض كرد : اى رسول خدا چه عقيده دارى دربارهء زنى از ما زنان كه در دنيا دو شوى داشته باشد . پس آن زن با شوهايش بميرند و به بهشت روند آن زن از كدامين شوى خواهد بود ؟ فرمود : از آن شوهرى است كه در دنيا نزد او خوشخوترينشان بوده است ، اى ام حبيبه شخص خوشخو خير دنيا و آخرت را برده است . » « 33 » پيامبر ( ص ) فرمود : « براستى مسلمان درستكار با خوشخويى و طبيعت بزرگوار خود درجهء شخص روزه‌دار و نمازگزار را دريافت مىكند . » « 34 » و در روايت ديگرى است : « درجهء شخص تشنه در بيابانهاى سوزان را مىبرد » « 35 » انس گويد : پيامبر ( ص ) فرمود : « بنده با خوشخويى خود به بزرگترين درجات آخرت و مقامات شريف مىرسد در حالى كه در عبادت ضعيف است . » « 36 » و نيز فرمود : « بدخويى گناهى نابخشودنى است و بدگمانى گناهى است گسترده . » « 37 » پيامبر ( ص ) فرمود : « بنده از بدخويى خود به پايين‌ترين درجهء دوزخ مىرسد . » « 38 » مىگويم : رواياتى در فضيلت خوشخويى و نكوهش بدخويى از طريق شيعه در آغاز كتاب آداب همنشينى از بخش عادتها نقل كرده‌ايم و با ذكر مجدّد آنها سخن را طولانى نمىكنيم .\r\n\r\n\r\n","description":"","footnote":"\r\n( 33 ) حديث را طبرانى در الكبير و الاوسط روايت كرده چنان‌كه در التّرغيب ، ج 3 ، ص 411 آمده است .\r\n( 34 ) حديث را احمد در مسند خود از عبد الله بن عمر روايت كرده است .\r\n( 35 ) حديث را نيز احمد در مسند ابو هريره ، و طبرانى روايت كرده‌اند چنان‌كه در الترغيب ، ج 3 ، ص 404 آمده است .\r\n( 36 ) حديث را طبرانى روايت كرده چنان‌كه در الترغيب ، ج 3 ، ص 404 آمده است .\r\n( 37 ) با اين عبارت در هيچ مأخذى بر آن دست نيافتم .\r\n( 38 ) اين حديث ، بقيهء حديث انس و همان حديث پيشين است .\r\n","page_name":" 132 ","page_number":132},
  {"content":"\r\n\r\n\r\nسخنان بزرگان\r\n( 1 ) پسر لقمان حكيم به پدرش گفت : اى پدر كدامين خصلت آدمى بهتر است ؟\r\nگفت : ديندارى . پسر گفت : اگر دو خصلت باشد ؟ گفت : ديندارى و ثروت .\r\nگفت : اگر سه خصلت باشد ؟ گفت : ديندارى ، ثروت و شرم . گفت : اگر چهار خصلت باشد ؟ گفت : ديندارى و ثروت و شرم و خوشخويى و بخشندگى ، گفت :\r\nاگر شش خصلت باشد ؟ جواب داد : پسركم هرگاه اين پنج خصلت در انسان گرد آيد او فردى با تقوا ، پاك و دوست خدا و از شيطان بيزار است .\r\nگفته شده است : هركه بدخو باشد نفسش در رنج باشد .\r\nيحيى بن معاذ گفت : گنجهاى روزى در اخلاق خوب است .\r\nوهب بن منبّه گويد : مثل شخص بدخو مانند كوزهء ( سفالين ) شكسته است كه نه قابل ترميم است و نه دوباره به صورت گل ( رس ) در مىآيد .\r\nفضيل گويد : اگر گنهكارى خوشخو با من همنشين شود ، نزد من محبوبتر است كه خداپرستى بدخو .\r\nابن مبارك در مسافرتش با مرد بدخويى رفيق شد و بدخويى او را تحمّل و با او مدارا مىكرد و چون از او جدا شد گريست از علّت گريه‌اش سؤال شد .\r\nگفت بر او ترحّم كردم . من از او جدا شدم ولى خلقش با اوست و از وى جدا نمىشود .\r\nجنيد گويد : چهار چيز است كه بنده را به بالاترين درجات مىرساند ، اگر چه علم و عملش كم باشد : بردبارى ، فروتنى ، بخشندگى ، خوشخويى ، و اين ( آخرى ) نشان كامل بودن ايمان است .\r\nيحيى بن معاذ گفت : بدخويى گناهى است كه ثوابهاى زياد با وجود آن سودى نبخشد و خوشخويى حسنه و ثوابى است كه گناه زياد با وجود آن زيانى ندارد .\r\nاز ابن عباس سؤال شد كرامت و بزرگوارى چيست ؟ گفت : همان است كه\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nخداى متعال در قرآن بيان فرموده است :  إِنَّ أَكْرَمَكُمْ عِنْدَ اللَّهِ أَتْقاكُمْ .  « 39 » از او سؤال شد تبار چيست ؟ گفت : خوشخوترين شما بهترين شماست از نظر تبار .\r\nگفته شده : هر ساختمانى پايه‌اى دارد و پايهء ايمان خوشخويى است .\r\nابن عطا گفت : آن كه رفعت و بلندى يافت تنها به خوشخويى بود و هيچ كس به خوشخويى كامل و نهايى نرسيد جز محّمد مصطفى ( ص ) ؛ و نزديكترين مردم به خداى متعال آنهايند كه با خوشخويى خود راه پيامبر را پيمودند .\r\n\r\nشرح حقيقت خوشخويى و بدخويى\r\n( 1 ) بايد دانست كه مردم راجع به حقيقت و ماهيّت خلق خوب سخن گفته‌اند و نتيجهء خوشخويى را بيان كرده‌اند نه حقيقت آن را . ولى تمام نتايج آن را شرح نداده ، بلكه هركس آنچه از نتايج آن به ذهنش خطور كرده و در ذهنش حاضر بوده بيان كرده است و توجّه به ذكر تعريف حقيقى آن كه مفصلا شامل همه نتايج شود نكرده‌اند . اين گونه تعريف مانند گفتهء يكى از آنهاست كه مىگويد :\r\nخوشخويى گشاده‌رويى ، و بخشش و آزار ندادن است . واسطى گويد : خوشخويى آن است كه از شناخت بسيار به خدا با كسى دشمنى نورزد و مورد خصومت واقع نشود . يكى از بزرگان گفته است : خوشخويى اين است كه انسان به مردم نزديك و در ميان آنها غريب باشد . ابو عثمان گويد : خوشخويى خشنود بودن از خداست . اين گونه تعريفها و نظاير آن بسيار است و اين تعريفها مطرح ساختن نتايج خوشخويى است نه خود خوشخويى ، و نيز شامل تمام نتايج نيست .\r\nپرده برداشتن از حقيقت سزاوارتر از نقل گفته‌هاى گوناگون است . بنابراين مىگوييم : خلق ( به فتح خ ) و خلق ( به ضمّ خ ) دو لفظند كه با هم به كار مىروند . گفته مىشود : فلان شخص خلق و خلقش نيكوست يعنى ظاهر و باطنش خوب است . بنابراين مقصود از خلق صورت ظاهر است و مقصود از خلق صورت باطن . به اين دليل است كه انسان مركّب از جسم و جان است كه جسم با چشم سر\r\n\r\n\r\n","description":"","footnote":"\r\n( 39 ) حجرات / 13 : گرامىترين شما نزد خداوند با تقواترين شماست .\r\n","page_name":" 134 ","page_number":134},
  {"content":"\r\n\r\nديده مىشود و جان با بينش و چشم دل و هريك از آنها شكل و صورتى زشت يا زيبا دارد . روح و جان كه با چشم دل درك مىشود ارزنده‌تر از جسم است كه با چشم ( سر ) ديده مىشود . از اين رو خداوند امر روح را با نسبت دادن به خودش بزرگ شمرده و فرموده است :   إِنِّي خالِقٌ بَشَراً مِنْ طِينٍ فَإِذا سَوَّيْتُهُ وَ نَفَخْتُ فِيهِ مِنْ رُوحِي .   « 40 » و هشدار داده كه بدن به گل منسوب است و روح به خدا . در اينجا منظور از روح و نفس يكى است . بنابراين اخلاق عبارت از صورت ثابتى است براى نفس و كارهايى كه از نظر عقل و شرع ستوده است به آسانى از آن صادر مىشود كه خوشخويى نام دارد ، و اگر كارهاى بد از آن صادر شود آن صورتى كه منشاء كارهاى بد است بدخويى ناميده مىشود .\r\nما گفتيم اخلاق صورت ثابتى است براى نفس از اين رو به كسى كه بندرت مال مىبخشد ، آن هم به سبب حاجتى كه ممكن است پديد آمده باشد سخى نمىگويند مگر آن كه اين خوى در نفسش رسوخ كرده باشد ، و دليل اين كه شرط كرديم كارها از نفس به آسانى و بدون فكر صادر شود آن است كه هركس از روى عدم رغبت مال ببخشد و در هنگام خشم نتواند به آسانى خود را كنترل كند بخشنده و بردبار ناميده نمىشود . بنابراين در اين جا چهار چيز وجود دارد : 1 - كار زشت و زيبا ، 2 - توانايى بر انجام آنها ، 3 - شناخت آنها ، 4 - صورت نفس كه به وسيله اين صورت به يكى از دو طرف ( زشت و زيبا ) مايل مىشود و خوب و يا بد بر او آسان مىشود . و اخلاق عبارت از فعل نيست . بسا مردمى كه خوى بخشندگى دارند امّا بخشش نمىكنند به سبب نداشتن مال يا وجود مانعى ، و بسا مردمى كه بخل دارند امّا از روى ريا كارى يا انگيزهء ديگر مال مىبخشند . پس هر انسانى بر حسب سرشت خود هم توان بخشيدن دارد و هم نبخشيدن و اين حالت موجب خوى بخل و بخشندگى نمىشود اخلاق شناخت هم نيست ، زيرا شناخت به زشت و زيبا هر دو به يك صورت تعلّق مىگيرد بلكه\r\n\r\n\r\n","description":"","footnote":"\r\n( 40 ) ص / 71 - 72 : من بشرى را از گل مىآفرينم . هنگامى كه آن را نظام بخشيدم و از روح خودم در آن دميدم .\r\n","page_name":" 135 ","page_number":135},
  {"content":"\r\n\r\nاخلاق به معناى چهارم است ، يعنى صورتى كه نفس به وسيلهء آن آماده مىشود تا بخشيدن يا نبخشيدن از آن صادر شود . به اين ترتيب اخلاق هيأت نفس و صورت باطنى آن است و چنان‌كه زيبايى صورت ظاهرى هرگز به نيكويى چشمها بدون زيبايى بينى و دهان و صورت كامل نمىشود بلكه بايد تمام اين اعضا زيبا باشد تا زيبايى ظاهر كامل شود ، همچنين در باطن انسان چهار ركن است كه بايد تمام آنها زيبا باشند تا خوشخويى كامل شود . پس هرگاه اين اركان چهارگانه برابر و معتدل شود خوشخويى حاصل آيد و آن اركان عبارتند از : نيروى علم ، نيروى خشم ، نيروى شهوت و نيرويى كه ميان اين سه قوّه تعادل برقرار مىكند . امّا نيروى علم خير و صلاحش در اين است كه به آسانى ميان گفتار دروغ و راست و عقايد حق و باطل و كارهاى زشت و زيبا فرق بگذارد و چون اين نيرو به دست آمد ثمرهء حكمت از آن حاصل مىشود كه سرچشمهء اخلاق نيكوست و همان است كه خدا درباره‌اش فرموده است :  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً .  « 41 » امّا نيروى خشم حسنش در اين است كه انقباض و انبساطش به اندازه‌اى محدود شود كه حكمت اقتضا دارد ، همچنين شهوت خير و صلاحش در اين است كه به فرمان حكمت يعنى به فرمان عقل و دين باشد . و امّا نيروى برقرار كننده عدالت ( ميان سه قوّه ) كارش حفظ قوهء خشم و شهوت به فرمان عقل و دين است . بنابراين عقل همانند خير خواهى است كه مشورت مىكند و قوهء عقل همان قدرت است و قدرت فرمان عقل را امضا و اجرا مىكند ، و خشم نيرويى است كه امر در آن نفوذ مىكند . مثل خشم مثل سگ شكارى است كه نياز به تربيت دارد تا حركت و توقّفش بر حسب فرمان ( صاحبش ) باشد نه بر مبناى هيجان نفس . مثل شهوت همانند اسبى است كه شكارچى سوار مىشود تا در پى شكار برود اين اسب گاه تمرين كرده و تربيت شده و گاه چموش است . پس كسى كه اين صفات در او كامل و معتدل شود بطور كلّى خشخوست و در هر كسى كه بعضى از صفات معتدل شود\r\n\r\n\r\n","description":"","footnote":"\r\n( 41 ) بقره / 269 : و به هركس دانش داده شده خير فراوانى به او داده شده است .\r\n","page_name":" 136 ","page_number":136},
  {"content":"\r\n\r\nنسبت به همان صفت مخصوص ، مانند كسى كه بعضى از اعضاى بدنش زيباست .\r\nاز اعتدال و نيكويى نيروى خشم به شجاعت تعبير مىشود و از اعتدال و نيكويى نيروى شهوت به عفت . پس اگر نيروى خشم از حالت اعتدال به زيادى گرايد تهوّر نام دارد ، و اگر به ضعف و كاستى مايل شود جبن و ترس ناميده مىشود ، و اگر نيروى شهوت به طرف فزونى رود حرص ناميده شود و اگر به كاستى مايل گردد آن را خمود نامند و آنچه ستوده است حدّ وسط است كه فضيلت محسوب شود ، و دو طرف آن از صفات ناپسند و نكوهيده است ؛ و هرگاه عدل از بين برود فزونى و كاستى ندارد ، بلكه فقط يك ضدّ دارد و آن « ستم » « 42 » است .\r\nامّا حكمت اگر در مقاصد فاسد به صورت افراط به كار رود خبّ و جربزه ناميده مىشود و طرف تفريط آن نادانى نام دارد و وسط همان است كه نام مخصوص حكمت مىگيرد . در اين صورت اصول اخلاق چهار خصلت است :\r\nحكمت ، شجاعت ، عفّت ، و عدالت ؛ و مقصودمان از حكمت حالتى از نفس است كه در تمام كارهاى اختيارى درست را از نادرست تشخيص مىدهد ؛ و مقصودمان از عدالت حالتى از نفس است كه به وسيلهء آن خشم و شهوت را اراده مىكند و آنها را بر طبق اقتضاى حكمت به كار مىاندازد و در آزاد گذاشتن و محدود ساختن بر حسب اقتضاى خود آن دو را كنترل مىكند ؛ و مقصودمان از شجاعت اين است كه نيروى خشم در هنگام روى آوردن و توقّف كردن فرمانبردار عقل باشد ، و مقصودمان از عفّت آن است كه نيروى شهوت به فرمان عقل و شرع در آمد .\r\nبنابراين با معتدل شدن اين اصول چهارگانه اخلاقى تمام اخلاق زيبا از آدمى\r\n\r\n\r\n","description":"","footnote":"\r\n( 42 ) تنها صفتى كه در ميان فضايل اخلاقى طرف افراط و تفريط ندارد عدالت است چرا كه دو طرف عدالت « ستم » است و شخص ستمگر هم طالب فزونى است و هم كمى يعنى در مورد منافع شخصى خود افزون طلب است و در مورد ديگران طالب نقصان و كاستى هر كمبودى را از خويشتن دور مىكند و آن را براى ديگران مىخواهد از اين رو طرف افراط و تفريط عدالت ( ضد عدالت ) يكى است و آن ظلم است . طهارة الاعراق ، ابن مسكويه ، چاپ بيروت ، چاپ اول ص 104 . - م .\r\n","page_name":" 137 ","page_number":137},
  {"content":"\r\n\r\nسر مىزند زيرا از اعتدال قوهء عقل ، خوب تدبير كردن ، تندى ذهن ، دانايى رأى ، راست بودن گمان و تيز دركى آفات پنهانى نفوس ، صادر مىشود و از طرف افراط اين اصول ، جربزه حيله‌گرى ، فريب ، زيركى ، نشأت مىگيرد ، و از طرف تفريط آنها نادانى و غماره و حماقت و ديوانگى صادر مىشود . مقصودمان از غماره كم تجربگى در كارهاست در صورتى كه نيروى تخيّل سالم باشد ، و گاه آدمى در يك چيز كم تجربه است و در چيز ديگر با تجربه . تفاوت ميان حماقت و جنون اين است كه احمق هدفش درست است ، ليكن ( براى رسيدن به هدف ) راه را بد انتخاب مىكند لذا فكر درستى در راه رسيدن به هدف ندارد ، امّا مجنون آنچه شايسته نيست انتخاب مىكند و گزينش و انتخابش فاسد است .\r\nامّا از صفت شجاعت بخشندگى ، سرسختى و مقاومت ، شهامت ، شكستن ( هواى ) نفس ، تحمل و بردبارى ، فرو خوردن خشم ، سنگينى و متانت و نظاير آنها نشأت مىگيرد ، و تمام اينها اخلاق ستوده است امّا طرف افراط شجاعت تهوّر و بىباكى است كه از آن گزافه‌گويى ، برترى جويى و خشم و تكبّر و خودپسندى نشأت مىگيرد و امّا از طرف ، تفريط آن ذلّت و خوارى ، بىتابى ، فرو مايگى و كوچكى نفس و خوددارى از پذيريش حقّى كه واجب است ، صادر مىشود .\r\nامّا از عفّت ، بخشندگى ، آزرم ، شكيب ، گذشت ، قناعت ، ديندارى ، امانت ، گشاده‌رويى ، كمك ، ظرافت و طمع نداشتن صادر مىشود ، و در صورتى كه به طرف افراط و تفريط بگرايد حرص ، آزمندى ، بىحيايى ، پليدى ، ولخرجى ، تنگ گرفتن در روزى ، رياكارى ، پرده‌درى ، بىشرمى ، كارهاى بيهوده ، چاپلوسى ، بخل ، سرزنش ، خوار شدن در مقابل ثروتمندان و كوچك شمردن فقيران و غيره نشأت مىگيرد .\r\nبنابراين اصول اخلاق نيك صفات و فضايل چهارگانه است كه عبارتند از :\r\nحكمت ، شجاعت ، عفّت ، عدالت و بقيّهء فضايل شاخه‌هاى آنها به شمار مىروند ، و جز پيامبر خدا ( ص ) كسى در اين اصول چهارگانه به درجهء كمال اعتدال نرسيده است و ديگر مردم پس از او در نزديك و دور شدن به آن حضرت\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمتفاوتند . پس هركس در اين اخلاق به پيامبر نزديك شود به اندازهء نزديكىاش به رسول خدا به خدا نزديك مىشود و در هر كسى كه اين اخلاق بطور كامل جمع شود شايسته است كه در ميان مردم فرشته‌اى فرمانبردار باشد كه تمام مردم به او رجوع كنند و در تمام كارها به او اقتدا كنند ، و هركس از تمام اين اخلاق جدا شود و متصّف به صفات مخالف آنها گردد سزاوار است كه از ميان مردم و شهرها رانده شود زيرا او به شيطان ملعون و دور از رحمت خدا نزديك شده از اين رو سزاوار است كه تبعيد شود ، چنان‌كه شخص اوّل به فرشتهء مقرّب نزديك بود و سزاوار بود كه به او اقتدا و تقرّب جسته شود ، و پيامبر خدا ( ص ) به پيامبرى برانگيخته نشد مگر آن كه اخلاق نيك را كامل كرد ، چنان‌كه خود فرمود . « 43 » قرآن به اين اخلاق در صفات مؤمنان اشاره كرده و فرموده است :  إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ أُولئِكَ هُمُ الصَّادِقُونَ .  « 44 » بنابراين ايمان به خدا و رسولش بدون ترديد همان نيروى يقين است كه نتيجهء عقل و كمال حكمت است و جهاد با مال همان بخششى است كه به حفظ نيروى شهوت باز مىگردد و جهاد با نفس همان شجاعتى است كه به پيروزى نيروى خشم از شروط عقل و حفظ اعتدال برمىگردد . خداى متعال صحابه را به آن توصيف كرده و فرموده است :  أَشِدَّاءُ عَلَى الْكُفَّارِ رُحَماءُ بَيْنَهُمْ :  « 45 » آيه فوق اشاره به اين است كه سخت‌گيرى جايى و رحمت و مهربانى جايى دارد . سخت‌گيرى در همه حال نشان كمال نيست و رحمت و مهربانى نيز در همه حال از كمال آدمى نمىباشد .\r\nاين بود شرح معناى اخلاق و زشت و زيبايى آن و شرح اركان و نتايج و شاخه‌هايش .\r\n\r\n\r\n","description":"","footnote":"\r\n( 43 ) به مجمع الزوائد ، ج 9 ، ص 15 ، مصابيح بغوى ، ج 2 ، ص 134 رجوع كنيد .\r\n( 44 ) حجرات / 16 : مؤمنان واقعى تنها كسانى هستند كه به خدا و رسولش ايمان آورده‌اند ، سپس هرگز شك و ترديدى به خود راه نداده ، و با اموال و جانهاى خود در راه خدا جهاد كرده‌اند . آنها راستگو باشند .\r\n( 45 ) فتح / 29 : در برابر كفّار سرسخت و شديد ، و در ميان خود مهربانند .\r\n","page_name":" 139 ","page_number":139},
  {"content":"\r\n\r\n\r\nشرح تغيير پذيرى اخلاق از راه تمرين\r\n( 1 ) بايد بدانى كسانى كه بيهودگى بر آنها چيره شده ، جهاد و تمرين و اشتغال به تزكيهء نفس و تهذيب اخلاق بر آنها گران مىآيد و نفسشان اجازه نمىدهد كه آن را بپذيرند . اين گران آمدن به خاطر كوتاهى و نقص و پليدى باطن خود آنهاست ، امّا گمان مىكنند كه اخلاق تغيير پذير نيست و طبيعتها دگرگون نمىشود و بر اين اعتقاد به دو مطلب استدلال مىكنند : يكى اين كه اخلاق همان صورت باطن است چنان كه خلق و آفرينش همان صورت ظاهر است و همانطور كه خلقت ظاهرى تغيير پذير نيست و شخص بلند قامت نمىتواند كوتاه قد شود و بالعكس ، و زشت نمىتواند صورتش را زيبا كند ، اخلاق باطن نيز چنين است . دوّم اين كه گفته‌اند : خوشخويى با ريشه كن ساختن خشم و شهوت ميسّر است و ما با مجاهده‌اى طولانى آن را آزموده‌ايم و شناخته‌ايم كه شهوت و خشم خواستهء مزاج و غريزه است و هرگز در انسان ريشه كن نمىشود . از اين رو سرگرم شدن به قطع ريشهء خشم و شهوت وقت تلف كردن است ، زيرا هدف ، قطع توجه قلب به لذّتهاى دنياست و آن محال است .\r\nدر پاسخ اين دو استدلال مىگوييم : اگر اخلاق تغييرپذير نباشد سفارشات و اندرزها و تربيتها باطل خواهد بود و پيامبر ( ص ) نمىفرمود : « اخلاقتان را نيكو كنيد . » « 46 » چگونه تغيير اخلاق در مورد انسان انكار مىشود ، در حالى كه تغيير اخلاق حيوان ممكن است ، زيرا حيوان وحشى اهلى مىشود و به انسان انس مىگيرد و سگ در برابر حرص به خوردن شكار به خوددارى و تربيت و اسب از چموشى به فرمانبردارى مىگرايد و تمام اينها تغيير اخلاق است ، و سخنى كه از اين حقيقت پرده برمىدارد اين است كه بگوييم :\r\nموجودات دو قسمند : در يك قسم آن آدمى راه ندارد و اساسا در اختيار\r\n\r\n\r\n","description":"","footnote":"\r\n( 46 ) حديث را ديلمى در الفردوس از حديث معاذ روايت كرده چنان كه در كنوز الحقايق مناوى باب الياء چنين آمده است « يا معاذ حسّن خلقك للنّاس ، اى معاذ اخلاقت را براى مردم نيك كن » .\r\n","page_name":" 140 ","page_number":140},
  {"content":"\r\n\r\nانسان نيست مانند كرات و ستارگان حتّى اعضاى داخلى و خارجى بدن و ديگر اجزاى حيوانات و خلاصه هر چيزى كه بوجود آمده و به كمال رسيده يا به عبارت ديگر از وجود و كمال فراغت يافته است . قسم ديگر آن كه هستى ناقص دارد و در آن توان پذيرش كمال با وجود شرط كمال قرار داده شده است و شرط كمال گاه در اختيار بنده است زيرا هستهء خرما سيب و درخت خرما نيست جز اين كه آفرينش آن به گونه‌اى است كه توان نخل شدن را دارد ، اگر تربيت شود ؛ و هرگز سيب نمىشود نه از اصل و نه با تربيت . پس هر گاه هستهء خرما به اختيار تأثيرپذير باشد تا بعضى حالات ( مثلا نخل شدن ) را بپذيرد و بعضى حالات ( سيب شدن ) را نپذيرد ، خشم و شهوت را نيز با اراده نمىتوان بكلّى مغلوب و ريشه كن ساخت تا اثرى از آنها نماند ، ولى اگر بخواهيم با تمرين و مجاهده آن دو را به فرمان خود در آوريم مىتوانيم و به اين كار مأمور هستيم و اين سبب نجات ما و رسيدنمان به خداى متعال است . آرى طبيعتها گوناگون است . بعضى از آنها بسرعت تربيت پذيرند و بعضيها بكندى . اختلاف طبيعتها دو عامل دارد :\r\nيكى نيروى غريزى است كه در اصل طبيعت انسان و در تمام دوران زندگى او وجود دارد ، زيرا نيروى شهوت و خشم و تكبر در آدمى هست ، ولى تغيير دادن نيروى شهوت از همه دشوارتر است چرا كه وجودش مقدّم بر باقى قوّه‌هاست و شهوت از آغاز كودكى خلق و خوى انسان شده و پس از هفت سال احتمالا نيروى خشم برايش آفريده مىشود و بعد از آن قوّهء تشخيص ظاهر مىگردد .\r\nعامل دوّم اين است كه اخلاق گاه با پايبندى و رعايت اصول آن و فرمانبردارى از آن و با اعتقاد به نيك و پسنديده بودنش ، تقويت مىشود . مردم در اين خصوص چهار درجه‌اند :\r\n1 - انسان بىخبرى كه ميان حق و باطل و زشت و زيبا تشخيص نمىدهد بلكه بر فطرت اوليه خالى از تمام عقايد باقى مانده است و با پيروى از لذّتها شهوتش نيز كامل نشده است ، چنين شخصى براستى كه بسرعت درمان مىپذيرد و تنها به يك معلم ارشادگر و انگيزه درونى نياز دارد كه او را به مجاهده و تلاش\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nوا دارد ، و در مدّت كمى خوشخو مىشود .\r\n2 - انسانى كه زشتى كار زشت را شناخته ولى به كار شايسته عادت نكرده بلكه كار زشت برايش جلوه كرده و مطيع شهوتهاى خود شده و بر اثر تسلّط شهوت از عقيدهء درست خود روى برگردانده ولى به نادرستى عمل خود آگاه است . كار چنين فردى از شخص اول دشوارتر است ، زيرا تكليفش دو برابر شده است : اوّل بايد فسادى را كه بر اثر انجام اعمال ناشايست در نفسش رسوخ كرده ريشه كن كند ، دوّم آن كه صفت بازگشت به انجام كار خوب را در نفس خود ايجاد كند . ولى چنين شخصى اگر براى تمرين با اراده و دور انديشى و جديّت حركت كند شايستگى آن را دارد كه موفق شود .\r\n3 - انسانى كه معتقد باشد داشتن اخلاق زشت لازم و نيكوست و بر همين حال تربيت شده باشد . درمان چنين شخصى تقريبا محال است و جز بندرت اميدى به درستكارى او نيست ، چون عوامل گمراهى چند برابر شده است .\r\n4 - انسانى كه با اعتقاد فاسد و انجام كار بد نشو و نما كرده و علاوه بر آن فضيلت را در شرارت بسيار و نابود كردن انسانها مىداند و بدان مىبالد ، و گمان مىكند اين كار ارزش او را بالا مىبرد و اين دشوارترين درجات است و براى چنين موردى گفته شده : تمرين انسان پير رنج دارد و مهذّب ساختن گرگ عذاب كشيدن است .\r\nنفر اوّل از اين گروه فقط نادان و دوّمى نادان و گمراه و سوّمى نادان ، و گمراه و فاسق و چهارمى نادان ، گمراه ، فاسق و شرور است .\r\nامّا نظر ديگرى كه به آن استدلال كرده‌اند آن است كه آدمى تا زنده است خشم و شهوت و دوستى دنيا و ديگر اخلاقهاى زشت وى ريشه كن نمىشوند امّا اين اشتباه گروهى است كه پنداشته‌اند مقصود از مجاهده بطور كلّى ريشه كن ساختن اين صفات است و اين پندار بسيار نادرست است . زيرا شهوت براى فايده‌اى آفريده شده و در آن اصل فطرت لازم است چنان‌كه اگر ميل به غذا و آميزش با زنان قطع شود انسان مىميرد و نسل منقطع مىگردد يا اگر خشم\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبكلّى از بين برود انسان آنچه را كه هلاكش مىسازد از خود دور نمىسازد و به هلاكت مىرسد و آنگاه كه اصل شهوت باقى بماند ناچار دوستى مال كه با آن به شهوت دست مىيابد باقى مىماند و او را به نگهدارى مال وادار مىكند و هدف آن نيست كه بكلّى شهوت را طرد كنيم ، بلكه مقصود برقرارى اعتدال است كه حدّ وسط ميان افراط و تفريط است . پس آنچه در صفت خشم مطلوب است آن است كه انسان نه متهوّر باشد و نه ترسو بلكه در عين نيرومندى مطيع عقل باشد از اين رو خداى متعال فرموده :  أَشِدَّاءُ عَلَى الْكُفَّارِ رُحَماءُ بَيْنَهُمْ ؛  « 47 » مسلمانان را به خشونت توصيف كرده و خشونت از غضب ناشى مىشود . اگر غضب نابود شود جهاد با كفّار ممكن نخواهد بود و چگونه هدف ريشه كن ساختن خشم و شهوت است در حالى كه پيامبران ( ع ) از آن جدا نبودند . سرور پيامبران رسول خدا ( ص ) فرمود : « من فقط بشرى مانند شمايم خشمگين مىشوم ، چنان‌كه بشر خشمگين مىشود . » « 48 » و وقتى در برابر او سخن ناگوار مىگفتند بطورى خشمگين مىشد كه دو طرف صورتش سرخ مىشد ولى جز سخن حق چيزى نمىفرمود « 49 » و خشم آن حضرت را از حق خارج نمىساخت .\r\nخداى متعال فرمود :  وَ الْكاظِمِينَ الْغَيْظَ  ، « 50 » فرو خورندگان خشم ، و نفرمود :\r\nو الفاقدين الغيظ ، آنها كه خشم ندارند . بنابراين برگرداندن خشم و شهوت به اعتدال بطورى كه يكى از آنها مغلوب عقل شود نه غالب بر عقل بلكه عقل بر آن دو چيره شود و آنها را به اختيار خود در آورد امكان‌پذير است و مقصود از تغيير دادن اخلاق همين است زيرا گاه شهوت به گونه‌اى بر انسان مسلّط مىشود كه عقل نمىتواند جلو آن را بگيرد كه كار زشت نكند و امّا با تمرين به حدّ اعتدال برمىگردد ، و اين دلالت بر امكان تغيير اخلاق دارد . تجربه\r\n\r\n\r\n","description":"","footnote":"\r\n( 47 ) فتح / 29 : در برابر كفّار بسيار سرسخت و در ميان خودشان رحم دلند .\r\n( 48 ) حديث را مسلم در ( سنن ) ، ج 8 ، ص 27 ، از حديث انس روايت كرده است .\r\n( 49 ) در جلد چهارم همين كتاب بابهاى اخلاق پيامبر ( ص ) حديثى گذشت كه بر آن دلالت دارد .\r\n( 50 ) آل عمران / 134 : و خشم خود را فرو مىبرند .\r\n","page_name":" 143 ","page_number":143},
  {"content":"\r\n\r\nو مشاهده نيز بدون ترديد بر اين امكان دلالت دارد و دليل بر اين كه هدف از اخلاق همان حالت حدّ وسط است نه دو طرف افراط و تفريط ، اين است كه بخشندگى و سخاوت سبخيّه‌اى است كه شرعا مطلوب است و آن حدّ وسط ميان دو طرف اسرافكارى و سخت‌گيرى بر عائله است و خداى متعال حدّ وسط را ستوده است .\r\nخداوند فرموده :  وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً .  « 51 » و فرمود :  وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ .  « 52 » و همچنين در اشتهاى غذا اعتدال مطلوب است نه حرص و سكون خداى متعال فرمود :\r\n كُلُوا وَ اشْرَبُوا وَ لا تُسْرِفُوا .  « 53 » و در مورد غضب فرموده :  أَشِدَّاءُ عَلَى الْكُفَّارِ رُحَماءُ بَيْنَهُمْ .  « 54 » پيامبر خدا ( ص ) فرمود : « بهترين كارها حدّ وسط آنهاست » « 55 » و در اين حقيقت و رازى است و آن اين كه خوشبختى وابسته به ايمنى دل از عوارض دنياست . خداى متعال فرمود :  إِلَّا مَنْ أَتَى اللَّهَ بِقَلْبٍ سَلِيمٍ .  « 56 » و بخشش و بخل از عوارض دنياست و شرط ايمن بودن قلب آن است كه نه به مال توّجه كند و نه حريص به اتفاق آن باشد ، زيرا كسى كه حريص در انفاق است دلش متوجّه بخشش است همان‌طور كه شخص حريص برنگهدارى مال دلش پيوسته متوجّه آن است . پس كمال قلب در اين است كه از هر دو صفت ( توجه به نگهدارى مال و\r\n\r\n\r\n","description":"","footnote":"\r\n( 51 ) فرقان / 67 : آنها كسانى كه هرگاه انفاق كنند نه اسراف مىكنند و نه سخت‌گيرى ، بلكه در ميان اين دو حدّ اعتدالى دارند .\r\n( 52 ) اسراء / 29 : هرگز دستت را برگردنت زنجير مكن ( و ترك انفاق و بخشش منما ) و بيش از حدّ آن را مگشا .\r\n( 53 ) اعراف / 30 : بخوريد و بياشاميد و اسراف نكنيد .\r\n( 54 ) فتح / 29 : به شماره 47 رجوع شود .\r\n( 55 ) بيهقى در الشعب از روايت مطرف بن عبد اللّه به صورت معضل روايت كرده چنان‌كه در المغنى است .\r\n( 56 ) شعراء / 89 : مگر كسى كه با قلب سليم به پيشگاه خدا آيد .\r\n","page_name":" 144 ","page_number":144},
  {"content":"\r\n\r\nحرص بر انفاق آن ) خالى باشد و هرگاه اين كار در دنيا ممكن نباشد حالتى كه شبيه به نبودن دو صفت ( ياد شده ) باشد و از هر دو طرف ( افراط و تفريط ) دور باشد يعنى همان حالت متوسط را طلب مىكنيم . آب نيم گرم نه داغ است و نه سرد و حدّ وسط ميان آن دو است و گويى از هر دو صفت ( گرمى و سردى ) خالى است . همچنين بخشندگى حدّ ميانى اسرافكارى و سخت‌گيرى بر عائله است و شجاعت حد وسط ميان بىباكى و بزدلى است و عفّت حد ميانى حرص و سكون است ، و همچنين ديگر خلقها زيرا قصد كردن هر دو طرف ( افراط و تفريط ) نكوهيده است و هدف ما هم همين است ، و براستى كه اين امرى ممكن است ، آرى بر هر استادى كه مريدى را راهنمايى مىكند لازم است كه بطور كلّى خشم را زشت بداند و تقبيح كند و مال اندوزى را نكوهش كند و به مريد اجازهء انجام آن را ندهد ، زيرا اگر به او در كمترين چيزى رخصت دهد آن را مجوّزى براى اعمال بخل و خشم خود در سطح گسترده‌ترى تلقّى مىكند ، و مىپندارد كه به اين مقدار رخصت داده شده است . ولى هرگاه اراده كند كه ريشه بخل و خشم را بركند و در آن سعى نمايد فقط مىتواند قدرت آن را درهم بشكند و به حال اعتدال برگرداند ، از اين رو حق آن است كه تصميم بگيرد آن را از ريشه بركند تا آن ميزانى كه مقصود اوست برايش ميسّر شود و اين راز را بر مريد آشكار نسازد ، زيرا كشف اين راز موجب فريب خوردن شخص نادان است چون گمان مىكند كه خشم او به حق و مال نبخشيدنش نيز به حقّ بوده است .\r\n\r\nعاملى كه آدمى به وسيلهء آن تا حدّى به خوشخويى مىرسد\r\n( 1 ) پيش از اين دانستيد كه خوشخويى به معتدل بودن نيروى عقل از طريق كامل شدن حكمت برمىگردد و نيز به معتدل بودن نيروى خشم و شهوت و فرمانبردارى هر دو از عقل و شرع بازگشت مىكند . اين اعتدال از دو راه به دست مىآيد : يكى از راه بخشش الهى و كمالى كه در اصل فطرت است ،\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبطورى كه انسان با عقل كامل و خلق خوب از مادر متوّلد شود و شهوت و غضب بر او مسلّط نباشد ، بلكه شهوت و غضب در او معتدل و مطيع عقل و شرع آفريده شده باشد ، در اين صورت بدون معلّم ، عالم و بدون مربّى تربيت مىشود ، مانند عيسى و يحيى ( ع ) و همچنين ديگر پيامبران ( ع ) و بعيد نيست كه در طبيعت و فطرت انسان نيرويى باشد كه بتواند به وسيله آن به فضيلت دست يابد مثلا چه بسا كودكانى كه راستگو ، بخشنده و جرّى آفريده شده و چه بسا كودكانى كه بر عكس آن آفريده شده باشند ، امّا با عادت و آميزش با دارندگان اين اخلاق آن را تحصيل كنند و يا با آموختن ، صداقت و بخشندگى و غيره را به دست آورند .\r\nراه دوّم براى به دست آوردن اين اخلاق مجاهده و تمرين است ، و مقصود اين است كه انسان نفس را بر اعمالى كه مقتضاى اخلاق مطلوب است وادار سازد . به است كه انسان نفس را بر اعمالى كه مقتضاى اخلاق مطلوب است وادار سازد . به عنوان مثال هركس بخواهد خلق بخشندگى را دارا شود راهش آن است كه با زحمت خود را به بخشيدن مال كه كار شخص بخشنده است وادار كند و پيوسته چنان كند تا بخشندگى برايش آسان و طبيعت ( ثانوى ) شود و نفسش بخشنده گردد . همچنين كسى كه مىخواهد خوى تواضع را تحصيل كند و تكبّر بر او غالب است راهش اين است كه مدّتها به اعمال متواضعان توجّه و با نفس خود در اين راه مبارزه كند و با زحمت كار متواضعان را انجام دهد تا تواضع برايش اخلاق و طبيعت ( ثانوى ) شود و بر او آسان گردد ، تمام خلقها كه شرعا ستوده است از اين راه به دست مىآيد و در نهايت كارى كه از او سر مىزند لذّت بخش مىگردد . بنابراين شخص بخشنده كسى است كه از بخشيدن مال لذّت مىبرد ، ولى كسى كه از روى اكراه مال مىبخشد چنان نيست ، و متواضع كسى است كه از تواضع لذّت مىبرد . تا زمانى كه انسان به انجام اعمال نيك عادت نكند و تمام اعمال بد را ترك نگويد اخلاق دينى هرگز در نفس رسوخ نمىكند و نيز اگر شخصى مشتاق به كارهاى خوب كه از آن بهره‌مند مىشود ، بر كارهاى خوب مواظبت نكند و از كارهاى زشت ناراحت نشود و از آنها بدش نيايد ، اخلاق خوب در نفس او رسوخ نمىكند . چنان‌كه پيامبر خدا ( ص ) فرمود :\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n« روشنايى چشم من در نماز قرار داده شده است » « 57 » و هرگاه انجام عبادات ترك كارهاى ممنوع با سنگينى و بىميلى باشد خود نقصان به شمار مىآيد و با اين نقصان به كمال سعادت نتوان رسيد . آرى مواظبت كردن بر ترك كارهاى زشت به وسيله مجاهده بهتر است ولى در انجام كارهاى خوب با ميل و رغبت ، نياز به مجاهده نيست . از اين رو خداى متعال فرمود :  إِنَّها لَكَبِيرَةٌ إِلَّا عَلَى الْخاشِعِينَ .  « 58 » و پيامبر ( ص ) فرمود : « خدا را در حال خشنودى بپرست و اگر نتوانستى ، شكيبايى بر عبادتى كه از آن كراهت دارى خير فراوان دارد » . « 59 » پس در رسيدن به سعادتى كه براساس خوشخويى وعده داده شده ، لذّت بردن از بندگى و پرهيز كردن از گناه گاه‌بگاه كفايت نمىكند ، بلكه سزاوار است كه همواره و در تمام عمر چنين باشد . بدون شك هرچه طولانىتر باشد ، فضيلت اخلاقى كاملتر مىشود و بيشتر در نفس رسوخ مىكند . از اين رو آنگاه كه از پيامبر راجع به سعادت سؤال شد ، فرمود : « عمر طولانى در بندگى خداست . » « 60 » لذا پيامبران و اولياى خدا مرگ را دوست نداشتند چرا كه دنيا كشتزار آخرت است . هرچه با طول عمر عبادتها بيشتر شود ثواب هم بيشتر ، نفس پاكتر و اخلاق ( نيك ) نيرومندتر و راسخ‌تر مىشود . تنها هدف از عبادات اين است كه در قلب اثر بگذارد و در صورتى كه بسيار بر عبادات مواظبت كند ، آثار آنها بيشتر مىشود . هدف اين اخلاق آن است كه دوستى دنيا از نفس ريشه كن شود و محبّت خداى متعال در آن رسوخ كند ، و هيچ چيز در نزد او محبوبتر از خداى سبحان و لقاى او نباشد . پس بنده مال خود را به كار نمىگيرد مگر در راهى كه او را به خداى سبحان برساند ، و آن در صورتى ميسّر خواهد\r\n\r\n\r\n","description":"","footnote":"\r\n( 57 ) نسايى و ابو داوود از حديث انس روايت كرده‌اند و پيش از اين گذشت ، و در كافى ، ج 5 ، ص 321 آمده است .\r\n( 58 ) بقره / 45 : و اين كار ( نماز ) جز براى خاشعان گران است .\r\n( 59 ) طبرانى روايت كرده چنان‌كه در المغنى است .\r\n( 60 ) قصاعى در مسند الشهاب و ابو منصور ديلمى در مسند الفردوس از حديث ابن عمر به اسنادى ضعيف روايت كرده است چنان‌كه در المغنى آمده است .\r\n","page_name":" 147 ","page_number":147},
  {"content":"\r\n\r\nشد كه از قانون عقل و شرع پيروى كند و از آن شادمان باشد و لذّت ببرد ، و سزاوار نيست كه نور چشم شدن نماز و لذيذ شدن عبادات را دور بشمارد ، زيرا عادت در نفس شگفتيهايى بالاتر از اينها ايجاد مىكند . از اين رو شاهان و افراد مرفّه را همواره غرق در غمها مىبينى و قمار باز بىپول را مىبينى كه گاه از قمار بازى و نتايج آن لذّت مىبرد و شادمان مىشود و شادمان شدن ديگر مردم را به غير قمار زشت مىشمارد با اين كه قمار بازى گاه مالش را از دستش بيرون و خانه‌اش را ويران مىسازد و مفلس رهايش مىكند ، با اين حال قمار بازى را دوست دارد و از آن لذّت مىبرد و دليلش اين است كه مدّتى طولانى با آن الفت و خو گرفته است . همچنين كبوتر باز گاه در برابر گرماى خورشيد سراسر روز را روى پاهايش مىايستد و احساس درد نمىكند ، چون از پرندگان و حركت و پرواز و دور زدن آنها در آسمان و برگشتن آنها شادمان مىشود ، حتّى شخص گنهكار و عيّار را مىبينى كه از كتك خوردن و بريده شدن اعضايش و تحمّل تازيانه‌ها و كشانده شدن به طرف دار افتخار مىكند و با اين حال به خودش و توانش در صبر بر اين امور مباهات مىكند ، تا آنجا كه يكى از اعضايش را قطعه قطعه مىكنند تا كارى را كه خود او يا ديگرى انجام داده بگويد ولى او در انكار پافشارى مىكند و به كيفرها اهميّت نمىدهد چون شادمان است به آنچه كه آن را كمال و شجاعت و مردانگى مىداند ، و احوال او با تمام كيفرهايش چشم روشنى و موجب افتخار او مىشود . امّا هيچ حالتى پست‌تر و زشت‌تر از حال شخص مخنّث نيست كه خود را شبيه به زنان مىسازد و موى صورت را بند مىاندازد و آن را خال كوبى مىكند و با زنان مىآميزد و شخص مخنّث مىبينى كه به مخنّث بودن خود مىبالد و آن را براى خود كمال مىداند و به ديگر مخنّثها افتخار مىكند حتّى افتخار و مباهات در ميان خون‌گيرها و نظافتچىها همانند شاهان و دانشمندان رايج است . تمام اين موارد نتيجهء عادت و مواظبت بر يك روش بطور دائم در مدتى طولانى است ، و همين شادمانى در ميان تمام آشنايان و همنشينان مشاهده مىشود . پس هرگاه نفس به سبب عادت\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nاز كار باطل لذّت مىبرد و به آن مايل مىشود ، چگونه از حق لذّت نمىبرد اگر مدّتى به آن عادت و بر آن مواظبت كند ؟ حتّى تمايل نفس به اين كارهاى زشت خارج از طبيعت انسان و شبيه تمايل به خوردن گل است كه گاه با عادت بر بعضى از مردم غالب مىشود . امّا تمايل انسان به حكمت و دوستى و شناخت و پرستش خداى متعال مانند تمايل به غذا و نوشيدنى است و خواستهء طبيعت قلب است ، چون دل موجودى الهى است ، و تمايل آن به آنچه مورد درخواست شهوتهاست دور از ذات او و عارض بر طبيعت اوست . غذاى قلب حكمت و معرفت و محبّت به خداى متعال است ؛ ولى بر حسب مقتضاى طبيعتش بر اثر مرضى كه به او رسيده از آن روى گردانده است چنان‌كه با رسيدن بيمارى به معده انسان ميل به غذا و نوشيدنى از بين مىرود در حالى كه هر دو عامل زنده ماندن انسان است . پس هر دلى كه به غير دوستى خدا متمايل شود به اندازهء تمايلش به غير خدا بيمار دل است ، مگر از آن نظر غير خدا را دوست داشته باشد كه به محبّت خدا و دين او كمك مىكند . در اين صورت بر بيمارى او دلالت نمىكند . پس با اين توضيحات يقينا دانستيد كه به دست آوردن اين اخلاق زيبا با تمرين ممكن است و تمرين به اين صورت است كه در آغاز كار خود را با زحمت به انجام آنها وادار كند تا سرانجام طبيعت او شود ، و اين نشان علاقهء عجيبى است كه ميان قلب و اعضا يعنى نفس و بدن وجود دارد . هر صفتى كه در دل آشكار مىشود اثر آن به اعضا مىرسد تا آن‌جا كه بناچار مطابق آن به حركت درمىآيد و هر كارى كه از اعضا سرمىزند اثرش به قلب مىرسد و اين نوعى تسلسل است كه با يك مثال روشن مىشود :\r\nاگر كسى بخواهد مهارت در خوش نويسى برايش يك صفت نفسانى شود و به صورت يك امر طبيعى در آيد راهى ندارد جز اين كه همانند يك خطاط ماهر دستش را به كار بيندازد و مدّتى طولانى بر اين كار مواظبت كند و از روى خطّ استاد بنويسد و تمرين كند ، زيرا كار خوش‌نويس ، نوشتن خط زيباست و او با تمرين و زحمت شبيه به كاتب ماهرى مىشود ، سپس همواره بر آن مواظبت\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمىكند تا در نفس او به صورت يك صفت ريشه‌دار در آيد و سرانجام بطور طبيعى خطّ زيبا بنويسد به رغم آن‌كه در آغاز به زحمت خطّ زيبا مىنوشت .\r\nبنابراين پشتكار در خوشنويسى است كه خط او را زيبا كرده است ولى در اول كار با زحمت بوده و بعد اثرى از آن به نفس رسيده ، سپس از نفس اثرى به عضو رسيده است ، و حالتى در او پديد آمده كه بطور طبيعى خطّ خوب مىنويسد . همچنين كسى كه مىخواهد فقيه شود راهى ندارد جز اين كه همان كار فقها را كه ممارست بر فقه است انجام دهد تا صفت فقاهت به دل او برسد و فقيه شود . همچنين هركه بخواهد بخشنده ، با عفّت ، بردبار و فروتن شود بر او لازم است كه با زحمت كار دارندگان اين صفات را انجام دهد تا از طريق عادت برايش طبيعى شود و تنها راه چاره همين است ، و چنان‌كه طالب فقه از رسيدن به اين درجه با يك شب تعطيل كردن كار نوميد نمىشود و با ممارست و مطالعه يك شبه نيز به آن نمىرسد ، شخصى هم كه خواهان تزكيه و تكميل نفس و آراستن آن به اخلاق نيكوست با عبادت كردن يك روز به آن نمىرسد و با معصيت يك روز از آن محروم نمىشود . همين است معناى گفتار ما كه يك گناه كبيره موجب شقاوت هميشگى نمىشود ، ولى تعطيل كردن يك روز انسان را به تعطيل كردن روز ديگر فرا مىخواند ، آنگاه اندك اندك او را به تعطيلى دائم فرا مىخواند تا دل به كسالت انس مىگيرد و تحصيل را بكلّى ترك مىكند ؛ در نتيجه فضيلت فقه را از دست مىدهد . گناهان صغيره نيز چنين است ، انجام بعضى از آنها موجب انجام گناهان صغيرهء ديگر مىشود تا اصل سعادت سرانجام با نابودى ايمان از بين مىرود ، و چنان‌كه ممارست و مطالعهء يك شب تأثيرش در فقيه شدن احساس نمىشود ، بلكه فقيه شدن مانند رشد بدن و بلند شدن قد بتدريج و اندك اندك ظاهر مىشود اثر يك عبادت نيز در تزكيه و تطهير نفس فورا احساس نمىشود . ليكن سزاوار نيست كه عبادت اندك را سبك شمرد ، زيرا عبادت بسيار مؤثّر است و آن از اجتماع تك تك عبادتها حاصل مىشود . پس هر عبادتى تأثير دارد و اگر چه تأثيرش آشكار نيست ، بناچار\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nپاداشى دارد و پاداش در مقابل اثر آن است . همچنين است معصيت ؛ چه بسيار فقيهانى كه تعطيل كردن فقه در يك شبانه روز را كوچك مىشمارند و همچنان روز بروز خود را به پرداختن به فقه وعده مىدهد تا سرانجام طبيعت آنها از ممارست بر فقه سر ، باز مىزند ؛ همين‌طور است كسى كه گناهان صغيره را كوچك مىشمارد و خود را پياپى به توبه وعده مىدهد تا ناگهان مرگ او را مىربايد يا تاريكى گناهان بر روى قلبش متراكم و توبه بر او دشوار مىشود ، زيرا گناه كم آدمى را به گناه بسيار فرا مىخواند در نتيجه دل به زنجيرهاى شهوت گرفتار مىشود و نمىتواند از چنگالهايش رهايى يابد . معناى بسته شدن در توبه همين است و مقصود فرمودهء خداى متعال :  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا  « 61 » تا آخر آيه نيز همين است . از اين رو على ( ع ) فرمود : « ايمان در دل به صورت نقطهء سفيدى ظاهر مىشود و هر اندازه بر ايمان افزوده شود ، آن سفيدى زياد مىشود و هرگاه ايمان بنده كامل شود تمام دل سفيد مىگردد ، و نفاق نقطه‌اى سياه در دل به وجود مىآورد و هر اندازه بر نفاق افزوده شود آن سياهى زياد مىشود و چون نفاق كامل گردد تمام دل سياه مىشود . » « 62 » در اين صورت دانستيد كه اخلاق نيكو گاه فطرى است و گاه با عادت كردن به كارهاى زيبا و گاه با ديدن و مصاحبت نيكوكاران و برادران درستكار حاصل مىشود ، زيرا طبيعت و سرشت آدمى خوبى و بدى را از طبيعت ديگران مىربايد . پس كسى كه در وجود او هر سه مورد ( ياد شده ) جمع شود ، يعنى بر حسب سرشت و عادت و آموختن داراى فضيلت ( اخلاقى ) شود به آخرين درجهء فضيلت رسيده است ، و كسى كه بر حسب سرشت پست باشد و با همنشينان بد بنشيند و از آنها بدى بياموزد و اسباب بدى برايش فراهم آيد تا به آنها عادت كند از خداى متعال بسيار دور مىشود . در ميان اين دو درجه كسانى\r\n\r\n\r\n","description":"","footnote":"\r\n( 61 ) يس / 9 : و در پيش روى آنها سدّى قرار داديم و در پشت سرشان سدّى .\r\n( 62 ) شريف رضى ( ره ) اول حديث را در نهج البلاغه باب مختار سخنان غريب على ( ع ) به شمارهء 5 ، ذكر كرده است .\r\n","page_name":" 151 ","page_number":151},
  {"content":"\r\n\r\nهستند كه در اين جهات مختلفند و براى هريك بر حسب آنچه صفت و حالتش اقتضا مىكند درجه‌اى است در دورى و نزديكى به خدا :   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ .   « 63 »  وَ ما ظَلَمَهُمُ اللَّهُ وَ لكِنْ كانُوا أَنْفُسَهُمْ يَظْلِمُونَ .  « 64 »\r\n\r\nشرح تفصيلى راه تهذيب اخلاق\r\n( 1 ) پيش از اين دانستيد كه معتدل بودن اخلاق همان سلامتى نفس است ، و انحراف از حالت اعتدال بيمارى نفس ، چنان‌كه معتدل بودن مزاج همان سلامتى بدن است و انحراف از حالت اعتدال بيمارى بدن . بنابراين بدن را به عنوان مثال مىآوريم و مىگوييم : مثل نفس در درمان كردن آن از طريق ترك اخلاق پست و كسب فضيلتها و اخلاق زيبا همانند درمان بدن از طريق از بين بردن بيماريهاى آن و به دست آوردن سلامتى است ؛ و چنان‌كه بر اصل مزاج اعتدال غالب است و به وسيلهء عوارض غذا و هوا و حالات ، بيمارى بر آن عارض مىشود ، هر نوزادى نيز سالم و معتدل و به فطرت توحيد متوّلد مىشود و پدر و مادرش هستند كه او را يهودى ، نصرانى و مجوسى بار مىآورند ؛ به اين معنى كه از طريق عادت و آموختن ، صفات پست را كسب مىكند ؛ و چنان‌كه بدن در آغاز كامل آفريده نشده است و با غذا رشد و تربيت مىيابد نفس نيز ناقص خلق شده امّا قابل رسيدن به كمال است و تنها با تزكيه و تهذيب اخلاق و با غذاى دانش كامل مىشود . اگر بدن سالم باشد كار پزشك آماده‌سازى قانون بهداشت است ، و اگر بدن بيمار باشد كارش برگرداندن سلامتى به بدن است . پس نفس تو اگر از نظر اخلاقى پاك و مهذّب است سزاوار است كه در حفظ آن و حفظ سلامتىاش و تقويت و افزودن بر صفاى آن بكوشى و اگر از كمال و صفا خالى است شايسته\r\n\r\n\r\n","description":"","footnote":"\r\n( 63 ) زلزال / 7 - 8 : پس هركس به اندازهء سنگينى ذره‌ّاى كار خير انجام داده آن را مىبيند . و هركس به اندازهء ذره‌ّاى كار بد كرده آن را مىبيند .\r\n( 64 ) نحل / 33 : خداوند به آنها ستم نكرده ولى آنان به خويشتن ستم كردند .\r\n","page_name":" 152 ","page_number":152},
  {"content":"\r\n\r\nاست سعى كنى تا كمال و صفا در آن ايجاد كنى . همانطور كه عامل دگرگون كنندهء اعتدال بدن كه موجب بيمارى است جز به ضد خود قابل درمان نيست ، مثلا اگر بيمارى از حرارت است بايد با برودت آن را درمان كرد و بالعكس ، درمان صفت پستى كه بيمارى قلب است نيز تنها به ضدّ آن ميسّر است .\r\nبنابراين بيمارى نادانى به آموختن دانش ، بيمارى بخل به بخشندگى و داشتن نفس ، بيمارى تكبّر به تواضع و بيمارى حرص به خوددارى از تكلّف در كسب مال و ثروت درمان مىشود ، و همانطور كه براى درمان بدن مريض بايد تلخى دارو و سختى صبر در برابر خواسته‌ها را تحمّل كند ، بايد براى درمان قلب نيز تلخى جهاد و صبر را تحمل كند ، حتّى بيمارى قلب مهمتر از بيمارى بدن است ؛ زيرا بيمارى بدن نتيجه‌اش مردن است و بيمارى دل پناه بر خدا نتيجه‌اش كيفر دائمى پس از مردن است ؛ و همانطور كه هر داروى خنك كننده‌اى براى مرضى كه عاملش گرمى است مناسب نيست ، مگر اين كه به اندازه معيّنى باشد و با شدّت و ضعف و دوام و عدم آن و زيادى و كمى سردى فرق مىكند و بايد معيارى داشته باشد كه با آن مقدار سردى سودمند و زيانبخش آن شناخته شود و اگر آن معيار رعايت نشود مفسده‌اش بيشتر است ، به همين طريق صفت ضدّى كه با آن اخلاق معالجه مىشود بايد معيارى داشته باشد ؛ همانطور كه ميزان دوا ، از معيار علّت بيشمارى گرفته مىشود تا آن‌جا كه پزشك تا نداند بيمارى از گرمى پديد آمده يا سردى به درمان نمىپردازد و اگر از گرمى باشد بايد درجه‌اش را بداند كه درجهء ضعيف گرمى است يا قوى و پس از شناخت به احوال بدن و شرايط زمان و شغل بيمار و سنّ و ديگر حالات او توجّه مىكند .\r\nآنگاه بر حسب آن شرايط درمان مىكند ، به همين طريق ، شيخى كه ديگران از او پيروى مىكنند و به طبابت نفوس مريدها مىپردازد و دلهاى طالبان هدايت را درمان مىكند ، لازم است تا زمانى كه اخلاق و بيماريهايشان را نشناخته آنها را به تمرين و تكليف در فنّى مخصوص و راهى مخصوص وادار نكند و چنان‌كه پزشك اگر تمام بيماران را يك‌نواخت درمان كند بيشترشان را خواهد كشت ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nشيخ نيز اگر به همهء مريدها دستور يك نوع رياضت بدهد نابودشان مىكند و دلهايشان را مىميراند بلكه سزاوار است به نوع بيمارى مريد و سنّ و حال و مزاج او بنگرد كه بنيه‌اش تحمّل چه رياضت و تمرينى را دارد و تمرين خود را بر آن اساس شروع كند .\r\nمىگويم : آنگاه ابو حامد به ذكر جزئيّات راه آموزش شيخ به مريد پرداخته و چون اساس بيشتر آنها بر لزوم پيروى از كسانى است كه جايز الخطا هستند و بدعتهايى مىكنند كه با راه اهل بيت ( ع ) مخالف است چنان‌كه شرحش خواهد آمد ، ما بحث آن را درهم پيچيديم و علاوهء بر اين كه مطلب با اهميّتى نيست از مطالبى است كه پيش از اين و بعد از اين مكرّر ذكر شده و خواهد شد .\r\n\r\nنشانه‌هاى بيمارى دل و نشانه‌هاى بازگشت آن به صحّت\r\n( 1 ) بايد دانست هريك از اعضاى بدن براى كار ويژه‌اى آفريده شده و بيمارى آن عضو آن است كه نتواند آن كار مخصوص را انجام دهد يا كار را ناقص انجام دهد چنان‌كه بيمارى دست آن است كه گرفتن چيزى برايش غير ممكن باشد و بيمارى چشم آن است كه نتواند ببيند به همين طريق بيمارى دل آن است كه نتواند كار مخصوصى را كه براى آن آفريده شده است انجام دهد و آن ، دانش ، حكمت ، شناخت و دوستى خداى متعال و پرستش اوست ، و نيز لذّت بردن از ياد او و برگزيدن آن بر هر ميلى كه سواى آن است ، و اين كه تمام اعضا و خواسته‌ها به اين امر كمك كنند خداى متعال فرمود :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ .  « 65 » پس در هر عضوى فايده‌اى است و فايدهء قلب حكمت و معرفت و ويژگى نفس آدمى است كه با آن از حيوانات جدا مىشود ، زيرا انسان با نيروى خوردن و ديدن و آميزش با زنان و ديگر امور از حيوان جدا نمىشود ، بلكه با شناخت اشيا چنان‌كه هستند و شناخت اصل اشيا و آفرينندهء آنها كه خداى متعال\r\n\r\n\r\n","description":"","footnote":"\r\n( 65 ) ذاريات / 56 : من جن و انس را نيافريدم جز براى اين كه عبادتم كنند ( و از اين راه تكامل يافته به من نزديك شوند )\r\n","page_name":" 154 ","page_number":154},
  {"content":"\r\n\r\nاست از حيوانات جدا مىشود . پس اگر هر چيزى را بشناسد و خدا را نشناسد گويى چيزى را نشناخته است ؛ و نشان شناخت دوست داشتن است . پس هر كس خدا را شناخت او را دوست دارد و نشان دوستى ( خدا ) اين است كه دنيا و ديگر دوست داشتنيها را بر دوستى خدا ترجيح ندهد ، چنان‌كه خداى متعال فرمود :  قُلْ إِنْ كانَ آباؤُكُمْ  - تا گفتهء خداوند -  أَحَبَّ إِلَيْكُمْ مِنَ اللَّهِ وَ رَسُولِهِ  تا آخر آيه . « 66 » پس كسى كه چيزى در نزد او محبوبتر از خداست قلبش بيمار است ، چنان‌كه هر معده‌اى كه گل را از نان و آب بيشتر دوست بدارد يا ميل به آب و نان نداشته باشد بيمار است . پس اين نشانه‌هاى بيمارى است و با آن روشن مىشود كه تمام دلها بيمار است ، مگر آنچه خدا بخواهد جز اين كه بعضى از بيماريها را خود شخص نمىداند ، و بيمارى دل از بيماريهايى است كه خود مريض از آن آگاه نيست . از اين رو از آن غافل است و اگر هم آگاه باشد صبر بر تلخى دواى آن بر او مشكل است زيرا دواى آن مخالفت كردن با شهوتهاست و آن كنده شدن روح از بدن است ، و اگر شخص بيمار دل توان صبر بر معالجه داشته باشد پزشك ماهرى نمىيابد كه او را درمان كند ، زيرا پزشكان همان دانشمندانند كه بيمارى بر خود آنان مسلّط شده است و پزشك بيمار كمتر به درمان مريض توّجه مىكند ، لذا بيمارى مشكل و به صورت مزمن در آمده است و علم ( درمان دل ) مندرس شده ، و درمان دلها و درمان امراض آن بكلّى مجهول مانده و مردم به دوستى دنيا و به عباداتى روى آورده‌اند كه به ظاهر عبادت و در باطن عادت و رياكارى است و اين است ريشهء بيمارى .\r\nامّا نشانهء بازگشت دل به صحّت پس از درمان آن است كه در مورد مرضى كه قصد درمانش را دارد بينديشد . بنابراين اگر هدفش درمان بخل است كه هلاك كننده است و آدمى را از خدا دور مىسازد درمانش بخشيدن مال است . ليكن گاه انسان به اندازه‌اى مال مىبخشد كه دچار اسراف مىشود و آن\r\n\r\n\r\n","description":"","footnote":"\r\n( 66 ) توبه / 24 : بگو اگر پدران و فرزندان و برادران و . . . . . در نظرتان از خداوند و پيامبرش و جهاد در راهش محبوبتر است . . . .\r\n","page_name":" 155 ","page_number":155},
  {"content":"\r\n\r\nخود يك بيمارى است . چنين شخصى مانند كسى است كه سردى را با گرمى درمان مىكند تا گرمى بر بدن غالب آيد كه آن نيز بيمارى است ، بلكه هدف برقرارى اعتدال ميان گرمى و سردى است . همچنين مقصود از اعتدال حدّ متوسّط ميان اسرافكارى و سخت‌گيرى بر عائله است و دورى از هر دو طرف افراط و تفريط و اگر بخواهى حدّ وسط را بشناسى به كارى كه اخلاق پست موجب مىشود بنگر ، پس اگر بر تو آسان‌تر و گواراتر از ضدّ آن بود ، آن خلقى كه موجب آن شده بر تو غالب است . مثلا اگر نگهدارى و جمع كردن مال آسان‌تر و گواراتر از بخشيدن بر غير مستحقّ باشد بدان كه بخل بر تو غالب است . پس بيشتر بخشش كن و اگر بخشيدن بر غير مستحقّ بر تو گواراتر و آسان‌تر است در نگهدارى به حقّ اسرافكارى بر تو غالب شده است ، پس مال و ثروت خود را حفظ كن ، و همواره مراقب خودت باش و بر خلق خود به آسانى و سختى كارها استدلال كن تا دلبستگى قلبىات به مال قطع شود و تمايل به بخشش و نگهدارى مال نداشته باشى بلكه مال در نزد تو مانند آب باشد و از آن فقط براى رفع نياز نيازمندان يا بخشيدن آن به نيازمندان استفاده كنى و در نزد تو بخشيدن بر نگهدارى مال ترجيح نداشته باشد و بالعكس . پس هر دلى كه چنان شود فقط از همين مقام با قلب سالم به پيشگاه خدا برسد و واجب است كه از اخلاق ناشايسته بر كنار بماند تا به دنيا و وابستگيهاى آن دل نبندد و نفس از دنيا كوچ كند در حالى كه از دنيا قطع دلبستگى كرده باشد و به آن توجّهى نكند و به اسباب و عوامل دنيوى تشويق نشود . در اين هنگام همانند نفسى كه آرامش يافته به پيشگاه پروردگارش باز گردد در حالى كه از خدا خشنود و خدا نيز از او خشنود است و در زمرهء بندگان خدا يعنى پيامبران ، صدّيقان ، شهيدان ، صالحان ، داخل شود و اينان نيكو يارانى هستند و چون ( انتخاب ) حدّ وسط حقيقى ميان دو طرف افراط و تفريط در نهايت كار دشوارى است ، بلكه باريكتر از مو و تيزتر از شمشير است ، بناچار هركس در دنيا در اين راه مستقيم حركت كند در آخرت نيز از صراط ( پل ) كه نظير همين صراط دنياست عبور كند . كمتر بنده‌اى از\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمنحرف شدن از صراط مستقيم كه همان حدّ وسط است در امان است . پس قلبش وابسته به همان طرفى است كه بدان مايل شده است . از اين رو نوعى عذاب و عبور از آتش براى همه وجود دارد ، اگر چه ( عبورش ) همانند برق باشد . خداى متعال فرمود :   وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا ، ثُمَّ نُنَجِّي الَّذِينَ اتَّقَوْا .   « 67 » منظور كسانى است كه نزديكى آنها به صراط مستقيم بيش از دورى آنها از صراط است ؛ و به سبب دشوارى پايدار ماندن است كه بر هر بنده‌اى واجب است در هر روز 17 بار خدا را بخواند و بگويد :  اهْدِنَا الصِّراطَ الْمُسْتَقِيمَ ،  زيرا خواندن سورهء حمد در هر ركعت ( نماز ) واجب است . يكى از صحابه رسول خدا ( ص ) را در خواب ديد « 68 » و عرض كرد : فرموده بودى : « سورهء هود مرا پير كرد » چرا اين سخن را فرمودى ؟ آن حضرت فرمود : به خاطر اين سخن حقّ متعال :  فَاسْتَقِمْ كَما أُمِرْتَ .  « 69 » بنابراين پايدارى بر صراط مستقيم سخت دشوار است . ولى سزاوار است كه انسان اگر نمىتواند به استقامت حقيقى برسد در نزديك شدن به پايدارى و راستى بكوشد . پس هركس مىخواهد نجات يابد برايش جز با عمل صالح راه نجاتى نيست . و اعمال صالح نشأت نمىگيرد جز از اخلاق نيكو . پس لازم است هر بنده‌اى صفات و اخلاق خود را بررسى كند و بر شمارد و به ترتيب به درمان تك تك آنها بپردازد .\r\n\r\nراهى كه به وسيلهء آن آدمى عيبهاى نفس خود را مىشناسد .\r\n( 1 ) بايد دانست كه هرگاه خداوند سعادت بنده‌اى را بخواهد او را به عيبهاى نفسش بينا مىسازد . پس انسانى كه بينش او كامل شود عيبهايش بر او پنهان نمىماند و چون عيبها را شناخت مىتواند درمان كند . ولى بيشتر مردم از عيبهاى\r\n\r\n\r\n","description":"","footnote":"\r\n( 67 ) مريم / 71 - 72 : و همهء شما ( بدون استثنا ) وارد جهنم مىشويد ، اين امرى است حتمى و فرمانى است قطعى از پروردگارتان !\r\n( 68 ) به تفسير كشاف ، ج 2 ، 237 ذيل آيه رجوع كنيد .\r\n( 69 ) هود / 113 : بنابراين همان گونه كه فرمان يافته‌اى استقامت كن .\r\n","page_name":" 157 ","page_number":157},
  {"content":"\r\n\r\nنفس خود بىخبرند . خاشاك را در چشم برادرش مىبيند ، ولى شاخه را در چشم خودش نمىبيند ، از اين رو براى كسى كه بخواهد از عيب نفس خود آگاه شود چهار راه وجود دارد :\r\n1 - در محضر شخصى كه به عيبهاى نفس بيناست و از بلاهاى پنهانى ( نفس ) آگاه است بنشيند و او را بر نفس خود حاكم قرار دهد و از دستورى كه براى مجاهدهء با نفس مىدهد پيروى كند ، ولى در زمان ما چنين شخصى كمياب است .\r\n2 - دوستى راستگو ، بينا و ديندار بجويد و او را بر نفس خود مراقب قرار دهد تا به احوال و افعال او توجّه كند ، و او را از كارها و اخلاق و عيبهاى ظاهرى و باطنىاش كه نمىپسندد آگاه سازد ، پيشوايان بزرگ دين چنين مىكردند و يكى از آنان مىگفت : « خدا رحمت كند كسى را كه عيبهاى مرا به من هديه كند » . « 70 » هركس كه عقلش بيشتر و مقامش برتر باشد كمتر خودپسند مىشود و خود را بيشتر ( به عيبها ) متّهم مىسازد ، جز اين كه اين مورد هم تعداد افراد اندك است . بنابراين كم هستند دوستانى كه گفتار خلاف حقيقت را ترك كنند و عيب را بگويند يا ترك حسد كنند و بيش از اندازهء لازم نگويند .\r\nبنابراين در ميان دوستانت شخص حسود يا رفيق مغرضى هست كه آنچه عيب نيست عيب مىبيند ، يا خلاف‌گويى است كه بعضى عيبهايت را از تو پنهان مىدارد . به همين سبب داود طايى از مردم كناره‌گيرى كرد . به او گفته شد : چرا با مردم آميزش نمىكنى ؟ گفت : مرا چه كار است با مردمى كه عيبهايم را از من پنهان مىكنند .\r\nدينداران سخت مايل بودند كه با خيرخواهى ديگران از عيبهايشان آگاه شوند . امّا حال كه كار به ماها رسيده هركه خيرخواه ما شود و عيبهاى ما را به ما گوشزد كند در نظر ما از همه مبغوض‌تر است و اين كار تا حدّى پرده از ضعف ايمان ما بر مىدارد ، زيرا اخلاق بد مارها و كژدمهاى بسيار گزنده‌اند و اگر\r\n\r\n\r\n","description":"","footnote":"\r\n( 70 ) به تحف العقول ، ص 366 رجوع كنيد .\r\n","page_name":" 158 ","page_number":158},
  {"content":"\r\n\r\nهشدار دهنده‌اى به ما هشدار دهد كه زير لباسمان كژدمى است منّت او را مىپذيريم و از اين هشدار شاد مىشويم و كژدم را از خودمان دور كرده و مىكشيم ، در حالى كه نيش او بر بدن است و درد آن يك روز يا كمتر دوام مىيابد ، و درد اخلاق پست بر اصل قلب است ، و ممكن است هميشه پس از مرگ يا هزاران سال باقى بماند ، امّا از كسى كه ما را از وجود اين كژدم ( اخلاق ) آگاه مىسازد شاد نمىشويم و به نابود كردن آن كژدم اخلاقى همت نمىگماريم بلكه سرگرم مقابلهء با شخص خيرخواه مىشويم و مىگوييم تو نيز چنين و چنانى و دشمنى با او ما را از بهره‌مند شدن از نصيحت او باز مىدارد .\r\nممكن است اين حالت از قساوت قلب پديد آمده باشد كه از بسيارى گناه نشأت گرفته است و ريشهء تمامى اين حالات از ضعف ايمان است . پس از خدا مىخواهيم كه راه هدايت را به ما نشان دهد و ما را به عيبهاى نفوسمان بينا سازد و به درمان آن سرگرم كند و به لطف و كرمش ما را موّفق بدارد تا از كسانى كه ما را از بديهايمان آگاه مىسازند سپاسگزار باشيم .\r\n3 - عيبهاى نفس خود را از زبان دشمنانش بفهمد ، زيرا چشمى كه با نارضايتى و خشم مىنگرد بديها را آشكار مىكند . شايد انسان از دشمن كينه‌توزى كه عيبهايش را بازگو مىكند بيشتر سود ببرد تا دوستى كه حقيقت را نمىگويد و او را مىستايد و عيبهايش را از او پنهان مىدارد . امّا طبيعت آدمى بر حسب فطرت دشمن را تكذيب مىكند و گفتارش را بر حسد حمل مىنمايد ولى انسان بينا از گفتهء دشمنانش بىبهره نمىماند زيرا بديهاى او بناچار توسط دشمنانش منتشر مىشود .\r\n4 - با مردم آميزش كند و هرچه را در ميان مردم نكوهيده يافت نفس خود را به ترك آن وادارد و هرچه را ستوده يافت نفس را به جستجوى آن فرا بخواند و نفس خود را به آن نسبت دهد ، زيرا مؤمن آينه مؤمن است . پس در عيبهاى ديگرى عيبهاى خود را مىبيند ، و بايد بداند كه طبايع در پيروى هواى نفسانى به هم نزديكند . پس آنچه يكى از همگنان بدان متّصف است همگن ديگر از\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاصل يا بيشتر آن يا قسمتى از آن جدا نيست . پس در نفس خود به جستجو برآيد و آن را از عيبهايى كه ديگران نكوهش مىكنند پاك سازد و در ادب كردن انسان همين بس است زيرا اگر تمام مردم ترك كنند تمام آنچه را از ديگران نمىپسندند ، از مربّى بىنياز مىشوند . به عيسى ( ع ) گفته شد : تو را كه تربيت كرد ؟ فرمود : « هيچ كس مرا تربيت نكرد ، نادانى نادان را ديدم پس از آن پرهيز كردم » تمام اين موارد حالت كسى است كه استادى ندارد كه پاك و عارف و بينا به عيبهاى نفس و مهربان باشد و در دين خيرخواهى كند ، و نيز از تهذيب نفس خود فارغ شده و مشغول به تهذيب بندگان خدا و خيرخواهى آنان باشد ، پس كسى كه چنين فردى را بيابد به طبيب دست يافته و بايد از او جدا نشود ، زيرا اوست كه وى را از بيمارى رها مىسازد و از هلاكت حتمى نجات مىدهد .\r\n\r\nبيان دلايل نقلى از صاحبان بصيرت\r\n( 1 ) و دلايل شرع بر اين كه راه درمان بيماريهاى دل ترك شهوت است و اين كه ريشهء بيماريهاى دل پيروى از شهوت است .\r\nبدان كه اگر با تعمّق به گفته‌هاى ما بينديشى ، چشم بصيرتت گشوده و بيماريهاى دل و داروهاى آن به نور علم و يقين آشكار مىشود . پس اگر از اين كار ناتوان شدى نبايد تصديق و ايمان تقليدى را از كسى كه شايسته تقليد است از دست بدهى ، زيرا ايمان درجاتى دارد چنان‌كه علم را درجاتى است و علم پس از ايمان به دست مىآيد و در درجهء بعد از آن است ، خداى متعال فرموده :  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ ،  « 71 » از اين رو كسى كه تصديق كند راه رسيدن به خداى متعال مخالفت كردن با شهوتهاست امّا بر عامل و سرّ اين راه آگاه نشود از مؤمنان است ، و هرگاه بر گفته‌هاى ما دربارهء شهوات و تعمق در اسرار آنها آگاه شود از كسانى است كه علم به او داده\r\n\r\n\r\n","description":"","footnote":"\r\n( 71 ) مجادله / 11 : خداوند آنها را كه ايمان آورده‌اند و كسانى را كه از علم بهره دارند درجات عظيمى مىبخشد .\r\n","page_name":" 160 ","page_number":160},
  {"content":"\r\n\r\nشده است و خدا به همه وعدهء نيكو داده است ، و آنچه موجب ايمان به اين امر است در قرآن و سنّت و گفتار علما بيشتر از آن است كه به شماره درآيد .\r\nخداى متعال فرمود :   وَ نَهَى النَّفْسَ عَنِ الْهَوى ، فَإِنَّ الْجَنَّةَ هِيَ الْمَأْوى   « 72 » و نيز فرمود :  أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى .  « 73 » گفته شده منظور اين است كه دوستى شهوتها از آن دلها كنده شده است .\r\nپيامبر خدا ( ص ) فرمود : « مؤمن در ميان پنج سختى گرفتار است : مؤمنى كه به او حسد مىورزد ، و منافقى كه او را دشمن مىدارد ، و كافرى كه با او مىستيزد ، و شيطانى كه گمراهش مىكند ، و نفسى كه با او در نزاع است » « 74 » بنابراين پيامبر روشن ساخت كه نفس ، دشمنى است كه با مؤمن در نزاع است و واجب است با او جهاد كند .\r\nروايت شده كه خداى سبحان به داوود ( ع ) وحى كرد : « اى داود ياران خود را از پيروى شهوتها بترسان ، زيرا عقول دلهايى كه به شهوتهاى دنيا وابسته است از من پوشيده و در حجاب است » . « 75 » عيسى ( ع ) فرمود : « خوشا به حال كسى كه شهوت حاضر را براى نعمت موعودى كه غايب است و نديده ترك كند . » « 76 » پيامبر ما ( ص ) به گروهى كه از جهاد برگشته بودند فرمود : « آفرين بر شما از جهاد اصغر برگشتيد و به جهاد اكبر مىرويد ، عرض كردند : اى رسول خدا جهاد اكبر چيست ؟ فرمود : جهاد با نفس » . « 77 » و نيز فرمود : « جهادگر كسى است كه با نفس خود در بندگى خدا\r\n\r\n\r\n","description":"","footnote":"\r\n( 72 ) نازعات / 40 - 41 : و نفس را از هوى بازداشته . بهشت جايگاه او نيست .\r\n( 73 ) حجرات / 3 : آنها كسانى هستند كه خداوند قلوبشان را براى تقوا خالص نموده است .\r\n( 74 ) ابو بكر بن لال در مكارم الاخلاق از حديث انس به سندى ضعيف روايت كرده چنان‌كه در المغنى است .\r\n( 75 ) مفيد ( ره ) در الاختصاص ، ص 335 روايت كرده است .\r\n( 76 ) تنبيه الخواطر ، ج 1 ، ص 96 . . .\r\n( 77 ) پيش از اين در شرح عجايب القلب گذشت .\r\n","page_name":" 161 ","page_number":161},
  {"content":"\r\n\r\nجهاد كند . » « 78 » و نيز پيامبر ( ص ) فرمود : « خود را از آزار نفست باز دار و از هواى نفسانى در معصيت خدا پيروى نكن در غير اين صورت نفس در روز قيامت با تو دشمنى ورزد و بعضى از اعضاى بدنت بعضى ديگر را نفرين كنند مگر اين كه خداى متعال بيامرزد و به رحمتش بپوشاند . » « 79 » يحيى بن معاذ گفت : با شمشيرهاى رياضت با نفس جهاد كن و رياضت چهار صورت دارد :\r\nاستفاده از غذا به مقدار قوت ؛ چشم پوشى از خواب ؛ سخن گفتن به اندازهء نياز ؛ رفع آزار از تمام مردم ؛ از كم خوردن غذا شهوتها زايل مىشوند ؛ از كم خوابى خلوص اراده‌ها نشأت مىگيرد ؛ از كم حرفى ايمنى از بلاها و از رفع آزار از مردم رسيدن به هدفها حاصل مىشود . و بر بنده چيزى دشوارتر از بردبارى در برابر ستم و شكيب بر آزار نيست . پس هرگاه نفس به جنبش آمد و قصد شهوت و گناه كرد و سخنان بيهوده به نظر شيرين آمد ، شمشير كم غذايى را از غلاف كم خوابى و شب زنده‌دارى ( به عبادت ) بيرون بياور و با دستهاى سستى و كم حرفى فرود آور ، تا از ستم و كيفر گرفتن منصرف شود و در ديگر زمانها از ستم آن در امان بمانى و نفس را از تاريكى شهوات منوّر كن تا از گرفتارى بلاهايش رها شوى . نفس در اين حال روحانى و لطيف و نورانى و سبك شود و در ميدان كارهاى خير به حركت درآيد و در راههاى بندگى همانند اسب سرمست در ميدان راه برود و مانند سلطانى باشد كه در باغ تفريح مىكند .\r\nو نيز گفته است : آدمى سه دشمن دارد : دنيا ، شيطان و نفسش . پس با زهدورزى در دنيا ، خود را از دنيا محفوظ بدارد ، و با مخالفت كردن با شيطان و ترك شهوتها خود را از شيطان و نفس نگاه دارد .\r\n\r\n\r\n","description":"","footnote":"\r\n( 78 ) ترمذى و ابن حبان در صحيح خود از فضالة بن عبيد به سندى صحيح روايت كرده چنان كه در المغنى است .\r\n( 79 ) عراقى گويد : مأخذى براى اين حديث نيافتم .\r\n","page_name":" 162 ","page_number":162},
  {"content":"\r\n\r\nيكى از حكيمان گفته است : نفس بر هركس مسلّط شود اسير شهوت دوستى آن گردد ، و به زندان خواهشهاى نفس گرفتار آيد و قلبش از نعمتها محروم شود .\r\nجعفر بن حميد گفته است : علما و حكما اتّفاق نظر دارند كه نعمتها به دست نيايد جز با ترك نعمتها .\r\nابو يحيى ورّاق گفته است : هركس به وسيلهء شهوتها اعضاى بدن را خشنود سازد ، در قلب خود درخت پشيمانى بكارد .\r\nوهيب بن ورد گفته است : هركس شيفتهء دنيا شود بايد آمادهء خوارى شود .\r\nروايت شده كه زن عزيز ( مصر ) به يوسف پس از آن كه آن حضرت صاحب گنجهاى زمين شد ، گفت : اى يوسف حرص و شهوت شاهان را به بردگى مىكشاند و صبر و تقوا بردگان را به شاهى مىرساند ، يوسف ( ع ) گفت : خداى متعال مىفرمايد :  إِنَّهُ مَنْ يَتَّقِ وَ يَصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ .  « 80 » على ( ع ) فرمود : « آن كه مشتاق بهشت است در دنيا ترك شهوتها كند . » « 81 » بنابراين علما و حكما متفقند كه راه رسيدن به سعادت آخرت تنها با نهى كردن نفس از هوى و مخالفت با شهوتهاست . پس ايمان آوردن به اين حقيقت لازم است .\r\nاز گفتار گذشتهء ما ، شهوتهايى كه بايد ترك شوند و نيز شهوتهايى كه نبايد ترك شوند آشكار مىشود و خلاصهء تمرين و سرّ آن اين است كه نفس از نعمتهايى كه در قبر همراهش نخواهد بود ، فقط به اندازهء لازم استفاده ببرد .\r\nبنابراين در خوردن و زناشويى و پوشاك و مسكن و هرچه به آن احتياج دارد به اندازه نياز و ضرورت استفاده كند ، زيرا اگر از آنها بيش از نياز بهره ببرد به آن\r\n\r\n\r\n","description":"","footnote":"\r\n( 80 ) يوسف / 90 : هركس تقوا پيشه كند و شكيبايى و استقامت نمايد ( سرانجام پيروز شود چرا كه خداوند پاداش نيكو كاران را ضايع نمىكند ) صدوق در امالى ، ص 4 ، از طريق عامّه از وهب بن منبّه روايت كرده گويد : « در بعضى از كتابهاى خداى عز و جلّ يافتم كه يوسف با موكب خود بر زن عزيز مصر ( زليخا ) گذشت در حالى كه در مزبله‌اى نشسته بود ، پس گفت : سپاس خدايى را كه شاهان را بر اثر گناهشان برده قرار داده و بردگان را در برابر بندگىشان به سلطنت رسانده است . الخ » .\r\n( 81 ) نهج البلاغه باب حكم و مواعظ ، شمارهء 30 .\r\n","page_name":" 163 ","page_number":163},
  {"content":"\r\n\r\nخو بگيرد و مأنوس شود و چون بميرد به خاطر آنها آرزوى برگشتن به دنيا كند ؛ و تنها كسى آرزوى بازگشت به دنيا مىكند كه به هيچ رو بهره‌اى از آخرت نداشته باشد ، بنابراين از آرزو رهايى نيابد مگر اين كه در دنيا دل به شناخت خداى متعال و محبّت او و تفكّر در او مشغول دارد و از دنيا به اندازه‌اى استفاده كند كه مانع انديشيدن و ياد خدا نشود ؛ و هركس نمىتواند به اين حقيقت برسد بايد خود را به آن نزديك كند . بنابراين مردم در اين مورد چهار دسته‌اند : 1 - شخصى كه ياد خدا سراسر قلبش را گرفته است و به دنيا جز به اندازه‌اى كه براى زندگى ضرورى است توجّه نمىكند . اين شخص جزء صدّيقان است ؛ و كسى به اين درجه نمىرسد ، مگر آن كه مدّتها تمرين كند و بر شهوتها صبور باشد . 2 - شخصى كه دنيا سراسر قلبش را فرا گرفته است و براى خدا يادى در قلب او نمانده است ، مگر از جهت حديث نفس چون فقط خدا را به زبان مىآورد ، اين شخص جزء هلاك شوندگان است . 3 - شخصى كه به دين و دنيا مشغول است ولى دين بر قلبش غلبه دارد . اين شخص ناچار وارد دوزخ مىشود ولى زود از آتش رهايى مىيابد البّته به تناسب نيروى غلبهء ياد خدا بر قلبش . 4 - امّا شخصى كه به دنيا و آخرت سرگرم است ولى دنيا بر قلب او غالب است ، مدتى طولانى در دوزخ خواهد بود ولى سرانجام از دوزخ بيرون مىآيد ، زيرا ياد خدا در قلب او قوّت دارد و در دلش جاى گرفته است اگر چه زياد دنيا بر قلب او غالب است .\r\nچه بسا فردى بگويد : برخوردارى از نعمتهاى مباح ، مباح است پس چگونه برخوردارى از نعمت موجب دورى از خداى متعال مىشود ؟ سخن اين فرد فرضى ضعيف است ، بلكه دوستى دنيا منشأ تمام گناهان است . مباح اگر بيش از مقدار نياز باشد نيز دوستى دنياست ، و به زودى اين مطلب در كتاب نكوهش دنيا خواهد آمد در اين صورت اصلاح قلب براى پيمودن راه خداى متعال تا وقتى كه جلو نفس از بهره‌ورى از مباح گرفته نشود ممكن نيست زيرا هرگاه جلو نفس از بعضى كارهاى مباح گرفته نشود در كارهاى ممنوع طمع مىكند پس هر كه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمىخواهد زبان خود را از غيبت و حرفهاى بيهوده حفظ كند ، سزاوار است كه جز در كارهاى مهّم سكوت كند تا ميل به حرف زدن در او بميرد و جز به حق سخن نگويد . در اين صورت سكوت و سخن گفتن او عبادت است ، و هرگاه چشم عادت كند به هر چيز زيبا بنگرد از نگاه به حرام محفوظ نمىماند و همچنين ديگر شهوتها زيرا آنچه به سبب آن ميل به حلال مىكند به همان سبب به حرام مايل مىشود . پس شهوت يكى است ، و بر بنده واجب است كه شهوت را از حرام منع كند و اگر در شهوتها و مشتهيات به اندازهء نياز اكتفا نكند شهوت بر او غالب آيد .\r\nمطلبى كه گفتيم يكى از بلاهاى امور مباح بود . بلايى بزرگتر از اين نيز وجود دارد و آن اين است كه نفس در بهره‌ورى از دنيا شاد مىشود و از روى غرور و سرمستى به آن اعتماد مىكند تا از آن سرشار و پر شود ؛ مانند شخص مستى كه به هوش نمىآيد . براى اين كه شادى از دنيا زهرى كشنده است كه در رگها جارى مىشود . پس اندوه و ترس و ياد مرگ و وحشتهاى قيامت را از دل بيرون مىآورد و اين همان دل مردگى است . خداى متعال فرموده :  وَ فَرِحُوا بِالْحَياةِ الدُّنْيا وَ مَا الْحَياةُ الدُّنْيا فِي الْآخِرَةِ إِلَّا مَتاعٌ .  « 82 » و نيز فرموده :  اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ -  تا گفتار حق متعال  - إِلَّا مَتاعُ الْغُرُورِ .  « 83 » پس صاحبدلان دور انديش دلهاى خود را آزموده‌اند . در شادمانى حاصل از برخوردارى از نعمتها دل را با قساوت و ناسپاس يافته‌اند كه ياد خدا و قيامت در آن اثرى ندارد ؛ امّا در حزن و اندوه آن را نرم و صاف يافته‌اند كه ياد خدا بر آن اثر مىكند لذا پىبرده‌اند كه نجات در اندوه هميشگى و دورى از عوامل غرور و شادمانى است . از اين رو دلهاى خود را از لذّتها جدا كرده و به صبر در برابر خواسته‌هاى حلال و حرام عادت كرده‌اند و\r\n\r\n\r\n","description":"","footnote":"\r\n( 82 ) رعد / 26 : و آنها به زندگى دنيا شاد ( و خوشحال ) شدند در حالى كه زندگى دنيا در برابر آخرت متاع ناچيزى است .\r\n( 83 ) حديد / 20 : بدانيد زندگى دنيا تنها بازى و سرگرمى است .\r\n","page_name":" 165 ","page_number":165},
  {"content":"\r\n\r\nدريافته‌اند كه حلال دنيا حساب دارد و آن خود نوعى عذاب است . پس هر كه در بيابان قيامت حسابرسى دقيق شود به نوعى كيفر شده است ، لذا نفوس خود را از عذاب قيامت رهايى بخشيده و از طريق رهايى از اسارت و بردگى شهوات ، و انس گرفتن به ياد خداى متعال و سرگرمى به عبادت او در دنيا و آخرت به آزادى و حكومت دائمى رسيده‌اند و با نفس همان كارى كرده‌اند كه با باز شكارى مىشود . چون بخواهند تربيتش كنند و او را از حالت تسلّط و توحّش به حالت تربيت و فرمانبردارى در آورند نخست او را در خانه‌اى تاريك زندانى مىكنند و دو چشمش را مىبندند تا از پرواز در هوا برگرفته شود ، و طبيعت آزادى را كه به آن خو گرفته از ياد ببرد . آنگاه با دادن گوشت به او مهربانى مىكنند تا با صاحبش انس بگيرد ، به گونه‌اى كه هرگاه صدايش بزند جوابش بدهد ، و هرگاه صداى صاحبش را شنيد به سوى او برگردد . به همين طريق نفس با پروردگار خود و ياد او انس نمىگيرد مگر آنگاه كه اوّلا جلو چشم و گوش خود را از آنچه بدان انس گرفته با خلوت كردن و كناره‌گيرى بگيرد ، ثانيا در خلوت به نيايش و ياد خدا عادت كند تا به جاى انس به دنيا و ديگر شهوتها انس به خدا و ياد او بر او غالب آيد و اين كار در آغاز بر او سنگين مىآيد ، امّا در نهايت از آن بهره‌مند مىشود ؛ مانند كودك كه وقتى از پستان گرفته مىشود در حالى كه بشدت بىتابى مىكند از غذايى كه به جاى شير برايش مىآورند سخت تنفّر دارد ، ولى هرگاه بكلّى از شير محروم شود و گرسنگى بر او غالب آيد و سخت به رنج در افتد ، به زحمت غذا مىخورد سپس غذا خوردن برايش طبيعى مىشود و اگر به پستان برگردانده شود نمىپذيرد .\r\nپس پستان را رها مىسازد و از شير معاف مىگردد و غذا مىخورد ، همچنين چهار پا در آغاز از زين و دهنه و سوارى گريزان است ، ليكن به جبر بر او بار مىشود در ابتدا از زينى كه با زنجيرها و بندها همراه است مخالفت مىورزد ، سپس به آن انس مىگيرد بطورى كه در جاى خود رها مىگردد و بدون بند مىايستد ، همچنين نفس مانند پرندگان و چهار پايان تربيت مىشود ، بدين\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nصورت كه بايد از غرور و سرمستى و شادى به نعمتهاى دينا منع شود ، بلكه از هر چيزى كه با مرگ از آن جدا مىشود محروم گردد و به نفس گفته شود : هرچه را خواهى دوست بدار كه از آن جدا مىشوى ، و چون دريافت كه هركس هرچه را دوست بدارد كه از آن جدا شدنى است ، بناچار براى جدا شدن از آن خود را به زحمت خواهد انداخت ، پس قلب خود را سرگرم به چيزى مىكند كه از آن جدا نمىشود و آن ياد خداى متعال است ، زيرا ذكر خدا در قبر همنشين اوست و از او جدا نمىشود و تمام اينها در مدّتى كوتاه تمام مىشود . بنابراين عمر ( در دنيا ) نسبت به مدّت زندگى آخرت اندك است و هر خردمندى خشنود است كه در مسافرتى سختى تحمل كند و يك ماه حرفه‌اى و كارى فرا گيرد تا يك سال در نعت به سر ببر ، پس عمر دنيا عمر آدمى نسبت به زندگى هميشگى كمتر از مدّت يك ماه نسبت به عمر دنياست لذا بناچار بايد صبر و مجاهده كرد « انسان سختيها را تحمّل مىكند به اين اميد كه به راحتى دست يابد » « 83 » راه مجاهده و تمرين براى هر انسانى نسبت به حالات مختلف او گوناگون است و آنچه در مجاهده اصالت دارد اين است كه انسان اسباب شادمانى خود از دنيا را ترك كند . بنابراين كسى كه از مال و مقام يا مقبوليّت در وعظ يا عزّت در قضاوت و حكومت يا به بسيارى پيروان در تدريس و بهره رساندن شاد مىشود ، در مرحلهء اول سزاوار است كه آنچه را موجب شادمانى اوست ترك كند ، زيرا اگر يكى از امور ياد شده منع شود و به او گفته شود با منع شدن چيزى از پاداش آخرتت كم نمىشود ، و او ناخشنود و متألّم شود از كسانى است كه از زندگانى دنيا شادمان است و به آن اطمينان كرده است و اين حالت موجب هلاك اوست . آگاه اگر موجبات شادمانى دنيا را رها ساخت بايد از مردم كناره‌گيرى كند و تنها بماند و از دل خود مراقبت نمايد تا به غير از ياد خدا و فكر او به چيزى مشغول نشود و در كمين باشد كه هرگاه در نفس وسوسه\r\n\r\n\r\n","description":"","footnote":"\r\n( 83 ) عند الصباح يحمد القوم السرى ، مفهوم ديگر اين ضرب المثل در مورد كسى است كه با زحمت و رنج به خواسته‌اش مىرسد . المنجد ، فرايد الادب ، حرف ( ص ) ص 995 چاپ 26 . - م .\r\n","page_name":" 167 ","page_number":167},
  {"content":"\r\n\r\nو شهوتى پديد آيد از بن بركند زيرا براى هر وسوسه‌اى عاملى است و از بين نمىرود مگر اين كه آن عامل را قطع كند و در بقيهء عمر بر اين حالت باشد ، بنابراين مبارزه با نفس و وسوسه‌هاى آن جز با مرگ پايان نمىپذيرد ، والسّلام .\r\n\r\nشرح نشانه‌هاى خوشخويى\r\n( 1 ) بدان كه انسان عيب نفس خود را نمىداند و هرگاه با نفس مختصر مبارزه‌اى كند تا گناهان زشت را رها سازد چنين پندارد كه نفسش را پاك و خلقش را مهذّب ساخته و از مبارزه با نفس بىنياز شده است . از اين رو لازم است نشانه‌هاى خوشخويى روشن شود ، زيرا خوشخويى همان ايمان است و بدخويى همان نفاق . خداى سبحان صفات مؤمنان و منافقان را در قرآن بيان فرموده و تمام آنها نتيجهء خوشخويى و بدخويى است و ما بخشى از آن را نقل مىكنيم تا خوشخويى معلوم شود .\r\nخداى متعال فرمود :   قَدْ أَفْلَحَ الْمُؤْمِنُونَ   . . .  أُولئِكَ هُمُ الْوارِثُونَ .  « 84 » و فرمود :  التَّائِبُونَ الْعابِدُونَ  . . .  وَ بَشِّرِ الْمُؤْمِنِينَ .  « 85 » و نيز فرمود :  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ  . . .  أُولئِكَ هُمُ الْمُؤْمِنُونَ حَقًّا .  « 86 » و نيز فرمود :  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً  - تا آخر سوره . « 87 » پس هركس نسبت به حال خود ترديد دارد ، نفس خود را بر اين آيات عرضه كند ، چه بودن تمام اين صفات ( در انسان ) نشان خوشخويى است و نبودش\r\n\r\n\r\n","description":"","footnote":"\r\n( 84 ) مؤمنون / 1 - 10 : مؤمنان رستگار شدند . . . ( آرى ) آنها وارثانند .\r\n( 85 ) توبه / 112 : مؤمنان توبه كنندگانند و پرستندگان و بشارت بده به چنين مؤمنان .\r\n( 86 ) انفال / 2 - 3 : مؤمنان تنها كسانى هستند كه هرگاه نام خدا برده شود دلهاشان ترسان مىگردد ، مؤمنان حقيقى آنها هستند .\r\n( 87 ) فرقان / 63 : بندگان خاص خداوند رحمان آنها هستند كه با آرامش و بىتكبّر بر زمين راه مىروند .\r\n","page_name":" 168 ","page_number":168},
  {"content":"\r\n\r\nنشان بدخويى و بودن بعضى از آن صفات و نبودن بعضى دليل بر اين است كه برخى از اخلاق خوب را دارد و بعضى را ندارد ، بدين جهت بايد به تحصيل اخلاقى كه ندارد بپردازد و آنچه را دارد حفظ كند . پيامبر ( ص ) مؤمن را به صفات بسيارى توصيف كرده و در تمام آنها به خوبيهاى اخلاق اشاره كرده است :\r\nپس پيامبر ( ص ) فرمود : « مؤمن براى برادرش دوست مىدارد آنچه براى خود دوست دارد . » « 88 » و فرموده : « هر كه به خدا و روز جزا ايمان دارد بايد مهمانش را محترم بدارد . » « 89 » و فرمود : « هركه به خدا و روز جزا ايمان دارد بايد همسايه‌اش را گرامى بدارد . » « 90 » و فرمود : « هر كه به خدا و روز جزا ايمان دارد بايد سخن خير بگويد يا سكوت كند . » « 91 » آن حضرت خاطر نشان كرد كه صفات مؤمنان خوشخويى است و فرمود :\r\n« كاملترين مؤمنان از نظر ايمان كسى است كه خوشخوترين آنها باشد . » « 92 » و فرمود : « هرگاه مؤمن را خاموش و سنگين ديديد به او نزديك شويد كه او حكمت تلقين مىكند . » « 93 »\r\n\r\n\r\n","description":"","footnote":"\r\n( 88 ) بخارى در ج 1 ، ( صحيح ) ص 11 به اسنادش از انس از پيامبر ( ص ) روايت كرده گويد :\r\n« لا يؤمن احدكم حتى يحب لاخيه ما يحبّ لنفسه ، هيچكدامتان مؤمن نيست تا براى برادرش دوست بدارد آنچه براى خودش دوست مىدارد » .\r\n( 89 ) ، اين احاديث را مسلم در صحيح خود ، ج 1 ، ص 49 از ابو هريره از پيامبر ( ص ) روايت كرده كه فرمود : « من كان يؤمن باالله و اليوم الآخر قليل خيرا او ليصمت ، و من كان يؤمن باالله و اليوم الاخر فليكرم جاده و من كان يؤمن باالله و اليوم الاخر فليكرم ضيفه ، كسى كه به خدا و روز جزا ايمان دارد بايد سخن خير بگويد يا سكوت كند و كسى كه به خدا و روز جزا ايمان دارد و همسايه‌اش را گرامى بدارد و كسى كه به خدا و روز جزا ايمان دارد بايد مهمانش را گرامى بدارد » .\r\n( 90 ) ، اين احاديث را مسلم در صحيح خود ، ج 1 ، ص 49 از ابو هريره از پيامبر ( ص ) روايت كرده كه فرمود : « من كان يؤمن باالله و اليوم الآخر قليل خيرا او ليصمت ، و من كان يؤمن باالله و اليوم الاخر فليكرم جاده و من كان يؤمن باالله و اليوم الاخر فليكرم ضيفه ، كسى كه به خدا و روز جزا ايمان دارد بايد سخن خير بگويد يا سكوت كند و كسى كه به خدا و روز جزا ايمان دارد و همسايه‌اش را گرامى بدارد و كسى كه به خدا و روز جزا ايمان دارد بايد مهمانش را گرامى بدارد » .\r\n( 91 ) ، اين احاديث را مسلم در صحيح خود ، ج 1 ، ص 49 از ابو هريره از پيامبر ( ص ) روايت كرده كه فرمود : « من كان يؤمن باالله و اليوم الآخر قليل خيرا او ليصمت ، و من كان يؤمن باالله و اليوم الاخر فليكرم جاده و من كان يؤمن باالله و اليوم الاخر فليكرم ضيفه ، كسى كه به خدا و روز جزا ايمان دارد بايد سخن خير بگويد يا سكوت كند و كسى كه به خدا و روز جزا ايمان دارد و همسايه‌اش را گرامى بدارد و كسى كه به خدا و روز جزا ايمان دارد بايد مهمانش را گرامى بدارد » .\r\n( 92 ) ابو داود در ( سنن ) ، ج 2 ، ص 523 روايت كرده است .\r\n( 93 ) ابن ماجه در سنن از ابو خلاد روايت كرده است گويد پيامبر ( ص ) فرمود : اذا رايتم الرّجل قد اعطى زهدا فى الدنيا و قلة منطق فاقتربوا منه فانه يلقنّ الحكمة ، هرگاه ديديد به شخصى در دنيا زهد و كم حرفى عطا شده به او نزديك شويد چه او به انسان حكمت تلقين مىكند » .\r\n","page_name":" 169 ","page_number":169},
  {"content":"\r\n\r\nو فرمود : « هركس را كه ثواب و كار نيك خشنودش مىسازد و كار بد ناراحتش مىكند مؤمن است . » « 94 » و فرمود : « براى مؤمن حلال نيست كه به برادرش با نگاهى اشاره كند كه او را بيازارد . » « 95 » و فرمود : « براى مسلمان حلال نيست كه مسلمانى را بترساند . » « 96 » و فرمود : « دو همنشين در امانت خدا مىنشينند و بر هيچ يك از آنها حلال نيست كه راز برادرش را كه از افشاى آن كراهت دارد آشكار كند . » « 97 » يكى از علماى اخلاق نشانه‌هاى خوشخويى را جمع كرده گفته است :\r\nخوشخويى اين است كه شخص پر آزرم ، كم آزار ، پر خير ، كم مفسده ، راستگو ، كم حرف ، پركار و كم لغزش باشد ؛ حرفهاى زايد نزند ، نيكو كار ، سنگين ، شكيبا ، خشنود ، سپاسگزار ، بردبار ، رفيق ، پاكدامن و مهربان باشد ؛ نفرين كننده ، دشنام دهنده ، سخن‌چين ، فحّاش ، غيبت‌كننده ، عجول ، كينه‌توز ، حسود و بخيل نباشد ؛ متبسّم و خوشرو باشد ؛ براى خدا دوست بدارد و براى خدا دشمن بدارد و براى خدا خشنود شود و براى خدا خشمگين ؛ چنين شخصى خوشخوست .\r\nاز پيامبر ( ص ) در مورد نشانه‌هاى مؤمن و منافق سؤال شد فرمود : « كوشش مؤمن در نماز و روزه و عبادت است و كوشش منافق مانند حيوان در خوردن و نوشيدن . » « 98 » حاتم اصمّ گويد : مؤمن سرگرم انديشه و عبرت گرفتن است ، و منافق سرگرم حرص و آرزوست ؛ مؤمن از هركس جز خدا نااميد است و منافق به\r\n\r\n\r\n","description":"","footnote":"\r\n( 94 ) حديث را طبرانى در الكبير از ابو موسى اشعرى به سندى حسن روايت كرده است چنان كه در الجامع الصغير آمده است .\r\n( 95 ) ابن مبارك اين حديث را در باب زهد و رقائق و نيكى و صله ( رحم ) به صورت مرسل روايت كرده است ( المغنى ) .\r\n( 96 ) حديث را ابو داود در ( سنن ) ، ج 3 ، ص 597 . و طبرانى در الكبير روايت كرده و راويانش موثّقند ، و بزاز آن را از حديث ابن عمر روايت كرده چنان‌كه در الجامع الصّغير آمده است .\r\n( 97 ) حديث را ابوالشيخ از ابن مسعود روايت كرده چنان كه در الجامع الصغير آمده است\r\n( 98 ) عراقى گويد براى اين مأخذى نيافتم .\r\n","page_name":" 170 ","page_number":170},
  {"content":"\r\n\r\nهركس اميدوار است جز خدا ؛ مؤمن از هركس در امان است جز از خدا ، و منافق از هركس ترسان است جز خدا ؛ مؤمن مالش را فداى دينش مىكند و منافق دينش را فداى مال خود مىكند ؛ مؤمن نيكى مىكند و مىگريد ، و منافق بدى مىكند و مىخندد ، مؤمن تنهايى و خلوت را دوست دارد ، و منافق آميزش و جمع را دوست دارد ؛ مؤمن كشت مىكند و از تباه شدن كشته‌اش مىترسد ، و منافق از ريشه برمىكند و اميد درويدن دارد ؛ مؤمن به قصد سياست كردن امر و نهى مىكند و هدفش اصلاح است ، و منافق براى رياست امر و نهى مىكند و قصدش فساد است . بهترين چيزى كه با آن خوشخويى آزموده مىشود شكيب بر آزار ، و تحمّل ستم است ، و هر كه از بدخويى ديگرى شكايت كند دليل بر بدخويى خود اوست زيرا خوشخويى ، تحمّل آزار ( ديگران ) است .\r\n« روايت شده است كه پيامبر خدا ( ص ) راه مىرفت در حالى كه انس همراهش بود . عربى بيابانى به آن حضرت برخورد ، پس عباى او را سخت بكشيد و حضرت بر روى عبا بردى خبرانى پوشيده بود كه حاشيه‌اى درشت داشت ، انس گويد : عرب آن اندازه عبا را كشيد كه ديدم حاشيهء برد بر گردن پيامبر ( ص ) اثر گذاشته است آن گاه گفت : اى محمّد ( ص ) از مال خدا كه در اختيار توست به من ببخش . پيامبر خدا ( ص ) به او توجّه كرد و خنديد پس به او بخششى كرد » « 99 » و چون قريش بر آزار و زدن آن حضرت افزودند ، عرض كرد :\r\n« خدايا قوم مرا بيامرز چه آنها نادانند . » از اين رو خداى متعال فرموده :  وَ إِنَّكَ لَعَلى خُلُقٍ عَظِيمٍ .  « 100 » روايت شده : « على ( ص ) غلامش را صدا زد . او را جواب نداد . دوباره و سه باره صدايش زد ، پاسخش نداد پس به طرف او رفت او را ديد كه تكيه كرده و لميده است . پس فرمود ، غلام مگر نشنيدى ، گفت : چرا فرمود : چه چيز تو را بر\r\n\r\n\r\n","description":"","footnote":"\r\n( 99 ) حديث را بخارى ( در صحيح ) ، ج 7 ، ص 189 از حديث انس روايت كرده است .\r\n( 100 ) قلم / 4 : تو اخلاق عظيم و برجسته‌اى دارى ؛ اين حديث را ابن حبان و بيهقى در الدلائل از حديث سهل بن سعد روايت كرده است ( المغنى ) .\r\n","page_name":" 171 ","page_number":171},
  {"content":"\r\n\r\nآن داشت كه پاسخم را ندهى ؟ گفت : از كيفر كردنت در امان بودم . از اين رو در جواب كوتاهى كردم . پس فرمود : برو تو در راه خدا آزادى . » « 101 » مىگويم : آنگاه ابو حامد داستانهايى از صوفيّه نقل مىكند به اين گمان كه اين داستانها بر خوشخويى آنها دلالت مىكند كه خودشان را در برابر مردم خوار مىكنند و ما از طريق اهل بيت دانستيم كه خدا به بنده‌اش اجازه نداده است كه خود را خوار سازد . بنابراين نيازى به نقل آن داستانها نداريم ، قبلا در كتاب اخلاق الائمه و آداب الشيعه از بخش عادتها از اخلاق اهل بيت و سخنانشان در اخلاق خوب و صفات مؤمنان مطالبى نقل كرده‌ايم كه براى خداپرستان كفايت است . همچنين در كتاب آداب الصحبة و المعاشره از همان بخش مطالبى بيان شد البتّه كردار و گفتار اهل بيت ( ع ) در هر بابى حجّت و پيشواست ، و توفيق دهنده خداست .\r\n\r\nراه تمرين دادن كودكان\r\n( 1 ) در آغاز رشد و روش تربيت و نيكو ساختن اخلاق آنها بايد دانست كه كودك امانتى در دست والدين است . دل پاك او گوهرى گرانبها ، ساده و خالى از هر نقش و صورتى است كه آمادگى ( پذيرش ) هر نقشى را دارد و به هر چيزى او را متمايل سازى مايل مىشود . پس اگر به كار خوب عادت داده شود و مورد تعليم قرار گيرد به همان صورت بزرگ مىشود و در دنيا و آخرت خوشبخت مىگردد و والدين و تمام معلّمان و مربيّانش در كارهاى خير و ثواب او شريكند و اگر به بدى خو بگيرد و مانند حيوانات به او توجّه شود بدبخت و هلاك مىشود و گناهش بر گردن سرپرست و ولّى اوست .\r\nخداى متعال فرموده :  يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً .  « 102 » همچنان‌كه\r\n\r\n\r\n","description":"","footnote":"\r\n( 101 ) ابن شهر اشوب اين حديث را در مناقب در فصل بردبارى و مهربانى على ( ع ) نقل كرده است .\r\n( 102 ) تحريم / 6 : خود و خانوادهء خويش را از آتش نگاه داريد .\r\n","page_name":" 172 ","page_number":172},
  {"content":"\r\n\r\nپدر او را از آتش دنيا حفظ مىكند ، لازم است از آتش آخرت نيز او را حفظ كند . حفظ او از آتش آخرت به اين است كه تربيت و تهذيبش كند و اخلاق خوب را به او بياموزد و نگذارد با همنشينهاى بد بياميزد ؛ او را به خوش گذرانى عادت ندهد و زينت و عوامل آسايش را در نظر او دوست داشتنى قرار ندهد تا چون بزرگ شود عمر خود را براى هميشه در به دست آوردن آنها هدر دهد ؛ بلكه لازم است از همان آغاز ( كودكى ) مواظب تربيت او باشد ؛ براى نگهدارى و شير دادن او زنى درستكار و ديندار و حلال خوار را به كار بگيرد ، زيرا شيرى كه از غذاى حرام فراهم آيد بركتى ندارد و اگر كودك با آن شير رشد كند خميرهء وجودش به پليدى سرشته شود و فطرت او تمايل به كارهاى زشت پيدا كند .\r\nهرگاه گمان تشخيص ( خوب از بد ) در او پديد آيد لازم است خوب از او مراقبت كند . آغاز حالت تشخيص وقتى است كه شرم ظاهر مىشود . پس اگر اظهار شرم و حيا كرد و بعضى كارها را ترك نمود براى اين است كه نور عقل بر او تابيده است ، تا آنجا كه بعضى كارها را زشت و مخالف بعضى مىبيند ، پس از بعضى چيزها شرم دارد و از بعضى ندارد . اين هديه‌اى از سوى خدا به اوست و مژده‌اى است كه بر معتدل بودن اخلاق و صفاى قلب او دلالت مىكند ، و نويد مىدهد كه در زمان بلوغ از عقل كامل برخوردار خواهد بود . بنابراين كودك شرمگين نبايد به حال خود واگذار شود ، بلكه در تربيت او به همان شرم و تشخيص ( خوب و بد ) بايد كمك كرد . نخستين صفتى كه كودك بر آن غالب مىآيد حرص غذا خوردن است و شايسته است در آن مورد تربيت شود مانند اين كه غذا را با دست راست بردارد ، بسم الله بگويد ، از جلو خود غذا بخورد ، پيش از ديگران شروع به غذا خوردن نكند ، و به غذا و كسى كه غذا مىخورد چشم ندوزد ، در خوردن عجله نكند ، غذا را خوب بجود ، لقمه‌ها را پى در پى برندارد و دست و لباسش را به غذا آغشته نكند ، گاه‌بگاه خود را به نان بىخورش عادت دهد تا حالتى در او پديد نيايد كه بدون خورش غذا نخورد ، و پر خورى بر او زشت آيد و شخص پرخور را به چهار پايان تشبيه كند . والدين بايد\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nبرابر او كودك پرخور را نكوهش كنند و كودك با ادب را كه كم مىخورد بستايند ، و او را علاقه‌مند سازند كه به هر غذايى اكتفا كند و به غذا چندان اهميّت ندهد بلكه غذا دادن به ديگران در نظرش مهّم باشد و خود با غذاى ساده قناعت كند ، و دوستى لباس سفيد نه لباس ابريشم و رنگارنگ را در دل او ايجاد كنند و به او ثابت كنند كه چنين لباسى شايستهء زنان و افراد مخنّث است و مردان از آن بدشان مىآيد و مرتبّ اين سخن را گوشزد كنند . هر گاه بر تن كودكى لباس ابريشم يا رنگارنگ ديد لازم است زشت شمارد و نكوهش كند . والدين بايد كودك را از ( همنشينى ) با كودكانى كه به رفاه و خوش‌گذرانى و پوشيدن لباسهاى گرانبها عادت كرده‌اند منع كند ، و از آميزش با هر كس كه او را به رفاه و غيره تشويق مىكند بر حذر دارند ، زيرا كودك اگر در آغاز رشد به حال خود رها شود غالبا بدخو ، دروغگو ، حسود ، دزد ، سخن‌چين ، لجباز ، پرحرف ، خنده‌رو ، و حيله‌گر ، خود رأى و بىپروا مىشود ، و با تربيت خوب از تمام آن صفات محفوظ مىماند ، آنگاه لازم است كه در مكتب به فراگيرى قرآن و احاديث نيكان و داستانهاى نيكو كاران و حالات آنها بپدازد تا دوستى نيكوكاران در زمين دلش كاشته شود ، و از اشعارى كه در آن از عشق و عاشقان سخن مىرود او را نگاه دارند و او را از آميزش با اديبانى كه گمان مىكنند كه شعر نشان ظرافت و نازكى طبع است حفظ كنند ، زيرا در دل كودكان تخم فساد مىپاشد .\r\nپس آنگاه كه اخلاق نيك و كار ستوده از كودك بروز كرد لازم است كه احترام شود و پاداشى خشنود كننده دريافت دارد و در ميان مردم ستوده شود ، و اگر احيانا يك بار خلاف آن را انجام داد بايد ناديده گرفته شود و پرده‌اش دريده نشود و خلافش افشا نگردد و كودك تصوّر نكند كه كسى حق دارد به ديگرى جسارت كند بويژه هر گاه كودك سعى در پنهان ساختن گناه خود داشته باشد ، زيرا گاه اظهار آن گناه بر جسارت او مىافزايد تا آنجا پس از آن به آشكار شدن گناهش اهميّت نمىدهد . اگر دوباره گناه كرد شايسته است كه\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nوالدين در نهان او را سرزنش كنند و خلاف او را بزرگ بشمارند ، و به او گفته شود : بپرهيز از اين كه كسى از اين خلاف تو آگاه شود و در ميان مردم رسوا گردى ؛ و هر لحظه او را سرزنش نبايد كرد چرا كه اين عمل ، شنيدن نكوهش و انجام كار بد را بر او آسان و ارزش سخن را در دل او كم مىكند ؛ و پدر بايد در سخن گفتن با كودك هيبت خود را حفظ و فقط گاهى او را ملامت كند و بر مادر لازم است كه او را از ( خشم ) پدر بترساند و از انجام زشتيها منع كند . و نيز لازم است از خواب روز او جلوگيرى كند ، زيرا موجب كسالت مىشود و او را از خواب شب منع نكند ولى از خوابيدن او بر بساط نرم جلوگيرى كند ، تا اندامهايش محكم گردد و بدنش ضعيف نشود و نتواند در برابر نعمت خوددارى كند ، حتى بهتر است به فرش و لباس و غذاى خشن عادت كند ، و لازم است او را از هر كار پنهانى بازدارند زيرا كارى كه در نهان انجام مىدهد به زشتى آن معتقد است و هر گاه به حال خود رها شود به كار زشت عادت مىكند ، و او را در ساعتى از روز به حركت و راه رفتن و ورزش عادت دهند تا كسالت بر او غالب نشود ، و عادتش دهند كه لباسهايش را بازنگذارد و تند راه نرود و دستهايش را رها نسازد بلكه به سينه‌اش بچسباند ، و او را عادت دهند كه بر همگنان خود به دارايى پدرش يا پوشاك و خوراك يا تخته و دوات خود مباهات نكند ، و به تمام همنشينان خود احترام كند و متواضع باشد و در سخن گفتن با آنها مهر ورزد ، و اگر از اولاد بزرگان است نگذارند از كودكان چيزى بگيرد كه بزرگىاش خدشه‌دار شود ، بلكه بداند كه رفعت مقام در بخشيدن است نه گرفتن ، و گرفتن از ديگران فرومايگى است و اگر از فرزندان تهيدستان است بداند كه گرفتن و طمع در مال ديگران خوارى است و عادت سگ است ، زيرا سگ در انتظار لقمه‌اى دمش را مىجنباند .\r\nكوتاه سخن آن كه براى كودكان دوست داشتن طلا و نقره و طمع در آنها زشت است و بايد از آنها بيشتر از مار و كژدم بگريزند ، زيرا بلاى دوستى طلا و نقره و طمع در آنها بيش از بلاى زهر بر كودكان بلكه بر بزرگان است ، و بايد\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nعادت كند كه در حضور ديگران آب دهان و بينى نيندازد و شانه‌هايش را نكشد و خميازه نكند و پشت به ديگران ننمايد و يك پاى خود را روى ديگرى ننهد ، و كف دستش را در زير چانه‌اش نزند و سر خود را به بازويش تكيه ندهد ، زيرا اين كارها دليل كسل بودن است ، و چگونه نشستن را به وى بياموزند ، و لازم است او را از پرحرفى بازدارند و براى كودك توضيح دهند كه پرحرفى نشان بىشرمى است و فرزندان فرومايگان پرحرفند ؛ و بكلّى او را از سوگند خوردن ممانعت كنند راست باشد يا دروغ تا در كوچكى به دروغ خو نگيرد ، و او را از آغاز كردن به سخن منع كنند تا عادت كند كه فقط به اندازهء سؤال جواب بدهد ، و هر گاه ديگران كه از او بزرگترند سخنّ مىگويند خوب گوش بدهد ؛ و براى برتر از خود به‌پاخيزد و جا را برايش توسعه دهد ( راه باز كند ) و در روبرويش بنشيند ، و از سخنان بيهوده و نفرين و دشنام منع شود ، و اگر با كسانى همنشين شود كه آن سخنان از دهانشان در آيد ناچار از همنشينان بد به او سرايت مىكند ، و اصل تربيت كودكان نگاهدارى آنها از همنشينان بد است ، و چون معلّم او را بزند سزاوار است كه شرارت و داد و فرياد نكند و هيچ كس را زشت نشمارد بلكه صبر كند و به او تذكّر دهند كه صبر بر زدن معلّم عادت شجاعان است و بسيار فرياد كشيدن عادت بردگان و زنان ؛ و سزاوار است پس از فراغت از مكتب به او اجازه دهند بازيهاى خوب كند تا از رنج تربيت بياسايد ، به گونه‌اى كه در بازى خسته نشود زيرا مانع شدن كودك از بازى و همواره او را به فراگيرى دانش فرستادن دلش را مىميراند و تيز هوشى او را باطل و زندگى را بر او تيره مىسازد تا در رهايى از آن بكلّى چاره‌جويى كند و سزاوار است بياموزد كه از پدر و مادر و معلّم و مربّى و تمام آنها كه بزرگتر از اويند اطاعت كند خواه خويشاوند باشند يا بيگانه و به آنها به ديدهء احترام و بزرگى بنگرد و در برابر آنها بازى نكند ؛ و هر گاه كودك به سنّ تشخيص خوب از بد رسيد لازم است كه در طهارت و نماز بىتفاوت نباشد و در بعضى از روزهاى ماه رمضان دستور روزه گرفتن به او بدهند و از پوشيدن حرير و طلا بپرهيزد و تمام\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nحدود شريعت را كه بدان محتاج است فرا بگيرد ، و از دزدى و حرام خوردن و دروغ و خيانت و دشنام ، و هر چه بر كودكان غالب است بترسد ، پس هر گاه در كودكى چنين تربيت شود ، در نزديك شدن به بلوغ ممكن است راز اين كارها را بفهمد ؛ و به او تذكّر دهند كه غذا نوعى داروست و هدف از آن نيرومند شدن انسان بر خداپرستى است و اين كه تمام دنيا بىاساس است چون دوام ندارد و مرگ ، نعمتهاى دنيا را قطع مىكند ؛ دنيا خانه‌اى است كه بايد از آن گذشت و خانهء ماندن نيست ، و آخرت خانهء ماندن است نه خانهء عبور ؛ و در هر ساعتى مرگ در انتظار آدمى است . انسان باهوش و خردمند كسى است كه از دنيا براى آخرت زاد و توشه برگيرد تا درجه‌اش در پيشگاه خدا زياد شود و در بهشت به نعمتهاى فراوان برسد ، و هر گاه درست رشد كند اين سخنان در هنگام بلوغ در او مؤثّر واقع مىشود و در دلش ثبت مىشود چنان‌كه نقش در سنگ ؛ و اگر رشدش خلاف آن باشد تا آنجا كه كودك به بازى و دشنام و بيشرمى و حرص‌ورزى در غذا خوردن و پوشاك و آرايش و باليدن بر ديگران عادت كند دلش از پذيرفتن حق عاجز شود ، همانطور كه ديوار خاك خشك را نمىپذيرد .\r\nبنابراين سزاوار است ( در تربيت كودك ) آغاز كار رعايت شود زيرا ذات كودك طورى آفريده شده كه مىتواند خير و شرّ را بپذيرد و والدين او هستند كه به يكى از دو طرف او را متمايل مىسازند . پيامبر ( ص ) فرمود : « هر نوزادى به فطرت اسلام زاده شود و همانا پدر و مادرش او را به دين يهودى ، نصرانى ، و مجوسى در مىآورند . « 103 »\r\n\r\nشروط اراده و مقدّمات پيكار با نفس و اين كه مريد راه ارادت را بتدريج بايد بپيمايد\r\n( 1 ) بايد دانست هركس كه آخرت را با قلب خود به يقين مشاهده كند بالضرورة به فكر كشت آخرت خواهد بود ، و به آن مشتاق مىشود و راهش را مىپيمايد ، و نعمتها و لذّتهاى دنيا را خوار مىشمارد ؛ زيرا هركس خرمهره‌اى\r\n\r\n\r\n","description":"","footnote":"\r\n( 103 ) مسلم ( در صحيح ) ، ج 8 ، ص 52 ، از حديث ابو هريره روايت كرده است .\r\n","page_name":" 177 ","page_number":177},
  {"content":"\r\n\r\nداشته باشد و گوهر گرانبهايى را ببيند به خرمهره رغبت نمىكند و عزم خود را بر خريدن گوهر جزم مىكند . پس هركه به فكر كشت آخرت نباشد و ديدار خدا را نخواهد براى اين است كه به خدا و رسول خدا و روز جزا ايمان ندارد .\r\nمقصود از ايمان بر زبان راندن شهادتين و حديث دل كه در آن صداقت و خلوص نباشد نيست زيرا چنين اقرارى شبيه به گفتار كسى است كه اقرار دارد گوهر از خرمهره بهتر است ولى از حقيقت گوهر آگاه نيست و تنها با لفظ آن آشناست .\r\nچنين تصديق كننده‌اى هر گاه به خرمهره انس بگيرد گاه آن را رها نمىكند و به گوهر مشتاق نمىشود . در اين صورت مانع از رسيدن به خدا نپيمودن راه است و مانع از پيمودن راه خدا نداشتن اراده است و مانع از اراده نبودن ايمان است و عامل نبودن ايمان نبودن هدايتگرانى است كه به او تذكّر دهند و نيز نبودن عالمان به خدا و هدايت‌كنندگان به راه خدا و هشداردهندگان به پست بودن دنيا و زوال آن و اهميّت كار آخرت و دوام آن است . بنابراين مردم بىخبرانى هستند كه در شهوتها و زندگى خوش خود فرو رفته‌اند و در ميان عالمان دين كسى نيست كه به آنها هشدار دهد ؛ و اگر كسى از آنها بيدار شود ، بر اثر نادانى از پيمودن راه ( خدا ) ناتوان است ، زيرا طلب كردن راه ( خدا ) از علمايى كه به هوى و هوس مايل و از راه منحرفند موجب ضعف اراده و ناآگاهى از راه حق مىشود و سخنهاى آنان كه از روى هوى و هوس گفته مىشود موجب خالى شدن راه خدا از رهروان گشته است ، و هر گاه آنچه مطلوب است ناشناخته باشد و دليل و راهنما نيز نباشد و هواى نفس چيره و طالب ( راه ) غافل باشد رسيدن به خدا محال و ناچار راه ، بىرهرو خواهد ماند . پس اگر كسى خودش بيدار شود يا ديگرى او را بيدار كند و تصميم بگيرد كه براى آخرت كشت و تجارت كند اين كار شروطى دارد كه بايد در آغاز تصميم ، آن شروط را فراهم سازد و وسيله‌اى است كه بايد به آن چنگ زند و دژى دارد كه بايد بدان پناه ببرد تا از دشمنانى كه راهزنى مىكنند در امان باشد ، و در هنگام پيمودن راه وظايفى دارد كه بايد انجام دهد ، امّا مجموعهء شروطى كه لازم است در هنگام تصميم آنها\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nرا فراهم آورد اين است كه مانع و حجابى را كه ميان او و حق است بر طرف سازد ، چرا كه علّت دور ماندن مردم از راه حق ، انباشته شدن موانع و قرار گرفتن آنها بر سر راه است . خداوند متعال فرموده :  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا  تا آخر آيه . « 104 » مانع ميان مريد و حق چهار چيز است : مال ، مقام ، تقليد و گناه . حجاب مال چنين بر طرف مىشود كه مال را ببخشد و از ملك خويش بيرون كند تا فقط به اندازهء رفع حاجت برايش بماند ، زيرا تا زمانى كه يك درهم برايش باقى است دلش به آن توجّه دارد و شخص به آن گرفتار و از خداى متعال محجوب است و رفع حجاب مقام با دور شدن از محلّ مقام و تواضع و برگزيدن گمنامى و فرار از عوامل يادآورى ( مقام ) و انجام كارهايى كه دلهاى مردم از او متنفّر شود حاصل مىشود ؛ و حجاب تقليد با دست برداشتن از تعصّب نسبت به مذهبها بر طرف مىشود و اين كه معناى اين گفتهء خود :\r\n« لا إله الّا الله محمد رسول اللّه » را از روى ايمان تصديق كند و در تحقّق بخشيدن صدق آن با بر طرف ساختن هر معبودى جز خدا عميقانه بينديشد و اگر به اين كار توفيق يابد حقيقت بر او كشف مىشود كه اعتقاد تقليدى او هواپرستى است و بزرگترين معبودش هواى نفس است . پس سزاوار است كه از طريق مجاهده در طلب كشف آن باشد نه از راه مجادله ، و اگر در اعتقادى تعصّب بر او غالب شود و در دل او جايى براى ديگر عقايد نماند اين تعصّب برايش قيد و حجابى خواهد شد ، زيرا از شروط مريد نيست كه هرگز به مذهب معيّنى منتسب شود .\r\nمىگويم : اين مطلب بنابر مذاهب اهل تسنّن صحيح است ، چون آنها در اصول نسبت به اشعرى و معتزلى و نظير آنها از صاحبنظران تعصّب مىورزند و در فروع نسبت به ابو حنيفه و شافعى و نظير آنان از هواپرستان تعصّب نشان مىدهند . امّا بنابر مذهب حق ( شيعه ) چنگ زدن به رشتهء محكم اهل بيت ( ع ) كه اساتيد و پناهگاههاى ما هستند ، واجب است ، زيرا شرط هدايت يافتن به احكام دين انتساب به آنان است و تعصّب نسبت به آنها بر يقين رهرو راه ( خدا ) مىافزايد .\r\n\r\n\r\n","description":"","footnote":"\r\n( 104 ) يس / 10 : و در پيش روى آنها سدّى قرار داديم و در پشت سرشان سدّى .\r\n","page_name":" 179 ","page_number":179},
  {"content":"\r\n\r\nغزالى گويد : امّا معصيت يك حجاب است ، و جز توبه و بيرون شدن از مظلمه‌ها و تصميم گرفتن بر عدم بازگشت به آن و پشيمانى حقيقى بر گذشته و رد كردن مظلمه‌ها و راضى كردن طرفهاى نزاع بر طرف نمىشود ، زيرا كسى كه درست توبه نكرده و از گناهان ظاهرى دورى نجسته ، و مىخواهد با مكاشفه از اسرار دين آگاه شود مانند كسى است كه بخواهد بر اسرار قرآن و تفسير آن بدون آگاهى به لغت عرب آگاه شود ، چرا كه ترجمهء عربى قرآن نخست مستلزم دانستن لغت عربى است و پس از اين مرحله است كه مىتوان به اسرار معانى قرآن دست يافت . همچنين انسان بايد ظاهر دين خود را با اطاعت از دستورات و دورى جستن از نواهى آن تصحيح كند ، آنگاه به درك اسرار و ژرفاى آن بكوشد ، و هر گاه اين چهار شرط را جلوتر آماده سازد همانند كسى است كه خود را پاك كرده و وضو گرفته است و شايستهء نماز گزاردن شده است و به امامى محتاج است كه به آن اقتدا كند . همچنين مريد احتياج به شيخ و استادى دارد كه ناگزير به آن اقتدا كند تا او را به راه راست رهنمون شود ، زيرا راه دين دشوار است و راههاى شيطان بسيار و آشكار ؛ و هركس استادى نداشته باشد كه هدايتش كند بناچار شيطان او را به راههاى خود براند . پس هركس بيابانهاى هلاك كننده را بدون راهنما و محافظ بپيمايد خود را به خطر انداخته و بسا كه هلاك شود و كسى كه مستقّل و تنهاست مانند درخت خودروست كه زود خشك مىشود و اگر مدّتى بماند و برگ كند ميوه نمىدهد ، بنابراين پس از اين كه مريد شروط ياد شده را آماده كرد پناه او استاد اوست و بايد همانند نابينا كه در كنارهء رودخانه به راهنما چنگ مىزند به استاد چنگ بزند بطورى كه نابينا تمام كارهايش را به راهنما واگذار مىكند و با او در ورود و خروجش از آب مخالفت نمىكند و هيچ چيز را در پيروى از او رها نمىسازد ، و بايد بداند كه نفع او در اشتباه استادش اگر اشتباه كند بيشتر از نفعى است كه از عمل درست خود مىبرد اگر درست عمل كند .\r\nمىگويم : در صورتى كه استاد جايز الخطا باشد ممكن است مريد را تباه\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nسازد و فساد او بيش از اصلاحش باشد و حق اين است كه در اعتقاد و عمل جز به شخص معصوم از خطا و لغزش نمىتوان اعتماد كرد ، معصومى كه عصمتش از سوى خداى سبحان تأييد شده باشد و جز امامان ما كسى چنين عصمتى ندارد و پس از معصومين كسانى از شيعيان مورد اعتمادند كه احكام دين را از آنان و سخنان استوارشان دريافت كرده‌اند و به ما اجازه داده‌اند احكام را از آنها بگيريم ( فقها ) . امام صادق ( ع ) فرمود : « بپرهيز از اين كه مردى را در برابر حجّت ( خدا ) نصب كنى و هرچه را مىگويد تصديق كنى . » « 105 » از ائمّه ( ع ) در آداب و سنّتها و چگونگى سلوك در هر موردى رواياتى وارد شده است كه ما را از بيشتر رواياتى كه ابو حامد نقل كرده است بىنياز مىكند و ستايش از آن خداست .\r\nغزالى گويد : هر گاه چنين پناهگاهى بيابد بر شخصى كه به او پناه برده واجب است او را حمايت كند و در دژى استوار او را پناه دهد و راهزنان را از او دور سازد و آن دژ محكم چهار چيز است : خلوت ، سكوت ، گرسنگى و شب زنده‌دارى . پس اين دژ انسان را از راهزنان حفظ مىكند ، زيرا مقصود مريد اصلاح قلب خويش است تا در آينه آن پروردگارش را مشاهده و شايستگى تقرّب او را كسب كند . امّا گرسنگى از خون دل مىكاهد و آن را سفيد مىكند و نورانيّت دل در سفيدى آن است ، و پيه دل را آب مىكند و نتيجهء آن نازك شدن دل است و نازكى دل كليد مكاشفه است چنان‌كه سنگدلى موجب محجوب شدن آن است ، و هر زمان كه خون دل كاهش يابد راه ورود دشمن تنگ شود زيرا راههاى ورود آن رگهايى است كه پر از شهوت است . حضرت عيسى ( ع ) فرمود :\r\n« اى حواريون شكمهايتان را گرسنگى دهيد شايد دلهايتان پروردگارتان را ببيند » .\r\n\r\n\r\n","description":"","footnote":"\r\n( 105 ) حديث را صدوق ( ره ) در معانى الاخبار ، ص 169 در حديثى از ابو حمزه روايت كرده گويد : امام صادق ( ع ) فرمود : « از رياست بپرهيز و نيز از سر فرود آوردن پشت سر مردان بر حذر باش ، عرض كردم : فدايت شوم رياست را دانستم ، و امّا راه رفتن در پى مردم دو سوم ثروتم را از راه رفتن پشت سر مردم به دست آورده‌ام ؟ فرمود : آنچه تو دريافتى منظور نيست ، بپرهيز كه شخصى را در برابر امام نصب كنى و هرچه بگويد تصديق نمايى » .\r\n","page_name":" 181 ","page_number":181},
  {"content":"\r\n\r\nسهل گويد : ابدال « 106 » به چهار خصلت ابدال شدند : تهى بودن شكمها ( از طعام ) ، شب زنده‌دارى ، سكوت و كناره‌گيرى از مردم . فايدهء گرسنگى در منوّر ساختن دل امرى است آشكار و تجربه گواه آن است و به زودى شرح خواهيم داد كه چگونه دل بتدريج نورانى مىشود . و اين مطلب در كتاب « كسر الشهوتين » خواهد آمد . امّا شب زنده‌دارى آئينه دل را چون ستاره‌اى درخشان جلا و صفا و نورانيّت مىبخشد و بر صفايى كه گرسنگى حاصل شده مىافزايد در نتيجه جمال ذات حق در آن آشكار مىشود و در آن درجات بلند آخرت و پستى دنيا و بلاهاى آن را مىبيند و بىميلى او به دنيا و روى آوردنش به آخرت كامل مىشود .\r\nشب زنده‌دارى نيز نتيجهء گرسنگى است ، زيرا بيدارى با سيرى غير ممكن است و خواب موجب سنگدلى و دلمردگى است مگر به اندازهء لازم باشد . بيدارى در شب ، موجب آشكار شدن اسرار غيب مىشود . پس در صفت ابدال گفته شده است : همانا غذا خوردن آنها بر حسب نياز است و خوابشان بر اثر غالب شدن ( خواب ) است و سخن گفتن آنها به مقدار ضرورت و احتياج است . ابراهيم خواص گويد : به اعتقاد هفتاد صديق پرخوابى از آب نوشيدن بسيار نشأت مىگيرد .\r\nامّا سكوت را كناره‌گيرى از مردم آسان مىكند ، ولى شخص منزوى كسى را كه برايش خوردنى و نوشيدنى فراهم مىسازد يا به كارهايش مىپردازد مىبيند و سزاوار است كه جز به مقدار نياز سخن نگويد ، زيرا سخن گفتن دل را مشغول مىكند و حرص دلها به سخن گفتن بسيار است . دل به حرف زدن آسايش مىيابد و تنها انديشيدن و ذكر گفتن را سنگين مىشمارد ، لذا با حرف زدن راحتى مىطلبد ؛ بنابراين سكوت موجب بارور شدن عقل است و دمى را به طرف ورع مىكشاند و تقوا را آشكار مىكند .\r\nامّا خلوت فايده‌اش كنار گذاشتن كارها و حفظ چشم و گوش است ، زيرا اين دو عضو دالان قلب است و قلب به منزلهء حوضى است كه از نهرهاى حواس آبهاى تيره در آن مىريزد و هدف رياضت خالى كردن حوض از آن آبها و از گلى\r\n\r\n\r\n","description":"","footnote":"\r\n( 106 ) ابدال چنان‌كه گويند گروهى از صالحانند كه دنيا خالى از آنها نيست و چون يكى از آنان بميرد خدا عوض او ديگرى را قرار دهد . المنجد ، چاپ 5 ، ص 27 . - م .\r\n","page_name":" 182 ","page_number":182},
  {"content":"\r\n\r\nاست كه از آنها به وجود آمده تا اصل حوض بجوشد و آب پاك و تميز از آن بيرون آيد . بنابراين چگونه ممكن است آب حوض تمام شود با آن كه نهرها به طرف آن باز است . پس در هر حالتى بيش از آن كه از آب ( كدر ) كاسته شود آب تازه مىجوشد ، بنابراين ناگزيريم حواس را جز به مقدار نياز نگاه داريم و حفظ آنها بطور كامل ممكن نيست مگر با خلوت كردن در جاى تاريك ؛ و اگر جاى تاريكى ندارد ، پس سر را در گريبان فرو برد يا زير عبا برود . در چنين حالتى نداى ذات حق را مىشنود و جمال حضرت ربوبى را در آينهء دل مشاهده مىكند . مگر نديده‌اى كه نداى ذات حق به پيامبر ( ص ) رسيد در حالى كه پيامبر عبا يا گليم به خود پيچيده بود   يا أَيُّهَا الْمُدَّثِّرُ   ،   يا أَيُّهَا الْمُزَّمِّلُ .   « 107 » بنابراين چهار خصلت ياد شده سپر و دژى است كه با آنها راهزنان را از خود دور مىكند و جلو عوارضى را كه مانع راه است مىگيرد ، و هر گاه چنان كند پس از آن به پيمودن راه سرگرم مىشود و آن با پيمودن گردنه‌هاست و در راه خدا گردنه‌اى نيست جز آن صفات دل كه عاملش توّجه به دنياست ، و بعضى از اين گردنه‌ها مهمتر از بعض ديگر است ، و ترتيب پيمودن آنها اين است كه با رعايت ترتيب از آسان‌تر شروع كند و آن صفات دل علايقى است كه در آغاز قصد سلوك بايد آنها را رها سازد و آثار آنها مال و مقام و دوستى دنيا و توجّه به مردم و علاقهء به گناهان است . پس بناچار بايد درون را از آثار آنها تهى سازد ،\r\n\r\n\r\n","description":"","footnote":"\r\n( 107 ) حديث را بخارى در ( صحيح ، ) ج 6 ، ص 200 از حديث جابر بن عبد الله از پيامبر ( ص ) روايت كرده كه فرمود : « در غار حرا معتكف شدم و چون نماز گزاردم حواريانى فرود آمده و صدا زدند پس به سمت راستم نگاه كردم چيزى نديدم به سمت چپم نگريستم چيزى نديدم به روبرويم نگاه كردم چيزى نديدم به پشت سرم نگريستم چيزى نديدم ، سرم را بلند كردم چيزى نديدم ، به نزد خديجه آمدم و گفتم مرا در چيزى بپيچيد و آب سرد بر رويم بريزيد فرمود : مرا پيچيدند و آب سرد بر رويم ريختند ، فرمود : پس يا ايّها المدّثر تا آخر آيات نازل شد » . و در بعضى روايات است « گفتم : مرا به جامه‌اى بپيچيد ، مرا به جامه‌اى بپيچيد ، پس مرا پيچيدند تا آخر حديث » .\r\nمىگويم : هركه در اين گونه روايات و آنچه مورّخان و مفسران در آغاز وحى و شأن نزول اين آيه‌ها گفته‌اند بينديشد بيقين بداند كه بر پيامبر ( ص ) پس از مشاهدهء اين نشانه‌ها حالت ترس عجيبى دست داد كه با پيچيدن خود به گليم يا جامه خود را از آن رهانيد و آن را براى خود نوعى رياضت قرار نداد تا ممكن باشد به آنچه ابو حامد استدلال كرده است ، استدلال نمود .\r\n","page_name":" 183 ","page_number":183},
  {"content":"\r\n\r\nچنان‌كه برون را از اسباب ظاهرى آن خالى كرده است . مجاهده در اين كار به طول مىانجامد و بر حسب حالات ( افراد ) متفاوت مىشود . چه بسا شخصى بيشتر صفات را به دست آورده باشد و مجاهدهء او طولانى نشود . پيش از اين گفتيم راه مجاهده مخالفت با شهوت و خواهش نفسانى است در هر صفتى كه بر نفس مريد غالب آيد و هر گاه اين حالت را به دست بياورد يا از طريق مجاهده آن صفت غالب شده بر نفس ، ضعيف شود در دلش علاقه‌اى نمىماند كه پس از آن او را سرگرم سازد به ذكرى كه همواره در دلش باشد و او را از وردهاى ظاهرى بازمىدارد ، بلكه به واجبات و رواتب اكتفا مىكند و ورد او فقط يك ورد است كه عصارهء تمام وردهاست و نتيجهء آن همواره به ياد خدا بودن است پس از آن كه دل از ياد غير خدا خالى شده باشد و تا دل به ذكر خدا توجّه دارد ، چيزى او را از اين كار بازنمىدارد .\r\nشبلى به حصرى گفت : از اين جمعه تا جمعهء ديگر كه نزدم مىآيى اگر به دلت جز خدا چيزى خطور كند ، آمدنت نزد من حرام است ؛ و چنين تجرّدى از غير خدا جز با ارادهء راستين و سيطرهء محبّت خدا بر دل ، حاصل نمىشود تا آنجا كه انسان به صورت عاشق دلداده‌اى در مىآيد كه فقط به يك چيز مىانديشد و هر گاه ( مريد ) به چنان حالتى رسيد استاد او را در گوشه‌اى تنها مىگمارد و كسى را بر او نگاهبان قرار مىدهد كه مقدار كمى غذاى حلال به او بدهد ، زيرا اصل راه دين غذاى حلال است و در اين حال يكى از ذكرها را به او تلقين مىكند تا دل و زبانش به آن مشغول شود . پس بنشيند و « لا إله الا اللّه يا اللّه اللّه اللّه يا سبحان اللّه بگويد يا كلماتى را بر زبان بياورد كه استاد به او دستور مىدهد و همواره آنها را تكرار مىكند تا زبان از حركت بازماند و بدون حركت زبان ، گويى آن كلمات بر زبان جارى مىشود آنگاه پيوسته مراقب است تا اثر ذكر از زبان نيز بيفتد و شكل آن ذكر در دل بماند و همچنان باقى باشد تا حروف كلمات ذكر و صورت آن از دل برود و حقيقت معناى آن در دل بماند و آنجا حاضر باشد و بر دل غالب شود ، و دل از هرچه جز خداست خالى شود ،\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nزيرا دل هر گاه به چيزى مشغول شود از ديگر اشيا هرچه باشد خالى مىگردد .\r\nپس هر گاه به ياد خدا مشغول شود كه هدف ( اصلى ) است ناچار از غير خدا تهى مىشود ، در اين صورت لازم است كه مراقب وسوسه‌هاى دل و ديگر امورى باشد كه به دل خطور مىكند و مربوط به دنياست و نيز مواظب ديگر چيزهايى باشد كه به ياد مىآورد از قبيل حالاتى كه بر خود او و ديگران گذشته است زيرا هر گاه لحظه‌اى به آن امور سرگرم شود در همان لحظه دلش از ياد خدا خالى مىشود و اين نقيصه‌اى است كه بايد در دور كردن آن بكوشد و هر زمان كه تمام وسوسه‌ها را دفع كرد نفس به كلمه‌اى روى مىآورد كه وسوسه‌ها از آن كلمه سرچشمه گرفته است ، و مىگويد اين كلمه چيست و معناى گفتهء ما الله چيست ؟ و به چه معنى خدا و معبود است ؟ و در اين زمان خاطره‌هايى بر او عارض مىشود كه در انديشيدن را بر روى او مىگشايد ، و بسا كه از شيطان وسوسه‌هايى بر دلش وارد شود كه كفر يا بدعت باشد ، و هر گاه از آن وسوسه‌ها بدش بيايد و همّت گمارد كه آنها را از دل بر طرف سازد ضررى به او نرسد و خاطره‌ها تقسيم مىشود به آنهايى كه بطور قطع روشن است كه خدا از آن منزّه است ، ولى شيطان آن خاطره را در دلش افكنده و بر خاطرش جارى ساخته .\r\nبنابراين شرط آن ( رهايى از اين خاطره ) اين است كه به آن اهميّت ندهد و به خدا پناه ببرد و به درگاهش زارى كند تا شيطان را از او دور سازد ، چنان‌كه خداى متعال فرمود :  وَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ سَمِيعٌ عَلِيمٌ  « 108 » و فرمود :  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ  . « 109 » لازم است در آنچه دچار ترديد مىشود و بر استاد خود عرضه كند ، بلكه هر حالتى را كه در قلب خود احساس مىكند ، چه سستى و چه نشاط و چه توجّه و دلبستگى يا ارادت صادق آن را با استاد در ميان بگذارد و از ديگران پنهان\r\n\r\n\r\n","description":"","footnote":"\r\n( 108 ) اعراف / 200 : و هر گاه وسوسه‌اى از شيطان به تو برسد به خدا پناه ببر كه او شنونده و داناست .\r\n( 109 ) اعراف / 201 : پرهيزكاران هنگامى كه گرفتار وسوسه‌هاى شيطان شوند به ياد ( خدا و پاداش و كيفر او ) مىافتند و ( در پرتو ياد او راه حق را مىبينند ) بينا مىگردند .\r\n","page_name":" 185 ","page_number":185},
  {"content":"\r\n\r\nبدارد بطورى كه هيچ كس از آن آگاه نشود . آنگاه بر استادش لازم است كه به حال مريد بنگرد و در زيركى و هوشيارى او بينديشد و چون دانست كه اگر او را رها كند و به فكر وادارد خود از حقيقت آگاه مىشود ، در اين صورت لازم است او را به فكر وادار سازد و به مداومت در فكر فرمانش بدهد تا نورى به دلش بتابد كه حقيقت حق برايش آشكار شود و اگر استاد دانست كه مريد توان اين كار را ندارد به وسيلهء پند و ذكر و دليلى است به درك او نزديك باشد او را به اعتقاد صحيح قطعى برگرداند و لازم است كه استاد استوار باشد و به مريد مهربانى ورزد ، زيرا امور ياد شده خطرهاى مهلك و مواضع پر خطر راهند و چه بسا مريدانى كه مشغول رياضت شوند و خيال فاسد بر آنها غالب گردد و نتوانند به حالت كشف برسند و از راه بمانند و سرگرم امور بيهوده شوند و همه چيز را بر خود مباح سازند كه اين بزرگترين هلاكت است ؛ و هر كس خود را براى ذكر و ياد خدا خالص كند و دلبستگيهايى را كه موجب سرگرمى او مىشود از خود دور سازد از انديشه‌ها و خيالات فاسد در امان نيست چرا كه بر كشتى پر خطر ( سير و سلوك ) سوار شده است .\r\nبنابراين اگر از اشتباه در امان بماند در دين به مقام بلندى مىرسد و اگر اشتباه كند هلاك مىشود . از اين رو پيامبر ( ص ) فرمود : « بر شما باد به دين پيرزنان . » « 110 »\r\n\r\n\r\n","description":"","footnote":"\r\n( 110 ) عراقى گويد : ابن طاهر در كتاب التذكرة گفته است : اين عبارت را ميان تودهء مردم رايج است ولى من مأخذى بر آن در يك روايت صحيح يا ضعيف نيافتم الخ . پايان گفتار ابن طاهر .\r\nمىگويم : گروهى از بزرگان اين سخن را به سفيان ثورى نسبت داده‌اند ، از آن جمله‌اند شيخ بهائى و فاضل جواد در غاية المأمول و ظاهر گفتار مازندرانى در شرح خود بر زبده نيز چنين است ، آنجا كه مطلبى نقل مىكند كه دلالت دارد بر اين كه اين سخن از سفيان است ، نظير آنچه صاحب قوانين در باب هفتم نقل كرده گويد : آنچه از سخن محقّق بهايى در حاشيهء زبده استفاده مىشود ، اين است كه اين حكايت داستان چرخ پيرزن و دست كشيدن از حركت دادن آن است تا اعتقاد خود به وجود صانع محرّك كرات و مدبر جهان را آشكار سازد ؛ و آنچه قوشچى نقل كرده و فاضل جواد ( ره ) نيز از آن پيروى كرده اين روايت است كه عمرو بن عبيد چون منزلتى ميان ايمان و كفر اثبات كرد ، پيرزنى گفت : « هو الذى خلقكم فمنكم كافر و منكم مومن ، خدا شما را آفريد بعضى از شما را كافر و بعضى را مؤمن قرار داد . » بنابراين خدا بندگانش را فقط كافر و مؤمن قرار داده است پس سفيان گفت : عليكم بدين العاجز پايان سخن صاحب قوانين .\r\nپوشيده نماند كه صادر شدن اين سخن از سفيان منافاتى با صادر شدن آن از پيامبر ( ص ) ندارد ليكن سخاوى گفته است اين حديث مأخذ و اصالتى ندارد .\r\n","page_name":" 186 ","page_number":186},
  {"content":"\r\n\r\nمنظور روايت پذيرفتن اصل ايمان و اعتقاد ظاهرى از راه تقليد و سرگرم شدن به كارهاى خوب است چرا كه خطر منحرف شدن از اين راه بسيار است . از اين رو بر استاد لازم است كه مريد را با زيركى زير نظر بگيرد و اگر باهوش و زيرك نيست و نمىتواند اعتقاد ظاهرى پيدا كند به ذكر و فكر سرگرمش نكند بلكه او را به كارهاى ظاهرى و وردهاى مشهور برگرداند يا به خدمت كسانى بگمارد كه فقط مشغول انديشه‌اند تا بركت آنها به او هم برسد ؛ زيرا كسى كه در ميدان جنگ نمىتواند بجنگد لازم است سقّاى لشكر شود و مركبهاى آنها را تيمار كند تا روز قيامت در مرهء آنان محشور شود و بركت آنها او را هم در برگيرد ، اگر چه به درجهء آنها نمىرسد . سپس مريدى كه فقط براى ذكر و فكر ( خدا ) آماده شده است آگاهى موانع بسيارى در راه او پيدا مىشود از قبيل :\r\nخودپسندى ، رياكارى ، و شادمانى از حالاتى كه برايش كشف مىشود و كرامتهاى اوّليّه كه برايش ظاهر مىگردد و هر گاه به اين امور توجّه كند و نفسش به آن مشغول شود سستى و توقّفى در راهش پديد مىآيد ، بلكه لازم است در تمام عمر خود آن حالت را داشته باشد مانند شخص تشنه‌اى كه درياها او را سيراب نمىسازد اگر چه تمامى آبها بر او ريزش كند و دائمى باشد ، و سرمايهء اصلى ( رهرو راه خدا ) بريدن از آفريدگان و خلوت كردن است . يكى از سيّاحها گويد : به يكى از ابدال كه از مردم بريده بود گفتم : راه يافتن به حقيقت چگونه است ؟ گفت : در دنيا چنان باشى كه گويى رهگذر هستى . و گفت : دوباره به او گفتم : مرا به كارى راهنمايى كن كه در آن كار دلم را در هر زمان و هميشه با خدا بيابم ؛ پس به من گفت : به مردم نگاه نكن كه تاريكى است ، گفتم به آنها محتاجم گفت : به سخنشان گوش مكن زيرا سخن آنها موجب سنگدلى است ، گفتم : از استماع آن ناگزيرم گفت : با آنها داد و ستد نكن زيرا داد و ستد با آنها موجب وحشت است ، گفتم : من در ميان آنهايم و ناگزيرم با آنها داد و ستد كنم گفت : به آنها اعتماد نكن زيرا اعتماد به آنها موجب هلاكت است . گفتم : شايد اين كار را بتوانم . گفت : فلانى آيا به غافلان مىنگرى و سخن نادانان را مىشنوى\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو با بيهوده كاران داد و ستد مىكنى و مىخواهى كه همواره دلت را با خدا بيابى اين از امورى است كه هرگز صورت نپذيرد . « 111 » مىگويم : ابو حامد در سخن طولانى خود فرو رفتن در درّه‌هاى گمراهى را مطرح كرده و مدّعى امكان چيزى شده كه تقريبا محال است . بعلاوه آنچه مطرح ساخته اظهار دين جديد و پديد آوردن بدعتى زشت است با اين كه در ضمن گفتارش به مفسده‌ها مهلكه‌هايى اعتراف كرده است كه از ميان يك ميليون نفر يكى نجات نمىيابد ، و اگر راهى وجود مىداشت كه به دين پيامبر ما بهتر هدايت مىكرد البتّه پيامبر آن را مىآورد ، زيرا دين او بهترين دينهاست ، چنان‌كه آن حضرت بهترين پيامبران است . در قرآن آمده است :  وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ  « 112 » . پس بناچار آنچه پيامبر آورده است براى هدايت كافى است و در مقرّرات آن حضرت كارهايى كه سالكان خود را به تكلّف به آن وادار مىكنند وجود ندارد ، بلكه نصوص اسلامى كه به ما رسيده است بر خلاف دستوراتى است كه آنها جعل كرده‌اند به ما رسيده است . امّا در اين مورد كه سالكان بكلّى مال و ثروت و مقام را طرد كرده‌اند اسلام بر به دست آوردن روزى حلال و مقدار خوراك سال سخت تشويق كرده است ، و اين كه هر كس سربار مردم شود ( در روزى ) ملعون است « 113 » « و هر كه خود را خوار سازد مورد نكوهش است » « 114 » و تنها چيزى كه\r\n\r\n\r\n","description":"","footnote":"\r\n( 111 ) پوشيده نماند كه چنين تعليماتى به تعطيل شدن نماز جمعه و جماعت و حجّ و ديد و بازديد و برادرى نسبت به يكديگر و گردهماييها و مهمانيها منجّر مىشود ، و بازگشت به انزوا و كناره‌گيرى از مردم و همنشينى نكردن و خو نگرفتن با آنها است و روشن است كه كناره‌گيرى و بريدن از مردم سرچشمهء نفاق و كشتگاه وسوسه‌ها و محروميّت از روش كامل محمّدى ( ص ) و جايگاه پسنديدهء اجتماعى است و موجب آن است كه انسان بسيارى از فضايل و كارهاى خير و سنّتهاى شرعى را رها كند .\r\n( 112 ) انعام / 153 : و اين كه اين راه مستقيم من است از آن پيروى كند و از راههاى مختلف ( و انحرافى ) پيروى نكنيد كه شما را از راه حق دور مىسازد ، اين چيزى است كه خداوند شما را به آن سفارش مىكند تا پرهيزكار شويد .\r\n( 113 ) حديث را كلينى در كافى ، ج 5 ، ص 72 ، شمارهء 7 و شيخ ( طوسى ) در تهذيب ، ج 2 ، ص 99 روايت كرده‌اند .\r\n( 114 ) به وسائل الشيعه ، ج 2 ، ص 414 ، باب كراهة التعرّض للذّل ، رجوع كنيد .\r\n","page_name":" 188 ","page_number":188},
  {"content":"\r\n\r\nنكوهيده است دوستى مال و مقام است نه به دست آوردن مال به اندازهء لازم بدون دوستى مال و تعصّب نداشتن . در روايات اسلامى وارد شده است كه : « همانا بهترين وسايل نزديكى به خدا ، دوستى براى خدا و دشمنى براى خداست . » « 115 » « و همانا دين دوستى و دشمنى است . » « 116 » و روايات ديگرى كه به اين مضمون رسيده است . امّا راجع به شب زنده‌دارى در تنهايى روايت شده كه « شيطان در وقتى كه آدمى تنهاست بر او جرىتر است و بيشتر به او مىپردازد . » « 117 » و امّا در مورد اكتفا كردن به يك كلمه در وردها پس در فضيلت تلاوت قرآن و دعا وارد شده است كه « هستهء عبادت خالص نيايش است » « 118 » و حاجت را بايد از خدا خواست . علاوه بر آن رواياتى در فضيلت نماز جمعه و جماعت و بركت ديد و بازديد و اجتماعات وارد شده است و در حديثى كه شيعه و سنّى بر آن اتفّاق نظر دارند آمده است : « رهبانيّت و گوشه‌گيرى در اسلام نيست . » « 119 » و اين كه « رهبانيّت امّت من روزه است . » « 120 » و در حديث ديگرى است : « رهبانيّت امّتم نشستن در مسجدهاست . » « 121 » و ديگر رواياتى كه مخالف با راه و روش اين گروه است . پس اين بدعت گذاران جهل و بىادبى نسبت به خدا و رسول خدا را با هم جمع كرده‌اند ، امّا نادانى آنها از آن جهت است كه حكمت اوامر و نواهى\r\n\r\n\r\n","description":"","footnote":"\r\n( 115 ) كلينى در كافى ، ج 2 ، ص 126 ، با اختلاف عبارتى كمى روايت كرده و ابو داود در ( سنن ) ، ج 2 ، ص 504 ، نقل كرده است .\r\n( 116 ) برقى در محاسن حديث صفحهء 263 نظير آن را روايت كرده است .\r\n( 117 ) كلينى در كافى ، ج 6 ، ص 533 ، روايت كرده است .\r\n( 118 ) ترمذى در ( سنن ) ، ج 12 ، ص 266 از حديث انس روايت كرده و تعبير از دعا به ( مخّ ) كه خالص هر چيزى است براى اين است كه حقيقت عبادت خضوع و اظهار ذلّت است كه نتيجهء دعاست و در كافى ، ج 2 ، ص 467 است « انّ الدعا هو العبادة ، دعا همان عبادت است » و نيز ابن ماجه ( در سنن ) ، به شمارهء 3828 روايت كرده است .\r\n( 119 ) به بحار ، ج 15 ، جزء 2 ، ص 52 رجوع كنيد و احمد در مسند ، ج 6 ، ص 226 چنين روايت كرده « ان الرهبانيّة لم تكتب علينا » .\r\n( 120 ) به اين صورت در مأخذى دست نيافتم بلكه احمد ( در سنن ) ، روايت كرده است « خصى امّتى الصيّام و القيام ، اختگى امّتم روزه و نماز است »\r\n( 121 ) بغوى در مصابيح ، ج 1 ، ص 49 از حديث عثمان بن مظعون روايت كرده است .\r\n","page_name":" 189 ","page_number":189},
  {"content":"\r\n\r\nالهى را كه خداوند به بندگان خود تكليف كرده و بر حسب لياقتشان و موافق با درك و مزاجشان بوده است ، در نيافته‌اند . امّا بىادبى آنها به سبب مخالفتشان با خدا و رسول اين است كه به پندار خودشان راهى به معرفت خدا جعل كرده‌اند و آنها كسانى هستند كه از پيامبر ( ص ) روايت كرده‌اند كه فرموده است : « هر كه در دين ما چيزى پديد بياورد كه در دين نيست اين عمل مخالف سنّت و مردود است . » « 122 » و در حديث ديگرى است : « هر كه به امّتم غشّ كند نفرين خدا و فرشتگان و تمام مردم بر اوست ، عرض شد اى رسول خدا : غشّ نسبت به امّتت چيست ؟ فرمود : بدعتى پديد آورد و مردم را بر آن وادار كند » « 123 » و در روايت ديگر است : « همانا براى خدا فرشته‌اى است كه هر روز فرياد مىكند هر كه با سنّت رسول خدا مخالفت كند شفاعت پيامبر به او نمىرسد » « 124 » بدعت‌گذاران همان كسانى هستند كه گفته‌اند : مثل كسى كه با ابداع چيزى مخالف سنّت رسول خدا در دين جنايت مىكند به كسى كه گناهى مىكند ، همانند كسى است كه با شاه در قلب دولتش نافرمانى كند نسبت به كسى كه در خدمت معيّنى با شاه مخالفت كند ، گاه اين گناه آمرزيده مىشود امّا مخالفت در قلب دولت بخشوده نمىشود ، پس گفتار اين سالكان تنها با رهايى از اميال نفسانى مىتواند صحيح باشد و اين عمل در توان بشر نيست بويژه مردم عوام . شخصى به مولايمان امام صادق ( ع ) گفت : « من خاندانى قدريّه دارم كه مىگويند مىتوانيم چنين و چنان كنيم و مىتوانيم كارى نكنيم حضرت فرمود : به او بگو آيا مىتوانى از آنچه به دست مىآيد ياد نكنى و آنچه دوست دارى فراموش نكنى ؟ پس اگر گفت :\r\nنه گفتار خود را رها كرده ، و اگر گفت : آرى هرگز با او سخن مگو كه مدّعى خدايى شده است » و نيز سلوك كامل نمىشود جز به پيروى از استاد و مخالفت نكردن با او در كارهايى كه انجام مىدهد و ترك مىكند چنان‌كه مىگويند ،\r\n\r\n\r\n","description":"","footnote":"\r\n( 122 ) حديث را ابن ماجه در سنن به شمارهء 14 و احمد در ( سنن ) ، ج 6 ، ص 270 ، روايت كرده‌اند .\r\n( 123 ) از مأخذ اين دو حديث اطلاعى پيدا نكردم .\r\n( 124 ) از مأخذ اين دو حديث اطلاعى پيدا نكردم .\r\n","page_name":" 190 ","page_number":190},
  {"content":"\r\n\r\nدر حالى كه به اعتراف خودشان استاد جايز الخطاست چون در استاد عصمت را شرط نمىدانند بنابراين ممكن است مريد را به كارى مكلّف سازد كه نابودى دين و دنيايش در آن كار باشد چنان‌كه به اين نيز اعتراف كرده‌اند و ما آن را ديده‌ايم . بعضى از مريدان بر اثر رياضت مرده و دين بعضى از آنها تباه شده است ، از اين رو مولايمان امام صادق ( ع ) فرمود : « بپرهيز از اين كه مردى را در مقابل حجّت خدا منصوب‌نمايى و در تمام گفته‌هايش او را تصديق كنى . » « 125 » و اين يكى از معانى گفتار ذات حقّ است :  وَ الَّذِينَ اجْتَنَبُوا الطَّاغُوتَ أَنْ يَعْبُدُوها  « 126 » .\r\nزيرا پيروى كردن از چنين استاد بدعت‌گذار كه از خدا سخن نمىگويد و جايز الخطاست پرستش طاغوت است ، بعلاوه كه مىبينيم بيشتر اساتيد اين سالكان كه همين راه زشت را پيموده‌اند و مردم را به آن راه واداشته‌اند خود در شناخت امام كور و سرگشته بودند ، با اين كه شناخت دين از نظر علم و عمل بر شناخت امام منصوب به وحى از سوى خدا مبتنى است .\r\nپيامبر ( ص ) در حديثى كه مورد اتّفاق شيعه و سنى است فرموده : « هر كس بميرد و امام زمان خود را نشناسد به مرگ جاهليت مرده است » « 127 » ؛  وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ إِنَّ اللَّهَ لا يَهْدِي الْقَوْمَ الظَّالِمِينَ  . « 128 » از امام باقر ( ع ) روايت شده : « هر كس به خدا نزديك شود با عبادتى كه خود را در آن به زحمت اندازد و امامى را كه خدا تعيين كرده قبول نداشته باشد ، سعيش مقبول نيست و گمراه و سرگشته است و خدا از كارهايش در خشم است ؛ و مثل او همچون گوسفندى است كه گلّه و چوپان خود را گم كند و سرگردان از اين سو به آن سو رود و روز بر او بگذرد و چون تاريكى شب او را فرا بگيرد گلّهء\r\n\r\n\r\n","description":"","footnote":"\r\n( 125 ) صدوق در معانى الاخبار ، ص 169 روايت كرده است .\r\n( 126 ) زمر / 19 : كسانى كه از عبادت طاغوت اجتناب كردند .\r\n( 127 ) اين حديث در جلد 4 همين كتاب گذشت .\r\n( 128 ) قصص / 50 : و آيا گمراه‌تر از آن كس كه پيروى هواى نفس خويش كرده و هيچ هدايت الهى را نپذيرفته است كسى پيدا مىشود ؟ مسلّما خداوند قوم ستمگر را هدايت نمىكند .\r\n","page_name":" 191 ","page_number":191},
  {"content":"\r\n\r\nگوسفندى ببيند ولى چوپان را نبيند . پس فريفته شود و با اشتياق داخل آنها شود و در آغل با آن گله بخوابد و چون شبان گله‌اش را از آغل به چرا برد شبان و گله را بيگانه بيابد و سرگشته در جست و جوى شبان و گلهء خود حركت كند .\r\nپس گوسفندانى را با شبانى ديده با علاقه به آنها ملحق شود . پس شبان فرياد بزند : به شبان و گلهء خود بپيوند زيرا تو گله و شبان خود را گم كرده‌اى و سرگشته‌اى ، پس ترسان و حيران بگريزد و آواره شود در حالى كه شبانى ندارد كه راهنمايش شود و او را به چراگاهش برگرداند . در همان حال گرگ از فرصت استفاده كند و او را بخورد . به خدا همچنين گمراه و حيران است كسى از اين امّت كه از سوى خدا امامى عادل و ظاهر نداشته باشد ، و اگر بدين حال بميرد به كفر و نفاق مرده است ، بايد دانست كه پيشوايان ستم و پيروانشان كه از دين خدا بدورند خود گمراه و ديگران را نيز گمراه كرده‌اند و كارهايى كه انجام مىدهند مانند خاكسترى است كه در روزى سخت تندباد بر آن بوزد و نتوانند چيزى از آنچه فراهم كرده‌اند ( بردارند ) اين همان گمراهى آشكار است . » « 129 » از حضرت صادق ( ع ) روايت شده : « به خدا اگر شيطان پس از نافرمانى و تكبّر خدا را در تمام عمر دنيا سجده مىكرد سودى به حالش نداشت و تا بر طبق فرمان خدا به آدم سجده نمىكرد خداوند اعمالش را نمىپذيرفت ؛ همچنين اعمال اين امّت عصيانگر را پس از آن كه بعد از پيامبر خدا مورد آزمون قرار گرفتند و پس از آن كه امام منصوب از سوى پيامبر خود را رها كردند نمىپذيرد و هيچ حسنه‌اى از جانب آنها بالا نمىرود مگر از همان راهى كه خدا به آنها امر كرده است به در خانهء خدا بروند و امامى را كه به دوستى او مأمور شده‌اند دوست بدارند و از درى كه خدا و رسولش بر ايشان گشوده است » .\r\nاگر بگويى : راه شناخت اسرار دين و به دست آوردن يقين چيست ؟ پس بدان كه خداى سبحان ما را جفتهايى قرار داده و براى هر يك از ما راه و روشى\r\n\r\n\r\n","description":"","footnote":"\r\n( 129 ) كافى ، ج 1 ، ص 375 .\r\n","page_name":" 192 ","page_number":192},
  {"content":"\r\n\r\nمقرّر داشته است ، و عامّه مردم نمىتوانند به راه حكماى عاقل يا راه علماى ربّانى بروند ، زيرا پيشگاه ذات حق برتر از اين است كه محّل ورود هر كسى باشد يا جز يك نفر يك نفر به آن جا روى بياورند ، و مؤمنى كه به يقين رسيده از درّ كمياب‌تر است . پس كسى كه مىخواهد به تحصيل علمى شروع كند كه در نزد اهلش مكنون است و از تعليم آن به غير اهلش دريغ و خوددارى مىشود لازم است جوان ، صحيح المزاج ، باهوش ، امين و پاكدامن و راستگو ، و آراسته‌خو به دور از ريا و نفاق باشد . و به جيفهء دنيا فريفته نشود و از حيله و فريب و خيانت و مانند آن روى بگرداند ، علم و علما را بزرگ بدارد و به تكاليف شرعى واجب و مستحب روى بياورد ، پس از آن كه احكام دينى را بياموزد و حلال و حرام آن را بشناسد و آنها را از اهل دين و امام دين بياموزد . حضرت صادق ( ع ) فرمود :\r\n« نشان دروغگو اين است كه از آسمان و زمين به تو خبر دهد و چون از مسائل حلال و حرام سؤال مىكنى چيزى نمىداند . » « 130 » آنگاه پس از تمام اين كارها به تحصيل اين علم از راهش بپردازد به اين طريق كه واجبات را مقدّم بدارد ، آنگاه مستحبّات را به جاى آورد سپس اداب و سنّتها را رعايت كند ، و بر گرفتاريها و رنجها صبر كند و بر اندازهء ممكن به فكر ادامه دهد و ملازم ذكر باشد ؛ به مقدار توان خود را از شهوتهاى نفسانى و خيالات شيطانى تهى سازد و تمام غمها را يك غم قرار دهد و نيّت را خالص و صاف كند و به آنچه اندك اندك مىآموزد عمل كند ، و لحظه به لحظه مواظب نفس باشد تا علم پس از يقين برايش آشكار شود و از مرحلهء علم اليقين به عين اليقين و به حق اليقين برسد ؛ آنچه در اين راه مهّم است بىميلى به دنيا و پيروى دين از طريق امامان ، هدايت و ملازمت تقواست ؛ خداى متعال فرمود :  وَ اتَّقُوا اللَّهَ وَ يُعَلِّمُكُمُ اللَّهُ  « 131 » .\r\n\r\n\r\n","description":"","footnote":"\r\n( 130 ) كافى ، ج 2 ، ص 340 .\r\n( 131 ) بقره / 282 : از خدا بپرهيزيد و خداوند به شما تعليم مىدهد .\r\n","page_name":" 193 ","page_number":193},
  {"content":"\r\n\r\nو فرمود :  إِنْ تَتَّقُوا اللَّهَ يَجْعَلْ لَكُمْ فُرْقاناً  « 132 » .\r\nو فرمود :  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ  « 133 » .\r\nو فرمود :   وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ   « 134 » .\r\nو فرمود :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 135 » .\r\nامير المؤمنين ( ع ) فرمود : « همانا محبوبترين بندگان خدا در پيشگاه خدا بنده‌اى است كه خدا او را پشتيبانى و تقويت كند تا بر نفس خود غالب شود . پس اندوه را دريابد و لباس خوف از خدا را بر خود بپوشاند ، در نتيجه چراغ هدايت در قلبش روشن شود » ؛ تا اين كه فرمود : « جامه‌هاى شهوت را بكند و از تمام غمها جز يك غم تهى شود . سپس از حالت نابينايى و مشاركت با اهل هوى و هوس بيرون رود و درهاى هدايت را به روى خود بگشايد و درهاى پستى را ببندد تا راهش را ببيند و برود و نشانه‌هايش بشناسد و از گردابهاى دنيا ( به وسيلهء كشتيهاى نجات ) بيرون برود و به مطمئن‌ترين رشته‌ها و محكمترين ريسمانها چنگ بزند ، پس او در يقين خود مانند نور خورشيد است » « 136 » .\r\nغزالى گويد : در اين هنگام آخرين درجهء رياضت اين است كه مريد قلب خود را همواره با خدا بيند ، و اين ممكن نيست مگر دل را از ديگران تهى كند و آن تنها با مجاهدت طولانى ميسّر شود . پس هر گاه دلش با خدا شد ، شكوه دربار ربوبى برايش آشكار شود و حق برايش تجلّى كند ، و از لطائف رحمت خدا\r\n\r\n\r\n","description":"","footnote":"\r\n( 132 ) انفال / 29 : اگر از ( مخالفت فرمان ) خدا بپرهيزيد براى شما وسيله‌اى براى جدايى حق از باطل قرار مىدهد .\r\n( 133 ) اعراف / 96 : اگر مردمى كه در شهرها و آباديها زندگى دارند ايمان بياورند و تقوا پيشه كنند بركات آسمان و زمين را بر آنها مىگشاييم ولى ( آنها حقايق را ) تكذيب كردند ما هم آنان را به كيفر اعمالشان مجازات كرديم .\r\n( 134 ) طلاق / 2 - 3 : هر كس تقواى الهى پيشه كند خداوند راه نجاتى براى او فراهم مىكند . و او را از جايى كه گمان ندارد روزى مىدهد .\r\n( 135 ) عنكبوت / 69 : آنها كه در راه ما ( با خلوص نيّت ) جهاد كنند قطعا هدايتشان خواهيم كرد .\r\n( 136 ) نهج البلاغه ، باب الخطب ، شمارهء 85 .\r\n","page_name":" 194 ","page_number":194},
  {"content":"\r\n\r\nچيزهايى بر او ظاهر شود كه اصلا قابل وصف نباشد و چون چيزى از امور ياد شده بر مريد كشف شود بزرگترين موانع براى وى اين است كه به تذكر و موعظه و پند دادن ديگران بپردازد و لذّتى از آن در نفس خود احساس كند كه جز آن لذّتى نباشد و آن لذّت او را فرا بخواند كه در چگونگى ايراد آن مطالب و نيكو ساختن الفاظى كه از آن ( موعظه و پند ) تعبير مىكند و ترتيب نقل آنها و آراستن آن به داستانها و شاهدهاى قرآن و حديث بينديشد و براى اين كه دلها و گوشها به او تمايل نشان دهند صورت سخن را زيبا سازد ، و بسا كه شيطان اين توّهم را در او ايجاد كند كه اين پند دادن تو زنده كردن دلهاى مردگانى است كه از خدا بىخبرند ، و تو واسطه ميان خدا و خلقى تا بندگان خدا را به او دعوت كنى و تو در آن بهره‌اى ندارى و نفست از آن لذّتى نمىبرد و حيله‌گرى شيطان روشن مىشود به اين كه در ميان همگنان او كسى پيدا شود كه از او بهتر و شيرين‌تر سخن بگويد و بيشتر بتواند دلهاى عوام را جذب كند ، در اين صورت كژدم حسد ناگزير در درونش به حركت مىآيد اگر محرّك او ( در موعظه ) لذّت قبول مردم باشد ، و اگر محرّك او فقط خدا باشد از آن نظر كه بر دعوت بندگان خدا به راه راست حريص است پس با پيدا شدن واعظى زبردست سخت خوشحال مىشود و مىگويد : سپاس خدا را كه مرا كمك كرد و به كسى كه در اصلاح بندگان خدا پشتيبان من است مرا تأييد فرمود مانند كسى كه بر او واجب است مرده‌اى را دفن كند و شرعا دفن بر عهدهء او قرار گرفته است پس اگر كسى به كمكش بيايد قطعا خوشحال مىشود و به ياور خود حسد نمىبرد ، بنابراين بىخبران از خدا مردگانند و واعظان ، هشدار دهنده و زنده كنندهء آنهايند پس اگر واعظان بسيار باشند موجب آسايش و پيروزى است ، و سزاوار است كه از وجود آنها سخت شادمان شود و چنين واعظى براستى كمياب است ، پس لازم است مريد از اين حالت ( لذّت بردن از موعظه ) بپرهيزد زيرا از بزرگترين ريسمانهاى شيطان است كه با آن راه كسانى را كه تازه راه بر آنها گشوده شده است مىبندد زيرا برگزيدن زندگى دنيا طبيعتى است كه\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nبر انسان غلبه دارد از اين رو خداى متعال فرمود :  بَلْ تُؤْثِرُونَ الْحَياةَ الدُّنْيا .  « 137 » سپس خداى سبحان بيان فرموده است كه شرّ در طبيعت انسانها قديم است و بر انسان غالب و در كتب پيشين نيز ياد شده است . پس از آن خداى سبحان فرموده :   إِنَّ هذا لَفِي الصُّحُفِ الْأُولى صُحُفِ إِبْراهِيمَ وَ مُوسى .   « 138 » اين بود راه رياضت مريدها و ترتيب آن در اين كه تدريجا به ديدار خداى سبحان نايل شوند . امّا شرح رياضت در هر صفتى به زودى خواهد آمد ، زيرا بيشتر صفاتى كه بر انسان غالب است مربوط به شكم و غريزه جنسى و زبان و پس از آن خشم است كه آن در حمايت شهوتها همانند لشكرى است و آنگاه كه انسان شهوت شكمبارگى و همخوابگى را دوست بدارد و به آن انس بگيرد دنيا را دوست بدارد و جز با مال و مقام به دنيا نمىرسد و هرگاه مال و جاه به دست بياورد خودپسندى و تكبّر و رياست طلبى در او به وجود مىآيد ، و هرگاه اين امور ظاهر شود و نفسش به او اجازه ندهد كه بكلّى دين را رها سازد به چيزهايى از دين چنگ مىزند كه در آن رياست باشد و غرور بر او غالب مىشود .\r\nاز اين رو بر ما واجب است پس از تقديم اين دو كتاب ، بخش مهلكات را با هشت كتاب كامل كنيم .\r\nكتابى در سركوب كردن شكمبارگى و همخوابگى ، كتابى در بلاى زبان ، كتابى در شكستن خشم و حسد و كينه ، كتابى در نكوهش دنيا و شرح نيرنگهاى آن ، كتابى در شكستن محبّت مال و نكوهش بخل ، كتابى در نكوهش ريا و مقام دوستى ، كتابى در تكبر و خودپسندى ، و كتابى در شرح مواضع غرور و گول خوردن .\r\nبا ذكر اين هلاك كننده‌ها و آموختن راه درمان آنها مقصود ما از اين بخش ، يعنى بخش هلاك كننده بپايان مىرسد ان‌شاءالله ، زيرا آنچه در كتاب اول ياد كرديم شرح صفات دل بود كه منشأ هلاك كننده‌ها و نجات دهنده‌ها بود ، و آنچه در كتاب دوّم ياد كرديم اشاره‌اى كلّى به راه مهذّب ساختن اخلاق و\r\n\r\n\r\n","description":"","footnote":"\r\n( 137 ) اعلى / 16 : بلكه شما حيات دنيا را مقدم مىداريد .\r\n( 138 ) اعلى / 18 - 19 : اين دستورات در كتب آسمانى پيشين آمده است ، كتب ابراهيم و موسى .\r\n","page_name":" 196 ","page_number":196},
  {"content":"\r\n\r\nدرمان بيماريهاى دل بود . امّا شرح آنها به خواست خدا در اين كتابها خواهد آمد و الحمد للّه ربّ العالمين .\r\nاين است آخر كتاب رياضت نفس و تهذيب اخلاق و درمان بيماريهاى دل از كتاب محجّة البيضا در تهذيب احيا و به خواست خداى متعال در پى آن كتاب سركوب كردن دو شهوت شكمبارگى و همخوابگى مىآيد . سپاس از آن خداست در آغاز و انجام ، و ظاهر و باطن .\r\n\r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n\r\n\r\nكتاب سركوب كردن شكمبارگى و شهوت همخوابگى\r\n( 1 ) اين سومين كتاب از بخش مهلكات كتاب محجّة البيضاء فى تهذيب الاحياء است بسم اللّه الرّحمن الرّحيم سپاس از آن خدايى است كه در بزرگى و بلندى مقام و شكوه يگانه است ، شايستهء سپاس و تقديس و تنزيه است ، و در آنچه قضاوت و بطور قطع حكم مىكند عادل است ، و بخشش و انعامش شامل همه مىشود ، و در تمام موارد و جريانات امور سرپرست و حافظ بندگان خويش است ، و بيش از نيازهاى مهّم بنده بلكه آن اندازه كه آرزوهايش را كفايت كند به بندهء خود انعام مىكند ، هدايت بنده و مرگ و زندگى او به دست پروردگار است ، و هرگاه بيمار شود او را شفا مىدهد ، و چون ضعيف شود او را نيرو مىبخشد ، و اوست كه بنده را به بندگى موفّق مىدارد ، آنگاه او را مورد عنايت قرار مىدهد ، و اوست كه بنده را عذا مىدهد و سيراب مىكند ، و اوست كه بنده را از نابودى حفظ مىكند ، و در خوردنى و نوشيدنى از آنچه او را به نابودى مىكشاند حراست مىكند ، و توان قناعت به غذاى كم به او مىدهد و نيرومندش مىسازد تا بدان وسيله راههاى ورود شيطان را كه با او دشمنى مىكند ببندد ، و قدرت نفس را كه با او دشمنى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمىورزد در هم مىشكند ، پس بنده شرّ آن دو ( شيطان و نفس ) را دفع مىكند آنگاه به پرستش و تقواى پروردگار مىپردازد . اين كارها پس از آن است كه در آنچه مىخواهد و لذّت مىبرد بر او توسعه مىدهد ، و آنچه انگيزه‌هاى لذّت را در او به هيجان مىآورد زياد مىكند و تمام اين كارها براى آزمايش اوست ، تا بنگرد چگونه خدا را بر خواسته‌هاى خود برمىگزيند و چگونه اوامر او را انجام و نواهيش را ترك مىكند و مواظب بندگى اوست و از معصيت او منع مىشود .\r\nو بر محمّد بندهء شريف و پيامبر و الا مقام او درود باد ؛ درودى كه بر قرب و منزلت او بيفزايد و مقام او را بالا ببرد ، و درود بر خاندان نيكوكار و خويشاوندان و صحابهء خوب و تابعينش .\r\nامّا بعد ، از بزرگترين هلاك كننده‌هاى فرزند آدم شهوت شكمبارگى است ، و آدم و حوا به همين علّت از بهشت به خانهء ذلّت و احتياج يعنى دنيا بيرون رانده شدند ، زيرا از خوردن ميوهء آن درخت بهشتى نهى شدند پس شهوت بر آن دو غالب آمد تا از درخت ممنوع خوردند و عورتشان آشكار شد ، و بدون ترديد شكمبارگى سرچشمهء شهوتها و منشأ بلاها و دردهاست ، زيرا در پى آن شهوت همخوابگى و شهوت مجامعت زياد مىشود و در پى شهوت غذا و زناشويى ميل به مال و مقام افزون مىگردد و آن دو وسيله‌اى براى توسعهء در خوراك و مجامعت مىشود و در پى افزايش مال و مقام انواع نادانيها و نزاعها و حسدها به وجود مىآيد ، سپس از امور ياد شده ريا و مباهات و افزون طلبى به وجود مىآيد ، و اين امور آدمى را به بخل و كينه و دشمنى مىكشاند و نتيجه‌اش آن است كه صاحب اين صفات دست به ستم و كارهاى زشت مىزند .\r\nتمام امور ياد شده نتيجهء پر كردن معده و مستى سيرى است ، و اگر بنده نفس خود را با گرسنگى خوار سازد و راههاى ورود شيطان را ببندد به بندگى خدا اقرار مىكند و راه مستى و طغيان را نمىپيمايد و به سبب آن در لذّات دنيوى غرق نمىشود ، و دنيا را بر آخرت ترجيح نمىدهد و به خاطر دنيا به ديگران دشمنى نمىورزد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nحال كه آفت شكمبارگى تا اين اندازه مهم است شرح آفات آن به منظور پرهيز از آنها لازم است و نيز روشن ساختن راه مبارزه با آن آفات و هشدار بر فضيلت مبارزه به منظور پرداختن به آن ضرورى مىباشد . همچنين شرح شهوت همخوابگى لازم است چون اين شهوت تابع شكمبارگى است و به يارى خداى متعال آن را در فصلهايى كه همه را در برداشته باشد شرح مىدهيم و آن شرح فضيلت گرسنگى و سپس فوايد آن و راه رياضت و سركوب شهوت شكمبارگى با كاستن از غذا و به تأخير انداختن آن است ، آنگاه مختلف بودن حكم گرسنگى و فضيلت آن را به اختلاف حالات مردم شرح مىدهيم ، و نيز رياضت در ترك شهوت را توضيح خواهيم داد ، و سپس به شرح شهوت همخوابگى مىپردازيم ، آنگاه ترك ازدواج را كه وظيفهء مريد است بيان مىكنيم ، و سرانجام فضيلت كسى را كه با شكمبارگى و شهوت همخوابگى و چشم‌چرانى مخالفت مىكند شرح مىدهيم .\r\n\r\nشرح فضيلت گرسنگى و نكوهش سيرى\r\n( 1 ) پيامبر خدا ( ص ) فرمود : « با گرسنگى و تشنگى با نفسهايتان مبارزه كنيد ، زيرا پاداش آن مانند پاداش كسى است كه در راه خدا جهاد كند ، و هيچ كارى در نزد خدا محبوبتر از گرسنگى و تشنگى نيست . » « 1 » ابن عباس گويد : « رسول خدا ( ص ) فرمود : « دل كسى كه شكم خود را پر ( از غذا ) كند به درون آسمانها وارد نشود . » « 2 » سؤال شد : اى پيامبر خدا كدام مردم بهترند ؟ فرمود : « كسى كه غذا و خنده‌اش كم باشد و به آنچه عورتش را بپوشاند قناعت كند . » « 3 »\r\n\r\n\r\n","description":"","footnote":"\r\n( 1 ) عراقى گويد : مأخذى براى اين هفت حديث نيافتم . مىگويم : مضمون بعضى از اين روايات در حديث معراجيّه كه ديلمى در ارشاد خود به صورت مرسل نقل كرده وارد شده است ، حديث معراجيّه حديثى طولانى است به صورت مسند به ضميمهء تحف العقول ، چاپ سنگى ص 128 چاپ شده است .\r\n( 2 ) عراقى گويد : مأخذى براى اين هفت حديث نيافتم . مىگويم : مضمون بعضى از اين روايات در حديث معراجيّه كه ديلمى در ارشاد خود به صورت مرسل نقل كرده وارد شده است ، حديث معراجيّه حديثى طولانى است به صورت مسند به ضميمهء تحف العقول ، چاپ سنگى ص 128 چاپ شده است .\r\n( 3 ) عراقى گويد : مأخذى براى اين هفت حديث نيافتم . مىگويم : مضمون بعضى از اين روايات در حديث معراجيّه كه ديلمى در ارشاد خود به صورت مرسل نقل كرده وارد شده است ، حديث معراجيّه حديثى طولانى است به صورت مسند به ضميمهء تحف العقول ، چاپ سنگى ص 128 چاپ شده است .\r\n","page_name":" 201 ","page_number":201},
  {"content":"\r\n\r\nپيامبر خدا ( ص ) فرمود : « سرور كارها گرسنگى است و خوارى نفس در پوشيدن جامه پشمين است . » « 4 » ابو سعيد خدرى گويد : پيامبر ( ص ) فرمود : « جامهء پشمينه بپوشيد و دامن بر كمر زنيد و به اندازه‌اى كه شكم نصف شود بخوريد كه جزيى از نبوت است . » « 5 » حسن گفت : پيامبر فرمود : « انديشيدن نصف عبادت است ، و كم خوردن تمام عبادت است . » « 6 » رسول خدا فرمود : « بهترين شما از نظر مقام در روز قيامت كسى است كه بيشتر گرسنگى كشيده و فكر كرده است و مبغوض ترينتان در پيشگاه خدا كسى است كه پر خور و خواب باشد و بسيار بنوشد . » « 7 » در حديث است : « همانا رسول خدا بىآن‌كه محتاج باشد گرسنه مىماند » ، « 8 » يعنى به ميل خود گرسنه مىماند .\r\nپيامبر ( ص ) فرمود : « همانا خدا بر ملائكه مباهات مىكند به كسى كه در دنيا كم غذا مىخورد و مىگويد : به بنده‌ام بنگريد او را در دنيا به خوردنى و نوشيدنى آزمودم . پس آن دو را به خاطر من ترك كرد اى فرشتگانم گواه باشيد كه به عوض هر وعده غذا كه به خاطر من ترك كرده است يك درجه در بهشت به او مىدهم . » « 9 » و نيز فرمود ( ص ) : « دلها را با زياد غذا خوردن و آب نوشيدن نميرانيد ، زيرا دل مانند زراعت است كه چون آب آن زياد شود بميرد . » « 10 »\r\n\r\n\r\n","description":"","footnote":"\r\n( 4 ) به پاورقى صفحه قبل مراجعه شود .\r\n( 5 ) به پاورقى صفحه قبل مراجعه شود .\r\n( 6 ) به پاورقى صفحه قبل مراجعه شود .\r\n( 7 ) به پاورقى صفحه قبل مراجعه شود .\r\n( 8 ) در هيچ مأخذى بر لفظ اين خبر دست نيافتم فقط بيهقى در الشعّب از عايشه روايت كرده گويد : « لو شئنا ان نشبع لشبعنا و لكن محمّدا ( ص ) كان يؤثر على نفسه ، ما اگر مىخواستيم گرسنه بمانيم مختار بوديم ولى محمد ( ص ) گرسنگى را برمىگزيد » . عراقى پس از نقل اين حديث گفته است : اسناد اين حديث معضل است .\r\n( 9 ) عراقى گويد : حديث را ابن عدى در الكامل روايت كرده است .\r\n( 10 ) بر مأخذ معتبر اين حديث دست نيافتم . فقط طبرسى در مكارم باب آداب خوردن ، ص 171 به صورت مرسل از كتاب روضة الواعظين فتال نقل كرده است .\r\n","page_name":" 202 ","page_number":202},
  {"content":"\r\n\r\nو فرمود ( ص ) : « فرزند آدم هيچ ظرفى را پر نكرد كه بدتر از شكمش باشد ، فرزند آدم را چند لقمهء كوچك بس است كه فقط كمرش را راست بدارد و اگر از خوردن غذا ناگزير است يك سوّم شكم را به غذا اختصاص دهد و يك سوّم را به آب و يك سوّم را به نفس كشيدن . » « 11 » در حديث اسامة بن زيد است : « 12 » « همانا نزديكترين مردم به خداى متعال در روز قيامت كسى است كه گرسنگى و تشنگى و اندوهش در دنيا طولانى باشد ، آنان عارفان پرهيزكارى هستند كه اگر حاضر باشند شناخته نشوند و اگر غايب باشند گم نيستند ؛ بقعه‌هاى زمين آنها را مىشناسد و فرشتگان آسمان پيرامون آنهايند ؛ مردم از دنيا بهره‌مند مىشوند و آنان از بندگى خدا ؛ مردم فرشهاى پر تار و پود مىگسترند ، و آنها پيشانيها و زانوها بگسترند ؛ مردم كار و اخلاق پيامبران را تباه كنند و آنان حفظ مىكنند . هرگاه زمين آنها را از دست بدهد مىگريد و خدا بر شهرى كه يكى از آنها در آن نباشد خشم بگيرد . آنها مانند سگانى كه بر مردار حمله مىكنند ، بر دنيا حمله‌ور نمىشوند ؛ كم مىخورند و لباس پاره مىپوشند ، غبار آلودند ، مردم آنان را مىبينند و گمان مىكنند كه بيمارند در حالى كه بيمار نيستند و گفته مىشود : بيمارى وارد بدنشان شده و عقلهايشان را از دست داده‌اند در حالى كه چنان نيست نه عقلشان را از دست داده‌اند و نه بيمارند ليكن اين گروه با دلهاى خود دستورات خدا را مىنگرند كه علاقهء دنيا را از آنها سلب كرده ؛ در نزد مردم دنيا مانند آدم بىعقل راه مىروند ،\r\n\r\n\r\n","description":"","footnote":"\r\n( 11 ) ترمذى در ( سنن ، ) ج 9 ، ص 224 روايت كرده و در آن آمده است « اكلات يقمن » ابن ماجه و ابن حبان در صحيح خود روايت كرده جز اين كه ابن ماجه گفته است : فان غلبت الا دمى نفسه فئلث للطعام تا آخر حديث ، به الترغيب و التّرهيب ، ج 3 ، ص 136 رجوع كنيد .\r\n( 12 ) عراقى گويد : اين حديث را با همهء طولانى بودنش ، خطيب دربارهء زهد از حديث سعيد بن زيد روايت كرده گويد ، سمعت رسول الله ( ص ) و اقل على اسامة بن زيد ، و آن را با تقديم و تأخير نقل كرده است و ابن جوزى در الموضوعات از طريق سعيد روايت كرده است و در طريق آن حباب بن عبد الله بن جبله يكى از دروغگويان وجود دارد و در طريق حديث راويى است كه شناخته نيست و نيز منقطع است ، و آن را حارث بن ابى اسامه به همين صورت روايت كرده است .\r\n","page_name":" 203 ","page_number":203},
  {"content":"\r\n\r\nولى آن جا كه عقول مردم از بين برود عقل خود را به كار مىاندازند . دنياداران شرافت دنيوى دارند و آنها از شرافت آخرت برخوردارند ، اى اسامه هرگاه آنها را در شهرى ديدى بدان كه آنها موجب ايمنى اهل آن شهرند ، و خدا گروهى را كه آنها در ميانشان باشند عذاب نمىكند ؛ زمين به وجود آنها شاد است ، و خداى جبّار از آنها خشنود است ؛ آنها را براى خود برادر برگزين ، باشد كه به وسيلهء آنها نجات يا بى و اگر بتوانى چنان كن كه در حال گرسنگى و تشنگى مرگ به سراغت بيايد ، زيرا در اين صورت به بهترين مقامها مىرسى و با پيامبران وارد بهشت مىشوى از وارد شدن روح تو فرشتگان شاد مىشوند و خداى جبّار بر تو درود مىفرستد » .\r\nعيسى ( ع ) فرمود : « جگرهايتان را گرسنه بداريد و بدنهايتان را لاغر كنيد .\r\nشايد دلهايتان خدا را ببيند ، همين روايت از پيامبرمان ( ص ) نيز روايت شده است . » « 13 » در تورات نوشته شده : « همانا خدا دانشمند فربه را دشمن مىدارد » ، زيرا فربهى دليل غفلت و پرخورى است و اين دو زشت است بويژه براى دانشمند ، و براى همين ابن مسعود گويد : همانا خدا قارى فربه را دشمن مىدارد ، و در حديث مرسل است : « همانا شيطان همانند خون كه در بدن فرزند آدم جارى است در بدن انسان جريان دارد . پس راههاى ورود شيطان را با گرسنگى و تشنگى ببنديد . » « 14 » در حديث است : « همانا غذا خوردن در حال سيرى موجب برص مىشود . » « 15 » و حضرت ( ع ) فرمود : « مؤمن در يك معده غذا مىخورد و منافق در هفت معده . » « 16 » يعنى هفت برابر مؤمن غذا مىخورد و شهوتش در خوردن هفت برابر\r\n\r\n\r\n","description":"","footnote":"\r\n( 13 ) به مأخذ آن دست نيافتم .\r\n( 14 ) بارها پيش از اين نقل شده است .\r\n( 15 ) شيخ ( طوسى ) در امالى خود با اسنادش از موسى بن جعفر از پدران بزرگوارش ( ع ) از پيامبر ( ص ) روايت كرده است چنان‌كه در وسائل كتاب اطعمه ، باب آداب غذا ، باب دوّم به شمارهء 8 آمده است .\r\n( 16 ) بخارى در ( صحيح ) ، ج 7 ، ص 92 روايت كرده و در آن به جاى « المنافق » « الكافر » آمده است . مسلم نيز در ( صحيح ) ج 6 ، ص 132 چنين روايت كرده است ، و صدوق ( ره ) در خصال ، ج 2 ، ص 7 با اسنادش از حضرت صادق ( ع ) از پيامبر ( ص ) به همان صورت كه در صحيحين آمده روايت كرده است .\r\n","page_name":" 204 ","page_number":204},
  {"content":"\r\n\r\nشهوت مؤمن است و معده كنايه از اشتهاى غذاست ، زيرا اشتها پذيراى غذاست و آن را در معده انباشته مىكند و مقصود زيادى تعداد معدهء منافق بر مؤمن نيست .\r\nاز رسول خدا ( ص ) روايت شده است : « همواره در بهشت را بكوبيد تا گشوده شود ، عرض شد : چگونه در بهشت را همواره بكوبيم ؟ فرمود : با گرسنگى و تشنگى » . « 17 » روايت شده : « همانا ابو جحيفه در مجلس پيامبر خدا ( ص ) هرگز سير نشد و بسا كه بر اثر حضرت به او فرمود : كمتر آروغ بزن زيرا گرسنه‌ترين مردم در روز قيامت آنهايند كه در دنيا سيرتر بوده‌اند » . « 18 » عايشه مىگفت : همانا رسول خدا ( ص ) هرگز سير نشد و بسا كه بر اثر ترحّم بر او مىگريستم كه او را گرسنه مىديدم و شكمش را دست مىكشيدم و مىگفتم : جانم به فدايت چه مىشد كه اگر در دنيا به اندازهء قوت خود و آن اندازه كه مانع گرسنگىات شود استفاده مىكردى ، پس مىفرمود : « اى عايشه برادرانم از پيامبران اولوالعزم بر حالتى سخت‌تر از حال من صبر كردند و به همان حال در گذشتند و به پروردگارشان ملحق شدند . پس خداوند جايشان را خوب قرار داد و ثواب بسيار به آنها داد از اين رو شرم دارم زندگى مرفّه داشته باشم و بر اثر آن فردا ( ى قيامت ) پايين‌تر از آنها باشم . پس اگر چند روزى ( به همين زندگى ) صبر كنم در نزد من محبوبتر از آن است كه فردا بهره‌ام در آخرت كم شود و هيچ چيز در نظرم محبوبتر از ملحق شدن به برادران و دوستانم نيست . » عايشه گفت : به خدا پس از اين سخن به يك هفته نرسيد كه خداى متعال روح او را گرفت . « 19 » از انس روايت شده گفت : فاطمه ( ع ) پارهء نانى خدمت پيامبر خدا ( ص )\r\n\r\n\r\n","description":"","footnote":"\r\n( 17 ) عراقى گويد : براى اين حديث مأخذى نيافتم .\r\n( 18 ) اين حديث را طبرانى در الاوسط و الكبير به سندهايى روايت كرده است به مجمع الزوايد ، ج 5 ، ص 31 رجوع كنيد .\r\n( 19 ) حديث را ابو موسى مدينى متوفاى 581 در كتاب استحلاء الموت روايت كرده است .\r\n","page_name":" 205 ","page_number":205},
  {"content":"\r\n\r\nآورد حضرت فرمود : اين پاره نان چيست ؟ فاطمه عرض كرد گردهء نانى پختم و بر من گوارا نبود مگر اين كه اين قسمت را براى شما بياورم ، پيامبر ( ص ) فرمود : « به خدا از سه روز پيش اين نخستين غذايى است كه به دهان پدرت وارد شده است . » « 20 » و آن حضرت ( ص ) فرمود : « گرسنگان دنيا در آخرت سيرند همانا مغبوض‌ترين مردم در پيشگاه خداى متعال شكمبارگان هستند ، و هر بنده‌اى از غذايى كه به آن تمايل دارد صرف نظر كند به ازاى آن درجه‌اى در بهشت به او دهند . » « 21 » مىگويم : در كافى به اسناد از امام صادق ( ع ) روايت شده كه گفت :\r\n« پرخورى مكروه است » .\r\nو نيز از آن حضرت ( ع ) روايت شده كه گفت : « رسول خدا ( ص ) فرمود :\r\nدلهاى اشخاص فاسد و ترسو و پرخور و حريص به همخوابگى ، كمك به دين نيستند . » « 22 » و از آن حضرت ( ع ) روايت شده كه فرمود : « شكم از خوردن طغيان مىكند ، و بهترين حالتى كه بنده به خداى متعال نزديك مىشود زمانى است كه شكمش خالى باشد ، و مبغوضترين حالت بنده در پيشگاه خدا وقتى است كه شكمش پر باشد . » « 23 » ابوذر ( ره ) به نقل از آن حضرت ( ع ) گفت : « سيرترين شما در دنيا گرسنه‌ترين شما در آخرت است ، يا فرمود : در روز قيامت است . » « 24 » و از آن حضرت ( ع ) روايت شده كه فرمود : « در حال سيرى غذا خوردن موجب برص است . » « 25 »\r\n\r\n\r\n","description":"","footnote":"\r\n( 20 ) حديث را حارث بن اسامه در مسند خود به سندى ضعيف همانطور كه در المغنى آمده روايت كرده است .\r\n( 21 ) كافى ، ج 6 ، ص 269 .\r\n( 22 ) هر دو روايت در كافى ، ج 6 ، ص 269 آمده است .\r\n( 23 ) هر دو روايت در كافى ، ج 6 ، ص 269 آمده است .\r\n( 24 ) كافى ، ج 6 ، صص 269 - 270 .\r\n( 25 ) كافى ، ج 6 ، صص 269 - 270 .\r\n","page_name":" 206 ","page_number":206},
  {"content":"\r\n\r\nو از آن حضرت ( ع ) روايت شده كه فرمود : « هر مرضى از پرى معده است جز تب كه عارض مىشود . » « 26 » و از آن حضرت ( ع ) روايت شده كه فرمود : « فرزند آدم ناگزير از خوردن غذايى است كه با آن كمرش را راست كند و هرگاه يكى از شما غذا بخورد لازم است يك سوم شكم خود را براى خوردنى و يك سوّم را براى نوشيدنى و يك سوّم را براى نفس كشيدن قرار دهد و مانند خوكها براى كشته شدن چاق نشويد . » « 27 » از ابو جعفر ( امام باقر ) ( ع ) روايت شده كه فرمود : « هر گاه شكم سير شود طغيان كند . » « 28 » و نيز از آن حضرت روايت شده كه فرمود : « هيچ چيز در پيشگاه خدا مبغوضتر از شكم پر نيست . » « 29 » در مصباح الشريعه « 30 » از حضرت صادق ( ع ) روايت شده كه فرمود :\r\n« كم‌خورى در هر حال و نزد هر گروهى ستوده است ، زيرا صلاح ظاهر و باطن در آن است ، و چهار نوع خوردن ستوده است : 1 - به مقدار ضرورت 2 - به مقدار مهيّا شدن 3 - فتوح ( رزقى كه خدا مىرساند ) 4 - قوت ( خوراك ) مقدار ضرورت ، غذاى برگزيدگان است غذايى كه براى مهيّا شدن است ، براى پايدارى تقوا پيشگان است و فتوح از آن متوكّلان است و اندازهء قوت از آن مؤمنان است و هيچ چيز براى دل مؤمن زيانبارتر از پرخورى نيست و آن ، دو نتيجه دارد سنگدلى و تحريك شهوت و گرسنگى نان و خورش مؤمن ، غذاى روح ، خوراك دل ، و تندرستى بدن است . پيامبر خدا ( ص ) فرمود : « فرزند آدم ظرفى را پر نكرد كه بدتر از شكمش باشد . » حضرت داود ( ع ) فرمود : رها كردن لقمه‌اى در عين نياز به آن پيش من\r\n\r\n\r\n","description":"","footnote":"\r\n( 26 ) كافى ، ج 6 ، صص 269 - 270 .\r\n( 27 ) كافى ، ج 6 ، صص 269 - 270 .\r\n( 28 ) كافى ، ج 6 ، صص 269 - 270 .\r\n( 29 ) كافى ، ج 6 ، صص 269 - 270 .\r\n( 30 ) مصباح الشريعه ، باب 41 ، باب الاكل .\r\n","page_name":" 207 ","page_number":207},
  {"content":"\r\n\r\nمحبوبتر از قيام ( عبادت ) بيست شب است . پيامبر ( ص ) فرمود : « واى بر مردم از دو قبقب . عرض شد : اى رسول خدا آن دو چيستند ؟ فرمود : شكم پرستى و همخوابگى » عيسى بن مريم ( ع ) فرمود : « دل به مرضى سخت‌تر از قساوت گرفتار نشده است ، و هيچ نفسى به مرضى دشوارتر از تحريك گرسنگى گرفتار نشد و سنگدلى و تحريك گرسنگى دو افسار خوارىاند » .\r\nغزالى مىگويد : امّا سخنان بزرگان ؛ لقمان به پسرش گفت : « پسركم هر گاه معده پر شود انديشه بخوابد و حكمت لال شود اندامها از عبادت ناتوان شوند . » شقيق گفت : عبادت حرفه‌اى است كه دكّان آن خلوت كردن و ابزار آن گرسنگى است .\r\nفضيل گويد : خداى من ، مرا و عيالم را گرسنه كردى و مرا در تاريكيهاى شب بدون چراغ رها كردى ، و تو اين كار را نسبت به اولياى خود انجام مىدهى ، پس به چه مقامى در پيشگاهت رسيده‌ام ! يحيى بن معاذ گويد : گرسنگى راغبين ( متمايلان به خدا ) بيدار كننده و گرسنگى توبه كنندگان آزمايش و گرسنگى مجتهدان بزرگوارى ، و گرسنگى شكيبايان سياست ، و گرسنگى زاهدان حكمت است و در تورات است از خدا بپرهيز و هرگاه سير شدى از گرسنگى ياد كن .\r\nابو سليمان گويد : « اگر لقمه‌اى از شام شبم را رها كنم در نزد من محبوبتر است كه شب خود را تا صبح به عبادت قيام كنم » .\r\nو نيز گويد : گرسنگى در خزينه‌هاى خداست ، آن را نمىدهد جز به كسى كه دوست دارد .\r\nسهل شوشترى بيست و اندى روز گرسنگى مىكشيد و چيزى نمىخورد و يك درهم براى خوراك سالش كافى بود . او به گرسنگى اهميّت مىداد و در آن زياده روى مىكرد تا آنجا كه گفت : در روز قيامت هيچ كار نيكى به انسان داده نشود كه بزرگتر از ترك زيادى غذا و اقتدا كردن به پيامبر ( ص ) در غذا خوردنش باشد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nوى همچنين گفته : زيركان چيزى را براى دين و دنيا سودمندتر از گرسنگى نمىدانند .\r\nو گفت : بر طالبان آخرت چيزى را زيانبارتر از پرخورى نمىدانم .\r\nو گفت : حكمت و دانش در گرسنگى قرار داده شده است و نادانى و گناه در سيرى .\r\nو گفت : خدا به چيزى پرستش نشده است كه برتر از مخالفت با هواى نفس باشد در ترك كردن حلال .\r\nو در حديث گفته است : يك سوم ( معده ) براى غذاست ، پس هركه زيادتر از آن بخورد از حسناتش خورده است .\r\nو از آن زيادتى سؤال شد ، فرمود : زيادتى حاصل نمىشود مگر نخوردن در نزد انسان محبوبتر از خوردن باشد و آن گونه شود كه هرگاه شبى گرسنه بماند از خدا بخواهد كه دو شب شود و هرگاه به آن حالت رسيد زيادتى را در مىيابد .\r\nو نيز فرموده : ابدال به اين مقام نرسيدند جز با تهى ساختن شكمها و خموشى و شب زنده‌دارى و خلوت كردن .\r\nو فرمود : در فاصلهء ميان آسمان و زمين سرچشمهء هر خوبى گرسنگى است ، و در ميان آسمان و زمين سرچشمهء هر گناهى سيرى است ، و فرمود هركه خود را گرسنه نگاه دارد وسوسه از او قطع مىشود .\r\nو فرمود : هرگاه خدا بر بنده روى بياورد ، او را به گرسنگى و بيمارى و بلا گرفتار سازد مگر كسى را كه خدا بخواهد بدون اين گرفتاريها به او روى بياورد .\r\nو فرمود : بدانيد اين زمان زمانى است كه هيچ‌كس در آن رهايى نيابد جز اين كه نفس خود را با صبر و گرسنگى و كوشش ذبح كند و بكشد .\r\nو فرمود : گمان ندارم كسى بر روى زمين از آب بنوشد تا سيراب شود و از گناه سالم بماند اگر چه خدا را هم شكر كند ، پس سير شدن از غذا چگونه خواهد بود .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاز حكيمى سؤال شد با چه چيزى نفسم را به بند كشم ؟ گفت : با گرسنگى و تشنگى و آن را با گمنامى و رها كردن عزّت خوار ساز ، و با نهادن نفس در زير پاى فرزندان آخرت ( مؤمنان ) آن را كوچك كن ، و با رها كردن لباس عابدان قدرت نفس را در هم بشكن ، و از آفتهاى نفس با بدگمانى هميشگى به آن رها شو و بر خلاف ميل نفس با آن رفتار كن .\r\nعبد الواحد بن زيد به خداى متعال سوگند ياد مىكرد كه خداوند با هيچ بنده دوست خالص نمىشود مگر با گرسنگى و بندگان را دوست نمىدارد جز با گرسنگى و نتوانند بر روى آب بروند جز با گرسنگى و زمين به وسيله آنها پيموده نشود جز با گرسنگى .\r\nابو طالب مكّى گويد : شكم مانند مزمار و چوب درون تهى است كه داراى تارهايى است و صدايش نيكوست براى اين كه سبك و باريك و ميان تهى است .\r\nدرون انسان نيز اگر از غذا تهى باشد به تلاوت و خواندن علاقه‌مندتر و براى قيام ( به عبادت ) با دوام‌تر است و براى خواب كمتر آماده است .\r\nبكر بن عبد الله گويد : سه نفرند كه خدا دوستشان دارد : شخصى كه كم بخورد ، كم بخوابد ، كم استراحت كند .\r\nو روايت شده كه عيسى ( ع ) شصت بامداد گرسنه با خدايش مناجات كرد و خوردن به دلش خطور نكرد . آنگاه نان به ذهنش خطور كرد و از مناجات بريده شد . پس ناگاه متوجّه گردهء نانى شد كه جلو او نهاده شده بود . پس نشست و گريست براى اين كه مناجاتش با خدا قطع شد ، ناگهان پيرمردى ديد كه بر او سايه افكنده است . عيسى ( ع ) به او گفت : اى ولّى خدا ، خدا تو را فرخنده قرار دهد خداى متعال را بخوان زيرا من در حالتى ( از مناجات ) بودم و فكر نان به دلم خطور كرد و آن حالت قطع شد ، پير گفت : بار خدايا اگر از آنگاه كه تو را شناخته‌ام فكر نان به دلم خطور كرده است مرا نيامرز ؛ بلكه هرگاه غذايى نزد او حاضر مىشد بدون خطور كردن به دل و فكر كردن مىخورد ، و روايت شده كه موسى ( ع ) چون چهل روز خوردن را ترك كرد خداوند او را با سخن گفتن به\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nخود نزديك ساخت ، سى روز سپس ده روز ( با او سخن گفت ) چنان‌كه در قرآن آمده است موسى ( ع ) پس از سى روز دندانهاى خود را مسواك كرد و بدان سبب ده روز افزوده شد .\r\n\r\nفوايد گرسنگى و آفات سيرى\r\n( 1 ) شايد بگويى : علّت اين همه فضيلت براى گرسنگى چيست و از كجاست ؟ با آنكه در گرسنگى جز درد معده و تحمّل زحمت چيز ديگرى نيست ؛ و اگر چنين باشد سزاوار است در هر چيزى كه موجب آزار آدمى است از قبيل زدن خود و بريدن بدن خود و خوردن چيزهاى بد و نظاير آنها فضيلت بسيار باشد .\r\nبايد بدانى اين گفتار شبيه گفتار كسى است كه دوايى بنوشد و از آن بهره ببرد و گمان كند كه بهره‌اش براى تلخى دوا و مطبوع نبودن آن است . پس هر چيزى كه تلخ و نامطبوع است بخورد ، در حالى كه اين كار اشتباه است ، بلكه بهره‌مندى او از دوا به واسطهء خاصيّتى است كه در آن است نه تلخى آن و تنها پزشكان از آن خاصيّت آگاهند ، همچنين بر علّت نفع گرسنگى فقط دانشمندان خبره آگاه مىشوند ، و هركس خود را گرسنگى دهد در حالى كه ستايش شريعت از گرسنگى را تصديق كند از آن بهره مىبرد اگر چه علّت نافع بودن آن را نداند چنان‌كه دوا براى بيمار سودمند مىافتد اگر چه منفعت و علّت نافع بودن آن را نداند ولى اگر مىخواهى كه از درجهء ايمان به درجهء علم ارتقا يا بى آن را برايت شرح مىدهيم . خداى متعال فرمود :  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ .  « 31 » بنابراين مىگوييم : در گرسنگى ده فايده است .\r\n\r\nفايدهء اوّل صفاى دل ،\r\n( 2 ) برافروخته شدن طبع و ذوق ، و نافذ شدن بينش ، زيرا سيرى موجب كودنى و كوردلى است و بخار دماغ ( مغز ) را زياد مىكند شبيه حالت مستى تا به سرچشمه‌هاى انديشه را دست يابد ، در نتيجه دل به سبب آن در\r\n\r\n\r\n","description":"","footnote":"\r\n( 31 ) مجادله / 11 : خداوند آنها را كه ايمان آورده‌اند و كسانى را كه از علم بهره دارند درجات عظيمى مىبخشد .\r\n","page_name":" 211 ","page_number":211},
  {"content":"\r\n\r\nكار وارد شدن در انديشه‌ها كاهلى مىكند و انسان را از سرعت درك ( مطالب ) محروم مىسازد حتى كودك چون بسيار بخورد حافظه‌اش ضعيف و ذهنش تباه و دركش كند شود .\r\nابو سليمان گويد : بر تو باد گرسنگى كشيدن ، چرا كه نفس را خوار مىسازد و دل را نازك مىكند و موجب علم آسمانى مىشود .\r\nپيامبر ( ص ) فرمود : دلهايتان را به كم خنديدن و كم خوردن زنده كنيد ، و با گرسنگى آنها را پاك سازيد تا صاف شود و ترقّى كند . « 32 » برخى گويند : گرسنگى مانند رعد و قناعت چون ابر و حكمت بسان باران است .\r\nپيامبر ( ص ) فرمود : « هركس شكمش را گرسنگى دهد ، انديشه‌اش زياد و دلش هوشمند شود . » ابن عبّاس گويد : « پيامبر ( ص ) فرمود : كسى كه سير شود و بخوابد قلبش سخت شود ؛ آنگاه فرمود : براستى كه براى هر چيزى زكاتى است و زكات بدن گرسنگى است . » « 33 » شبلى گويد : هيچ روزى براى خدا گرسنگى نكشيدم جز اين كه درى از حكمت و عبرت در دلم گشوده شد كه هرگز نديده بودم ، و پوشيده نيست كه هدف نهايى از عبادتها فكرى است كه انسان را به شناخت و ديدن حقايق واقعى برساند ، و سيرى مانع از آن است و گرسنگى در آن را مىگشايد ، و معرفت درى از درهاى بهشت است ؛ بنابراين سزاوار است كه همواره با گرسنه بودن در بهشت را بكوبد ، از اين‌رو لقمان به پسرش گفت : پسركم هرگاه معده پر شود انديشه بخوابد و حكمت لال شود و اندامها از عبادت فرومانند .\r\nابو زيد گويد : گرسنگى ابرى است كه هرگاه بنده گرسنه شود از دل حكمت ببارد .\r\n\r\n\r\n","description":"","footnote":"\r\n( 32 ) عراقى گويد : مأخذى براى آن نيافتم . و همچنين است حديث بعد .\r\n( 33 ) آخر اين حديث را ابن ماجه از حديث ابو هريره به شمارهء 1745 چنين روايت كرده است « لكلّ شىء زكات و زكات الجسد الصّوم ، هر چيزى زكاتى دارد و زكات بدن روزه است » .\r\n","page_name":" 212 ","page_number":212},
  {"content":"\r\n\r\nپيامبر ( ص ) فرمود : « روشنى بخش حكمت گرسنگى است و دورى از خدا در سيرى است ، و نزديك شدن به خدا دوستى مسكينان و نزديكى به آنهاست ؛ سير نشويد كه نور معرفت از دلهايتان برود و هركه شب بيدار بماند و با معدهء سبك از طعام نماز بگزارد حور العين بيدار بمانند تا صبح شود . » « 34 »\r\n\r\nفايدهء دوم ، نازكى و صفاى دل است\r\n( 1 ) كه با آن براى درك لذّت مناجات و متأثّر شدن از ياد خدا مهيّا مىشود ؛ چه بسا ذكرى كه با حضور قلب بر زبان جارى شود ولى قلب از آن لذّت نبرد و متأثر نگردد تا آنجا كه گويى ميان زبان و دل مانعى است كه همان قساوت قلب است ، و گاه در بعضى از حالات دل نازك مىشود و سخت از ياد خدا متأثّر مىشود و از مناجات لذّت مىبرد كه تهى بودن معده آشكارترين عامل آن است ؛ ابو سليمان گويد : آنگاه كه شكم من به پشتم بچسبد عبادت در كام جانم شيرين مىآيد .\r\nجنيد گويد : بعضى ميان خود و خدا توبره‌اى از غذا قرار مىدهند و مىخواهند شيرينى مناجات را دريابند .\r\nابو سليمان گويد : دل هرگاه گرسنه و تشنه شود زلال و نازك مىشود ، و چون از آب و غذا سير شود كور و خشن گردد ، در اين صورت متأثّر شدن دل به لذّت مناجات امرى است سواى آسان شدن انديشه و به دست آوردن معرفت ؛ پس اين فايدهء دوّم بود .\r\n\r\nفايدهء سوّم ، قبول شكست و خوارى\r\n( 2 ) و بر طرف شدن سرمستى و شادمانى و غرورى است كه سر منشأ آن طغيان و غفلت از خداست ، و نفس با هيچ چيزى شكسته و خوار نمىشود آن گونه كه با گرسنگى خوار مىشود و در حال گرسنگى در برابر پروردگارش آرام و خاشع و از ناتوانى و خوارى خود آگاه مىشود ، زيرا توانش ضعيف و راه چاره‌اش با چند لقمه‌اى كه از دست داده\r\n\r\n\r\n","description":"","footnote":"\r\n( 34 ) اين حديث را ابو منصور ديلمى در مسند الفردوس از حديث ابو هريره نقل كرده و حكم كرده كه مسند است و اين نشانهء حديثى است كه ( مغنى ) به اسناد خود روايت كرده است .\r\n« مىگويم : حديث را طبرسى در مكارم الاخلاق ، ص 171 ، از كتاب روضة الواعظين فتال نقل كرده است .\r\n","page_name":" 213 ","page_number":213},
  {"content":"\r\n\r\nبسته شده و به شربت آبى كه به او نرسيده دنيا بر او تيره و تار شده است ، و تا انسان خوار و ناتوانى خود را مشاهده نكند عزّت و قدرت مولاى خود ( خدا ) را نمىبيند ، و سعادت انسان تنها در اين است كه همواره با چشم خوارى و ناتوانى به خود و به مولاى خود به ديدهء قدرت و غلبه و عزّت بنگرد ، پس بايد همواره گرسنه و خوار و محتاج مولاى خود باشد و مزهء درماندگى را بچشد ، از اين روست كه چون دنيا و گنجينه‌هاى آن بر پيامبر ( ص ) عرضه شد فرمود :\r\n« نمىخواهم بلكه يك روز گرسنگى مىكشم و روزى سير مىشوم پس هرگاه گرسنه شوم صبر مىكنم و زارى مىكنم و چون سير شوم شكر مىكنم . » « 35 » يا چنان‌كه فرمود :\r\nشكمبارگى و همخوابگى درى از درهاى دوزخ و ريشهء آن سيرى است ، و خوارى و شكستگى درى از درهاى بهشت و ريشهء آن گرسنگى است . هر كس درى از درهاى دوزخ را ببندد بطور حتم درى از درهاى بهشت برايش گشوده شود ، زيرا آن دو مانند مشرق و مغرب در مقابل هم هستند ؛ پس نزديك شدن به يكى از آنها موجب دور شدن از ديگرى است . « 36 »\r\n\r\nفايدهء چهارم ، اين است كه بلا و عذاب خدا و نيز اهل بلا را از ياد نبرد ،\r\n( 1 ) زيرا انسان سير گرسنگان و گرسنگى را فراموش مىكند ، و بندهء باهوش بلايى را مشاهده نكند جز اين كه از بلاى آخرت ياد مىآورد . پس از تشنگى خود تشنگى مردم را در صحراى رستاخيز به ياد مىآورد و از گرسنگى خود گرسنگى دوزخيان را كه آنان هرگاه گرسنه شوند از درخت زقّوم و درخت خارتر\r\n\r\n\r\n","description":"","footnote":"\r\n( 35 ) ترمذى اين حديث را روايت كرده و قبلا گذشت .\r\n( 36 ) چنان‌كه امير المؤمنين ( ع ) فرموده است : « الدنيا و الآخرة عدوان متعاديان و سبيلان مختلفان من احبّ الدنيا و والاها ابغض الاخره و عاداها مثلهما مثل المشرق و المغرب و الماشى بينهما لا يزداد من احدهما قربا الا ازداد من الآخر بعدا ، دنيا و آخرت دو دشمن مخالف و دو راه مختلفند ، هر كه دنيا را دوست بدارد با آخرت دشمن باشد مثل دنيا و آخرت مثل مشرق و مغرب است و كسى كه ميان مشرق و مغرب را مىپيمايد به هر كدامين نزديكتر شود از ديگرى دور شود » . اين حديث را ابن شعبه در التحف ، ص 212 روايت كرده است .\r\n","page_name":" 214 ","page_number":214},
  {"content":"\r\n\r\nخورانيده مىشوند و از چرك جراحتها و زرد آب زخمها نوشانده مىشوند و سزاوار نيست عذاب آخرت و دردهاى آن از نظر بنده پنهان بماند ، زيرا احساس ترس را برمىانگيزد و هركس به بيمارى و خوارى و بلا و كمى مال گرفتار نشود عذاب آخرت را از ياد ببرد و آن عذاب در نفسش مجسّم نشود و بر قلب وى غلبه نكند از اين‌رو سزاوار است كه بنده در زحمت يا مشاهدهء بلا باشد و سزاوارترين بلايى كه او را به زحمت مىاندازد بلاى گرسنگى است زيرا در آن به غير از ياد كردن عذاب آخرت پنج فايدهء مهّم هست ، و يكى از عللى كه موجب شد بلا به انبيا و اوليا و نيكان به ترتيب درجات نيكى آنها اختصاص يابد همين است ، از اين روست كه چون به يوسف ( ع ) گفته شد ، چرا گرسنه مىمانى با آن كه گنجهاى زمين در اختيار توست ؟ فرمود : مىترسم سير شوم و گرسنه را از ياد ببرم . بنابراين ياد آوردن گرسنگان و محتاجان يكى از فايده‌هاى گرسنگى است زيرا اين يادآورى انسان را به ترحّم و غذا دادن و مهربانى به خلق خدا فرا مىخواند و انسان سير از درد گرسنه بىخبر است .\r\n\r\nفايدهء پنجم ، اين فايده از بزرگترين فايده‌هاست و آن شكستن ميل به تمام معصيتها و مسلّط شدن بر نفس امّاره است ،\r\n( 1 ) زيرا سرچشمهء تمام گناهان شهوتها و نيروهاست و ناگزير اساس نيروها و شهوتها غذاهاست ، پس كاستن از غذاها هر نيرو و شهوتى را ضعيف مىكند ، و تمام سعادتها در اين است كه انسان بر نفس خود مسلّط باشد و تمام بدبختيها در اين است كه نفس بر او مسلّط شود ، و چنان‌كه بر چهار پاى چموش جز با گرسنگى دادن و لاغر كردن آن مسلّط نمىشوى و چون سير شود نيرو بگيرد و سركش شود و چموشى كند ، نفس نيز چنين است .\r\nبه يكى از انسانها گفته شد : تو را چه شده است كه با پير شدن به بدنت نمىرسى و بدنت شكسته شده است ؟ گفت : براى اين كه زود دچار غرور و كبر مىشود ، و علنى فساد مىكند ، مىترسم نسبت به من چموش شود و مرا به هلاكت افكند ، اگر آن را به سختيها وادار كنم محبوبتر است نزد من كه مرا\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبه كارهاى زشت وادار سازد .\r\nذوالنون گويد : هرگز سير نشدم مگر اين كه معصيت خدا يا قصد آن را كردم .\r\nعايشه گويد : همانا نخستين بدعتى كه پس از پيامبر خدا ( ص ) پديد آمد سيرى بود ، براستى مردم چون شكمهايشان سير شود نفوس آنها با سركشى آنها را به طرف دنيا برد ، در گرسنگى يك فايده نيست ، بلكه مخزن فايده‌هاست ؛ از اين‌رو گويند : گرسنگى گنجينه‌اى از گنجينه‌هاى خداى متعال است .\r\nكمترين چيزى كه با گرسنگى دفع مىشود شهوت همخوابگى و شهوت سخن‌گويى است زيرا شخص گرسنه گرفتار شهوت حرف زدن زياد نمىشود در نتيجه از آفتهاى زبان مانند غيبت ، دشنام ، سخن‌چينى ، دروغ و ديگر گناهان رها مىشود ، پس گرسنگى او را از تمام اين گناهان باز مىدارد و هرگاه سير شود نياز به شوخى دارد پس ناگزير غيبت مردم را مىكند « و مردم را به رو در آتش نيفكند جز سخنان بىفايده‌اى كه زده‌اند » . « 37 » امّا شهوت همخوابگى و فساد آن پوشيده نيست و گرسنگى شرّ آن را كم مىكند . پس هرگاه انسان سير شود نمىتواند بر شهوتش مسلّط شود و اگر تقوا مانع او شود نگاهش را نتواند حفظ كند چشم نيز زنا مىكند چنان‌كه شهوت همخوابگى ممكن است به زنا انجامد و اگر با پوشش تقوا بر چشمش مسلط باشد نمىتواند بر فكرش تسلّط داشته باشد . پس افكار بد و حديث نفس كه عامل شهوتند به دل او خطور مىكند و مناجات او را پريشان مىسازد و بسا كه اين پريشانى در بين نماز بر او عارض شود . ما آفت فرج و زبان را به عنوان مثال آورديم و گرنه عامل تمام گناهان اعضاى هفتگانه نيرومند شدن به وسيلهء سيرى است ، حكيمى گفت : هر مريدى كه خود را با سياست به صبر وادارد پس يك سال به نان خالى اكتفا كند و از نان خالى هم كاملا سير نشود ، خدا خرج زن داشتن را از او بردارد ( نيازى به زن نخواهد داشت ) .\r\n\r\n\r\n","description":"","footnote":"\r\n( 37 ) حديث را كلينى در كافى ، ج 2 ، ص 115 ، به شمارهء 14 ، روايت كرده است .\r\n","page_name":" 216 ","page_number":216},
  {"content":"\r\n\r\n\r\nفايدهء ششم ، دور ساختن خواب و ادامهء شب زنده‌دارى است\r\n( 1 ) زيرا كسى كه سير شود زياد آب بنوشد و هركه بسيار آب بنوشد بسيار بخوابد ، از اين رو يكى از پيران در سر سفره به يارانش مىگفت : گروه مريدان بسيار نخوريد كه زياد آب بنوشيد و خوابتان زياد شود و در نتيجه بسيار زيان ببينيد ، هفتاد صديق به اجماع معتقد بودند كه پرخوابى از بسيار نوشيدن است و بسيار خوابيدن موجب تباه شدن عمر ، و از دست دادن نماز شب ، و كودنى طبع ، و سنگدلى است ، و عمر گرانبهاترين گوهرهاست و سرمايهء بنده است كه با آن تجارت مىكند ، و خواب نوعى مرگ است و زيادى آن عمر را كوتاه مىكند ، و فضيلت نماز شب نيز پوشيده نيست و با خوابيدن از بين مىرود ، و هرگاه خواب بر انسان غالب شود شيرينى عبادت را در نمىيابد ، و شخص عزب اگر در حال سيرى بخوابد محتلم شود و احتلام نيز او را از نماز شب بازمىدارد و ناگزير است كه يا با آب سرد غسل كند و اذيّت شود يا به حمام برود و بسا كه در شب نتواند حمّام برود ، و نماز شب او فوت شود و به خرج حمّام محتاج مىشود و بسا كه در حمّام چشمش به عورتى بيفتد و در آن نيز خطرهايى است كه در كتاب طهارت نقل كرديم ، و تمام اين امور نتيجهء سيرى است ، ابو سليمان گفته است :\r\nمحتلم شدن نوعى عقوبت است ، و دليل آن گفتار اين است كه احتلام مانع عبادات زيادى مىشود ، زيرا غسل در هر حالى دشوار است ، بنابراين خواب سرچشمهء بلاهاست و سيرى خواب مىآورد و گرسنگى آن را قطع مىكند .\r\n\r\nفايدهء هفتم ، گرسنگى آن است كه مواظبت بر عبادت را آسان مىسازد\r\n( 2 ) زيرا خوردن مانع از عبادتهاى بسيار مىشود . انسان بايد زمانى را براى غذا خوردن و چه بسا زمانى را براى خريد و پخت غذا صرف كند ، آنگاه بايد زمانى را براى شستن دست و خلال كردن در نظر بگيرد و بسيار بايد دنبال آب برود ، چون بسيار آب مىنوشد پس اگر اين اوقاتى را كه براى خوردن مصرف مىكند در ذكر و مناجات و ديگر عبادتها صرف كند بسيار بهره ببرد . سرى گويد : على جرجانى را ديدم كه سويقى را مىمكيد ، به او گفتم : چه چيز تو را به اين كار\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nواداشت ؟ گفت : من محاسبه كردم كه در فاصلهء ميان جويدن و مكيدن هفتاد بار مىتوان ذكر گفت : از اين‌رو چهل سال است كه نان را نجويده‌ام « 38 » پس او را ببين كه چقدر به وقت خود توجّه داشت و عمرش را به جويدن ضايع نكرد ، و هر نفسى از عمر گوهر ارزنده‌اى است كه نتوان قيمتى برايش در نظر گرفت پس سزاوار است از آن گنجينهء كاملى فراهم شود كه در آخرت بماند و تمام نشود ، يعنى عمر در ياد خدا و بندگى او سپرى شود .\r\nديگر از كارهايى كه با پرخورى دشوار مىشود مداومت بر طهارت و در مسجد ماندن است چون در اين صورت نياز دارد براى آشاميدن آب و دفع آن ( از مسجد ) خارج شود و آن ضرر دارد .\r\nاز جمله فايده‌هاى گرسنگى روزه گرفتن است ، زيرا روزه گرفتن براى كسى ممكن است كه به گرسنگى عادت كرده باشد ؛ بنابراين در روزه و ادامهء اعتكاف ( در مسجد ) و ادامهء طهارت و پرداختن به عبادت به جاى سرگرم شدن به خوردن و لوازم آن سودهاى بسيارى است و تنها بىخبرانى كه ارزش دين را نشناخته‌اند ، آن را كوچك شمرده و به زندگى دنيا خشنود و به آن مطمئن شده‌اند :  يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ .  « 39 » ابو سليمان دارانى به شش آفت از آفتهاى سيرى اشاره كرده و گفته است : هركه سير شود شش آفت به او رسد : از دست دادن شيرينى عبادت ، دشوار شدن حفظ دانش ، محروميّت از مهربانى به مردم زيرا كسى كه سير باشد گمان مىكند كه تمام مردم سيرند ، و سنگين شدن در عبادت ، افزونى شهوت ، و ديگر اين كه مؤمنان گرسنه پيرامون\r\n\r\n\r\n","description":"","footnote":"\r\n( 38 ) خدا به فرياد برسد از اين عقيدهء نابخردانه و فكر و انديشهء پست ناقص و بافتهء رياكارانه و عبادت بىمغز و كهنه و زهد بىمحتوايى كه خود خلاف زهد است و اين نيست جز خود رأيى ، و دورى از پيامبر و خاندانش ( ص ) و از علوم و حكمتهاى آنان ، و گناه تمرّد از پيروى كردن آنان و گرفتن از آنها چگونه چنين نباشد در حالى كه هزاران روايت بر خلاف اين درك غلط و عرفان نكوهيده و مخالف عقل سالم رسيده است و خدا هيچ عضوى را بيهوده و باطل نيافريده است خداى ما را از اين بىحياييها در امان بدارد .\r\n( 39 ) روم / 7 : آنها تنها ظاهرى از زندگى دنيا را مىدانند ، و از آخرت ( و پايان كار ) بىخبرند .\r\n","page_name":" 218 ","page_number":218},
  {"content":"\r\n\r\nمسجدها مىگردند و سيران پيرامون مزبله‌ها .\r\n\r\nفايدهء هشتم ، كم‌خورى حفظ سلامتى بدن و دفع بيماريهاست ،\r\n( 1 ) زيرا علّت بيمارى پرخورى و به وجود آمدن زيادى اخلاط در معده و رگهاست . بيمارى مانع از عبارت مىشود و دل را پريشان مىكند و آدمى را از انديشيدن و ياد خدا باز مىدارد و زندگى را تيره مىسازد و انسان به خون گرفتن و حجامت و دارو و پزشك احتياج پيدا مىكند . تمام اين امور هزينه دارد و كسب اين هزينه‌ها مستلزم زحمت و گاه ارتكاب گناه و وارد شدن در شبهه‌ها خواهد بود ، پس در گرسنگى اثرى است كه تمام اين امور را دفع مىكند .\r\nحكايت شده كه هارون الرشيد چهار پزشك هندى ، رومى ، عراقى ، سوادى را گرد آورد و گفت : هر يك از شما بايد دارويى را كه عوارضى در پى ندارد توصيف كند ، هندى گفت : آن دارو كه به عقيدهء من عارضه‌اى به دنبال ندارد هليلهء سياه است ، رومى گفت : تخم شاهى است . عراقى گفت : آب داغ است ، سوادى كه داناترين آنها بود گفت : هليله معده را مىكند ( مسهل است ) و اين بيمارى است و تخم شاهى معده را لزج مىكند و اين بيمارى است و آب داغ معده را سست مىكند و اين نيز بيمارى است . گفتند : پس چه دارويى نزد توست ؟ گفت :\r\nدارويى كه به عقيدهء من دردى به همراه ندارد اين است كه تا ميل به غذا نباشد غذا نخورد ، و در حالى كه هنوز به غذا اشتها دارد از آن دست بكشد . همه گفتند : راست مىگويى .\r\nبراى يكى از پزشكان اهل كتاب گفتار پيامبر ( ص ) نقل شد كه فرمود : « يك سوّم ( معده ) براى غذا و يك سوّم نوشيدنى و يك سوّم براى نفس كشيدن است » ، او به شگفت آمد و گفت : دربارهء كم خورى سخنى محكمتر از اين سخن نشنيده‌ام و اين سخنى استوار است .\r\nپيامبر ( ص ) فرمود : « شكمبارگى ريشهء بيمارى و پرهيز عين دواست و به هر بدنى آنچه عادت كرده است برسانيد . » « 40 » گمانم تعجّب پزشك ياد شده را\r\n\r\n\r\n","description":"","footnote":"\r\n( 40 ) عراقى گويد : مأخذى براى آن نيافتم . مىگويم : صاحب مكارم الاخلاق در باب آداب مريض ، ص 419 ، از حديث موسى بن جعفر ( ع ) نقل كرده است .\r\n","page_name":" 219 ","page_number":219},
  {"content":"\r\n\r\nبرانگيخته است از اين حديث نه حديث بالا .\r\nابن سالم گويد : هر كه با آداب نان گندم خالص بخورد بيمار نشود جز بيمارى مرگ . به او گفته شد : منظور از آداب چيست ؟ گفت : پس از گرسنه شدن نان گندم بخورد و پيش از سير شدن دست بكشد .\r\nيكى از پزشكان دانشمند در نكوهش پرخورى گفت : همانا سودمندترين چيزى كه وارد معدهء انسان مىشود انار است ، و زيانبارترين چيزى كه وارد معده مىشود غذاى شور است و اگر غذاى شور كمتر بخورد برايش بهتر از بسيار خوردن انار است .\r\nو در حديث مشهور است : « روزه بگيريد تا سالم شويد » « 41 » بنابراين روزه گرفتن و گرسنگى و كم خورى بدن را از بيماريها و دل را از طغيان و سرمستى و ديگر امراض در امان مىدارد .\r\n\r\nفايدهء نهم ، سبك شدن هزينه است\r\n( 1 ) زيرا كسى كه به كم خورى عادت كند مال اندك او را بس است ، و آن كه به سيرى عادت كند شكمش طلبكار شود و هر روز دست بر شكم خود بگذارد و بگويد : امروز چه مىخورى ؟ پس مجبور خواهد شد كه به كارهايى وارد شود و از راه حرام مال به دست بياورد و به گناه افتد يا از حلال به دست آورد و دچار زحمت شود و خوار گردد ، و بسا كه چشم طمع به خلق بدوزد و آن كمال خوارى است ، در حالى كه مؤمن كم خرج است .\r\nيكى از حكيمان گويد : من حوائج خود را با صرفنظر كردن از آنها بر مىآورم اين كار برايم راحت‌تر است .\r\nديگرى گويد : هر گاه بخواهم از ديگرى براى شهوت يا فزون طلبى وام بگيرم از خودم وام مىگيرم به اين طريق كه شهوت يا فزون طلبى را ترك مىكنم و آن برايم بهترين وام است .\r\nابراهيم ادهم دربارهء قيمت برخى خوردنيها از يارانش مىپرسيد به وى پاسخ\r\n\r\n\r\n","description":"","footnote":"\r\n( 41 ) ابن سنّى و ابو نعيم در الطبّ از ابو هريره به سندى حسن به همان صورت كه در الجامع الصغير آمده روايت كرده است .\r\n","page_name":" 220 ","page_number":220},
  {"content":"\r\n\r\nمىداند گران است . وى مىگفت : با نخريدن آن را ارزان كنيد .\r\nسهل گويد : پرخور در سه خصلت نكوهيده است : اگر اهل عبادت است كسل مىشود ، اگر اهل كسب است از آفتها در امان نيست ، و اگر از كسانى است كه چيزى به او مىرسد مىگويد : خدا با من منصفانه عمل نكرده است . خلاصه سخن آن كه عامل هلاكت مردم حرص‌ورزى آنها به دنياست ، و علّت حرص ورزى آنها شكمبارگى و شهوت همخوابگى است ، و علّت شهوت‌رانى شكم‌پرستى است و كم‌خورى تمام اين درها را كه درهاى آتش است مىبندد ، و با بسته شدن آنها درهاى بهشت گشوده مىشود . چنان كه پيامبر ( ص ) فرمود : « با گرسنگى همواره در بهشت را بكوبيد . » « 42 » پس كسى كه به گردهء نانى در هر روزى قناعت كند ، در ديگر خواسته‌هايش قانع باشد ، و آزاد گردد و از مردم بىنياز و از زحمت آسوده شود و براى عبادت خدا و تجارت آخرت فراغت مىيابد و از مردانى خواهد شد كه هيچ تجارتى و خريد و فروشى آنها را از ياد خدا باز نمىدارد ، علّت اين كه كسب آنها را از ياد خدا باز نمىدارد آن است كه با قناعت بىنياز شده‌اند امّا انسان محتاج را ناگزير از ياد خدا باز مىدارد .\r\n\r\nفايدهء دهم ، اين است كه با گرسنگى مىتواند غذاهاى زيادى را به يتيمان و مسكينان صدقه دهد\r\n( 1 ) و روز قيامت در سايهء صدقهء خود قرار گيرد ، چنان كه در حديث « 43 » آمده است . پس آنچه را مىخورد گنج پنهان اوست و آنچه را صدقه مىدهد گنجينه‌اش لطف خداست ؛ بنابراين بنده را از مال خود بهره‌اى نيست جز آنچه صدقه كه برايش بماند ، يا بخورد و فانى شود يا بپوشد و كهنه شود ؛ پس صدقه دادن به غذاهاى اضافى بهتر از سيرى و پوده كردن است . پيامبر ( ص ) به مردى شكم گنده نگاه كرد ، با انگشت به شكم او اشاره كرد و فرمود : « اگر اين غذاهايى كه در اين جا ريخته‌اى در جاى ديگر بود ( انفاق مىكردى ) برايت بهتر\r\n\r\n\r\n","description":"","footnote":"\r\n( 42 ) اين حديث پيش از اين نقل شد .\r\n( 43 ) حاكم در مستدرك ، ج 1 ، ص 416 ، اين روايت را از حديث عقبة بن عامر نقل كرده است .\r\n","page_name":" 221 ","page_number":221},
  {"content":"\r\n\r\nبود . » « 44 » يعنى اگر آن را براى آخرتت جلوتر مىفرستادى و به ديگران مىبخشيدى بهتر بود .\r\nاز حسن روايت شده كه گفت : به خدا ما مردانى را درك كرديم كه يكى از آنها در هنگام شام به قدر كافى غذا داشت و اگر مىخواست مىتوانست تمامش را بخورد ولى مىگفت : به خدا اين غذا را به شكم خود اختصاص نمىدهم مگر اين كه قسمتى از آن را در راه خدا ببخشم .\r\nاين ده فايده از فوايد گرسنگى بود كه هر فايده‌اى خود فوايد بىشمارى دارد و تعداد آن فوايد پايان‌پذير نيست . بنابراين گرسنگى گنجينهء بزرگى براى فايده‌هاى آخرت است ؛ از اين رو يكى از پيشينيان گويد : گرسنگى كليد آخرت و باب زهد است و سيرى كليد دنيا و باب رغبت است تمام اين مطالب در اخبارى كه روايت كرديم بصراحت آمده است ، و با آگاهى بر جزئيّات اين فوايد معناى اين روايات با بينش و آگاهى درك مىشود و هر گاه جزئيّات اين فوايد را ندانستى و در عين حال فضيلت گرسنگى را تصديق كردى در ايمان خود رتبهء مقلّدان را خواهى داشت .\r\n\r\nراه رياضت در سركوب شكمبارگى\r\n( 1 ) بايد بدانى كه مريد در آنچه مىخورد و مربوط به شكم اوست به چهار چيز موظّف است : يكى از اين كه جز حلال نخورد ، زيرا عبادتى كه با خوردن غذاى حرام انجام شود ، مانند ساختمانى است كه بر روى امواج دريا ساخته شود . در كتاب حلال و حرام درجات ورع كه رعايتش واجب است ذكر شد ؛ و سه وظيفه مخصوص به غذا خوردن باقى مىماند كه اندازه غذا از نظر كمى و زيادى و اندازه آن از نظر زمان در دير و زود خوردن و تعيين جنس خوردنى ، در خوردن آنچه انسان اشتها دارد و ترك آنهاست .\r\n\r\nامّا وظيفهء اوّل در كاستن غذا اين است كه بتدريج انجام شود\r\n( 2 ) پس كسى كه\r\n\r\n\r\n","description":"","footnote":"\r\n( 44 ) طيالسى در مسند خود ، ص 171 ، به شمارهء 1235 از حديث جعده جشمى روايت كرده است .\r\n","page_name":" 222 ","page_number":222},
  {"content":"\r\n\r\nبه پرخورى عادت كرده و يك باره كم غذا مىخورد مزاجش آن را تحمّل نمىكند و ضعيف مىشود و بسيار به زحمت مىافتد ؛ پس سزاوار است كه اندك اندك و به تدريج به آن برسد يعنى از غذايى كه به آن عادت كرده كم كم بكاهد ، مثلا اگر دو گردهء نان در روز مىخورده و قصد دارد به يك گرده تقليل دهد بايد هر روز يك گرده نان را به هفت قسمت كند و يك چهارم از يك قسمت را كم كند كه 28 / 1 گرده نان يا حدود 30 / 1 گرده نان در روز مىشود . در نتيجه در مدّت يك ماه يك گرده نان از خوراك از روزانه‌اش بكاهد و اين كار برايش زيانبار نخواهد بود و در او اثرى نمىكند و اگر بخواهد مىتواند همين كار را با وزن كردن نان يا به طور تخمين انجام دهد . پس در هر روزى مقدار يك لقمه از غذاى روز گذشته‌اش بكاهد ، آنگاه اين عمل چهار درجه مىشود كه آخرين درجه‌اش اين است كه نفس خود را به اندازه‌اى از غذا عادت دهد كه بدن به كمتر از آن پايدار نمىماند و آن عادت صدّيقان است كه سهل شوشترى آن را برگزيده و گفته است : مردم خدا را با سه چيز بپرستند : به زنده بودن و عقل و نيرو ( ى بدن ) . پس اگر بنده بر دو چيز كه حيات و عقل است بترسد در صورتى كه روزه است افطار كند و اگر فقير است با زحمت غذا به دست بياورد و اگر بر آن دو امر نمىترسد بلكه بر توان خود ترسان است سزاوار است كه اهميّت ندهد اگر چه ضعيف شود تا آن درجه نماز را نشسته بخواند كه نشسته نماز خواندن بر اثر ضعف ناشى از گرسنگى بهتر از نماز ايستادهء اوست با پرخورى .\r\nمىگويم : اين عقيده درست نيست زيرا خلاف آن چيزى است كه از روايات اهل بيت ( ع ) آشكار مىشود ، بنابراين حق اين است كه رهرو راه خدا تا آنجا كه ممكن است قوّت و نيروى خود را همانند حيات و عقلش حفظ كند . خداى متعال فرمود :  كُلُوا مِنَ الطَّيِّباتِ وَ اعْمَلُوا صالِحاً .  « 45 » و فرمود :\r\n\r\n\r\n","description":"","footnote":"\r\n( 45 ) مؤمنون / 52 : تمام آيه اين است ، يا ايّها الرّسل كلوا من الطيّبات و اعملوا صالحا انّى بما تعملون عليم . . . اى پيامبران از غذاهاى پاكيزه بخوريد و عمل صالح انجام دهيد كه من به آنچه انجام مىدهيد آگاهم .\r\n","page_name":" 223 ","page_number":223},
  {"content":"\r\n\r\n قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ .  « 46 » و تمام سخن در اين مورد خواهد آمد .\r\nغزالى گويد : درجهء دوّم اين است كه نفس خود را با رياضت در هر شبانه روزى به 2 / 1 مدّ ( حدود 5 سير ) كه يك گرده و خورده‌اى نان است برگرداند كه چهار گردهء آن يك من مىشود و اين مقدار 3 / 1 غذاى شكم است دربارهء بيشتر مردم ، چنان كه پيامبر خدا ( ص ) بيان كرده است و آن بيشتر از لقيمات « 47 » است ، زيرا اين صيغه براى قلت است و بر كمتر از عدد ده دلالت دارد .\r\nدرجه سوّم اين است كه نفس خود را به اندازهء مدّ ( 10 سير ) برگرداند و آن دو گرده و نصف ( دو و نيم گردهء نان ) است و اين مقدار غذا دربارهء مدّ ( 10 سير ) برگرداند و آن دو گرده و نصف ( دو و نيم گردهء نان ) است و اين مقدار غذا بيشتر مردم بيش از 3 / 1 غذاى شكم است و نزديك به 2 / 3 غذاى شكم است و 3 / 1 براى آب باقى مىماند و ديگر جايى براى ذكر و ياد خدا نمىماند و در بعضى از روايات عبارت ثلث للذّكر ( 3 / 1 براى ذكر خدا ) به جاى ثلث للنفس ( 3 / 1 براى نفس كشيدن ) آمده است .\r\nدرجهء چهارم اين است كه بيش از اندازهء يك مدّ تا به يك من باشد ولى بيش از يك من اسراف و مخالف فرموده خداى متعال است :  وَ لا تُسْرِفُوا . *  « 48 » يعنى دربارهء بيشتر مردم زيرا مقدار نياز به غذا نسبت به شخص و سنّ و شغل مختلف مىشود و در اين جا راه پنجمى است كه اندازه‌اى برايش معيّن نشده است ولى اين راه اشتباه است و آن اين اگر حقيقة گرسنه است هر چه خواهد بخورد و هنوز اشتهاى حقيقى دارد دست بكشد ، ولى غالبا چنين است كه آن كس كه نتواند\r\n\r\n\r\n","description":"","footnote":"\r\n( 46 ) اعراف / 31 : بگو چه كسى زينتهاى الهى را براى بندگان خود آفريده و روزيهاى پاكيزه را حرام كرده است ؟ بگو اينها در زندگى دنيا براى كسانى كه ايمان آورده‌اند ( اگر چه ديگران نيز با آنها مشاركت دارند ولى ) در قيامت خالص ( براى مؤمنان ) خواهد بود .\r\n( 47 ) پيش از اين گفتار پيامبر ( ص ) گذشت « حسب بن آدم لقيمات يقمن صلبه و ان كان لابد فاعلا فثلث لطعامه و ثلث لشرابه و ثلث لنفسه ،\r\n( 48 ) اعراف / 30 : و اسراف نكنيد .\r\n","page_name":" 224 ","page_number":224},
  {"content":"\r\n\r\nجلوى نفس خود را از يك گرده يا دو گرده نان بگيرد ، حدود گرسنگى واقعى برايش آشكار نمىباشد و احتمال مىرود كه اشتهاى او كاذب و دروغين باشد .\r\nبراى گرسنگى واقعى نشانه‌هايى ذكر شده يكى آن است كه انسان خورشت نخواهد بلكه با اشتها تنها نان بخورد هر نانى كه باشد و هر گاه نان مخصوصى يا خورشتى بخواهد گرسنه نيست ، و گويند : يكى از نشانه‌هاى گرسنگى واقعى آن است كه اگر آب دهن بيندازد مگس بر روى آن ننشيند ، يعنى در آب دهانش چربى نماند و آن دليل خالى بودن معده است ، امّا شناخت اين حالت دشوار است . پس حقّ آن است كه مريد براى خود مقدار غذايى در نظر بگيرد كه او را براى عبادتى كه در صدد انجام آن است ضعيف نسازد و چون به آن مقدار رسيد دست بكشد اگر چه اشتها داشته باشد .\r\nخلاصه اندازه‌گيرى غذا ممكن نيست چون در حالات و اشخاص مختلف فرق مىكند آرى گاه خوراك گروهى از صحابه در هر جمعه‌اى يك صاع گندم بود و هر گاه خرما مىخوردند خوراكشان يك صاع و نيم خرما مىشد و يك صاع گندم چهار مد ( 10 سير ) بود . بنابراين خوراكشان در هر روزى نزديك به نصف مدّ مىشد و اين همان است كه گفتيم به اندازهء 3 / 1 شكم است و در خوردن خرما نياز به بيش از يك صاع بود چون هستهء خرما از آن كم مىشود .\r\nابوذر ( رض ) مىگفت : خوراك من در زمان پيامبر ( ص ) در هر هفته يك صاع جو بود . به خدا سوگند بر آن نمىافزايم تا پيامبر را ملاقات كنم ، زيرا شنيدم كه مىفرمود : « نزديكترينتان در نشستن با من در قيامت و محبوبترين شما در نزد من كسى است كه به همان حال باشد كه در زمان من هست . » « 49 » و به عنوان زشت شمردن بر بعضى صحابه مىفرمود شما دگرگون شديد ، جو براى شما غربال مىشود و قبلا غربال نمىشد ؛ گرده‌هاى نان بزرگ و نازك مىپزيد و ميان دو خورشت جمع مىكنيد ، و غذاهاى رنگارنگ براى شما مىآورند يكى از شما\r\n\r\n\r\n","description":"","footnote":"\r\n( 49 ) اين حديث را احمد در كتاب زهد روايت كرده و از طريق او ابو نعيم در الحليه بدون « واحبكم الى » روايت كرده است روايت فوق منقطع است چنان كه در المغنى آمده است .\r\n","page_name":" 225 ","page_number":225},
  {"content":"\r\n\r\nصبح يك جامه مىپوشد و شبانگاه با جامه‌اى ديگر ولى در زمان پيامبر ( ص ) چنين نبوديد ، غذاى اصحاب صفه در هر روزى « 50 » يك مد خرما بود كه ميان دو نفر تقسيم مىشد . و مدّ يك رطل و 1 / 3 رطل است با حذف هستهء آن .\r\nيكى از پيشينيان گويد : مؤمن مانند گنجشك است . مشتى خرماى نامرغوب و يك مشت سويق و يك جرعه آب او را بس است ، و منافق مانند جانور درنده است كه مىبلعد و مىبلعد ، و به فكر گرسنگى همسايه‌اش نيست و غذاى زايدش را به برادرش نمىبخشد ، اين غذاهاى اضافى را پيشاپيش ( براى آخرتتان ) بفرستيد .\r\nسهل گويد : اگر دنيا خون ذبيحه باشد تغذيهء مؤمن از آن حلال است ، زيرا خوردن مؤمن در هنگام ضرورت فقط به اندازه بر پا ايستادن اوست .\r\n\r\nوظيفهء دوّم دربارهء زمان خوردن و ميزان به تأخير انداختن آن است\r\n( 1 ) و در آن نيز درجاتى است .\r\nبالاترين درجه آن است كه سه روز و بيشتر گرسنه باشد . و در مريدها درجهء رياضت ، تمرين به گرسنگى است نه به مقدار ( غذا ) تا آنجا كه بعضى از مريدها به سى يا چهل روز رسيده‌اند و گروهى از علما كه تعدادشان هم بسيار است به آنجا رسيده‌اند كه از گرسنگى براى راه آخرت كمك گرفته‌اند يكى از علما گويد كسى كه چهل روز گرسنگى بكشد قدرتى از ملكوت برايش ظاهر شود ، يعنى بعضى از اسرار الهى بر او كشف گردد . يكى از اين طايفه ( صوفيه ) از راهبى آگاه شد . پس در حال او سخن گفت و به مسلمان شدن او و ترك غرورش طمع كرد ، پس راهب در اين مورد با او به مكالمه پرداخت تا به او گفت : مسيح ( ع ) چهل روز گرسنه مىماند و اين معجزه‌اى است كه فقط از\r\n\r\n\r\n","description":"","footnote":"\r\n( 50 ) حديث را حاكم در مستدرك ، ج 3 ، ص 15 ، از حديث طلحه بصرى روايت كرده است ؛ اصحاب صفّه به فقرايى مىگفتند كه در مسجد النّبى سكنا گزيده و به عبادت خدا اشتغال داشتند و اينان فقراى امّت‌اند و يا افرادى بودند كه در جنگهاى اسلامى عضوى از اعضاى خود را از دست داده بودند و مهاجرانى كه از كار افتاده بودند . فرهنگ معارف اسلامى ، ج 1 ، ص 211 . - م .\r\n","page_name":" 226 ","page_number":226},
  {"content":"\r\n\r\nپيغمبر راستين سر مىزند . صوفى به او گفت : اگر من پنجاه روز گرسنه ماندم دينت را رها مىكنى ؟ و وارد دين اسلام مىشوى ؟ و اعلام مىكنى كه پيامبر اسلام بر حق و تو بر باطلى ؟ گفت : آرى . پس نشست و از جابر نخاست مگر اين كه وى او را مىديد تا پنجاه روز گرسنه بودن گذشت گفت : اى راهب بر آن نيز بيفزايم . پس گرسنه ماند تا شصت روز كامل شد . راهب از كار او در شگفت ماند و گفت : « گمان نمىكردم كسى از مسيح بگذرد » ، و اين امر موجب مسلمان شدن او گرديد . اين درجه‌اى بزرگ است كه كمتر كسى به آن مىرسد ، مگر صاحب مكاشفه‌اى كه تحمّل اين گرسنگى داشته باشد و به ادامهء راهى را كه پيموده همچنان سرگرم شود و لذّت نفس خود را از آن كامل و گرسنگى و نياز خود را فراموش كند . « 51 » درجهء دوّم اين است كه دو تا سه روز گرسنه بماند و اين ( تعداد گرسنگى ) طبيعى است و با كوشش مىتوان به آن رسيد .\r\nدرجهء سوّم كه كمترين زمان گرسنگى است اين است كه در شب و روز به يك وعده غذا اكتفا كند و آنچه از اين مقدار تجاوز كند زياده روى و مداومت بر سيرى است و اين كار اشخاص عيّاش و مرفّه است و از سنّت پيامبر ( ص ) بدور مىباشد .\r\nابو سعيد خدرى روايت كرده : « پيامبر ( ص ) هر گاه صبحانه مىخورد شام نمىخورد و باالعكس » « 52 » و پيشينيان در هر شبانه روز يك بار غذا مىخوردند .\r\nپيامبر ( ص ) به عايشه فرمود : « از اسراف بپرهيز زيرا دوبار غذا خوردن در\r\n\r\n\r\n","description":"","footnote":"\r\n( 51 ) اگر اين مطلب درست باشد و اين درجه از بلندترين درجات به حساب آيد پس پيامبر بزرگ ما ( ص ) به اين درجه نرسيده است زيرا در سيره و سنّت خوردن و آشاميدن او چنين عملى نقل نشده ، و پيامبر ( ص ) امت خود را از صوم وصال چنان كه به زودى خواهد آمد ، نهى فرموده است ، آرى روزه وصال او اين بود كه روزهء دو روز را به هم متصل مىساخت و اين از ويژگيهاى آن حضرت بود و جز اين گونه روزه از او نقل نشده است . حق اين است كه چنين خرافه‌هايى از دروغها و بافته‌هاى رياكارانهء صوفيان است و گرنه قرآن با صداى بلند فرياد مىزند : يا ايها الرسل كلوا من الطيّبات و اعملوا صالحا .\r\n( 52 ) حديث را ابو نعيم از الحليه به سندى صحيح روايت كرده همانطور كه در الجامع الصغير باب الشمايل آمده است .\r\n","page_name":" 227 ","page_number":227},
  {"content":"\r\n\r\nروز جزو اسراف است . » « 53 » بنابراين در روزى دو بار غذا خوردن اسراف و هر دو روز يك وعده غذا خوردن سخت‌گيرى در خرج و يك بار غذا خوردن در شبانه روز حد وسط ميان آن دو مىباشد و در قرآن « 54 » ستوده شده است و كسى كه در هر روز يك بار غذا مىخورد مستحبّ است كه در سحر پيش از طلوع صبح بخورد ، يعنى پس از نماز شب و پيش از صبح براى اين شخص گرسنگى روز براى روزه و گرسنگى شب براى برخاستن و خالى شدن قلب به سبب تهى بودن معده و ظرافت فكر و گرد آمدن همّت و آرامش نفس تا زمان مشخّص ( غذا خوردن ) حاصل است .\r\nدر حديث عايشه است : « پيامبر ( ص ) ( گرسنگى خود را ) به سحر متصّل مىساخت » . « 55 » مىگويم : اين كار صحيح است مشروط بر آن كه آن گرسنگى را روزهء پيوسته قرار ندهد بلكه پس از مغرب افطار كند ، زيرا روزه پيوسته از ويژگيهاى پيامبر ( ص ) بود و بر امّتش حرام است ؛ چنان كه از اهل بيت ( ع ) روايت شده است . « 56 » ابو حامد مىگويد : اگر دل روزه‌دار پس از مغرب به غذا توجّه كند و اين توجّه مانع حضور قلب در هنگام نماز شب شود ، شايسته‌تر آن است كه غذايش را نصف كند به عنوان مثال اگر دو گردهء نان است يك گرده را موقع افطار بخورد و يك گرده را در موقع سحر تا نفسش آرام شود و در وقت نافلهء شب بدنش سبك\r\n\r\n\r\n","description":"","footnote":"\r\n( 53 ) حديث را بيهقى در الشعب روايت كرده چنان كه در الدّر المنثور ، ج 3 ، ص 80 روايت كرده است .\r\n( 54 ) در اين آيه : « و الذين اذا انفقو لم يسرفوا و لم تقيروا و كان بين ذلك قواما » .\r\n( 55 ) عراقى گويد : من جايى نيافتم كه پيامبر چنان عمل كرده باشد فقط فرموده است « فايكم ارادان يواصل فليواصل حتى السّحر ، هر كدامتان بخواهيد روزه‌تان را پيوسته ادامه دهيد پس تا سحر ادامه دهد » . حديث را بخارى ( در صحيح ) ج 3 ، ص 47 ، از حديث ابو سعيد روايت كرده امّا پيامبر ( ص ) روزه‌اش را متّصل مىكرد و از ويژگيهاى آن حضرت بود . مسلم نيز اين حديث را ( در صحيح ) ، ج 3 ، ص 133 روايت كرده است .\r\n( 56 ) به من لا يحضره الفقيه ، ص 197 ، باب نوادر از كتاب صوم و كتاب وسايل ، ج 2 ، باب صوم وصال و صحيح بخارى ج 3 ، ص 46 ، رجوع كنيد .\r\n","page_name":" 228 ","page_number":228},
  {"content":"\r\n\r\nباشد و در روز نيز به سبب سحرى خوردنش سخت گرسنه نشود . پس ، گردهء نان اول به خواندن نافلهء شب كمك مىكند و گردهء دوم به روزه گرفتن ؛ و كسى كه يك روز روزه مىگيرد و يك روز افطار مىكند مانعى ندارد كه در روز افطارش پيش از ظهر و در روز روزه‌داريش در وقت سحر غذا بخورد . اين بود راههاى تنظيم زمان غذا خوردن و دير و زود ( زمانى ) آن .\r\nمىگويم : در كافى به اسنادش از ابن اخى شهاب بن عبد ربّه روايت شده كه گفت : « به محضر امام صادق ( ع ) از دردها و پوده‌اى كه مبتلا بودم شكايت كردم . حضرت به من فرمود : صبحانه و شام بخور و در فاصلهء آن دو چيزى نخور كه موجب تباهى بدن است . مگر نشنيده‌اى كه خداى متعال مىفرمايد :  لَهُمْ رِزْقُهُمْ فِيها بُكْرَةً وَ عَشِيًّا  . « 57 » از امام صادق ( ع ) روايت شده كه گفت : « امير مؤمنان ( ع ) فرمود : شام پيامبران ثلث اول شب است . پس آن را ترك نكنيد ، زيرا شام نخوردن موجب تباهى بدن است » « 58 » .\r\nو نيز از آن حضرت است كه فرمود : « شام نخوردن موجب ضعف و پيرى انسان مىشود « 59 » و براى شخص مسّن لازم است كه با شكم پر بخوابد . » « 60 » از حضرت رضا ( ع ) روايت شده است : « در بدن رگى است كه به آن عشا گويند و هر گاه شخص شام نخورد آن رگ تا صبح صدايش مىزند و مىگويد : خدا تو را گرسنگى دهد چنان كه مرا گرسنه گذاشتى ، و خدا تو را تشنگى دهد چنان كه مرا تشنه گذاشتى . پس هيچ يك از شما شام را ترك نكنيد اگر چه يك لقمه نان يا شربت آبى باشد . » « 61 » از پيامبر ( ص ) روايت شده كه فرمود : « يارانم را چه شده كه گوشت\r\n\r\n\r\n","description":"","footnote":"\r\n( 57 ) كافى ، ج 6 ، ص 288 ؛ مريم / 62 : . . . و هر صبح و شام روزى آنها در بهشت مقرّر است .\r\n( 58 ) كافى ، ج 6 ، ص 288 .\r\n( 59 ) حديث را جزرى در النّهايه و زمخشرى در الفائق نقل كرده است .\r\n( 60 ) كافى ، ج 6 ، ص 288 .\r\n( 61 ) همان مأخذ ، ج 6 ، ص 289 .\r\n","page_name":" 229 ","page_number":229},
  {"content":"\r\n\r\nنمىخورند ، بوى خوش نمىبويند ، و با زنان آميزش نمىكنند ؟ امّا من گوشت مىخورم ، بوى خوش مىبويم و با زنان همبستر مىشوم ، و هر كه از سنّت من روى بگرداند از من نيست ( پيرو من نيست ) . » « 62 » پيامبر ( ص ) فرمود : « بر هر كه چهل روز بگذرد و گوشت نخورد وام بگيرد و گوشت بخورد . » « 63 » ابو حامد در اين باب ( از نظر لباس و غيره ) در گذشته و آينده بسيار سخت‌گيرى كرده است و در تك تك گفتارش بر او ايراد نگرفتيم ، بلكه به آنچه نقل شد اكتفا كرديم ، و بعضى حكايتها را كه از صوفيه نقل كرده و موجب كراهت طبعهاى سليم است حذف كرديم ؛ مانند اين داستان كه دربارهء سهل بن عبد الله نقل كرده كه سه سال انجير كوبيده مىخورد آنگاه در سه سال با سه درهم تغذيه كرد و ديگر داستانها .\r\n\r\nغزالى گويد : وظيفهء سوّم انتخاب نوع غذا و ترك خورشت است\r\n( 1 ) و برترين غذا مغز گندم است و اگر آن را غربال كند كمال رفاهيّت است ، و حدّ وسط آن جو غربال شده و كمترين آن جو غربال نشده است . برترين خورشتها گوشت و شيرينى است و كمترين آن نمك و سركه است و حدّ وسط آن چيزهايى است كه به روغن بدون گوشت آراسته شود . عادت رهروان راه آخرت همواره خوددارى از خورشت است ، بلكه خوددارى از خواسته‌هاست ، زيرا انسان مايل به خوردن هر غذاى لذيذى است و آن موجب غرور در نفس او و سختى در قلب او مىشود و دلش به لذّتهاى دنيا خو مىگيرد و از مرگ و ديدار خدا بدش مىآيد و دنيا براى او بهشت و مرگ برايش زندان مىشود ؛ و هر گاه نفس خود را از خواسته‌هايش باز دارد و بر او تنگ بگيرد و لذّتهايش را بر او حرام سازد دنيا برايش تنگ و زندان مىشود و نفس او مايل به رهايى از دنيا مىشود و رهايى او در مردن است . يحيى بن معاذ به همين نكته اشاره كرده آن جا كه مىگويد :\r\n\r\n\r\n","description":"","footnote":"\r\n( 62 ) همان مأخذ ، ج 5 ، ص 496 و مسلم در صحيح خود ، ج 4 ، ص 129 روايت كرده است .\r\n( 63 ) كافى ، ج 6 ، ص 309 .\r\n","page_name":" 230 ","page_number":230},
  {"content":"\r\n\r\nاى گروه صدّيقان خودتان را براى مهمانى بهشت گرسنگى دهيد ، زيرا ميل به غذا به اندازه گرسنه نگاه داشتن نفس است . تمام آنچه ياد كرديم از آفتهاى سيرى است ، زيرا اين آفتها با خوردن غذاهاى گوارا به جريان مىافتد و ما با تكرار آنها سخن را طولانى نمىكنيم . از اين رو ترك خواسته‌هاى مباح پاداش فراوان دارد و خوردن غذاى لذيذ خطر بسيار تا آنجا كه پيامبر ( ص ) فرمود : « بدترين امتم كسانىاند كه مغز گندم مىخورند . » « 64 » در حالى كه مغز گندم حرام نيست بلكه مباح است ، به اين معنى كه هر كس آن را يك بار يا دو بار بخورد معصيت نكرده است ، و هر كس بر خوردنش مداومت ورزد نيز گناه نكرده است ، ولى نفس خود را به رفاه تربيت مىكند و به دنيا و لذّتهايش انس مىگيرد و در صدد به دست آوردن آن بر مىآيد در نتيجه اين كارها ، او را به گناهان مىكشاند .\r\nپس آنها بدترين امّتند زيرا مغز گندم آنها را به انجام كارهايى مىكشاند كه تمام آنها گناه است .\r\nپيامبر ( ص ) فرمود : « بدترين امّتم آنهايى هستند كه با غذاهاى خوب تغذيه كنند و از آنها گوشت بر بدنشان برويد و تنها همّشان خوردن غذاهاى گوناگون و لباسهاى رنگارنگ است و در سخن گفتن بىپروايند . » « 65 » خداى متعال به موسى ( ع ) وحى كرد : « به ياد آر كه در گور مسكن مىگزينى چه آن تو را از بسيارى خواسته‌ها باز مىدارد . » پيشينيان از خوردن غذاهاى لذيذ و عادت دادن نفس بر آن سخت مىترسيدند و معتقد بودند كه آن نشان شقاوت است و منع آن را از سوى خدا براى خود كمال سعادت مىدانستند ، تا آنجا كه روايت شده وهب بن منبّه گفت : دو فرشته در آسمان\r\n\r\n\r\n","description":"","footnote":"\r\n( 64 ) مأخذى براى اين حديث نيافتم .\r\n( 65 ) اين حديث را ابن ابى الدنيا در نكوهش غيبت اين چنين ذكر كرده است « شرار امتى الذى غذوا باالنعيم الذين ياكلون من الطعام الوانا و يلبسون الوان الثياب و يتشدقون فى الكلام » و بيهقى در الشّعب به سندى ضعيف از فاطمه ( ع ) روايت كرده است . و حاكم در مستدرك از عبد الله بن جعفر به سندى صحيح نظير آن را روايت كرده است ، به الجامع الصغير باب شين رجوع كنيد .\r\n","page_name":" 231 ","page_number":231},
  {"content":"\r\n\r\nچهارم با هم ملاقات كردند و يكى به ديگرى گفت : از كجا مىآيى ؟ گفت :\r\nمأمور شدم يك ماهى را كه فلان يهودى ( لع ) خواسته بود از دريا برانم و ديگرى گفت : مأمور شدم روغن زيتونى را كه فلان عابد خواسته بود بريزم . و اين هشدارى است بر اين كه فراهم آمدن اسباب شهوت از نشانه‌هاى خير نيست .\r\nاز پيامبر ( ص ) روايت شده است : « بسا كسى كه چيزى بخواهد و ردّ شود و آن را بر نفس خويش برگزيند . خدا او را بيامرزد . » « 66 » و نيز از آن حضرت روايت شده است : « هر گاه سگ گرسنگى را با گردهء نانى و كوزه آبى دفع كنى پس دنيا و اهل دنيا نابود باد . » « 67 » حضرت با اين سخن اشاره فرموده كه درد گرسنگى و ضرر آن را بايد دفع كرد نه اين كه از لذّتهاى دنيا برخوردار شد ، پيشينيان از خوردن مشتهيات و سير شدن از غذاها خوددارى مىكردند و خوددارى آنها به سبب فوايدى بود كه ذكر كرديم ، و در بعضى اوقات غذاى حلالى نداشتند ، لذا به مقدار ضرورت اجازهء استفاده داشتند ؛ و خواسته‌ها از موارد ضرورت نيست ، تا آنجا كه بعضى از همان علماى سابق گفته‌اند : نمك خواهش است زيرا بر نان افزوده مىشود و غير از نان هر چه هست شهوت و خواسته است و اين آخرين درجهء رعايت در خواسته‌هاى نفس است و هر كه بر آن قادر نيست سزاوار است از نفس خويش غافل نشود و در شهوتها نيفتد و در مسرف بودن شخص همين بس كه هر چه خواهد بخورد و هر كارى كه مايل است انجام دهد ، و شايسته است كه بر خوردن گوشت مواظبت نكند .\r\nعلى ( ع ) فرمود : « هر كه چهل روز گوشت نخورد اخلاقش بد شود و هر كه چهل روز به خوردن آن مداومت كند دلش سخت شود . » « 68 »\r\n\r\n\r\n","description":"","footnote":"\r\n( 66 ) اين حديث را ابن حبان در كتاب الثواب روايت كرده است . و مقدسى در تذكرة الموضوعات ص 50 ، گفته است ، در سند اين حديث عمر و بن خالد واسطى كذّاب ، وجود دارد .\r\n( 67 ) اين حديث را ديلمى در مسد الفردوس از حديث ابو هريره به اسنادى ضعيف روايت كرده است ( المغنى ) .\r\n( 68 ) اول اين حديث در كافى ، ج 6 ، ص 309 ، و در محاسن ، ص 466 ، از حضرت صادق و امام رضا ( ع ) روايت شده است ولى در كتب احاديث بر ذيل حديث دست نيافتم .\r\n","page_name":" 232 ","page_number":232},
  {"content":"\r\n\r\nو گويند : تداوم بر گوشت خوارى در آدمى عادتى مانند عادت « 69 » به مىگسارى پديد مىآورد ، و هر زمان گرسنه شود و شوق جماع در نفسش پديد آيد شايسته نيست غذا بخورد و مجامعت كند و دو خواسته نفسش را برآورده سازد كه نفس بر او غالب آيد ، و بسا كه نفس غذا بخواهد تا نشاط و شوق جماع بيايد . مستحبّ است كه در حال سيرى نخوابد كه ميان دو غفلت جمع كند و به سستى عادت نمايد و بر اثر آن دچار قساوت قلب شود . ليكن نماز بگزارد يا بنشيند و خدا را ياد كند به سپاس نزديكتر است .\r\nدر حديث است : « غذايتان را با نماز و ياد خدا آب كنيد و پس از غذا نخوابيد كه دلهايتان سخت شود . » « 70 » و هر زمان كه ميل به ميوه‌هاى خوب دارد لازم است كه نان نخورد و به جاى آن ميوه بخورد به عنوان غذا نه به قصد لذّت بردن از ميوه و براى اين كه در نفس ، جمع ميان عادت و ميل پيدا نشود ؛ و هر زمان غذاى نرم و خشنى يافت بايد غذاى نرم را اوّل بخورد ، زيرا پس از آن به غذاى خشن ميل نكند ولى اگر اوّل غذاى خشن را بخورد غذاى نرم را نيز به خاطر نرمىاش بخورد . يكى از بزرگان به يارانش مىگفت : آنچه مىخواهيد نخوريد و اگر خورديد به دنبالش نرويد و اگر در پى آن رفتيد آن را دوست نداريد . و در پى بعضى از انواع نانها رفتن شهوت و ميل است .\r\nخلاصه هيچ راهى نيست كه نفس را در خواسته‌هاى مباحش آزاد بگذاريم و نبايد در هر حال از آن پيروى كنيم و به همان ميزان كه بنده شهوتش را ارضا مىكند بيم آن مىرود كه در روز قيامت به او بگويند :  أَذْهَبْتُمْ طَيِّباتِكُمْ فِي حَياتِكُمُ الدُّنْيا وَ اسْتَمْتَعْتُمْ بِها  . « 71 » و انسان به اندازه‌اى كه با نفسش جهاد مىكند و از اميالش مىگذرد در آخرت از خواسته‌هايش بهره مىبرد .\r\n\r\n\r\n","description":"","footnote":"\r\n( 69 ) در النّهايه : در حديث عمر آمده است « ان للحم ضراوة لضراوة الخمر اى ان له عادة ينزع اليها كعادة الخمر ، براى گوشت عادتى همانند عادت شراب است كه آدمى را طرف آن مىكشاند » .\r\n( 70 ) حديث را ابن سنّى در اليوم و الليلة ، ص 131 روايت كرده است .\r\n( 71 ) احقاف / 20 : از طيّبات و لذائذ زندگى دنياى خود استفاده كرديد و از آن بهره گرفتيد .\r\n","page_name":" 233 ","page_number":233},
  {"content":"\r\n\r\nخداى متعال فرمود :  كُلُوا وَ اشْرَبُوا هَنِيئاً بِما أَسْلَفْتُمْ فِي الْأَيَّامِ الْخالِيَةِ  . « 72 » و آنها ترك شهوتها را پيش فرستادند نه خوردن مشتهيات را و لذا گفته شد :\r\n« ترك خواسته‌اى از خواسته‌هاى نفس براى دل سودمندتر از روزه و عبادت يك سال است » .\r\n\r\nشرح گوناگونى حكم گرسنگى و فضيلت آن به گوناگونى حالات مردم\r\n( 1 ) بايد دانست كه هدف نهايى در تمام حالات و اخلاق رعايت حدّ وسط است ، زيرا بهترين كارها رعايت ميانگين آنهاست ، و هر دو طرف ميانگين در كارها نكوهيده است . آنچه ما در فضيلت گرسنگى نقل كرديم بسا كه مطلوب بودن افراط از آن استنباط شود و بعيد است كه چنين باشد ، ولى از اسرار حكمت دين يكى آن است كه در هر چيزى كه طبيعت انسان حدّ نهايى آن را بخواهد و در آن فسادى باشد ، دين در منع آن مبالغه مىكند به گونه‌اى كه شخص نادان چنين برداشت مىكند كه با هر چه طبيعت مىخواهد بايد تا آخرين حدّ ممكن مخالفت كرد ، ولى دانشمند در مىيابد كه هدف رعايت حدّ ميانگين است ، زيرا طبيعت آدمى هر گاه كمال سيرى را بخواهد لازم است كه دين كمال گرسنگى را بخواهد تا طبيعت محرّك انسان و شريعت مانع وى شود و در اثر مقاومت آن دو تعادل برقرار شود ، زيرا بعيد به نظر مىرسد كه كسى بتواند طبيعت انسانى را بكلّى سركوب كند و روشن است كه آدمى به درجهء نهايى نمىرسد و اگر كسى در مخالفت با طبيعت زياده روى كند شرع نيز آن را بد مىداند ؛ چنان كه دين از عبادت شب و روزه روز بسيار ستايش كرده است ولى آنگاه كه پيامبر ( ص ) آگاه شد بعضى از مسلمانان تمام روزها روزه مىگيرند و تمام شبها را به عبادت مىگذارنند از آن نهى فرمود .\r\nهر گاه از اين مطلب آگاه شدى بدان در تناسب با طبيعت متعادل بهتر آن\r\n\r\n\r\n","description":"","footnote":"\r\n( 72 ) حاقّه / 24 : ( به آنها گفته مىشود ) بخوريد و بياشاميد گوارا در برابر اعمالى كه در ايّام گذشته انجام داديد .\r\n","page_name":" 234 ","page_number":234},
  {"content":"\r\n\r\nاست كه انسان به اندازه‌اى غذا بخورد كه نه احساس سنگينى معده كند و نه احساس گرسنگى ، بلكه از شكم فراموش كند كه هرگز گرسنگى در آن مؤثّر نشود زيرا هدف از غذا خوردن زنده ماندن و توان يافتن بر عبادت است ، و سنگينى معده مانع از عبادت مىشود ، و درد گرسنگى نيز دل را سرگرم مىكند و از عبادت باز مىدارد ؛ پس هدف اين است كه معتدل غذا بخورد بطورى كه اثر خوردن در او باقى نماند تا به فرشتگان شبيه شود ، زيرا فرشتگان منزّه از سنگينى غذا و درد گرسنگى هستند ، و آخرين هدف انسان اقتدا كردن به آنهاست ، و هر گاه انسان از سيرى و گرسنگى رهايى نداشته باشد ، پس از حالت متوسّط كه اعتدال است دور تر خواهد شد .\r\nمثل انسان در دورى از اين طرفهاى مخالف ( افراط و تفريط ) و رعايت حدّ وسط مانند مورچه‌اى است كه در وسط حلقهء ( فلزّى ) بيفتد كه در آتش داغ شده و بر روى زمين افتاده است . مورچه كه به وسيلهء حلقه احاطه شده از گرماى آن مىگريزد و نمىتواند از زير حلقه بيرون رود . پس همواره در حال گريز است تا در مركز و وسط حلقه آرام بگيرد و اگر بميرد در همان جا خواهد مرد زيرا وسط حلقه نسبت به اطراف آن گرماى كمترى دارد ؛ همچنين تمايلات انسان به انسان محيط ( و انسان محاط است ) است همانند حلقه كه به مورچه محيط است و فرشتگان از اين حلقه بيرونند و راهى براى بيرون شدن انسان نيست در حالى كه او مىخواهد در بيرون بودن از اين حلقه به فرشتگان شبيه شود . بنابراين شبيه‌ترين حالات انسان به فرشتگان دورى از حلقه است و دورترين جاها از اطراف حلقه وسط آن است نتيجه آن كه در تمام اين حالات مخالف ( افراط و تفريط ) حدّ وسط ( وسط حلقه ) مطلوب است ، و پيامبر ( ص ) در گفتار خود از اين حالت به « خير الامور اوسطها » « 73 » تعبير فرموده و خداى متعال در قرآن به آن اشاره فرموده است :  كُلُوا وَ اشْرَبُوا وَ لا تُسْرِفُوا  . هر زمان انسان احساس گرسنگى و سيرى نكند عبادت و انديشيدن برايش آسان مىشود و در نفس خود احساس سبكى مىكند\r\n\r\n\r\n","description":"","footnote":"\r\n( 73 ) حديث را بيهقى در الشعب به صورت مرسل روايت كرده و پيش از اين گذشت .\r\n","page_name":" 235 ","page_number":235},
  {"content":"\r\n\r\nو توان انجام كار را دارد ، ولى اين حالت پس از معتدل شدن طبيعت حاصل مىشود امّا در آغاز كار هر گاه نفس چموش باشد انسان را به شهوتها تشويق مىكند و به افراط متمايل مىسازد . بنابراين معتدل بودن به حال او نفعى ندارد ، بلكه ناگزير بايد نفس را با گرسنگى رنج دهد ، چنان كه در آزار دادن چهارپايى كه با گرسنگى و زدن و غيره براى معتدل شدن تمرين داده نشده است مبالغه مىكند ؛ و هر گاه حيوان تمرين داده شود و به اعتدال برگردد انسان از آزار دادنش صرف نظر مىكند . از اين روست كه استاد مريد خود را فرمان مىدهد به كارهايى كه استاد شخصا آن‌ها را انجام نمىدهد و او را به گرسنگى دستور مىدهد ولى خود گرسنگى نمىكشد و از خوردن ميوه‌ها و خواسته‌ها باز مىدارد و گاه او خود را از آنها منع نمىكند ، چرا كه استاد از ادب كردن نفس خود فراغت يافته و از رنج دادن نفس بىنياز است ، و چون بيشتر حالات نفس ، حرص و شهوت و خوددارى از عبادت است گرسنگى كه درد آن را بيشتر احساس كند ، براى او مفيدتر است تا شكسته شود و به اعتدال گرايد ، و پس از آن در غذا نيز معتدل شود ، و در ميان رهروان راه خدا تنها صدّيق يا مغرور نادان از تداوم بر گرسنگى خوددارى مىكند . امّا صدّيق چون نفسش مستقيم و در راه راست است ، از راندن آن با تازيانه گرسنگى به سوى حق بىنياز است ، امّا شخص مغرور ( كه از تداوم بر گرسنگى خوددارى مىكند ) براى اين است كه گمان مىكند صدّيق و از تربيت نفس خود بىنياز است و به نفسش گمان خوب دارد ، و اين غرور بزرگى است و غالبا چنين است ، زيرا نفس كمتر بطور كامل تربيت مىپذيرد و بيشتر فريفته مىشود ؛ سپس شخص مغرور و فريفته به صدّيق نگاه مىكند و چون سهل انگارىاش نسبت به تربيت نفس را مىنگرد او نيز در تربيت نفس خويش مسامحه مىكند ؛ همانند بيمار كه نگاه مىكند به كسى كه بهبود يافته مىبيند وى هر چه مىخواهد مىخورد . بيمار نيز گمان مىكند كه سالم است در نتيجه هر چه مىخواهد مىخورد تا هلاك مىشود . و آنچه دلالت مىكند بر اين كه غذا به اندازهء كم و زمان و نوع معيّن هدف اصلى نيست ، بلكه به\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمنظور مبارزه با نفسى است كه از حقّ دور شده و به درجهء كمال نرسيده است ، اين است كه پيامبر خدا ( ص ) اندازه و زمانى در غذا خوردن نداشت ؛ عايشه گويد :\r\n« پيامبر ( ص ) روزه مىگرفت تا آن اندازه كه مىگفتيم : افطار نمىكند و غذا مىخورد تا حدّى كه مىگفتيم : ديگر روزه نمىگيرد . » « 74 » پيامبر بر خاندانش وارد مىشد و مىگفت : « آيا چيزى داريد ؟ اگر مىگفتند : آرى مىخورد و اگر مىگفتند نه ، مىفرمود : در اين صورت روزه مىگيرم و گاه غذايى نزد او مىآوردند پس مىفرمود : من قصد روزه داشتم آنگاه مىخورد . » « 75 » پيامبر ( ص ) روزى ( از خانه ) بيرون رفت و فرمود : « من روزه‌ام ، عايشه به او گفت : به ما حيس ( نوعى غذا ) هديه شده است . پس فرمود : من قصد روزه داشتم ولى آن را نزديك بياور . » « 76 » براى معروف كرخى غذاهاى خوب هديه مىآوردند و مىخورد . به او مىگفتند : برادرت بشر از اين غذاها نمىخورد . پس مىگفت : برادرم بشر را ورع گرفته بود ولى معرفت مرا آزاد و رها گذاشته است ، آنگاه گفت : من در خانهء مولايم ( خدا ) مهمانم . هر گاه غذايم بدهد مىخورم و هر گاه گرسنگىام بدهد صبر مىكنم ، مرا چه رسد كه اعتراض كنم و تشخيص دهم .\r\nابراهيم بن ادهم به يكى از برادرانش چند درهم داد و گفت با اين پول برايمان روغن و عسل و نان سفيد بگير . پس گفت : اى ابو اسحاق با تمام اين پولها ، گفت : واى بر تو هر گاه داشته باشيم مانند مردان مىخوريم و هر گاه نداشته باشيم مانند مردان صبر مىكنيم . روزى غذاى بسيارى فراهم آورد و تعداد كمى را دعوت كرد . به او گفته شد : نمىترسى كه اسراف باشد ؟ گفت : در غذا اسرافى\r\n\r\n\r\n","description":"","footnote":"\r\n( 74 ) حديث فوق را مسلم ( در صحيح ) ، ج 3 ، ص 162 و بخارى ( در صحيح ) ، ج 3 ، ص 48 روايت كرده‌اند .\r\n( 75 ) اين حديث را ابو داوود در ( سنن ) ، ج 1 ، ص 571 و ترمذى در ج 3 ، ص 270 روايت كرده‌اند .\r\n( 76 ) مسلم در ( صحيح ) ، ج 3 ، ص 159 از حديث عايشه روايت كرده است .\r\n","page_name":" 237 ","page_number":237},
  {"content":"\r\n\r\nنيست ؛ اسراف در لباس و اثاث است . بنابراين كسى كه به اسرار معرفت بيناست مىداند تمام اين موارد حق است ولى نسبت به حالات مختلف مردم .\r\n\r\nشرح آفت ريا كه كسى به آن دچار مىشود كه ترك خوردن مشتهيات كند يا كم بخورد\r\n( 1 ) بايد بدانى بر كسى كه خواسته‌هاى نفسانى را ترك مىكند دچار دو آفت بزرگ مىشود ، كه از خوردن مشتهيات بزرگتر است : يكى آن كه نفس نتواند بعضى از خواسته‌ها را ترك كند و مايل به آنها باشد ولى نخواهد كه به خواستن آنها معروف شود . پس تمايل خود را پنهان بدارد و در خلوت چيزى بخورد كه در جمع نمىخورد و اين همان شرك پنهان است كه آفتى است بزرگ ، بلكه بر بنده لازم است كه هر گاه به حب آنها گرفتار شود ، آن را آشكار سازد ؛ زيرا اين صداقت است و بر فوت ثواب جهاد در كارها دلالت دارد . پنهان ساختن عيب و آشكار كردن كمالى كه مخالف آن است دو نقص متضاعف است و دروغ . با پنهان داشتن ، دو دروغ محسوب مىشود و مستحق دو نوع عذاب است ، در نتيجه خدا از آن راضى نمىشود مگر با دو توبهء واقعى ، از اين رو خدا بر منافقان سخت گرفته و فرموده است :  إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  . « 77 » زيرا كافر كفر ورزيده و آن را آشكار ساخته و منافق كفر ورزيده و آن را پنهان داشته و اين پنهان داشتن كفر ، خود كفرى ديگر است ، زيرا چنين كسى نگاه خدا به قلب خودش را سبك شمرده و ديدن مخلوقان را بزرگ شمرده است .\r\nپس كفر را از ظاهر خود محو و در باطن خود اثبات كرده است . بنابراين عارفان به خواسته‌هاى بلكه گناهان گرفتار مىشوند ولى به رياكارى و تقلّب و پنهان داشتن ( عيبها ) گرفتار نمىشوند ، بلكه كمال عارف آن است كه براى خدا خواسته‌ها را ترك مىكند و خود ميل به چيزى را آشكار مىسازد تا جايگاهى كه در دل مردم دارد از بين ببرد . يكى از عارفان هر چه را مىخواست\r\n\r\n\r\n","description":"","footnote":"\r\n( 77 ) نساء / 144 : ( زيرا ) منافقان در پايين‌ترين مرحلهء دوزخ قرار دارند .\r\n","page_name":" 238 ","page_number":238},
  {"content":"\r\n\r\nمىخريد و در خانه مىآويخت ، در حالى كه هيچ علاقه‌اى به آن نداشت ولى مىخواست با آن عمل حالت خود را مشتبه سازد تا دلهاى غافلان از او برگردد و حال او آنان را پريشان نسازد . پس كمال زهد ، زهد ورزيدن در اظهار زهد است به اين كه خلاف آن را اظهار كند و اين عمل صدّيقان است ، زيرا او دو صدق را با هم جمع كرده است چنان كه شخص اول ميان دو دروغ جمع كرده ، بنابراين صدّيق دو بار سنگين را بر نفس بار كرده و جام صبر را دوبار به نفس نوشانده است : يك بار به نوشيدن صبر و ديگر بار به ترك آن ، پس ناگزير در برابر صبرشان دو اجر دريافت مىكنند و اين حالت شبيه به روش كسى است كه آنچه داده مىشود آشكارا مىگيرد و در نهان ردّ مىكند تا نفس خود را با خوارى آشكار و با فقر در نهان ، بشكند .\r\nمىگويم : من صداقتى در اين حالت تدليس و نيرنگ نمىبينم و خيرى در اين گونه كارها نيست ، بلكه معتقدم تمام آنها دروغ و ريا كارى محض و توجّه به مردم و اظهار حالاتى است كه وجود ندارد .\r\nغزالى گويد : كسى كه اين حالت ( تلبيس حال ) را از دست بدهد نبايد از اظهار شهوت خود و كاستى آن و صداقت در آن خوددارى كند و نبايد اين گفتهء شيطان او را بفريبد كه : هر گاه تمايلات خود را آشكار سازى ديگران به تو اقتدا مىكنند ، بنابراين براى اصلاح ديگران آن را پنهان بدار . زيرا اگر قصد اصلاح ديگران را دارد اصلاح خودش برايش مهمتر از ديگران است حال آنكه قصد او فقط رياكارى است و شيطان او را براى اصلاح ديگران به رياكارى تشويق مىكند ، از اين رو بر او دشوار است كه عيب خود را آشكار سازد هر چند بداند كه افراد مطّلع از اين موضوع در عمل به او اقتدا نمىكنند يا از اعتقاد خود بر نمىگردد كه او تمايلات را ترك كرده است .\r\nآفت دوّم اين است كه مىتواند تمايلات را ترك كند ليكن از معروف شدن به آن و شهرت به پاكدامنى شاد مىشود ، در اين صورت با تمايل به خوردن كه ميل ضعيفى است مخالفت كرده و از تمايلى بدتر از آن كه تمايل به شهرت و مقام\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاست اطاعت كرده و آن تمايلى پنهانى است ، و هر گاه در نفس خود چنان تمايلى ( ميل به شهرت ) را احساس كرد بداند كه شكستن آن از شكستن تمايل به غذا مهمّتر است . بنابراين غذا بخورد سزاوارتر از حبّ مقام است .\r\nابو سليمان گويد : هر گاه ميل به چيزى كه تارك آن هستى برايت آماده شد به ميزان كمى از آن بهره ببر و آرزوى نفس خود را كاملا برنياور تا تمايل را از نفست دور سازى و خوشى آن را تيره گردانى زيرا خواسته‌اش را به او نداده‌اى .\r\nحضرت جعفر بن محمد صادق ( ع ) فرمود : « هر گاه نزد من چيزى آورده مىشد كه به آن ميل داشتم به نفسم نگاه مىكردم اگر اظهار تمايل به آن مىكرد به آن مىخورانيدم و آن بهتر از منع نفس بود ، و اگر تمايل خود را پنهان مىكرد و دورى از آن را آشكار مىساخت ( به ظاهر اظهار بىميلى مىكرد ) با ترك آن تمايل او را كيفر مىكردم و چيزى از آن به او نمىدادم » و اين راهى براى كيفر دادن نفس بود و در برابر اين تمايل پنهانى .\r\nمىگويم : اين سخن به سخن مولايمان حضرت صادق ( ع ) شباهت ندارد بلكه به سخن صوفيان شبيه‌تر است .\r\nابو حامد گويد : خلاصه هر كس ميل به غذا را رها كند و در تمايل به ريا كارى افتد مانند كسى است كه از كژدمى بگريزد و به مارى پناه ببرد زيرا تمايل به ريا بيش از تمايل به غذا زيان آور است .\r\n\r\nگفتارى در شهوت همخوابگى\r\n( 1 ) بايد بدانى كه ميل به آميزش با زنان به سبب دو فايده بر انسان غالب مىشود : يكى اين كه لذّتهاى آن را دريابد و لذّتهاى آخرت را با آن مقايسه كند زيرا لذّت آميزش با زنان اگر دوام يابد بهترين لذّتهاى جسمانى است چنان كه آتش و درد آن بزرگترين دردهاى جسمانى است ؛ پس ميل و ترس مردم را به طرف خوشبختىهايشان سوق مىدهد ، ميل تنها با درك لذّت و ترس با احساس درد حاصل مىشود زيرا آنچه با ذائقه درك نشود اشتياق زياد به آن پيدا نشود .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nفايدهء دوّم باقى ماندن نسل و ادامهء وجود است ، ولى در آن آفتى هست كه دين و دنيا را تباه مىسازد و آن در صورتى است كه مقهور و مهار نشود و به حدّ اعتدال در نيايد . خداى متعال فرموده است :  رَبَّنا وَ لا تُحَمِّلْنا ما لا طاقَةَ لَنا بِهِ  . « 78 » و معناى آن شديد شدن شهوت است .\r\nاز ابن عباس در گفته خداى متعال :  وَ مِنْ شَرِّ غاسِقٍ إِذا وَقَبَ  ، « 79 » نقل شده كه گفت : مقصود قضيب برخاسته است و بعضى راويان اين سخن را به پيامبر نسبت داده‌اند با اين تفاوت كه حضرت در تفسير آن فرمود : مقصود آيه قضيب است آنگاه كه داخل ( فرج ) شود . « 80 » و گفته شده : هر گاه قضيب انسان نعوذ كند دو سوّم عقلش برود و پيامبر ( ص ) مىفرمود : « خدايا از شرّ گوش و چشم و دل و منى خود به تو پناه مىبرم . » « 81 » و نيز پيامبر ( ص ) فرمود : « زنان ابزارهاى شكار شيطانند ، و اگر اين شهوت نبود زنان بر مردان سلطه‌اى نداشتند . » « 82 » روايت شده كه موسى ( ع ) در يكى از مجلسهايش نشسته بود كه شيطان به او روى آورد در حالى كه كلاهخود رنگارنگى بر سر داشت ، و چون به موسى نزديك شد كلاه خود از سر به زمين نهاد ، آن گاه به خدمت موسى آمد و سلام كرده موسى فرمود : كيستى ؟ گفت : ابليسم . موسى فرمود : عمرت دراز مباد به چه كار آمده‌اى ؟ گفت : به خاطر مقامى كه در پيشگاه خدا دارى آمده‌ام سلامت كنم . موسى گفت : آن چيست كه بر سرت مىبينم ؟ گفت : دلهاى آدميان را با آن مىربايم ، موسى گفت : آن عملى كه اگر آدمى انجام دهد بر او مسلّط\r\n\r\n\r\n","description":"","footnote":"\r\n( 78 ) بقره / 280 : پروردگارا مجازاتهايى كه طاقت تحمّل آن را نداريم بر ما مقرّر مدار .\r\n( 79 ) فلق / 3 : و از شرّ هر موجود مزاحمى هنگامى كه وارد مىشود .\r\n( 80 ) عراقى گويد : اين حديث اصالتى ندارد .\r\n( 81 ) نسايى در ( سنن ) ، ج 8 ، ص 255 ، روايت كرده است و مقصود از منى همان آبى است كه با بيرون شدن آن غسل واجب مىشود .\r\n( 82 ) اين حديث را اصفهانى در الترغيب و الترهيب از حديث خالد بن زيد جهنى به اسنادى كه در آن نوعى جهالت هست روايت كرده چنان كه در المغنى آمده است .\r\n","page_name":" 241 ","page_number":241},
  {"content":"\r\n\r\nمىشوى چيست ؟ گفت : هر گاه به خود عجب كند و عملش را بزرگ بداند و گناهانش را فراموش كند ، ( اى موسى ) تو را از سه كار بر حذر دارم : با زنى كه بر تو حلال نيست خلوت مكن ، زيرا مردى با زن نامحرم خلوت نكند جز اين كه من يار او هستم تا آن دو را شيفته يكديگر سازم ؛ به پيمانى كه با خدا مىبندى عمل كن ، و صدقه‌اى را جدا نكن مگر آن را ادا كنى زيرا مردى صدقه‌اى را ادا نكرد مگر اين كه من بجاى اصحابش رفيق اويم تا ميان او و وفاى به پيمان مانع شوم . آنگاه شيطان پشت كرد و مىگفت : واى اگر موسى بداند كه آدميزادگان را از چه چيز بر حذر دارد .\r\nاز سعيد بن مسيّب روايت شده كه گفت : خدا پيامبرى را در زمان گذشته مبعوث نكرده ، جز اينكه ابليس نااميد نشد كه او را به وسيله زنها هلاك سازد و در نزد من هيچ چيز ترسناك‌تر از زنان نيستند ، و در مدينه خانه‌اى نيست كه وارد آن شده باشم جز خانهء خودم و خانهء دخترم روز جمعه در خانه‌ام غسل مىكنم و بيرون مىروم .\r\nيكى از بزرگان گفته است : شيطان به زن مىگويد : تو نصف لشكر منى ، و تيرى هستى كه مىاندازم و به خطا نمىرود و محلّ سرّ من و پيك منى كه حاجتم را بر مىآورى .\r\nبنابراين نصف لشكر شيطان شهوت و نصفى خشم است و بزرگترين شهوتها ميل به زنان است و در اين ميل نيز افراط و تفريط و حالت اعتدال هست ، افراط حالتى است كه عقل را مغلوب سازد تا تلاش مردان را متوجّه بهره‌گيرى از زنان و كنيزان سازد و از پيمودن راه آخرت محروم سازد يا دين وى را شكست دهد تا او را به انجام گناهان بكشاند و گاه حالت افراط در شهوت در مورد گروهى به دو كار زشت پايان يابد : يكى اين كه غذاهاى مقوّى بخورند تا بيشتر با زنان در آميزند چنان كه بعضى از مردم گاه داروهايى مصرف مىكنند كه معده را تقويت مىكند تا بيشتر اشتهاى غذا پيدا كنند . كسى كه داروهاى مقوّى مىخورد همانند كسى است كه به درندگان و چهارپايان سركش گرفتار شده است ؛ پس\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nبعضى از اوقات آن درندگان مىخوابند امّا وى به [ جاى استراحت 
  ] براى برانگيختن و به هيجان آوردن آنان چاره‌جويى مىكند و پس از بيدار شدن آنها براى دفعشان چاره‌جويى مىكند زيرا ميل به غذا و آميزش با زنان براستى دردهايى هستند كه آدمى مىخواهد از آن رها شود و با خلاص شدن احساس لذّت كند .\r\nاگر گفته شود در روايات عجيبى كه از پيامبر ( ص ) روايت شده آمده است :\r\n« به برادرم جبرئيل از ضعف آميزش شكايت كردم پس مرا به خوردن هريسه ( غذايى از گوشت و حبوبات ) امر كرد . » « 83 » بنابراين بايد بدانى كه پيامبر نه زن داشت كه او واجب بود كه با بهره‌ورى از آنها همه را ( از گناه ) حفظ كند و در صورتى هم كه آنها را طلاق مىداد ازدواج آنها بر ديگران حرام بود ، از اين رو در جستجوى تقويت ( خود ) بود نه به منظور بهره‌ورى از شهوت .\r\nمىگويم : اين حديث از طريق شيعه چنين وارد شده است « به برادرم جبرئيل از بسيارى همسران شكوه كردم پس مرا به خوردن هريسه امر كرد . » « 84 » در اين صورت سئوالى نيست .\r\nغزالى گويد : امر دوّم اين است كه اين شهوت گاه بعضى گمراهان و نادانان\r\n\r\n\r\n","description":"","footnote":"\r\n( 83 ) در كافى ، ج 6 ، ص 320 از حضرت صادق ( ع ) روايت شده كه فرمود : « پيامبرى از پيامبران به خداى عز و جل از ضعف و كمى جماع شكايت كرد پس او را به خوردن هريسه امر فرمود » و در همان كتاب نيز از حضرت صادق ( ع ) روايت شده كه « پيامبر ( ص ) به پروردگارش از درد كمر شكايت كرد پس او را امر كرد كه گوشت و حبوبات يعنى هريسه بخورد » . عراقى گويد اين حديث را عقيلى در الضعفا و طبرانى در الاوسط از حديث حذيفه روايت كرده است و اين حديث جعلى است .\r\nمترجم گويد : ابو حامد محمد غزالى در كتاب سرّ العالمين و كشف ما فى الدّارين از ابو طالب مكى روايت كرده كه ان النبى ( ص ) قال شكوت الى اخى جبرئيل ضعف الوقاع فامرنى باكل الهرايس فوجدت بها جبرانا ، پيامبر فرمود : به برادرم جبرئيل از ضعف آميزش شكايت كردم پس مرا راهنمايى كرد كه هريسه بخورم و با خوردن آن ضعف كمرم جبران شد ، سرّ العالمين ، نسخهء خطى به خط جدم مرحوم حاج شيخ عبد العلى بسطامى در نجف 1309 هجرى ، ص 20 . و اللّه اعلم . - م .\r\n( 84 ) به كافى ، ج 6 ، ص 320 رجوع كنيد .\r\n","page_name":" 243 ","page_number":243},
  {"content":"\r\n\r\nرا به عشق مىكشاند و آن كمال ناآگاهى از هدفى است كه نزديكى با زن براى آن وضع شده است و عشق زياده روى در شهوت تا سر حدّ حيوانات است ، زيرا كسى كه دل به شهوت بسته به ريختن شهوت آميزش قناعت نمىكند با اين كه بدترين شهوتهاست و لازم است از انجام آن در هر جايى حيا كند و حتّى معتقد است كه بايد شهوت را فقط در يك جا برآورده ساخت ، ولى حيوان شهوت را هر جا كه اتّفاق افتد برآورده مىسازد و به آن اكتفا مىكند و انسان تنها به يك فرد معيّن اكتفا مىكند تا ذلّتى بر ذلّت خود و بندگيى بر بندگى خود بيفزايد ، و عقل را به استخدام شهوت در آورد ، با آن كه عقل آفريده شده تا فرمانبردار باشد نه اين كه خدمتكار شهوت و چاره‌جوى آن باشد ، و سرچشمهء عشق افراط در شهوت است و آن بيمارى دلى است آسوده كه هيچ كارى ندارد و در آغاز عشق به شهوت لازم است با ترك اعادهء نگريستن و فكر كردن از آن پرهيز شود و گرنه در صورت مستحكم شدن عشق دفع آن دشوار است . عشق به مقام و مال و اولاد و املاك بلكه علاقهء شديد به بازى با تنبور و نرد و شطرنج نيز چنين است ، زيرا اين كارها گاه بر گروهى مسلّط مىشود به طورى كه دين و دنياى آنها را تيره مىسازد و نمىتوانند در برابر آنها خويشتن‌دار باشند . كسى كه قدرت عشق را در آغاز انگيزش مىشكند مانند كسى است كه زمام حيوان را در هنگام روى آوردن به ورود در خانه‌اى برمىگرداند و چه آسان است جلوگيرى از دخول آن به خانه با برگرداندن افسارش ، مثل درمان عشق پس از مستحكم شدن مانند كسى است كه حيوان را رها مىكند تا از در خانه بگذرد و در آن وارد شود آن گاه دمش را بگيرد و او را به عقب بكشد ؛ چه بسيار است تفاوت اين دو حالت در سخت بودن و آسان بودن ، از اين رو در آغاز كارها بايد احتياط كرد كه در آخر كار جز با تلاش بسيار درمان‌پذير نيست تلاشى كه تقريبا با جان كندن برابر است .\r\nدر اين صورت افراط در شهوت اين است كه عقل تا اين اندازه مغلوب شود و آن براستى نكوهيده است و تفريط شهوت با سستى يا ضعيف بودن در بهره‌ورى\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nاز زن نيز نكوهيده است . همانا شهوت ستوده آن است كه معتدل باشد و در كم و زيادى از عقل و شرع پيروى كند و هر زمان كه دچار افراط شد آن را با گرسنگى و ازدواج در هم بشكند . پيامبر ( ص ) فرمود : « اى گروه جوان بر شما باد كه از طريق حلال شهوت خود را دفع كنيد و هركه نتواند پس روزه بگيرد زيرا روزه آن را قطع مىكند . « 85 »\r\n\r\nوظيفه مريد در ازدواج كردن و ترك آن\r\n( 1 ) بايد دانست كه سزاوار نيست مريد در آغاز كارش خود را با ازدواج كردن سرگرم سازد ، زيرا اين عمل او را از حركت در راه خدا باز مىدارد و به همدمى با زن مىكشاند و هر كس با غير خدا انس بگيرد از خداى متعال باز مىماند .\r\nازدواجهاى بسيار پيامبر ( ص ) نبايد يك مسلمان را بفريبد ، زيرا تمام آنچه در دنيا وجود داشت دل آن حضرت را از خدا باز نمىداشت . بنابراين فرشتگان با آهنگران مقايسه نمىشوند و چگونه ديگران با پيامبر خدا مقايسه شوند ، در حالى كه آن حضرت بطورى غرق در محبّت خدا بود كه بيم مىرفت در آتش محبّت خدا بسوزد و تا آنجا كه ترس آن مىرفت كه آتش عشق به خدا به كالبدش سرايت كند و آن را نابود سازد ، از اين رو گاه دستش را به پاى عايشه مىزد و مىفرمود : « اى عايشه با من سخن بگو . » « 86 » و خود را به سبب حالت سختى كه به او دست مىداد به سخن عايشه سرگرم مىكرد چون كالبدش نمىتوانست آن حالت را تحمّل كند و انس گرفتن آن حضرت به خدا ذاتى بود و انس او به مردم از باب حفظ بدن عارضى بود ، و هر گاه با مردم مىنشست\r\n\r\n\r\n","description":"","footnote":"\r\n( 85 ) حديث را مسلم و بخارى ، ( در صحيح ) ، ج 7 ، ص 3 ، و ابن ماجه و ابو داوود از حديث ابن عباس روايت كرده‌اند .\r\n( 86 ) عراقى گويد : ماخذى براى اين حديث نيافتم . مىگويم : آنچه معروف است « كلمينى يا حميرا » است مولى على قارى گفته است : مزى گويد : هر حديثى كه كلمهء حميرا در آن باشد جعلى است . الموضوعات الكبير ، ص 143 .\r\n","page_name":" 245 ","page_number":245},
  {"content":"\r\n\r\nنمىتوانست صبر كند و چون سينه‌اش تنگ مىشد مىفرمود : « اى بلال ما را [ از مردم 
  ] آسوده ساز » « 87 » ، تا به كارى كه مايهء روشنى چشمش بود ( نماز ) برمىگشت ، بنابراين شخص ضعيف هر گاه احوال آن حضرت را در اين مورد ملاحظه كند فريفته شده است زيرا فهمها از آگاهى بر راز كارهاى او عاجز است . پس از شروط مريد است كه در آغاز عزب باشد تا در معرفت خدا قوى شود و اين وقتى است كه شهوت بر او غالب نگردد ، و اگر شهوت بر او غالب آيد بايد با گرسنگى طولانى و روزهء هميشگى آن را در هم بشكند ، و اگر بوسيلهء آن شهوت از بن كنده نشود و طورى باشد كه نتواند نگاه را حفظ كند اگر چه توانايى خوددارى از مقاربت را دارد پس ازدواج كردن براى او بهتر است تا شهوت آرام گيرد و گرنه هر زمان چشمش را نگاه ندارد فكرش را حفظ نكند و همّتش متفرق شود و بسا كه به بلايى افتد كه خارج از توان اوست » .\r\nمىگويم : نياز به ازدواج ( براى مريد ) در آغاز كار بيشتر از پايان كار است . پس سزاوار است بر كسى كه مىخواهد به شناخت برسد به گونه‌اى ازدواج كند كه او را از كار باز ندارد مثلا ازدواج موقّت كند ، اين بحثها به تفصيل در كتاب آداب ازدواج مطرح شد .\r\nغزالى گويد : زناى چشم از گناهان صغيرهء بزرگ است كه به كبيره شدن نزديك است و به زناى فرج مىانجامد و هركه نتواند چشمش را بپوشد فرجش را نيز نتواند حفظ كند .\r\nحضرت عيسى ( ع ) فرمود : « از نگاه كردن ( به نامحرم ) بپرهيزيد زيرا بذر شهوت را در دل مىكارد و براى ايجاد فتنه كافى است . » داود ( ع ) به پسرش گفت : « پسركم پشت سر شير درنده راه برو و پشت سر زن راه مرو . » به يحيى بن ذكريّا ( ع ) عرض شد : آغاز زنا چيست ؟ فرمود : نگاه كردن و آرزو .\r\nفضيل گفت : ابليس مىگويد نگاه كردن ( به نامحرم ) كمان ديرينهء من و\r\n\r\n\r\n","description":"","footnote":"\r\n( 87 ) اين حديث در ج 1 ، [ همين كتاب 
  ] ، ص 377 ، گذشت .\r\n","page_name":" 246 ","page_number":246},
  {"content":"\r\n\r\nتير من است كه به خطا نمىرود .\r\nپيامبر ( ص ) فرمود : « نگاه كردن ( به نامحرم ) تيرى از تيرهاى مسموم شيطان است و هر كس به خاطر ترس از خدا آن را ترك كند خدا به او ايمانى دهد كه حلاوتش را در دل خود بيابد . » « 88 » و نيز پيامبر ( ص ) فرمود : « پس از خودم فتنه‌اى زيانبارتر از فتنهء زنان نسبت به مردان نگذاشته‌ام . » « 89 » و نيز فرمود ( ص ) : « از فتنهء دنيا و زنان بپرهيزيد زيرا نخستين فتنهء بنى اسرائيل از سوى زنان بود . » « 90 » خداى متعال فرمود :  قُلْ لِلْمُؤْمِنِينَ يَغُضُّوا مِنْ أَبْصارِهِمْ وَ يَحْفَظُوا فُرُوجَهُمْ  . « 91 » پيامبر ( ص ) فرمود : « هر انسانى بهره‌اى از زنا دارد ، ديدگان زنا مىكنند و زناى آنها نگاه كردن است ، دستها زنا مىكنند و زناى آنها گرفتن چيزى با شدّت است ، پاها زنا مىكنند و زناى آنها راه رفتن است ، دهان زنا مىكند و زناى آن بوسيدن است ، دل نيّت و آرزو مىكند و فرج آن را تصديق يا تكذيب مىنمايد . » « 92 » امّ السلمه گويد : ابن امّ مكتوم نابينا از پيامبر اجازهء ورود گرفت در حالى كه من و ميمونه نشسته بوديم . پيامبر ( ص ) فرمود : « خود را از او بپوشانيد ، عرض\r\n\r\n\r\n","description":"","footnote":"\r\n( 88 ) حديث را طبرانى و حاكم در المستدرك ، از حديث حذيفه روايت كرده و گفته است :\r\nاسناد حديث صحيح است چنان كه در الترغيب و التّرهيب ، ج 3 ، ص 34 ، آمده است .\r\n( 89 ) اين حديث را بخارى و مسلم و ترمذى و احمد و نسايى و ابن ماجه به شمارهء 3998 از حديث اسامة بن زيد نقل كرده‌اند .\r\n( 90 ) حديث را مسلم ( در صحيح ) از حديث ابو سعيد خدرى روايت كرده چنان كه در المغنى است .\r\n( 91 ) نور / 31 : . . . به زنان با ايمان بگو چشمهاى خود را ( از نگاه هوس آلود ) فروگيرند و دامان خويش را حفظ كنند .\r\n( 92 ) حديث را بخارى و مسلم به اختصار روايت كرده‌اند و نيز نسايى و ابو داود در كتاب سنن ، ج 1 ، ص 496 روايت كرده است به الّترغيب و الترهيب ، ج 3 ، ص 36 ، رجوع كنيد .\r\n","page_name":" 247 ","page_number":247},
  {"content":"\r\n\r\nكرديم : مگر نابينا نيست و ما را نمىبيند ؟ فرمود : شما كه او را مىبينيد . » « 93 » اين روايت دلالت دارد كه براى زنان نشستن با نابينايان جايز نيست ؛ چنان كه در مجالس سوگ و مهمانيها عادت بر آن جارى است . بنابراين خلوت گزيدن نابينا با زنان حرام است و بر زن نيز همنشينى با نابينا و بدون حاجت خيره شدن به او حرام است و تنها در موقع نياز بر زنان جايز است كه با مردان سخن بگويند و به آنها بنگرند . و اگر كسى مىتواند چشمان خود را از زنان حفظ كند ولى از نگاه به كودكان نمىتواند نگاه دارد ازدواج كردن براى او سزاوارتر است زيرا شرّ در كودكان بيشتر است چرا كه اگر دلش به زنى مايل شود مىتواند با ازدواج او را بر خود مباح سازد ولى نگاه شهوت آلود به صورت كودك حرام است ، بلكه هر كسى كه دلش از جمال صورت بىريش متأثّر شود به طورى كه ميان امرد و ريش‌دار فرق بگذارد جايز نيست به امرد نگاه كند .\r\nاگر بگويى : هر موجودى كه حسّ دارد ناگزير زشت و زيبا را از يكديگر تشخيص مىدهد و هميشه چهرهء كودكان باز است .\r\nدر جواب گوييم : مقصودمان تنها خوددارى از نگريستن نيست ، بلكه سزاوار است كه فرق داشتن را درك كند آن چنان كه ميان درخت سبز و خشك و آب زلال و تيره و درخت شكوفه‌دار و بىبرگ فرق مىگذارد . زيرا به يكى از آنها با چشم و بطور طبيعى ميل مىكند ولى بدون شهوت از اين رو به دست كشيدن گلها و بوسيدن آن و بوسيدن آب زلال مايل نمىشود ، چنين است چهرهء زيبا گاه چشم به آن مايل مىشود و تفاوت آن را با چهرهء زشت درك مىكند ولى شهوتى در آن نيست ، و اين نكته با ميل نفس به نزديك شدن و دست كشيدن معلوم مىشود ، پس هر گاه اين ميل را در دل خود يافت و ميان چهرهء زيبا و گياه زيبا و لباسهاى نقشه‌دار و سقفهاى زرّين تفاوتى دريافت و از روى شهوت نگاه كرد حرام است ، و اين از امورى است كه مردم آن را آسان مىگيرند و ندانسته آنها را به جاهايى مىكشاند كه هلاك مىشوند .\r\n\r\n\r\n","description":"","footnote":"\r\n( 93 ) حديث را ابو داوود [ در سنن 
  ] ، ج 2 ، ص 384 با كمى تغيير لفظى روايت كرده است .\r\n","page_name":" 248 ","page_number":248},
  {"content":"\r\n\r\nيكى از تابعين گويد : من به اندازه‌اى كه از نشستن كودك بىريش با جوان خداپرست مىترسم از درندگان نمىترسم . يكى از پيشينيان گويد : به زودى سه صنف در اين امّت به لواط دچار شوند : يك گروه نگاه مىكنند ( لواط با نگاه ) ؛ گروهى مصافحه مىكنند و گروهى رسما لواط مىكنند . در اين صورت نگاه كردن به نوجوانان بلاى بزرگى است . هر گاه مريد نتوانست چشمش را ببندد و انديشه‌اش را حفظ كند حق آن است كه با ازدواج شهوتش را بشكند . بسا نفسى كه اشتياق آن ( به شهوت ) با گرسنگى آرام نمىگيرد . يكى از سالكان گويد :\r\nدر آغاز تصميم به سير و سلوك بطورى شهوت بر من غالب آمد كه توان خويش از دست بدادم . پس بسيار به درگاه خدا ناليدم شخصى را در خواب ديدم كه گفت : تو را چه شده است ؟ به او شكايت كردم . گفت : نزد من بيا نزديكش رفتم و دست خود را بر سينه‌ام نهاد پس سردى آن را در دلم و تمام بدنم احساس كردم . پس شب را به صبح آوردم و آن حالتم بر طرف شد و يكسال آسوده بودم .\r\nپس از يكسال همان حالت بازگشت و بسيار به درگاه خدا زارى كردم . شخصى در خواب نزدم آمد و گفت : آيا دوست دارى گردنت را بزنم تا آن حالتت از بين برود ؟ گفتم : آرى گفت : گردنت را بلند كن . چنان كردم پس شمشيرى از نور كشيد و گردنم را بزد . وارد صبح شدم و حالتم بر طرف شد ، يك سال آسوده بودم آنگاه همان حالت يا سخت‌تر از آن مجددا به من برگشت . پس شخصى را در خواب ديدم كه ميان سينه و پهلويم مرا مخاطب قرار داده و مىگويد : واى بر تو چقدر از خدا مىخواهى كه از تو دور سازد چيزى را ( گرايش به شهوت ) كه خدا دور شدن آن را دوست ندارد . ازدواج كن ، گفت :\r\nپس ازدواج كردم در نتيجه آن حالت بر طرف شد و صاحب فرزند شدم . هر گاه نياز به ازدواج پيدا كرد سزاوار است شرط اخلاص در ازدواج را از آغاز تا پايان ازدواج مراعات كند ، در آغاز با نيّت پاك ازدواج كند و سپس آن را با خوشخويى و روش درست و اداى حقوق واجب زن ادامه دهد ، چنان كه تمامش را در كتاب آداب ازدواج شرح داديم ، و با تكرار آن سخن را طولانى نمىكنيم و\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nنشان راستى ارادت او در ازدواج اين است كه با زن فقير با ايمان ازدواج كند و دنبال زن ثروتمند نباشد . يكى از بزرگان گويد : هركه با زن ثروتمند ازدواج كند به پنج خصلت دچار شود : سنگينى مهر ، به تأخير افتادن عروسى ، از دست دادن چاكران ، و خرج بسيار ؛ و هر گاه قصد طلاق دادنش را بكند از ترس از دست دادن ثروتش نمىتواند چنين كند ، در حالى كه زن فقير بر عكس آن است . يكى از بزرگان گويد : سزاوار است زن در چهار چيز پايين‌تر از مرد باشد و گرنه مرد را كوچك مىشمارد : از نظر سنّ ، بلندى قامت ، ثروت و تبار و لازم است مرد در چهار چيز برتر از زن باشد : از نظر زيبايى ، فرهنگ و دانش ، اخلاق ، ديندارى ، و نشان راستى ارادت و اخلاص در ادامهء ازدواج خلق ( خوش ) است . يكى از مريدها با زنى ازدواج كرد و همواره او را خدمت مىكرد تا زن شرمنده شد و از آن رفتار به پدرش شكايت برد و گفت : من از اين مرد در حيرتم ، سالهاست در منزل اويم هرگز به مستراح نرفتم مگر اين كه پيش از من يا همراهم آب مىآورد . و نيز يكى از صوفيان با زنى بدخو ازدواج كرد و بر خوى بدش صبر مىكرد . به او گفتند چرا طلاقش نمىدهى ؟ گفت : مىترسم با مردى ازدواج كند كه تحمّل اخلاق او را نداشته باشد و از آن زن اذيّت شود . پس اگر مريد ازدواج كند سزاوار است چنين باشد ، و هرگاه بتواند ازدواج را ترك كند بهتر است و آن در صورتى است كه ازدواج او را حالت سلوك باز مىدارد .\r\nچنان كه روايت شده محمّد بن سليمان هاشمى در آمد هر روز غلّه‌اش هشتاد هزار درهم بود . او به بزرگان و علماى بصره نوشت كه زنى براى ازدواج او در نظر بگيرند . همگى به اتّفاق به رابعهء عدوّيه رأى دادند پس به آن زن نوشت :\r\n بِسْمِ اللَّهِ الرَّحْمنِ الرَّحِيمِ *  امّا بعد خداى متعال در هر روزى صد هزار درهم از غلّه دنيا نصيبم كرده است و من براى تو [ مهريّه‌اى 
  ] به مبلغ اين صد هزار درهم و نيز همانند آن قرار مىدهم پس به درخواست من جواب بده . رابعه به او نوشت : بسم الله الرحمن الرحيم . امّا بعد آسايش بدن با زهد در دنيا حاصل مىشود و ميل به دنيا موجب اندوه و غم است . چون نامه‌ام به تو رسيد توشهء سفر آخرتت را آماده\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nكن و جلوتر براى روز معادت بفرست . خود وصّى خويشتن باش و مردان را وصّى خود قرار مده تا ميراثت را تقسيم كنند . در دنيا روزه بگير و افطارت را مرگ قرار بده . امّا من اگر خداى متعال چند برابر ثروتى كه به تو داده به من بدهد مرا شادمان نمىسازد اگر يك لحظه از خدا غافل شوم . اين مطلب اشاره دارد به اين كه هر چيزى انسان را از خدا باز دارد نقصان و كاستى است . پس بايد مريد به حال و دلش بنگرد . پس اگر در حال عزب بودن دل را تهى از شهوت يافت بطورى كه دچار پريشانى حال نشد ازدواج نكردن به حقيقت نزديكتر است و اگر در برابر شهوت ناتوان شد ازدواج برايش سزاوارتر است ، و دواى اين بيمارى سه چيز است : گرسنگى ، بستن چشم از نامحرم و سرگرمى به كارى كه بر قلب چيره شود و اگر اين سه سودمند نشد تنها ازدواج است كه ريشهء بيمارى ( شهوت ) را از بيخ و بن مىكند از اين رو پيشينيان به ازدواج با زنان و دختران اقدام مىكردند .\r\nسعيد بن مسيّب گويد : شيطان از دلى نااميد نشد جز اين كه از سوى زنان نزد آن دل آمد . سعيد در سنّ 84 سالگى در حالى كه يكى از چشمانش را از دست داده بود و ديگرى هم نور كافى نداشت گفت : از هيچ چيز بيشتر از زنان نمىترسم .\r\nاز عبد الله بن ابى وداعه نقل شده كه گفت : با سعيد بن مسيّب همنشين بودم .\r\nپس چند روزى غايب شدم . و چون به نزدش آمدم گفت : كجا بودى گفتم : عيالم درگذشت سرگرم ( دفن ) او بودم گفت : چرا به ما خبر ندادى كه حاضر شويم ؟\r\nعبد اللّه گفت : وقتى خواستم برخيزم پرسيد : آيا زن گرفته‌اى ، گفتم : خدايت بيامرزد چه كسى به من زن مىدهد در حالى كه فقط دو درهم يا سه درهم دارم ؟\r\nگفت : من گفتم : تو اين كار را مىكنى ؟ گفت : آرى . سپس خدا را ستايش كرد و بر پيامبر درود فرستاد و در همان مجلس در حضور حاضران دخترش را به ازدواج من درآورد و مهريّه را همان دو درهم يا سه درهم قرار داد . عبد اللّه گفت :\r\nاز مجلس برخاستم و نمىدانستم از شادى چه كنم و به منزلم رفتم و فكر مىكردم\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاز كه وام بگيرم . پس نماز مغرب را بگزاردم و به منزلم بازگشتم . چراغ را روشن كردم در حالى كه تنها و روزه‌دار بودم . پس شام خود را كه نان و روغن زيتون بود آوردم كه ناگاه در خانه‌ام كوبيده شد ، گفتم : كيست ؟ كوبندهء در گفت :\r\nسعيد پس هر كس در مدينه سعيد نام داشت به ذهنم خطور كرد جز سعيد بن مسّيب زيرا چهل سال بود كه جز در خانه‌اش و مسجد ديده نشده بود . برخاستم و بيرون شدم ناگاه او را ديدم پنداشتم كه رأى او ( از دادن دخترش به من ) برگشته است . گفتم : اى ابو محمّد چرا پيكى نفرستادى تا من خدمت شما بيايم ؟ گفت : نه تو سزاوارترى كه نزدت بيايند . گفتم : چه امرى داريد گفت : تو مردى عزب هستى و ازدواج كرده‌اى و نخواستم كه شب را تنها بخوابى ، اين زن توست ناگاه دخترش را كه در پشت سرش ايستاده بود ديدم . سپس دست دختر را گرفت و در خانه انداخت و در را بست . زن از شرم بر زمين افتاد ، سعيد گفت خدا به رحمت خود اين ازدواج را بر شما مبارك گرداند و برگشت . پس در را محكم بستم و به طرف كاسه‌اى كه در آن نان و روغن زيتون بود آمدم و آن را در سايه چراغ نهادم تا زن آن را نبيند . آن گاه پشت بام رفتم و همسايگان را صدا زدم .\r\nپس نزدم آمدند و گفتند چه كار دارى ؟ گفتم امروز سعيد بن مسيّب دخترش را به عقدم درآورد و بىخبر امشب او را آورده است . گفتند : آيا سعيد دخترش را به عقد تو درآورده است ؟ گفتم : آرى ، گفتند : آيا دختر سعيد در خانه توست ؟\r\nگفتم : آرى . پس نزد او آمدند و خبر به مادرم رسيد و آمد و گفت : ديدن صورتم بر تو حرام باشد اگر تا سه روز صبر نكنى و دست به او بزنى پيش از آنكه او را آرايش كنم . عبد اللّه گفت : سه روز صبر كردم سپس بر او وارد شدم .\r\nاو را از زيباترين انسانها و حافظترين مردم به كتاب خدا ( قرآن ) و داناترين مردم به سنّت رسول خدا و آشناترين مردم به حق شوهر يافتم ، عبد اللّه گويد : يك ماه درنگ كردم نه سعيد نزد من آمد و نه من نزد او رفتم . پس از يك ماه به خدمت سعيد رسيدم در حالى كه در مجلس و حلقهء درس بود . بر او سلام كردم جوابم داد و با من سخن نگفت تا اهل مجلس پراكنده شدند ؛ پس گفت : حال همسرت\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nچطور است ؟ گفتم : خوب است اى ابو محمّد آن طور است كه دوست مىخواهد و دشمن نمىخواهد . پس گفت اگر دربارهء او چيزى تو را به شكّ انداخت با عصا تأديبش كن . پس به منزلم بازگشتم و سعيد برايم بيست هزار درهم فرستاد .\r\nعبد اللّه بن سليمان گويد : دختر سعيد بن مسيّب را عبد الملك بن مروان براى پسرش وليد در زمان ولايتعهدى وى خواستگارى كرد . سعيد از تزويج دخترش به او امتناع ورزيد . وى همواره نسبت به سعيد نقشه‌هاى حيله‌گرانه مىكشيد تا اين كه بر او در روزى سرد صد تازيانه زد و يك كوزهء آب سرد روى بدنش ريخت و يك جبّه پشمين بر او پوشانيد . بنابراين شتاب سعيد در عروسى آن شب تو را از خطر شهوت و وجوب سرعت در حفظ دين با خاموش ساختن آتش شهوت به وسيله ازدواج ، آگاه مىسازد .\r\n\r\nفضيلت كسى كه با شهوت همخوابگى و چشم‌چرانى مخالفت مىكند\r\n( 1 ) بايد بدانى كه شهوت مقاربت بيشتر از ديگر شهوتها بر آدمى غلبه مىكند و در وقت به هيجان آمدن آنها را بر عليه عقل بيشتر به نافرمانى وا مىدارد جز اين كه شهوت مقاربت زشت و انسان از آن حيا دارد و از آلوده شدن به آن مىترسد و اين كه بيشتر مردم از ارضاى آن امتناع مىكنند يا نمىتوانند يا مىترسند يا شرم دارند يا بدنشان را حفظ مىكنند ، و هيچ كدام آنها ثواب ندارد ، زيرا برگزيدن بهره و لذّتى از لذّتهاى نفس بر لذّت ديگر است . آرى از مقدّمات عصمت است كه نتواند [ گناه كند 
  ] پس در اين موانع ( ياد شده ) فايدهء دفع گناه هست ، زيرا كسى كه ترك زنا كند به هر دليلى ترك كرده باشد گناهش از او دفع مىشود ، ولى ثواب و فضيلت بسيار آن است كه زنا را با داشتن قدرت و نبودن موانع و فراهم آمدن اسباب بويژه آنگاه كه شهوت واقعى بجنبد براى خدا ترك كند ، و اين درجهء صدّيقان است . از اين رو پيامبر خدا ( ص ) فرمود : « كسى كه عاشق شود و عفّت نشان دهد و عشق را پنهان دارد\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nو بميرد اجر شهيد را دارد . » « 93 » پيامبر ( ص ) فرمود : « هفت نفرند كه خدا در روزى كه جز سايهء او سايه‌اى نيست آنان را در زير سايهء خود مىگيرد و از آن هفت نفر شمرد مردى را كه زنى داراى حسب و زيبايى او را به سوى خود بخواند و مرد بگويد :  إِنِّي أَخافُ اللَّهَ رَبَّ الْعالَمِينَ *  » « 94 » داستان يوسف ( ع ) و سرپيچى او از زليخا با قدرت و ميل آن زن معروف است و خدا يوسف را در قرآن بر اين كار ستوده است و او پيشواى هر كسى است كه در مبارزه با شيطان در برابر اين شهوت بزرگ پيروز و موفّق شود .\r\nاز عبد اللّه بن عمر « 95 » روايت شده كه گفت : « شنيدم پيامبر خدا مىفرمود : سه نفر از كسانى كه پيش از شما بودند رفتند و در غارى سكنا گزيدند و وارد آن شدند ؛ پس تخته سنگى عظيم از كوه فرود آمد و راه غار را بر آنها بست ، آنان گفتند : هيچ نيرويى ما را از اين تخته سنگ نجات نمىدهد مگر اين كه خدا را با كارهاى شايستهء خود بخوانيم . مردى از آنها گفت : خدايا مىدانى كه من پدر و مادرى پير داشتم و پيش از خدمت به آنها به خاندان و فرزندان و چهارپايان خود نمىپرداختم پس روزى در پى جمع آورى هيزم از آنها دور شدم و به خدمت پدر و مادر نرفتم تا خوابيدند . پس نوشيدنى ( شير ) آنها را دوشيدم و آنها را خفته يافتم و نمىخواستم پيش از آنها خاندان و فرزندانم شير بنوشند ، پس كاسه به دست در انتظار بيدار شدنشان ماندم تا فجر طلوع كرد و كودكان در برابر من از گرسنگى فرياد مىكشيدند . پس پدر و مادرم بيدار شدند و نوشيدنى خود را نوشيدند ؛ خدايا اگر من آن كار را براى تو انجام داده‌ام مشكلى\r\n\r\n\r\n","description":"","footnote":"\r\n( 93 ) حديث را خطيب [ بغدادى 
  ] در تاريخ از حديث ابن عباس به سندى ضعيف روايت كرده چنان كه در جامع الصغير است .\r\n( 94 ) اين حديث را ابن زنجويه از حسن به صورت مرسل روايت كرده ، و ابن عساكر از ابو هريره و بيهقى در الاسماء از ابو هريره نيز به سندى حسن نقل كرده و بخارى و مسلم نيز روايت كرده‌اند و در كتاب نكاح گذشت .\r\n( 95 ) حديث را بخارى [ در صحيح 
  ] ، ج 8 ، ص 3 ، با همهء طولانى بودنش روايت كرده است .\r\n","page_name":" 254 ","page_number":254},
  {"content":"\r\n\r\nرا كه به آن گرفتار شده‌ايم بر طرف بفرما . پس مقدار كمى راه باز شد كه نمىتوانستند بيرون روند . ديگرى گفت : خدايا من دختر عمويى داشتم و محبوبترين مردم نزد من بود و خواستم از او كام بجويم و او امتناع ورزيد و از آن رفتار يك سال در رنج بودم . پس نزد من آمد و به او صد و بيست دينار دادم مشروط بر اين كه خود را در اختيارم قرار دهد و چنان كرد تا امكان كامجويى از او را به دست آوردم امّا گفت : اى بندهء خدا تقوا پيشه كن ، بر تو حلال نيست كه مهر [ بكارت 
  ] را بردارى مگر بر حقّ باشى . پس از نزديكى با او پرهيز كردم و با آن كه محبوبترين مردم در نزد من بود از او روى برگردانده و از طلايى كه به او داده بودم صرف نظر كردم . خدايا اگر مىدانى كه اين كار را براى رضاى تو كرده‌ام گشايشى بر اين مشكل ما قرار بده . پس تخته سنگ كنار رفت امّا نمىتوانستند بيرون آيند . نفر سوّم گفت : خدايا مىدانى كه من چند كارگر گرفتم و مزدشان را دادم جز يك مرد كه مزدش را رها كرد و رفت .\r\nپس مزدش بهره كرد تا مالهاى بسيارى شد او پس از مدّتى نزد من آمد و گفت : اى بندهء خدا مزد آن روزم را بده . گفتم : تمام اين شتر و گاو و گوسفند و بردگانى كه مىبينى مزد آن روز توست ، پس گفت : اى بندهء خدا مرا مسخره نكن . گفتم : من تو را ريشخند نمىكنم تمام آنها را گرفت و با خود برد و هيچ چيز نگذاشت . خدايا اگر اين كار را براى رضاى تو كرده‌ام گشايشى به ما بده . پس تخته سنگ كنار رفت و همه بيرون شده به راه خود رفتند » اين است فضيلت كسى كه امكان ارضاى شهوت برايش فراهم شود ولى عفّت را رعايت كند و اين تقريبا همانند كسى است كه بتواند از شهوت نگاه بگذرد ، زيرا نگاه كردن سرچشمهء زناست بنابراين حفظ آن مهّم است و از آن نظر كه گاهى آن را كوچك مىشمارند و از آن نمىترسند كار دشوارى است ، در حالى كه تمام بلاها از آن نشأت مىگيرد . پس نگاه اوّل هر گاه به قصد شهوت نباشد مؤاخذه ندارد و نگاه بار دوم مؤاخذه دارد . پيامبر ( ص ) فرمود :\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n« نگاه اول به نفع تو و نگاه دوم به ضرر توست . » « 96 » علاء بن زياد گويد : چشمت را به چادر زن ندوز ، زيرا نگاه كردن در دل شهوت مىكارد ، و كمتر اتفاق مىافتد كه انسان در آمد و رفتهايش چشمش به زنان و كودكان نيفتد و هر گاه زيبايى او در نظرش بيايد طبيعت انسان مىخواهد كه دوباره نگاه كند . در اين جا سزاوار است به خود تلقين كند كه اين نگاه دوباره عين نادانى است زيرا اگر نگاه كند و او را زيبا بيابد شهوت بجنبد و چون از رسيدن به او عاجز است تنها حسرت و افسوس برايش مىماند ، و اگر بار دوّم نگاه كرد و او را زشت يافت از آن لذت نمىبرد و گناهكار نيز هست زيرا قصد لذّت بردن كرده . پس كارى كرده است كه او را آزرده ساخته است . لذا هر دو حالتش از معصيت و رنج و افسوس خالى نيست ، و هر گاه چشم را حفظ كند بسيارى از آفتها از دلش دور شود و اگر چشمانش اشتباه كند و بتواند شهوت را مهار كند موجب كمال قدرت و توفيق است .\r\nاز ابو بكر بن عبد الله مزنى روايت شده كه قصّابى به كنيز يكى از همسايگانش سخت دلبسته بود . پس خاندان كنيز او را به روستاى ديگرى براى كارى فرستادند . قصّاب در پى او رفت و از او تقاضاى كار ناشايست كرد .\r\nكنيز گفت : اى مرد كارى انجام نده چه من به تو بيشتر علاقه دارم ولى از خدا مىترسم . قصّاب گفت : تو از خدا مىترسى و من نترسم ؟ پس توبه كرد و برگشت در راه عطشى به او رسيد كه نزديك بود جان دهد . ناگاه پيك يكى از پيامبران بنى اسرائيل به او رسيد و پرسيد : تو را چه شده است ؟ گفت تشنه‌ام گفت : بيا تا خدا را بخوانيم تا ابرى بر ما سايه افكند و وارد روستا شويم ، قصاب\r\n\r\n\r\n","description":"","footnote":"\r\n( 96 ) حديث را دارمى ( در سنن ) ، ج 2 ، ص 298 و احمد در مسند على ( ع ) از پيامبر ( ص ) روايت كرده كه فرمود : يا على ان لك كنزا فى الجنة و انك ذوقرنيها فلا تتبع النظرة النظرة فانما لك الاولى و ليست لك الاخره‌اى على تو را در بهشت گنجى است و تو صاحب آن هستى پس در پى نگاه اول نگاه نكن زيرا نگاه اول از آن توست ولى نگاه دوم از تو نيست ترمذى و ابو داوود از حديث بريده نظير اين حديث را روايت كرده‌اند و پيش از اين گذشت .\r\n","page_name":" 256 ","page_number":256},
  {"content":"\r\n\r\nگفت : من عملى ندارم كه خدا را بخوانم . پيك گفت : من دعا مىكنم و تو آمين بگو . پس پيك دعا كرد و او آمين گفت ابرى بر روى آنها سايه افكند تا به ده رسيدند . پس قصّاب به جاى خود روانه شد و ابر با او برفت . رفيقش به او گفت :\r\nتو مىپنداشتى كه عملى ندارى من دعا كردم و تو آمين گفتى و ابرى بر ما سايه افكند آنگاه ابر در پى تو آمد . بايد مرا از حال خود خبر دهى پس داستان خود را به او خبر داد . پيك گفت : كسى كه از گناه توبه مىكند مقامى در پيشگاه خدا دارد كه هيچ كس ندارد .\r\nاحمد بن سعيد عابد از پدرش روايت كرده كه گفت : جوانى خداپرست كه همواره در مسجد جامع بود در كوفه نزد ما بود . او خوشرو و خوش‌قامت و خوش‌منظر بود . پس زنى زيبا و خردمند به او نگاه كرد و دلباختهء او شد و اين حالت طولانى شد . روزى زن در راه جوان كه قصد مسجد رفتن داشت ايستاد و به او گفت : جوان سخنم را گوش كن آنگاه هر چه خواستى انجام بده . جوان برفت و با او سخن نگفت . سپس بر سر راه جوان كه آهنگ رفتن منزل خود كرده بود ايستاد و گفت : اى جوان سخنم را گوش كن . راوى گفت : جوان مدّت زيادى خاموش ماند و به زن گفت : اينجا محلّ تهمت است و من نمىخواهم متهّم شوم .\r\nزن به او گفت : به خدا من در اين جا نايستادم ، در حالى كه از كار تو آگاه نباشم ولى پناه به خدا كه خداپرستان به خاطر من متهّم شوند و آنچه مرا واداشت كه در چنين كارى با تو ملاقات كنم اين است كه بدانم اين كار اندك در نزد مردم بسيار است و شما خداپرستان مانند شيشه‌هايى هستيد كه كمترين چيزى آنها را بر اثر صافى و زلالى معيوب و تيره مىسازد . خلاصهء سخنم با تو اين است كه با تمام اعضاى وجودم شيفتهء توام ؛ خدا را در كار من و خودت در نظر بگير . راوى گفت : جوان به منزلش رفت و خواست نماز بگزارد ولى ندانست چگونه نماز بگزارد . پس كاغذى برداشت و نامه‌اى نوشت آنگاه از خانه‌اش بيرون شد ناگهان زن را در جاى خود ايستاده يافت و نامه را به طرف او انداخت و به منزلش برگشت مضمون نامه چنين بود : به نام خداوند بخشندهء بخشايشگر . اى خانم بايد\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبدانى كه خداى متعال هرگاه معصيت شود حلم ورزد و هرگاه بنده به گناه بازگردد او را بپوشاند و هرگاه جامهء گناه بر تن كرد خداوند خشمى مىگيرد كه آسمانها و زمين و كوهها و درختان و جنبندگان تاب خشم او را ندارند . پس چه كسى كه تاب خشم خدا را دارد پس اگر آنچه يادآور شدم باطل است من روزى را به ياد تو مىآورم كه آسمان همانند آهن گداخته و كوهها مانند پشم مىشود ، و امّتها در برابر صولت خداى جبّار به زانو در مىافتند ، زيرا به خدا سوگند من از اصلاح نفس خود ناتوان شده‌ام . پس چگونه مىتوانم ديگرى را اصلاح كنم و اگر گفته‌هايم حق است تو را به پزشكى راهنمايى مىكنم كه زخمهاى بيمارىزا و دردهاى مزمن و حادّ را درمان مىكند و او پروردگار جهانيان است ، پس با درخواست صادقانه آهنگ او كن و به سوى او بازگرد زيرا من تو را سرگرم گفتار خداوند مىكنم :   وَ أَنْذِرْهُمْ يَوْمَ الْآزِفَةِ إِذِ الْقُلُوبُ لَدَى الْحَناجِرِ كاظِمِينَ ما لِلظَّالِمِينَ مِنْ حَمِيمٍ وَ لا شَفِيعٍ يُطاعُ . يَعْلَمُ خائِنَةَ الْأَعْيُنِ وَ ما تُخْفِي الصُّدُورُ   . « 97 » پس از اين آيه به كجا مىتوان گريخت ؟ پس آن خانم چند روز بعد ( از دريافت نامه ) آمد و در راه جوان ايستاد . جوان چون زن را از دور ديد خواست به منزلش برگردد تا او را نبيند ، امّا آن زن گفت : اى جوان برنگرد كه بعد از امروز هرگز ديدارى نخواهد بود مگر در پيشگاه خدا ( روز قيامت ) و سخت بگريست و گفت : از خدايى كه كليدهاى دل تو در دست قدرت اوست مىخواهم كه كار دشوار تو را بر من آسان نمايد ( تحمّل عشقت را بر من آسان سازد ) سپس در پى جوان رفت و گفت : بر من منت بگذار و مرا موعظه‌اى بفرما كه از تو داشته باشم و سفارشى كن كه به كار بندم . جوان به او گفت : تو را\r\n\r\n\r\n","description":"","footnote":"\r\n( 97 ) مؤمن / 18 - 19 : آنها را از روز نزديك نترسان ، روزى كه از شدّت وحشت دلها به گلوگاه مىرسد و تمامى وجود آنها مملوّ از اندوه مىگردد ، براى ستمكاران دوستى وجود ندارد و نه شفاعت كننده‌اى كه شفاعتش پذيرفته شود .\r\nاو چشمهايى را كه به خيانت گردش مىكند مىداند ، و از آنچه در سينه‌ها پنهان است با خبر است .\r\n","page_name":" 258 ","page_number":258},
  {"content":"\r\n\r\nسفارش مىكنم كه خودت را از ( شرّ ) نفست حفظ كنى و گفتار خداى متعال را به يادت مىآورم :  وَ هُوَ الَّذِي يَتَوَفَّاكُمْ بِاللَّيْلِ وَ يَعْلَمُ ما جَرَحْتُمْ بِالنَّهارِ  . « 98 » راوى گفت : آن زن مدّتى صبر كرد و سخت‌تر از اوّل بگريست ؛ آنگاه آرام شد و به خانه‌اش رفت و به عبادت پرداخت ، و همچنان مشغول عبادت بود تا رنگ پريده و غمگين درگذشت . جوان پس از مرگ آن زن از او ياد مىكرد و بر او مىگريست . به او گفتند : چرا مىگريى در حالى كه او را از خود نااميد ساختى .\r\nپس مىگفت : در همان اوّل طمعش را از خودم قطع كردم و آن را براى خود ذخيره‌اى در پيشگاه خداى متعال قرار دادم و من از خدا شرم دارم كه ذخيره‌اى را كه نزد او اندوخته‌ام باز پس بگيرم و حكم از آن خداست .\r\nاين است پايان كتاب شكستن دو شهوت شكمبارگى و همخوابگى از بخش مهلكات كتاب محجة البيضاء فى تهذيب الاحياء به خواست خدا پس از آن كتاب آفتهاى زبان خواهد آمد . سپاس از آن خداست در آغاز و انجام ، و ظاهر و باطن و درود و سلام خدا بر محمّد و آل محمّد ( ص ) .\r\n\r\n\r\n","description":"","footnote":"\r\n( 98 ) انعام / 60 : او كسى است كه ( روح ) شما را در شب ( به هنگام خواب ) مىگيرد و از آنچه در روز كسب كرده‌ايد ( و انجام داده‌ايد ) با خبر است .\r\n","page_name":" 259 ","page_number":259},
  {"content":"\r\n . \r\n","description":"","footnote":"","page_name":" 260 ","page_number":260},
  {"content":"\r\n\r\n\r\nكتاب آفتهاى زبان\r\n( 1 ) اين چهارمين كتاب از بخش مهلكات كتاب محجّة البيضاء فى تهذيب الاحياء است  بِسْمِ اللَّهِ الرَّحْمنِ الرَّحِيمِ *  سپاس خداوندى را سزاست كه آفرينش انسان را نيكو و منظّم ساخت ، نور ايمان را به او الهام فرمود ، او را به نور ايمان بياراست . و سخن گفتن را به او آموخت و به وسيلهء آن وى را بر ديگر موجودات مقدّم و برتر قرار داد ؛ گنجينه‌هاى دانش را بر قلبش فرو ريخت و او را كامل كرد ، آن گاه پرده‌هايى از رحمت ( ستّارى ) خود بر او بيفكند ؛ سپس به او زبانى داد كه ترجمان دل است و پرده از رازى بر مىدارد كه فرستاده است . پس گفتارش را به سپاس آغاز كرد و از نعمتهايى كه به او عطا كرده شكر كرد و از دانشى كه به دست آورد و نطقى كه بر او آسان ساخت بر وى منّت نهاد و گواهى مىدهم كه جز خداى يگانه خدايى نيست و شريك ندارد ، و محمد بنده و فرستادهء اوست كه او را گرامى داشته و پيامبر اوست كه وى را با كتابى كه فرو فرستاد و قرآنى كه آن را تفصيل داده و دينى كه آسان قرار داده گسيل داشته است .\r\nدرود خدا بر او و خاندان و اصحابش و پيامبران پيش از او تا آن زمان كه\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nبنده‌اى تكبير و تهليل بگويد .\r\nامّا بعد ، زبان از نعمتهاى بزرگ و صنايع ظريف و عجيب خداست ، زيرا حجم آن كوچك و بندگى و گناهش بزرگ است ، و كفر و ايمان جز به گواهى زبان آشكار نمىشود ، و كفر و ايمان آخرين حدّ بندگى و سركشى است ، و هيچ شىء موجود يا معدوم ، آفريننده يا آفريده ، خيالى يا معلوم ، مورد گمان يا و همى نيست مگر اين كه زبان به آن مىرسد و به نفى يا اثبات آن مىپردازد ، زيرا به هر چيزى كه دانش برسد زبان به حق يا باطل از آن پرده برمىدارد و دانش به هر چيزى مىرسد و اين خاصيّتى است كه در ديگر اعضا نيست ، زيرا چشم جز به رنگها و صورتها نمىرسد و گوش جز به صداها نمىرسد ، و دست جز به اجسام نمىرسد و همچنين ديگر اعضا ، و زبان ميدان وسيعى دارد براى آن بازگشتى و براى جولان آن حدّ و پايانى نيست . بنابراين در كار خير ميدان جولان دارد و در كار بد مجراى كشيده‌اى دارد . پس هر كس رشته و افسار زبان را رها سازد شيطان او را به هر ميدانى ببرد ، و بر لب سيلگاهى فرو ريختنى براند تا او را به نابودى ناگزير سازد « و مردم را به رو در ( آتش ) نمىافكند جز آنچه با زبانهايشان به دست مىآورند » ، و از شرّ زبان رها نمىشود جز اين كه زبان را با لگام دين مهار كند و جز در مواردى كه به نفع دنيا و آخرت است رهايش نسازد و شرّ زبان را از هر چه در مورد دنيا و آخرت خود ترسان است نگاهدارد ، و شناخت مواردى كه رها ساختن زبان ستوده يا نكوهيده است سخت است و بر كسى كه آن موارد را شناخته است عمل كردن به موجب آن دشوار است و سنگين . زبان در ميان اعضا نسبت به انسان سركش‌تر است ، زيرا حركت دادنش زحمتى و رها ساختنش خرجى ندارد ، مردم در پرهيز از آفات و شرور و شكارگاهها و كمندهاى زبان بىتفاوتند در حالى كه زبان در گمراه ساختن انسان بزرگترين ابزار شيطان است و ما به توفيق خدا و حسن امكان او تمام آفتهاى زبان را شرح مىدهيم و تك تك آنها را با حدود و انگيزه‌ها و شرورش ياد مىكنيم و راه پرهيز از آنها را نشان مىدهيم و رواياتى را كه در نكوهش آن\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nرسيده است ذكر مىكنيم .\r\nبنابراين در آغاز ، فضيلت سكوت را نقل مىكنيم و در پى آن آفات سخن گفتن بىمورد را مىآوريم . آنگاه به ترتيب بيان بيست آفت زبان به شرح زير مىپردازيم : به آفت سخن زايد گفتن ، آفت فرورفتن در باطل ، آفت مجادله ، آفت دشمنى ، آفت عمق بخشيدن به سخن با كج كردن دهان براى فصيح سخن گفتن و به زحمت سخن هماهنگ گفتن ، فصاحت و تصنّع در آن و ديگر امورى كه عادت فصيحان مدعّى خطابه بر آن جارى است ، آفت دشنام و بد زبانى ، آفت لعن حيوان يا حمار يا انسان ، آفت غنا و شعر ، آفت شوخى ، آفت ريشخند و مسخره كردن ، آفت افشاى راز و آفت سوگند و سخن دروغ و بيان دروغهاى مجاز ، پرهيز از دروغ با توريه‌ها ، آفت غيبت ، معناى غيبت و تعريف آن ، اين كه غيبت منحصر به زبان نيست ، عواملى كه به غيبت تحريك مىكند ، علاجى كه زبان را از غيبت باز مىدارد ، حرام بودن غيبت قلبى ، موارد مجاز غيبت ، كفّارهء غيبت ، آفت سخن‌چينى و آنچه در ردّ آن واجب است ، آفت شخص دو زبانه كه در ميان دو دشمن در آمد و شد است و با هر يك مطابق دلخواهش سخن مىگويد ، آفت ستايش ، آفت غفلت از اشتباهات ظريف در بين سخن گفتن ، بويژه در سخنانى كه مربوط به خدا و صفات اوست و به امور دين مربوط مىشود ، آفت پرستش مردم عوام از صفات و سخن خدا و بحث دربارهء حروف و اين كه آيا حروف قديمند يا حادث و هر چه به اين امور مربوط است .\r\n\r\nشرح بزرگ بودن خطر زبان و فضيلت خاموشى\r\n( 1 ) بايد دانست كه خطر زبان زياد است و جز با سكوت ، از آن رهايى نيست . از اين رو دين ( اسلام ) سكوت را ستوده و به آن تشويق كرده و فرموده است : « هر كس سكوت كند نجات يابد » . « 1 »\r\n\r\n\r\n","description":"","footnote":"\r\n( 1 ) اين حديث را احمد در ( سنن ) ، ج 2 ، ص 177 از حديث ابن عمر به سندى ضعيف نقل كرده و دارمى در ( سنن ) ، ج 2 ، ص 299 آورده است .\r\n","page_name":" 263 ","page_number":263},
  {"content":"\r\n\r\nپيامبر ( ص ) نيز فرمود : « سكوت حكمت است و انجام دهندهء آن اندك » « 2 » يعنى سكوت حكمت و دور انديشى است .\r\nعبد اللّه بن سفيان از پدرش روايت كرده كه گفت : به پيامبر خدا ( ص ) عرض كردم : « از اسلام مطلبى را به من خبر بده كه پس از تو از هيچ كس نپرسم ، فرمود : بگو به خدا ايمان آوردم آنگاه پايدارى كن ، عرض كردم : از چه بپرهيزم ؟ پس با دست مبارك به زبانش اشاره فرمود . » « 3 » عقبة بن عامر گويد : « به پيامبر خدا عرض كردم : رهايى چيست ؟ فرمود :\r\nزبانت را نگاه‌دار ، و خانه‌ات را توسعه بده ، و بر گناهت گريه كن . » « 4 » سهل بن سعد ساعدى گفت : پيامبر خدا ( ص ) فرمود : « هر كس حفظ زبان و فرجش را ضمانت كند ، بهشت را برايش ضامن مىشوم . » « 5 » و نيز آن حضرت ( ص ) فرمود : « هر كس شّر شكم و فرج و زبانش را نگاه‌دارد محفوظ است » « 6 » به وسيلهء اين سه شهوت بيشتر مردم هلاك مىشوند از اين رو پس از فراغت از شرح آفت شكمبارگى و همخوابگى به شرح آفتهاى زبان پرداختيم .\r\nاز پيامبر خدا ( ص ) سؤال شد : « بيشترين چيزى كه موجب داخل شدن مردم به بهشت مىشود چيست ؟ فرمود : تقواى الهى و خوشخويى و از آنچه بيشترين مردم را وارد دوزخ مىكند سؤال شد ، فرمود : دو عضو ميان تهى : دهان و فرج » « 7 » و ممكن است مقصود از دهان آفت زبان باشد زيرا دهان جايگاه زبان است و\r\n\r\n\r\n","description":"","footnote":"\r\n( 2 ) اين حديث را قضاعى از انس و ديلمى در مسند الفردوس از ابن عمر به سندى ضعيف روايت كرده چنان كه در الجامع الصغير نقل شده است .\r\n( 3 ) اين حديث را ابن ماجه به شمارهء 3972 از سفيان بن عبد اللّه ثقفى روايت كرده است .\r\n( 4 ) ترمذى حديث را در ( سنن ) ، ج 9 ، ص 247 روايت كرده و گفته است : اين حديث حسن است .\r\n( 5 ) بخارى ( در صحيح ) و ترمذى در ( سنن ) ، ج 9 ، ص 248 روايت كرده‌اند و ترمذى گويد : اين حديث حسن صحيح و غريب است .\r\n( 6 ) بيهقى اين حديث را در الشعب از انس به سندى ضعيف روايت كرده چنان كه در الجامع الصغير نقل شده است .\r\n( 7 ) ابن ماجه اين حديث را به شمارهء 4246 از حديث ابو هريره روايت كرده است .\r\n","page_name":" 264 ","page_number":264},
  {"content":"\r\n\r\nمحتمل است مقصود شكم باشد زيرا دهان منفذ آن است .\r\nمعاذ گويد : به پيامبر خدا عرض كردم : آيا به گفته‌هايمان مؤاخذه مىشويم ؟\r\nفرمود : اى پسر جبل مادرت برايت بگريد ، آيا چيزى جز نتايج و كاشته‌هاى زبانهاى مردم آنان را در آتش مىافكند ؟ « 8 » [ پيامبر سخنان انسان را به كشته‌اى تشبيه كرده كه با داس درو مىشود و همانطور كه داس‌تر و خشك و خوب و بد را با هم مىدرود انسان پرحرف هر گونه سخنى را مىگويد و خوب و بد را از هم جدا نمىكند ، حاشيهء سنن . 
  ] عبد اللّه ثقفى گويد : « به پيامبر ( ص ) عرض كردم : از مطلبى برايم سخن بگو كه به آن چنگ در آويزم ، فرمود : بگو : پروردگارم خداست ، آنگاه پايدار بمان ، و گفت : عرض كردم : اى رسول خدا از چه چيز بيشتر بر من مىترسى ؟ پيامبر زبانش را گرفت سپس فرمود : از اين » « 9 » انس بن مالك گويد : پيامبر ( ص ) فرمود : « ايمان بنده‌اى راست نشود تا دلش راست نشود و دلش راست نشود تا زبانش راست نشود ، و كسى كه همسايه‌اش از شرّش در امان نباشد وارد بهشت نمىشود . » « 10 » و نيز آن حضرت ( ص ) فرمود : و هر كه از سالم ماندن شادمان مىشود ، پس همواره ساكت باشد . » « 11 » از سعيد بن جبير به‌صورت مرفوع از پيامبر ( ص ) روايت شده كه فرمود :\r\n« هر گاه آدميزاده به بامداد در آيد تمام اعضايش نيز به بامداد در مىآيند و از\r\n\r\n\r\n","description":"","footnote":"\r\n( 8 ) ابن ماجه اين حديث را به شمارهء 3973 در حديثى طولانى از حديث معاذ روايت كرده است .\r\n( 9 ) اين حديث را ترمذى در ( سنن ) ، ج 9 ص 249 روايت كرده و پيش از اين گذشت ، و دارمى در ( سنن ) ، ج 2 ، ص 299 نقل كرده است .\r\n( 10 ) اين روايت را احمد ( در مسند ) و ابن ابى الدنيا در الصمت روايت كرده‌اند و هر دو راوى از روايت على بن مسعدهء باهلى از قتاده از انس روايت كرده‌اند چنان كه در التّرغيب و الترهيب ، ج 3 ، ص 528 آمده است .\r\n( 11 ) ابن ابى الدنيا اين حديث را در الصمت و ابو الشيخ در فضائل الاعمال و غير از آن دو روايت كرده‌اند چنان كه در الترغيب ، ج 3 ، ص 536 آمده است .\r\n","page_name":" 265 ","page_number":265},
  {"content":"\r\n\r\nزبان مىخواهند كه نسبت به ما از خدا بترس زيرا اگر تو راست باشى ما راستيم و اگر كج باشى كج شويم . » « 12 » از ابن مسعود روايت شده كه بر كوه صفا در حال تلبيه ( لبيك گفتن ) مىگفت : اى زبان سخن خير بگو تا غنيمت برى يا سكوت كن تا سالم بمانى پيش از اين كه پشيمان شوى . به او گفتند : اى ابو عبد الرحمان آيا اين سخنى است ، كه خود مىگويى يا شنيده‌اى ؟ گفت : شنيدم كه رسول خدا ( ص ) مىفرمود : « بيشترين گناه آدميزاده از زبان اوست . » « 13 » ابن عمر گويد : رسول خدا ( ص ) فرمود : « كسى كه زبانش را نگاه دارد خدا عيبش را بپوشاند ، و هر كه مالك خشم خود باشد ، خدا او را از عذاب خود نگاهدارد ، و هر كه از خدا پوزش بخواهد خدا پوزش او را بپذيرد . » « 14 » روايت شده كه معاذ بن جبل به رسول خدا ( ص ) عرض كرد : مرا سفارش فرما فرمود : خدا را بپرست به طورى كه گويا او را مىبينى ، و خود را در شمار مردگان حساب كن ، و اگر خواهى تو را از چيزى مهمتر از تمام اينها خبر دهم و با دست خود به زبانش اشاره كرد . » « 15 » از صفوان بن سليم روايت شده كه گفت : رسول خدا ( ص ) فرمود : « آيا به شما خبر دهم از آسانترين عبادتهاى بدن كه سكوت و خوشخويى است . » « 16 »\r\n\r\n\r\n","description":"","footnote":"\r\n( 12 ) اين حديث را ترمذى در ( سنن ) ، ج 9 ، ص 247 روايت كرده است و بجاى تستكفى اللسان ( تكفّر اللسان ) از باب تفعيل آمده است به اين معنى كه به او يادآور مىشود از خدا بترسد و حرف ياوه نگويد .\r\n( 13 ) اين حديث را ابن ابى الدنيا در الصمت و بيهقى در السعب به سندى حسن روايت كرده چنان كه در المغنى است و طبرانى به سندى صحيح روايت كرده چنان كه در التّرغيب ، ج 3 ، 534 آمده است .\r\n( 14 ) اين حديث را ابن ابى الدنيا در الصمت به سندى حسن روايت كرده چنان كه در المغنى آمده است .\r\n( 15 ) اين حديث را نيز ابن ابى الدنيا در الصمت به سندى جيّد روايت كرده چنان كه در الترغيب ، ج 3 ، ص 532 ، نقل شده است .\r\n( 16 ) اين حديث را ابن ابى الدنيا در الصمت به صورت مرسل روايت كرده چنان كه در الترغيب ، ج 3 ، ص 533 نقل شده و ابو الشيخ در طبقات المحدثين از حديث ابوذر و ابو الدرداء به صورت مرفوع روايت كرده است .\r\n","page_name":" 266 ","page_number":266},
  {"content":"\r\n\r\nابو هريره گويد : رسول خدا ( ص ) فرمود : « كسى كه به خدا و روز جزا ايمان دارد ، بايد سخن خير بگويد يا سكوت كند . » « 17 » حسن گفت : براى ما نقل شده كه پيامبر ( ص ) فرمود : « خدا بيامرزد بنده‌اى را كه سخن خير بگويد و بهره برد يا سكوت كند تا سالم بماند . » « 18 » سفيان گويد : به عيسى ( ع ) گفتند : ما را به كارى راهنمايى كنيد كه با آن داخل بهشت شويم ، فرمود : هرگز حرف نزنيد ، گفتند : توان آن را نداريم ، فرمود :\r\nپس جز سخن خير نگوييد .\r\nسليمان بن داوود ( ع ) گفت : « اگر سخن گفتن نقره است ، پس سكوت طلاست . » از براء بن عاذب روايت شده كه گفت : « عربى بيابانى خدمت رسول خدا آمد و گفت : مرا به كارى راهنمايى كن كه با آن وارد بهشت شوم ، فرمود :\r\nگرسنه را غذا و تشنه را آب بده و امر به معروف و نهى از منكر كن ، و اگر نتوانستى زبانت را از سخنى كه خير نيست نگاه‌دار . » « 19 » پيامبر ( ص ) فرمود : « زبانت را جز از سخن خير حفظ كن زيرا با اين كار بر شيطان غالب مىشوى . » « 20 » و نيز فرمود : « خدا در كنار زبان هر گوينده‌اى حاضر است پس لازم است هر كسى در آنچه مىگويد تقوا پيشه كند . » « 21 » و نيز فرمود : « هر گاه مؤمن را بسيار خاموش و سنگين ديديد به او نزديك\r\n\r\n\r\n","description":"","footnote":"\r\n( 17 ) حديث را مسلم در ( صحيح ، ) . ج 1 ، ص 49 در ضمن حديثى روايت كرده است .\r\n( 18 ) اين حديث را ابو الشيخ از ابو امامه به سندى ضعيف روايت كرده و نظير آن را بيهقى در الشعب از انس و از حسن به صورت مرسل و به سندى حسن روايت كرده چنان كه در الجامع الصغير نقل شده است . »\r\n( 19 ) اين حديث را طيالسى در مسند البراء به شماره 739 در حديثى نقل كرده است .\r\n( 20 ) طبرانى در الصغير اين حديث را نقل كرده چنان كه در الترغيب ، ج 3 ، ص 532 آمد است .\r\n( 21 ) اين حديث را ابن ابى شيبه و احمد در الزهد و حكيم ترمذى از عمر بن ذر از پدرش از پيامبر ( ص ) روايت كرده چنان كه در الدّر المنثور ، ج 6 ، ص 105 روايت شده است .\r\n","page_name":" 267 ","page_number":267},
  {"content":"\r\n\r\nشويد كه حكمت القا مىكند . » « 22 » ابن مسعود گويد : پيامبر ( ص ) فرمود : « مردم سه دسته‌اند غانم ، سالم و شاجب : غانم كسى است كه ياد خدا مىكند ؛ سالم كسى است كه ساكت است ؛ شاجب كسى است كه در باطل فرو مىرود . » « 23 » پيامبر ( ص ) فرمود : « زبان مؤمن در پس قلب اوست . هر گاه بخواهد سخنى بگويد در دل مىانديشد ، آنگاه با زبان آن را امضاء مىكند ، و زبان منافق در پيش دل اوست و هر گاه به چيزى تصميم بگيرد ، با زبان امضاء مىكند و در دل به آن نمىانديشد . » « 24 » عيسى ( ع ) فرمود : « عبادت ده جزء است ، نه جزء در سكوت و يك جزء در فرار از مردم است . » پيامبر ما ( ص ) فرمود : « هر كه بسيار سخن گويد اشتباهش بسيار باشد و هركه بسيار اشتباه كند گناهش بسيار باشد و هر كه بسيار گناه كند دوزخ برايش سزاوارتر است . » « 25 » مىگويم : در كتاب مصباح الشريعه از مولايمان امام صادق ( ع ) روايت شده كه فرمود : « سكوت شعار كسانى است كه از حقايق گذشته آگاهند و قلم دربارهء آنها خشك مىشود ( چيزى به عنوان گناه ثبت نمىكند ) ؛ سكوت ، كليد تمام راحتيهاى دنيا و آخرت است و موجب خشنودى پروردگار و سبك شدن\r\n\r\n\r\n","description":"","footnote":"\r\n( 22 ) اين حديث را ابن ماجه به شمارهء 4101 چنين نقل كرده است « اذا رايتم الرجل قد اعطى زهدا فى الدنيا و قلّه منطق فاقتربوا منه فانه يلقى الحكمة ، هر گاه مردى را ديديد كه در دنيا زهد و كم حرفى داده شده به او نزديك شويد كه او حكمت منتقل مىكند »\r\n( 23 ) عراقى گويد : اين حديث را طبرانى و ابو يعلى از حديث ابو سعيد خدرى روايت كرده‌اند و در آن حديث ( المجالس ثلاثه ) دارد و ابن عدى اين حديث را ضعيف دانسته است و من آن را در حديث ابن مسعود نيافتم .\r\n( 24 ) عراقى گويد : من اين حديث را به صورت مرفوع نيافته‌ام و فقط خرائطى در مكارم الاخلاق از روايت حسن بصرى نقل كرده گويد : كانوا يقولون\r\n( 25 ) اين حديث را طبرانى در الاوسط از ابن عمر روايت كرده چنان كه در الجامع الصغير نقل شده است .\r\n","page_name":" 268 ","page_number":268},
  {"content":"\r\n\r\nحساب و مصونيّت از لغزشها و اشتباهات است ؛ خدا سكوت را پوششى براى نادان و زينتى براى عالم قرار داده است ؛ در سكوت مصونيّت از خواهشهاى نفسانى و تمرين نفس و شيرينى عبادت و بر طرف شدن قساوت قلب ، و پاكدامنى و مروّت و ظرافت وجود دارد ؛ بنابراين در زبانت را از آنچه برايت عوض دارد ، ببند ، بويژه هر گاه براى سخن گفتن در راه خدا و براى خدا شخص لايق و ياورى نيابى . ربيع بن خثيم كاغذى در برابر خود مىنهاد و هر چه سخن مىگفت مىنوشت و شب به محاسبه مىپرداخت و سخنانى را كه به نفع و ضررش بوده بررسى مىكرد ، و مىگفت : آه افراد ساكت رها شدند و ما باقى مانديم . يكى از اصحاب پيامبر ( ص ) سنگريزه‌اى در دهانش مىنهاد و هر گاه مىخواست سخنى بگويد كه مىدانست براى خدا و در راه خداست آن را از دهانش بيرون مىآورد ، زيرا بيشتر اصحاب پيامبر همانند كسانى كه در آستانهء غرق شدن هستند نفس مىكشيدند و همچون بيماران سخن مىگفتند . تنها عامل نابودى مردم سخن گفتن و عامل رهايى آنها سكوت است . پس خوشا به حال كسى كه شناخت سخن درست از نادرست نصيب وى شده باشد و سكوت و فوايد آن را بداند ، زيرا اين حالت از اخلاق پيامبران و شعار برگزيدگان است و هر كس ارزش سخن را بداند بهتر ملازم سكوت مىشود و هر كه بر نكته‌هاى سكوت دست يابد و امين گنجينه‌هاى آن شود سخن گفتن و سكوتش همه عبادت است و از اين عبادتش فقط خداى جبّار آگاه مىشود . » « 26 » در همان كتاب از حضرت صادق ( ع ) نيز روايت شده كه فرمود : « سخن اظهار كردن صفا و تيرگى و دانايى و جهلى است كه در دل وجود دارد .\r\nامير المؤمنين ( ع ) فرمود : مرد در زير زبانش پنهان است . بنابراين سخنت را بسنج و آن را بر عقل و معرفت عرضه كن ؛ پس اگر براى خدا و را در راه خداست بر زبان ران ، و اگر جز اين است سكوت به از حرف زدن است و هيچ عبادتى براى اعضاى بدن در پيشگاه خدا كم خرجتر و پرارجتر از سخنى نيست\r\n\r\n\r\n","description":"","footnote":"\r\n( 26 ) مصباح الشريعه ، باب بيست و هفتم در سكوت .\r\n","page_name":" 269 ","page_number":269},
  {"content":"\r\n\r\nكه در آن خشنودى خدا باشد و براى خدا و انتشار نعمتهاى خدا در ميان بندگانش انجام شود ، مگر نمىبينى كه خداى سبحان ميان خود و پيامبرانش چيزى كه به وسيلهء آن اسرار علوم پنهان و وحى خود را آشكار سازد جز سخن گفتن قرار نداد همچنين ميان پيامبران و امتّها ! بنابراين ثابت شد كه بهترين وسيله و ظريفترين عبادت سخن گفتن است و همچنين از آفت زبان گناهى سنگين‌تر و از نظر كيفر در نزد خدا سريعتر و از نظر نكوهش دشوارتر و از لحاظ منفور شدن در نزد مردم مؤثرتر وجود ندارد . زبان ترجمان باطن ، و خبرنگار دل است ، و به وسيلهء آن آنچه در درون آدمى است آشكار مىشود و بر اساس زبان در روز قيامت به اعمال مردم رسيدگى مىشود . سخنى كه براى غير خدا باشد شرابى است كه عقلها را مدهوش مىكند ، و هيچ مجرمى سزاوار نيست در زندان بسيار بماند ، جز زبان ، يكى از حكيمان گويد : زبانت را از سخن زشت حفظ كن و اگر بتوانى در گفتن سخن خوب سكوت نكن . امّا وقار و آرامش براى صاحبانش صورتى زيبا و و الا از سوى خداى سبحان است و آنان امين رازهاى خدا در روى زمين هستند . » « 27 »\r\n\r\nفصل : سخنان بزرگان\r\n( 1 ) ابو حامد گويد : امّا آثار و گفتار بزرگان - طاووس گويد : زبانم درنده‌اى است ، اگر رهايش سازم مرا مىخورد .\r\nوهب بن منّبه گويد : در حكمت آل داود است : بر خردمند لازم است كه آگاه به زمان خود باشد و زبانش را حفظ كند و به كار خود روى بياورد . » « 28 » حسن گويد : كسى كه زبانش را حفظ نكند دينش محفوظ نماند .\r\nاوزاعى گويد : عمر بن عبد العزيز به ما نوشت : امّا بعد كسى كه بسيار به ياد مرگ باشد از دنيا به كم خشنود مىشود ، و هر كس سخن خود را جزء اعمالش\r\n\r\n\r\n","description":"","footnote":"\r\n( 27 ) مصباح الشريعه ، باب چهل و ششم در سخن گفتن .\r\n( 28 ) به التّرغيب و الترهيب منذرى ، ج 3 ، ص 531 ، رجوع كنيد .\r\n","page_name":" 270 ","page_number":270},
  {"content":"\r\n\r\nبشمارد ، سخنش در آنچه به او مربوط نيست كم مىشود .\r\nيكى از بزرگان گويد : سكوت براى انسان دو نتيجه به همراه مىآورد :\r\nسلامتى در دينش و درك رفيقش .\r\nمحمد بن واسع به مالك بن دينار گفت : اى ابو يحيى نگاه داشتن زبان براى مردم از نگاه داشتن طلا و نقره دشوارتر است .\r\nيونس بن عبيد گويد : هيچ كس نيست كه زبانش به قلبش مرتبط باشد ، مگر اين كه خوبى و صلاح آن را در ديگر اعمالش ديدم .\r\nحسن گويد : در نزد معاويه مردم سخن مىگفتند و احنف خاموش بود .\r\nگفتند : تو را چه شده‌اى ابو بحر كه سخن نمىگويى ؟ گفت : اگر دروغ بگويم از خدا مىترسم و اگر راست بگويم از شما ترسانم .\r\nابو بكر بن عيّاش گويد : چهار تن از شاهان بر نكوهش سخن گويى گرد آمدند . شاه هندوستان ، شاه چين و كسرى ( شاه ايران ) و قيصر ( شاه روم ) . يكى از آنان گفت : من بر آنچه گفته‌ام پشيمانم و بر آنچه نگفته‌ام پشيمان نيستم .\r\nديگرى گفت : من هر گاه سخنى بگويم سخن بر من مسلّط است نه من بر او و هر گاه سخنى نگويم من بر سخن مسلّطم . سوّمى گفت : از كسى كه سخن مىگويد در شگفتم اگر سخنش به او برگردد به او زيان رساند و اگر بر نگردد به او بهره‌اى نرساند . چهار مىگفت : من بر ردّ آنچه نگفته‌ام تواناترم تا برردّ آنچه گفته‌ام .\r\nگويند : منصور بن معتز چهل سال پس از عشاى آخر سخن نگفت .\r\nگويند : ربيع بن خيثم بيست سال سخن نگفت و هر گاه صبح مىشد دوات و كاغذ و قلمى در جلو خود مىنهاد و تمام سخنانش را مىنوشت . آنگاه شبانگاه اعمال خود را محاسبه مىكرد .\r\n\r\nفصل : علت برترى سكوت چيست ؟\r\n( 1 ) اگر بگويى : علّت اين همه فضيلت براى سكوت چيست ، بايد بدانى كه علّتش آفتهاى زياد زبان است كه عبارتند از : اشتباه ، دروغ ، سخن‌چينى ، غيبت ،\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nريا ، دورويى ، دشنام ، مجادله ، خودستايى ، دشمنى ، زياده‌گويى ، فرو رفتن در باطل ، تحريف ، فزونى و كاستى ، مردم آزارى و پرده‌درى . اين است آفتهاى بسيارى كه به زبان مربوط مىشود و بر زبان سنگين نيست و در دل نيز شيرين است و عواملى چون طبيعت انسان و شيطان آدمى را بر انجام آنها تحريك مىكنند . بنابراين كسى كه در آن آفات فرو رود كمتر مىتواند بر زبانش افسار بزند و در هر جا واجب است رهايش كند و هر جا واجب نيست او را باز دارد ؛ زيرا چنان كه شرح آن خواهد آمد اين كار از علوم دشوار است . و فرو رفتن در سخن خطر و در سكوت سلامتى است ؛ از اين رو فضيلت سكوت بسيار است با توجّه به اين كه بايد همّت فراهم آيد و وقار دوام يابد و براى انديشه و عبادت و ياد خدا و ايمنى از پيامدهاى سخن گفتن در دنيا و حساب آن در آخرت كوشش شود . خداى متعال مىفرمايد :  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  . « 29 » و اين كه سخن چهار قسم است تو را به فضيلت مداومت بر سكوت راهنمايى مىكند . يك نوع سخن ضرر خالص است و نوعى بهرهء خالص است و نوعى هم ضرر دارد و هم بهره و نوع ديگرى است كه نه ضرر دارد و نه بهره . امّا آن نوعى كه فقط ضرر دارد بايد در آن سكوت كرد و نيز از سخنى كه ضرر و بهره دارد و ضررش با بهره برابر نيست بايد پرهيز كرد ، امّا سخنى كه نه فايده دارد نه ضرر زايد است و سرگرم شدن به آن هدر دادن وقت است و عين ضرر است . بنابراين فقط نوع چهارم كه سودمند است باقى مىماند و در اين نوع سخن نيز خطر هست ، زيرا با سخنى كه آلوده به گناه است چون ريا ، سازشكارى ، غيبت ، خودستايى و سخن زايد به گونه‌اى آميخته مىشود كه درك آن مشكل است . بنابراين انسان در اين نوع سخن نيز از خطر مصون نيست . هر كس آفتهاى دقيق زبان را بشناسد بر اساس آنچه ياد خواهيم كرد بيقين بداند كه آنچه پيامبر ( ص ) فرمود . جدا كنندهء حق از باطل است و آن جا كه فرمود : « هر كس\r\n\r\n\r\n","description":"","footnote":"\r\n( 29 ) ق / 18 : انسان هيچ سخنى را تلفّظ نمىكند مگر اين كه نزد او فرشته‌اى مراقب و آماده براى انجام مأموريّت است .\r\n","page_name":" 272 ","page_number":272},
  {"content":"\r\n\r\nسكوت كرد نجات يافت » ، « 30 » به خدا گوهرهاى حكمت و سخنان جامع را در اختيارمان قرار داده است و تك تك سخنان آن حضرت دريايى از معانى است كه جز علماى ويژه آن را نمىشناسند و در آفاتى كه به زودى ياد خواهيم كرد و دشوارى پرهيز از آنها ، مطلبى است كه به خواست خدا حقيقت آن را به شما مىشناساند .\r\n\r\nاينك آفات زبان را بر مىشماريم\r\n( 1 ) و از سبكترين آنها آغاز كرده و اندك اندك به سوى سخت‌ترين آنها مىرسيم و سخن از غيبت و سخن‌چينى و دروغ را در آخر خواهيم آورد ، زيرا مطالعه در آنها طولانىتر است و بيست آفت است .\r\n\r\nنخستين آفت ، سخن گفتن از چيزى است كه به انسان مربوط نيست\r\n( 2 ) بايد بدانى كه بهترين حالات تو اين است كه كلماتت را از تمام آفتهاى ياد شده حفظ كنى كه عبارتند از : غيبت ، دروغ ، مجادله ، نفاق و جز اينها و سخن مباح بگويى كه در آن هرگز ضرر خودت و مسلمانى نباشد و اگر سخنى بگويى كه بدان نيازى ندارى اتلاف وقت كرده و مؤاخذه مىشوى و بايد كردار پست را به كردار خوب تبديل كنى زيرا اگر رشتهء سخن را به انديشه برگردانى بسا كه در هنگام فكر كردن از وزش نسيم رحمت خدا درى بر تو گشوده شود كه بسيار سودمند باشد ، چون اگر تسبيح و تهليل خدا بگويى و ياد خدا كنى بيقين برايت بهتر است . چه بسا سخنى كه با آن قصرى در بهشت ساخته شود و هر كس بتواند گنجى به دست آورد و بجاى آن مقدارى گل و خاك بردارد كه از آن سودى نمىبرد ، زيانى آشكار كرده است . و اين مثل كسى است كه ياد خدا را ترك كند و به كار مباحى سرگرم شود كه به حال او نفعى ندارد . چنين شخصى اگر چه مرتكب گناه نشده امّا ضرر كرده است از آنجا كه بهرهء زيادى را كه ذكر خداست از دست داده است ؛ سكوت مؤمن تفكّر ، نگاهش عبرت و گفتارش فقط\r\n\r\n\r\n","description":"","footnote":"\r\n( 30 ) اين حديث پيش از اين از دارمى و احمد روايت شده است .\r\n","page_name":" 273 ","page_number":273},
  {"content":"\r\n\r\nذكر خداست ، پيامبر خدا ( ص ) چنين فرموده است ؛ « 31 » بلكه سرمايهء بنده فرصتهايى است كه در اختيار دارد و هر گاه آنها را در جايى مصرف كند كه بى ثمر است و ثوابى را با آنها نيندوزد سرمايه‌اش را تباه ساخته است از اين رو پيامبر ( ص ) فرمود : « نشان خوب بودن اسلام شخص اين است كه آنچه به او مربوط نيست رها كند » « 32 » بلكه بالاتر از اين حديث وارد شده است .\r\nانس گويد : نوجوانى از لشكر اسلام در روز احد شهيد شد و بر شكمش از گرسنگى سنگى بسته بود . پس مادرش خاك را از صورتش زدود و گفت :\r\nپسركم بهشت گوارايت باد . پيامبر ( ص ) فرمود : « از كجا مىدانى ( اهل بهشت است ) شايد سخنان بىربطى گفته باشد و از سخنى كه به او ضررى نداشته خوددارى كرده باشد . » « 33 » در حديث ديگرى است : « پيامبر ( ص ) كعب را نيافت ، از حال او پرسيد عرض كردند بيمار است . پس به قصد ديدار او بيرون آمد و چون بر او وارد شد گفت : اى كعب مژده باد تو را . مادرش گفت : اى كعب بهشت بر تو گوارا باد .\r\nپيامبر ( ص ) فرمود : اين زن كه جلوتر از خدايى حكم مىكند كه به او سوگند ياد مىشود كيست ؟ كعب گفت : اين زن مادر من است . فرمود : اى مادر كعب از كجا مىدانى كعب به بهشت مىرود شايد سخنى بىربط گفته باشد يا از سخنى\r\n\r\n\r\n","description":"","footnote":"\r\n( 31 ) عراقى گويد : براى اين حديث اصلى نيافتم . ليكن كلينى در كافى ، ج 2 ، ص 237 در حديثى از حضرت صادق از پيامبر ( ص ) روايت كرده كه « ان اولياء اللّه سكتوا فكان سكوتهم ذكرا و نظروا فكان نظرهم عبرة و نطقوا فكان نطقهم حكمة و مشوا فكان مشيهم بين الناس بركة . . . تا آخر حديث . اولياء سكوت مىكنند و سكوتشان ياد خداست و مىنگرند و نگريستن آنها عبرت است و سخن مىگويند و سخن گفتن آنها حكمت است و راه مىروند و راه رفتن آنها در ميان مردم بركت است .\r\n( 32 ) اين حديث را ابن ماجه به شمارهء 3976 روايت كرده است .\r\n( 33 ) اين حديث را ترمذى در ( سنن ) ، ج 9 ، ص 196 روايت كرده است : اين حديث عجيب است و در آن آمده است « فلملّه تكلّم فيها لا يعنيه او بخل بها لا ينقصه » و ابن ابى الدنيا اين حديث را در الصمت به همان لفظ مصنّف روايت كرده است .\r\n","page_name":" 274 ","page_number":274},
  {"content":"\r\n\r\nكه او را بىنياز نمىكند مانع شده باشد . » « 34 » معناى حديث اين است كه بهشت بر كسى گواراست كه مورد محاسبه واقع نشود و هر كس سخنى بىربط بگويد به خاطر آن محاسبه خواهد شد ، اگر چه سخنش مباح باشد . پس با محاسبهء دقيق اعمال ، بهشت بر او گوارا نيست ، چه آن خود نوعى عذاب است .\r\nاز محمّد بن كعب روايت شده كه گفت : پيامبر خدا ( ص ) فرمود : « نخستين كسى كه از اين در وارد شود مردى بهشتى است پس مردى به نام عبد اللّه بن سلام وارد شد و جمعى از ياران پيامبر ( ص ) برخاسته به طرف او رفتند و جريان را به او خبر دادند و گفتند : ما را از مطمئن‌ترين كارى كه دارى و به آن اميدوارى خبر بده ، گفت : من ضعيفم و مطمئن‌ترين عملى كه با آن به خدا اميدوارم سلامتى سينه و انديشه و ترك سخنى است كه به من ارتباط ندارد . « 35 » ابوذر ( رض ) گويد - پيامبر ( ص ) به من فرمود : « آيا به تو بياموزم عملى را كه بر بدن سبك و در ميزان ( عمل ) سنگين است ؟ عرض كردم : آرى اى پيامبر خدا . فرمود : آن عمل سكوت و خوشخويى و ترك سخن بىربط است . » « 36 » مجاهد گويد : شنيدم ابن عباس مىگفت : پنج چيز است كه بهتر از تعداد بسيار شتران ايستاده‌اى است كه نعمت به شمار مىآيند : سخنى كه به تو مربوط نيست مگو كه زايد است . و از گناه آن در امان نيستى ؛ و راجع به سخنى كه مربوط به توست سخن مگو تا جايى برايش بيابى ، زيرا بسا انسانى كه سخنى مربوط به خود را بگويد و در جايش نگويد و گرفتار آيد ؛ و با شخص بردبار و نادان مجادله نكن زيرا بردبار با سكوت خود تو را خشمگين سازد و نادان با گفتارش تو را آزار دهد ؛ و از برادرت ياد كن به امورى كه اگر تو غايب شدى\r\n\r\n\r\n","description":"","footnote":"\r\n( 34 ) اين حديث را ابن ابى الدنيا در الصمت از حديث كعب بن عجره به سندى جيّد روايت كرده است جز اين كه ظاهرا ميان صحابى و آن راوى كه از صحابى روايت كرده فاصلهء زمانى وجود دارد چنان كه در المغنى آمده است .\r\n( 35 ) اين حديث را ابن ابى الدنيا در الصمت روايت كرده چنان كه در المغنى آمده است .\r\n( 36 ) اين حديث را بزّاز و طبرانى و ابو يعلى بدون « و ترك ما لا يعينك » روايت كرده‌اند و بيهقى در الشعب با همان جمله روايت كرده است چنان كه در الترغيب ، ج 3 ، ص 533 آمده است .\r\n","page_name":" 275 ","page_number":275},
  {"content":"\r\n\r\nدوست دارى او درباره‌ات بگويد ؛ و از سخنى او را معاف بدار كه دوست دارى تو را معاف بدارد ، و مانند شخصى كار كن كه معتقد است در برابر نيكى پاداش مىگيرد و در برابر گناه كيفر مىشود . « 37 » به لقمان حكيم گفته شد : حكمتت چيست ؟ گفت : از آنچه ضرورتى ندارد سؤال نمىكنم و در كارى و سخنى كه به من ارتباط ندارد خود را به زحمت نمىاندازم .\r\nمورّق عجلى گويد : بيست سال است كه من در جستجوى چيزى هستم و بر آن دست نيافتم و از جستجوى آن نيز باز نايستادم . گفتند آن چيست ؟ گفت :\r\nسكوت در مورد آنچه به من مربوط نيست .\r\nديگرى گفته است : به آنچه مربوط به تو نيست نپردازد و از دشمنت كناره‌گيرى كن ، و از دوست خود بپرهيز مگر امين باشد ؛ و امين كسى است كه از خدا مىترسد . و با شخص گنهكار همنشينى مكن كه كارهاى زشت او را بياموزى و او را بر راز خود آگاه مساز و در كار خود با كسانى كه از خداى متعال مىترسند مشورت كن . تعريف ما لا يعنيك ( سخن بىفايده و بىارج ) اين است كه سخنى بگويى كه اگر آن را نگويى نه گناهى كرده‌اى و نه در حال و آينده ضررى خواهى كرد ، مثل اين كه با گروهى بنشينى و داستانهاى مسافرتت و ديدنيهايى را كه ديده‌اى از قبيل كوهها و رودخانه‌ها و وقايع سفر و پوشاك و خوراكهاى خوبى كه خورده‌اى و وقايع و امور شگفتى كه در شهرهاى مهّم مشاهده كرده‌اى نقل كنى ، اينها امورى است كه اگر نسبت به آنها خاموش بمانى گناه نكرده و زيان نبرده‌اى و هر گاه سخت بكوشى كه به داستانهايت سخن كم يا زياد نيفزايى و به مشاهدات مهّم خود نبالى و غيبت كسى يا نكوهش از چيزى نكنى با تمام اين اوصاف وقت خود را تلف كرده‌اى و كجا از آفتهاى ياد شده سالم مىمانى . از جملهء سخنان بىربط است كه از ديگرى بپرسى چيزى را\r\n\r\n\r\n","description":"","footnote":"\r\n( 37 ) اين حديث را ابن ابى الدنيا در الصمت روايت كرده چنان كه در الترغيب و الترهيب ، ج 3 ، ص 535 آمده است .\r\n","page_name":" 276 ","page_number":276},
  {"content":"\r\n\r\nكه به تو مربوط نمىشود ، چه در سؤال وقت خود را تلف كرده‌اى و رفيق خود را نيز ملزم به تلف كردن وقت كرده‌اى و اين در وقتى است كه از آن سؤال بلايى بر نخيزد ، و در بيشتر سؤالها آفتهايى است ، زيرا تو از عبادت ديگرى مىپرسى و مىگويى : آيا روزه‌اى ؟ اگر بگويد آرى ، اظهار عبادت مىكند و داخل ريا مىشود ، و اگر داخل ريا نشود نامش از دفتر كسانى كه عبادت نهانى دارند حذف مىشود و عبادت پنهانى به درجاتى از عبادت آشكار افضل است و اگر بگويد : روزه نيستم ، دروغگو است و اگر سكوت كند تو را تحقير كرده و از آن آزرده مىشوى ، و اگر در جواب دادن چاره‌جويى كند نياز به زحمت و رنج دارد . پس تو او را با سؤال كردن در معرض ريا يا دروغ يا تحقير ديگرى يا زحمت در چاره دفع سؤال قرار داده‌اى ، و همچنين است سؤال از ديگر عبادتهاى او ، و پرسش از تمام آنچه پنهان مىدارد و از آن شرم دارد ؛ و سؤال تو از آنچه به ديگرى مىگويد و از او مىپرسى : چه مىگويى و در چه حالى ، و همچنين انسانى را در راه مىبينى و مىگويى : از كجايى ؟ بسا كه مانعى در گفتن و ذكر آن دارد . پس اگر آن را ذكر كند آزاد شود و حيا كند و اگر تصديق نكند به دروغ افتد و تو سبب دروغگويى او شده‌اى . همچنين از مسأله‌اى سؤال مىكنى كه به آن احتياج ندارى ، پس شخص مورد سؤال بسا كه به خودش اجازه ندهد كه بگويد : نمىدانم و بدون بينش پاسخ دهد و مقصودم از سخن گفتن بىربط اين نوع سخنان ( ياد شده ) نيست ، زيرا به اين سخنان گناه يا ضرر راه مىيابد ، همانا نمونهء سخن بىربط موردى است كه از لقمان روايت شده كه بر داوود ( ع ) وارد شد در حالى كه زره مىبافت و پيش از آن زره بافتن را نديده بود و از آنچه مىديد به شگفت آمد و خواست دربارهء زره از او بپرسد . پس حكمت لقمان مانع از سؤال شد و خويشتن دارى كرد و نپرسيد و چون زره را تمام كرد برخاست و آن را پوشيد و گفت : زره خوبى است براى جنگ ، پس لقمان گفت :\r\nسكوت حكمت است و كم است كسى كه سكوت اختيار كند . يعنى بدون سؤال از زره و فايده آن آگاه شد و از سؤال بىنياز گرديد . گفته شده يك سال به نزد\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nداود آمد و رفت داشت و مىخواست از زره آگاه شود ولى سؤال نكرد . بنابراين در چنين سؤالاتى هر گاه ضرر و پرده‌درى و افتادن در ريا و دروغ نباشد از سؤالات بىربط است و ترك آن نشان ديندارى است .\r\nاين بود تعريف سخنى كه به انسان مربوط نيست امّا عاملى كه موجب اين سخنان بىربط مىشود حريص بودن انسان بر شناخت چيزى است كه بدان احتياج ندارد و يا مىخواهد سخن را به عنوان جلب محبّت و دوستى گسترش دهد يا با داستانهاى بىفايده وقت بگذراند . درمان تمام اينها آن است كه بداند مرگ پيش روى اوست و در برابر هر كلمه‌اى مسؤول است و نفسهايى كه مىكشد سرمايه اوست ، و زبانش همچون تورى است كه مىتواند با آن حور العين را شكار كند . پس مهمل گذاشتن و ضايع ساختن زبان زيان است . اين درمان زبان از نظر علم است و امّا درمان آن از نظر عمل گوشه‌گيرى است و اين كه در دهانش سنگى بگذارد و نسبت به برخى از آنچه مربوط به اوست سكوت اختيار كند تا زبان وى به ترك سخنى كه به او مربوط نيست عادت كند ، و حفظ زبان در اين مورد بر كسى كه از مردم كناره نگرفته است براستى سخت است » .\r\n\r\nآفت دوّم ، سخن زايد است\r\n( 1 ) سخن زايد نيز نكوهيده است و اين شامل مسائلى مىشود كه به ما مربوط نيست ؛ و نيز بيش از حد لازم سخن گفتن دربارهء مسائلى كه به خود ما مربوط مىشود . كسى كه قصد كارى را دارد مىتواند با سخن مختصرى بگويد و ممكن است آن را بزرگ و تكرار كند . مثلا هر گاه مقصودش با يك كلمه برآيد دو كلمه بگويد در اين صورت كلمهء دوّم زايد بر نياز است و با توجّه به سخنان سابق اين كار نيز نكوهيده است ، اگر چه در آن گناه و زيانى نباشد .\r\nعطاء بن ابى رياح گويد : براستى آنها كه پيش از شما بودند سخنان زايد و بيهوده را نمىپسنديدند و بجز قرآن و سنّت رسول خدا يا امر به معروف و نهى از منكر و سخن مورد نياز در زندگانى كه از آن ناگزيرى ، همه را سخن زايد\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nمىشمردند . آيا انكار داريد كه :   إِنَّ عَلَيْكُمْ لَحافِظِينَ كِراماً كاتِبِينَ   . « 38 »   عَنِ الْيَمِينِ وَ عَنِ الشِّمالِ قَعِيدٌ ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ   . « 39 » آيا يكى از شما شرم ندارد اگر نامه‌اى را كه در آغاز روزش املا كرده بگشايد و ببيند نوشته‌هاى آن نامه سخنانى است كه به كار دين و دنيايش مربوط نمىشود ؟\r\nاز يكى از صحابه روايت شده كه گفت : شخصى با من سخن مىگويد كه پاسخ دادن آن در نزد من گواراتر از آب سرد بر تشنه است ولى من جوابش نمىدهم از ترس اين كه سخنم زائد باشد . مطرف گويد : بايد شكوه خدا در دلهايتان بسيار باشد . پس نام خدا را نبريد مثلا ، در جايى كه يكى از شما به سگ و درازگوش بگويد اللّهم اخزه خدايا او را ذليل و خوار كن .\r\nبايد دانست كه سخن زايد و بىفايده محدود نيست ، بلكه اهّم آن در قرآن مشخّص شده است [ آنجا كه 
  ] خداى متعال فرمود :  لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ  . « 40 » پيامبر ( ص ) فرمود : « خوشا به حال كسى كه زبانش را از سخن زايد نگاه دارد و مال اضافى خود را ببخشد » « 41 » پس ببين چگونه مردم در اين مورد كار را وارونه كرده‌اند مال زايد را نگاه داشته و سخنان زايد زبان را آزاد گذاشته‌اند .\r\nاز مطرف بن عبد اللّه از پدرش روايت شده كه گفت : با گروهى از بنى عامر خدمت پيامبر ( ص ) رسيديم . پس آن گروه گفتند : تو پدر ما ، و سرور ما ، برترين ما از نظر فضيلت ، و بلند قامت‌ترين مايى ، تو اصل و ريشهء شرافتى ، و تو و تو .\r\n\r\n\r\n","description":"","footnote":"\r\n( 38 ) الإنفطار 10 - 11 : بدون شك نگهبانى بر شما گمارده شده و الامقام و نويسنده ( اعمال نيك و بد شما ) .\r\n( 39 ) - ق / 17 - 18 : دو فرشتهء راست و چپ كه ملارم انسان هستند .\r\n( 40 ) نسا / 113 : در بسيارى از سخنان در گوشى ( و جلسات محرمانه ) آنها سودى نيست مگر كسى كه ( به اين وسيله ) امر به كمك به ديگران يا كار نيك يا اصلاح در ميان مردم كند .\r\n( 41 ) اين حديث را ابن شعبه در التحف ، ص 30 ، به صورت مرسل و بيهقى از ركب المصرى روايت كرده‌اند چنان كه در الدّر المنثور ، ج 3 ، ص 221 به همان صورت مرسل آمده است .\r\n","page_name":" 279 ","page_number":279},
  {"content":"\r\n\r\nپس پيامبر ( ص ) فرمود : « حرفتان را بگوييد ولى شيطان هواى نفسانى شما را نيارايد و عقلتان را نبرد . » « 41 » اين حديث اشاره است به اين كه زبان هر گاه در ستايش ديگران رها شود اگر چه سخن صواب باشد ، بيم آن مىرود كه شيطان عقلش را به ستايش زايدى كه نيازى به آن نيست سوق دهد .\r\nابن مسعود گويد : شما را از سخن زايد بر حذر مىدارم پس آن سخنى كه حاجت انسان را بر آورد كافى است .\r\nاز مجاهده نقل شده كه گويد : « براستى كه سخن نوشته مىشود حتّى اگر شخصى فرزند خود را ساكت كند و به او بگويد : به زودى برايت چنين و چنان مىخرم يك دروغ برايش نوشته مىشود » .\r\nمىگويم : از طريق راويان شيعه چنين دروغى مجاز شمرده شده است . « 42 » غزالى گويد : حسن گفت : اى فرزند آدم نامه‌اى برايت گشوده شده و دو فرشته بزرگوار بر آن گماشته شده‌اند و كار تو را مىنويسند ، هر كار خواهى انجام بده بسيار يا كم .\r\nروايت شده كه سليمان بن داود ( ع ) يكى از ديوهاى خود را گسيل داشت و چند نفر را فرستاد كه رفتارش را بنگرند و به او خبر دهند . پس به سليمان گزارش كردند كه ديو از بازار گذشت در حالى كه سر بر آسمان برداشت و به مردم نگريست و سرش را تكان داد . سليمان علّت را از او پرسيد ؛ او گفت : از فرشتگان به شگفت آمدم كه بر بالاى سر مردم بسرعت مطالبى مىنوشتند ، و فرشتگانى كه پايين‌تر از آنها بودند با شتاب آن مطالب را ديكته مىكردند .\r\n\r\n\r\n","description":"","footnote":"\r\n( 41 ) اين حديث را ابن ابى الدنيا در الصمت روايت كرده چنان كه در المغنى آمده است .\r\n( 42 ) اين حديث را كلينى در كافى ، ج 2 ، ص 342 ، به شمارهء 18 از امام صادق ( ع ) روايت كرده كه فرمود : گويندهء هر دروغى روزى مورد سؤال واقع مىشود مگر در سه مورد : مردى كه در جنگ خود به دروغ فكر كند كه اين دروغ گناهش از او برداشته شده يا مردى كه ميان دو نفر آشتى برقرار كند و با هر كدام به نوعى برخورد مىكند تا آنها را آشتى دهد ، يا مردى به خانواده‌اش وعده‌اى دهد و قصد وفا كردن ندارد »\r\n","page_name":" 280 ","page_number":280},
  {"content":"\r\n\r\nابراهيم تميمى گفت : مؤمن هر گاه قصد سخن كند بينديشد . اگر برايش خير باشد سخن بگويد و گرنه خود را نگاه دارد ، و شخص فاجر همواره زبانش را رها مىسازد .\r\nعمرو بن دينار گويد : مردى در محضر پيامبر ( ص ) سخن گفت و بسيار گفت پيامبر ( ص ) فرمود : « زبانت چند در به خارج دارد ؟ گفت : لبان و دندانهايم ، فرمود : آيا اينها كافى نبودند كه جلو سخنت را بگيرند ؟ » « 43 » در روايت ديگرى است كه حضرت اين سخن را دربارهء مردى فرمود كه وى را ستود و در سخن حريص و بىبند و بار بود . سپس فرمود : « به شخص چيزى داده نشده كه بدتر از سخن زايد زبان باشد » .\r\nيكى از حكيمان گويد : هر گاه شخص در مجلسى باشد و سخنى او را به شگفت آورد بايد سكوت كند . و اگر ساكت باشد و سكوت او را به شگفت آورد بايد سخن بگويد .\r\nيزيد بن ابى حبيب گويد : از خصائل شخص دانشمند يكى آن است كه سخن گفتن نزد او محبوبتر از شنيدن ( سخن ) نباشد ، و اگر در مجلسى كسى را بيابد كه به حدّ كافى سخن مىگويد ، وى سخن نگويد ، چه در شنيدن سلامتى است و در سخن گفتن آراستن و فزونى و كاستى است .\r\nابو درداء زنى را ديد كه زبان دراز بود . پس گفت : اگر اين زن لال بود برايش بهتر بود .\r\nابراهيم گفت : مردم از دو خصلت هلاك مىشوند : مال بيش از حدّ و سخن زايد ، يعنى سخنى كه به او مربوط نيست .\r\nاين بود نكوهش پرحرفى و سخن زايد و عواملى كه انسان را بر آن تحريك مىكند و درمانش مطلبى است كه در بحث سخن گفتن از آنچه به انسان مربوط نيست گذشت .\r\n\r\n\r\n","description":"","footnote":"\r\n( 43 ) اين حديث را ابن ابى الدنيا در الصمت به صورت مرسل روايت كرده چنان كه در المغنى آمده است .\r\n","page_name":" 281 ","page_number":281},
  {"content":"\r\n\r\n\r\nآفت سوّم ، فرو رفتن در باطل است\r\n( 1 ) و آن سخن گفتن از گناهان است ، مثل اين كه حالات زنان و مجالس ميگسارى ، و مقامات فاسقان ، و در رفاه بودن ثروتمندان ، و تكبّر ورزيدن شاهان و مراسم نكوهيده و احوال ناپسند آنان را نقل كند ، زيرا بر زبان راندن تمام اين گونه سخنان حرام است . ولى سخن گفتن دربارهء كارهايى كه به انسان مربوط نيست يا اگر مربوط است بيش از مقدار لازم سخن بگويد حرام نيست ، بلكه ترك آن اولى است . آرى ، كسى كه بسيار سخن مىگويد در امورى كه به او مربوط نيست ناگزير در سخنان باطل فرو رود . بيشتر مردم با هم مىنشينند تا با سخن گفتن شادمان شوند ولى سخن آنان به غيبت از مردم يا فرو رفتن در باطل مىانجامد ، و چون كارهاى باطل بسيار و گوناگون است ، قابل شمردن نيست ؛ از اين رو انسان از آن رها نمىشود جز اين كه به كارهاى مهّم دين دنيا كه به او مربوط مىشود اكتفا كند و در اين سخن گفتن نيز ممكن است كلمه‌اى بگويد كه او را هلاك سازد در حالى كه آن را كوچك مىشمارد .\r\nبلال بن حارث گويد : رسول خدا ( ص ) فرمود : « براستى كه مرد سخنى مىگويد كه مورد رضاى خداست و گمان مىكند كه با آن به مقدارى ثواب مىرسد ، پس خدا با آن عمل خشنودى خود را براى او تا روز قيامت مىنويسد ، همانا مرد سخنى كه موجب خشم خداست مىگويد و گمان مىكند مقدار معيّنى گناه بر او نوشته مىشود پس خدا خشم خود را به وسيلهء آن عمل تا روز قيامت بر او مىنويسد . » . بلال گفت : علقمه مىگفت : حديث بلال بن حارث مرا از سخنان بسيارى بازداشت . « 44 » پيامبر ( ص ) فرمود : « مرد سخنى مىگويد تا همنشينانش بخندند و با آن\r\n\r\n\r\n","description":"","footnote":"\r\n( 44 ) اين حديث را ابن ماجه در حديثى به شمارهء 3969 از حديث علقمة بن وقاص روايت كرده گويد : شنيدم بلال بن حارث مزنى صحابى يار رسول خدا ( ص ) مىگفت . . . تا آخر حديث ، و احمد در ( سنن ) ، ج 3 ، ص 469 ، نيز روايت كرده است .\r\n","page_name":" 282 ","page_number":282},
  {"content":"\r\n\r\nسخن به ميزان فاصلهء ميان زمين و ثرّيا سقوط مىكند . » « 45 » و فرمود ( ص ) : « در روز قيامت خطاى كسانى از همه بيشتر است كه بيشتر در باطل فرو رفته باشند . خداوند در اين آيه به آن اشاره فرموده است :  وَ كُنَّا نَخُوضُ مَعَ الْخائِضِينَ  . « 46 » و نيز آيهء  فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ  . « 47 » سلمان گويد : « در روز قيامت گناه كسانى از همه بيشتر است كه در معصيت خدا بيشتر سخن گفته باشند . » « 48 » ابن سيرين گويد : مردى از انصار از مجلسى كه مردم در آن بودند مىگذشت ولى گفت : وضو بگيريد چرا كه بعضى از گفته‌هاى شما بدتر از حدث است . معناى فرو رفتن در باطل همين است و آن غير از غيبت و سخن‌چينى و جز آنهاست كه پس از اين مىآيد ، بلكه فرو رفتن در باطل ، نقل كردن امور ممنوعى است كه پيش از اين گذشت يا آن كه آدمى در رسيدن به آنها بىآنكه نيازى به نقل آن باشد چاره‌انديشى كند و نيز فرو رفتن در نقل داستانهاى مربوط به بدعتها يا اديان فاسد تمام اين موارد فرو رفتن در باطل به شمار مىآيد .\r\n\r\nآفت چهارم لجاجت و نزاع است\r\n( 1 ) لجاجت و نزاع ، نهى شده است . پيامبر ( ص ) فرمود : « با برادرت لجاجت مكن و از شوخى با او بپرهيز و در وعده‌اى كه به او مىدهى خلف وعده نكن . » « 49 »\r\n\r\n\r\n","description":"","footnote":"\r\n( 45 ) اين حديث را بغوى در مصابيح ، ج 2 ، ص 153 ، به همان صورت مؤلف و ابن ابى الدنيا از حديث ابو هريره به سندى صحيح روايت كرده‌اند چنان كه در المغنى آمده است .\r\n( 46 ) مدثر / 45 : و پيوسته با اهل باطل همنشين و همصدا بوديم . و احمد اين حديث را از حديث ابن مسعود روايت كرده است .\r\n( 47 ) نساء / 139 : با آنها ننشينيد تا به سخن دگرى بپردازيد . چنان كه در الدّر المنثور ، ج 2 ، ص 222 ، آمده است .\r\n( 48 ) اين حديث را ابن ابى شيبه و احمد در زهد از سلمان ( رض ) روايت كرده چنان كه در درّالمنثور ، ج 2 ، ص 221 ، آمده است .\r\n( 49 ) اين حديث را ترمذى در ( سنن ) ، ج 8 ، ص 160 روايت كرده و گفته است اين حديث حسن و عجيب است .\r\n","page_name":" 283 ","page_number":283},
  {"content":"\r\n\r\nو فرمود ( ص ) : « لجاجت را واگذاريد چرا كه حكمت آن را درك نمىكنى و از فتنهء آن در امان نمىباشى . » « 50 » و نيز پيامبر ( ص ) فرمود : « هر كه لجاجت را ترك كند با آن كه حق با اوست در بلندترين نقطهء بهشت برايش خانه‌اى ساخته شود و هر كس لجاجت را ترك كند با آن كه حق با او نيست برايش خانه‌اى در اطراف بهشت ساخته شود . » « 51 » از ام سلمه ( رض ) روايت شده كه گفت : پيامبر خدا ( ص ) فرمود : « نخستين چيزى كه خدا از من پيمان گرفت و مرا از آن نهى فرمود پرستش بتها و ميگسارى و نزاع با افراد بود . » « 52 » و نيز پيامبر ( ص ) فرمود : « هيچ گروهى پس از هدايت يافتن گمراه نشدند مگر اين كه به جدال و نزاع پرداختند . » « 53 » و نيز فرمود : « هيچ بنده‌اى ايمانش كامل نشود تا نزاع و جدال را ترك كند اگر چه بر حق باشد . » « 54 » و نيز فرمود : « شش خصلت است كه در هر كه باشد به حقيقت ايمان مىرسد : روزه گرفتن در تابستان ، زدن دشمنان خدا با شمشير ( جهاد ) ، شتاب در نماز خواندن در روز ابرى و بارانى ، شكيبايى در مصيبتها ، و شاداب وضو گرفتن در حال سختى ، و ترك نزاع كردن در حالى كه راستگوست . » « 55 »\r\n\r\n\r\n","description":"","footnote":"\r\n( 50 ) اين حديث را ابن ابى الدنيا در الصمت روايت كرده و در ابن مسعود سند را موقوف ساخته چنان كه در المغنى روايت شده است .\r\n( 51 ) اين حديث را ترمذى در ( سنن ) ، ج 8 ، ص 159 روايت كرده و پيش از اين نقل شد .\r\n( 52 ) اين حديث را ابن ابى الدنيا و بيهقى و طبرانى به سندى ضعيف روايت كرده‌اند چنان كه در المغنى و مجمع الزوائد ، ج 1 ، ص 156 ، نقل شده .\r\n( 53 ) حديث را ابن ماجه به شمارهء 48 از حديث ابو امامه و احمد در ( سنن ) ، ج 5 ، ص 252 ، روايت كرده‌اند .\r\n( 54 ) اين حديث را ابن ابى الدنيا در الصمت به سندى ضعيف روايت كرده چنان كه در المغنى است .\r\n( 55 ) اين حديث را طبرانى در الكبير از ابو مالك اشعرى به سندى ضعيف روايت كرده چنان كه در الجامع الصغير آمده است .\r\n","page_name":" 284 ","page_number":284},
  {"content":"\r\n\r\nلقمان به پسرش گفت : « پسركم با علما ستيز مكن كه تو را به خشم آورند . » بلال بن ابى سعيد گويد : هر گاه ديدى كه شخصى بسيار لجاجت مىكند و خود رأى است در خسارت كامل است .\r\nابو دردا گويد : همين گناه برايت بس است كه همواره نزاع كنى .\r\nعيسى ( ع ) گويد : « هر كه بسيار دروغ بگويد جمال او برود و هر كه با مردم بستيزد مروّتش از بين برود و هر كه بسيار غم بخورد تنش بيمار شود و هر كه بدخو باشد روحش در عذاب باشد . » به ميمون بن مهران گفته شد : تو را چه شده كه با هيچ يك از برادرانت از روى كينه و نفرت جدا نشدى گفت : زيرا با او مجادله و نزاع نمىكنم . مطالبى كه در نكوهش مجادله و نزاع وارد شده بسيار است .\r\nپيامبر ( ص ) فرمود : « كفّاره هر نزاعى دو ركعت نماز است » « 56 » و مراء عبارت از هر گونه اعتراض به سخن ديگران با ايراد گرفتن لفظى يا معنوى است يا آن كه گوينده قصد مراء كند ، و ترك مراء عبارت از ترك انكار و اعتراض بر سخن ديگران است . بنابراين هر سخنى را شنيدى اگر حق باشد آن را تصديق كن و اگر باطل است و مربوط به دين نيست سكوت كن . ايراد گرفتن بر سخن ديگران ايراد يا بر لفظ اوست كه از نظر نحو يا لغت يا عربى بودن اشكال دارد يا از نظر نظم و ترتيب كه رعايت تقديم و تأخير نشده است ، اشكال اوّل از كوتاهى در معرفت سرچشمه مىگيرد و اشكال دوّم از طغيان كردن زبان حاصل مىشود و هر چه باشد هيچ دليلى براى اظهار ايراد وجود ندارد . و گاه ايراد گرفتن بر معناى سخن ديگرى است ، چنان كه بگويى : مطلب آن طور كه تو مىگويى نيست و در فلان و فلان مورد اشتباه كرده‌اى ، و يا گوينده ، قصد ايراد مىكند مثل اين كه بگويد : اين سخن حقّ است ولى تو از اين سخن قصد حق ندارى و مغرضى و\r\n\r\n\r\n","description":"","footnote":"\r\n( 56 ) حديث را طبرانى در الكبير از حديث ابو امامه به سندى ضعيف روايت كرده چنان كه در الجامع الصغير آمده است .\r\n","page_name":" 285 ","page_number":285},
  {"content":"\r\n\r\nنظير اين حرفها و اين نوع سخن اگر در مسأله علمى روى دهد بسا كه جدل ناميده شود كه آن نيز نكوهيده است بلكه لازم است در اين مورد سكوت شود يا سؤال به منظور بهره بردن باشد نه عناد و انكار ، يا با ظرافت در تعريف بيان كند نه به عنوان ايرادگيرى ، زيرا مجادله عبارت است از ساكت كردن ديگرى با دلايل و ناتوان ساختن و نسبت دادن كاستى به او با عيب گرفتن بر سخنش و نسبت دادن جهل و قصور به او و نشانه‌اش اين است كه هشدار دادن او نسبت به حق از سوى ديگر در نزد شخص نزاع كننده ناخوشايند باشد ، بلكه دوست دارد كه او خطاى طرف را آشكار سازد تا برترى خود و عيل رفيقش را ثابت كند و از اين گناه رها نمىشود جز به اين كه در هر چيزى كه گناه ندارد سكوت كند ، امّا انگيزه‌اى كه آدمى را به اين كار وا مىدارد رفعت طلبى با اظهار كردن فضيلت خود و حملهء به ديگرى با آشكار ساختن نقص اوست و هر دو از تمايلات قوىّ و باطنى نفس است ، امّا اظهار فضيلت كردن نوعى تزكيهء نفس است و ادّعاى برترى و بزرگى كه در بنده طغيان مىكند چنين اقتضايى دارد با اين كه برترى و بزرگى از صفات خداوندى است .\r\nامّا نسبت دادن كاستى و نقص به ديگران از ويژگيهاى درنده‌خويى است ، چرا كه درنده‌خويى پاره كردن و شكستن ، آزار رساندن و مصدوم ساختن ديگران را مىطلبد و هر دو ( اظهار فضل و تحقير ديگران ) از صفات نكوهيده و مهلك است ، و نيرومندى آن دو با نزاع و اعتراض كردن به ديگران آشكار مىشود . بنابراين كسى كه بر اين دو صفت زشت اصرار ورزد اين صفات نابود كننده را تقويت كرده است و چنين شخصى از حدّ يك عمل ناخوشايند تجاوز كرده است ، حتّى هر گاه آن عمل موجب آزار ديگرى شود معصيت كرده است ، و اعتراض به ديگران سبب آزار و خشم آنان مىشود و چه بسا شخص مورد اعتراض از سخن خود چه حق باشد چه باطل تا سر حد امكان دفاع كند و هر چه به ذهنش مىرسد به گوينده‌اش عيب بگيرد ؛ از اين رو نزاع ميان دو معترض در مىگيرد همچنان كه دو سگ به جان هم مىافتند و هر يك ديگرى\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nرا مىگزد ، هر يك از دو متخاصم سعى مىكند ديگرى را با دليل مغلوب و ساكت كند .\r\nدرمان اين صفت زشت با درهم شكستن تكبّرى كه او را برمىانگيزد تا اظهار دانش كند و نيز با سركوب صفت درنده‌خويى كه او را تحريك مىكند تا به ديگران نسبت نقصان دهد ، ميسّر است . چنان كه به زودى در كتاب نكوهش تكبّر و خودپسندى و خشم خواهد آمد ، زيرا درمان هر بيمارى با از بين بردن علّت آن حاصل مىشود ؛ و علّت اعتراض به ديگران همان بود كه بيان كرديم آنگاه مواظبت كردن بر آن است تا آن جا كه به صورت عادت و طبيعت در آيد و نفس قدرت يابد و صبر در برابر آن دشوار شود . به داود طايى گفته شد : چرا گوشه‌گيرى را برگزيدى ؟ گفت : تا از طريق ترك مجادله با نفس خود مبارزه كنم . پس گفته شد : در مجالس حاضر شو و آنچه مردم مىگويند بشنو و سخن مگو گفت : اين كار را كردم و هيچ مبارزه‌اى را بر خودم سخت‌تر از آن نديدم و حق همان است كه داود گفته است ، زيرا كسى كه از ديگرى اشتباهى را مىشنود و مىتواند رفع كند ، براستى صبر كردن در برابر آن دشوار است . از اين رو پيامبر ( ص ) فرمود : « هر كس نزاع و اعتراض به ديگران را ترك كند با آن كه حق با اوست خدا در بلندترين نقطه بهشت برايش خانه‌اى بسازد . » چون اين كار بر نفس دشوار است ، و بيشتر در اعتقادات و مذهبها وجود دارد ، زيرا اعتراض به ديگران جزء طبيعت آدمى است و هر گاه گمان كند كه در برابر آن به ثواب مىرسد حرصش زياد مىشود و طبيعت و شريعت نيز به او كمك مىكند در حالى كه اين اشتباه محض است ، بلكه بر آدمى لازم است كه زبان خود را از اهل نماز باز دارد و هر گاه بدعت گذارى را ديد در خلوت و با ملايمت پندش دهد نه آن كه با او به ستيز پردازد ، زيرا ستيز اين تصوّر در بدعت گذار ايجاد مىكند كه حيله‌اى براى به اشتباه افكندن اوست و هنرى است كه ستيزه گران بدون وسيله بر امثال وى پيروز مىشدند در اين صورت بدعت جدل در دلش دوام مىيابد و قوّى مىشود ؛ و هر گاه آدمى دانست كه پند دادن\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nبدعت‌گذار سودمند نيست آن را ترك مىكند . پيامبر ( ص ) فرمود : « خدا بيامرزد كسى را كه زبان خود را از نماز گزاران باز دارد مگر به بهترين صورتى كه مىتواند . » « 57 » هشام ابن عروه گويد : پيامبر ( ص ) اين سخن را هفت بار تكرار مىفرمود .\r\n« هركه مدتى به نزاع عادت كند و به سبب آن و ستايش مردم عزّت و وجاهتى به دست آورد اين صفات نابود كننده در او قوّى شود و نمىتواند از آنها رها شود . هر گاه صفات نكوهيده تكبّر و خودپسندى و ريا و دوستى مقام و عزّت يافتن به دانش در او گرد آيد ، مبارزه با تك تك اين صفات دشوار باشد چه رسد كه تمام آنها در كسى جمع شود » .\r\n\r\nآفت پنجم دشمنى است\r\n( 1 ) دشمنى نيز از صفات نكوهيده است و آن غير از مراء و مجادله است . مراء ايراد گرفتن بر سخن ديگرى با اظهار اشكال در سخن اوست و انسان جز تحقير ديگرى و زيرك نشان دادن خود غرض ديگرى ندارد و مجادله همان مراء و اعتراض به ديگران است با اين تفاوت كه جدل مربوط به اظهار و تثبيت مذهب است ، و خصومت نزاع در سخن گفتن است تا مال يا حقّى را به دست بياورد و آن يك مرحله ابتدايى دارد و يك مرحله اعتراض ، در حالى كه مراء فقط اعتراض بر سخنى است كه قبلا مطرح شده است . عايشه مىگويد : پيامبر ( ص ) فرمود :\r\n« مردانى در پيشگاه خدا بيشتر مورد خشم واقع مىشوند كه در دشمنى سخت‌ترين افرادند . » « 58 »\r\n\r\n\r\n","description":"","footnote":"\r\n( 57 ) حديث را ابن ابى الدنيا به سندى ضعيف روايت كرده و ابو منصور ديلمى در مسند الفردوس از حديث هشام بن عروه از عايشه به همان صورت روايت كرده اين حديث براستى منقطع و ضعيف است چنان كه در المغنى آمده است .\r\n( 58 ) اين حديث را وكيع و احمد و بخارى و مسلم و ترمذى و نسايى و ابن مردويه نقل و بيهقى در الشعب از عايشه از پيامبر ( ص ) روايت كرده است ، چنان كه در الدّر المنثور ، ج 1 ، ص 239 نقل شده است .\r\n","page_name":" 288 ","page_number":288},
  {"content":"\r\n\r\nابو هريره گويد : پيامبر ( ص ) فرمود : « هر كس در خصومتى بدون آگاهى ستيز كند همواره مورد خشم خداست تا روحش گرفته شود . » « 59 » يكى از بزرگان گفته است : از دشمنى بپرهيز ، زيرا خصومت دين را از بين مىبرد . و گويند : كسى كه در دين پارساست ، هرگز دشمنى نمىورزد . ابن قتيبه گويد : بشر بن عبد اللّه بن ابى بكر بر من گذشت و گفت : چه چيز تو را در خانه نشانده است ؟ گفتم : دشمنى كه ميان من و پسر عمويم هست . بشير گفت :\r\nپدرت بر من حقّى دارد و مىخواهم آن را تلافى كنم به خدا من هيچ چيزى را نديدم كه مانند دشمنى دين را از بين ببرد و مروّت را بكاهد و لذّت را ضايع سازد و دل را سرگرم دارد . ابن قتيبه گفت : برخاستم كه برگردم پس دشمنم ( بشر بن عبد اللّه ) گفت : تو را چه شده است ؟ گفتم : هرگز با تو دشمنى نمىكنم .\r\nبشر گفت : دانستى كه حق من اين است ، گفتم : نه ولى نفس من گرامىتر از اين است . بشر گفت : من چيزى را كه از آن توست نمىخواهم .\r\nاگر كسى اين اشكال را مطرح كند كه هر گاه انسان حقّى داشته باشد ، بايد در برابر ظلم ظالم در طلب و حفظ آن خصومت ورزد . بنابراين چگونه خصومت در اين مورد نكوهش مىشود و حكمش چيست ؟ شكّى نيست كه اين نكوهش در مواردى چند صادق است : در مورد كسى كه بدون حق خصومت مىورزد ؛ در مورد كسى كه به حق خصومت مىكند ولى بدون آگاهى مانند وكيل قاضى ، چرا كه او پيش از اين كه بشناسد حق با كدام طرف است در خصومت وكالت مىكند . از هر طرف كه باشد و بدون آگاهى خصومت مىورزد ؛ در مورد كسى كه حق خود را مىطلبد ولى به مقدار نياز اكتفا نمىكند بلكه به قصد آزار يا مسلّط شدن در دشمنى سرسختى نشان مىدهد ؛ در مورد كسى كه بر خصومت سخن آزار دهنده‌اى را مىافزايد كه در حمايت و اظهار حق به آن نيازى نيست ؛ و نيز در مورد كسى كه تنها عناد براى شكست دادن خصم او را به دشمنى\r\n\r\n\r\n","description":"","footnote":"\r\n( 59 ) حديث را ابن ابى الدنيا در نكوهش غيبت از ابو هريره به سندى حسن روايت كرده چنان كه در الجامع الصغير آمده است .\r\n","page_name":" 289 ","page_number":289},
  {"content":"\r\n\r\nوا مىدارد ؛ با اين كه او آن مقدار مال را كوچك مىشمارد ، بعضى از مردم آشكارا مىگويند : فقط مقصودم دشمنى و شكستن آبروى اوست ، و هر گاه اين مال را از او بستانم بى آن كه اهميّت دهم در چاه مىاندازم . چنين شخصى مقصودش سرسختى و لجاجت است و براستى كه اين صفت بسيار نكوهيده است .\r\nامّا مظلومى كه از راه شرع از خود دفاع مىكند و بيش از مقدار نياز لجاجت نمىورزد و زياده‌روى و سرسختى نشان نمىدهد و قصد عناد و اذيّت ندارد كارش حرام نيست ولى اگر راهى داشته باشد بهتر است آن را ترك كند ، زيرا در مجادله نگاه داشتن زبان در حدّ اعتدال غير ممكن است . مجادله و نزاع آتش كينه و خشم بر مىافروزد ، و هر گاه آتش خشم برافروخته شد مورد نزاع فراموش مىشود و كينه در ميان طرفين نزاع باقى مىماند ، تا آنجا كه هر يك از آنها از غم ديگرى شادمان و از شادمانى او غمگين مىشود و زبان به بدگويى او مىگشايد . بنابراين هر كس به نزاع آغاز كند ، در معرض اين گرفتاريها قرار مىگيرد و كمترين گرفتارى پريشان خاطرى است تا آنجا كه در نماز خود سرگرم مجادلهء با دشمنش مىشود . از اين رو خصومت در همان حدّ ضرورت باقى نمىماند ، نتيجه آن كه خصومت سرچشمهء هر بدى است ، مجادله و نزاع نيز چنين است . در اين صورت لازم است كه انسان در نزاع را جز در موردى كه ضرورى است نگشايد و در حال ضرورت نيز لازم است كه زبان و دل را از پيامدهاى خصومت حفظ كند ، و براستى كه اين كار دشوار بلكه غير ممكن است . پس كسى كه در نزاع به مقدار لازم اكتفا كند از گناه در امان مىماند ، و هر خصومتى نكوهيده است مگر اين كه انسان به آن ناچار شود ، چون دليل كافى دارد . در اين صورت اگر نزاع كند ترك كار شايسته‌تر كرده است ، ولى گنهكار نيست ، آرى كمترين چيزى كه در خصومت و نزاع و جدال از دست داده سخن خوب گفتن و ثواب آن است ، چرا كه كمترين درجات سخن خوب اظهار موافقت است و هيچ خشونتى در سخن بزرگتر از طعن و اعتراض نيست كه نتيجه‌اش يا نادان دانستن يا دروغگو دانستن ديگرى است ؛ زيرا كسى كه با\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nديگرى نزاع و مجادله مىكند او را جاهل و دروغگو مىداند ، در نتيجه خوب سخن گفتن را از دست مىدهد .\r\nپيامبر ( ص ) فرمود : « با سخن خوب گفتن و اطعام كردن مىتوانيد وارد بهشت شويد . » « 60 » خداى متعال فرمود :  وَ قُولُوا لِلنَّاسِ حُسْناً  « 61 » ابن عباس گفته است : از بندگان خدا هركه بر تو سلام كرد جوابش بده ، اگر چه مجوسى باشد ، زيرا خداى متعال مىفرمايد :  وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها  « 62 » و نيز گفت : اگر فرعون به من سخن خوبى بگويد پاسخ او را مىدهم . انس گويد : پيامبر خدا ( ص ) فرمود : « در بهشت غرفه‌هايى است كه برون آنها از درونشان و درون آنها از برونشان ديده مىشود ، خدا آن غرفه‌ها را براى كسانى مهيّا فرموده است كه اطعام كنند و سخن خوب بگويند » « 63 » روايت شده كه خوكى از جلو عيسى ( ع ) گذشت ، حضرت فرمود : به سلامت بگذر ، عرض شد : اى روح خدا به خوك اين سخن را مىگويى ؟ فرمود :\r\nنمىخواهم كه زبانم را به سخن بد عادت دهم .\r\nپيامبرمان ( ص ) فرمود : « سخن خوب ، صدقه است » « 64 » و آن حضرت ( ص ) فرمود : « از دوزخ بپرهيزيد ، اگر چه به نصف خرما باشد و اگر نبود به سخن خوبى ( خود را از آتش نگاه داريد ) . » « 65 »\r\n\r\n\r\n","description":"","footnote":"\r\n( 60 ) عراقى گويد : اين حديث را طبرانى از حديث جابر نقل كرده است و در سند آن كسانى هستند كه آنها را نمىشناسم و طبرانى از حديث هانى بن شريح به سندى جيّد روايت كرده « يوجب الجنة اطعام الطعام و حسن الكلام ، غذا دادن به ديگران و خوش سخن بودن موجب ورود به بهشت مىشود » .\r\n( 61 ) بقره / 82 : و به مردم نيك بگوييد .\r\n( 62 ) نساء / 86 : هنگامى كه كسى به شما تحيّت گويد پاسخ آن را به طور بهتر دهيد يا ( لا اقّل ) به همان گونه پاسخ گوييد .\r\n( 63 ) اين حديث را ترمذى در ( سنن ) ، ج 10 ، ص 5 ، از حديث امير المؤمنين ( ع ) از پيامبر ( ص ) روايت كرده است .\r\n( 64 ) اين حديث را مسلم در ( صحيح ) ، ج 3 ، ص 83 در حديثى از ابو هريره روايت كرده است .\r\n( 65 ) اين حديث را بخارى در ( صحيح ) ، ج 8 ، ص 14 از حديث عدّى بن حاتم نقل كرده است .\r\n","page_name":" 291 ","page_number":291},
  {"content":"\r\n\r\nگفته شده : نيكى كار آسانى است : روى باز ، و سخن نرم .\r\nيكى از حكيمان گويد : هر سخنى كه پروردگارت را به خشم نياورد و همنشين خود را با آن خشنود مىسازى در گفتن آن بخل نكن ، باشد كه خدا در عوض آن ثواب نيكوكاران به تو بدهد .\r\nيكى از حكيمان گويد : سخن نرم كينه‌هاى متمركز در اعضا را مىشويد و از بين مىبرد . تمام اين مطالب در برترى سخن خوب بود و ضدّ آن نزاع و جدال و لجاجت است چرا كه تمام اينها سخن زشت و وحشت زا است ، قلب را مىآزارد و زندگى را تيره مىسازد ، خشم را به هيجان مىآورد و آتش كينه را در دل بر مىافروزد .\r\n\r\nآفت ششم\r\n( 1 ) ششمين آفت زبان آن است كه كلمات را از مخرج ادا كند و بىپروا سخن بگويد و با زحمت سعى كند كه مسجّع و فصيح حرف بزند و به وسيله تشبيهات و مقدّمات سخن خود را فصيح وانمود كند و به عادت فصيح نماها كه مدعّى تسلّط بر فن خطابه‌اند سخن بگويد و تمام اين كارها ظاهر سازى است و نكوهيده و مورد خشم مىباشد به طورى كه رسول خدا ( ص ) در آن مورد فرمود : « من و تقوا پيشگان امتّم از تكلّف و ظاهر سازى به دور هستيم » « 66 » پيامبر ( ص ) فرمود : « مبغوض‌ترين و دورترين شما از من در نشستن ياوه‌گويان ، فقيه نماها و سخن‌گويان بىپروايند . » « 67 » فاطمهء زهرا ( ع ) مىگويد : پيامبر خدا ( ص ) فرمود : « بدترين امتّم كسانى\r\n\r\n\r\n","description":"","footnote":"\r\n( 66 ) اين حديث را ديلمى و ابن عساكر از زبير روايت كرده كه پيامبر ( ص ) فرمود : « انى لا الى من التكلف و صالحوا امتى ، من و صالحان امتّم به تكلّف نمىگراييم » ؛ الدّر المنثور ، ج 5 ، ص 321 .\r\n( 67 ) اين حديث را ترمذى در ( سنن ) ، ج 8 ، ص 175 روايت كرده ، و در ج 3 ، ص 83 گذشت . و در النهايه آمده است : هم الذين يكثرون الكلام تكلفا و خروجا عن الحق و الثرثره كثرة الكلام و ترديده ، منظور از فقيه نماها كسانى هستند كه براى خودنمايى بسيار حرف مىزنند و از حق خارج مىشوند و مقصود از ثرثره پرگويى است .\r\n","page_name":" 292 ","page_number":292},
  {"content":"\r\n\r\nهستند كه از نعمتها تغذيه مىكنند و غذاهاى رنگارنگ مىخورند و لباسهاى رنگين مىپوشند و بىپروا سخن مىگويند . » « 68 » و نيز پيامبر ( ص ) سه بار فرمود : « آگاه باشيد كسانى كه در گفتار و كردار غلوّ و زياده‌روى مىكنند در هلاكتند . » « 69 » هر نوع سخن موزونى كه از روى تكلّف ادا شود و نيز فصيح نمايى كه از حدّ عادت خارج است و در مكالمات روزمرّه به تكلّف سخن مسجّع گفتن از آفات زبان است ، زيرا پيامبر خدا ( ص ) دربارهء جنين حكم كرد ( ديه معيّن فرمود ) و يكى از قبيلهء جنايتكار گفت : چگونه براى كسى كه نمىآشامد و نمىخورد و فرياد نمىزند و آشكار نشده ( او را نديده‌ايم ) ديه بدهيم و چنين جنينى خونش هدر است . پيامبر خدا ( ص ) فرمود : « آيا مانند كاهنان و پيشگويان سخنان موزون مىگويى ؟ ) » « 70 » پيامبر خدا ( ص ) چنين سخن گفتن را زشت دانست چرا كه اثر تكلّف و تصنّع در آن آشكار بود . بنابراين شايسته است در هر موردى به مقصود اكتفا شود . و مقصود از سخن گفتن فهماندن غرض به ديگرى است و بيش از آن ساختگى و نكوهيده است ولى اگر سخنان خطابه و موعظه را نيكو ادا كند و از افراط و گفتن كلمات نامأنوس بپرهيزد جزء تكلّف نكوهيده نيست چرا كه مقصود از خطابه و موعظه تكان دادن دلها و تشويق و قبض و بسط آنهاست ، و شيوايى سخن در اين مورد مؤثّر و شايسته است . امّا در مكالمات عادى به منظور بر آوردن نيازها تظاهر به فصاحت و موزون سخن گفتن ضرورتى ندارد و سرگرم شدن به آن تكلّفى نكوهيده است و انگيزهء آن ريا كارى ، اظهار فصاحت و ممتاز شدن ( از ديگران ) به علم است و تمامش نكوهيده و از نظر شرع ناپسند و ممنوع است .\r\n\r\n\r\n","description":"","footnote":"\r\n( 68 ) چند صفحه پيش اين حديث گذشت .\r\n( 69 ) اين حديث را مسلم در ( سنن ) ، ج 8 ، ص 58 ، روايت كرده و نووى گويد منظور از فقيه نماها كسانى هستند كه در گفتار و كردارشان از حدود تجاوز كرده و غلوّ نمايند و به ژرفنگرى بپردازند .\r\n( 70 ) اين حديث را مسلم در ( سنن ) ، ج 4 ، ص 110 روايت كرده است .\r\n","page_name":" 293 ","page_number":293},
  {"content":"\r\n\r\n\r\nآفت هفتم دشنام و بد زبانى است\r\n( 1 ) دشنام نكوهيده است و در شريعت از آن نهى شده و سرچشمه‌اش پليدى و پستى است . پيامبر خدا ( ص ) فرمود : « از دشنام دادن بپرهيزيد ، چرا كه خدا گفتار و كردار زشت و دشنام دادن را دوست نمىدارد . » « 71 » پيامبر ( ص ) از دشنام دادن به كشته شدگان مشركان در بدر نهى كرد و فرمود : « اينان را دشنام ندهيد ، زيرا چيزى از گفته‌هاى شما به آنان نمىرسد ، در حالى كه زندگان را مىآزاريد . به هوش باشيد كه دشنام ( نشانهء ) پستى است » « 72 » همچنين پيامبر ( ص ) فرمود : « مؤمن طعنه نمىزند و دشنام نمىدهد و بد زبان نيست » « 73 » پيامبر ( ص ) فرمود : « ورود به بهشت بر هر دشنام دهنده‌اى حرام است . » « 74 » پيامبر ( ص ) فرمود : « چهار گروهند كه دوزخيان از رنج آنها رنج مىبرند آنها در ميان دوزخ و آب جوش جهنّم تلاش مىكنند . و فرياد مىزنند : مردى است كه از دهانش چرك و خون سرازير است و به او گفته مىشود : اين شخص دور از رحمت خدا را چه شده كه علاوه بر رنجى كه خود داريم ما را مىآزارد وى مىگويد : اين شخص دور از رحمت خدا به هر سخن پليد و درد آورى توجّه\r\n\r\n\r\n","description":"","footnote":"\r\n( 71 ) اين حديث را حاكم در مستدرك ، ج 1 ، ص 12 در حديثى از ابو هريره روايت كرده است ، و احمد و طبرانى در الكبير از حديث اسامه بن زيد از پيامبر ( ص ) روايت كرده‌اند كه مىفرمود : « انّ الله لا يحّب كلّ فاحش متفحّش » به مجمع الزوائد ، ج 8 ، ص 64 رجوع كنيد .\r\n( 72 ) اين حديث را ابن ابى الدنيا از حديث محمد بن على الباقر ( ع ) به صورت مرسل روايت كرده و رجال سندش موثقّند ( المغنى )\r\n( 73 ) اين حديث را حاكم در مستدرك ، ج 1 ، ص 12 از حديث عبد الله ، و ترمذى در ( سنن ) ، ج 8 ، ص 149 روايت كرده و آن را حسن شمرده است .\r\n( 74 ) ابن ابى الدنيا حديث را در الصمت و ابو نعيم در الحليه از حديث عبد الله بن عمر به سندى ضعيف روايت كرده چنان كه در الجامع الصغير آمده است .\r\n","page_name":" 294 ","page_number":294},
  {"content":"\r\n\r\nمىكرده و از آن لذّت مىبرده چنان كه از دشنام لذت مىبرده است . » « 75 » پيامبر ( ص ) فرمود : « اى عايشه اگر فحش به صورت مردى مجسّم مىشد ، مرد بدى بود . » « 76 » و پيامبر ( ص ) فرمود : « بد زبانى و زبان آورى دو شعبه از شعبه‌هاى نفاق است » « 77 » و ممكن است مقصود از اين بيان آشكار ساختن چيزى باشد كه اظهار كردنش جايز نيست ، و نيز مىتواند زياده روى در توضيح مطلبى باشد تا آن اندازه كه به حدّ تكلّف برسد ، و احتمال مىرود سخن گفتن در امور مربوط به دين و در صفات خداى متعال باشد ، چرا كه بيان صفات خدا به اجمال و رساندن به گوش عوام سزاوارتر از مبالغه در شرح آن است ، زيرا گاه از مبالغه در توضيح آن ترديد و وسوسه‌هايى ايجاد مىشود ، و هر گاه به اجمال بگويد دلها مىپذيرند و پريشان نمىشوند ؛ ولى اين كه بيان همراه با بذاء ذكر شده مىتواند قرينه‌اى باشد كه مقصود از بيان آشكار گفتن مطالبى است كه آدمى از گفتن آن شرم دارد ، و در چنين مواردى بهتر است از آن سخنان چشم پوشى شود و مورد غفلت قرار گيرد نه آن كه آشكار گردد .\r\nپيامبر ( ص ) فرمود : « خداى متعال كسى را كه گفتار و كردار بد دارد و دشنام مىدهد و در بازارها فرياد مىزند دوست ندارد . » « 78 » جابر بن سمره گفت : در محضر رسول خدا با پدر و مادرم نشسته بودم كه پيامبر ( ص ) فرمود : « گفتار و كردار بد و دشنام‌گويى در اسلام جايى ندارد ، و\r\n\r\n\r\n","description":"","footnote":"\r\n( 75 ) ابن ابى الدنيا اين حديث را از حديث شفى بن ماتع روايت كرده و در صحابى بودن اين راوى اختلاف است ابو نعيم او را جزء صحابه ذكر كرده ، و ابن حبان و بخارى او را از تابعين دانسته‌اند . ( المغنى )\r\n( 76 ) اين حديث را كلينى در كافى ، ج 2 ، ص 325 به شمارهء 12 روايت كرده است .\r\n( 77 ) اين حديث را ترمذى در ( سنن ) ، ج 8 ، ص 183 و حاكم در مستدرك ، ج 1 ، ص 9 روايت كرده‌اند .\r\n( 78 ) اين حديث را بخارى در الادب المفرد از حديث جابر به سندى حسن روايت كرده چنان كه در الجامع الصغير آمده است .\r\n","page_name":" 295 ","page_number":295},
  {"content":"\r\n\r\nدر ميان مردم ، اسلام كسى بهتر از همه است كه خوشخوترين آنها باشد . » « 79 » اين بود نكوهش فحش . امّا تعريف و حقيقت فحش عبارت است از اين كه آدمى كارهاى زشت را صريح و آشكار به زبان بياورد و بيشتر الفاظ مربوط به آميزش با زنان و آنچه پيرامون آن است بر زبان راند . تبهكاران عبارتهاى آشكار و زشتى دارند كه در اين مورد به كار مىبرند و درستكاران از بيان آن كلمات امتناع مىكنند ، بلكه از آنها به كنايه و رمز و كلماتى كه به معانى آنها نزديك است ياد مىكنند . ابن عباس گويد : خدا بسيار پر آزرم و بزرگوار است ، كلمات زشت را به كنايه بيان مىكند و ملامسه ( دست زدن ) را در آميزش با زنان به صورت كنايه آورده است . بنابراين مسّ و لمس ، دخول و صحبت همه كنايه از آميزش با زنان است و زشت محسوب نمىشود ولى عبارات زشتى وجود دارد كه گفتن آن زشت است و بيشتر در مورد دشنام و سرزنش به كار مىرود و اين عبارات نيز در فحش بودن متفاوتند و بعضى از بعض ديگر زشت‌ترند و بسا كه بر حسب عادت در شهرهاى مختلف گوناگون باشند .\r\nكلمات زشتى كه فحش به شمار مىآيد منحصر به الفاظ مربوط به آميزش با زنان نيست ، بلكه به جاى گفتن بول و غايط به طور كنايه گفتن قضاى حاجت شايسته‌تر است ، چرا كه اين گونه كلمات نيز بايد مخفى بماند و هر چه آدمى از آن شرم دارد و مخفى مىسازد نبايد الفاظ آنها صريح گفته شود ، زيرا فحش است از اين روست كه بر حسب عادت نام بردن زنان به كنايه نيكوست و نمىگويند : زنت چنين گفت ، بلكه گويند : در حجره گفته شد يا از پشت پرده چنين گفته شد ، يا مادر فرزندان چنين گفت و ظرافت و كنايه در اين الفاظ ستوده است و صراحت در آنها به فحش كشانده مىشود . همچنين نبايد از عيبهايى كه در ديگرى است و انسان از آن شرم دارد بصراحت نام برد مانند برص ، كچلى ،\r\n\r\n\r\n","description":"","footnote":"\r\n( 79 ) اين حديث را ابن ابى الدنيا و احمد به سندهايى صحيح روايت كرده‌اند چنان كه در المغنى آمده است .\r\n","page_name":" 296 ","page_number":296},
  {"content":"\r\n\r\nبواسير بلكه گفته مىشود دردى كه فلانى از آن شكايت مىكند و نظير آن ، و آشكار گفتن آن فحش محسوب مىشود و تمام آنها از آفات زبان است .\r\nانگيزهء فحش يا قصد آزار دادن است يا عادتى است كه از همنشينى با فاسقان و افراد پليد و پست حاصل مىشود زيرا عادت آنها دشنام دادن است .\r\nيكى از عربهاى بدوى به پيامبر خدا ( ص ) گفت : به من سفارشى كن فرمود :\r\n« تقواى خدا پيشه كن و اگر كسى به عيبى كه در توست سرزنشت كرد ، تو او را به عيبى كه در او سراغ دارى سرزنش مكن تا گناهش بر او و اجرش بر تو باشد ، و هيچ يك از آفريدگان خدا را دشنام نده . » گفت : پس از سفارش پيامبر هيچ گاه دشنام ندادم . « 80 » عياض بن حمار « 81 » گفت : به رسول خدا عرض كردم : مردى از بستگانم مرا دشنام مىدهد در حالى كه فروتر از من است ؛ اگر جواب دهم خلافكارم ؟ پيامبر فرمود : « دو شخص كه به هم دشنام مىدهند دو شيطانند كه به يكديگر كمك مىكنند و سخن بيهوده و باطل مىگويند . » « 82 » پيامبر ( ص ) فرمود : « دو شخص كه به هم فحش مىدهند گناه بر آغاز گراست ، مگر اين كه فحش به مظلوم ( نفر دوّم ) سرايت كند و او جواب دهد . » « 83 » پيامبر ( ص ) فرمود : « دشنام دادن به مؤمن گناه و پيكار با او كفر است . » « 84 »\r\n\r\n\r\n","description":"","footnote":"\r\n( 80 ) اين حديث را احمد و طبرانى به سندهايى جيّد از حديث ابو جرى مجمى روايت كرده‌اند و گويند اسم او جابر بن سليم و به نقلى سليم بن جابر بوده است . ( المغنى ) .\r\n( 81 ) عياض بن حمار به كسر ( ها ) ى بى نقطه و ( ميم ) مخفّف ، تميمى مجاشعى و صحابى ساكن بصره بوده و تا حدود سال 50 هجرى زندگى كرده .\r\n( 82 ) اين حديث را طيالسى در مسند خود ، ص 146 به شماره 1080 در حديثى روايت كرده است .\r\n( 83 ) اين حديث را احمد در ( سنن ) ، ج 2 ، ص 517 روايت كرده ولى مسلم در ( صحيح ) ، ج 8 ، ص 21 چنين نقل كرده است « المتسابّان ما قالا فعلى البادى ما لم يعتدى المظلوم »\r\n( 84 ) بخارى در ( صحيح ، ) ج 8 ، ص 18 از حديث بن مسعود روايت كرده و در اصول كافى ، ج 4 ، ص 64 ، دفتر نشر فرهنگ آمده است - . م\r\n","page_name":" 297 ","page_number":297},
  {"content":"\r\n\r\nپيامبر ( ص ) فرمود : « ملعون است كسى كه والدينش را دشنام دهد . » « 85 » در روايتى است : « جزء بزرگترين گناهان است كه كسى والدينش را دشنام دهد ، عرض كردند : اى رسول خدا چگونه كسى والدينش را دشنام مىدهد ؟\r\nكسى به پدر ديگرى دشنام مىدهد و آن ديگرى پدر او را دشنام مىدهد . « 86 » مىگويم : از طريق شيعه روايتى در كافى « 87 » از امام باقر ( ع ) نقل شده كه فرمود : « پيامبر ( ص ) به قصد اسب دوانى بيرون شد و از قبر ابو احيحه « 88 » گذشت ابو بكر گفت : خدا صاحب اين قبر را لعنت كند . به خدا اگر مىبود مانع راه خدا مىشد و پيامبر خدا را تكذيب مىكرد . خالد ، پسر ( ابو احيحه ) گفت : خدا ابو قحافه ( پدر ابو بكر ) را لعنت كند به خدا از مهمان پذيرايى نمىكرد و با دشمن روبرو نمىشد ، خدا لعنت كند هر كدام را كه تحمل فقدانش بر قبيله‌اش آسانتر است . پس پيامبر خدا افسار مركبش را بر روى شانهء آن انداخت و فرمود :\r\nهر گاه به مشركان رسيديد همه را در نظر بگيريد نه شخص خاصّى را . آنگاه ايستاد و اسب دوانى شد . سپس سخن ادامه يافت تا اين كه از گروهى ياد شد كه پيامبر ( ص ) آنها را لعن كرد و از آنان شمرد كسى را كه به والدينش دشنام دهد . امام فرمود : مردى عرض كرد : اى پيامبر خدا ، آيا كسى كه والدينش را لعن كند وجود دارد فرمود : آرى پدر و مادر اشخاص را لعن مىكند و آنها نيز والدينش را لعن مىكنند . » « 89 » مىگويم : اين جملهء پيامبر : « و من لعن ابويه » ابو بكر بن ابى قحافه را شامل\r\n\r\n\r\n","description":"","footnote":"\r\n( 85 ) حديث را احمد در ( سنن ) ، ج 1 ، ص 217 چنين نقل كرده است ( ملعون من سبّ اباه » .\r\n( 86 ) اين حديث را مسلم در ( صحيح ) ، ج 1 ، ص 65 و در آن آمده است « من الكبائر شتم الرجل والديه . . . الحديث »\r\n( 87 ) كافى ، ج 8 ، ص 70 .\r\n( 88 ) ابو احيحه به ضم همزه ( احيحه ) و دو ( حا ) بدون نقطه ميان دو ( حا ) ( يا ) است و مصغر است كه هم اسم واقع مىشود و هم كنيه .\r\n( 89 ) اين حديث را روايت عمرو بن شمر است و به حديث او استدلال نمىشود چون كاملا ضعيف است وى احاديثى بر كتابهاى جابر جعفى افزوده كه بعضى از آنها به او نسبت داده مىشود و به گفتهء نجاشى ( ره ) كار او مشتبه است .\r\n","page_name":" 298 ","page_number":298},
  {"content":"\r\n\r\nمىشود چرا كه او « ابو احيحه » را لعن كرد و پسرش ( خالد ) پدر ابو بكر را لعن كرد و روشن است كسى كه مورد لعن پيامبر خدا واقع شود شايستگى خلافت او را ندارد .\r\n\r\nآفت هشتم لعن حيوان ، جماد ، يا انسان است\r\n( 1 ) لعن كردن نكوهيده است . پيامبر ( ص ) فرمود : « مؤمن لعن كننده نيست . » « 90 » پيامبر ( ص ) فرمود : « به لعنت خدا و غضب او و جهّنم يكديگر را مورد لعن قرار ندهيد . » « 91 » حذيفه گويد : « هيچ قومى هرگز يكديگر را لعن نكردند مگر اين كه سخن حق بر آنها ثابت شد . » عمران بن حصين گويد : پيامبر در يكى از سفرهايش بود . ناگاه زنى از انصار كه بر روى شترى در زحمت بود شتر را لعن كرد . پيامبر ( ص ) فرمود :\r\n« جهاز از روى شتر برگيريد و برهنه‌اش كنيد چرا كه اين زن ملعونه است عمران گويد : من آن شتر را ديدم كه در ميان مردم راه مىرفت و هيچ كس مزاحم او نمىشد . » « 92 » ابو دردا مىگويد : هيچ كس زمين را لعن نمىكند ، مگر اين كه آن زمين گويد : خدا هر يك از ما را كه بيشتر معصيت خدا مىكنيم لعنت كند .\r\nپيامبر ( ص ) فرمود : « لعن كنندگان در روز قيامت نه مورد شفاعتند و نه شهادت . » « 93 » انس گويد : مردى بر روى اشترى همراه پيامبر بود . پس شترش را لعن كرد\r\n\r\n\r\n","description":"","footnote":"\r\n( 90 ) اين حديث را ترمذى در ( سنن ) ، ج 8 ص 149 در حديث « ليس المؤمن بالطعان و لا اللعان » روايت كرده است .\r\n( 91 ) اين حديث را ابو داوود در ( سنن ) ، ج 2 ، 575 با كمى اختلاف لفظى روايت كرده است .\r\n( 92 ) اين حديث را مسلم در ( سنن ) ، ج 8 ، ص 23 از حديث عمران روايت كرده است .\r\n( 93 ) اين حديث را ابو داوود در ( سنن ) ، ج 2 ، ص 575 و مسلم در ( صحيح ) ، ج 8 ، ص 24 روايت كرده است .\r\n","page_name":" 299 ","page_number":299},
  {"content":"\r\n\r\nپيامبر ( ص ) فرمود : « بنده خدا بر روى اشترى ملعون همراه ما حركت مكن . » « 94 » پيامبر اين سخن را به سبب زشت شمردن كار او فرمود .\r\nلعن عبارت است از رانده شدن و دورى از خداى متعال ، و آن جايز نيست مگر انسان كسى را لعن كند كه صفتى دور كنندهء از خدا داشته باشد ، به اين معنى كه كافر و ظالم باشد ؛ و بگويد لعنت خدا بر كافران و ظالمان باد ، و سزاوار است در لعن از لفظى كه در دين وارد شده پيروى كند ، چرا كه در لعن كردن خطر بزرگى است ، زيرا بر خدا حكم كرده كه ملعون را از خود دور ساخته است ، و آن امرى غيبى است كه فقط خدا مىداند و اگر خدا به پيامبر خبر دهد پيامبر نيز مىداند . سه صفت موجب لعن مىشود : كفر ، بدعت ، فسق و گناه و لعن در هر يك از اين صفات سه درجه دارد : 1 - لعن با صفت عام كه بگوييم : لعنت خدا بر كافران و بدعت گذاران و فاسقان باد ، 2 - لعن با صفاتى اخصّ از اول كه بگوييم : لعنت خدا بر يهوديان ، ترسايان ، مجوس ، قدريّه ، خوارج ، زنديقان ، ظالمان و ربا خواران باد و تمام اينها جايز است ولى لعن كردن اصناف بدعت‌گذاران موجب هلاكت است ، چرا كه شناخت بدعت دشوار است و در آن مورد روايتى نرسيده كه لفظ لعن را مشخصّ كرده باشد . از اين رو شايسته است كه عوام از آن منع شوند ، زيرا نتيجه‌اش مقابلهء به مثل است و در ميان مردم نزاع و فساد ايجاد مىكند ؛ 3 - لعن كردن شخص است كه چنين لعنى جاى ترديد و اشكال است مثلا بگوييم : خدا زيد را لعنت كند او كافر يا فاسق يا بدعت‌گذار است و شرح مطلب اين است كه لعنت هر كسى از نظر شرع ثابت شود جايز است ، مانند اين كه بگوييم : خدا فرعون ، ابو جهل را لعنت كند چرا كه در شرع ثابت شده كه آنها كافر مرده‌اند . امّا لعن يك شخص معيّن در زمان ما مانند اين كه گفته شود خدا زيد را لعنت كند او يهودى است موجب هلاكت است چه بسا كه مسلمان شده و در حالى مرده باشد كه در نزد خدا مقّرب بوده . پس\r\n\r\n\r\n","description":"","footnote":"\r\n( 94 ) اين حديث را ابن ابى الدنيا در الصمت و ابو يعلى به سندهايى جيّد روايت كرده چنان كه در الترغيب و الترهيب ، ج 3 ، ص 474 آمده است .\r\n","page_name":" 300 ","page_number":300},
  {"content":"\r\n\r\nچگونه حكم به ملعون بودنش مىكنيم .\r\nمىگويم : از سوى اهل بيت ( ع ) ثابت شده لعن كسانى كه به ستم و تجاوز بر امير المؤمنين ( ع ) مسلّط شده و به او ستم كرده‌اند جايز است و نيز لعن كسانى كه خود را به زور و دروغ جانشينان رسول خدا ناميدند و كسانى كه آنها را در اين كار حمايت و يارى كردند با تعيين شخص آنها جايز است ، و آنچه از سوى اهل بيت ( ع ) ثابت شده از طرف خدا و رسولش نيز در نزد ما ثابت شده است . از اين رو بنا به نقل ابو حامد براى ما ثابت شد كه لعن عين افراد ياد شده بر ما جايز است ، سپس مىگويم : ذكر لعن در سخن خداى سبحان و رسولش و سخنان اهل بيت ( ع ) به گونه‌اى تكرار شده كه برداشتمان اين است كه لعن ( اشخاص ياد شده ) جزء عباداتى است كه انسان را به خداى سبحان نزديك مىكند و در صورتى كه شخص معيّنى به كفر يا نفاق و فسق شناخته شود مىتوان او را لعن كرد . خداى سبحان فرمود :  أُولئِكَ عَلَيْهِمْ لَعْنَةُ اللَّهِ وَ الْمَلائِكَةِ وَ النَّاسِ أَجْمَعِينَ  « 95 » . از اين آيه معناى امر ( به لعن ) فهميده مىشود .\r\nخداى متعال مىفرمايد :  أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ  « 96 » و خداى متعال در جريان مباهلهء نصاراى نجران لعنت را وسيله‌اى براى اثبات ادّعاى نبّوت ( پيامبر ( ص ) ) و دليلى بر ردّ منكران آن قرار داده ، آن جا كه فرمود :  ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  « 97 » از اين رو آنها محكوم شده و به صلح و پرداخت جزيه متوسّل شدند و راهى به بازگو كردن گفتار خود نيافتند . همچنين لعن ميان زن و شوهر موجب ساقط شدن حدّ از آنها و نفى فرزند است ، به گونه‌اى كه فرزند هرگز به لعن كننده منسوب نشود و بسا كه موجب اجراى حدّ بر زن هم بشود اگر بدون شهود و دليل نكول كند ، از پيامبر ( ص ) روايت شده كه فرمود : « خدا\r\n\r\n\r\n","description":"","footnote":"\r\n( 95 ) بقره / 161 : لعنت خداوند و فرشتگان و همهء مردم بر آنها خواهد بود .\r\n( 96 ) بقره / 159 : خدا آنها را لعنت مىكند و همهء لعن كنندگان نيز آنها را لعن مىنمايند .\r\n( 97 ) آل عمران / 61 : آن گاه مباهله مىكنيم و لعنت خدا را بر دروغگويان قرار مىدهيم .\r\n","page_name":" 301 ","page_number":301},
  {"content":"\r\n\r\nدروغگو را لعنت كند اگر چه به شوخى دروغ بگويد . » « 98 » و در پاسخ ابو سفيان كه در هزار بيت حضرتش را هجو كرده بود ، فرمود : « خدايا من سرودن شعر را نيكو نمىدانم و شايستهء من هم نيست . خدايا در برابر هر حرفى هزار بار او را لعنت كن » « 99 » و ديگر روايات رسيده .\r\nامير المؤمنين ( ع ) گروهى را لعن كرده و روايت شده كه آن حضرت در قنوت نماز واجب معاويه و عمرو بن عاص و ابو موسى ( اشعرى ) و ابو اعور سلمى « 100 » را لعن مىكرد ، با اين كه آن حضرت در برابر گناه گنهكار برد بارترين مردم به شمار مىآمد و برتر از آن بود كه نفس مقّدس او مانند نفوس بشرى بلغزد ، و اگر معتقد نبود كه لعن آنها از بهترين وسايل تقرّب به خداست در نمازهاى واجب آن را برنمىگزيد .\r\nعلماى عامّه روايت كرده‌اند كه عايشه عثمان را لعن كرد و عثمان نيز او را لعن كرد و عايشه در حالى كه از او خشمگين بود به مكّه رفت . « 101 »\r\n\r\n\r\n","description":"","footnote":"\r\n( 98 ) بر لفظ اين حديث دست نيافتم فقط احمد در مسندش از طريق ابو هريره در ج 2 ، ص 352 روايت كرده است « لا يؤمن العبد الايمان كلّه حتى يترك الكذب من المزاحة » تا آخر حديث و در جامع الاخبار از انس از على ( ع ) از پيامبر ( ص ) روايت شده « المؤمن اذا كذب من غير عذر لعنه سبعون الف ملك و خرج من قلبه نتن حتى يبلغ العرش و يلعنه حملة العرش و كتب اللّه عليه لتلك الكذبة سبعين زنية اهونها كمن يزنى مع امّه » .\r\n( 99 ) اين حديث دربارهء عمرو بن عاص نقل شده چنان كه طبرسى در احتجاج ، ص 149 از حسن بن على ( ع ) روايت كرده است كه على ( ع ) به عمرو بن عاص فرمود : تو با هفتاد بيت شعر پيامبر ( ص ) را هجو كردى : پيامبر ( ص ) فرمود : « خدايا من سرودن شعر را خوب نمىدانم و شايستهء من هم نيست كه شعر بگويم خدايا عمرو بن عاص را در برابر هر شعرى كه سروده هزار بار لعن كن » و در احتجاج ، ص 147 آمده است كه پيامبر ( ص ) در هفت جا ابو سفيان را لعن كرد . . . تا آخر . به خصال باب خصال هفتگانه رجوع كنيد .\r\n( 100 ) اين حديث را محمد بن مثنى در كتاب خود به صورت مسند از ابو معقل مزنى روايت كرده است به بحار الانوار ، ج 8 ، ص 566 رجوع كنيد و در كتاب نصر بن مزاحم آمده است كه على ( ع ) بعد از جريان حكميّت هر گاه نماز صبح و مغرب مىگزارد و از نماز فارغ مىشد مىگفت : « خدايا معاويه و عمرو و ابو موسى و حبيب بن مسلمه را لعنت كن » به سفينة البحار ، ج 2 ، ص 514 رجوع كنيد .\r\n( 101 ) اين حديث را ثقفى در تاريخ خود از حسن بن سعيد نقل كرده است ؛ به بحار الانوار ، ج 8 ، ص 341 رجوع كنيد .\r\n","page_name":" 302 ","page_number":302},
  {"content":"\r\n\r\nاصحاب ما ( اماميّه ) روايت كرده‌اند كه امير المؤمنين ( ع ) در قنوت بعضى از نمازهاى مستحبى خود دو بت قريش را لعن مىكرد و قصدش از دو بت ابو بكر و عمر بود . « 102 » شيخ طوسى ( ره ) در تهذيب « 103 » روايت كرده است كه حضرت صادق ( ع ) از نماز كه برمىگشت چهار نفر را لعن مىكرد ، از آن جمله ابو بكر و عمر بودند ، و هر كس بينديشد در آنچه ميان امام حسن ( ع ) و معاويه و يارانش روى داد و چگونه بنا به روايت عامه امام آنها را لعن كرد و دشنام داد و اگر در روايات رسيده از ائمهء اطهار ( ع ) در اصول كافى و ديگر كتب حديث و دعاها تفحصّ كند كه آن بزرگواران سران گمراهان را كه استحقاق لعن داشتند با تصريح به اسم آنها لعن مىكردند خواهد دانست كه لعن چنين افراد جزء دين و شعائر آن است ، بطورى كه برايش جاى شك و ترديد باقى نمىماند .\r\nدر كافى « 104 » از امام هفتم ( ع ) روايت شده كه فرمود : « خدا ابو حنيفه را لعنت كند كه مىگفت : على گفت و من مىگويم - و در روايتى است - صحابه گفتند و من مىگويم . » امّا حديث « لعنت كننده نباشيد » ، شايد نهى كرده به سبب اين كه دشنام بر اثر زياده‌روى در آن و افراط در لعنت براى انسان عادت و اخلاق شود ، بطورى هر كسى را لعن كنند چنان كه لعّانين به صورت صيغهء مبالغه بر اين مطلب دلالت دارد و منظور جمله منع از لعن كردن افراد شايسته لعن نيست و گرنه مىفرمود : لا تكونوا لا عنين چرا كه ميان اين دو تعبير تفاوت است و افراد مسلّط بر نكات دقيق عربى از آن آگاهند .\r\nامّا « روايتى كه از امير المؤمنين ( ع ) رسيده و آن حضرت از لعن مردم شام نهى فرموده » اگر صحيح باشد اين احتمال مىرود كه آن حضرت اميد داشته شاميان مسلمان شوند و به اسلام رجوع كنند ، چنان كه كار رئيس مهربان نسبت\r\n\r\n\r\n","description":"","footnote":"\r\n( 102 ) به مصباح كفعمى ، دعاى صنمى قريش رجوع كنيد .\r\n( 103 ) تهذيب ، ج 1 ، ص 227 .\r\n( 104 ) كافى ، ج 1 ، ص 57\r\n","page_name":" 303 ","page_number":303},
  {"content":"\r\n\r\nبه رعيت همين است . از اين رو فرمود : « ليكن بگوييد خدايا ميان ما اصلاح فرما » و اين سخن حضرت به گفتار خداى متعال در داستان فرعون نزديك است :  فَقُولا لَهُ قَوْلًا لَيِّناً  . « 105 »\r\n\r\n\r\n","description":"","footnote":"\r\n( 105 ) مىگويم : امير المؤمنين ( ع ) اصحاب خود را از لعن مردم شام منع فرمود كه در نهج البلاغه تحت عنوان « و من كلام له ( ع ) و قد سمع قوما من اصحابه يسبّون اهل الشام ايام حربهم بصفّين ، از سخن على ( ع ) است آن گاه كه شنيد گروهى از يارانش در جنگ صفين مردم شام را دشنام مىدادند » آمده است . ابن ابى الحديد در شرح خود ، ج 3 ، ص 4 گفته است « آنچه را كه على ( ع ) از يارانش نپسنديد اين بود كه به مردم شام دشنام مىدادند ولى از لعن صحابه به مردم شام بدش نمىآمد ، نه به آن صورت كه گروهى از حشويّه پنداشته و گفته‌اند : لعن هر كسى كه به اسم مسلمان است جايز نيست و اين عمل را بر آنان زشت مىشمارند و بعضى از آنها در اين مورد غلو كرده و گفته است : من كافر و ابليس را لعن نمىكنم و خداى متعال روز قيامت به كسى نمىگويد چرا لعن نكرده‌اى ؟ بلكه مىگويد : چرا لعن كرده‌اى ؟\r\nبدان كه اين سخن بر خلاف صريح قرآن است چرا كه خداى متعال مىفرمايد : (  إِنَّ اللَّهَ لَعَنَ الْكافِرِينَ وَ أَعَدَّ لَهُمْ سَعِيراً  خداوند كافران را لعن كرده و از رحمت خود دور داشته ) و براى آنها آتش سوزاننده‌اى آماده نموده است ( احزاب / 61 ) و نيز فرمود :  أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ  ( بقرة / 159 ) و درباره ابليس فرموده است : ان عليك لعنتى الى يوم الدين ، و مسلّما لعنت من بر تو تا روز قيامت خواهد بود ( ص / 78 ) و فرمود : ملعونين اينما ثقفوا ، و از همه جا طرد مىشوند ( احزاب / 61 ) در قرآن از اين نوع آيات بسيار است .\r\nچگونه بر مسلمان جايز است كه تبرّى جستن از كسانى را كه تبّرى از آنها واجب است انكار كند ؟\r\nآيا اينان گفتار خداى متعال را نشنيده‌اند :  قَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ وَ الَّذِينَ مَعَهُ إِذْ قالُوا لِقَوْمِهِمْ إِنَّا بُرَآؤُا مِنْكُمْ وَ مِمَّا تَعْبُدُونَ مِنْ دُونِ اللَّهِ كَفَرْنا بِكُمْ وَ بَدا بَيْنَنا وَ بَيْنَكُمُ الْعَداوَةُ وَ الْبَغْضاءُ أَبَداً  ، براى شما تأسى نيكى در زندگى ابراهيم و كسانى كه با او بودند وجود داشت ، هنگامى كه به قوم مشرك خود گفتند : ما از شما و آنچه غير از خدا مىپرستيد بيزاريم ، ما نسبت به شما كافريم ميان ما و شما عداوت و دشمنى هميشگى آشكار شده است ( ممتحنه / 4 ) و در مورد شخصى كه حالش مشكوك است لازم است بينديشيم ، پس اگر مرتكب گناهان كبيره شده و بدان سبب استحقاق لعن و تبّرى يافت مانعى ندارد كه مورد لعن و تبّرى قرار بگيرد در غير اين صورت تبّرى و لعن او جايز نيست ، از جمله آياتى كه دلالت بر جواز لعن هر مسلمان مرتكب كبيره دارد آيه‌اى است كه در قصّه لعان آمده : فشهاده احدهم اربع شهادات بالله انّه لمن الصادقين . و الخامسه ان لعنة الله عليه ان كان من الصادقين ، هر يك از ( همسران كه جز خودشان شاهد ندارند ) بايد چهار مرتبه به نام خدا شهادت دهد كه از راستگويان است ( نور / 6 - 7 ) ، و خداى متعال دربارهء قذف كننده فرموده :\r\nانّ الّذين يرمون المحصنات الغافلات المؤمنات لعنوا فى الدنيا و الاخره و لهم عذاب عظيم ، كسانى كه زنان پاكدامن و بىخبر ( از هر گونه آلودگى ) و مؤمن را متهّم مىسازند در دنيا و آخرت از رحمت الهى بدورند ، و عذاب بزرگى در انتظارشان است ( نور / 23 ) .\r\nاين دو آيه در مورد مكّلفان اهل نماز است و آيات پيش از آنها دربارهء كافران و منافقان است از اين رو امير المؤمنين ( ع ) در قنوت نماز و پس از نماز معاويه و گروهى از اصحابش را لعن مىفرمود اگر كسى بگويد : پس صورت دشنامى كه امير المؤمنين ( ع ) از آن نهى فرموده چيست ؟ مىگويم :\r\nصحابهء على ( ع ) پدران و مادران مردم شام را دشنام مىدادند و بعضى در تبار گروهى عيب مىگرفتند و بعضى مردم شام را نكوهش مىكردند بعضى آنها را به ترسو بودن و بخل و هجوهايى كه كار شاعران بودند آنان را هجو مىكردند و روش هجو روشن است پس على ( ع ) آنها را از اين نوع دشنامها منع فرمود و گفت : من نمىخواهم كه شما بسيار دشنام دهيد ولى نزديكتر به حق اين است كه اعمالشان را برايشان توصيف كنيد و حالشان را يادآورى كنيد تا آخر .\r\n","page_name":" 304 ","page_number":304},
  {"content":"\r\n\r\nامّا سخنى كه ابو حامد در اين باب در مورد لعن يزيد بيان كرده سزاوار است پوشيده بماند و نقل روايت نشود .\r\nغزالى گويد : جايز نيست بدون تحقيق مسلمانى را به كفر و فسق نسبت دهد ، پيامبر ( ص ) فرمود : « اگر مردى ديگرى را به كفر و فسق نسبت دهد و او چنين نباشد خود مرتدّ شود . » « 106 » پيامبر ( ص ) فرمود : « اگر مردى بر كافر بودن مرد ديگر شهادت دهد كفر به يكى از آن دو باز مىگردد ، در صورتى كه ( او واقعا ) كافر باشد و به مفاد اين سخن ، اگر شخص منسوب به كفر كافر نباشد نسبت دهنده به سبب تكفير او كافر مىشود . » « 107 » معناى سخن اين است كه ديگرى را تكفير كند در حالى كه مىداند مسلمان است ؛ بنابراين ، اگر گمان كند به سبب بدعت‌گذارى يا غير آن كافر است و او را تكفير كند خطاكار و كافر خواهد بود .\r\nلعن و دشنام به مردگان گناهش بيشتر است . پيامبر ( ص ) فرمود : « مردگان را دشنام ندهيد چرا كه آنان از دنيا رفته و در گرو اعمال از پيش فرستادهء خويشند . » « 108 »\r\n\r\n\r\n","description":"","footnote":"\r\n( 106 ) اين حديث را مسلم در ( صحيح ) ، ج 1 ، ص 57 روايت كرده و بخارى در ( صحيح ) ، ج 8 ، ص 18 با كمى تقديم و تأخير نقل كرده است و احمد و بزّاز آن را از حديث ابوذر روايت كرده‌اند و رجال روايتى آنها همان رجال روايتى صحيح است به مجمع الزوايد ، ج 8 ، ص 73 رجوع كنيد .\r\n( 107 ) اين حديث را ابو منصور ديلمى در مسند الفردوس از حديث ابو سعيد خدرى به سندى ضعيف روايت كرده چنان كه در المغنى آمده است و نظير آن را مسلم در ( صحيح ) ، ج 1 ، ص 57 نقل كرده است .\r\n( 108 ) اين حديث را بخارى و نسايى و احمد از حديث عايشه به سندى صحيح روايت كرده‌اند چنان كه در الجامع الصغير آمده است .\r\n","page_name":" 305 ","page_number":305},
  {"content":"\r\n\r\nنفرين كردن بر انسان حتّى بر شخص ستمگر ، به لعن نزديك است ؛ مثلا گفته شود : تنش سالم مباد ، خدا او را تندرست قرار ندهد ، و نفرينهايى از اين قبيل تماما نكوهيده است . در حديث است : « ستم رسيده بر ظالم نفرين مىكند تا ظلمش را جبران كند آنگاه براى ستمگر در برابر ستم رسيده روز قيامت فضيلت خواهد بود . « 109 »\r\n\r\nآفت نهم غنا و شعر است\r\n( 1 ) ما در كتاب سماع غناى حرام و حلال را بيان كرديم و ديگر تكرار نمىكنيم .\r\nمىگويم : خلاصهء گفتار ابو حامد در كتاب سماع كه در آخر آن كتاب ايراد شده اين است كه حكم سماع از چهار صورت بيرون نيست : حرام محض ، مباح ، مستحّب ، مكروه .\r\nسماع حرام شامل بيشتر مردم يعنى جوانان و دنيا پرستان مىشود چرا كه سماع ، صفات نكوهيده‌اى را كه بر دلهاى اينان غالب است تحريك مىكند .\r\nسماع مكروه شامل كسانى است كه از حالت عادى و انسانى خارج نمىشوند ولى به عنوان لهو آن را عادت خود قرار مىدهند .\r\nسماع مباح براى كسى است كه از آن هيچ لذّتى جز آواى خوش نمىبرد .\r\nسماع مستحّب براى كسى است كه محبّت خدا بر دل او مسلّط است و صفات پسنديده او را تحريك مىكند . اين بود سخن ابو حامد .\r\nدر كافى از امام صادق ( ع ) دربارهء اين آيهء شريفه روايت شده كه منظور از قول زور ، غناست « 110 »  فَاجْتَنِبُوا الرِّجْسَ مِنَ الْأَوْثانِ وَ اجْتَنِبُوا قَوْلَ الزُّورِ . \r\n\r\n\r\n","description":"","footnote":"\r\n( 109 ) در كافى ، ج 2 ، ص 334 نظير اين حديث آمده است .\r\n( 110 ) كافى ، ج 6 ، ص 431 ؛ حج ، 30 : از پليديها يعنى از بتها اجتناب كنيد و از سخن باطل و بىاساس بپرهيزيد .\r\n","page_name":" 306 ","page_number":306},
  {"content":"\r\n\r\nو از آن حضرت در مورد اين آيه :  لا يَشْهَدُونَ الزُّورَ  روايت شده كه منظور غناست . « 111 » و از آن حضرت ( ع ) روايت شده كه فرمود : « غنا يك دهم نفاق است . » « 112 » از حضرت باقر ( ع ) روايت شده : غنا از امورى است كه خداوند بر آن وعدهء دوزخ داده است و اين آيه را تلاوت فرمود :  وَ مِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ  . « 113 » و از آن حضرت روايت شده : « در صورتى كه خدا حق را از باطل جدا ساخته غنا جايى ندارد . « 114 » در تهذيب از حضرت صادق ( ع ) روايت شده كه راجع به فروش كنيزان آواز خوان از آن حضرت سؤال شد فرمود : « خريد و فروش آنها حرام و تعليم دادنشان كفر و گوش دادن به آوازشان نفاق است . » « 115 » از آن حضرت روايت شده است : « زن آوازه‌خوان ملعون است و هر كه از درآمد كسب او بخورد ملعون است . » « 116 » از آن حضرت ( ع ) روايت شده است : « مزد زن آوازه‌خوانى كه عروسها را مىآرايد بىاشكال است و جزء زنانى نيست كه مردان بر او وارد مىشوند . » « 117 » از امام باقر ( ع ) دربارهء كسب زنان آؤازه‌خوان سؤال شد فرمود : « اگر زنى است كه مردان بر او وارد مىشوند كسب او حرام است ولى در كسب زنى كه به مجلس عروسها دعوت مىشود اشكالى نيست و آن مفاد گفتار خداست :  وَ مِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ  . « 118 »\r\n\r\n\r\n","description":"","footnote":"\r\n( 111 ) كافى ، ج 6 ، ص 431 ، فرقان / 72 : شهادت به باطل نمىدهند .\r\n( 112 ) كافى ، ج 6 ، ص 431 ، و در آن آمده است « عش النفاق » .\r\n( 113 ) كافى ، ج 6 ، ص 431 ؛ لقمان / 6 : بعضى از مردم سخنان باطل و بيهوده خريدارى مىكنند تا مردم را از روى جهل و نادانى گمراه سازند .\r\n( 114 ) كافى ، ج 6 ، ص 435 .\r\n( 115 ) كافى ، ج 2 ، ص 107 .\r\n( 116 ) كافى ، ج 2 ، ص 107 .\r\n( 117 ) كافى ، ج 2 ، ص 108 .\r\n( 118 ) تهذيب ، ج 2 ، ص 108 .\r\n","page_name":" 307 ","page_number":307},
  {"content":"\r\n\r\nدر كتاب من لا يحضره الفقيه است كه : « مردى از امام چهارم ( ع ) دربارهء خريدن كنيز خوش آواز پرسيد ، فرمود : « اگر او را بخرى و بهشت را به يادت بياورد بر تو باكى نيست . » « 119 » منظور اين است كه آن كنيز با خواندن قرآن و فضيلتهايى كه غنا نيست بهشت را يادآور شود ، چرا كه غنا ممنوع است . پايان در كافى از حضرت باقر ( ع ) روايت شده كه فرمود : « در قرآن خواندن صدايت را در گلو بگردان چرا كه خداى متعال صداى خوب را دوست مىدارد ، صدايت را در فضاى دهان بگردان . » « 120 » امام صادق ( ع ) روايت شده كه گويد : « پيامبر خدا ( ص ) فرمود : قرآن را با لحن عربها و صداى آنها بخوانيد ، و از آواز فاسقان و مرتكبان كبيره بپرهيزيد ، زيرا پس از من گروهى بيايند كه قرآن را مانند آواى غنا در گلو بگردانند و كسانى كه قرآن را به غنا و نوحه و مانند رهبانان بخوانند جايز نيست و اين عمل مقبول درگاه خدا نمىشود ، « دلهاى آنان و دلهاى كسانى كه كار آنان را خوش دارند وارونه است . » « 121 » ما در كتاب آداب تلاوت قرآن از بخش عبادات « 122 » روايات ديگرى در اين مورد نقل كرده‌ايم و از مجموع آنها استنباط مىشود كه حرام بودن غنا و شنيدن آن و آموختن و اجرت گرفتن و غيره آن غنايى است كه در زمان امويان و عبّاسيان رايج بوده كه مردان بر زنان وارد مىشدند و زنان به شوخى و ياوه‌گويى مىپرداختند و با آلات لهو و چوبها بازى مىكردند ، امّا غير از اين نوع غنا يا مستحب است ، چون تلاوت قرآن با آواز و هر چه وسيله‌اى براى ياد خدا و قيامت\r\n\r\n\r\n","description":"","footnote":"\r\n( 119 ) الفقيه ، ص 482 به شماره 9 .\r\n( 120 ) كافى ، ج 2 ، ص 616 .\r\n( 121 ) كافى ، ج 2 ، 614 ، و منظور از لحن در قرائت قرآن اظهار طرب كند و آوازش را بلند نمايد و هر گاه از نظر قرائت و غنا نيكوترين مردم باشد مىگويند الحن مردمند . و به گفته جوهرى مقصود از ترجيع صوت گرداندن صدا در گلوست ، قرائت آوازه خوانها . و در النهايه آمده است :\r\nتراقى جمع ترقوه و به اين معنى است كه قرائت آنها مقبول خدا واقع نمىشود .\r\n( 122 ) به متن عربى همين كتاب ، ج 2 ، ص 232 رجوع كنيد .\r\n","page_name":" 308 ","page_number":308},
  {"content":"\r\n\r\nباشد ، يا مكروه و مباح است ، چنان كه ابو حامد بيان كرد و بعيد نيست كه حكم غنا در مورد بعضى از مصاديقش نسبت به تفاوت درجات مردم مختلف باشد ، زيرا غنايى كه شايستهء فرومايگان است لايق صاحبان مروّت نيست .\r\nابو حامد مىگويد : امّا شعر سخنى است كه خوبش خوب و بدش بد است ، جز اين كه تمام وقت سرگرمى به شعر نكوهيده است . رسول خدا فرمود : « اگر شكم يكى از شما پر از چرك و خون شود تا آن را ببيند برايش به از آن است كه پر از شعر شود . » « 123 » از بعضى بزرگان دربارهء شعر سؤال شد . در جواب گفت : به جاى آن ذكر خدا بگو چرا كه ذكر خدا بهتر از شعر است . خلاصه خواندن شعر و نظم آن حرام نيست ، اگر در آن سخن ناپسندى نباشد .\r\nپيامبر ( ص ) : « بعضى از شعرها حكمت است . » « 124 » آرى مقصود از شعر ( مكروه ) ستايش و نكوهش و سرودن غزلهاى عشقى است كه گاه دروغ در آن وارد مىشود . پيامبر ( ص ) فرمود : « حسّان ( بن ثابت ) را به هجو كردن كفّار امر فرمود . » « 125 » ستايش بسيار ( در شعر ) اگر چه دروغ باشد در حرام بودن مانند دروغ نيست مانند گفتهء حبيب شاعر :\r\n و لو لم يكن فى كفه غير روحه * لجادبها فليتق الله سائله « 126 » \r\nشاعر درجهء اعلاى بخشندگى را وصف كرده است اگر فرد ممدوح بخشنده نباشد دروغ است و اگر بخشنده باشد مبالغه و از صنايع ادبى در شعر است و قصد شاعر اظهار اعتقاد به آن نيست . در محضر رسول خدا اشعارى خوانده شده\r\n\r\n\r\n","description":"","footnote":"\r\n( 123 ) اين حديث را بزّاز روايت كرده و رجال روايتى او رجال صحيح و طبرانى است و در ميان راويان يزيد بن سفيان وجود دارد و او ضعيف است چنان كه در مجمع الزوائد ، ج 8 ، ص 120 آمده است .\r\n( 124 ) اين حديث را ابو داوود در ( سنن ) ، ج 2 ، ص 598 روايت كرده است .\r\n( 125 ) اين حديث را بخارى در ( صحيح ) ، ج 8 ، ص 45 از حديث براء روايت كرده كه پيامبر ( ص ) به حسان ( بن ثابت ) فرمود : هجو كن كه جبرئيل با توست .\r\n( 126 ) اگر در كف ( بخشنده ) او جز روح و جابش نباشد آن را مىبخشد از اين رو بايد كسى كه از او چيزى مىطلبد از خدا بترسد .\r\n","page_name":" 309 ","page_number":309},
  {"content":"\r\n\r\nكه اگر بررسى شود نظير شعر مبالغه آميز ياد شده در آنها يافت مىشود و پيامبر ( ص ) از آن منع نفرمود . عايشه مىگويد : پيامبر خدا ( ص ) كفش خود را تعمير مىكرد و من آواز مىخواندم . عايشه گفت به رسول خدا ( ص ) مىنگريستم پس پيشانى آن حضرت عرق كرده و از آن نورى پديد آمد ، من مبهوت شدم كه حضرت به من نگاه كرد و فرمود : چرا مبهوت شده‌اى ؟ عرض كردم : اى رسول خدا به شما نگريستم كه در پيشانىتان عرق نشسته و از آن نورى پديد آمده است و اگر ابو كثير هذلى شما را مىديد مىدانست كه شما سزاوارتر به شعر او هستيد . پيامبر فرمود : اى عايشه ابو كثير هذلى چه مىگفت ؟ عرض كردم : او مىگفت :\r\n و مبراء من كلّ غبر رحيضه * و فساد مرضعه وداء مغيل\r\nو اذا نظرت اسرة وجهه * برقت كبرق العارض المتهّلل « 126 » \r\nعايشه گفت : پيامبر خدا ( ص ) كفش خود را بر زمين گذاشت و به طرف من آمد و پيشانى مرا بوسيد و فرمود : اى عايشه خدا به تو جزاى خير دهد هيچ روزى مثل امروز از تو شادمان نشدم . » « 127 » وقتى پيامبر ( ص ) غنايم جنگى را تقسيم مىكرد ، دستور داد به عباس بن مرداس چهار ماده شتر جوان بدهند . عباس بسرعت برخاست و در شعر خود به شكايت پرداخت و در شعر ديگر گفت :\r\n و ما كان بدر و لا حابس * يفوقان مرداس فى المجمع\r\nو ما كنت دون امرىء منهما * و من تضع اليوم لا يرفع\r\nو قد كنت فى الحرب ذاتدراء * و لم اعط شيئا و لم امنع « 128 » \r\n\r\n\r\n","description":"","footnote":"\r\n( 126 ) ( شخص مورد نظر شاعر ) از اين كه نطفهء حيض باشد مبّراست و نيز در شير او فسادى نيست و از شير زن باردار كه مرض مىآورد تغذيه نكرده است . و هر گاه به قسمتهاى زيبا ( يا خطوط ) چهره‌اش بنگرى مانند برق ابرى كه تند باران مىبارد مىدرخشد .\r\n( 127 ) اين حديث را بيهقى در الدلائل روايت كرده چنان كه در المغنى آمده است .\r\n( 128 ) بدر و حابس در اجتماع بر مرداس ( پدر شاعر ) برترى ندارند . من نيز از نظر درجه و مقام پست‌تر از آن دو نفر نيستم و هر كس امروز ( در تقسيم غنايم ) پست شود رفعت نمىيابد من در ( ميدان ) جنگ دشمن را دفع مىكردم ولى ( در هنگام تقسيم غنايم ) چيزى به من داده نشد و محروم هم نشدم ( كم دادند )\r\n","page_name":" 310 ","page_number":310},
  {"content":"\r\n\r\nپيامبر ( ص ) فرمود : شرّ زبان او را از من قطع كنيد پس ابو بكر او را برد و صد شتر براى وى انتخاب كرد . آنگاه برگشت در حالى كه از خشنودترين مردم بود . پيامبر ( ص ) به او فرمود : آيا دربارهء من شعر مىگويى ، او پوزش خواست و مىگفت : پدر و مادرم به فدايت شعر را در زبان خود مانند حركت مورچه احساس مىكنم . آنگاه شعر زبان مرا مىگزد چنان كه مورچه ( انسان را ) مىگزد . و مرا از گفتن شعر گزيرى نيست . پيامبر ( ص ) تبسّم كرد و فرمود :\r\n« عرب شعر را رها نمىكند تا شتر ناله را رها كند » « 129 » يعنى عرب دست از شعر بر نمىدارد .\r\nمىگويم : ابو حامد معناى شعر را و اين كه بر كدامين سخن اطلاق مىشود بيان نكرد و چنان كه آفات نظير آن را شرح مىداد .\r\nپس بايد دانست كه شعر بر دو معنى اطلاق مىشود : يكى سخن هماهنگ و با قافيه چه حق باشد و چه باطل و بر سخن هماهنگ حق حمل مىشود . حديث پيامبر ( ص ) : « بعضى از اشعار حكمت است » و نيز حديث « براى خدا گنجينه‌هايى در زير عرش است و كليد آنها در زبان شاعران است » بر شعر حق ، صادق است ، و همچنين تمام رواياتى كه در ستايش شعر رسيده است چنان كه بيان خواهيم كرد زيرا مقصود از سخن حق و موزون سخنى است كه از دروغ خالى باشد . دوّم سخنى است كه داراى تخيلات آزار دهنده و دروغهاى بىاساس باشد ، چه وزن و قافيه داشته باشد يا نداشته باشد و تمام رواياتى كه در نكوهش شعر رسيده است بر اين نوع شعر حمل مىشود و قريش كه قرآن را شعر خواندند و به پيامبر ( ص ) شاعر گفتند منظور همين نوع شعر بوده است . چرا كه قرآن موزون نيست همچنين از اين قبيل است مجادلات متكلّمان و شبهه‌هاى بيهوده و گمراه كننده در مورد مذهبها . امام باقر ( ع ) در مورد اين آيهء شريفه  وَ الشُّعَراءُ يَتَّبِعُهُمُ الْغاوُونَ ،  فرمود : « آيا ديده‌ايد كسى از شاعرى\r\n\r\n\r\n","description":"","footnote":"\r\n( 129 ) اين حديث را مسلم در ( صحيح ) ، ج 3 ، ص 108 از حديث رافع بن خديج روايت كرده و پيش از اين گذشت ، و طبرى آن را در حوادث سال هشتم هجرى ايراد كرده است .\r\n","page_name":" 311 ","page_number":311},
  {"content":"\r\n\r\nپيروى كند ؟ مقصود آيه گروهى هستند كه فقيه شده‌اند براى غير خدا كه آنان خود گمراهند و ديگران را نيز گمراه مىكنند . » « 130 » امام صادق ( ع ) فرمود :\r\n« منظور از شعرا در آيه ، گروهى هستند كه دانش و فقه آموختند بى آن كه عالم باشند ، پس خود گمراهند و ديگران را گمراه كردند . » « 131 » بعضى از علماى اماميّه « 132 » ( طاب ثراهم ) گفته‌اند : آيه در مورد كسانى نازل شده است كه دين خدا را تغيير داده و با امر خدا مخالفت كرده‌اند . آيا هرگز ديده‌ايد كه كسى از شاعرى پيروى كند همانا مقصود از شعرا در آيه كسانى هستند كه به رأى خود دينى جعل كرده‌اند و مردم از آنها پيروى مىكنند فرمود .  أَ لَمْ تَرَ أَنَّهُمْ فِي كُلِّ وادٍ يَهِيمُونَ  . يعنى شاعران با سخنان باطل مناظره مىكنند و با دلايل باطل گرايان استدلال نموده و به هر راهى مىروند به اين معنى كه دين خدا را تغيير مىدهند  وَ أَنَّهُمْ يَقُولُونَ ما لا يَفْعَلُونَ  . مردم را پند مىدهند و خود پند نمىگيرند ، نهى از منكر مىكنند و خود كار زشت انجام مىدهند ، امر به معروف مىكنند و خود اهل معروف نيستند . فرمود : « آنها كسانى هستند كه حق آل محمد ( ص ) را غصب كردند . » امّا از جمله رواياتى كه در ستايش شعر به معناى اول ( شعر حقّ ) از طريق شيعه رسيده روايت صدوق ( ره ) در كتاب عيون اخبار الرضا ( ع ) به اسنادى از حسن از عبد الله بن فضل هاشمى است كه گفت : امام صادق ( ع ) فرمود : « هر كس دربارهء ما شعرى بگويد خدا برايش در بهشت خانه‌اى بنا كند . » « 133 » و به اسنادش از همان حضرت ( ع ) روايت كرده كه فرمود : « هيچ شاعرى دربارهء ما شعرى نگويد مگر اين كه روح القدس او را تأييد و كمك مىكند . » « 134 »\r\n\r\n\r\n","description":"","footnote":"\r\n( 130 ) اين حديث را ابن بابويه روايت كرده چنان كه در تفسير برهان ، ج 3 ، ص 194 آمده است ( شعراء / 224 ) .\r\n( 131 ) اين حديث را عيّاشى در تفسير خود روايت كرده چنان كه در مجمع البيان در ذيل آيه آمده است .\r\n( 132 ) مقصود على بن ابراهيم قمى است كه در تفسير مشهور خود آيه را تفسير كرده است .\r\n( 133 ) عيون اخبار الرضا ، ص 5 .\r\n( 134 ) عيون اخبار الرضا ، ص 5 .\r\n","page_name":" 312 ","page_number":312},
  {"content":"\r\n\r\nو به اسنادش از حسن بن جهم روايت كرده كه گفت : شنيدم حضرت رضا ( ع ) مىفرمود : « هيچ مؤمنى در مدح ما شعرى نگويد ، جز اين كه خدا در بهشت شهرى كه بيش از هفت برابر دنيا وسعت دارد برايش بسازد و در آن شهر هر فرشتهء مقّرب و هر پيامبر مرسلى او را زيارت مىكنند . » « 135 » و به اسنادش از امير المؤمنين ( ع ) روايت شده كه : « مردى از على ( ع ) در مورد نخستين گويندهء شعر سؤال كرد ، فرمود : آدم ، پرسيد : شعرش چه بود ؟\r\nفرمود : چون آدم از آسمان به زمين فرو فرستاده شد و زمين و فراخى زمين و هواى آن را ديد و هابيل كشته شد ، آدم ( ع ) گفت :\r\n تغيّرت البلاد و من عليها * فوجه الارض مغبّر قبيح\r\nتغيّر كل ذى لون و طعم * و قل بشاشه الوجه المليح ، تا آخر حديث » « 136 » \r\nمؤلف تهذيب « 137 » به اسنادش از خلف بن حمّاد از حضرت رضا ( ع ) روايت كرده گويد : عرض كردم : « ياران ما از پدرانت ( ع ) روايت مىكنند كه شعر در شب و روز جمعه و ماه رمضان و در شبانگاه مكروه است و من قصد كردم كه در رثاى ابو الحسن ( موسى بن جعفر ( ع ) شعر بگويم ولى ماه رمضان بود . حضرت فرمود در شب جمعهء ماه رمضان ، شبانگاه و ديگر اياّم در رثاى ابو الحسن ( ع ) شعر بگو كه خداوند بر اين كار به تو پاداش خواهد داد . » در حديث صحيح از على بن يقطين از امام هفتم ( ع ) روايت كرده گويد : « از حضرت راجع به خواندن شعر در طواف پرسيدم فرمود : هر شعرى كه شرعا مجاز شمرده شده اشكال ندارد . » « 138 »\r\n\r\n\r\n","description":"","footnote":"\r\n( 135 ) عيون اخبار الرضا ، ص 5 .\r\n( 136 ) شهرها و ساكنان آن دگرگون شده‌اند چهرهء زمين گرد آلود و زشت شده است هر رنگ و مزه‌اى تغيير يافته است و از شادابى چهره غمگين كاسته شده است . تا آخر حديث . عيون اخبار الرضا ، ص 143 .\r\n( 137 ) اين جا در نسخه‌ها اشتباهى روى داده است و درست همان است كه در كتاب خطى آداب الدينيه آمده است و صاحب وسائل در آخر كتاب مزار ( وسائل ) نقل كرده است .\r\n( 138 ) تهذيب ، ج 1 ، ص 485 .\r\n","page_name":" 313 ","page_number":313},
  {"content":"\r\n\r\nدر حديث صحيح از على بن جعفر از برادرش امام هفتم ( ع ) روايت شده كه گفت : « از آن حضرت راجع به شعر خواندن در مسجد پرسيدم ؟ فرمود : اشكالى ندارد . » « 139 » امّا از جملهء رواياتى كه در نكوهش شعر به معناى باطل ( معناى اوّل ) رسيده روايت جعفر بن ابراهيم در حديث صحيح از امام چهارم ( ع ) است كه فرمود :\r\nپيامبر خدا ( ص ) فرموده است : « هر كس را كه شنيديد در مسجد شعر مىخواند بگوييد : خدا دهانت را بشكند . مسجدها براى تلاوت قرآن ساخته شده است . » « 140 » اين حديث بر شعر باطل حمل مىشود .\r\nهمچنين است روايتى كه سماعه در حديث موّثق نقل كرده گويد : « از امام سجّاد در مورد خواندن شعر پرسيدم كه آيا وضو را مىشكند يا شخص به رفيقش ستم كند يا دروغ بگويد . حضرت فرمود : « آرى مگر شعرى باشد كه در آن سخن راست بگويد يا كم باشد سه بيت يا چهار بيت ، امّا اگر شعر بسيار و باطل بخواند وضو را مىشكند . » « 141 » ممكن است مقصود از شكسته شدن وضو كاسته شدن ثواب آن به خاطر شعر و مستحّب بودن تجديد وضو باشد نه اين كه اعادهء وضو واجب شود .\r\nامّا روايتى كه حمّاد بن عثمان و ديگران در حديث صحيح از امام صادق ( ع ) نقل كرده‌اند كه فرمود : « شعر در شب ، و ماه رمضان در شب و روز خوانده نشود ، اسماعيل از او سؤال كرد : پدرم اگر چه در مدح ما باشد ، فرمود :\r\nاگر چه در مدح ما باشد . » « 142 » همچنين روايت حمّاد در حديث صحيح از آن حضرت ( ع ) كه فرمود : « بر شخص محرم و روزه‌دار و در حرم و روز جمعه و شب نقل شعر مكروه است ،\r\n\r\n\r\n","description":"","footnote":"\r\n( 139 ) تهذيب ، ج 1 ، ص 330 ، باب فضيلت مساجد .\r\n( 140 ) تهذيب ، ج 1 ، ص 333 .\r\n( 141 ) استبصار ، ج 1 ، ص 87 ؛ تهذيب ، ج 1 ، 5 .\r\n( 142 ) تهذيب : ج 1 ، ص 407 باب 48 سنن صيام ؛ كافى ، ج 4 ، ص 88 .\r\n","page_name":" 314 ","page_number":314},
  {"content":"\r\n\r\nحمّاد گفت : عرض كردم : اگر چه شعر حق باشد ؟ فرمود : اگر چه شعر حق باشد » « 143 » . بر شعر موزونى حمل مىشود كه شامل تخيّلات باطل و دروغ باشد ، چون حقّ بودن موضوع شعر مانند شعر حكمت و پند يا مدح ائمه ( ع ) موجب نمىشود كه از مبالغهء شعر دروغ آن را خارج سازد . بنابراين اگر تهى از مبالغهء دروغ باشد موزون بودنش اشكال ندارد .\r\n\r\nآفت دهم شوخى است\r\n( 1 ) اصل شوخى نكوهيده و ممنوع است ، مگر مقدار اندكى كه استثنا شده .\r\nپيامبر خدا ( ص ) فرمود : « با برادرت مجادله و شوخى مكن . » « 144 » اگر گويى :\r\nمجادله آزار دادن است چون برادر يا دوست خود را تكذيب مىكنى يا به جهل نسبت مىدهى ، ولى شوخى موجب شادمانى و خوشدلى است ، پس چرا ممنوع شده ؟ بايد بدانى كه افراط و زياده روى يا تداوم در شوخى ممنوع است . امّا تداوم شوخى سرگرمى به بازى است و بازى مباح است ولى مداومت بر شوخى نكوهيده است . و امّا زياده‌روى در شوخى موجب خندهء زياد مىشود و آن دل را مىميراند و گاه موجب كينه مىشود و شكوه و وقار انسان را از بين مىبرد و هر شوخى كه خالى از اين امور باشد نكوهيده نيست ، چنان كه از رسول خدا ( ص ) روايت شده كه فرمود : « من شوخى مىكنم ولى جز سخن حق نمىگويم . » « 145 » شخصيّتى مانند پيامبر مىتواند شوخى كند و جز سخن حق نگويد ، امّا هر گاه براى ديگران در شوخى باز شود هدفش خنداندن مردم است به هر صورتى كه باشد . پيامبر ( ص ) فرمود : « شخص سخنى مىگويد و همنشينان او مىخندند و با آن سخن از ستاره ثرّيا سقوط مىكند . » « 146 » يكى از بزرگان گويد : هر كس\r\n\r\n\r\n","description":"","footnote":"\r\n( 143 ) تهذيب ، ج 1 ، ص 407 ، باب سنن صيام .\r\n( 144 ) اين حديث از ترمذى و غير او گذشت .\r\n( 145 ) اين حديث را طبرانى در الصغير از حديث ابن عمر روايت كرده چنان كه در مجمع الزوائد ، ج 8 ، ص 89 آمده است\r\n( 146 ) در صفحات پيش گذشت .\r\n","page_name":" 315 ","page_number":315},
  {"content":"\r\n\r\nبسيار بخندد شكوهش كم شود و هر كه شوخى كند سبك شود و هر كس كارى را بسيار انجام دهد به همان معروف گردد و هر كه بسيار سخن بگويد بسيار اشتباه كند و هر كه بسيار اشتباه كند شرمش كم شود و هر كه كم حيا باشد ديندارىاش كم است . و هركه پارسايى او كم باشد دلش مىميرد ؛ و نيز خنديدن دليل بىخبرى از قيامت است . پيامبر خدا ( ص ) فرمود : « اگر آنچه من مىدانم بدانيد بسيار خواهيد گريست و كم خواهيد خنديد . » « 147 » مردى به برادرش گفت : برادرم آيا به تو خبر رسيده ك به دوزخ مىروى ؟\r\nگفت : آرى ، گفت : به تو خبر رسيده كه از آن بيرون مىآيى ؟ گفت : نه ، پس گفت : چرا مىخندى ؟ گفت : آن مرد تا هنگام مرگ خندان ديده نشد . يكى از بزرگان به گروهى نگريست كه در روز عيد فطر مىخنديدند . پس گفت : اگر اينان آمرزيده شده‌اند اين كار شكر گزاران نيست و اگر آمرزيده نشده‌اند اين كار خائفان نيست .\r\nديگرى به خودش گفت : آيا مىخندى در حالى كه شايد كفنهايت از نزد قصّار بيرون شده باشد .\r\nابن عبّاس گويد : هر كه گناهى كند و بخندد گريان وارد دوزخ شود .\r\nاين است آفتهاى خنده و نكوهيده‌اش آن است كه انسان در خنده مستغرق شود و خندهء ستوده لبخندى است كه دندان ظاهر شود و صدايى شنيده نشود ، و خندهء پيامبر ( ص ) چنين بود . « 148 » قاسم غلام معاويه گويد : يكى از عربهاى جاهلى در حالى كه بر شتر چموشى سوار بود به پيامبر ( ص ) روى آورد ، و به آن حضرت سلام داد و هر گاه مىخواست به پيامبر ( ص ) نزديك شود تا از او سؤالى كند شتر رم مىكرد و\r\n\r\n\r\n","description":"","footnote":"\r\n( 147 ) اين حديث را ابن ماجه به شمارهء 4191 از انس روايت كرده و احمد در ( سنن ) ، ج 2 ، ص 257 از ابو هريره نقل كرده است .\r\n( 148 ) اين حديث را ترمذى در الشمائل ، ص 16 از عبد الله بن حارث روايت كرده گويد : « خنده پيامبر ( ص ) فقط لبخند بود » .\r\n","page_name":" 316 ","page_number":316},
  {"content":"\r\n\r\nياران پيامبر ( ص ) بر او مىخنديدند سه بار اين كار را تكرار كرد ، آنگاه شتر رم كرد و سوار خود را كشت . به پيامبر عرض شد : اى پيامبر شتر اعرابى او را بر زمين زد و هلاك شد . فرمود : « آرى دهنهاى شما از خون او مملّو شده است . » « 149 » امّا اگر شوخى به از بين رفتن شكوه بينجامد گفته شده : هر كه شوخى كند سبك شود . يكى از بزرگان به پسرش گفت : پسركم با شخص بزرگ شوخى نكن كه بر تو كينه مىگيرد و با شخص فرومايه شوخى مكن كه بر تو جرى شود .\r\nديگرى گفته : از شوخى بپرهيزيد كه موجب كينه مىشود و آدمى را به كار زشت مىكشاند ؛ سخن از قرآن بگوييد و با آن بياميزيد و اگر بر شما دشوار بود سخنان خوب مردان را بازگو كنيد . و گفته شده : آيا مىدانيد چرا مزاح را مزاح ناميده‌اند ؟ نه ، گفت : چون صاحب خود را از حق دور مىكند . و گفته شده هر چيزى بذرى دارد و بذر دشمنى شوخى است ؛ و گويند : شوخى بزرگى را مىبرد و دوستان را جدا مىكند .\r\nاگر كسى بگويد : نقل شده كه پيامبر ( ص ) و اصحابش شوخى مىكردند ، پس چگونه از آن نهى شده است ؟ مىگوييم : اگر مىتوانى مانند پيامبر شوخى كنى و جز سخن حق نگويى و دلى را نرنجانى و در آن زياده‌روى نكنى و به كم اكتفا كنى شوخى كردن جايز است ؛ ولى اشتباه بزرگى است كه انسان شوخى را حرفهء خود قرار دهد و بر آن مداومت كند و دچار افراط شود ، آنگاه به عمل پيامبر تمسّك كند . اين كار گناه است و بعضى از گناهان صغيره با اصرار بر آن ، كبيره مىشود و بعضى از كارهاى مباح با اصرار بر گناه صغيره مىشود ، از اين رو سزاوار نيست از اين عمل غفلت شود . آرى ابو هريره روايت كرده كه اصحا ب عرض كردند : « اى رسول خدا با ما شوخى مىكنى فرمود : من اگر با شما شوخى مىكنم جز سخن حق نمىگويم . » « 150 »\r\n\r\n\r\n","description":"","footnote":"\r\n( 149 ) اين حديث را ابن مبارك در الزهد و الرقايق روايت كرده چنان كه در المغنى آمده است .\r\n( 150 ) اين حديث را ترمذى در ( سنن ) ، ج 8 ، ص 157 روايت كرده و آن را حسن دانسته است .\r\n","page_name":" 317 ","page_number":317},
  {"content":"\r\n\r\nعطا گويد : مردى از ابن عبّاس پرسيد و گفت : آيا پيامبر خدا شوخى مىكرد ؟ گفت : آرى . آن مرد گفت : شوخىاش چه بود ؟ ابن عبّاس گفت :\r\nپيامبر ( ص ) يكى از روزها بر يكى از زنانش پيراهن گشادى پوشانيد و به او گفت : آن را بپوش و چشمت را ببند و خدا را شكر كن و دامن آن را مانند دامن عروس ( بر روى زمين ) بكش . « 151 » انس روايت كرده « پيامبر ( ص ) از شوخترين مردم بود » « 152 » و روايت شده « پيامبر ( ص ) بسيار لبخند مىزد . » « 153 » از حسن روايت شده كه گفت : « پيرزنى خدمت پيامبر ( ص ) آمد حضرت به او فرمود :\r\nپيرزن وارد بهشت نمىشود ، آن پير گريست ، پيامبر فرمود : تو در روز قيامت پير نيستى خداى متعال مىفرمايد :   إِنَّا أَنْشَأْناهُنَّ إِنْشاءً فَجَعَلْناهُنَّ أَبْكاراً   . « 154 » زيد بن اسلم روايت كرده زنى به نام امّ ايمن خدمت پيامبر ( ص ) آمد و عرض كرد : شوهرم تو را مىخواند پيامبر فرمود : شوهرت كيست آيا همان كسى است كه در چشمش سفيدى هست ؟ عرض كرد : نه به خدا در چشمش سفيدى نيست . پيامبر فرمود : چرا در چشمش سفيدى هست ، عرض كرد : نه به خدا پيامبر فرمود : در چشم هر انسانى سفيدى هست . ) « 155 » مقصود پيامبر سفيديى بود كه پيرامون حدقهء چشم است .\r\nزن ديگرى خدمت پيامبر ( ص ) آمد و گفت : « اى رسول خدا : مرا بر شترى سوار كن فرمود : تو را سوار بر پسر شتر مىكنم . زن گفت : پسر شتر به چه كارم مىآيد . او به من سوارى نمىدهد پيامبر خدا فرمود : آيا شترى هست كه پسر شتر نباشد ؟ » « 156 » و منظور پيامبر شوخى بود .\r\n\r\n\r\n","description":"","footnote":"\r\n( 151 ) عراقى گويد : بر اين حديث اطلاع نيافتم .\r\n( 152 ) اين حديث پيش از اين گذشت .\r\n( 153 ) اين حديث پيش از اين گذشت .\r\n( 154 ) اين حديث را ترمذى در كتاب الشمائل ، ص 16 به صورت مرسل روايت كرده است .\r\n( 155 ) اين حديث را زبير بن به كار در كتاب الفكاهة و المزاح ، روايت كرده و ابن ابى الدنيا از حديث عبده بن سهم فهرى با كمى اختلاف نقل كرده است ( المغنى ) .\r\n( 156 ) اين حديث را ابو داود [ در سنن 
  ] ، ج 2 ، ص 596 با كمى اختلاف لفظى روايت كرده است .\r\n","page_name":" 318 ","page_number":318},
  {"content":"\r\n\r\nعلقمه از ابو مسلمه روايت كرده كه پيامبر خدا ( ص ) زبانش را براى حسين بن على ( ع ) بيرون مىآورد . آن كودك زبان پيامبر را مىديد و شادى مىكرد . عيينة بن بدر فزارى گفت : به خدا پسرى دارم كه مردى شده و ازدواج كرده و مو بر صورتش روييده و هرگز او را نبوسيده‌ام پيامبر ( ص ) فرمود : « هر كه رحم نكند رحم نمىشود . » « 157 » بيشتر اين شوخيها كه نقل شد با زنان و كودكان بود و پيامبر اين كار را براى درمان ضعف دلهاى آنان مىكرد و ميل به شوخى نداشت . پيامبر ( ص ) به صهيب كه چشم درد بود و خرما مىخورد فرمود : آيا با درد چشم خرما مىخورى ؟ گفت : من با طرف ديگر خرما مىخورم . پيامبر لبخند زد يكى از راويان گويد : پيامبر چنان لبخند زد كه دندانهاى آسياى او را ديدم . « 158 » روايت شده كه خوّات بن جبير در راه مكّه كنار زنانى از بنى كعب نشسته بود . پيامبر ( ص ) به او روى آورده فرمود : اى ابو عبد الله تو را با زنان چه كار ؟\r\nگفت : براى شتر رمنده‌ام ريسمان مىبافند . خوّات گفت : پيامبر ( ص ) در پى حاجت خود رفت ، آنگاه به من روى آورد و فرمود : اى ابو عبد الله هنوز آن شتر ، رميدن را ترك نكرده است ؟ خوّات گويد : سكوت كردم و شرمنده شدم ، و گويد : پس از آن هر گاه پيامبر را مىديدم از خجالت مىگريختم تا به مدينه وارد شدم پس از آن روزى به من روى آورد در حالى كه در مسجد نماز مىگزاردم حضرت در كنارم نشست و من نماز را طول دادم فرمود : نماز را طولانى مكن كه من منتظر توام . چون از نماز فراغت يافتم فرمود : اى ابو عبد الله هنوز آن شتر ، ترك رمندگى نكرده است ؟ خوّات گويد : سكوت كردم و شرمنده شدم . پيامبر برخاست و من همچنان از او مىگريختم تا روزى مرا ديد در\r\n\r\n\r\n","description":"","footnote":"\r\n( 157 ) اين حديث را ابو يعلى به همين صورت غير از آنچه در آخر حديث است از قول عينيه روايت كرده و مسلم آخر آن را از قول اقرع بن حابس با كمى تغيير نقل كرده است ( المغنى )\r\n( 158 ) اين حديث را حاكم در ( مستدرك ) ، ج 3 ، ص 399 نقل كرده و گفته است : حديث صحيح است و ابن ماجه به شمارهء 42 و 34 آن را نقل كرده است .\r\n","page_name":" 319 ","page_number":319},
  {"content":"\r\n\r\nحالى كه بر الاغى سوار بود و هر دو پاى مبارك را به يك طرف آويخته بود .\r\nپس فرمود : اى ابو عبد اللّه آيا هنوز اين شتر رمندگى را رها نكرده است ؟ گويد :\r\nعرض كردم : به خديى كه تو را به حق به نبوّت برانگيخته است ، از روزى كه مسلمان شده‌ام رم نكرده است پيامبر ( ص ) تكبير گفت و عرض كرد خدايا ابو عبد الله را هدايت فرما و فرمود : خدا او را هدايت كرد و خوب مسلمانى شد . » « 159 » نعيمان انصارى بسيار شوخ و ميگسار بود . او را خدمت پيامبر ( ص ) مىآورند . حضرت با كفش خود او را مىزد و به اصحابش دستور مىداد كه با كفشهايشان او را مىزدند و چون ميگسارى او زياد شد مردى از اصحاب به او گفت : خدا لعنتت كند . پيامبر ( ص ) فرمود : او را لعن نكنيد چرا كه او خدا و رسولش را دوست مىدارد . هر چيز نوبرى كه وارد مدينه مىشد نعيمان از آن مىخريد و براى پيامبر مىآورد و مىگفت : اين را برايت هديه آورده‌ام و چون صاحب جنس مىآمد و از نعيمان مطالبهء پول مىكرد او را خدمت پيامبر مىآورد . و عرض مىكرد : اى رسول خدا پول جنس او را بدهيد . پيامبر مىفرمود : مگر آن را به ما هديه نكردى ؟ عرض مىكرد به خدا پولى در اختيارم نبود و دوست داشتم كه از آن بخورى . پيامبر ( ص ) مىخنديد و پول صاحب جنس را مىپرداخت . « 160 » اين است شوخيهايى كه گهگاه نظاير آن مباح است ولى نه هميشه و تداوم آن شوخى نكوهيده است و موجب خنده‌اى مىشود كه دلمردگى مىآورد .\r\n\r\nآفت يازدهم مسخره و ريشخند است\r\n( 1 ) اين كار هر گاه موجب آزار ديگران شود حرام است . خداى متعال\r\n\r\n\r\n","description":"","footnote":"\r\n( 159 ) اين حديث را طبرانى در الكبير از روايت زيد بن اسلم از خوّات بن جبير با كمى اختلاف روايت كرده است و رجال حديث موثقّند ، چنان كه در المغنى آمده است .\r\n( 160 ) اين حديث را زبير بن به كار در الفكاهه روايت كرده و از طريق او ابن عبد البّر از روايت محمد بن عمر و بن حزم به صورت مرسل روايت كرده چنان كه در المغنى آمده است .\r\n","page_name":" 320 ","page_number":320},
  {"content":"\r\n\r\nمىفرمايد :  لا يَسْخَرْ قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ  . « 161 » مسخره به معناى كوچك و خوار شمردن و آگاهانيدن مردم بر نقايص و عيبهاى كسى است ، به گونه‌اى كه موجب خندهء آنها شود . اين عمل گاه با انجام دادن كار و گفتارى شبيه شخص مورد مسخره مشخص مىشود و گاه با اشاره است . اگر اين عمل در حضور فرد مورد استهزا باشد غيبت نيست ، ولى داراى معناى غيبت است . عايشه گويد : تقليد كسى را در آوردم ، پيامبر ( ص ) فرمود : « من دوست ندارم تقليد كسى را در آورم ، در حالى كه براى من چنين و چنان ( گناهى ) باشد . « 162 » » ابن عباس در مورد آيهء شريفهء :  يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها  « 163 » گفت : منظور از صغيره لبخند زدن به قصد مسخره كردن مؤمن است و كبيره بلند خنديدن به همين منظور است و اشاره به اين است كه خنديدن بر مردم از جرايم و گناهان است .\r\nاز عبد الله بن زمعه روايت شده كه شنيد پيامبر ( ص ) خطبه مىخواند و مردم را كه از صداى ضرطه مىخنديدند نصيحت مىكرد و مىفرمود بر چه كارى خنده مىكنيد . » « 164 » پيامبر ( ص ) فرمود : « در قيامت براى يكى از كسانى كه مردم را مسخره مىكنند در بهشت گشوده مىشود و گفته مىشود بيا بيا . با غم و اندوهى كه دارد مىآيد ولى در بهشت بر رويش بسته مىشود . آنگاه در ديگرى برايش گشوده مىشود و گفته مىشود : بيا بيا و او غمين و اندوهگين مىآيد و در بهشت به رويش بسته مىشود . اين كار همچنان ادامه مىيابد تا آن جا كه در\r\n\r\n\r\n","description":"","footnote":"\r\n( 161 ) حجرات / 11 : نبايد گروهى به گروه ديگر استهزا كند شايد كه آنان بهتر باشند .\r\n( 162 ) اين حديث را ترمذى در ( سنن ، ) . ج 9 ، ص 310 روايت كرده و گفته است اين حديثى است حسن و صحيح\r\n( 163 ) كهف / 49 : اى واى بر ما ! اين چه كتابى است كه هيچ عمل كوچك و بزرگى نيست مگر اين كه آن را بر شمرده است ؟ .\r\n( 164 ) از حديث عبد الله بن زمعه و مورد اتفاق است .\r\n","page_name":" 321 ","page_number":321},
  {"content":"\r\n\r\nبهشت براى آن مرد باز مىشود و مىگويند : بيا بيا و او نمىرود . » « 165 » معاذ بن جبل گويد : پيامبر خدا ( ص ) فرمود : « هر كس برادرش را به گناهى سرزنش كند كه از آن توبه كرده است نمىميرد تا خود آن را انجام دهد . » « 166 » بازگشت تمام اين روايات به كوچك شمردن ديگرى و خنديدن بر او به قصد خوار ساختن و كوچك شمردن اوست و گفتار خداى متعال بر آن هشدار داده است :  عَسى أَنْ يَكُونُوا خَيْراً مِنْهُمْ .  « 167 » يعنى به منظور كوچك ساختن ديگرى را مسخره نكن شايد او بهتر از تو باشد و اين در مورد كسى حرام است كه از ريشخند آزار شود . امّا كسى كه خود را در معرض مسخره قرار دهد و از آن خوشحال شود مسخره كردن او شوخى به حساب مىآيد و شوخى ستوده و نكوهيده پيش از اين گذشت و نوع حرامش آن بود كه ديگرى را كوچك قرار دهد به طورى كه شخص مورد مسخره از آن تحقير و توهين آزرده شود و ممكن است خنديدن بر سخن او باشد آنگاه كه اشتباه مىكند و نامنظّم سخن مىگويد يا بر كارهاى نامرتبّش بخندند ، مثلا بر دستخط ، بر كار ، يا بر صورت و آفرينش او بخندند هر گاه كوتاه قد يا معيوب باشد . بنابراين چنين خنده‌اى جزء مسخره محسوب مىشود كه منع شده و نكوهيده است .\r\n\r\nآفت دوازدهم آشكار كردن راز است\r\n( 1 ) آشكار ساختن راز ديگران چون موجب آزار و توهين دوستان و آشنايان مىشود ممنوع است پيامبر خدا ( ص ) فرمود : « هر گاه مرد سخنى بگويد و روى بگرداند آن سخن امانت است . » « 168 » و به صورت مطلق فرمود : « سخن در ميان\r\n\r\n\r\n","description":"","footnote":"\r\n( 165 ) اين حديث را ابن ابى الدنيا در الصمت و بيهقى در الشعب از حديث حسن به صورت مرسل روايت كرده چنان كه در الترغيب ، ج 3 ، ص 611 آمده است .\r\n( 166 ) اين حديث را ترمذى در ( سنن ، ) ج 9 ، ص 311 روايت كرده است .\r\n( 167 ) حجرات / 11 : ترجمهء آيه قبلا ذكر شده است .\r\n( 168 ) اين حديث را ابو داود در ( سنن ، ) ج 2 ، ص 566 روايت كرده است .\r\n","page_name":" 322 ","page_number":322},
  {"content":"\r\n\r\nشما امانتى است . » « 169 » حسن گفت : سخن گفتن از راز برادرت خيانت به شمار مىآيد . مطالبى را كه مربوط به پنهان داشتن راز است در كتاب آداب همنشينى نقل كرديم و تكرار نمىكنيم .\r\n\r\nآفت سيزدهم وعدهء دروغ است\r\n( 1 ) زبان در وعده دادن درنگ نمىكند و بسا كه آدمى به وعده وفا نكند و خلف وعده شود كه از نشانه‌هاى نفاق است خداى متعال فرمود :   يا أَيُّهَا الَّذِينَ آمَنُوا أَوْفُوا بِالْعُقُودِ   « 170 » و پيامبر ( ص ) فرمود : « وعده دادن نوعى وام است » « 171 » و نيز فرمود : « وعده نوعى بخشش است » « 172 » و نيز فرمود : « وعده دادن مانند وام دادن يا برتر است . » خداى متعال پيامبرش اسماعيل ( ع ) را ستوده و فرموده است :  إِنَّهُ كانَ صادِقَ الْوَعْدِ وَ كانَ رَسُولًا نَبِيًّا  . گويند اسماعيل با شخصى در جايى وعده گذاشت و طرف به آن جا نرفت و وى بيست و دو روز به انتظار او بماند .\r\nمىگويم : از طريق شيعه از امام صادق ( ع ) روايت شده : « اسماعيل از آن نظر صادق الوعد ناميده شده كه در جايى با مردى وعده گذاشت و در آن جا يك سال به انتظارش ماند . پس خداى متعال او را « صادق الوعد » ناميد . آنگاه مرد پس از يك سال آمد اسماعيل به او گفت : همچنان منتظرت بودم . » « 173 » ابو حامد گويد : از عبد الله بن ابى حمساء روايت شده كه گويد : با پيامبر بيعت كردم و با او وعده گذاشتم كه در جاى خودش به خدمتش برسم ، آن روز و\r\n\r\n\r\n","description":"","footnote":"\r\n( 169 ) اين حديث را ابن ابى الدنيا از حديث ابن شهاب به صورت مرسل روايت كرده چنان كه در المغنى آمده است .\r\n( 170 ) مائده / 1 : اى كسانى كه ايمان آورده‌ايد به پيمانها و قرار دادها وفا كنيد .\r\n( 171 ) اين حديث را ابن عساكر از حديث على در حديثى روايت كرده و پيش از اين نقل شد .\r\n( 172 ) اين حديث را ابو نعيم در الحليه از ابن مسعود به سندى ضعيف روايت كرده چنان كه در الجامع الصغير آمده است .\r\n( 173 ) اين حديث را صدوق در علل الشرايع باب 67 از حضرت رضا ( ع ) روايت كرده ؛ آيه در سورهء مريم / 54 : و اذكر فى الكتاب اسمعيل انه كان صادق الوعد ، در كتاب آسمانى خود از اسماعيل ياد كن كه او در وعده‌هايش صادق بود .\r\n","page_name":" 323 ","page_number":323},
  {"content":"\r\n\r\nروز بعد فراموش كردم و در روز سوّم به خدمتش رسيدم . او را در جاى خود ديدم ، كه فرمود : اى جوان بر من سخت آمد كه سه روز است در انتظار توأم . « 174 » به ابراهيم عرض شد : مردى با مرد ديگرى جايى را به عنوان وعدگاه معيّن مىكند و نمىآيد ، فرمود : تا موقع رسيدن وقت نماز منتظر او مىماند ؛ پيامبر خدا ( ص ) : « هر گاه وعده مىداد مىفرمود : شايد . » « 175 » ابن مسعود هيچ وعده‌اى نمىداد مگر آن كه انشاء الله مىگفت ؛ و آن سزاوارتر است ، آنگاه اگر معناى حتمى بودن وعده را دريافت بايد وفا كند ، مگر اين كه غير ممكن باشد ؛ ولى اگر در موقع وعده دادن تصميم به وفا نكردن داشته باشد منافق است .\r\nابو هريره گويد : پيامبر خدا فرمود : « سه خصلت است كه در هر كه باشد منافق است اگر چه نماز بگزارد و روزه بگيرد و خود را مسلمان پندارد : هر گاه حرف بزند دروغ بگويد : و چون وعده دهد وفا نكند ، و هر گاه امين واقع شود خيانت كند . » « 176 » عبد الله بن عمر گويد : پيامبر خدا ( ص ) فرمود : « چهار خصلت است كه در هر كه باشد منافق است و هر كس كه يكى از آن خصلتها را داشته باشد بخشى از نفاق دارد تا آن را ترك كند : هر گاه حرف بزند دروغ بگويد ، و هر گاه وعده دهد خلاف كند ، و چون پيمان ببندد خيانت ورزد ، و هر گاه نزاع كند مرتكب گناه شود . » « 177 » اين حديث در مورد كسى است كه وعده دهد و قصد خلف وعده داشته باشد ؛ امّا كسى كه تصميم دارد به وعده وفا كند و به سبب عذرى نتواند ، منافق نيست ، اگر چه به ظاهر حكم نفاق بر او جارى است ؛ ليكن لازم است از ظاهر نفاق نيز بپرهيزد چنان كه از نفاق واقعى دورى مىكند ؛ و\r\n\r\n\r\n","description":"","footnote":"\r\n( 174 ) اين حديث را ابو داود در ( سنن ، ) ج 2 ، ص 595 و بغوى در مصابيح ، ج 2 ، ص 154 روايت كرده‌اند .\r\n( 175 ) عراقى گويد : براى اين حديث ، ريشه و مأخذى نيافتم .\r\n( 176 ) مسلم اين دو حديث را در ( صحيح ) ، ج 1 ، ص 56 روايت كرده است و هر دو پيش از اين گذشت .\r\n( 177 ) مسلم اين دو حديث را در ( صحيح ) ، ج 1 ، ص 56 روايت كرده است و هر دو پيش از اين گذشت .\r\n","page_name":" 324 ","page_number":324},
  {"content":"\r\n\r\nشايسته نيست بدون عذر و مانعى خود را از وفاى به وعده معذور بدارد . از پيامبر ( ص ) روايت شده كه به ابو الهيثم بن تيهان غلامى وعده داده بود . پس سه اسير آوردند و پيامبر دو اسير را بخشيد و يك اسير باقى ماند . دخترش فاطمه ( ع ) نزد پدر آمد و از او غلامى خواست در حالى كه عرض مىكرد : اى رسول خدا آيا اثر دستاس را در دستم نمىبينى ؟ پيامبر ( ص ) وعده‌اى را كه به ابو الهيثم داده بود به يادآورد و مىفرمود : با وعده‌اى كه به ابو الهيثم داده‌ام چه كنم . پس او را بر فاطمه ( ع ) ترجيح داد ، چرا كه قبلا به او وعده داده بود ، با اين كه فاطمه ( ع ) با دست ناتوان خود دستاس مىچرخاند . « 177 » پيامبر ( ص ) در قبا نشسته بود و غنايم هوازن را كه در حنين شكست خورده بودند تقسيم مىكرد . مردى خدمت پيامبر ايستاد و عرض كرد : اى رسول خدا من با شما وعده‌اى داشتم . حضرت فرمود : راست مىگويى هر حكمى كه خواهى صادر كن آن مرد گفت : به هشتاد ميش و شبان آنها حكم مىدهم . حضرت فرمود : مال تو باشد ولى كم حكم دادى . زنى كه همنشين موسى بود و او را به استخوانهاى يوسف ( قبر او ) راهنمايى كرد دورانديش‌تر و حكمش قاطعتر از تو بود ، آنگاه كه موسى او را داور قرار داد ، پس آن زن گفت : حكم من اين است كه مرا به حال جوانى برگردانى و با تو وارد بهشت شوم ، گويند مردم جكم مرد مذكور را پست شمردند تا آنجا كه به صورت ضرب المثل در آمده و مىگويند :\r\nبخيلتر از صاحب هشتاد ميش و شبان آنها . « 178 » پيامبر ( ص ) فرمود : « خلف وعده اين نيست كه مردى به مردى وعده دهد و نيتّش آن است كه وفا كند . » و در عبارت ديگرى است ؛ : « هر گاه مرد به برادرش وعده دهد و نيّت وفا كردن داشته باشد ولى نتواند وفا كند ، گناهى بر او نيست . « 179 »\r\n\r\n\r\n","description":"","footnote":"\r\n( 177 ) در هيچ مأخذى بر تمام اين حديث دست نيافتم .\r\n( 178 ) اين حديث را حاكم در مستدرك با كمى اختلاف روايت كرده ، ج 2 ، ص 570 ، و گفته است سندهايش صحيح است ولى در صحّت سندهايش اشكال است .\r\n( 179 ) اين حديث را ابو داود در ( سنن ) ، ج 2 ، ص 595 روايت كرده است\r\n","page_name":" 325 ","page_number":325},
  {"content":"\r\n\r\nمىگويم : پيش از اين گذشت كه خلف وعدهء زنان و كودكان در صورتى كه براى آرامش خاطر آنها باشد ، جايز است .\r\n\r\nآفت چهاردهم گفتار و سوگند دروغ است\r\n( 1 ) گفتار و سوگند دروغ از زشت‌ترين گناهان و بدترين عيبهاست .\r\nپيامبر ( ص ) فرمود : « خيانت بزرگى است كه به برادرت سخنى بگويى و او تو را تصديق كند در حالى كه تو به او دروغ گفته‌اى . » « 180 » ابن مسعود گويد : پيامبر ( ص ) فرمود : « بنده همواره دروغ مىگويد و آن را طالب است تا اين كه نام او در پيشگاه خدا جزء كذابها نوشته مىشود . » « 181 » پيامبر ( ص ) بر دو مرد گذشت كه گوسفندى معامه مىكردند و سوگند مىخورند يكى از آنها مىگفت : به خدا از اين مبلغ كم نمىكنم ، و ديگرى مىگفت : به خدا بيشتر از اين مبلغ نمىدهم سرانجام خريدار گوسفند را خريد .\r\nپيامبر ( ص ) فرمود : يكى از آنها موجب گناه و كفّاره شده است . » « 182 » پيامبر ( ص ) فرمود : « دروغ روزى را كم مىكند . » « 183 » و نيز فرمود : « بازرگانان گنهكارند ، عرض شد اى رسول خدا مگر خدا خريد و فروش را حلال نكرده است ؟ فرمود : چرا ولى آنها سوگند مىخورند و گناه مىكنند و در سخن دروغ مىگويند . » « 184 » و نيز فرمود : « خدا در روز قيامت با سه نفر سخن نمىگويد و به آنان توجّه نمىكند و آنها را پاك نمىگرداند : كسى كه به بخشش خود منّت مىگذارد ،\r\n\r\n\r\n","description":"","footnote":"\r\n( 180 ) اين حديث را بخارى در الادب المفرد و ابو داود از حديث سفيان بن اسيد روايت كرده‌اند .\r\n( 181 ) اين حديث را مسلم در ( صحيح ) ، ج 8 ، ص 29 روايت كرده است .\r\n( 182 ) عراقى گويد : اين حديث را ابو الفتح ازدى در كتاب الاسماء المفرده از حديث ناسخ حضرمى روايت كرده است .\r\n( 183 ) اين حديث را اصفهانى روايت كرده چنان كه در الترّغيب ، ج 3 ، ص 596 آمده است .\r\n( 184 ) اين حديث را بيهقى در الكبرى ، ج 5 ، ص 266 ، از حديث عبد الرحمن بن شبل روايت كرده است .\r\n","page_name":" 326 ","page_number":326},
  {"content":"\r\n\r\nو آن كه كالاى خود را با سوگند ترويج مىكند و كسى كه لباس خود را متكبّرانه رها مىسازد . » « 185 » پيامبر ( ص ) فرمود : « هر كس به خدا سوگند ياد كند و به اندازه بال پشه‌اى دروغ در آن داخل كند تا روز قيامت به صورت نقطه‌اى در قلبش خواهد بود . » « 186 » ابوذر گويد : پيامبر خدا ( ص ) فرمود : « سه گروهند كه خدا دوستشان دارد :\r\nمردى كه در ميان گروهى است و خود را براى كشته شدن مهيّا مىكند تا اين كه كشته مىشود و خدا فتح را نصيب او و يارانش مىكند و مردى كه همسايهء بدى دارد و آزارش مىدهد و او بر آزار همسايه صبر مىكند تا مرگ يا نقل مكان آنها را از يكديگر جدا سازد ، و مردى كه با گروهى در سفرى يا با گروهى جنگجو باشد و شبهاى زيادى راه بروند تا آنجا كه دوست بدارند براى استراحت روى زمين بخوابند . پس فرود آيند و از يارانش دور شود و نماز بگزارد تا يارانش براى كوچ كردن بيدار شوندو سه گروهند كه مورد خشم خدايند : بازرگان و فروشنده‌اى كه بسيار سوگند مىخورد و فقير حيله‌گر و بخيلى كه بسيار منّت مىنهد . » « 187 » پيامبر ( ص ) فرمود : « واى بر كسى كه حرف مىزند و براى خنديدن مردم دروغ مىگويد . واى بر او واى بر او ! » « 188 » و نيز فرمود : « در رؤيا ديدم مردى را كه نزد من آمد و گفت : برخيز . پس برخاستم . ناگاه دو مرد را ديدم كه يكى ايستاده و ديگرى نشسته بود . در دست مرد ايستاده آهنى سرخميده بود كه به دهان مرد نشسته فرو مىبرد . سپس آن را\r\n\r\n\r\n","description":"","footnote":"\r\n( 185 ) سنن كبرى ، ج 6 ، ص 265 از صحيح مسلم از حديث غندر بن شعبه روايت كرده است ، و قبلا گذشت .\r\n( 186 ) اين حديث را ترمذى و حاكم از حديث عبد الله بن انيس روايت كرده‌اند .\r\n( 187 ) اين حديث را احمد در ( مسند ) ، ج 5 ، ص 151 روايت كرده است\r\n( 188 ) اين حديث را ابو داود در ( سنن ) ، ج 2 ، ص 594 روايت كرده است .\r\n","page_name":" 327 ","page_number":327},
  {"content":"\r\n\r\nجا به جا مىكرد تا به پشت گردنش ( شانه‌اش ) مىرسيد ، آنگاه آهن را مىكشيد و به سمت ديگر دهانش فرو مىبرد و آن را مىكشيد و لب ديگر به حال اوّل باز مىگشت . پس به مردى كه مرا بر پا داشت گفتم : اين چيست ؟\r\nگفت : مردى كذّاب است كه تا روز قيامت در قبرش عذاب مىشود . » « 189 » از عبد الله بن جراد روايت شده كه از پيامبر ( ص ) پرسيد و عرض كرد : « اى پيامبر خدا آيا مؤمن زنا مىكند ؟ فرمود : گاه ممكن است ، عرض كرد : اى رسول خدا آيا مؤمن دروغ مىگويد ؟ فرمود : نه . آنگاه پيامبر اين آيه را آورد :\r\n إِنَّما يَفْتَرِي الْكَذِبَ الَّذِينَ لا يُؤْمِنُونَ  . « 190 » ابو سعيد گويد : شنيدم پيامبر خدا ( ص ) در دعا عرض مىكرد : « خدايا دلم را از نفاق پاك و مرا از زنا و دروغ حفظ كن . » « 191 » پيامبر ( ص ) فرمود : « سه گروهند كه خدا با آنان سخن نمىگويد و در روز قيامت به آنها توّجه نمىكند و آنان را پاك نمىسازد و براى آنان عذاب دردناكى است : پير زنا كار ، سلطان كذّاب و فقير متكبّر . » « 192 » عبد الله بن عامر گويد : پيامبر خدا به خانهء ما آمد در حالى كه من طفلى خردسال بودم پس براى بازى رفتم ، مادرم گفت : عبد اللّه بيا به تو چيزى بدهم ، پيامبر فرمود : چه مىخواهى به او بدهى ؟ مادرم عرض كرد : خرما ، پيامبر فرمود :\r\n« اگر به او خرما ندهى گناه يك دروغ بر تو نوشته مىشود . » « 193 »\r\n\r\n\r\n","description":"","footnote":"\r\n( 189 ) اين حديث را بخارى در حديثى طولانى در ( صحيح ) ، ج 9 ، ص 56 از سمرة بن جندب روايت كرده است .\r\n( 190 ) نحل / 105 : تنها كسانى دروغ مىگويند كه ايمان ندارند . و حديث را خرائطى در مساوى الاخلاق و ابن عساكر و خطيب ( بغدادى ) در تاريخهاى خود روايت كرده‌اند چنان كه در الّدر المنثور ، ج 4 ، ص 131 نقل شده است .\r\n( 191 ) عراقى گويد در نسخه‌هاى احياء العلوم از ابو سعيد به همين صورت آمده است فقط راوى ام معبد است خطيب در تاريخ بغداد نيز چنين روايت كرده است ولى جملهء « و فرجى من الزنى » را ندارد و اين جمله را افزوده است « و عملى من الرياء و عينى من الخيانه » و سندهايش ضعيف است .\r\n( 192 ) اين حديث را مسلم در ( صحيح ) ، ج 1 ، ص 72 از ابو هريره روايت كرده است .\r\n( 193 ) اين حديث را ابو داوود در ( سنن ) ، ج 2 ، ص 594 روايت كرده است .\r\n","page_name":" 328 ","page_number":328},
  {"content":"\r\n\r\nپيامبر ( ص ) فرمود : « اگر خداى متعال به عدد اين سنگريزه‌ها به من شتر و گاو و گوسفند بدهد آنها را ميان شما تقسيم مىكنم و مرا بخيل ، كذّاب ، ترسو نخواهيد يافت . » « 194 » پيامبر ( ص ) در حالى كه تكيه كرده بود فرمود : « آيا شما را از بزرگترين گناهان كبيره خبر دهم ؟ شرك به خدا ، نارضايى والدين ، آنگاه نشست و فرمود : « آگاه باشيد ديگر از گناهان كبيره گفتار دروغ است . » « 195 » ابن عمر گفت : پيامبر ( ص ) فرمود : « بنده دروغ مىگويد و فرشته از بوى بد دروغ او به اندازهء يك ميل راه از او دور مىشود . » « 196 » پيامبر ( ص ) فرمود : « شش چيز را براى من بپذيريد ، من برايتان بهشت را تعّهد مىكنم . عرض كردند : اى رسول خدا آنها چيست ؟ فرمود : هر گاه يكى از شما حرف بزند دروغ نگويد : و چون وعده دهد خلف وعده نكند ، و هر گاه امين شود خيانت ننمايد ، چشمانتان را ( از حرام ) بپوشيد ، دستهايتان را نگاه داريد ، و فروجتان را حفظ كنيد . » « 197 » پيامبر ( ص ) فرمود : « شيطان سرمه و چيزى ليسيدنى و دارويى بوييدنى دارد ، ليسيدن شيطان دروغگويى است و داروى بوييدنى او خشم است ، و سرمه‌اش خواب است . » « 198 » و نيز فرمود : « هر كه از من حديثى نقل كند و معتقد باشد كه دروغ است ،\r\n\r\n\r\n","description":"","footnote":"\r\n( 194 ) اين حديث را بخارى در ( صحيح ) ، ج 4 ، ص 115 از حديث جبير بن مطعم روايت كرده و در ج 4 ، ص 150 گذشت .\r\n( 195 ) اين حديث را مسلم در ( صحيح ) ، ج 1 ، ص 64 از حديث ابو بكره روايت كرده است .\r\n( 196 ) اين حديث را ترمذى در ( سنن ) ، ج 8 ، ص 147 روايت كرده و آن را حديث حسن دانسته است .\r\n( 197 ) اين حديث را حاكم در مستدرك و بيهقى در الشعب از انس به سندى ضعيف روايت كرده چنان كه در الجامع الصغير آمده است .\r\n( 198 ) اين حديث را بيهقى در الشعب به سندى ضعيف از انس روايت كرده چنان كه در الجامع الصغير آمده است و صدوق آن را در المعانى 138 چنين روايت كرده « انّ لا بليس كحلا و لعوقا و سعوطا فكحله النعاس و لعوقه الكذب و سعوطه الكبر » .\r\n","page_name":" 329 ","page_number":329},
  {"content":"\r\n\r\nيكى از دروغگويان است . » « 199 » و نيز فرمود : « هر كس سوگند دروغ بخورد تا مال مسلمانى را به ناحق مالك شود ، خدا را در روز قيامت ديدار كند در حالى كه خدا بر او خشمگين باشد . » « 200 » روايت شده : « پيامبر ( ص ) شهادت مردى را كه دروغ گفته بود نپذيرفت . » « 201 » و نيز فرمود : « مؤمن بر هر خصلتى خو مىگيرد يا نيّت آن مىكند جز خيانت و دروغ . » « 202 » عايشه مىگويد : هيچ خلقى در نزد اصحاب پيامبر ( ص ) بدتر از دروغ نبود . پيامبر ( ص ) هرگاه اطلاع مىيافت كه مردى از اصحابش دروغ گفته است ، تا از توبهء او آگاه نمىشد سينهء مباركش صاف نمىشد . » « 203 » موسى ( ع ) گفت : « پروردگارا كدامين بنده‌ات از نظر عمل بهتر است ؟\r\nفرمود : كسى كه زبانش دروغ نگويد و دلش گناه نكند و فرجش زنا ننمايد . » لقمان به پسرش گفت : « پسركم از دروغ بپرهيز چرا كه مانند گوشت گنجشك لذيذ است و به زودى صاحب دروغ را كباب مىكند . » پيامبر ( ص ) در مدح راستگويى گفت : « چهار خصلت است كه هر گاه در تو باشد هر چه از دنيا از دست بدهى به تو زيانى نمىرسد : گفتار راست ، نگهدارى\r\n\r\n\r\n","description":"","footnote":"\r\n( 199 ) اين حديث را مسلم در ( صحيح ) ، ج 1 ، ص 7 ، از حديث سمره بن جندب روايت كرده است .\r\n( 200 ) اين حديث را بخارى در ( صحيح ) ، ج 8 ، ص 167 از حديث عبد الله ، و مسلم در ( صحيح ) ، ج 1 ، ص 85 ، روايت كرده‌اند .\r\n( 201 ) اين حديث را ابن ابى الدنيا در الصمت از حديث موسى بن شيبه به صورت مرسل روايت كرده چنان كه در المغنى آمده است .\r\n( 202 ) اين حديث را ابو يعلى و بزاّز روايت كرده‌اند چنان كه در الّترغيب و التّرهيب ، ج 3 ، ص 595 آمده است .\r\n( 203 ) نظير اين حديث را ترمذى در ( سنن ) ، ج 8 ، ص 148 روايت كرده و به الترغيب و الترهيب ، ج 3 ، ص 597 رجوع كنيد كه از حاكم روايت كرده و گفته است كه سندهايش صحيح است .\r\n","page_name":" 330 ","page_number":330},
  {"content":"\r\n\r\nامانت ، خوشخويى ، رعايت عفّت در خوراك . » « 204 » معاذ گويد : رسول خدا به من فرمود : « تو را به تقواى الهى و راستگويى و اداى امانت و وفا كردن به پيمان ، و سلام دادن و فروتنى سفارش مىكنم . » « 205 » على ( ع ) فرمود : « بزرگترين گناه در نزد خدا زبانى است كه بسيار دروغ بگويد و بدترين پشيمانيها پشيمانى روز قيامت است . » مالك بن دينار گويد : « در يكى از كتابها خواندم : خطبهء هر خطيبى بايد بر كردارش عرضه شود اگر راستگو بود تصديق مىشود و اگر دروغ‌گو باشد لبهايش با قيچى آتشين بريده مىشود ، و هر چه بريده شود دوباره گوشت برويد . » ابن سمّاك گويد : عقيده ندارم كه بر دروغ نگفتن پاداش داده شوم زيرا ، با بىميلى آن را ترك مىكنم .\r\n\r\nمواردى كه دروغگويى مجاز است\r\n( 1 ) بدان كه دروغ حرمت عينى ندارد ، بلكه از آن نظر كه به مخاطب يا ديگرى « 206 » ضرر مىرساند حرام است ، زيرا كمترين درجه‌اش اين است كه خبر دهنده به چيزى خلاف آنچه مىگويد معتقد باشد در اين صورت جاهل است و گاه دروغ براى ديگرى ضرر دارد ، و بسا جهلى كه بهره و مصلحت داشته باشد .\r\nبنابراين دروغ به دست آوردن آن جهل است كه در آن مأذون هستيم . گاه\r\n\r\n\r\n","description":"","footnote":"\r\n( 204 ) اين حديث را احمد و ابن ابى الدنيا و طبرانى و بيهقى به سندهايى حسن روايت كرده‌اند چنان كه در الترغيب و التّرهيب ، ج 3 ، ص 589 آمده است .\r\n( 205 ) اين حديث را ابو نعيم در الحليه روايت كرده چنان كه در المغنى آمده است .\r\n( 206 ) در اين سخن اشكال است زيرا دروغ اظهار كردن چيزى است بر خلاف حقيقت به عمد خواه زيان‌آور باشد يا سود بخش و اين بيرون شدن از حق و انحراف از راه راست به باطل است كه عقل و فطرت سالم از آن ناراحت مىشود و شرعا حرام و عقلا زشت است مگر اين كه منكر حسن و قبح عقلى شويم و اين خلاف اعتقاد اصحاب ما ( اماميّه است ) و اين كه دين در بعضى از موارد براى مصلحتى دروغ را جايز شمرده تا كمترين دو محذور را برگزيند با حرمت نفسى دروغ منافات ندارد و ظاهر روايات مؤيّد اين مطلب است .\r\n","page_name":" 331 ","page_number":331},
  {"content":"\r\n\r\nدروغ واجب است ، در صورتى كه راستگويى موجب بنا حق كشته شدن كسى شود . پس مىگوييم : سخن وسيلهء رسيدن به هدفهاست و هر هدفى ستوده است و مىتوان با راست و دروغ به آن رسيد اما دروغگويى حرام است ، ولى اگر تنها با دروغ مىتوان به آن رسيد ، دروغ مباح است اگر به دست آوردن هدف مباح باشد و اگر رسيدن به هدف واجب باشد دروغ واجب است مانند حفظ خون مسلمان ؛ و هر گاه راستگويى موجب ريختن خون مسلمانى شود كه از ظالمى مخفى شده است دروغگويى در آن جا واجب است ؛ و هر گاه رسيدن به هدف در جنگ يا آشتى دادن دو مسلمان يا دلجويى از شخص ستم رسيده جز با دروغ ممكن نشود دروغ مباح است ؛ در عين حال تا آنجا كه ممكن است انسان بايد از دروغ بپرهيزد ، زيرا هر گاه باب دروغ بر او گشوده شود بيم آن مىرود در جايى هم كه نياز به دروغ نيست دروغ بگويد و در آن جا كه دروغ واجب است به اندازهء واجب اكتفا نكند . بنابراين دروغ اساسا حرام است مگر ضرورتى پيش آيد . آنچه دلالت مىكند كه در دروغ موارد استثنا وجود دارد روايتى است از امّ كلثوم كه گفت : « نشنيدم كه پيامبر ( ص ) جز در سه مورد اجازه دروغ گفتن بدهد : در اصلاح ميان دو طرف ، در جنگ ، در وقتى كه مردى با زنى سخن بگويد و آن زن به شوهرش بگويد . » « 207 » و نيز امّ كلثوم گفت : پيامبر خدا فرمود : « كسى كه ميان دو نفر آشتى دهد كذّاب نيست . پس به قصد اصلاح سخن خير بگويد يا بر سخن خير چيزى بيفزايد . » « 208 » اسماء دختر يزيد گفت : پيامبر ( ص ) فرمود : « هر دروغى براى پسر آدم نوشته مىشود ، مگر مردى كه به قصد آشتى دادن دو نفر به آن دو دروغ بگويد . » « 209 »\r\n\r\n\r\n","description":"","footnote":"\r\n( 207 ) اين حديث را بخارى و مسلم و احمد و ترمذى از ام كلثوم دختر عقبه بن ابى معيط به سندى صحيح روايت كرده‌اند چنان كه در الجامع الصغير آمده است .\r\n( 208 ) اين حديث را مسلم در ( صحيح ، ) ج 8 ، ص 28 روايت كرده است .\r\n( 209 ) اين حديث را احمد در ( مسند ، ) ج 6 ، ص 455 با افزودن در آن و اختلاف در لفظ روايت كرده است .\r\n","page_name":" 332 ","page_number":332},
  {"content":"\r\n\r\nاز ابو كاهل روايت شده كه گويد : ميان دو مرد از ياران پيامبر سخنى در گرفت تا آنجا كه با يكديگر برخورد و نزاع كردند ، من به يكى از آنها برخوردم و گفتم چرا با فلانى خوب نيستى شنيدم كه تو را به نيكى مىستود و ديگرى را ديدم و به او نيز همان سخن را گفتم تا آشتى كردند ، آنگاه گفتم : خود را هلاك كردم آنها را آشتى دادم پيامبر ( ص ) آگاه شد و فرمود : « اى ابو كاهل ميان مردم آشتى برقرار كن . » « 210 » يعنى اگر چه با سخن دروغ باشد مردم را آشتى بده .\r\nعطاء بن يسار گويد : مردى به پيامبر ( ص ) عرض كرد : به خانواده‌ام مىتوانم دروغ بگويم ؟ فرمود : « خيرى در دروغ نيست ، گفت : به خانواده‌ام وعدهء دروغ مىدهم ؟ فرمود : بر تو باكى نيست . » « 211 » از نواس بن سمعان كلابى روايت شده كه گويد : پيامبر خدا ( ص ) فرمود :\r\n« شما را چه شده كه مىبينم خود را همانند پروانه‌ها در آتش مىافكنيد ، تمام دروغها ناگزير در نامهء عمل نوشته مىشود مگر اين كه شخص در جنگ دروغ بگويد ، چرا كه جنگ نيرنگ است ، يا ميان دو نفر كينه باشد و شخصى ميانشان آشتى دهد ، يا به زنش سخن دروغى بگويد كه او را خشنود سازد . » « 212 » على ( ع ) فرمود : « هر گاه راجع به رسول خدا با شما سخن مىگويم ، اگر از آسمان به زمين سقوط كنم در نظرم محبوبتر از آن است كه بر او دروغ ببندم ؛ و هر گاه با شما سخن بگويم جنگ نيرنگ است [ يعنى دروغ در جنگ مجاز است 
  ] » اين سه مورد بروشنى [ در روايات 
  ] از دروغ استثنا شده است و نيز مواردى جز اينها كه انسان براى خودش يا ديگرى هدف صحيحى داشته باشد استثناست ،\r\n\r\n\r\n","description":"","footnote":"\r\n( 210 ) اين حديث را طبرانى روايت كرده و آن را صحيح ندانسته چنان كه در المغنى آمده است .\r\n( 211 ) اين حديث را مالك در الموطّا ، ج 2 ، ص 254 ، از صفوان بن سليم روايت كرده است و عراقى گويد : حديث را ابن عبد البر در التمهيد از روايت صفوان از عطا روايت كرده است .\r\n( 212 ) اين حديث را ابو بكر بن لال در مكارم به لفظ « تتبايعون - تا - فى النّار » روايت كرده است و ما بعد حديث را روايت نكرده است و طبرانى آن را روايت كرده است و در هر دو ( سند ) شهر بن حوشب وجود دارد . ( المغنى )\r\n","page_name":" 333 ","page_number":333},
  {"content":"\r\n\r\nامّا در مورد مال و ثروتش وقتى مىتواند دروغ بگويد كه ظالمى او را دستگير كند و راجع به مالش سؤال كند يا اگر سلطان او را بگيرد و از يك گناه زشت كه ميان او و خداست بپرسد ، مىتواند انكار كند و بگويد زنا نكرده‌ام ، شراب نخورده‌ام ( اگر چه دروغ بگويد ) . پيامبر خدا ( ص ) فرمود : « هر كه از اين كثافت كاريها بكند بايد بپوشاند . » « 213 » چرا كه آشكار ساختن گناه گناهى ديگر است . بنابراين بر انسان لازم است كه خون و مالش را كه در معرض غارت ظالمانه است و نيز آبروى خود را با زبانش حفظ كند اگر چه دروغ بگويد .\r\nامّا آبروى ديگران مثل اين كه از او راز برادرش را بپرسند لازم است منكر شود ، و نيز ميان دو نفر آشتى برقرار سازد و نيز ميان زنان خود كه هو و هستند اصلاح كند و به دروغ به هر كدام بگويد كه تو عزيزترين همسر منى ، و اگر همسرش جز با وعده‌اى كه توان وفاى آن را ندارد از او اطاعت نمىكند براى دلخوشى او مىتواند وعدهء دروغ بدهد و نيز مىتواند با سخن دروغ از كسى پوزش بخواهد كه جز با انكار گناه يا بسيار دوستى ورزيدن دلخوش نمىشود ؛ ولى مرز اين موارد مجاز دروغگويى اين است كه دروغ ممنوع است ولى اگر راست بگويد مفسده‌اى از آن پديد مىآيد . از اين رو سزاوار است كه مفسدهء دروغ با مصلحت آن با ترازوى عدالت سنجيده شود ، و چون دريابد كه مفسدهء راستگويى از نظر دين بيش از دروغ است مىتواند دروغ بگويد و اگر هدف از دروغگويى بىارج‌تر از هدف راستگويى است واجب است راست بگويد ، و گاه اين دو عامل در برابر يكديگر قرار مىگيرند بطورى كه انسان نسبت به آنها ترديد مىكند ؛ در اين صورت گرايش به راستگويى سزاوارتر است ، زيرا دروغگويى در هنگام ضرورت يا نياز مهّم مباح مىشود و در حالت شك به اصل تحريم دروغ رجوع مىكنيم .\r\nچون درك درجات هدفها پيچيده است بر آدمى لازم است تا آنجا كه\r\n\r\n\r\n","description":"","footnote":"\r\n( 213 ) اين حديث را حاكم از حديث ابن عمر به لفظ « اجتنبوا هذا القاذورات اللّتى نهى الله عنها فمن الم بشى منها فليستتر بستر الله » نقل كرده و سندهايش حسن است .\r\n","page_name":" 334 ","page_number":334},
  {"content":"\r\n\r\nامكان دارد از دروغ بپرهيزد . همچنين هر گاه نياز به دروغ داشته باشد بر او مستحّب است كه از اهدافش بگذرد و دروغ را كنار بگذارد ، امّا در مورد اهداف ديگران ، بىتفاوت به حق آنها و ضرر زدن جايز نيست . مردم بيشترين دروغ را براى منافع شخصى خودشان مىگويند آنگاه براى افزونى مال و مقام و از دست دادن چيزهايى كه از دست رفتن آنها چندان اهميّت ندارد ، تا آنجا كه اگر زن از شوهرش سخنانى دروغ نقل كند تا بر عليه هووهاى خود به آن ببالد ، حرام است .\r\nاسماء گويد : شنيدم زنى از پيامبر ( ص ) سؤال كرد و گفت : من يك هوو دارم و من از شوهرم كارهايى را كه انجام نداده بسيار نقل مىكنم تا او را بيازارم . آيا گنهكارم ؟ حضرت فرمود : كسى كه كارهاى انجام نشده را بسيار بگويد همانند كسى است كه لباس ريا بپوشد . » « 214 » پيامبر ( ص ) فرمود : « كسى كه بگويد خورده‌ام و نخورده است يا بگويد :\r\nدارم و نداشته باشد يا بگويد بخشيده‌ام و نبخشيده باشد در روز قيامت مانند كسى است كه لباس ريا پوشيده باشد . » « 215 » از اين قبيل است فتوا دادن به چيزى كه يقين ندارد يا نقل حديثى كه برايش ثابت نشده است ، زيرا هدف او اظهار دانش خويش مىباشد ؛ از اين رو از گفتن نمىدانم امتناع مىكند ، و اين كار حرام است . امّا در دروغ گفتن به كودكان در حكم دروغ گفتن به زنان است ، زيرا هر گاه كودك جز با وعده يا تهديد و ترساندن به دروغ ميل به مكتب رفتن نكند ، اين كارها مباح است . آرى در روايات نقل شده كه اين گونه دروغها در\r\n\r\n\r\n","description":"","footnote":"\r\n( 214 ) نظير اين حديث را ابو داود در ( سنن ، ) ج 2 ، ص 595 ، و احمد در ( مسند ، ) ج 6 ، ص 34 ، روايت كرده است و نووى گويد معناى حديث اين است كه آنچه را ندارد بسيار نشان دهد يعنى چيزى را كه ندارد وانمود كند كه دارد و در نزد مردم با آن خود را صاحب چيز بسيار بداند و به باطل آراسته شود اين كار نكوهيده است چنان كه پوشيدن لباس ريا نكوهيده است ابو عبيده و ديگران گفته‌اند : منظور از كسى كه لباس ريا مىپوشد آن كسى است كه لباس زاهدان و دينداران را مىپوشد و مقصودش اين است كه خشوع و زهدى بيش از آنچه در دلش هست به مردم نشان دهد . لباس ريا پوشيدن به اين معنى است . تا آخر گفتار . . .\r\n( 215 ) عراقى گويد : اين حديث را به اين لفظ نيافته‌ام .\r\n","page_name":" 335 ","page_number":335},
  {"content":"\r\n\r\nنامهء عمل ثبت مىشود و انسان بر آن باز خواست مىشود آنگاه اگر در موأخذه روشن شود كه قصد صحيح داشته مورد عفو قرار مىگيرد ، زيرا دروغ فقط به قصد اصلاح مباح شده است ، و فريب بسيار در آن راه مىيابد چرا كه گاه انگيزه دروغ بهره و غرضى است كه انسان از آن بىنياز است و بر حسب ظاهر اظهار اصلاح مىكند ، از اين رو چنين دروغى در نامهء عمل ثبت مىشود ؛ و هر كه دروغى بگويد در مقام اجتهاد قرار مىگيرد كه بداند آيا آنچه براى آن دروغ گفته است در دين از راستگويى مهمتر است يا نه ؛ و كسب اين آگاهى دشوار است ، بنابراين دور انديشى در ترك دروغ است مگر به حدّ وجوب برسد ، مثل اين كه به خونريزى يا ارتكاب گناه بينجامد . بعضى چنان پنداشته‌اند كه جعل خبرهاى دروغ در كارهاى خوب و سخت‌گيرى در گناهان جايز است و گمان كرده‌اند كه چنين قصدى صحيح است و اين پندار اشتباه محض است زيرا پيامبر ( ص ) فرمود : « هر كس به عمد بر من دروغ ببندد جايگاهش پر از آتش شود . » « 216 » دروغ جز در مورد ضرورت گفته نمىشود و دروغ بستن بر پيامبر ضرورت نيست ، زيرا سخنان راست پيامبر ( ص ) ما را از دروغ بستن به آن حضرت بىنياز مىكند ، و اگر كسى بگويد : سخنان پيامبر بر اثر تكرار جاذبهء خود را از دست داده و سخن نو جاذبهء ديگرى دارد اين سخن هوسى بيش نيست و جزء اهدافى نيست كه بتواند در برابر مفسدهء دروغ بر پيامبر و خدا مقاومت كند و اگر اين در گشوده شود به كارهايى مىانجامد كه موجب پريشانى در دين مىشود و خير آن ( به پندار گوينده ) در برابر شرّ آن ناچيز است ؛ از اين رو دروغ بستن بر پيامبر خدا ( ص ) از گناهان كبيره‌اى است كه هيچ چيز نمىتواند با آن معارضه و در برابر آن مقاومت كند . »\r\n\r\nشرح پرهيز از دروغ با توريه‌ها\r\n( 1 ) از علماى گذشته نقل شده كه وجود توريه‌ها چاره‌اى براى فرار از دروغ\r\n\r\n\r\n","description":"","footnote":"\r\n( 216 ) اين حديث را ابن ماجه به شمارهء 34 ، 35 ، 36 ، 37 روايت كرده است .\r\n","page_name":" 336 ","page_number":336},
  {"content":"\r\n\r\nاست . از ابن عبّاس و ديگران روايت شده : « در توريه‌ها وسعتى است كه انسان را از دروغ بىنياز مىكند . » مقصود بزرگان اين است كه هر گاه آدمى مجبور به دروغگويى شود بايد از توريه استفاده كند ، امّا در صورت بىنياز بودن نه دروغ آشكار جايز است نه پنهان ( توريه ) ، ولى توريه آسانتر است .\r\nنمونه‌اى از توريه روايتى است كه نقل شده : مطرف بر زياد وارد شد . زياد گفت : چرا دير آمدى ؟ وى بيمارى خود را دليل تأخير قرار داد و گفت : از وقتى كه از امير جدا شده‌ام از زمين برنخاستم جز اين كه خدا مرا برخيزاند .\r\nابراهيم گفت : هر گاه از طرف تو چيزى به كسى برسد و نخواهى دروغ بگويى بگو : خدا مىداند ما قلت من ذلك من شى ، « در آن مورد چيزى نگفته‌ام » و در نظر شنونده كه ( ما ) نافيه است همين معنى كه گفته شد استفاده مىشود ، در حالى كه ( ما ) در نيّت گوينده براى ابهام است يعنى آنچه در اين مورد گفته‌ام مهّم نيست .\r\nنخعى به دخترش نمىگفت برايت شكر مىخرم بلكه مىگفت : اگر برايت شكر بخرم دوست دارى و بسا كه خريدنى هم روى نمىداد .\r\nهر گاه كسى در خانه به سراغ ابراهيم مىآمد كه از او بدش مىآمد به كنيز خود مىگفت : بگو : ابراهيم را در مسجد بجوى ، و نمىگفت اين جا نيست تا دروغگو نشود . نمىخواست با او ملاقات كند دايره‌اى مىكشيد و به كنيز خود مىگفت انگشت را در اين دايره بگذار و بگو شعبى اين جا نيست .\r\nتمام اين توريه‌ها در جايى است كه انسان نياز به توريه داشته باشد ، امّا در موردى كه نياز نيست نبايد توريه كند ، زيرا توريه اگر چه در لفظ دروغ نيست ، در معنى دروغ است و آن در پاره‌اى از موارد است چنان كه از عبد الله بن عتبه روايت شده كه گويد : همراه ابو على بر عمر بن عبد العزيز وارد شدم و از آن جا بيرون آمدم در حالى كه جامه‌اى بر تن داشتم مردم مىگفتند : اين جامه را امير المؤمنين بر تن پوشانيده و من مىگفتم : خدا به امير پاداش خير دهد ، پدرم به من گفت : پسركم خود را از دروغ نگاه‌دار و از دروغ و آنچه به دروغ\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nشبيه است بپرهيز . علّت منع پدرش اين بود كه گمان مردم را در مورد جامه با گفتار خود تأييد مىكرد و هدفش مباهات بود كه هدفى باطل بود و فايده‌اى نداشت . آرى توريه براى اهدافى مانند خوشدل ساختن ديگران با شوخى مباح است مانند فرمودهء پيامبر ( ص ) كه : « پيرزن وارد بهشت نمىشود ، يا در چشم شوهرت سفيدى است ، و تو را بر فرزند شتر سوار مىكنم . » « 217 » امّا دروغ آشكار چنان كه عادت مردم است تا با نادانان شوخى كنند و فريبشان دهند كه زنى به ازدواج با تو مايل است و اگر در اين دروغ ضررى باشد كه به آزردن دلى بينجامد حرام است ؛ و اگر فقط به قصد شوخى باشد موجب فسق طرف نمىشود ولى از درجهء ايمان او كاسته مىشود . پيامبر خدا ( ص ) فرمود : « ايمان شخص كامل نمىشود تا براى برادرش دوست بدارد آنچه را براى خود دوست مىدارد و در شوخى خود از دروغ بپرهيزد . » « 218 » امّا مقصود پيامبر ( ص ) از اين سخن : « مرد براى خنديدن مردم سخنى مىگويد و به سبب آن سقوط مىكند بيش از فاصلهء زمين با ثريّا » « 219 » منظور اين است كه اگر كسى در شوخى خود غيبت مسلمانى كند يا دلى را بيازارد چنين است نه شوخى تنها .\r\nاز جمله دروغهايى كه موجب فسق نمىشود ، دروغى است كه در مبالغه رايج است ؛ مانند اين سخن كه صد بار به تو چنين گفتم و صد بار به سراغت آمدم ، چرا كه در اين نوع محاوره قصد صد بار را ندارد بلكه مىخواهد مبالغه كند .\r\nبنابراين اگر تنها يك بار به سراغ او رفته باشد دروغگوست و اگر چند بار به\r\n\r\n\r\n","description":"","footnote":"\r\n( 217 ) هر سه حديث در آفت دهم پيش از اين گذشت .\r\n( 218 ) اين حديث را ابن عبد البر در الاستيعاب از حديث ابو مليكه ذمارى بدون حمله « و حتى يجتنب الكذب فى مزاحه » روايت كرده است ، و ارقطنى در المؤتلف و المختلف از حديث ابو هريره چنين روايت كرده است « لا يومن عبد الايمان كله حتى يترك الكذب فى مزاحه » و از احمد پيش از اين گذشت كه در مسند خود ، ج 2 ، ص 352 روايت كرده « لا يومن العبد الايمان كلّه حتى يترك الكذب من المزاحه تا آخر حديث » .\r\n( 219 ) پيش از اين در آفت سوم گذشت .\r\n","page_name":" 338 ","page_number":338},
  {"content":"\r\n\r\nسراغش رفته باشد كه معمول نيست گنهكار نيست اگر چه به صد بار هم نرسد و در ميان آن درجاتى هست انسانى كه زبانش آزاد است با مبالغهء در آن در معرض خطر دروغ گفتن قرار مىگيرد و از جمله مواردى كه دروغگويى در آن معمول است و به آسانى انجام مىشود موردى است كه گفته شود : غذا بخوريد و طرف بگويد ميل ندارم و اين دروغ ممنوع و حرام است ، در صورتى كه هدف درستى در آن نباشد .\r\nمجاهد گويد : اسماء بنت عميس گفت : همدم عايشه بودم در شبى كه او را آماده كردم و به همراه چند زن او را به خانهء پيامبر ( ص ) برديم . به خدا در خانهء رسول خدا جز يك جام شير نبود . پيامبر نوشيد سپس آن را به عايشه داد و او شرم كرد . من گفتم : دست رسول خدا را رد نكن ، بگير ! عايشه گفت : با حالت شرم جام شير را از پيامبر گرفتم و نوشيدم ، آنگاه فرمود : به رفقايت بده آنها گفتند ميل نداريم . پيامبر فرمود : گرسنگى با دروغ جمع نمىشود . اسماء گويد : به پيامبر عرض كردم : اى رسول خدا اگر يكى از ما در جايى كه به چيزى مايليم بگويد ميل ندارم آيا دروغ به حساب مىآيد فرمود : دروغ ( در نامهء عمل ) نوشته مىشود تا آنجا كه دروغ كوچك ، دروغ كوچك نوشته مىشود « 220 » دينداران از چنين دروغهايى نيز پرهيز مىكردند . ليث بن سعد گويد :\r\nچشمان سعيد بن مسيّب چرك مىداد به حدى كه چرك به بيرون چشمانش مىرسيد . به او مىگفتند : اين چرك را پاك كن ؛ مىگفت : پزشك به من گفته است : دست به چشمانت نزن و اگر دست به چشمانم بزنم چگونه بگويم دست نزده‌ام ( دروغ بگويم ) ؟ اين نمونه‌اى از مواظبت دينداران بر راستگويى است ، و\r\n\r\n\r\n","description":"","footnote":"\r\n( 220 ) اين حديث را ابن ابى الدنيا در الصمت و طبرانى در الكبير روايت كرده‌اند و نظير آن را طبرانى از حديث شهر بن حوشب از اسماء بنت يزيد نقل كرده و آن درست است زيرا اسماء بنت عميس در آن هنگام در حبشه بوده ليكن در طبقات الاصبهانيين تأليف ابو شيخ از روايت عطاء ابن ابى رياح از اسماء بن بنت عميس روايت شده « زففنا الى النّبى ( ص ) بعض نسائه الحديث » بنابراين منظور از اين ازدواج زنى غير از عايشه باشد كه پس از فتح خيبر ( پيامبر با او ازدواج كرده ) اشكالى ندارد . ( المغنى ) .\r\n","page_name":" 339 ","page_number":339},
  {"content":"\r\n\r\nهر كس مواظبت نكند زبانش در دروغگويى از اختيارش بيرون مىرود و ندانسته دروغ مىگويد . از خوّات تيمى روايت شده كه گويد : خواهر ربيع بن خيثم عائده نزد پسركم آمد و خود را بر روى او انداخت و گفت : پسركم حالت چطور است ؟ پس ربيع نشست و گفت : خواهرم آيا او را شير داده‌اى ؟ گفت : نه . ربيع گفت : چه مىشد اگر مىگفتى پسر برادرم و راست مىگفتى .\r\nاز جمله عادتهاست كه انسان بگويد : خدا مىداند ، در جايى كه خود نمىداند . عيسى ( ع ) گويد : « از بزرگترين گناهان در پيشگاه خداست كه بنده بگويد : خدا مىداند در حالى كه خود نمىداند . و بسا كه در نقل كردن خواب دروغ بگويد كه گناهش بزرگ است ، زيرا رسول خدا ( ص ) فرمود : « از بزرگترين دروغهاست كه شخصى به كسى غير از پدرش نسبت داده شود يا آنچه در خواب نديده ادعا كند كه ديده است - يا سخنى را كه من نگفته‌ام به من نسبت دهد . » « 221 » پيامبر ( ص ) فرمود : « هر كه در نقل خواب خود دروغ بگويد روز قيامت مجبور مىشود كه ميان دو دانهء جو گره بزند . » « 222 »\r\n\r\nآفت پانزدهم غيبت است\r\n( 1 ) بحث دربارهء غيبت طولانى است و ما اوّل شواهد دينى را كه در نكوهش غيبت وارد شده بيان مىكنيم ، خداى متعال در قرآن بر نكوهش غيبت تصريح فرموده و غيبت كننده را به كسى تشبيه كرده كه گوشت برادر دينى خود را در حالى كه مرده باشد بخورد و فرموده است  وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ  . « 223 »\r\n\r\n\r\n","description":"","footnote":"\r\n( 221 ) اين حديث را بخارى در ( صحيح ) ، ج 9 ، ص 54 از حديث ابن عمر روايت كرده است .\r\n( 222 ) اين حديث را بخارى در ( صحيح ) ، ج 9 ، ص 54 از حديث ابن عباس روايت كرده است .\r\n( 223 ) حجرات / 12 : هيچ يك از شما ديگرى را غيبت نكند آيا كسى از شما دوست دارد كه گوشت برادر مردهء خود را بخورد ؟ ( به يقين ) همه شما از اين امر كراهت داريد .\r\n","page_name":" 340 ","page_number":340},
  {"content":"\r\n\r\nپيامبر خدا ( ص ) فرمود : « خون و مال و آبروى تمام مسلمانان بر مسلمان محترم است . » « 224 » غيبت از بين بردن آبروست پيامبر ميان آبرو و خون و مال جمع فرموده است .\r\nو نيز فرمود : « به يكديگر حسد نورزيد ، با هم دشمنى نكنيد ، و يكى از شما ديگرى را غيبت نكند و اى بندگان خدا با هم برادر باشيد . » « 225 » از جابر و ابو سعيد روايت شده كه گفتند : پيامبر ( ص ) فرمود : « از غيبت بپرهيزيد چرا كه غيبت بدتر از زناست ، زيرا شخص گاه مرتكب زنا مىشود و توبه مىكند خدا توبه‌اش را مىپذيرد ولى غيبت كننده آمرزيده نمىشود تا شخص غيبت شده او را بيامرزد . » « 226 » انس گويد : رسول خدا فرمود : « در شب معراج به گروهى گذشتم كه صورتهايشان را با ناخنهايشان مىخراشيدند به جبرئيل گفتم : اينان كيانند ؟\r\nگفت : كسانىاند كه غيبت مردم مىكردند و آبروى آنها را مىريختند . » « 227 » سليم بن جابر گويد : به محضر پيامبر خدا آمدم و گفتم : به من خيرى بياموز كه خدا مرا از آن بهره‌مند سازد پيامبر ( ص ) فرمود : « هيچ كار خيرى را كوچك مشمار ، اگر چه از ظرف خود در ظرف تشنه آب بريزى ، و با روى باز برادرت را ديدار كنى و چون روى برگرداند او را غيبت نكنى . » « 228 » براء گويد : رسول خدا براى ما خطبه ايراد كرد ، تا آنجا كه به گوش كنيزان\r\n\r\n\r\n","description":"","footnote":"\r\n( 224 ) اين حديث را مسلم در ( صحيح ) ، ج 8 ، ص 11 از حديث ابو هريره روايت كرده است .\r\n( 225 ) اين حديث مورد اتفاق علماست جز اين گفته « و لا يغتب بعضكم بعضا » به صحيح بخارى ، ج 8 ، ص 25 و صحيح مسلم ، ج 8 ، ص 11 رجوع كنيد .\r\n( 226 ) اين حديث را طبرانى در الاوسط روايت كرده و در سند آن عباد بن كثير است و او متروك مىباشد چنان كه در مجمع الزوائد ، ج 8 ، ص 92 آمده است و در الحاوى للفتاوى رسالهء مخصوصى در اين مورد به نام بذل الهمة فى طلب براءة الذّمه .\r\n( 227 ) اين حديث را ابو داود در ( سنن ) ، ج 2 ، ص 568 به صورت مسند و مرسل روايت كرده است .\r\n( 228 ) اين حديث را ابن ابى الدنيا در الصمت روايت كرده و عبارت از اوست و احمد نظير آن را در مسند روايت كرده چنان كه در المغنى آمده است .\r\n","page_name":" 341 ","page_number":341},
  {"content":"\r\n\r\nدر خانه‌هايشان رسانيد و فرمود : « اى گروهى كه به زبان ايمان آورده و به دل ايمان نياورده‌ايد ، غيبت مسلمانان نكنيد و در جستجوى عيبهايشان نباشيد ، زيرا كسى كه در جستجوى عيب برادرش باشد خدا عيب او را بجويد و هر كس كه خدا در پى عيب او باشد در درون خانه‌اش رسوا شود . » « 229 » خداى متعال به موسى وحى كرد : « هر كس با توبه از غيبت بميرد آخرين كسى است كه وارد بهشت مىشود و هر كه بميرد و در غيبت كردن اصرار ورزد نخستين كسى است كه وارد دوزخ مىشود . » انس گويد : پيامبر ( ص ) مردم را به روزه يك روز امر كرد و فرمود : « هيچ كس افطار نكند تا به او اجازه دهم . مردم روزه گرفتند تا شب شد شخصى مىآمد و مىگفت : اى رسول خدا روزه دارم اجازه بده افطار كنم و پيامبر به او اجازه مىداد و همچنان مىآمدند و اجازه مىگرفتند تا مردى آمد و عرض كرد : از خانواده‌ام دو دختر جوان روزه دارند و شرم دارند كه خدمت شما بيايند به آنها اجازه بده افطار كنند . پيامبر از او روى گرداند . دوباره تكرار كرد و پيامبر روى برگرداند سوّمين بار تكرار كرد . پيامبر فرمود : آنها روزه ندارند و چگونه روزه‌دار است كسى كه امروز گوشتهاى مردم را خورده است ؟ برو و به آن دو دستور بده اگر روزه‌اند قى كنند . مرد برگشت و به آنها خبر داد و از آنها خواست قى كنند . پس هر كدام لختهء خونى قى كرد . مرد به محضر پيامبر برگشت و جريان را به او خبر داد . پيامبر فرمود : سوگند به خدايى كه جان محمّد ( ص ) در دست قدرت اوست اگر لخته‌هاى خون در شكم آنها باقى مىماند آتش ( دوزخ ) آنها را مىخورد . » « 230 » در روايتى است : « چون پيامبر از او روى گرداند پس از آن خدمت پيامبر آمد و عرض كرد : اى رسول خدا : به خدا اى رسول خدا آن دو دختر مردند يا\r\n\r\n\r\n","description":"","footnote":"\r\n( 229 ) اين حديث را ابو داود در ( سنن ) ، ج 2 ، ص 568 روايت كرده است .\r\n( 230 ) اين حديث را ابن مردويه و بيهقى در الشعب روايت كرده‌اند چنان كه در درّالمنثور ، ج 6 ص 96 نقل شده و حديث از روايت يزيد رقاشى است و او ابو عمر بصرى قاص زاهد است و ضعيف .\r\n","page_name":" 342 ","page_number":342},
  {"content":"\r\n\r\nنزديك به مرگند . پيامبر ( ص ) فرمود : آنها را نزد من بياور . پس آنها آمدند حضرت طشت يا كاسهء بزرگى طلبيد و به يكى از آنها گفت : قى كن و او چرك و خون قى كرد تا كاسه پر شد . پيامبر به ديگرى فرمود : قى كن او نيز همانطور قى كرد . آنگاه پيامبر ( ص ) فرمود : اين دو از آنچه خدا حلال كرده بود امساك كردند و بر آنچه خدا حرام كرده بود ( غيبت ) افطار كردند ، يكى از آنها كنار ديگرى به غيبت نشست و گوشتهاى مردم را مىخوردند . » « 231 » انس گويد : رسول خدا براى ما خطبه خواند و راجع به ربا و بزرگى گناه آن سخن گفت و فرمود : « يك درهم كه شخص از ربا به دست مىآورد گناهش در پيشگاه خدا بزرگتر از سى و شش زناست و بدترين نوع ربا هتك حرمت شخص مسلمان است . » « 232 » جابر گويد : در راه با پيامبر ( ص ) بوديم . حضرت كنار دو قبر آمد كه صاحب آن قبرها عذاب مىشدند . پيامبر فرمود : « كيفر شدن آنها به سبب گناه كبيره نيست ، يكى از آنها غيبت مردم مىكرد و ديگرى از بول خود اجتناب نمىكرد و يك شاخه يا دو شاخهء درخت خرما طلبيد و آنها را شكست و روى هر قبرى كاشت . پيامبر ( ص ) فرمود : از عذابشان كم مىشود تا آنگاه كه اين شاخه‌ها تر باشند يا خشك نشوند . » « 233 » چون پيامبر ( ص ) مردى به نام ماغر را به سبب زنا كردن سنگسار كرد ، مردى به رفيق خود گفت : اين شخص ( پيامبر ) سگ را كشت . پيامبر ( ص ) آن دو را كنار مردارى برد و فرمود : آن را بجويد و بخوريد . عرض كردند : اى\r\n\r\n\r\n","description":"","footnote":"\r\n( 231 ) اين حديث را احمد در ( مسند ) ، ج 5 ، ص 431 از حديث عبيد غلام پيامبر خدا ( ص ) روايت كرده و در آن رواياتى است كه نام برده نشده‌اند .\r\n( 232 ) اين حديث را ابن ابى الدنيا در كتاب ذم الغيبه روايت كرده چنان كه در الترغيب و الترهيب ، ج 3 ، ص 503 آمده است .\r\n( 233 ) اين حديث را بخارى در الادب المفرد ، و ابن ابى الدنيا روايت كرده‌اند چنان كه در در المنثور ، ج 6 ، ص 96 آمده است .\r\n","page_name":" 343 ","page_number":343},
  {"content":"\r\n\r\nرسول خدا مردارى را بجويم ؟ پيامبر ( ص ) فرمود : آنچه دربارهء برادرتان گفتيد ( غيبت كرديد ) گنديده‌تر و كثيفتر از اين مردار بود . » « 234 » امام چهارم ( ع ) شنيد كه مردى از ديگرى غيبت مىكرد . فرمود : « از غيبت بپرهيز چرا كه غيبت نان خورش سگهاى جهنم است . » « 235 » از مجاهد دربارهء اين گفتار خداوند ،   وَيْلٌ لِكُلِّ هُمَزَةٍ لُمَزَةٍ   . « 236 » روايت شده كه مقصود از « همزه » طعنه زدن به مردم است ، و « لمزه » كسى است كه گوشت مردم را مىخورد . صحابه ( پيامبر ) با روى باز با هم ديدار مىكردند و غيبت نمىكردند و معتقد بودند كه بدترين اعمال غيبت كردن است و انجام آن را عادت منافقان مىدانستند . يكى از صحابه گويد : ما پيشينيان را درك كرديم . آنها تنها روزه و نماز را عبادت نمىدانستند ، بلكه خوددارى از ريختن آبروى مردم را عبادت مىشمردند .\r\nابن عباس گويد : هر گاه خواستى عيبهاى رفيقت را نقل كنى عيبهاى خود را به ياد بياور . يكى از صحابه گويد : يكى از شما خاشاك را در چشم برادرش مىبيند و شاخهء درخت را در چشم خودش نمىبيند ؛ ديگرى گويد : اى فرزند آدم به حقيقت ايمان نمىرسى مگر وقتى كه عيبى در خودت هست از ديگرى عيب نگيرى و تا آنگاه كه به اصلاح آن عيب خود بپردازى ، و هر گاه چنان كردى سرگرم به خودت مىشوى ، و محبوبترين بنده در پيشگاه خدا كسى است كه سرگرم اصلاح عيبهاى خود باشد .\r\nمالك بن دينار گويد : عيسى بن مريم ( ع ) در حالى كه حواريون همراهش بودند به مردار سگى گذشت . حواريان گفتند : اين سگ چه بدبوست ! عيسى ( ع )\r\n\r\n\r\n","description":"","footnote":"\r\n( 234 ) اين حديث را نسائى روايت كرده و ابو داود نظير آن را در ( سنن ، ) ج 2 ، ص 459 به سندهايى جيّد روايت كرده است .\r\n( 235 ) اين حديث را طبرسى در احتجاج : ص 172 روايت كرده و نظير آن از امير المؤمنين ( ع ) روايت شده چنان كه در وسائل ، ج 2 ، ص 238 كتاب حج باب 152 تحريم غيبت روايت شده است .\r\n( 236 ) همزه / 2 : واى بر هر عيبجوى مسخره كننده‌اى !\r\n","page_name":" 344 ","page_number":344},
  {"content":"\r\n\r\nفرمود : دندانهايش چه سفيد است ظاهرا عيسى آنها را از عيب گرفتن ( غيبت ) بر سگ نهى كرد و به آنان هشدار داد كه فقط خوبيهاى مخلوقات خدا را بگوييد » مىگويم : بعضى از علماى اماميّه گفته‌اند : از گفتار عيسى ( ع ) به حواريان استنباط نمىشود كه سخن حواريان دربارهء سگ غيبت است ، بلكه دليل سخن عيسى ( ع ) اين بود كه بو دادن مردار و نظير آن كه خوشايند طبع انسان نيست به فعل كسى كه زشتى آن را نيكو مىداند نسبت داده نمىشود و ظاهر سخن حواريان زشت شمردن آن است ظاهرا عيسى ( ع ) به اين نكته توّجه فرموده كه تمام كارهايى كه با طبع انسان سازگار و ناسازگار است امرى است كه خدا بر طبق حكمت خود انجام داده است ، و دستور داده كه وى در برابر كارهاى سازگار با طبع سپاسگزار و در برابر كارهاى ناسازگار با طبع ، صبر كند ، حواريان كه از عفونت سگ بدشان آمده بود صبر نكردند يا از حقيقت كار غافل بودند . از اين رو عيسى ( ع ) آنان را متوجّه سفيدى دندان سگ كرد كه با طبعشان سازگار بود و آن را در برابر بوى بد و ناخوشايند سگ قرار داد و حواريان را از توّجه به آن بازداشت و اين نكتهء لطيفى است كه از سخن بزرگان دريافتم .\r\nاز طريق شيعه صدوق ( ره ) روايتى به اسناد خود از پيامبر ( ص ) نقل كرده كه فرمود : « هر كه براى غيبت و اظهار عيب برادرش حركت كند اوّلين گامى كه بردارد به طرف دوزخ برداشته است ، و خدا عيبش را بر تمام مردم آشكار سازد و هر كه مسلمانى را غيبت كند روزه‌اش باطل و وضويش شكسته مىشود ؛ و اگر به اين حال بميرد حرام خدا را حلال دانسته است . » « 237 » از امام صادق ( ع ) روايت شده كه گويد : « پيامبر خدا ( ص ) فرمود : غيبت\r\n\r\n\r\n","description":"","footnote":"\r\n( 237 ) صدوق ( ره ) اين حديث را در آخر كتاب عقاب الاعمال در خطبهء پيامبر ( ص ) كه آخرين خطبه‌اى است كه آن حضرت در مدينه ايراد فرموده ، نقل كرده است .\r\n","page_name":" 345 ","page_number":345},
  {"content":"\r\n\r\nدر دين شخص مسلمان سريعتر اثر مىكند از مرضى كه از درون عضو انسان را مىخورد . » « 238 » و نيز آن حضرت گفت : « رسول خدا ( ص ) فرمود : نشستن در مسجد به انتظار نماز عبادت است تا حدثى از او سرنزند ، عرض شد : اى رسول خدا حدث چيست ؟ فرمود : غيبت كردن . » « 239 » ابن ابو عمير از امام صادق ( ع ) روايت كرده كه فرمود : « كسى كه دربارهء مؤمن سخنى بگويد كه با چشمانش ديده و با گوشهايش شنيده است ، در زمرهء كسانى است كه خداوند فرموده است :  إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ  . « 240 » از مفضّل بن عمر روايت شده گويد : امام صادق ( ع ) فرمود : « كسى كه از مؤمنى سخنى نقل كند كه قصدش عيبگويى و از بين بردن مرّوت او باشد تا آن مؤمن از چشم مردم بيفتد خدا او را از تحت سرپرستى خود به سرپرستى شيطان بيرون كند و شيطان او را نپذيرد . » « 241 » از حضرت صادق ( ع ) روايت شده كه فرمود : « غيبت بر هر مسلمانى حرام است و غيبت حسنات را مىخورد ، چنان كه آتش هيزم را مىخورد . » « 242 »\r\n\r\nبيان معناى غيبت و تعريف آن\r\n( 1 ) بدان كه غيبت ، گفتن چيزى دربارهء برادر دينى است كه اگر از آن آگاه شود برنجد و تفاوتى ندارد كه عيب جسمانى يا تبار يا اخلاق يا گفتار و كردار يا دين و دنياش را بگويى و يا عيب لباس و خانه و مركب سوارى او را بازگو كنى . عيب جسمانى مثلا ضعف چشم و آبريزى آن ، لوچ بودن ، كچل بودن ، كوتاه و بلند بودن ، سياه و زرد بودن و تمام صفاتى كه يادآورى آن فرد\r\n\r\n\r\n","description":"","footnote":"\r\n( 238 ) كافى ، ج 2 ، ص 357 .\r\n( 239 ) كافى ، ج 2 ، ص 357 .\r\n( 240 ) كافى ، ج 2 ، ص 357 .\r\n( 241 ) كافى ، ج 2 ، ص 358 .\r\n( 242 ) به مصباح الشريعه باب چهل و نه رجوع كنيد .\r\n","page_name":" 346 ","page_number":346},
  {"content":"\r\n\r\nمبتلا را مىرنجاند ، و امّا عيب تبار اين است كه بگويى : پدرش نبطى ، هندى ، فاسق ، خسيس ، تعمير كار كفش ، رفتگر ، سلّاخ است يا هر چه از آن رنجيده خاطر شود . امّا عيب اخلاقى اين است كه بگويى : بدخو ، بخيل ، متكبّر ، رياكار ، عصبى ، ترسو ، ناتوان ، كم دل و جرأت ، بىباك است و نظير اينها ؛ و امّا عيب كارهايى كه به دين او مربوط مىشود اين است كه مثلا بگويى : دزد ، كذّاب ، ميگسار ، خيانتكار ، ظالم ، كاهل نماز و زكات است ؛ ركوع و سجود نمازش را كامل نمىكند ؛ از نجاسات پرهيز ندارد ؛ به پدر و مادرش نيكى نمىكند يا زكات را به جايش نمىدهد يا درست تقسيم نمىكند يا در روز روزه داريش خود را از آميزش با زنان و غيبت و هتك حرمت مردم حفظ نمىكند . امّا عيبهاى مربوط به دنيا مثل اين است كه بگويد : فلانى بىادب است ، مردم را خوار مىشمارد ، و هيچ كس را بر خود صاحب حق نمىداند و تنها خود را صاحب حق مىداند ، يا بگويد پرحرف ، پرخور و پرخواب است و زمانى كه وقت خواب نيست مىخوابد و در آن جا كه شأن او نيست مىنشيند ، امّا عيب لباسش به اين است كه بگويد آستين گشاد ، بلند دامن ، عمامه گنده يا يقه چركين است .\r\nگروهى گفته‌اند عيبجويى دينى از كسى غيبت نيست ، زيرا نكوهشى است كه خدا در قرآن بيان فرموده است . از اين رو نقل گناهان شخص و نكوهش او جايز است به دليل روايتى كه از پيامبر ( ص ) رسيده است : براى آن حضرت از زنى كه بسيار اهل نماز و روزه بود ، ولى همسايگانش را اذيّت مىكرد ستايش شد . پيامبر فرمود : آن زن در دوزخ است » ؛ « 243 » و نيز از زنى ياد شد كه بخيل است .\r\nپيامبر ( ص ) فرمود : « در اين صورت چه خيرى دارد ؟ » « 244 » اين سخن باطل است زيرا مردم آن سخنان را مىگفتند چون احتياج\r\n\r\n\r\n","description":"","footnote":"\r\n( 243 ) اين حديث را ابن حبان و حاكم از حديث ابو هريره روايت كرده و آن را صحيح دانسته‌اند ( المغنى ) .\r\n( 244 ) اين حديث را خرائطى در مكارم الاخلاق از حديث ابو جعفر محمد بن على ( ع ) به صورت مرسل روايت كرده است .\r\n","page_name":" 347 ","page_number":347},
  {"content":"\r\n\r\nداشتند كه با سؤال احكام دين را بفهمند و غرض آنها عيبجويى يادشدگان نبود و در غير از مجلس رسول خدا ( ص ) به آن نيازى نمىباشد و دليل آن اجماع امّت است بر اين كه هر كس از ديگرى ياد كند به سخنانى كه موجب رنجش وى شود از او غيبت كرده است چرا كه داخل در تعريف غيبتى است كه پيامبر از آن نهى فرموده است . بنابراين اگر چه در تمام موارد ياد شده راستگو باشد غيبت و معصيت خدا كرده و گوشت برادرش را خورده است به دليل روايتى كه پيامبر فرمود : « آيا مىدانيد غيبت چيست ؟ گفتند : خدا و رسولش داناتر است . فرمود :\r\nياد كردن از برادرت به سخنى كه او را برنجاند . عرض شد : آيا اگر آنچه مىگويم در برادرم باشد غيبت است ؟ فرمود : اگر آنچه مىگويى در او باشد او را غيبت كرده‌اى و اگر در او نباشد به او بهتان زده‌اى » « 245 » معاذ بن جبل گويد : از مردى در محضر پيامبر ( ص ) ياد شد و گفتند : چقدر او عاجز و ناتوان است ، رسول خدا فرمود : « از رفيقتان غيبت كرديد ، عرض كردند : اى رسول خدا آنچه در او بود گفتيم . فرمود : اگر آنچه در او نبود مىگفتيد به او بهتان زده بوديد . » « 246 » حذيفه از عايشه روايت كرده كه عايشه از زنى ياد كرد و گفت : آن زن كوتاه قد است . پيامبر ( ص ) فرمود : « او را غيبت كردى . » « 247 » حسن گويد : به بدى ياد كردن ديگران سه گونه است : غيبت ، بهتان ، دروغ و تمام آنها در قرآن آمده است . غيبت گفتن چيزى است كه در او وجود دارد ؛\r\n\r\n\r\n","description":"","footnote":"\r\n( 245 ) اين حديث را مسلم در ( صحيح ) ، ج 8 ، ص 21 و ابو داود در ( سنن ) ، ج 2 ، ص 567 از حديث ابو هريره روايت كرده‌اند .\r\n( 246 ) اين حديث را طبرانى در الكبير به سندى كه على بن عاصم در آن وجود دارد روايت كرده و او ضعيف است چنان كه در مجمع الزوايد نقل شده است .\r\n( 247 ) اين حديث را احمد روايت كرده و ابو داوود در ( سنن ) ، ج 2 ، ص 567 و ترمذى از ابو خديفه از عايشه روايت كرده‌اند و در احياء العلوم از خديفه از عايشه روايت شده چنان كه در متن آمده است و همچنين ابن ابى الدنيا در الصمت از حذيفه روايت كرده است و حذيفه اشتباه است بلكه درست آن ( ابو حذيفه ) است و اسمش سلمه بن صهيب است .\r\n","page_name":" 348 ","page_number":348},
  {"content":"\r\n\r\nبهتان گفتن چيزى است كه در او نيست ؛ دروغ ، گفتن چيزى درباره اوست كه به تو رسيده است .\r\nابن سيرين از مردى ياد كرد و گفت : آن مرد سياه ، آنگاه گفت : از خدا آمرزش مىخواهم من معتقدم كه او را غيبت كرده‌ام . ابن سيرين از ابراهيم ياد كرد و گفت : ابراهيم نخعى و نگفت ابراهيم اعور .\r\nعايشه گويد : هيچ يك از شما نبايد از ديگرى غيبت كند زيرا يك بار در محضر پيامبر به زنى گفتم : اين زن بلند دامن است . پيامبر ( ص ) فرمود : آب دهانت را بينداز ، آب دهان انداختم و تكّه گوشتى بود . « 248 » مىگويم : اين رواياتى كه اهل سنّت نقل كرده‌اند نمىتواند حكم شرعى را ثابت كند ، بويژه كه انگيزهء جعل چنين رواياتى در آنان وجود دارد ؛ زيرا پيشوايان اهل سنّت و رؤساى آنها عيب و نقصهاى فراوانى دارند كه آنها را واداشته است براى به دست آوردن حاجت خود باب اظهار آن عيبها را به هر صورت كه شده مسدود سازند تا حال خود را ترويج كرده و از تنفّر رعيّت در امان باشند . همانطور كه آشكار ساختن عيبهاى مردم موجب هلاكت است ، قطع ريشهء اين عمل و بستن آن ( باب اظهار عيبها ) نيز خطر آفرين است زيرا اظهار نكردن عيبها ، خود موجب تأييد كارهاى گنهكاران و صاحبان عيبهاست ، برخى از علماى ما ( شيعه ) چنين گفته‌اند .\r\nدر مصباح الشريعه « 249 » از حضرت صادق ( ع ) روايت شده : غيبت ، ياد كردن كسى است به عيبى كه در پيش خدا عيب نيست و نكوهش چيزى است كه آگاهى از آن ستوده است . امّا اگر از شخص غايبى به عيبى ياد شود كه در پيش خدا نكوهيده است و صاحب آن عيب به آن نكوهش مىشود اين نكوهش غيبت نيست اگر چه صاحب آن عيب اگر بشنود برنجد به شرط آن كه\r\n\r\n\r\n","description":"","footnote":"\r\n( 248 ) اين حديث را ابن مردويه و بيهقى در الشعب و خرائطى در مساوى الاخلاق روايت كرده‌اند چنان كه در الدّر المنثور ، ج 6 ، ص 95 نقل شده و در سندهايش زنى ناشناخته وجود دارد .\r\n( 249 ) مصباح الشريعه ، باب چهل و نه .\r\n","page_name":" 349 ","page_number":349},
  {"content":"\r\n\r\nنكوهش كننده خود آن عيب را نداشته باشد و مقصودش تنها جدا كردن حق از باطل بر اساس گفتار خدا و رسول باشد ؛ ولى اگر در اظهار آن عيب هدف دينى نداشته باشد . بر اساس مقصود فاسد خود موأخذه مىشود اگر چه درست باشد ( عيب در طرف باشد ) .\r\nاز امام صادق ( ع ) روايت شده : « غيبت ، گفتن عيب برادر دينى است كه خدا آن عيب را پوشانده است ، امّا عيب آشكار مانند شتابزدگى و تندى غيبت نيست . » و در خبر ديگر آمده است « غيبت ، گفتن عيبى از عيبهاى برادر دينى است كه خودش انجام نداده است . « 250 » و چيزى را كه خدا بر او پوشانده است و حدّى بر او اقامه نشده است منتشر سازد . » « 251 » بعضى از علماى ما ( شيعه ) گفته‌اند كه حرام بودن غيبت اختصاص به معتقدان به حق دارد ( موحّدان شيعه ) زيرا دلايل حكم غيبت شامل گمراهان ( پيروان ديگر اديان و مشركان ) نمىشود چون حكم در غيبت مربوط به مؤمنان يا برادران ايمانى است بنابراين شامل كسانى نمىشود كه به دين حق معتقد نيستند .\r\n\r\nتوضيح دربارهء منحصر نبودن غيبت به زبان\r\n( 1 ) بايد بدانى نقل عيب ( ديگران ) با زبان از اين رو حرام است كه با زبان عيب برادرت را به ديگران مىفهمانى و او را به صفتى معرّفى مىكنى كه از آن بيزار است . بنابراين كنايه گفتن نيز مانند تصريح كردن به عيب است و كردار همانند گفتار است و نيز اظهار عيب با اشاره و رمز و نوشتن و حركت و هر عملى كه عيب شخص را ظاهر سازد غيبت و حرام است و از اين قبيل است گفتار عايشه :\r\n\r\n\r\n","description":"","footnote":"\r\n( 250 ) مقصود از كارى كه انسان خودش انجام نداده عيبهايى است كه در اختيار خود انسان نيست بلكه از كارهاى خداست مانند عيبهاى بدنى بنابراين مخصوص عيبهاى پنهان است و اين معنى بنابراين است كه « فى دينه » صفت ( اخيك ) باشد و ( فى دينه ) مىتواند متعلّق به ( القول ) باشد يعنى آن گفته عيبى در دين او باشد مثلا كفرى يا گناهى را به او نسبت دهد و دلالت مىكند بر اين كه غيبت بهتان را نيز شامل مىشود .\r\n( 251 ) كافى ، ج 2 ، ص 357 .\r\n","page_name":" 350 ","page_number":350},
  {"content":"\r\n\r\nزنى بر ما وارد شد و چون روى گرداند با دستم به كوتاهى قد او اشاره كردم پيامبر ( ص ) فرمود : « او را غيبت كردى . » « 252 » تقليد ديگران و مانند ديگرى راه رفتن از نوع غيبت مذكور در حديث است بلكه بدتر از غيبت مىباشد چرا كه تقليد عيب ديگران را بيشتر به تصوير مىكشد و غيبت با نوشتن نيز چنين است ، زيرا قلم يكى از دو زبان است ، و اگر مصنّفى در كتاب خود از شخص معيّنى ياد كند و سخن او را زشت بشمارد غيبت است ، مگر اين كه دليلى براى ذكر آن باشد كه شرحش خواهد آمد .\r\nامّا اگر بگويد گروهى چنين گفته‌اند غيبت نيست . غيبت فقط اشاره كردن به شخص معينى است خواه زنده باشد يا مرده ، و جزء غيبت به شمار مىآيد اگر بگويى : يكى از كسانى كه امروز با ما برخورد كرد يا يكى از كسانى كه ديديم چنين و چنان بود . در صورتى كه مخاطب شخص معيّنى را از آن استنباط كند . امّا اگر مخاطب شخص معينى را استنباط نكند غيبت نيست . پيامبر ( ص ) اگر كارى را از شخصى نمىپسنديد مىفرمود : « بعضى از گروهها را چه شده كه چنين و چنان مىكنند . » « 253 » آن حضرت شخص معيّنى را تعيين نمىكرد ( تا غيبت شود ) .\r\nبنابراين اگر بگويى برخى از كسانى كه از مسافرت آمده و بعضى افراد كه ادّعاى علم دارند ( چنين و چنانند ) در صورتى كه قرينه‌اى همراه داشته باشد كه شخص معيّنى از آن فهميده شود غيبت است . بدترين نوع غيبت غيبتى است كه قاريان رياكار مرتكب مىشوند . آنها مقصود خويش را به روش درستكاران به مردم مىفهمانند تا نشان دهند كه خود از غيبت پاك هستند و مقصود را ( غيبت ديگران ) مىفهمانند و به سبب جهلى كه دارند نمىدانند كه دو گناه را با هم مرتكب شده‌اند : رياكارى و غيبت ، چنان كه در نزد او از شخصى ياد شود و او بگويد : سپاس خدايى را كه ما را به وارد شدن بر پادشاه و طلب كردن مال\r\n\r\n\r\n","description":"","footnote":"\r\n( 252 ) اين حديث را خرائطى و ابن مردويه و بيهقى روايت كرده‌اند چنان كه در الدّر المنثور ، ج 6 ، ص 94 آمده است .\r\n( 253 ) اين حديث را ابو داود در ( سنن ) ، ج 2 ، ص 550 از حديث عايشه روايت كرده است .\r\n","page_name":" 351 ","page_number":351},
  {"content":"\r\n\r\nبىارزش دنيا گرفتار نكرد ، يا بگويد : پناه بر خدا از بىشرمى از خدا مىخواهيم كه ما را از آن حفظ كند و قصدش از اين سخنان فهماندن عيب ديگران است و با صيغهء دعا او را غيبت مىكند . همچنين گاه كسى كه قصد غيبتش را دارد جلوتر مىستايد و مىگويد : حال فلانى چه خوب است ، در عبادات كوتاهى نمىكرد ولى سستى بر او عارض شده و به دردى گرفتار شده كه تماممان گرفتاريم و آن كم صبرى است . از خودش ياد مىكند و مقصودش نكوهش ديگرى است و خود را با شبيه بودن به صالحان مىستايد در حالى كه صالحان را نكوهش مىكند در نتيجه غيبت كننده و ريا كار مىشود و خود را تزكيه مىكند در حالى كه سه گناه را با هم انجام مىدهد ولى به سبب نادانى خود مىپندارد كه از صالحان است و از غيبت پاك . همچنين شيطان با جاهلان متعبّد بازى مىكند ، چرا كه شيطان آنها را به زحمت مىاندازد و با حيله گريهايش اعمال آنها را هدر مىدهد و بر آنان مىخندد و ريشخندشان مىكند . از همين نوع غيبت است كه آدمى عيب شخصى را بازگو كند و بعضى از حاضرين متوجّه نشوند از اين رو بگويد سبحان الله چه شگفت‌آور است اين تا به حرف غيبت كننده گوش دهند و از گفتار او آگاه شوند . پس ياد خدا كند و نام خدا را وسيله‌اى براى تثبيت پليدى او قرار دهد در حالى كه از روى جهل و غرور از اين كه خدا را ياد كرده بر خدا منّت مىنهد . همچنين مىگويد : از استخفافى كه به فلان دوستمان رسيد غمگين شدم و از خدا مىخواهيم كه غمش را به شادى تبديل فرمايد ، در حالى كه در دعا كردن و اظهار اندوهش دروغگوست ، بلكه اگر ( واقعا ) قصد دعا كردن دارد بايد پس از نماز و در نهان برايش دعا كند و اگر از حالت او غمگين است بايد غم خود را با اظهار كارى كه طرف نمىپسندد آشكار نسازد ، همچنين مىگويد : اين بيچاره به بلاى بزرگى گرفتار شده خدا ما و او را بيامرزد . وى در تمام اين موارد ( به قصد دلسوزى ) اظهار دعا مىكند در حالى كه خداى متعال از پليدى باطن و قصد پنهان او آگاه است و او به سبب نادانىاش نمىداند گناهى بزرگتر از گناه علنى\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nنادانان مرتكب شده است ، از اين نوع غيبت است گوش دادن به غيبت به روش تعجّب از آن ، چرا كه اظهار تعجّب شنونده موجب فزونى نشاط غيبت كننده در غيبت است . از اين رو شروع به غيبت مىكند و گويى بدين طريق شنونده غيبت كننده را به غيبت كردن تشويق مىكند و مىگويد : شگفتا نمىدانستم فلانى چنين است ، تا كنون فقط او را خيرخواه مىدانستم و گمان ديگرى به او داشتم .\r\nخدا ما را از شرّ او به دور دارد . دليل غيبت بودن اين گونه كلمات اين است كه با حرفهاى خود غيبت كننده را تاييد مىكند و تصديق غيبت ، غيبت است ، بلكه شخص ساكت در برابر غيبت كننده نيز در گناه شريك است . رسول خدا ( ص ) فرمود : « شنوندهء غيبت يكى از غيبت كنندگان است . » « 254 » از ابو بكر و عمر روايت شده كه يكى به ديگرى گفت : فلانى پرخواب است آنگاه از رسول خدا ( ص ) خورشتى خواستند تا با نان بخورند . پيامبر فرمود : شما خورشت خورديد . عرض كردند : مقصود شما را نمىفهميم ، پيامبر فرمود : چرا شما از گوشت رفيقتان خورديد . » « 255 » پس بنگريد چگونه پيامبر ( ص ) هر دو را غيبت كننده خواند در صورتى يكى از آنها سخن گفت و ديگرى شنوندهء غيبت بود . پيامبر به دو مردى كه يكى از آنها به ديگرى گفت : آن مرد را مانند سگ بكش « 256 » : « پيامبر به هر دو نفر فرمود از اين مردار بخوريد . » پيامبر به غيبت كننده و گوش دهندهء غيبت فرمود :\r\nاز مردار بخوريد . بنابراين شنونده از گناه غيبت بيرون نيست مگر اين كه با زبان آن را زشت بشمارد و اگر مىترسد در دل زشت شمارد و اگر بتواند از مجلس غيبت برخيزد يا رشتهء سخن را قطع و سخن ديگرى را مطرح سازد و اگر\r\n\r\n\r\n","description":"","footnote":"\r\n( 254 ) اين حديث را طبرانى از ابن عمر روايت كرده گفت : پيامبر خدا ( ص ) از غيبت و گوش دادن به غيبت نهى فرموده است ، به مجمع الزوائد ، ج 8 ، ص 91 ، رجوع كنيد .\r\n( 255 ) اين حديث را ضياء مقدّسى در المختاره از انس روايت كرده چنان كه در الدّر المنثور ، ج 6 ، ص 95 آمده است .\r\n( 256 ) اين حديث را احمد در مسند خود ، ج 3 ، ص 487 از حديث سهل بن حنيف روايت كرده است .\r\n","page_name":" 353 ","page_number":353},
  {"content":"\r\n\r\nاين كار را نكند گنهكار است ؛ و اگر به زبان بگويد : خاموش و در دل آن را بخواهد نفاق است و تا قلبا از آن عمل متنفّر نشود از گناه بيرون نمىرود ، و اگر با دست يا ابرو يا پيشانى به سكوت فرمان دهد كافى نيست چرا كه اين عمل كوچك شمردن شخص مورد غيبت است ، بلكه سزاوار است كه آن عمل را بزرگ بشمارد و بصراحت از شخص مورد غيبت دفاع كند .\r\nپيامبر خدا ( ص ) فرمود : « هر كس كه در حضور او مؤمنى را خوار سازند در حالى كه مىتواند از آن مؤمن دفاع كند خدا در روز قيامت در حضور خلايق او را خوار سازد . » « 257 » ابو دردا گويد : پيامبر ( ص ) فرمود : « هر كس در غيبت براردش از آبروى او دفاع كند بر خداست كه در روز قيامت از آبروى او دفاع كند . » « 258 » و نيز پيامبر ( ص ) فرمود : « هر كه از آبروى برادرش در غيبت او دفاع كند بر خداست كه او را از آتش رها سازد . » « 259 » دربارهء جلوگيرى از غيبت مسلمان و فضيلت آن روايات بسيارى وارد شده است كه آنها را در كتاب آداب همنشينى و حقوق مسلمانان ايراد كرده‌ايم و با تكرار آنها سخن را طولانى نمىكنيم .\r\n\r\nعواملى كه آدمى را به غيبت وا مىدارد\r\n( 1 ) بدان كه انگيزه‌هاى غيبت بسيار است ولى آنها در يازده انگيزه گرد مىآيد كه هشت قسم آن دربارهء عوام يكسان است و سه انگيزه ويژهء دينداران و خواص است .\r\n\r\n\r\n","description":"","footnote":"\r\n( 257 ) اين حديث را احمد در مسند خود ، ج 3 ، ص 487 از حديث سهل بن حنيف روايت كرده است .\r\n( 258 ) اين حديث را ابن ابى الدنيا در الصمت روايت كرده است و در مسند حديث شهر بن حوشب وجود دارد ، و طبرانى به عبارت ديگرى نقل كرده است ( المغنى ) .\r\n( 259 ) اين حديث را احمد ( مسند ) ، ج 6 ، ص 461 ، از اسماء دختر يزيد به سندهايى حسن روايت كرده و طبرانى نيز نظير آن را روايت كرده است ، و ابن ابى الدنيا در الصمت از ابو دردا روايت كرده چنان كه در متن آمده است .\r\n","page_name":" 354 ","page_number":354},
  {"content":"\r\n\r\nهشت قسم مربوط به تودهء مردم عبارتند از :\r\n1 - درمان خشم زياد ، و آن وقتى است كه بر اثر عاملى بر كسى خشم بگيرد و خشم او به جوش آيد و با نقل بديهاى آن كس ( بيمارى ) خشم خود را درمان كند ، در اين صورت است كه اگر انسان دينى نداشته باشد كه مانع از گناه شود طبعا زبانش به بدگويى و غيبت گشوده مىشود و گاه در هنگام خشم جلو درمان آن را مىگيرد و خشم در درون او حبس مىشود و به صورت كينهء ثابت در مىآيد و انگيزه‌اى دائمى براى نقل بديها مىشود . بنابراين كينه و خشم انگيزهء بزرگى است كه انسان را به غيبت وا مىدارد .\r\n2 - موافقت كردن با همگنان و حسن معاشرت با رفيقان و همراهى با آنان در سخن گفتن زيرا معتقد است هر گاه آنان به غيبت ديگران بپردازند و او مجلس را ترك كند و آن را زشت شمارد از او گريزان مىشوند و به او بىاعتنايى مىكنند از اين رو با آنها مساعدت و همراهى كرده و آن را حسن معاشرت و همنشينى مىداند و گاه رفيقانش خشمناك مىشوند او نيز به خاطر شريك دانستن خود در خوشى و ناخوشى آنان خشمگين مىشود در نتيجه به همراه آنها به نقل بديها و عيبهاى ديگران مىپردازد و با آنها هلاك مىشود .\r\n3 - انسان دريابد كه شخصى به زودى در نزد مرد بزرگى از او بدگويى خواهد كرد يا بر عليه او شهادتى خواهد داد و او پيش از اين كه طرف مقابل بدگويى آغاز كند براى بىارج كردن شهادتش از او بدگويى كند يا اين كه اوّل چيزى راجع به او نقل كند كه راست باشد تا پس از آن زمينهء دروغ بستن بر او فراهم آيد و با آن سخن راست اوّل دروغ خود را ترويج و به آن استشهاد كند و بگويد : من به دروغگويى عادت ندارم ، چرا كه پيش از اين راجع به احوال او چنين و چنان گفتم و درست هم بود .\r\n4 - كارى به او نسبت داده شود و بخواهد با غيبت از كسى كه آن را انجام داده خود را تبرئه كند ، در حالى كه شايسته است خود را تبرئه كند و از كسى كه آن را انجام داده غيبت نكند و ديگرى را به آن كار نسبت ندهد ، يا از ديگرى\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nسخن بگويد كه در عمل شريك او بوده تا زمينهء معذور بودن خود را در انجام آن كار فراهم سازد .\r\n5 - قصدش فخر فروشى و اظهار چيزى باشد كه ندارد به اين صورت كه با كاستن از ارج ديگرى خود را بلند مرتبه نشان دهد . از اين رو مىگويد : فلانى نادان است و خوش فهم نيست ، و سخنش سست است ، و هدفش اين است كه در ضمن آن سخنان برترى خود را ثابت كند و نشان دهد كه از او برتر است يا مىترسد كه وى مانند خودش مورد تعظيم قرار گيرد به اين سبب از او عيبجويى مىكند .\r\n6 - حسد نسبت به كسى كه مردم او را مىستانيد و دوستش دارند و احترامش مىكنند . بنابراين مىخواهد اين نعمت از او گرفته شود و راهى جز بدگويى از او نمىيابد از اين رو مىخواهد آبرويش را در پيش مردم ببرد تا كسى ستايش و احترامش نكند ، چرا كه شنيدن ستايش مردم از او بر وى گران مىآيد و اين عين حسد است و با خشم و كينه فرق دارد ، زيرا خشم و كينه از جنايت شخص مورد خشم نشأت مىگيرد ، در حالى كه حسد ورزى گاه نسبت به دوست نيكوكار و همنشين موافق است .\r\n7 - بازى و شوخى و گذراندن وقت به خنده از اين رو كارهايى از ديگران نقل مىكند كه مردم بخندند و اين كارها به صورت تقليد از ديگران و تعجّب از آنان و واداشتن مردم به شگفتى است .\r\n8 - به قصد تحقير ديگران به ريشخند و مسخرگى بپردازد و اين عمل گاه در حضور طرف و گاه در غيبت اوست و سرچشمهء آن تكبّر و تحقير كردن شخص مورد تمسخر است .\r\nامّا انگيزه‌هاى سه گانه ، مخصوص گروه خاصّى است و دشوارترين و دقيقترين آنهاست زيرا آن انگيزه‌ها كارهاى شرّى است كه شيطان آنها را در لباس كارهاى خير پنهان ساخته است . در اين كارها خير هست ولى شيطان آنها را با شرّ در آميخته است :\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n1 - اين كه انگيزهء تعجّب از زشت شمردن گناه دينى ديگران از دين نشأت بگيرد و بگويد : چه شگفت‌آور است كارى كه از فلانى ديدم چرا كه گاه در اين سخن راستگوست و از گناه به شگفت آمده ولى سزاوار آن است كه به شگفت آيد و نام طرف را بر زبان نياورد ولى شيطان نام بردن او را در اظهار شگفتى آسان ساخته و ندانسته او را غيبت كرده و به گناه افتاده است مانند اين كه بگويد از فلانى در شگفتم كه چگونه كنيز زشت خود را دوست دارد و چگونه در برابر فلانى كه نادان است مىنشيند .\r\n2 - ترحّم كند و غمگين شود بر كسى كه گرفتار شده و بگويد : بيچاره فلانى كه از كار و گرفتارى او غمگين شدم و در غمگين شدنش راستگو باشد و همان اندوه نگذارد كه از نام بردن او بپرهيزد و سرانجام از او نام ببرد و در نتيجه به غيبت گرفتار آيد . در اين صورت ترحّم و دوستى و اندوهش خير است ولى شيطان او را ندانسته به شرّ كشانده است ، در حالى كه ترحّم و اندوه ( به حال او ) بدون نام بردنش ممكن است ولى شيطان او را به هيجان مىآورد تا نام او را بر زبان بياورد و ثواب ترحّم و اندوهش از بين برود .\r\n3 - خشمگين شدن براى خدا . انسان گاه بر گناهى كه شخصى مرتكب شده در صورت ديدن يا شنيدن آن خشمگين مىشود و خشم خود را آشكار مىكند و از او نام مىبرد ، در حالى كه واجب است بر او خشمگين شود و او را امر به معروف كند و بر ديگران آشكار نسازد يا نام او را پنهان نمايد و او را به بدى ياد نكند . درك اين سه انگيزه غيبت بر علما دشوار است چه رسد به مردم عوام زيرا آنان گمان مىكنند كه دوستى و ترحّم و خشم هر گاه براى خدا باشد موجب مىشود كه در نام بردن شخص معذور باشد و اين اشتباه است ، بلكه موارد مجاز غيبت نيازهاى مخصوصى است كه در آن موارد چاره‌اى جز نام بردن شخص نيست چنان كه خواهد آمد . از عامر بن واثله روايت شده كه مردى در زمان زنده بودن پيامبر ( ص ) بر گروهى گذشت و بر آنها سلام كرد . آنها جواب دادند . چون آن مرد از آنها گذشت مردى از آن گروه گفت : من براى خدا با اين\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nمرد دشمنم ؛ اهل مجلس گفتند : به خدا بد حرفى گفتى به خدا به او خبر خواهيم داد . و به مردى از آنها گفته شد : فلانى برخيز پس خود را به او برسان و او را از گفتهء اين مرد ( كه گفت دشمن او هستم ) خبر كن ، راوى گفت : پيك گروه به او رسيد و او را خبر داد . مردى كه از او غيبت شده خدمت رسول خدا آمد و گفتار غيبت كننده را نقل كرد و تقاضا كرد كه او را فرا بخواند . پيامبر ( ص ) او را فرا خواند و پرسيد ، عرض كرد : من آن حرف را گفته‌ام ؟ پيامبر ( ص ) فرمود : چرا با او دشمنى ؟ عرض كرد : من همسايهء او هستم و از وضعش با خبرم . به خدا هرگز نديدم جز نمازهاى واجب نمازى بگزارد مرد عرض كرد : اى رسول خدا از او بپرس آيا مرا ديده است كه نماز را از اوّل وقت به تأخير بيندازم يا وضو يا ركوع و سجود نماز را ناقص به جاى آورم ؟ پيامبر پرسيد مرد گفت : نه و گفت :\r\nبه خدا او را نديده‌ام كه جز ماه رمضان كه خوب و بد روزه مىگيرند روزه بگيرد . مرد عرض كرد : از او بپرس آيا هرگز مرا ديده كه در ماه رمضان افطار كنم يا نقصى در روزه‌ام باشد ؟ پيامبر پرسيد او جواب داد : نه ، ولى به خدا نديده‌ام به گدا و بيچاره‌اى چيزى ببخشد يا در راه خير چيزى انفاق كند جز همين زكات كه خوب و بد مىپردازند . مرد عرض كرد از او بپرس آيا مرا ديده است كه از مقدار زكات بكاهم يا اگر كسى از من زكات بخواهد درنگ كنم ؟\r\nپيامبر از او پرسيد ، جواب داد : نه پيامبر ( ص ) به او فرمود : برخيز شايد او بهتر از تو باشد . » « 260 » مىگويم : در مصباح الشريعه « 261 » از حضرت صادق ( ع ) روايت شده « اصل غيبت ده نوع است 1 - درمان كردن خشم شديد 2 - همراهى كردن با گروهى 3 - تهمت زدن 4 - تصديق كردن خبرى بدون تحقيق 5 - بد گمانى 6 - حسادت 7 - ريشخند 8 - شگفت‌زدگى 9 - دلتنگى كردن 10 - خود آرايى .\r\n\r\n\r\n","description":"","footnote":"\r\n( 260 ) اين حديث را احمد در ( مسند ) ، ج 5 ، ص 455 از حديث ابو الطفيل عامر بن واثله روايت كرده است .\r\n( 261 ) مصباح ، باب چهل و نه .\r\n","page_name":" 358 ","page_number":358},
  {"content":"\r\n\r\nامام فرمود : « اگر مىخواهى سالم بمانى از خدا ياد كن نه آفريدگان او تا به جاى غيبت عبرت و به جاى گناه ثواب ببرى . »\r\n\r\nشرح درمانى كه زبان را از غيبت منع مىكند\r\n( 1 ) بدان كه تمام خوهاى بد با معجون علم و عمل درمان‌پذير است و راه درمان هر مرضى مبارزه با عامل ( ميكرب ) آن بيمارى است . بنابراين بايد علّت و عامل غيبت را جستجو كنيم . منع زبان از غيبت دو صورت دارد : صورتى اجمالى و صورتى تفصيلى . صورت اجمالى آن است كه بداند با غيبت كردن از ديگرى با توجّه به اين احاديثى كه روايت كرديم خود را در معرض خشم خدا قرار داده و تمام كارهاى نيكش باطل است زيرا حسنات او در روز قيامت به شخص غيبت شده منتقل مىشود به سبب آن كه ريختن آبرويش را مجاز دانسته است . و اگر غيبت كننده حسناتى نداشته باشد گناهان شخص غيبت شده به او منتقل مىشود و با اين حال مورد خشم خداست و در نزد او شبيه به مردار خور است ، بلكه بنده در صورتى كه كفّهء ترازوى بديهايش سنگين‌تر باشد وارد دوزخ مىشود ، و بسا كه از شخص غيبت شده يك گناه به غيبت كننده منتقل شود و كفّهء گناهانش سنگين و از اين رو وارد دوزخ بشود كمترين درجهء ( مجازات ) غيبت اين است كه از ثواب اعمالش كاسته مىشود ، آن هم پس از التماس و سؤال و جواب و محاسبه .\r\nپيامبر خدا ( ص ) فرمود : « آتش در چوب خشك سريعتر از غيبت در حسنات بنده اثر نمىكند . » « 262 » روايت شده مردى به ديگرى گفت : به من خبر رسيده كه مرا غيبت مىكنى ، در جواب گفت : چه قدر در نزد من ارج دارى كه من اختيار حسناتم را به تو داده‌ام پس هر گاه بنده به روايات رسيده در باب غيبت مطمئن شود ، از ترس نابودى حسنات خود زبانش را به غيبت نمىگشايد و اين بهره را نيز دارد كه در نفس خويش بينديشد و اگر در آن عيبى يافت سرگرم ( اصلاح ) آن شود و گفتار پيامبر ( ص ) با به ياد آورد خوشا به حال كسى كه عيبش او را\r\n\r\n\r\n","description":"","footnote":"\r\n( 262 ) عراقى گويد : براى اين حديث مأخذى نيافتم .\r\n","page_name":" 359 ","page_number":359},
  {"content":"\r\n\r\nاز عيب ديگران باز دارد . » « 263 » و هر گاه در خود عيبى يافت بجاست شرم كند كه خود را رها ساخته و ديگران را نكوهش كند ، بلكه سزاوار است بداند همانطور كه او نمىتواند از آن عيب پاك شود ، ديگرى نيز نمىتواند و اين در صورتى است كه عيب مربوط به خود شخص و در اختيار او باشد .\r\nامّا اگر عيب در مورد آفرينش شخص باشد ، در اين صورت نكوهش او نكوهش خداست چرا كه هر كس از چيز ساخته شده‌اى عيب بگيرد از سازندهء آن عيب گرفته است . « 264 » مردى به يكى از حكيمان گفت : اى زشت رو ، حكيم گفت : آفريدن صورتم در اختيار خودم نبود كه آن را زيبا بيافرينم ؛ و اگر شخص در نفس خويش عيبى نيافت خدا را شكر كند و نفس خود را به بزرگترين گناهان نيالايد زيرا غيبت مردم و خوردن گوشت مردار از بزرگترين عيبهاست ، بلكه اگر منصف باشد خواهد دانست كه گمان به پاك بودن خود از هر عيب از بزرگترين عيبهاست ، و به نفع اوست بداند همانطور كه اگر ديگرى او را غيبت كند ناراحت مىشود ديگران نيز از غيبت شدنشان ناراحت مىشوند ، و هر گاه غيبت شدن را براى خود نمىپسندد لازم است آنچه براى خود نمىپسندد براى ديگران هم نپسندد ، درمان اجمالى غيبت اين گونه است .\r\nامّا درمان تفصيلى غيبت ، يافتن علّتى است كه انگيزهء غيبت كردن او بوده است ، چرا كه درمان بيمارى به قطع كردن علّت ( ميكرب ) بيمارى است ، و ما پيشتر علل غيبت را گفتيم .\r\nدرمان خشم كه در كتاب آفتهاى خشم خواهد آمد به اين صورت است كه بگويد : اگر من نسبت به او غضب كنم ممكن است خدا نيز به سبب غيبت بر من خشم بگيرد چرا كه مرا از غيبت نهى كرده است و من نهى او را سبك شمرده و\r\n\r\n\r\n","description":"","footnote":"\r\n( 263 ) اين حديث را ديلمى در الفردوس به سندى حسن از حديث انس روايت كرده چنان كه در جامع الصغير آمده است .\r\n( 264 )\r\n ابلهى ديد اشترى به چرا * گفت نقشت همه كج است چرا\r\nگفت اشتر كه اندرين پيكار * عيب نقّاش مىكنى هشدار \r\n- م .\r\n","page_name":" 360 ","page_number":360},
  {"content":"\r\n\r\nبر او گستاخ شده‌ام در حالى كه پيامبر ( ص ) فرمود : « دوزخ درى دارد كه هيچ كس از آن در وارد نمىشود جز آن كه خشم خود را با معصيت كردن خدا درمان كرده باشد . » « 265 » پيامبر ( ص ) فرمود : « هر كه تقواى الهى پيشه كند زبانش ناتوان شود و خشم خود را فرو برد . » « 266 » و نيز فرمود : « هر كه خشم خود را فرو خورد در حالى كه توان اعمال آن را دارد خدا در روز قيامت در حضور تمام مردم او را فرا مىخواند تا از ميان حوران بهشتى هر كدام را بخواهد برگزيند . » « 267 » در يكى از كتابهاى آسمانى آمده است « اى فرزند آدم آنگاه كه خشمگين مىشوى به ياد من باش تا آنگاه كه بر تو خشمگين شوم از تو ياد كنم و تو را در زمرهء كسانى كه هلاك مىكنم قرار ندهم . » درمان موافقت ( همراهى با مردم در غيبت ) به اين است كه بدانى هر گاه با خشنود كردن مردم خشم خدا را بطلبى خدا بر تو خشم مىگيرد . پس چگونه بر خود مىپسندى كه ديگرى را محترم بدارى و مولاى خود ( خدا ) را كوچك بشمارى و براى خشنود ساختن آنان از خشنودى خدا دست بردارى ؟ مگر اين كه خشمگينى تو براى خدا باشد و آن سبب نمىشود كه شخص غضب شده را به بدى ياد كنى بلكه شايسته است براى خدا بر رفقاى خود خشم بگيرى زيرا آنها شخص مورد غضب را به بدى ياد كرده‌اند در نتيجه به بدترين گناه كه غيبت\r\n\r\n\r\n","description":"","footnote":"\r\n( 265 ) اين حديث را بزّاز و ابن ابى الدنيا و ابن عدى و بيهقى و نسائى از حديث ابن عبّاس روايت كرده‌اند .\r\n( 266 ) اين حديث را ابن ابى الدنيا در تقوا از سهل بن سعد به سندى ضعيف روايت كرده است ( الجامع الصغير ) .\r\n( 267 ) اين حديث را ابن ماجه به شمارهء 4186 روايت كرده و منظور از ( كظم غيظا ) اين است نفس خود را از اجراى مقتضاى خشم منع كند و ( يمضيه ) يعنى مىتواند به مقتضاى خشم عمل كند و در اصل مأخذ حديث به جاى ( يمضيه ) ( ينفذه ) آمده است . ابو داوود همين حديث را در ( سنن ، ) ج 2 ، ص 548 روايت كرده است\r\n","page_name":" 361 ","page_number":361},
  {"content":"\r\n\r\nاست معصيت خدا كرده‌اند .\r\nمنزّه ساختن خود از طريق نسبت خيانت به ديگران دادن آنجا كه نيازى به گفتن نام ديگران نيست ؛ درمان آن به اين است كه دريابى مغضوب خدا واقع شدن سخت‌تر از مغضوب مردم واقع شدن است ، در حالى كه با غيبت كردن به يقين مورد خشم خدا واقع مىشوى و نمىدانى كه آيا از خشم مردم در امانى يا نه . بنابراين نفس خود را در دنيا با خيال رها مىسازى و در آخرت هلاك مىشوى و براستى حسنات خود را از دست مىدهى و نكوهش نقد خدا را به دست مىآورى و انتظار دارى نكوهش مردم را نسيه دفع كنى و اين كمال خوارى و نادانى است .\r\nامّا اين عذر كه بگويى : من اگر مال حرام خورده‌ام فلانى نيز مىخورد و اگر من مال سلطان را پذيرفته‌ام فلانى نيز مىپذيرد ، اين بهانه‌اى است جاهلانه ، چرا كه تو كسى را الگو قرار داده‌اى كه نمىتواند الگو باشد كسى كه با امر خدا مخالفت مىورزد هر كه باشد نمىتواند الگو شود و اگر ديگرى وارد آتش شود با اين كه تو مىتوانى وارد شوى با او همراهى نمىكنى و اگر همراهى كنى عقلت را از دست داده‌اى و در سخنى كه گفته‌اى « اگر من خلاف مىكنم فلانى هم خلاف مىكند » معصيتى علاوه بر غيبت كرده‌اى ، زيرا كار او را مجوّزى براى خود قرار داده‌اى و دو گناه را با هم مرتكب شده‌اى . مانند ميشى كه به تقليد بزى كه خود را از بالاى كوه پرتاب مىكند خود را پايين بيندازد و اگر ميش زبان مىداشت و مىتوانست مجوّزى براى كار خود بيان كند و بگويد : بز از من زير كتر است چون او خود را هلاك كرد من نيز خود را هلاك مىكنم البّته به نادانى او مىخنديدى در حالى كه وضع تو عين اوست ولى به خودت نمىخندى و تعجّب نمىكنى .\r\nامّا كسى كه قصد دارد با عيبجويى از ديگران به فزونى دانش خود ببالد و خود را بستايد درمانش به اين است كه بداند با نقل عيب ديگران ارزش خود را در پيشگاه خدا ضايع كرده و اين خطر وجود دارد كه مردم نيز به فضل او\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nبىاعتقاد يا كم اعتقاد شوند ، چرا كه مردم او را به غيبت و عيبجويى از ديگران مىشناسند و او پاداش قطعى خدا را به پاداش خيالى مردم فروخته است در حالى كه اگر مردم به فضيلت كسى معتقد شوند به هيچ رو او را از خدا بىنياز نمىكنند .\r\nامّا غيبتى كه از حسد نشأت مىگيرد جمع ميان دو كيفر است ، زيرا شخصى كه در نعمت دنيا بر ديگرى حسد مىبرد ، خود نيز از حسد رنج مىكشد علاوهء بر آن كيفر آخرت را براى خود فراهم مىسازد . در اين صورت هم در دنيا زيان برده است و هم در آخرت زيانكار است و چون دو كيفر را با هم جمع كرده است به نفع شخص مورد حسد و به ضرر خود اقدام كرده و حسنات خود را به او بخشيده است . در اين صورت نسبت به او دوستى و نسبت به خودش دشمنى ورزيده است ، زيرا غيبت از او به ضرر غيبت كننده است نه غيبت شده چون حسنات خود را به غيبت شده منتقل ساخته يا گناهان او را به خود منتقل كرده است و پليدى حسد را با نادانى ناشى از حماقت جمع كرده است و بسا كه حسد و عيبجويى شخص حسود موجب منتشر شدن كمالات شخص مورد حسد گردد ، در اين مورد گفته شده است :\r\n و اذا اراد الله نشر فضيله * طويت اتاح لها لسان حسود « 268 » \r\nامّا در مسخره كردن هدف شخص ريشخند كننده رسوا ساختن ديگران در نزد مردم به وسيلهء رسوا ساختن خود در پيشگاه خدا و فرشتگان و پيامبران است و اگر انسان بينديشد كه در روز قيامت دچار حسرت و شرمندگى و رسوايى مىشود و بايد بار گناهان كسى را كه مسخره كرده است بر دوش بكشد و به دوزخ رود از رسوا ساختن ديگران به وحشت مىافتد و اگر حالت ( رسوايى ) خود را در قيامت درك كند شايسته‌تر آن است كه بر خود بخندد زيرا اگر او كسى را در ميان چند نفر ريشخند مىكند موجبات رسوايى خود را در قيامت\r\n\r\n\r\n","description":"","footnote":"\r\n( 268 ) هر گاه خدا بخواهد ( از كسى ) فضيلتى پنهان را منتشر سازد زبان شخص حسود را براى آن مهيّا مىكند .\r\n","page_name":" 363 ","page_number":363},
  {"content":"\r\n\r\nفراهم مىآورد تا در حضور مردم دست او را بگيرند و با گناهان شخص مورد مسخره همچون الاغى به طرف دوزخ برانند ، در حالى كه او را مسخره مىكنند و از خوارى و رسوايى او و يارى خداوند نسبت به شخص مسخره شده در دنيا و مسلّط ساختن او بر انتقام گرفتن از مسخره كننده شادمان هستند .\r\nامّا اين كه انسان نسبت به گناه ديگرى ترحّم كند نيكوست ولى حسد آدمى مانند شيطان است و او را به سخنانى وا مىدارد ( بدگويى از ديگران ) كه حسناتش به شخص غيبت شده منتقل مىشود و اين حسنات از ترحّم او نسبت به غيبت شده بيشتر است . در اين صورت گناه شخص مورد ترحّم را جبران كرده و از حالتى كه مورد ترحّم بوده بيرون شده و خود شايستهء آن است كه مورد ترحّم قرار گيرد چرا كه ثواب خود را بر باد داده و از حسناتش كاسته شده است .\r\nهمچنين خشم گرفتن براى خدا موجب غيبت كردن ديگرى نمىشود و اين شيطان است كه غيبت را در نظر انسان خوب جلوه مىدهد تا ثواب عمل و خشم ( خدا پسندانه ) او را باطل كند و خود با غيبت مورد خشم خدا قرار گيرد .\r\nامّا شگفتى انسان از اعمال ديگران اگر او را به غيبت وا دارد شايسته است نسبت به خود دچار شگفتى شود كه چگونه براى حفظ دين يا دنياى ديگرى دين خود را بر باد داده و در عين حال از كيفر دنيوى در امان نيست ، يعنى خدا پردهء اسرار او را مىدرد چنان كه او با شگفتى از اعمال برادر دينى خود ، پردهء رازش را دريده است . بنابراين درمان تمام اين موارد تنها با كسب معرفت پيمودن راههايى ( ياد شده براى درمان ) است كه از ابواب ايمان به شمار مىآيد . پس كسى كه به تمام موارد ياد شده ايمان محكم داشته باشد ناگزير زبان خود را از غيبت نگاه مىدارد » .\r\n\r\nشرح حرمت غيبت قلبى\r\n( 1 ) بدان كه بدگمانى مانند بد گفتن حرام است ، و همانطور كه بر انسان حرام است بديهاى ديگران را بر زبان بياورد ، همچنين حرام است كه آنها را در دل\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nآورده و به برادر دينى خود بدگمان شود و مقصود اين است كه در دل بر بدى ديگران حكم كند . امّا آنچه ( ناخود آگاه ) به دل خطور مىكند و در نفس پديد مىآيد ( حديث نفس ) بخشوده شده است ، بلكه شك بردن نيز مورد عفو است ، و آنچه مورد نهى واقع شده گمان بد بردن است و آن عبارت است از آنچه نفس بدان اعتماد مىكند و دل به آن مايل مىشود . خداى متعال فرموده است :  اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ  . « 269 » علّت حرام بودن بدگمانى اين است كه جز داناى امور غيبى ( خدا ) هيچ كس از اسرار دلها آگاه نيست . بنابراين نبايد به ديگرى نظر بد داشته باشى مگر بدى او بر تو آشكار شود و احتمال تأويل نرود .\r\nدر اين صورت نمىتوانى به آنچه ديده‌اى و دريافته‌اى معتقد نشوى ، ولى اگر آنچه را به چشم نديده و با گوشت نشنيده‌اى در دلت قرار گيرد فقط شيطان در دلت افكنده است و شايسته است او را تكذيب كنى چرا كه شيطان فاسق‌ترين فاسقهاست . خداى متعال فرموده است :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ  « 270 » بنابراين تصديق ابليس جايز نيست و اگر آنجا قرينه‌اى باشد كه بر فساد ( شخص ) دلالت كند و احتمال خلاف آن را بدهد جايز نيست آن را تصديق كند ، اگر چه فاسق انتظار دارد در خبرى كه مىدهد تصديق شود ولى شما نبايد او را تصديق كنيد ، تا آنجا كه اگر كسى را ببويند و بوى شراب از دهانش بيابد نمىتوان او را حدّ زد ، زيرا ممكن است شراب را در دهان چرخانده و آب دهانش را انداخته است و آن را نياشاميده يا به جبر او را به نوشيدن شراب واداشته باشند . تمام اين موارد امكان‌پذير است ، از اينرو جايز نيست انسان قلبا آن را تصديق كند و با استناد به آنها به مسلمان گمان بد ببرد .\r\nپيامبر ( ص ) فرمود : « خدا خون و مال و آبروى مسلمان و گمان بد بردن به او را\r\n\r\n\r\n","description":"","footnote":"\r\n( 269 ) حجرات / 12 : اى كسانى كه ايمان آورده‌ايد ! از بسيارى از گمانها بپرهيزيد ، چرا كه بعضى از گمانها گناه است .\r\n( 270 ) حجرات / 6 : اى كسانى كه ايمان آورده‌ايد اگر شخص فاسقى خبرى براى شما بياورد دربارهء آن تحقيق كنيد مبادا به گروهى از روى نادانى آسيب برسانيد .\r\n","page_name":" 365 ","page_number":365},
  {"content":"\r\n\r\nحرام كرده است . » « 271 » همانطور كه تصرف مال به رؤيت عينى و شهادت شاهدى عادل مباح مىشود بدگمانى نيز چنين است و هر گاه اين دو امر حاصل نشود و دچار بدگمانى شوى لازم است آن را از خود دور سازى و بر نفس ثابت كنى كه حال شخص مورد بدگمانى همچنان بر تو پوشيده است ، زيرا آنچه در او ديده‌اى احتمال خير و شر مىرود .\r\nاگر بگويى : به چه وسيله بدگمانى شناخته مىشود در حالى كه شكهايى به دل راه مىيابد و حديث نفس نيز وجود دارد ؟\r\nمىگوييم : نشانهء وجود بدگمانى اين است كه دل در پى آن از رفتار قبلى خود ( نسبت به مظنون ) عدول مىكند و از او چنان متنّفر مىشود كه سابقه نداشته و نسبت به او بىاعتنا و در دلجويى و احترام و غمين شدن براى او سست مىشود . پيامبر ( ص ) فرمود : « سه چيز است كه بودنش در مؤمن پسنديده نيست در صورتى كه راه گريزى هست ؛ راه گريز او از بدگمانى اين است كه آن را اثبات نكند . » « 272 » به اين معنى كه بدگمانى را در دل يا اعضاى بدن به نيّت يا عمل اثبات نكند ، امّا اثبات در دل اين است كه دل با نفرت و كراهت دگرگون شود ، و در اعضا اين است كه بر طبق سوء ظّن عمل كند . شيطان گاه با كمترين بدگمانى نسبت به مردم ، بر قلب مسلّط مىشود و به انسان چنين القا مىكند كه پىبردن به بدى شخص مظنون نشان زيركى و تيز هوشى و سرعت تنبّه است و مؤمن با نور خدا مىنگرد در حالى كه او به يقين به فريب شيطان و تاريكى او نظر دارد ، امّا اگر شخص عادلى از بدى شخصى خبر دهد و دلت به تصديق او مايل شود عذرت پذيرفته است ، چرا كه اگر خبر عادل را تكذيب كنى بر شخص عادل ستم كرده‌اى كه به او گمان دروغ برده‌اى و شايسته نيست به يك فرد گمان\r\n\r\n\r\n","description":"","footnote":"\r\n( 271 ) اين حديث را بيهقى در الشعب از حديث ابن عباس به سندى ضعيف روايت كرده ، المغنى و ابن ماجه نظير آن را از حديث ابن عمر به شمارهء 3932 روايت كرده است .\r\n( 272 ) اين حديث را طبرانى از حديث حارثة بن نعمان به سندى ضعيف روايت كرده چنان كه در المغنى آمده است .\r\n","page_name":" 366 ","page_number":366},
  {"content":"\r\n\r\nخوب ببرى و به ديگرى گمان بد . آرى سزاوار است تحقيق كنى كه آيا ميان آن دو دشمنى ، كينه و حسد ورزى وجود دارد يا نه كه به سبب آن راهى براى تهمت بيابد ، زيرا در دين شهادت دشمن به ضرر دشمن به سبب تهمت رد شده است « 273 » در اين صورت مىتوانى در خبرى كه شخص عادل مىدهد درنگ كنى ، نه او را تصديق نمايى و نه تكذيب و به خود بگويى : شخصى كه حال او گفته شده كارش بر من پوشيده است و خدا عيب او را از من پنهان ساخته و ممكن است بر حال سابق خود باقى باشد ( حالت سابق او را استصحاب كنى ) و عيبى از او بر من آشكار نشده است ، و گاه شخص بر حسب ظاهر عادل است و ميان او و شخصى كه از او بدگويى مىكند حسد ورزى در كار نيست ، ولى عادت اين شخص به ظاهر عادل اين است كه بديهاى مردم را بازگو مىكند در صورتى كه عادل نيست ، چون شخص غيبت كننده فاسق است و اگر عادت به بدگويى ديگران داشته باشد شهادتش مردود است جز اين كه مردم بر اثر عادت بسيار ، در مورد غيبت بىتفاوتند و اهميّت نمىدهند كه به آبروى مردم لطمه‌اى بزنند ، و هر گاه گمان بدى بر مسلمانى در دلت خطور كند سزاوار است او را رعايت نموده و برايش دعاى خير كنى كه اين كار شيطان را سخت به خشم مىآورد و او را از تو دور مىسازد ، و در دلت بدگمانى نمىافكند از ترس اين كه مبادا براى شخص مظنون دعا كنى ، و هر گاه از لغزش مسلمانى با دليل آگاه شدى در نهان او را نصيحت كن و شيطان تو را نفريبد و در نتيجه تو را به غيبت كردن او بخواند و هر گاه او را موعظه كردى در حال موعظه از اين كه از عيبش آگاه شده‌اى اظهار شادمانى نكن تا او با چشم تعظيم به تو بنگرد و تو با چشم حقارت و با موعظه كردن بر او رفعت بجويى ، بلكه قصدت نجات او از گناه باشد در حالى كه\r\n\r\n\r\n","description":"","footnote":"\r\n( 273 ) اين حديث را ابو داوود در ( سنن ) ، ج 2 ، ص 275 روايت كرده است « انّ رسول الله ( ص ) ردّ شهادة الخائن و الخائنه ، و ذى الغمر على اخيه ، وردّ شهادة لاهل البيت و اجازها لغيرهم » و منظور از قانع : مزدورى است كه پيروى مىكند مانند مزدور ويژه ، و نيز به كافى ، ج 7 ، ص 395 باب شهودى كه شهادتشان مردود است رجوع كنيد .\r\n","page_name":" 367 ","page_number":367},
  {"content":"\r\n\r\nغمگينى همانطور كه اگر بر دين خودت عيبى وارد شود غمگين مىشوى و سزاوار است كه اگر بدون نصيحت تو آن گناه را ترك كرد ، در نزد تو محبوبتر از ترك گناه به نصيحت تو باشد و اگر اين كار را كردى دو ثواب به دست آورده‌اى : يكى ثواب موعظه كردن و غمگين شدن بر گرفتارى او و ديگرى ثواب كمك به دين او . از نتايج بدگمانى تفتيش ( از حال مظنون ) است ، چرا كه دل به گمان قناعت نمىكند و مىخواهد تحقيق كند ، در اين صورت سرگرم تفتيش مىشود كه آن نيز ممنوع است خداى متعال فرمود :  وَ لا تَجَسَّسُوا  . بنابراين غيبت و بدگمانى و تجسّس همه در يك آيه مورد نهى خداوند قرار گرفته است و معناى تجسّس اين است كه نگذارى بندگان خدا زير پوشش خدا باشند و در صدد اطلّاع از حال آنها بر آيى و پردهء آنها را بدرى تا عيبى از آنها آشكار شود كه اگر آن عيب پوشيده مىماند براى دين و دلت سالمتر بود . ما در كتاب امر به معروف و نهى از منكر حكم تجسّس و حقيقت آن را بيان كرديم .\r\n\r\nشرح دلايلى كه مجّوز غيبت مىشود\r\n( 1 ) بدان كه مجّوز نقل بديهاى مردم در دين هدف صحيحى دارد كه نمىتوان جز با توجّه به آن هدف به نقل بديهاى مردم پرداخت و همين هدف دينى است كه گناه غيبت را از بين مىبرد . بدين ترتيب موارد مجاز آن شش مورد است :\r\n1 - دادخواهى كسى كه ظلم و خيانت و رشوه گرفتن قاضى را نقل مىكند غيبت كننده و گنهكار است ، امّا كسى كه قاضى بر او ستم كرده است مىتواند از سلطان دادخواهى كند و قاضى را ستمكار بخواند ، چون تا چنين نكند نمىتواند حقّ خود را بگيرد پيامبر ( ص ) فرمود : « صاحب حق مىتواند سخن بگويد » ؛ « 274 » و نيز فرمود : « امروز و فردا كردن شخص ثروتمند ستم است » « 275 » و فرمود : « امروز و فردا كردن كسى كه براى اداى قرض خود مال\r\n\r\n\r\n","description":"","footnote":"\r\n( 274 ) اين دو حديث را مسلم و بخارى از حديث ابو هريره روايت كرده‌اند و پيش از اين گذشت .\r\n( 275 ) اين دو حديث را مسلم و بخارى از حديث ابو هريره روايت كرده‌اند و پيش از اين گذشت .\r\n","page_name":" 368 ","page_number":368},
  {"content":"\r\n\r\nدارد آبرويش را براى طلبكار حلال مىكند و او مىتواند بگويد : فلانى به من ستم كرده است و نيز بر طلبكار حلال است كه او را با زندانى كردن و تعزير كيفر كند . » « 275 » 2 - كمك خواستن براى تغيير دادن كار زشت و برگرداندن گنهكار به درستكارى و آن در صورتى مباح است كه قصدش صحيح باشد و اگر چنين نباشد حرام است .\r\n3 - فتوا خواستن ، چنان كه به مفتى بگويد : پدر ، همسر ، يا برادرم به من ستم كرده‌اند راه نجاتم چيست ؟ ولى سالمتر آن است كه به كنايه بگويد : چه فتوا مىدهى دربارهء مردى كه پدر يا همسرش به او ستم كرده است ؟ اين مقدار مشخصّ كردن ( ظالم ) مباح است به دليل روايت هند كه به پيامبر ( ص ) عرض كرد : « ابو سفيان مردى است بخيل و آن اندازه مال در اختيارم قرار نمىدهد كه من و فرزندانم را كفايت كند . آيا مىتوانم بدون اطّلاع او از مالش بردارم ؟ پيامبر ( ص ) فرمود : به اندازه كفايت خود و فرزندانت بردار . » « 276 » هند بخيل بودن ابو سفيان و ستم او به خود و فرزندانش را نقل كرد و پيامبر ( ص ) او را منع نفرمود زيرا مقصود هند درخواست فتوا بود .\r\n4 - بر حذر داشتن مسلمانان از شرّ . پس هر گاه ببينى شخصى كه خود را فقيه جلوه مىدهد با اهل شّر يا بدعت گذار يا فاسق آمد و رفت دارد و بيم آن داشته باشى كه بدعتش به آنها سرايت كند مىتوانى بدعت و فسق او را آشكار سازى ، هر گاه انگيزهء ترس تو از او اين باشد كه بدعت به ديگران سرايت كند و اين محّل فريب خوردن است ، زيرا گاه انگيزهء اين ترس حسد است ، و شيطان او را\r\n\r\n\r\n","description":"","footnote":"\r\n( 275 ) اين حديث را ابو داوود و ابن ماجه به شمارهء 2427 از حديث شريد روايت كرده‌اند ، ( ولىّ الواجد ) به معناى تأخير و امروز و فردا كردن است و مقصود از ( واجد ) كسى است كه مىتواند بدهى خود را ادا كند و گفتار پيامبر ( ص ) « و يحّل عرضه و عقوبته » يعنى كسى كه مالى مىيابد تا بدهى خود را بپردازد ( و نمىپردازد ) براى وام دهنده حلال است كه بگويد : فلانى به من ستم كرده است ، و مىتواند با زندانى ساختن و تازيانه زدن او را مجازات كند ، در حاشيه سنن چنين آمده است .\r\n( 276 ) اين حديث را مسلم روايت كرده و بخارى در ( صحيح ) ، ج 7 ، ص 85 نقل كرده است .\r\n","page_name":" 369 ","page_number":369},
  {"content":"\r\n\r\nفريب مىدهد تا به مردم مهربانى نشان دهد ؛ و همچنين كسى كه برده‌اى مىخرد و مىدانى كه آن برده دزد است يا فاسق يا عيب ديگرى دارد ، بر تو لازم است كه آن عيب را تذكّر دهى چرا كه اگر سكوت كنى به خريدار ضرر زده‌اى هر چند گفتن عيب برده ضرر به برده است ، ولى رعايت حال خريدار از برده لازمتر است ؛ همچنين از شخصى كه دربارهء جرح و تعديل شهود از وى مىپرسند هر گاه در مورد گواه سؤال شود در صورتى كه از عيب گواه آگاه باشد مىتواند عيب او را بگويد ؛ همچنين با شخصى كه در مورد ازدواج و امانت سپردن مشورت مىشود مىتواند به قصد خيرخواهى مشورت كننده هر چه مىداند نقل كند ولى حق ندارد از او عيبجويى كند ، و اگر طرف مشورت در ازدواج ، بداند كه اگر به مشورت كننده بگويد : اين ازدواج به خير و صلاحت نيست ترك ازدواج مىكند واجب است به همين مقدار اكتفا كند ، و اگر بداند كه تا وقتى بروشنى عيب شخص مورد مشورت در ازدواج را نگويد طرف منصرف نمىشود ، مىتواند عيب او ( عروس يا داماد ) را بگويد . پيامبر خدا ( ص ) فرمود : « آيا از گفتن عيب گنهكار پروا مىكنيد تا مردم او را نشناسند ، هر عيبى دارد نقل كنيد تا مردم از او پرهيز كنند . » « 277 » ( بزرگان ) مىگفتند : غيبت سه نفر جايز است :\r\nپيشواى ستمگر ، بدعت گذار ، شخصى كه آشكارا گناه مىكند .\r\n5 - اين كه شخصى به لقبى معروف باشد كه عيب او را بر ملا مىكند مانند اعرج ( لنگ ) و اعمش ( كسى كه چشمش ضعيف است و قى مىكند ) پس بر كسى كه بگويد : ابو زناد از اعرج و سلمان از اعمش روايت كرده يا نظير اينها گناهى بر او نيست و دانشمندان اين كار را كرده‌اند چون در شناساندن طرف مجبور شده‌اند و نيز اين لقبها به صورتى درآمده كه اگر صاحب آن لقبها بفهمد بدش نمىآيد ، پس از آن كه به آن لقبها مشهور شده است . آرى اگر بتواند به عبارت ديگرى او را معرّفى كند سزاوارتر است از اين رو به اعمى ( نابينا ) بصير و\r\n\r\n\r\n","description":"","footnote":"\r\n( 277 ) اين حديث را ابن ابى الدنيا در الصمت در نكوهش غيبت و حكيم در نوادر الاصول و حاكم در الكنى و شيرازى در الالقاب روايت كرده‌اند چنان كه در جامع الصغير آمده است .\r\n","page_name":" 370 ","page_number":370},
  {"content":"\r\n\r\nبينا مىگويند تا از اسمى كه نشان عيب است عدول كنند ( در زمان ما به نابينا ، روشندل مىگويند و بسيار زيباست ) .\r\n6 - اين است كه شخص علنا گناه مىكند مانند مخنّث و كسى كه در مجلس فاسقان حاضر مىشود و آن كه علنا شراب مىنوشد و مال مردم را مصادره مىكند و تمام كسانى كه تظاهر به گناه مىكنند ، بطورى كه از نام بردن و غيبت خود بدش نمىآيد . بنابراين اگر عيبى را بازگو كند كه آشكارا انجام مىدهد گناهى بر او نيست . پيامبر خدا ( ص ) فرمود : « هر كه پوشش حيا را از صورت بردارد غيبت او جايز است . » « 278 » دليل جايز بودن غيبت اين است كه گاه چنين گنهكارى به گناه خود مباهات مىكند و در حالى كه قصدش آشكار ساختن گناه خويش است ، چگونه از بازگو كردن ديگران بدش مىآيد ؟ آرى اگر گناهى را كه به آن تظاهر نمىكند بگويد گناه به شمار مىآيد .\r\nمىگويم : سيّد علّامه فضل الله بن على حسنى در شرح الشهاب در تفسير گفتار پيامبر ( ص ) : « غيبت فاسق جايز است » ، مىگويد : غيبت اين است كه عيب شخص غايب را بى آن كه نيازى به گفتن آن باشد نقل كند .\r\nآنگاه گفته است : امّا هر گاه از فاسقى غيبت كند غيبت و گناه نيست . فقط در صورتى غيبت است كه فاسق پشيمان شده و توبه كرده باشد و امّا اگر در گناه پافشارى كند غيبت نيست ، چون خود همان عملى را كه از او نقل مىكنند آشكارا انجام مىدهد . پايان سخن علّامه .\r\nسخن علّامه ( ياد شده ) را روايات و سخن علماى لغت تأييد مىكند .\r\nجوهرى گويد : غيبت اين است كه در پشت سر شخص آبرومند ( كسى كه عيبش پوشيده است ) سخنى بگويى كه اگر بشنود غمگين شود . پس اگر آن سخن راست باشد غيبت و اگر دروغ باشد بهتان است . از حضرت صادق ( ع ) روايت شده : « غيبت اين است كه سخنى دربارهء برادرت بگويى كه خدا آن را پوشانده\r\n\r\n\r\n","description":"","footnote":"\r\n( 278 ) اين حديث را بيهقى روايت كرده و حديثى كه از انس روايت شده ضعيف دانسته است چنان كه در در المنثور ، ج 6 ، ص 97 نقل شده است .\r\n","page_name":" 371 ","page_number":371},
  {"content":"\r\n\r\nاست و امّا صفتى كه آشكار است مانند خشونت و شتابزدگى ، غيبت نيست ، و بهتان اين است كه دربارهء برادرت چيزى بگويى كه در او نيست . » « 279 » از ابو الحسن ( ع ) روايت شده است : « هر كه پشت سر مردى چيزى بگويد كه در او هست و مردم نمىدانند او را غيبت كرده و هر كه سخنى درباره مردى بگويد كه در او نيست به او بهتان زده است . » « 280 »\r\n\r\nشرح كفّارهء غيبت\r\n( 1 ) بدان كه بر غيبت كننده واجب است كه پشيمان شود و توبه كند و بر كردهء خود تأسف بخورد تا از عقوبت الهى رها شود . آنگاه از شخص غيبت شده بخواهد تا او را حلال كند و از مظلمهء او نيز بيرون آيد و سزاوار است با حال تأسّف و اندوه و ندامت از غيبت شده حلّيت بطلبد چرا كه گاه شخص رياكار حلّيت مىخواهد تا به ظاهر خود را ديندار جلوه دهد ، در حالى كه در باطن پشيمان نيست ، در اين صورت گناه ديگرى مرتكب شده است . گفته شده :\r\nغيبت كننده اگر از خدا براى غيبت شده آمرزش بخواهد و از غيب شده حلّيت نطلبد كافى است و گاه براى اثبات اين مطلب به روايتى كه از پيامبر ( ص ) رسيده استدلال مىشود كه فرمود : « كفّارهء كسى كه او را غيبت كرده‌اى اين است كه برايش از خدا آمرزش بخواهى . » « 281 » مجاهد گويد : كفّارهء خوردن گوشت برادرت اين است كه او را بستايى و برايش دعاى خير كنى .\r\nاز يكى از بزرگان راجع به توبه كردن از غيبت سؤال شد . او گفت : به نزد رفيقت مىروى و مىگويى : در آنچه گفته‌ام دروغگويم ، بدى و ستم كردم ، اگر مىخواهى حقّ خود را بگير و اگر خواهى ببخش ، و اين درست‌ترين اقوال است ، و گفتار كسى كه مىگويد : « آبرو عوض ندارد و حليّت طلبى از آن لازم نيست\r\n\r\n\r\n","description":"","footnote":"\r\n( 279 ) كافى ، ج 2 ، ص 358 .\r\n( 280 ) كافى ، ج 2 ، ص 358 .\r\n( 281 ) اين حديث را ابن ابى الدنيا در الصمت به سندى صحيح از انس روايت كرده چنان كه در الجامع الصغير آمده است .\r\n","page_name":" 372 ","page_number":372},
  {"content":"\r\n\r\nبر خلاف مال كه چنين نيست » ، سخنى است ضعيف ، زيرا گاه در آبرو حدّ قذف واجب مىشود و مطالبهء آن ثابت مىگردد ؛ بلكه در حديث صحيح از پيامبر ( ص ) روايت شده كه فرمود : « هر كس از برادرش مظلمه‌اى در عرض و مال داشته باشد بايد از او حلّيت بخواهد پيش از اين كه روزى بيايد كه آن جا دينار و درهمى نيست و از حسنات او گرفته مىشود و اگر حسنه‌اى نداشته باشد از گناهان كسى كه مديون اوست گرفته مىشود و بر گناهان او افزوده مىشود . « 281 » مىگويم : سخن صحيح كه بتواند ميان اخبار و گفتارهايى كه در اين باب وارد شده جمع كند سخن امام صادق ( ع ) است كه فرمود : « اگر شخصى را غيبت كردى و آگاه شد از او حلّيت بخواه و اگر به او نرسيد ، از خدا برايش آمرزش بخواه . » « 282 » دليل استغفار براى شخص غيبت شده در صورتى كه آگاه نشود اين است كه اگر حليّت بطلبد موجب برانگيختن فتنه و كينه مىشود و در حكم اين شخص ، كسى است كه او را غيبت كرده و به سبب مردن يا غايب شدن به او دسترسى ندارد .\r\nابو حامد گويد : اگر شخص غيبت شده غايب يا مرده باشد سزاوار است كه برايش بسيار دعا و استغفار كند و حسنات زياد برايش انجام دهد . اگر كسى بگويد : بنابراين آيا حليّت خواستن واجب است ؟ مىگوييم نه ، زيرا دعا و استغفار نوعى تبّرع است يعنى از روى ميل و اختيار مىباشد ؛ تبرّع نوعى تفضّل است گرچه واجب نيست ولى نيكو و پسنديده است و راه پوزشخواه اين است كه بسيار او را بستايد و به او محبّت كند و همواره چنان باشد تا قلب شخص غيبت شده پاك شود و اگر دلش پاك نشد ، پوزخشخواهى و محبّت كردنش برايش حسنه محسوب مىشود و در قيامت در برابر گناه غيبت قرار مىگيرد ، يكى از پيشينيان ، ستمگر را حلال نمىكرد . سعيد بن مسيّب گويد : كسى را كه به من ستم كرده است حلال نمىكنم . ابن سيرين گويد : من غيبت را بر كسى حرام\r\n\r\n\r\n","description":"","footnote":"\r\n( 281 ) اين حديث را احمد در مسند ، ج 2 ، ص 506 از حديث ابو هريره روايت كرده است .\r\n( 282 ) مصباح الشريعه ، باب چهل و نه .\r\n","page_name":" 373 ","page_number":373},
  {"content":"\r\n\r\nنكرده‌ام تا پس از غيبت ، او را حلال كنم ، خدا غيبت را بر انسان حرام كرده و هرگز آنچه را خدا حرام كرده حلال نمىكنم .\r\nاگر بگويى : بنابراين معناى گفتار رسول خدا ( ص ) : « و سزاوار است كه غيبت كننده را حلال كنى » چيست ؟ در حالى كه حلال كردن چيزى كه خدا آن را حرام كرده است ممكن نيست ؟ مىگوييم : مقصود پيامبر ( ص ) از حلال كردن عفو از مظلمه است نه اين كه حرام را قلب به حلال كند ، و آنچه ابن سيرين گفته نيكوست در آنجا كه پيش از غيبت آن را حلال كند چرا كه بر او جايز نيست غيبت را براى ديگرى حلال كند .\r\nاگر بگويى : معناى گفتار پيامبر ( ص ) چيست كه فرمود : « آيا يكى از شما عاجز است كه مانند ابو ضمضم باشد ؟ او هر گاه از خانه‌اش بيرون مىرفت مىگفت : خدايا من آبرويم را بر مردم صدقه قرار مىدهم . » « 283 » پس صدقه دادن به آبرو چه معنى دارد اگر كسى از آبروى خود صدقه بدهد آيا جايز است طرف بگيرد و اگر صدقه‌اش نافذ نيست پس معناى تشويق پيامبر ( ص ) بر اين كار چيست ؟ مىگوييم : معناى صدقه دادن به آبرو اين است كه در قيامت از او مظلمه‌اى طلب نمىكنم و با او به نزاع و دشمنى نمىپردازم و گرنه غيبت به آن حلال نمىشود و مظلمه از گردن او ساقط نيست ، چرا كه بخشش قبل از واجب شدن است جز اين كه وعده داده كه با او مخاصمه نكند و مىتواند تصميم بگيرد به وعده‌اش وفا كند و با او مخاصمه نكند پس اگر از رأيش برگشت و با او مخاصمه كرد مانند ديگر حقوق است و مىتواند از آن استفاده كند ، بلكه فقها تصريح كرده‌اند كسى كه قذف را حلال كرده حدّ قذف كه حق اوست ساقط نمىشود و مظلمهء آخرت مانند مظلمهء دنياست خلاصه عفو كردن بهتر است . در حديث آمده است : هر گاه مردگان در روز قيامت در پيشگاه خدا قرار گيرند آنها را صدا بزنند كه هر كس از خدا اجرى طلبكار است به پا خيزد ، پس برپا نخيزد مگر كسى كه از مظلمه‌اش در دنيا عفو كرده باشد ، خداى متعال\r\n\r\n\r\n","description":"","footnote":"\r\n( 283 ) اين حديث را ابن سنّى در عمل اليوم و الليله ، ص 18 ، از حديث انس روايت كرده است .\r\n","page_name":" 374 ","page_number":374},
  {"content":"\r\n\r\nفرمود :  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  . پس پيامبر خدا ( ص ) فرمود : اى جبرئيل اين عفو چيست ؟ عرض كرد : خدا به شما فرمان مىدهد از كسى كه به تو ستم كرده در گذرى و به كسى كه با تو قطع رابطه كرده بپيوندى و كسى كه تو را محروم ساخته ببخشى » « 284 » از يكى از بزرگان روايت شده كه مردى به او گفت : فلانى تو را غيبت كرد ، پس آن مرد بزرگ طبقى خرما پيش او فرستاد و گفت : به من خبر رسيده كه حسنات خود را به من هديه كرده‌اى ، خواستم در مقابل آن تلافى كنم ؛ عذرم را بپذير چرا كه نمىتوانم كاملا ( احسانت را ) تلافى كنم .\r\n\r\nآفت شانزدهم سخن چينى است\r\n( 1 ) خداى متعال مىفرمايد :    هَمَّازٍ مَشَّاءٍ بِنَمِيمٍ ، مَنَّاعٍ لِلْخَيْرِ مُعْتَدٍ أَثِيمٍ عُتُلٍّ بَعْدَ ذلِكَ زَنِيمٍ    « 285 » عبد الله بن مبارك مىگويد : منظور از زنيم زنا زاده‌اى است كه سخن را پنهان نمىكند و با آن به اين نكته اشاره كرده كه هر كس سخن را پنهان ندارد و سخن چينى كند بر زنا زادگى او دلالت مىكند و اين نكته از آيه شريفه  عُتُلٍّ بَعْدَ ذلِكَ زَنِيمٍ  استفاده مىشود چرا كه زنيم به معناى فرزند زناست .\r\nخداى متعال مىفرمايد :   وَيْلٌ لِكُلِّ هُمَزَةٍ لُمَزَةٍ   « 286 » گفته شده : مقصود از « همزه » سخن چين و از لمزه غيبت كننده است ، خداى متعال مىفرمايد :  حَمَّالَةَ الْحَطَبِ  « 287 » گفته شده : زن ابو لهب سخن چين بود و سخن را به اين سو و آن سو مىبرد .\r\n\r\n\r\n","description":"","footnote":"\r\n( 284 ) اين حديث بارها در كتاب رياضت نفس و ديگر بابها نقل شده است .\r\n( 285 ) قلم / 11 - 13 : كسى كه بسيار عيبجو و سخن چين است ، و بسيار مانع كار خير ، و تجاوزگر ، و گناهكار است . علاوهء بر اينها كينه توز و پرخور و خشن و بدنام است . شماره آيات در كتاب 68 - 70 داده شده و اشتباه است . - م .\r\nو منظور از همّاز كسى است كه بسيار عيب مىگيرد و عتّل شخص خشن و تندخوست ، و زنيم شخصى است كه به قومى وابسته است ولى از آنها نيست .\r\n( 286 ) همزه / 2 : مكّرر .\r\n( 287 ) لهب ( تبّت ) / 4 : ( همسرش در حالى كه ) هيزم به دوش مىكشد .\r\n","page_name":" 375 ","page_number":375},
  {"content":"\r\n\r\nخداى متعال مىفرمايد :  فَخانَتاهُما فَلَمْ يُغْنِيا عَنْهُما مِنَ اللَّهِ شَيْئاً  . « 287 » گفته شده : زن لوط ( پيامبر ) از مهمانها ( ى لوط ) خبر مىداد و زن نوح به مردم خبر مىداد كه نوح ديوانه است . پيامبر ( ص ) فرمود : « هيچ سخن‌چينى وارد بهشت نمىشود » ؛ و در حديث ديگر است « قتّات يعنى سخن‌چين وارد بهشت نمىشود . » « 288 » از پيامبر ( ص ) روايت شده : « محبوبترين شما در نزد خدا خوشخوترين شماست آنهايى كه مهمان نواز و خوش اخلاقند با ديگران انس مىگيرند و ديگران نيز با آنها انس مىگيرند ، و مبغوضترين شما در نزد خدا آنهايند كه در ميان دوستان سخن‌چينى مىكنند ، و در ميان گروهها تفرقه مىاندازند و براى انسانهاى پاك در جستجوى لغزشها هستند . » « 289 » پيامبر ( ص ) فرمود : « آيا شما را از بدترينتان خبر دهم ؟ عرض كردند :\r\nآرى اى رسول خدا فرمود : سخن‌چينان ، و آنها كه ميان دوستان را بر هم مىزنند و در جستجوى عيب براى انسانهاى بىعيب هستند . » « 290 » ابوذر مىگويد : پيامبر خدا ( ص ) فرمود : « هر كس بر عليه مسلمانى سخنى را شايع كند تا با آن سخن او را بنا حق معيوب جلوه دهد ، خدا در روز قيامت او را به دوزخ اندازد . » « 291 » ابو دردا گويد : پيامبر ( ص ) فرمود : « هر مردى كه بر عليه مردى سخنى\r\n\r\n\r\n","description":"","footnote":"\r\n( 287 ) تحريم / 10 : پس به آن دو ( نوح و لوط ) خيانت كردند و ارتباط آنها با اين دو ( پيامبر ) سودى به حالشان ( در برابر عذاب الهى ) نداشت . در كتاب شماره آيه را 66 داده است كه اشتباه است . - م .\r\n( 288 ) اين حديث را بخارى و مسلم روايت كرده‌اند و ابو داوود در ( سنن ) ، ج 2 ، ص 567 روايت كرده و ترمذى در ( سنن ) ، ج 8 ، ص 182 از حديث حذيفه روايت كرده است .\r\n( 289 ) اين حديث را طبرانى در الصغير و الاوسط بدون « المفرقون بين الاحزاب الخ ) از حديث ابو هريره روايت كرده و بزّاز از حديث ابن مسعود به اختصار نقل كرده است .\r\n( 290 ) اين حديث را احمد در المسند ، ج 6 ، ص 556 از حديث اسماء دختر يزيد روايت كرده است .\r\n( 291 ) اين حديث را بيهقى در الشعب به سندى حسن روايت كرده چنان كه در الجامع الصغير نقل شده است .\r\n","page_name":" 376 ","page_number":376},
  {"content":"\r\n\r\nشايع كند كه از آن مبّر است تا او را در دنيا خوار سازد ، بر خداست كه در روز قيامت به خاطر اين شايعه او را در آتش آب كند . » « 292 » از پيامبر ( ص ) روايت شده : « چون خداى متعال بهشت را آفريد به آن فرمود : سخن بگو : بهشت گفت : هر كه وارد من شود خوشبخت است . خداى جبّار فرمود : سوگند به عزّت و جلالم هشت گروه از مردم در تو مسكن نگيرند :\r\nدائم الخمر ، كسى كه به زنا اصرار مىورزد ، سخن‌چين ديوّث ، مأموران محافظ سلطان ، مخنّث ( مردى كه چون زنان ظاهر شود ) ، كسى كه قطع رحم كند ، كسى كه با خدا پيمانى بسته و به آن وفا نمىكند ، وارد بهشت نمىشوند . » « 293 » مىگويم : از طريق شيعه از امام صادق ( ع ) بر ايمان روايت شده كه گفت :\r\nامير المؤمنين ( ع ) فرمود : « بدترين شما سخن‌چينان و كسانى هستند كه ميان دوستان تفرقه مىاندازند و براى انسانهاى سالم به جستجوى عيب مىپردازند . » « 294 » از حضرت باقر ( ع ) روايت شده كه فرمود : « بهشت بر غيبت كنندگان و سخن‌چينان حرام است . » « 295 » ابو حامد مىگويد : كعب روايت كرده كه بنى اسرائيل دچار قحطى شدند ؛ حضرت موسى ( ع ) چند بار از خدا طلب باران كرد ولى اجابت نشد پس خداى متعال به موسى وحى كرد در حالى كه سخن‌چينى در ميان شماست كه به سخن چينى اصرار دارد پاسخ تو و همراهانت را نمىدهم . موسى عرض كرد :\r\nپروردگارا او كيست ؟ تا او را از جمع خودمان بيرون كنيم ؛ خداوند فرمود : اى موسى شما را از سخن‌چينى نهى مىكنم و خود سخن‌چينى كنم . پس همگى توبه كردند و در نتيجه از باران رحمت خدا برخوردار شدند .\r\n\r\n\r\n","description":"","footnote":"\r\n( 292 ) اين حديث را ابن ابى الدنيا در الصمت روايت كرده و در سند بر ابو دردا توقّف كرده است چنان كه در المغنى آمده است .\r\n( 293 ) اين روايت اين چنين كامل نيافته‌ام ولى مضمون جملات آن در منابع روايى روايت شده است به المغنى رجوع كنيد .\r\n( 294 ) كافى ، ج 2 ، ص 369 .\r\n( 295 ) كافى ، ج 2 ، ص 369 .\r\n","page_name":" 377 ","page_number":377},
  {"content":"\r\n\r\nگويند : مردى به دنبال حكيمى هفتصد فرسنگ راه را پيمود تا از وى هفت كلمه بياموزد . چون بر او وارد شد گفت : من خدمت شما آمدم تا از علمى كه خدا به شما ارزانى كرده بهره ببرم پس از آسمان و آنچه سنگين‌تر از آن است ، از زمين و آنچه از آن فراختر است ، از سنگ و آنچه از آن سخت‌تر است ، از آتش و آنچه از آن داغتر است ، از زمهرير و آنچه از آن سردتر است ، از دريا و آنچه از آن غنىتر است و از يتيم و كسى كه از او خوارتر باشد مرا خبر بده ؟\r\nحكيم گفت : تهمت زدن به شخص پاك از آسمانها سنگين‌تر است ، حق گسترده‌تر از زمين است ، دل قانع بىنيازتر از درياست ، حرص و حسد سوزان‌تر از آتش است ، حاجت بردن به پيش خويشاوند هر گاه بر آورده نشود سردتر از زمهرير است ، دل كافر سخت‌تر از سنگ است و سخن‌چين هر گاه كارش آشكار شود خوارتر از يتيم است و گويند : يك سوّم عذاب قبر از سخن‌چينى است .\r\n\r\nتعريف سخن‌چينى و آنچه در ردّ آن واجب است\r\n( 1 ) بايد دانست كه ( نميمه ) غالبا به كسى گفته مىشود كه گفتار ديگران را به قصد سخن‌چينى به شخصى كه دربارهء او سخن گفته مىشود برساند ؛ چنان كه گفته مىشود فلانى درباره‌ات چنين و چنان گفت و « نميمه » ( سخن‌چينى ) مخصوص به شخصى نيست كه دربارهء او سخن گفته مىشود ، بلكه تعريف « نميمه » آشكار ساختن هر چيزى است كه ديگرى از آن ناراحت شود خواه كسى كه سخن از او نقل شده ناراحت شود يا كسى كه سخن براى او نقل شده است يا شخص ثالثى از آن رنجيده شود ، و تفاوتى ندارد كه آشكار ساختن عيب ديگرى به گفتار يا نوشتار يا رمز و يا به اشاره باشد ؛ و نيز آنچه نقل مىشود كردار يا گفتار باشد و يا عيب و نقصانى بر شخصى باشد كه سخن از او نقل شده يا نباشد ، بلكه حقيقت نميمه آشكار ساختن و پرده برداشتن از چيزهايى است كه شخص آشكار شدنش را نمىپسندد ، بلكه بر آدمى لازم است از گفتن\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nتمام حالات مردم كه مىبيند و آنان از افشاى آنها كراهت دارند خوددارى كند ، مگر آنچه نقل كردنش براى مسلمانى سودمند افتد يا با نقل آن مانع از گناهى شود . چنان كه هر گاه ببيند شخصى مال ديگرى را تصّرف مىكند بر او لازم است شهادت دهد تا حقّ شخصى را كه شهادت به نفع اوست تامين كند . امّا اگر ديد شخصى مال خود را پنهان مىكند و آن را ( براى ديگران ) نقل كند مرتكب سخن‌چينى و افشاى سرّ شده و اگر سخن‌چينى او در مورد عيب و نقصان طرف باشد دو گناه غيبت و سخن‌چينى را با هم جمع كرده است .\r\nانگيزهء سخن‌چينى سه چيز است : يا قصد بدى نسبت به شخصى دارد كه از او سخن نقل شده و مىخواهد نسبت به شخصى كه برايش سخن نقل مىكند محبّت نشان دهد ؛ يا مىخواهد با سخن گفتن شاد شود و يا در گفتن سخنان زايد فرو رود . هر كسى كه شخص سخن‌چينى نزد او برود و به او بگويد : فلانى درباره‌ات چنين و چنان گفت يا درباره‌ات چنين و چنان كرد ، يا در برهم زدن كارت يا كمك به دشمنت يا زشت نشان دادن حالت سعى مىكند يا نظير اين سخنان را بگويد رعايت شش چيز بر شنونده لازم است :\r\n1 - سخن چين را تصديق نكند ؟ چرا كه نمّام فاسق و شهادتش مردود است . خداى متعال مىفرمايد :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ  . « 296 » 2 - سخن‌چين را از اين عمل منع كند و او را پند دهد و عملش را زشت بشمارد . خداى متعال مىفرمايد :  وَ أْمُرْ بِالْمَعْرُوفِ وَ انْهَ عَنِ الْمُنْكَرِ  . « 297 » 3 - براى خدا او را دشمن بدارد ، چرا كه سخن چين در پيشگاه خدا بسيار مورد خشم است ، و هر كه را خدا دشمن بدارد دشمنى با او واجب است .\r\n4 - به مقتضاى گفتهء سخن‌چين به برادر غايب خود گمان بد نبرد ، چرا كه\r\n\r\n\r\n","description":"","footnote":"\r\n( 296 ) حجرات / 6 : اى كسانى كه ايمان آورده‌ايد اگر شخص فاسقى خبرى براى شما بياورد دربارهء آن تحقيق كنيد ، مبادا به گروهى از روى نادانى آسيب برسانيد .\r\n( 297 ) لقمان / 17 : امر به معروف و نهى از منكر كن .\r\n","page_name":" 379 ","page_number":379},
  {"content":"\r\n\r\nخداى متعال مىفرمايد :  اجْتَنِبُوا كَثِيراً مِنَ الظَّنِّ  .\r\n5 - گفتار سخن‌چين او را بر كاوش و جستجو وادار نكند تا نهى خداوند كه فرموده است  وَ لا تَجَسَّسُوا ،  محقّق نشود .\r\n6 - بر خود نپسندى آنچه نمّام را از آن منع مىكنى و نميمه‌اى را نقل نكن و نگو فلانى براى او چنين و چنان گفت تا نمّام و غيبت كننده باشى و عملى را انجام دهى كه نمّام را از آن منع كرده‌اى .\r\nاز على ( ع ) روايت شده كه مردى خدمتش آمد و از مرد ديگرى سعايت كرد ، حضرت فرمود : « اى فلان ما از آنچه گفتى سؤال مىكنيم اگر راستگو بودى بر تو خشمگين مىشويم ؟ عرض كرد : اى امير مؤمنان حرفم را پس مىگيرم . » « 298 » نقل شده حكيمى بود كه يكى از برادرانش به ديدار او رفت و خبرى را از شخص ديگرى براى وى نقل كرد . حكيم به او گفت : ديدار را به تأخير انداختى و با سه جنايت نزد من آمدى : برادرم را در نظرم مورد كينه قرار دادى و دل آسوده‌ام را مشغول ساختى ، و نفس امين خود را مورد تهمت قرار دادى .\r\nروايت شده كه سليمان بن عبد الملك نشسته بود و زهرى پيش او حضور داشت . پس مردى نزد سليمان آمد . سليمان به او گفت : به من خبر رسيده كه از من بدگويى كرده و چنين و چنان گفته‌اى ، مرد گفت : نه كارى كرده‌ام و نه سخنى گفته‌ام ، سليمان گفت : كسى كه به من خبر داد راستگو بود ؛ زهرى گفت :\r\nنمّام راستگو نيست ، سليمان گفت : راست مىگويى برو بسلامت .\r\nبعضى از بزرگان گفته‌اند : هر كه پيش تو از كسى نمّامى كند از تو نيز پيش ديگران سخن‌چينى خواهد كرد . اين سخن اشاره است به اين كه بايد نمّام را دشمن داشت و به راستگو بودنش اعتماد نكرد . چگونه نمّام مورد دشمنى قرار نگيرد در حالى كه از صفاتى چون دروغ ، غيبت ، حيله‌گرى ، خيانت غشّ كردن ، حسد ، نفاق و بر هم زدن ميان مردم و مكر و فريب جدا نيست و او از كسانى\r\n\r\n\r\n","description":"","footnote":"\r\n( 298 ) اين روايت را شيخ مفيد ( ره ) در الاختصاص ، ص 142 روايت كرده است .\r\n","page_name":" 380 ","page_number":380},
  {"content":"\r\n\r\nاست كه مىكوشد تا آنچه را خدا به پيوند آن امر كرده قطع كند . خداى متعال مىفرمايد :  وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ *  « 299 » و نيز خداى متعال فرموده :  إِنَّمَا السَّبِيلُ عَلَى الَّذِينَ يَظْلِمُونَ النَّاسَ وَ يَبْغُونَ فِي الْأَرْضِ بِغَيْرِ الْحَقِّ  « 300 » و نمام جزء آنهاست .\r\nپيامبر ( ص ) فرمود : « بدترين مردم كسى است كه مردم به خاطر شرارتش از او بپرهيزند » ، « 301 » و نمّام از آنهاست .\r\nپيامبر ( ص ) فرمود : « هيچ قاطعى وارد بهشت نمىشود . » ؛ عرض شد :\r\nقاطع چيست ؟ فرمود : كسى كه ميانهء مردم را قطع مىكند و او همان نمّام است . « 302 » و گفته شده : منظور از قاطع كسى است كه قطع رحم مىكند . در نزد برخى از صالحان سخن از سعايت به ميان آمد پس او گفت : چه گمان داريد به گروهى كه از تمام طبقات مردم راستگويى ستوده است جز از آنها .\r\nو سعايت همان نميمه است با اين تفاوت كه هرگاه نقل سخن در نزد كسى باشد كه از او مىترسند ( از قدرت و شوكت او مانند سلاطين و امرا ) سعايت ناميده مىشود .\r\nپيامبر ( ص ) فرمود : « كسى كه در نزد مردم از مردم سخن‌چينى كند حلال‌زاده نيست . » « 303 » لقمان حكيم گويد : پسركم تو را به چند خصلت سفارش مىكنم كه اگر به\r\n\r\n\r\n","description":"","footnote":"\r\n( 299 ) بقره / 27 : و پيوندهايى را كه خدا دستور داده برقرار سازند قطع مىكنند و در جهان فساد مىكنند .\r\n( 300 ) شورى / 42 : ايراد و مجازات بر كسانى است كه به مردم ستم مىكنند و در زمين به ناحق ظلم روا مىدارند .\r\n( 301 ) اين حديث را كلينى در كافى ، ج 2 ، ص 327 روايت كرده و بخارى و مسلم نظير آن را نقل كرده‌اند .\r\n( 302 ) اين حديث را بخارى در ( صحيح ) ، ج 8 ، ص 6 روايت كرده و مسلم در ( صحيح ، ) ج 8 ، ص 8 از جبير بن مطعم از پدرش نقل كرده است .\r\n( 303 ) اين حديث را حاكم از حديث ابو موسى چنين روايت كرده است « من سعى باالناس فهو لغير رشدة او فيه شىء منها » .\r\n","page_name":" 381 ","page_number":381},
  {"content":"\r\n\r\nآنها چنگ بزنى همواره با رعايت آنها مسرور خواهى بود . با خويشاوند و بيگانه خوشخو باش ؛ نادانى خود را از شخص بزرگوار و فرو مايه پنهان كن برادرانت را حفظ كن ؛ با خويشاوندانت بپيوند و آنان را از قبول سخن ساعى يا شنيدن متجاوزى كه قصد تباهى و فريب تو را دارد ايمن بدار ، بايد يارانت كسانى باشند كه هر گاه از آنها جدا شدى و آنها از تو جدا شدند غيبت يكديگر نكنيد .\r\nيكى از بزرگان گويد : « سخن‌چينى بر دروغ و حسد و نفاق استوار است و آن اجاقى است كه با ( آتش ) آن ذلّت و خوارى مىپزند . » يكى از بزرگان گويد : اگر آنچه نمّام براى تو نقل مىكند درست باشد ، در نقل دشنام نسبت به تو نيز گستاخى كرده است و كسى كه سخن از او نقل شده ( دشنام دهنده ) به بخشش تو سزاوارتر است چرا كه او روبرويت دشمنانت نداده است ، خلاصه شرّ شخص نمّام بسيار است و لازم است از او پرهيز شود ، حمّاد بن سلمه گويد : مردى بنده‌اى را فروخت و به خريدار گفت : در اين بنده هيچ عيبى جز نمامى نيست ، خريدار گفت : پسنديدم و او را خريد . غلام چند روزى صبر كرد سپس به زن مولاى خود گفت : شوهرت تو را دوست ندارد و قصد دارد هوو بر سرت بياورد ولى من با موى سرش او را به نفع تو جادو مىكنم . زن گفت :\r\nچگونه مىتوانم از مويش به دست آورم ؟ غلام گفت : هر گاه خوابيد تيغ برگير و از پشت سرش چند دانه مو بتراش تا او را بر ضرر هوويت جادو كنم و تو را دوست بدارد ، آنگاه به شوى زن گفت : زنت دوستى گرفته و مىخواهد تو را بكشد . پس خودت را در برابر او به خواب بزن تا از حقيقت آگاه شوى ، مرد خود را به خواب زد و زن با تيغ آمد . مرد پنداشت كه زنش قصد كشتن او را دارد برخاست و او را بكشت ، بستگان زن آمدند و مرد را كشتند . پس كشتار ميان دو قبيله روى داد و مدتّها ادامه يافت .\r\n\r\nآفت هفدهم سخن گفتن دو زبانه است\r\n( 1 ) شخص دو زبانه كسى است كه نزد گروهى به صورتى و نزد گروه ديگر به\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nصورت ديگرى مىآيد و ميان دو دشمن آمد و شد مىكند و با هر يك مطابق ميل خودش سخن مىگويد و كمتر اتفّاق مىافتد كه كسى ميان دو دشمن رفت آمد كند و سخن‌چينى نكند و اين عين نفاق است .\r\nعمّار بن ياسر گفت : پيامبر خدا ( ص ) فرمود : « هر كس در دنيا دو رو داشته باشد در روز قيامت دو زبان آتشين خواهد داشت . » « 304 » از پيامبر ( ص ) روايت شده است : « در روز قيامت از بدترين بندگان خدا مىيابيد : انسان دو رو را كه نزد گروهى با سخنى و نزد گروه ديگر با سخن ديگرى مىآيد » ؛ « 305 » و در تعبير ديگر آمده است « كسى كه نزد گروهى با چهره‌اى و نزد گروه ديگر با چهرهء ديگر مىآيد » . « 306 » مالك بن دينار گويد : در تورات خواندم در صورتى كه مرد با رفيق خود با دو لب مختلف باشد امانت از ميان مردم مىرود . خدا روز قيامت هر دو لبى را كه با هم اختلاف دارند هلاك مىكند .\r\nپيامبر خدا ( ص ) فرمود : « روز قيامت مبغوضترين آفريدگان خدا در نزد او :\r\nدروغگويان ، مستكبران و كسانى هستند كه بسيار كينهء برادرانشان را در دل مىگيرند و چون با آنها ديدار نمايند نسبت به آنها چاپلوسى مىكنند و كسانىاند كه هر گاه به طرف خدا و رسولش خوانده شوند كندى مىكنند و چون به سوى شيطان و دستور او خوانده شوند شتاب مىكنند » « 307 » مىگويم : از طريق شيعه روايتى است كه صدوق با اسنادش به على ( ع ) روايت كرده كه فرمود : « پيامبر خدا ( ص ) فرمود : روز قيامت انسان دو رو مىآيد در حالى كه يك زبانش از پشتش بيرون آمده و زبان ديگرش از پيش رويش\r\n\r\n\r\n","description":"","footnote":"\r\n( 304 ) اين حديث را ابو داوود در ( سنن ) ، ج 2 ، ص 567 به سندى حسن روايت كرده است .\r\n( 305 ) اين دو حديث را احمد در مسند از ابو هريره روايت كرده و بخارى و مسلم نظير آن را روايت كرده‌اند چنان كه در الجامع الصغير آمده است و ابن ابى الدنيا در الصمت به عبارتى كه مصنف نقل كرده روايت كرده است چنان كه در المغنى است .\r\n( 306 ) اين دو حديث را احمد در مسند از ابو هريره روايت كرده و بخارى و مسلم نظير آن را روايت كرده‌اند چنان كه در الجامع الصغير آمده است و ابن ابى الدنيا در الصمت به عبارتى كه مصنف نقل كرده روايت كرده است چنان كه در المغنى است .\r\n( 307 ) عراقى گويد : براى اين حديث مأخذى نيافتم .\r\n","page_name":" 383 ","page_number":383},
  {"content":"\r\n\r\nدر آمده و از آنها آتش مىبارد تا صورتش را مىسوزاند ، آنگاه گفته مىشود :\r\nاين همان كسى است كه در دنيا دو رو و دو زبانه بوده است و در روز قيامت به آن مشهور مىشود . » « 308 » و با اسناد به حضرت باقر ( ع ) روايت شده كه فرمود : « بد بنده‌اى است بنده‌اى كه دو رو و دو زبانه باشد ؛ در حضور برادرش او را مىستايد و در حالى كه غايب است گوشت تن او را مىخورد . » « 309 » و با اسناد به همان حضرت روايت شده كه فرمود : « بد بنده‌اى است بنده‌اى كه نكوهشگر و عيبجو باشد با چهره‌اى روى مىآورد و با چهرهء ديگر روى بر مىگرداند . » « 310 » و با اسناد فرمود : « خداى متعال به عيسى بن مريم ( ع ) فرمود : بايد زبانت و نيز قلبت يكى باشد . من تو را از نفست بر حذر مىدارم و همين آگاهى و هشدار تو را بس است . دو زبان در يك دهان و دو شمشير در يك غلاف شايسته نيست ، و همچنين است باطن و ذهنها . » « 311 » ابو حامد گويد : « علما اتفّاق نظر دارند كه ديدار كردن دو نفر با دو چهره نفاق است و نفاق نشانه‌هاى بسيار دارد و اين يكى از آنهاست . و روايت شده كه مردى از اصحاب پيامبر خدا ( ص ) درگذشت و حذيفه بر او نماز نگزارد .\r\nعمر گفت : مردى از اصحاب رسول خدا مىميرد و بر او نماز نمىخوانى ؟\r\nحذيفه گفت : او از منافقان است . عمر گفت : تو را به خدا سوگند من از منافقانم يا نه ؟ حذيفه گفت : نه و هيچ كس را پس از تو از نفاق ايمن نمىدانم . » اگر كسى اشكال كند و بگويد : بنابراين انسان به چه وسيله دو زبانه مىشود و تعريف آن چيست ؟ در جواب مىگوييم : هر گاه كسى بر دو دشمن وارد شود و با هر يك از آنها صادقانه خوشرفتارى كند منافق و دو زبانه نيست ، زيرا يك نفر گاه با دو دشمن دوستى مىورزد و دوستىاش قوى نيست و به حدّ برادرى نمىرسد ، چرا كه اگر دوستى تحّقق يابد مقتضاى آن دشمنى ورزيدن با\r\n\r\n\r\n","description":"","footnote":"\r\n( 308 ) عقاب الاعمال باب عقاب شخص دو چهره و دو زبان .\r\n( 309 ) عقاب الاعمال باب عقاب شخص دو چهره و دو زبان .\r\n( 310 ) عقاب الاعمال باب عقاب شخص دو چهره و دو زبان .\r\n( 311 ) عقاب الاعمال باب عقاب شخص دو چهره و دو زبان .\r\n","page_name":" 384 ","page_number":384},
  {"content":"\r\n\r\nدشمنان است ، چنان كه در كتاب آداب همنشينى و برادرى نقل كرديم . آرى اگر سخن هر يك از دو دشمن را براى ديگرى ببرد دو زبانه است و بدتر از نمّامى است و اگر سخنى را از يكى از آنها براى ديگرى نبرد ولى دشمنى ورزيدن هر يك را نسبت به ديگرى تحسين كند دو زبانه است ؛ و همچنين هر گاه به هر يك از آنها وعده نصرت و يارى دهد يا دشمنى ورزيدن هر يك را نسبت به ديگرى بستايد و نيز يكى از آنها را بستايد و پس از بيرون شدن از نزد او به نكوهش وى بپردازد دو زبانه است ، بلكه سزاوار است سكوت كند يا هر كدام از دو دشمن بر حقّند بستايد و اين عمل در حضور و در غياب و در برابر دشمنش باشد . به يكى از صحابه گفته شد : ما بر اميران خود وارد مىشويم و سخنى مىگوييم و چون بيرون مىآييم سخن ديگرى مىگوييم ، گفت : ما اين عمل را در زمان پيامبر ( ص ) نفاق مىشمرديم . و هر گاه نيازى نداشته باشد كه بر امير وارد شود و او را بستايد اين عمل نفاق است ، پس اگر از وارد شدن بر امير بىنياز باشد ولى هرگاه بر امير وارد شود از نستودن او بترسد ، نفاق است ، چرا كه با ورود بر امير خود را به ستودن نيازمند ساخته است و اگر مال و مقام را رها سازد و به كم بسازد از وارد شدن بر امير بىنياز مىشود و چنانچه براى نياز به ثروت و مقام بر امير وارد شود و او را بستايد منافق است و اين است معناى فرمودهء پيامبر ( ص ) : « دوستى مال و مقام تخم نفاق را در دل مىروياند چنان كه آب سبزى را مىروياند . » « 312 » زيرا دوستى مال و مقام آدمى را به اميران و رياكارى با آنها نيازمند مىسازد ، امّا هر گاه ضرورتى پيش آيد و براى حاجتى به امير محتاج شود و از مدح نكردن او بترسد عذرش پذيرفته است ، چرا كه پرهيز از شرّ امير جايز است . ابو دردا گويد : ما بر روى گروههايى مىخنديديم ولى كينهء آنها را در دل داشتيم عايشه گويد : « مردى از پيامبر خدا اجازه ورود خواست . پيامبر فرمود : به او اجازه دهيد او بدترين مرد قبيله است و چون بر\r\n\r\n\r\n","description":"","footnote":"\r\n( 312 ) نظير اين حديث را ابو منصور ديلمى در مسند الفردوس از حديث ابو هريره به سندى ضعيف روايت كرده چنان كه در المغنى آمده است .\r\n","page_name":" 385 ","page_number":385},
  {"content":"\r\n\r\nپيامبر وارد شد حضرت به طرف او رفت و با او نرم سخن گفت و چون آن مرد بيرون رفت عايشه به پيامبر عرض كرد : شما فرموديد بدترين مرد قبيله است ، آنگاه به نرمى با او سخن گفتيد ؟ فرمود : اى عايشه بدترين مردم كسى است كه به خاطر پرهيز از شرّش احترام شود . » « 313 » ولى اين حديث در مورد روى آوردن و خنده و تبسّم وارد شده است امّا ستايش دروغ آشكار است و جز در مورد ضرورت و اجبار كه دروغ را مباح مىكند جايز نيست چنان كه در آفت دروغ گفتيم ، بلكه ستايش و تصديق هر سخنى كه انسان مىشنود و حركت دادن سر به عنوان تثبيت آن جايز نيست و اگر اين كار را بكند منافق است ، بلكه لازم است به دل و زبان آن را زشت بشمارد و اگر نتوانست به زبان سكوت و به دل انكار كند .\r\n\r\nآفت هجدهم ستايش است\r\n( 1 ) ستايش در بعضى جاها نكوهيده است امّا مذمّت كردن ( از ديگران ) غيبت و بدگويى است كه حكم آن را ذكر كرديم . در مدح و ستايش شش آفت وجود دارد : چهار آفت در ستايشگر و دو آفت در شخص ستايش شده . امّا آفتهايى كه براى ستايشگر است اين است كه گاه در ستايش افراط مىكند و به دروغگويى مىانجامد . دوّم ، ستايشگر وارد رياكارى مىشود چرا كه با ستايش اظهار دوستى مىكند در حالى كه گاه در دل ممدوح را دوست ندارد و به تمام گفتارش اعتقاد ندارد در نتيجه رياكار و منافق مىشود . سوّم ، اين كه گاهى راجع به ممدوح سخنانى مىگويد كه ثابت نشده و از آن اطلّاع ندارد . روايت شده مردى مرد ديگرى را در محضر پيامبر خدا ( ص ) ستود . پيامبر ( ص ) فرمود : « واى بر تو گردن رفيقت را قطع كردى اگر آنچه را گفتى بشنود رستگار نمىشود . آنگاه فرمود : اگر يكى از شما ناگزير شديد كه برادرتان را بستاييد ، بگوييد فلانى را دوست دارم و هيچ كس را تبرئه نمىكنم در نزد خدايى كه خود\r\n\r\n\r\n","description":"","footnote":"\r\n( 313 ) اين حديث را مسلم در ( صحيح ، ) ج 8 ، ص 21 روايت كرده و پيش از اين نقل شد .\r\n","page_name":" 386 ","page_number":386},
  {"content":"\r\n\r\nحسابرس همه است . اگر اعتقاد داريد كه وى اين گونه است . » « 314 » انسان با ستودن شخص به اوصاف كلّى كه با ادلّه معلوم مىشود به اين آفت دچار مىشود . مثل اين كه بگويد فلانى پرهيزكار ، ديندار ، زاهد ، خيرخواه است و نظاير اينها ، امّا هر گاه بگويد : او را در حال نماز و صدقه دادن و انجام حجّ ديدم از امورى است كه انسان يقين مىكند و اگر درباره كسى بگويد عادل و پسنديده است جزء آفت ياد شده به شمار مىآيد چرا كه عدالت از صفات پنهانى است و شايسته نيست آن را قاطعانه بگويد ، مگر اين كه از باطن او آگاه شود .\r\nآفت چهارم از آفات ستايشگر اين است كه گاه شخص مورد ستايش از ستايش او شادمان مىشود در حالى كه فردى ستمگر يا فاسق است و اين كار جايز نيست . پيامبر خدا ( ص ) فرمود : « هر گاه فاسق ستايش شود خدا به خشم آيد . » « 315 » گفته شده : هر كه براى باقى ماندن ظالم دعا كند دوست دارد كه در روى زمين خدا معصيت شود . در حالى كه ظالم فاسق است و سزاوار است كه نكوهش شود تا غمگين گردد و مدح نشود تا شادمان گردد .\r\nامّا زيان ستايش به شخص ستايش شده به دو صورت است : يكى اين كه در او خودپسندى و تكبّر ايجاد مىكند و هر دو از صفات هلاك كننده است ، دوم اين كه هر گاه ممدوح را به كار خير بستايد از آن شادمان مىشود و سستى در او راه يافته و از خود راضى مىشود و هر كه به عجب گرفتار آيد از سرعتش كاسته شود و تنها كسى قصد انجام كار را مىكند كه خود را مقصّر بيند و هر گاه زبانها به ستايش او گشوده شوند ، گمان مىكند كه كار را كامل انجام داده است از اينرو پيامبر ( ص ) ( به ستايشگر ) فرمود : « گردن رفيقت را\r\n\r\n\r\n","description":"","footnote":"\r\n( 314 ) اين حديث را مسلم در ( صحيح ) ، ج 8 ، ص 227 روايت كرده و ابو داوود در ( سنن ) ، ج 2 ، ص 554 با كمى اختلاف لفظى روايت كرده و ابن ابى الدنيا در الصمت به عبارت مصنّف روايت كرده است .\r\n( 315 ) اين حديث را ابن ابى الدنيا در ذم الغيبه و بيهقى و ابو يعلى از حديث بريده به سندى ضعيف روايت كرده چنان كه در الجامع الصغير آمده است .\r\n","page_name":" 387 ","page_number":387},
  {"content":"\r\n\r\nقطع كردى ، اگر ستايش تو را بشنود رستگار نشود . » و نيز آن حضرت ( ص ) فرمود : « هر گاه در حضور برادرت او را بستايى گويى تيغ بر گلويش كشيده‌اى . » « 316 » و نيز پيامبر ( ص ) به كسى كه مردى را ستود فرمود : « آن مرد را مجروح كردى خداى مجروحت كند . » « 317 » مطرف گويد : هيچ ستايشى را نشنيدم جز اين كه نفس خود را خوار ساختم .\r\nزياد ابن ابى مسلم گويد : هيچ كس ستايش ( ديگران ) بر خويشتن را نمىشنود ، جز اين كه شيطان آن را به او مىنماياند ولى مؤمن به خير بر مىگردد . پس ابن مبارك گفت : سخن زياد و مطرف هر دو راست است ، امّا سخن زياد در مورد دلهاى عوام صادق است و سخن مطرف در مورد دلهاى خواص صدق مىكند .\r\nپيامبر ( ص ) فرمود : « اگر مردى با كارد تيزى به سوى مردى برود برايش بهتر از آن است كه در برابرش او را ستايش كند . » گفته شده : ستايش سر بريدن است زيرا شخص مذبوح در انجام كار سست مىشود و مدح نيز موجب سستى است ، يا براى اين كه ستايش موجب تكّبر و خود پسندى است و هر دو مانند ذبح از مهلكات است از اين رو ستايش به ذبح ( سر بريدن ) تشبيه شده است . پس اگر ستايش اين آفات را براى ستايشگر و ستايش شده نداشته باشد اشكالى در ستايش كردن نيست بلكه گاه استحباب هم دارد از اين رو پيامبر ( ص ) صحابه را ستود ولى پيامبر با بينش و صداقت مىستود و صحابه نيز بالاتر از اين بودند كه ستايش در آنها موجب تكّبر و عجب و سستى شود بلكه ستايش مرد از خودش از آن نظر زشت است كه نشان تكّبر و فخر فروشى است . پيامبر ( ص ) فرمود : « من سرور فرزندان آدمم ولى به خود نمىبالم . » « 318 » يعنى اين سخن را مانند\r\n\r\n\r\n","description":"","footnote":"\r\n( 316 ) اين حديث را ابن مبارك در الزهد و الرقايق از روايت يحيى بن جابر به صورت مرسل روايت كرده است چنان كه در المغنى آمده است و حديث بعدى .\r\n( 317 ) عراقى گويد : براى اين حديث و حديث بعدى مأخذى نيافتم .\r\n( 318 ) اين حديث را ابن ماجه به شمارهء 4308 از حديث ابو سعيد خدرى روايت كرده است .\r\n","page_name":" 388 ","page_number":388},
  {"content":"\r\n\r\nمردمى كه هدفشان ستايش خويش است به قصد فخر كردن نمىگفت ، چرا كه افتخار پيامبر ( ص ) به خدا و تقّرب به او بود نه به فرزندان آدم و نه به مقدّم بودنش بر آنها ، چنان كه شخص موجّه و آبرومند در دربار شاه افتخارش به موّجه بودن نزد شاه است و از آن شادمان است نه اين كه افتخارش به اين باشد كه بر بعضى رعيّتها تقّدم دارد و با توجّه به شرح اين آفتها مىتوانيم ميان [ روايات 
  ] نكوهش مدح و تشويق به آن جمع كنيم زيرا پيامبر ( ص ) فرمود :\r\n« بهشت واجب شد » ، و اين سخن را آنگاه فرمود كه صحابه بعضى از مردگان را ستودند سپس فرمود : « شما شاهدان خدا در زمين هستيد . » « 319 » مجاهد گويد : « فرزندان آدم همنشينانى از فرشتگان دارند و هر گاه يكى از آنها برادر مسلمان خود را به نيكى ياد كند فرشتگان گويند : مانند آن خوبى براى تو باشد و هر گاه برادرش را به بدى ياد كند فرشتگان گويند : اى فرزند آدم كه عيبت پنهان بود در برابر نفس خويش توقّف كن و خدا را سپاس گوى زيرا كه عيبت را پوشانيد . اين بود آفتهاى ستايش .\r\n\r\nشرح وظايف ممدوح\r\n( 1 ) بدان كه بر ممدوح لازم است از آفت تكّبر و خودپسندى و سستى و ريا سخت بپرهيزد و از آن رها نمىشود مگر نفس خود را بشناسد و در خطر انجام كار و باريكيهاى ريا و آفات اعمال بينديشد ، زيرا خود را بهتر از ستايشگر مىشناسد و اگر تمام عيبها و آنچه به دلش مىگذرد براى ستايشگر آشكار شود ستايشگر او را ستايش نخواهد كرد ، و بر ممدوح لازم است با خوار ساختن ستايشگر بىميلى خود را به ستايش اظهار كند و پيامبر ( ص ) با اين سخن خود به همين نكته اشاره دارد : « بر صورت ستايشگران خاك بپاشيد . » « 320 » سفيان بن عينيه\r\n\r\n\r\n","description":"","footnote":"\r\n( 319 ) اين حديث را مسلم در ( صحيح ، ) ج 3 ، ص 53 ، در حديثى طولانى از انس روايت كرده است .\r\n( 320 ) اين حديث را ابو داوود در ( سنن ) ، ج 2 ، ص 554 و مسلم در ( صحيح ) ، ج 8 ، ص 278 از حديث مقداد روايت كرده‌اند . و پيش از اين گذشت .\r\n","page_name":" 389 ","page_number":389},
  {"content":"\r\n\r\nگويد : كسى كه نفس خويش را بشناسد ستايش به او آسيبى نرساند . مردى از صالحان ستايش شد پس گفت : خدايا اينان مرا نمىشناسند و تو مىشناسى و چون شخص ديگرى مورد ستايش واقع شد گفت : خدايا اين بنده‌ات با خشمگين ساختن تو به من نزديك شد و من تو را بر مبغوض بودن او در نظرم شاهد مىگيرم . و چون از على ( ع ) ستايش شد گفت : « خدايا آنچه را كه در من هست و مردم نمىدانند بيامرز و به آنچه درباره‌ام مىگويند مؤاخذه‌ام مفرما ، و مرا بهتر از آنچه مىپندارند قرار بده . « 321 »\r\n\r\nآفت نوزدهم ناآگاهى از اشتباهات دقيق در ضمن سخن گفتن ،\r\n( 1 ) بويژه سخنانى كه به خدا و صفات او و امور دينى مربوط مىشود . بنابراين در كارهاى مربوط به دين كسى جز علماى فصيح نمىتواند لفظ استوار بگويد و هر كس در علمى يا فصاحتى قاصر باشد سخنش خالى از لغزش نيست ، ولى خدا به سبب نادانىاش او را عفو مىكند . نظير آنچه حذيفه گفت كه : پيامبر ( ص ) فرمود : « هيچ يك از شما نگويد آنچه خدا خواسته و تو خواستى ولى بايد بگويد آنچه خدا خواسته آنگاه تو خواستى . » « 322 » دليل اين كه جملهء اوّل نبايد گفته شود اين است كه اگر جمله‌اى را با و او به جملهء قبل عطف كنيم شريك بودن و برابرى را مىرساند و آن خلاف احتراز است . ابن عبّاس گويد : مردى خدمت پيامبر خدا ( ص ) آمد كه راجع به پاره‌اى از امور با او سخن بگويد و گفت : آنچه خدا بخواهد و تو ( اى پيامبر ) بخواهى پيامبر ( ص ) فرمود : « آيا مرا نظير خدا قرار دادى ؟ ! بلكه ( بايد گفت ) آنچه تنها خدا بخواهد . » « 323 »\r\n\r\n\r\n","description":"","footnote":"\r\n( 321 ) اين حديث را شريف رضى در نهج البلاغه باب مختار از حكم امير المؤمنين ( ع ) به شمارهء 100 نقل كرده است .\r\n( 322 ) اين حديث را ابو داود در ( سنن ، ) ، ج 2 ، ص 591 چنين روايت كرده است « لا تقولوا ما شاء الله و شاء فلان و لكن قولوا ما شاء الله ثمّ شاء فلان »\r\n( 323 ) اين حديث را ابن سنّى در اليوم و الليله ، ص 181 از حديث ابن عباس روايت كرده است .\r\n","page_name":" 390 ","page_number":390},
  {"content":"\r\n\r\nمردى در محضر رسول خدا به ايراد خطبه پرداخت و گفت : هر كه خدا و رسولش را اطاعت كند هدايت يافته و هر كه نافرمانى آن دو كند گمراه شده است . پس پيامبر ( ص ) فرمود : « بگو هر كه از خدا و رسول او نافرمانى كند گمراه شده است » . « 324 » پيامبر ( ص ) از گفتهء آن شخص « و من يعصهما ، هر كه نافرمانى آن دو كند » ناراحت شد زيرا در اين عبارت برابرى و جمع كردن پيامبر با خدا بود .\r\nاز ابن عبّاس روايت شده كه گفت : يكى از شما مشرك مىشود تا آنجا كه به وسيلهء سگش در شرك مىافتد و مىگويد : اگر سگ ما نبود ديشب دزد غارتمان مىكرد .\r\nاز پيامبر ( ص ) روايت شده : « خدا شما را نهى مىكند كه به پدرانتان سوگند ياد كنيد ، هر كه سوگند مىخورد پس به خدا سوگند بخورد يا سكوت كند . » « 325 » از پيامبر ( ص ) روايت شده : « انگور [ عنب 
  ] را « كرم » نناميد ؛ كرم فقط از ويژگيهاى مرد مسلمان است . » « 326 » از پيامبر ( ص ) روايت شده : « هيچ يك از شما نبايد بگويد بندهء من و كنيز من تمامتان بندگان خدا و تمام زنانتان كنيزان خدايند ، بلكه بايد بگوييد غلام و كنيزم و پسران و دختران جوانم ، و غلام و كنيز نيز نبايد بگويند ارباب من بلكه بايد بگويند سرور من . تمامتان بندگان خداييد و ربّ و پروردگار همه يكى است . » « 327 » از پيامبر ( ص ) روايت شده : « به منافق نگوييد سرور ما ، چرا كه اگر او\r\n\r\n\r\n","description":"","footnote":"\r\n( 324 ) اين حديث را مسلم در ( صحيح ، ) ج 3 ، ص 12 از حديث عّدى بن حاتم روايت كرده است .\r\n( 325 ) اين حديث را بخارى در ( صحيح ) ، ج 8 ، ص 164 ، از حديث ابن عمر روايت كرده است .\r\n( 326 ) اين حديث را مسلم در ( صحيح ) ، ج 7 ، ص 46 از حديث ابو هريره روايت كرده است .\r\n( 327 ) اين حديث را مسلم در ( صحيح ) ، ج 7 ، ص 46 و ابن السنّى در اليوم و الليله ، ص 105 روايت كرده‌اند .\r\n","page_name":" 391 ","page_number":391},
  {"content":"\r\n\r\nسرور شما باشد پروردگارتان را به خشم آورده‌ايد . » « 328 » و فرمود : « كسى كه بگويد : من از اسلام بيزارم اگر دروغ بگويد چنان كه گفته است دروغگوست و اگر راستگو باشد هرگز سالم به اسلام باز نگردد . » « 329 » اين سخن و نظاير آن داخل در آفات كلام است و نمىتوان آنها را شمرد .\r\nهر كه در تمام آفات زبان كه نقل كرديم بينديشد بداند كه اگر زبانش را رها سازد در امان نماند و اينجاست كه سرّ گفتار پيامبر ( ص ) آشكار مىشود :\r\n« هر كه سكوت كرد نجات يافت . » « 330 » زيرا تمام اين گفته‌ها موجب هلاكت است و از راه تكّلم حاصل مىشود و اگر سكوت كند از تمام آفات در امان مىماند و اگر سخن بگويد نفس خود را به خطر افكنده است ، مگر اين كه زبانى فصيح و علمى فراوان و دينى مانع و مراقبتى لازم و كمى گفتار با او همراهى كند در اين صورت اميد مىرود كه سالم بماند ، ولى با اين حال از خطر جدا نمىباشد ، بنابراين اگر نمىتوانى از كسانى باشى كه سخن بگويى و سود ببرى پس از كسانى باش كه با سكوت سالم بمانى كه سلامت ماندن يكى از دو غنيمت است .\r\n\r\nآفت بيستم پرسش عوام از صفات خدا\r\n( 1 ) و اين كه كلام خدا و حروف قديم است يا حادث بر مردم عوام شايسته آن است كه به محتواى قرآن عمل كنند ، جز اين كه اين كار بر انسانها گران مىنمايد و كارهاى زايد بر دل سبك‌تر مىآيد ، و آدم بىسواد از فرو رفتن در علم شاد مىشود زيرا شيطان او را به توّهم وا مىدارد كه تو نيز از علما و فضلايى و همچنان توجه او را به اين توّهم جلب مىكند تا ندانسته سخن كفر بگويد ، شخص عوام هر گناه كبيره‌اى مرتكب شود در امان‌تر از اين است كه دربارهء علم سخن بگويد بويژه راجع به خدا و صفاتش ، كار عوام\r\n\r\n\r\n","description":"","footnote":"\r\n( 328 ) اين حديث را نيز ابن السنى در ( اليوم و الليله ) ص 105 روايت كرده است .\r\n( 329 ) اين حديث را ابن ماجه به شمارهء 2100 از حديث بريده روايت كرده است .\r\n( 330 ) اين حديث پيش از اين از ترمذى نقل شد .\r\n","page_name":" 392 ","page_number":392},
  {"content":"\r\n\r\nفقط سرگرمى به عبادات و ايمان داشتن به محتواى قرآن و تسليم بىچون و چرا به آنچه پيامبران آورده‌اند و پرسش آنان از غير امور عبادى بىادبى است و مستحّق خشم خدا مىشوند و در معرض خطر كفر قرار مىگيرند و آن همانند پرسش تيمار داران حيوانات ( دربار شاهان ) از اسرار شاهى مىباشد كه موجب كيفر است ؛ هر كس از علم دشوارى بپرسد و فهمش به آن درجه نرسد نكوهيده است ، چرا كه وى نسبت به آن علم بىسوادست . از اين رو پيامبر ( ص ) فرمود : « آنچه نگفته‌ام از من مپرسيد ، همانا آنها كه پيش از شما بودند بر اثر پرسش بسيار و آمد و رفتشان نزد پيامبران هلاك شدند . پس از آنچه شما را نهى كردم . بپرهيزيد ، و آنچه به آن امرتان كردم به مقدار توانتان به جاى آوريد . » « 331 » روايت شده كه مردم روزى از پيامبر ( ص ) سؤال كردند تا سؤالاتشان زياد شد و پيامبر را به خشم آوردند . پس حضرت به منبر رفت و فرمود : از من سؤال كنيد كه از هر چه از من بپرسيد به شما خبر خواهم داد . مردى به پا خاست و عرض كرد : اى رسول خدا پدرم كيست ؟ فرمود : پدرت حذافه است پس دو جوان برخاستند و گفتند : اى رسول خدا پدر ما كيست ؟ فرمود پدرتان همان كسى است كه به نام او خوانده مىشويد ، آنگاه مرد ديگرى برخاست و گفت : اى رسول خدا من در بهشتم يا دوزخ ؟ فرمود : در دوزخ ، و چون مردم ديدند پيامبر خشمگين شده سؤال نكردند . » « 332 » در حديث است كه پيامبر خدا ( ص ) نهى فرمود : « از قيل و قال و بسيار پرسيدن و ضايع كردن مال . » « 333 » پيامبر ( ص ) فرمود : « نزديك است كه مردم از يكديگر بپرسند تا بگويند\r\n\r\n\r\n","description":"","footnote":"\r\n( 331 ) اين حديث را ابن ماجه به شمارهء 2 از سنن خود از حديث ابو هريره روايت كرده است .\r\n( 332 ) اين حديث را بخارى در ( صحيح ) ، ج 1 ، ص 34 به اختصار و در ج 9 ، ص 117 از حديث ابو موسى و در ج 9 ، ص 118 از حديث انس به تفصيل روايت كرده است .\r\n( 333 ) همهء محدثان به اتفاق از حديث مغيرة بن شعبه روايت كرده‌اند و پيش از اين نقل شد ، به صحيح بخارى ، ج 9 ، ص 128 رجوع كنيد .\r\n","page_name":" 393 ","page_number":393},
  {"content":"\r\n\r\nاين را خدا آفريده . پس چه كسى خدا را آفريده است ؟ و هر گاه چنين گفتند بگوييد :   قُلْ هُوَ اللَّهُ أَحَدٌ   تا سوره را ختم كنيد . آنگاه يكى از شما سه بار آب دهن خود را به سمت چپش بيندازد و بايد از شيطان رانده شده به خدا پناه ببرد . » « 334 » جابر گويد : « آيه تلاعن ( يكديگر را لعن كردن ) نازل نشد ، مگر به خاطر بسيار سؤال كردن . » « 335 » در داستان موسى و خضر ( ع ) هشدارى است بر منع از سؤال كردن پيش از زمان سؤال زيرا خضر گفت : فان اتّبعتنى فلا تسالنى عن شىء حتّى احدث لك منه ذكرا . و چون موسى راجع به كشتى ( سوراخ شدن كشتى به وسيله خضر ) پرسيد خضر بر موسى اين كار را زشت شمرد تا پوزش طلبيد و گفت :  لا تُؤاخِذْنِي بِما نَسِيتُ وَ لا تُرْهِقْنِي مِنْ أَمْرِي عُسْراً  . « 336 » و چون موسى صبر نكرد تا سوّمين بار پرسيد خضر گفت : هذا فراق بينى و بينك . و از موسى جدا شد .\r\nبنابراين پرسش مردم عوام از مشكلات دين از بزرگترين آفتهاست و موجب برانگيخته شدن فتنه‌هاست پس دفع و منع عوام از پرسيدن واجب است و تعمّق عوام دربارهء حروف قرآن و علومى نظير آن و دقّت در آنها شبيه به اين است كه شاه به كسى نامه‌اى بنويسد كه چيزهايى را در آن ترسيم كرده باشد و او به آنچه ترسيم شده سرگرم نشود و وقت خود را تلف كند به اين كه كاغذ آن نامه كهنه يا تازه است كه ناگزير شايان كيفر خواهد بود . همچنين است حال شخص عوام كه حدود قرآن را ضايع مىكند و سرگرم حروف آن مىشود كه آيا قديم است يا حادث و همچنين است بحث در ديگر صفات خدا .\r\n\r\n\r\n","description":"","footnote":"\r\n( 334 ) اوّل اين حديث را بخارى در ( صحيح ) ، ج 9 ، ص 119 روايت كرده است .\r\n( 335 ) اين حديث را بزّار روايت كرده چنان كه در المغنى آمده است .\r\n( 336 ) اين حديث را بخارى در ( صحيح ) ، ج 1 ، صص 41 - 42 روايت كرده است و آيات كريمه در سورهء كهف / 70 ، 73 و 78 : ( خضر ) گفت پس اگر مىخواهى به دنبال من بيايى از هيچ چيز سؤال مكن تا خودم ( به موقع ) آن را براى تو بازگو كنم . / ( موسى ) گفت مرا به خاطر اين فراموشكارى مؤاخذه مكن ، و بر من به خاطر اين امر سخت مگير . اينك وقت جدايى من و تو فرا رسيده است .\r\n","page_name":" 394 ","page_number":394},
  {"content":"\r\n\r\nاين پايان كتاب آفات زبان از بخش مهلكات محجّة البيضا فى تهذيب الاحياء است .\r\nو به خواست خدا كتاب آفت خشم و كينه و حسد پس از آن خواهد آمد و ستايش در آغاز و انجام و ظاهر و باطن از آن خداست و بر محمّد ( ص ) و خاندانش درود و سلام باد .\r\n\r\n","description":"","footnote":"","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n\r\n\r\nكتاب آفت خشم و كينه و حسد\r\n( 1 ) اين پنجمين كتاب از بخش مهلكات كتاب محجة البيضاء فى تهذيب الاحياء است  بِسْمِ اللَّهِ الرَّحْمنِ الرَّحِيمِ *  ستايش از آن خداوندى است كه اميدواران جز به عفو و رحمت او تكيه نمىكنند و خائفان جز از خشم و قدرت او نمىترسند . خدايى كه بندگان خود را از جايى كه نمىدانند از درجه‌اى به درجهء ديگر ترقّى مىدهد . و شهوتها را بر آنها مسلّط و را به ترك خواسته‌هايشان امر كرده است ؛ و آنها را به خشم آزموده و به فرو خوردن خشم موارد خشم مكلّف كرده است . آنگاه آنان را به ناگواريها و لذّتها محاط ساخته ( ناگواريها و لذّتها را بر آنها محيط ساخته است ) و به آنها مهلت و فرصت داده است تا بنگرد چگونه عمل مىكنند و به وسيلهء عمل محبّت آنان را آزموده است تا صدق ادّعاى آنها روشن شود ؛ و به آنها فهمانده است كه آنچه پنهان مىدارند و آشكار مىسازند بر او پوشيده نيست ؛ و آنها را از مؤاخذه ناگهانى خود در حالى كه نمىدانند بر حذر داشته و فرموده است :   ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ فَلا يَسْتَطِيعُونَ تَوْصِيَةً  \r\n\r\n","description":"","footnote":"","page_name":" 397 ","page_number":397},
  {"content":"\r\n\r\n  وَ لا إِلى أَهْلِهِمْ يَرْجِعُونَ   . « 1 » و درود بر محمد ( ص ) كه در زير پرچمش پيامبران و تقوا پيشگان حركت مىكنند ؛ و درود بر خاندان و يارانش كه امامان هدايت يافته و سادات پسنديده‌اند ، درودى كه عددش با عدد آفريدگان خدا در گذشته و آينده برابر باشد و از بركت آنها خلق اوّلين و آخرين بهره‌مند شوند .\r\nپس از ستايش خدا و درود بر محمّد ( ص ) و آلش ، بدان كه غضب شعلهء آتشى است كه از آتش برافروختهء الهى اقتباس شده ، با اين تفاوت كه آتش الهى جز بر دلها چيره نشود ، و اين آتش در سويداى دل جايگزين مىشود همچنان كه پاره‌هاى آتش در زير خاكستر باقى مىماند ؛ و تكّبر نهانى آن آتش را از دل هر ستمگر لجوج بيرون مىآورد چنان كه سنگ آتش را از آهن بيرون مىآورد .\r\nبراى اهل نظر با نور يقين آشكار مىشود كه از آدمى رگى به شيطان لعين متصّل است بنابراين هر كس كه آتش خشم او را از حال طبيعى بيرون كند به شيطان نزديكتر مىشود ؛ آنجا كه خداوند مىفرمايد :  خَلَقْتَنِي مِنْ نارٍ وَ خَلَقْتَهُ مِنْ طِينٍ *  « 2 » پس لازمهء گل و خاك آرامش و وقار است و لازمهء آتش برافروختگى و حركت و پريشانى و آب كردن است و به همين معنى است گفتار خداى متعال :  يُصْهَرُ بِهِ ما فِي بُطُونِهِمْ  . « 3 » و از نتايج خشم ، كينه و حسد است و هر كه هلاك شده و به تباهى افتاده به وسيلهء آن دو بوده است ؛ و محّل كينه و خشم لخته گوشتى ( قلب ) است كه اگر پاك باشد به سبب آن ديگر اعضاى بدن پاك شوند ؛ و از آنجا كه كينه و حسد و خشم از عواملى هستند كه بنده را به جايگاه هلاكت مىكشانند ، پس آدمى چه بسيار نيازمند است كه مواضع هلاكت و بديهاى خود را بشناسد\r\n\r\n\r\n","description":"","footnote":"\r\n( 1 ) يس / 49 - 50 : ( امّا ) جز اين انتظار نمىكشند كه يك صيحهء عظيم ( آسمانى ) آنها را فرو گيرد در حالى كه مشغول جدال ( در امور دنيا ) هستند ! ( چنان غافلگير مىشوند كه حتّى ) نمىتوانند وصيتّى كنند ، يا به سوى خانوادهء خود مراجعت نمايند !\r\n( 2 ) اعراف / 12 : مرا از آتش آفريده‌اى و او را از خاك .\r\n( 3 ) حج ، 20 : آنچنان كه هم درونشان را آب مىكند و هم برونشان را !\r\n","page_name":" 398 ","page_number":398},
  {"content":"\r\n\r\nتا از آن بپرهيزد و اگر در دل جاى دارد آن را بر طرف سازد و اگر به دلش وارد شد ، آن را درمان كند ، زيرا كسى كه شّر را نمىشناسد در آن مىافتد و هر كه آن را بشناسد شناخت بدون آشنايى با راه دفع شّر كافى نيست . ما نكوهش خشم و آفات كينه و حسد را در اين كتاب بيان مىكنيم ، و تمام آنها در مطالب زيرگرد آمده است : شرح نكوهش خشم ، شرح حقيقت خشم و درجات آن ، شرح اين مطلب كه آيا مىتوان با تمرين خشم را ريشه كن ساخت يا نه ، و شرح عواملى كه خشم را به هيجان مىآورد ، و شرح درمان خشم پس از به هيجان آمدن ؛ آنگاه شرح فضيلت فرو خوردن خشم و شرح فضيلت حلم و بيان اين مسأله كه تا چه حدّ استفاده از خشم مجاز است و با سخن گفتن مىتوان دل را تشفى داد . سپس گفتار در معناى كينه و نتايج آن و فضيلت عفو و مدارا كردن ؛ و گفتار در نكوهش حسد و حقيقت آن و عوامل حسد و درمان آن و نهايت كارى كه براى بر طرف ساختن آن واجب است . سپس شرح اين نكته كه چرا ميان همگنان و همسّن و سالان و برادران و پسر عموها و خويشاوندان حسد بيشتر از ديگر مردم است و شرح دارويى كه به وسيلهء آن بيمارى حسد از دل بيرون مىرود ، و شرح اندازهء لازم در بر طرف ساختن حسد از دل .\r\n\r\nشرح نكوهش خشم\r\n( 1 ) خداى متعال مىفرمايد :  إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ فَأَنْزَلَ اللَّهُ سَكِينَتَهُ عَلى رَسُولِهِ  تا آخر آيه « 4 » . خداوند كافران را در اظهار حميّت و جانبدارى بناحق كه از خشم سرچشمه مىگيرد نكوهش كرده است و مؤمنان را به نعمت آرامش و وقار كه بر آنها ارزانى داشته ستوده است .\r\nروايت شده كه مردى عرض كرد : « اى رسول خدا مرا به كارى دستور بده و كوتاه سخن بگو . پيامبر ( ص ) فرمود : خشمگين مشو ، آنگاه تكرار كرد و فرمود :\r\n\r\n\r\n","description":"","footnote":"\r\n( 4 ) فتح / 26 : به خاطر بياوريد هنگامى را كه كافران در دلهاى خود خشم و نخوت جاهليّت داشتند ، و ( در مقابل ) خداوند آرامش و سكينه را بر رسول خود [ و مؤمنان 
  ] نازل فرمود .\r\n","page_name":" 399 ","page_number":399},
  {"content":"\r\n\r\nغضب مكن . » « 5 » و از آن حضرت روايت شده كه : « سؤال شد چه چيز انسان را از خشم خدا دور مىسازد فرمود : خشمگين مشو » « 6 » ( تا از خشم خدا دور باشى ) .\r\nابن مسعود گويد : پيامبر ( ص ) فرمود : « شما در ميان خودتان چه كسى را پهلوان مىشماريد ؟ عرض كرديم : كسى كه مردان نتوانند او را به خاك بيفكنند .\r\nفرمود : او پهلوان نيست ، بلكه پهلوان كسى است كه در هنگام خشم بر خويشتن مسلّط باشد . » « 7 » و از آن حضرت ( ص ) روايت شده : « نيرومندى با به خاك در افكندن ( ديگران ) نيست بلكه نيرومند كسى است كه در هنگام خشم بر نفس خود مسلّط باشد . » « 8 » و از آن حضرت روايت شده : « هر كس جلو خشم خود را بگيرد خدا عيبش را بپوشاند . » « 9 » سليمان بن داود گفت : « پسركم از خشم بپرهيز ، زيرا خشم بسيار قلب مرد بردبار را سبك مىكند . » از عكرمه راجع به گفته خداى متعال :  وَ سَيِّداً وَ حَصُوراً  « 10 » سؤال شد ، گفت :\r\nمنظور سيّدى است كه خشم بر او غالب نمىشود .\r\nابو دردا گويد : عرض كردم : « اى رسول خدا مرا به كارى راهنمايى فرما كه وارد بهشتم كند ، فرمود : خشمگين مشو . » « 11 »\r\n\r\n\r\n","description":"","footnote":"\r\n( 5 ) اين حديث را بخارى در ( صحيح ) ، ج 8 ، ص 35 ، روايت كرده و احمد در مسند و طبرانى در الاوسط روايت كرده چنان كه در مجمع الزوائد ، ج 8 ، ص 69 آمده است .\r\n( 6 ) اين حديث را احمد روايت كرده و در ( سند ) آن ابن ابى لهيعه وجود دارد و او به نقل مجمع الزوائد ، ج 8 ، ص 69 ، ليّن الحديث است .\r\n( 7 ) اين حديث را مسلم در ( صحيح ، ) ج 8 ، ص 30 روايت كرده است .\r\n( 8 ) اين حديث را بخارى در ( صحيح ) ، ج 8 ص 34 روايت كرده و طبرانى در الاوسط به سندى ضعيف نقل كرده چنان كه در مجمع الزوائد ، ج 8 ، ص 70 آمده است .\r\n( 9 ) اين حديث را ابن ابى الدنيا در نكوهش خشم از ابو هريره روايت كرده و ابن عمر به سندى ضعيف نقل كرده چنان كه در مجمع الزوائد ، ج 8 ، ص 70 آمده .\r\n( 10 ) آل عمران / 39 : و رهبر خواهد بود و از هوسهاى سركش بر كنار .\r\n( 11 ) اين حديث را ابن ابى الدنيا به سندى ضعيف روايت كرده چنان كه در الجامع الصغير آمده است .\r\n","page_name":" 400 ","page_number":400},
  {"content":"\r\n\r\nيحيى به عيسى ( ع ) گفت : خشمگين مشو . گفت : نمىتوانم خشمگين نشوم ، من بشرى هستم . گفت : مالى را براى خودت برندار ، گفت : اگر خداى متعال بخواهد اميد است اين كار صورت پذيرد .\r\nپيامبر ( ص ) فرمود : « خشم ايمان را تباه مىسازد ، چنان كه صبر ( ماده‌ّاى است تلخ ) عسل را . » « 12 » پيامبر ( ص ) فرمود : « هيچ كسى خشمگين نشود جز اين كه مشرف به دوزخ شود . » « 13 » مردى عرض كرد : « اى رسول خدا چه چيز بر من سخت‌تر است ؟ فرمود :\r\nخشم خدا ؛ عرض كرد : چه چيز مرا از خشم خدا دور مىسازد ؟ فرمود :\r\nخشمگين مشو . » « 14 » مىگويم : از طريق شيعه حديثى است كه صاحب كافى از حضرت صادق ( ع ) روايت كرده كه گويد : پيامبر خدا ( ص ) فرمود : « خشم ايمان را تباه مىكند ، چنان كه سركه عسل را . » « 15 » از ميسره روايت شده كه گويد : در محضر امام باقر ( ع ) از خشم سخن به ميان آمد . پس فرمود : « شخص خشمگين مىشود و هرگز خشنود نمىگردد تا وارد دوزخ شود ، پس هر كسى بر قومى خشمگين شود در حالى كه ايستاده است فورا بنشيند زيرا اين كار وسوسهء شيطان را از او بر طرف مىسازد ، و هر كسى كه بر خويشاوندى خشم بگيرد بايد به او نزديك شود و بدن او را لمس كند چرا كه هر گاه خويشاوند لمس شود آرام گيرد . » « 16 »\r\n\r\n\r\n","description":"","footnote":"\r\n( 12 ) كافى ، ج 2 ، ص 302\r\n( 13 ) اين حديث را بزاز از حديث ابن عبّاس چنين روايت كرده است « قال رسول الله ( ص ) باب ، للنّار لا يدخله احدا الّا من يشفى غيظه بسخط الله » به مجمع الزوائد ، ج 8 ، ص 71 رجوع كنيد .\r\n( 14 ) اين حديث را احمد از حديث عبد الله بن عمر با اين جزء آخر نقل كرده و پيش از اين گذشت .\r\n( 15 ) كافى ، ج 1 ، ص 302 ، يعنى سركه شيرينى و خاصيت عسل را از بين مىبرد و مجموع سركه و عسل چيز ديگرى مىشود .\r\n( 16 ) كافى : باب غضب ، ج 2 ، ص 302 .\r\n","page_name":" 401 ","page_number":401},
  {"content":"\r\n\r\nابو حمزهء ثمالى از امام باقر ( ع ) روايت كرده كه فرمود : « همانا خشم پارهء آتشى از شيطان است كه در درون فرزند آدم برافروخته مىشود و هر گاه يكى از شما خشمگين شود چشمانش سرخ شود و رگهاى گردنش بالا بيايد و شيطان در آن وارد شود ، بنابراين هر گاه يكى از شما بر خودش از خشم ترسيد روى زمين بنشيند زيرا در اين حالت وسوسهء يطان از او بر طرف مىشود . » « 17 » از امام صادق ( ع ) روايت شده كه فرمود : « خشم كليد هر شّرى است . » « 18 » و نيز از حضرت صادق ( ع ) روايت شده كه فرمود : « شنيدم پدرم مىفرمود :\r\nمردى بيابانى به محضر رسول خدا ( ص ) آمد و گفت : من ساكن بيابانم پس به من سخنان جامعى بياموز ؛ فرمود : به تو دستور مىدهم كه خشمگين مشو ، مرد اعرابى سه بار سؤال را تكرار كرد و از پيامبر ( ص ) پرسيد تا به خويشتن رجوع كرد و گفت : پس از اين از هيچ چيز نمىپرسم پيامبر خدا ( ص ) مرا جز به خير امر نكرده است . امام فرمود : پدرم مىفرمود : چه چيزى از خشم سخت‌تر است ؟ همانا شخص خشمگين مىشود و نفسى را كه خدا محترم شمرده است به قتل مىرساند و زن پاكدامن را به زنا نسبت مىدهد . » « 19 » از امام باقر ( ع ) روايت شده كه فرمود : « هر كس بر خشم خود مسلّط شود ، خدا عيبش را بپوشاند . » « 20 » و نيز از آن حضرت روايت شده كه فرمود : « در تورات نوشته شده است : اى پسر آدم هنگامى كه خشمگين مىشوى مرا ياد كن تا در هنگام غضبم تو را ياد كنم و هلاكت نسازم ؛ و هر گاه مورد ستم واقع شدى به پشتيبانى من خشنود باش ، زيرا پشتيبانى من از تو بهتر از پشتيبانى تو از خودت مىباشد . » « 21 » و نيز از امام باقر ( ع ) روايت شده كه فرمود : « خشم دل شخص حكيم را تباه مىسازد ؛ و فرمود : هر كس بر خشم خويش مسلّط نباشد بر عقلش\r\n\r\n\r\n","description":"","footnote":"\r\n( 17 ) كافى ، باب غضب ، ج 2 ، صص 302 - 306 .\r\n( 18 ) كافى ، باب غضب ، ج 2 ، صص 302 - 306 .\r\n( 19 ) كافى باب غضب ، ج 2 ، صص 302 - 306 .\r\n( 20 ) كافى باب غضب ، ج 2 ، صص 302 - 306 .\r\n( 21 ) كافى باب غضب ، ج 2 ، صص 302 - 306 .\r\n","page_name":" 402 ","page_number":402},
  {"content":"\r\n\r\nمسلّط نمىشود . » « 22 » و نيز از همان حضرت ( ع ) روايت شده كه فرمود : « مردى به پيامبر ( ص ) عرض كرد : به من چيزى بياموز ؛ فرمود : برو و خشمگين مشو . آن مرد عرض كرد : به اين سخن اكتفا كردم و به سوى خاندانش رفت ناگاه ديد ميان قبيله‌اش جنگى روى داده ، اهل قبيله اسلحه پوشيده و صف آرايى كرده‌اند . چون آن منظره را بديد مسلّح شد و به همراه آنان قيام كرد . آنگاه سخن پيامبر ( ص ) را به ياد آورد كه فرمود : غضب نكن ! پس اسلحه را انداخت و به طرف گروهى آمد كه با قبيله‌اش دشمن بودند و گفت : اى گروه هر جراحت يا قتل يا ضربى كه حتّى اثرى از آن نمانده بر عهدهء من است خواه در مال ما باشد يا در مال شما .\r\nآن گروه گفتند : هر چه بوده از آن شما باشد ( به شما بخشيديم ) ما به بخشش سزاوارتريم ، گفت : پس آن گروه با هم آشتى كردند و خشم و كينه از ميان آنها رخت بر بست . » « 23 » و از امام باقر ( ع ) روايت شده كه گفت : « رسول خدا ( ص ) فرمود : هر كه آبروى مردم را حفظ كند خداوند آبروى او را در روز قيامت حفظ مىكند ، و هر كه خشم خويش را از مردم نگاهدارد خدا عذاب روز قيامت را از او نگاه دارد . » « 24 » و نيز از آن حضرت ( ع ) روايت شده كه فرمود : « در تورات در مناجات موسى ( ع ) با خداوند نوشته شده است : اى موسى خشم خود را از كسى كه تو را بر او مسلّط ساخته‌ام نگاه‌دار تا خشم خودم را از تو نگاه دارم . » « 25 » ابو حامد مىگويد : « سخنان بزرگان : از ذو القرنين نقل شده كه وى فرشته‌اى از فرشتگان را ملاقات كرد و گفت : به من دانشى بياموز كه با آن ايمان و يقين من افزون شود . فرشته گفت : خشمگين مشو زيرا شيطان بهترين زمانى كه بر فرزند آدم مسلّط مىشود ، هنگام خشم اوست ؛ بنابراين خشم خود را فرو خور و با آرامش آن را متوّقف ساز ؛ و از شتاب بپرهيز ، زيرا هر گاه شتاب كنى بهره‌ات\r\n\r\n\r\n","description":"","footnote":"\r\n( 22 ) كافى ، باب غضب ، ج 2 ، صص 302 - 306 .\r\n( 23 ) كافى ، باب غضب ، ج 2 ، صص 302 - 306 .\r\n( 24 ) كافى ، باب غضب ، ج 2 ، صص 302 - 306 .\r\n( 25 ) كافى ، باب غضب ، ج 2 ، صص 302 - 306 .\r\n","page_name":" 403 ","page_number":403},
  {"content":"\r\n\r\nرا از دست مىدهى ، نسبت به خويش و بيگانه نرم باش و سخت‌نگير و نيز ستمگر و لجوج مباش » .\r\nاز وهب بن منبّه روايت شده كه راهبى از شيطان پرسيد كدام خوى فرزند آدم بيشتر در تسلّط بر آنها به تو كمك مىكند ؟ گفت : تندى و شتاب در خشم آدمى هر گاه در خشم تند باشد ، او را زير و رو مىكنيم چنان كه كودكان توپ را زير و رو مىكنند .\r\nخيثمه گفته است : شيطان مىگويد : فرزند آدم چگونه بر من غالب مىشود در حالى كه هر گاه خشنود شود مىآيم تا در قلبش جاى مىگيرم ، و چون خشمگين شود مىپرم و در سرش قرار مىگيرم .\r\nامام صادق ( ع ) فرمود : « خشم كليد هر شّرى است . » « 26 » يكى از حكيمان گفته است : سرچشمهء نادانى تندى و پيشواى آن خشم است ؛ هر كه به نادانى خشنود باشد از دانش بىنياز شود ؛ و بردبارى زينت و منفعت است ، و نادانى عيب و مضّرت و جواب احمق خاموشى است .\r\nمجاهد گويد : ابليس گفته : در هر چه فرزند آدم مرا ناتوان سازد در سه چيز نمىتواند : هر گاه يكى از آدميزادگان از حال عادى خارج شود افسارش را مىگيريم ( او را مسخّر خود مىسازيم ) و هرجا بخواهيم او را مىكشيم و هر چه ما دوست داريم بر ايمان انجام مىدهد ، هر گاه خشمگين شود ندانسته سخن مىگويد ، و كارى مىكند كه موجب پشيمانى او مىشود و به آنچه در اختيار دارد او را وادار به بخل مىكنيم و به آنچه بر آن توان دست‌يابى ندارد آروزمندش مىسازيم .\r\nبه حكيمى گفته شد : فلانى چقدر بر نقس خويش مسلّط است ، گفت : در اين صورت شهوتها او را خوار نسازند و خواهشهاى نفسانى او را به خاك در نيفكنند ، خشم بر او غالب نشود .\r\nبعضى از حكيمان گفته‌اند : از خشم بپرهيز ، زيرا خشم تو را به خوارى\r\n\r\n\r\n","description":"","footnote":"\r\n( 26 ) كافى ، ج 2 ، ص 303 و پيش از اين گذشت .\r\n","page_name":" 404 ","page_number":404},
  {"content":"\r\n\r\nپوزشخواهى مىكشاند .\r\nعبد الله بن مسعود گويد : بر حلم شخص در هنگام خشمش بنگريد ، و به امانت او در هنگام طمعش ، و هر گاه خشمگين نشود چگونه از حلم او آگاه مىشوى و هر گاه طمع نورزد چگونه از امانتش آگاه مىشوى .\r\nيكى از بزرگان به پسرش گفت : پسركم عقل در هنگام خشم پايدار نماند ، چنان كه روح شخص زنده در ميان تنورهاى تفتيده و داغ باقى نمىماند ؛ پس خردمندان در ميان مردم از همه كمتراند اگر خردمند خردش را براى دنيا به كار گيرد زيركى و حيله‌گرى است و اگر براى آخرت باشد دانش و بردبارى است .\r\nگفته‌اند : خشم دشمن عقل است و خشم غول عقل است .\r\nبه عبد الله بن مبارك گفته شد : خوشخويى را به اختصار بيان كن . او گفت :\r\n( خوشخويى ) خشمگين نشدن است .\r\nپيامبرى از پيامبران به كسانى كه همراهش بودند گفت : هر كه ضمانت كند كه خشمگين نشود همرتبهء من خواهد بود و پس از من خليفه‌ام مىشود . جوانى از آن قوم گفت : من ( ضمانت مىكنم ) سپس سخن اوّل را تكرار كرد . آن جوان گفت : من به قولم وفا مىكنم و چون پيامبر درگذشت پس از او در مقام او قرار گرفت . آن جوان ذو الكفل بود و چون تعهّد كرد كه خشمگين نشود و به آن وفا كرد به اين اسم ناميده شد .\r\nوهب بن منبّه گفته : كفر چهار ركن دارد : خشم ، شهوت ، حماقت و نادانى ، و طمع .\r\n\r\nشرح حقيقت خشم\r\n( 1 ) بدان كه چون خداى متعال حيوان را به وسيلهء عوامل درونى و برونى بدن در معرض نابودى و مرگ قرار داده است ، به لطف خود عواملى نيز در اختيارش قرار داده كه او را از نابودى و هلاكت تا مدّتى كه در قرآن معين فرموده حفظ كند .\r\nعوامل داخلى كه موجب نابودى مىشود تركيب بدن او از حرارت و رطوبت است\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nو خداوند ميان حرارت و رطوبت دشمنى و تضّاد قرار داده است و حرارت همچنان رطوبت را تبخير و خشك مىكند تا اجزاى رطوبت پراكنده مىشود و به صورت بخار از آن متصاعد مىگردد . بنابراين اگر به وسيلهء غذا كمكى به رطوبت بدن نرسد به طورى كه رطوبت تبخير شده را جبران كند ، حيوان نابود مىشود . از اين رو خداوند غذايى مطابق با بدن حيوان آفريد و در حيوان ميلى آفريده كه او را به خوردن غذا برانگيزد و گويى مأمور است كه آنچه را از دست رفته جبران نمايد و جلوى هر خلئى را بگيرد تا او را از نابودى به وسيلهء اين عامل محافظت كند .\r\nامّا عوامل خارجى كه آدمى را در معرض هلاكت قرار مىدهد مانند شمشير و نيزه و ديگر ابزار مهلك كه بدان وسيله ديگران قصد ( نابودى ) او را مىكنند .\r\nاز اين رو به نيرو و غيرتى نياز دارد كه از درون او برانگيخته شود و مهلكات را از او دفع كند . بنابراين خداوند خشم را از آتش آفريد و به صورت غريزه در انسان قرار داد و آن را با طينت وجودش عجين ساخت ، و هر گاه هدف و مقصدى را مّد نظر قرار دهد . آتش خشم بر افروخته شود و به جنبش در آيد و به وسيلهء آن خون دل به جوش آيد و در رگها پراكنده شود و به قسمتهاى بالاى بدن بالا رود چنان كه ( شعله ) آتش بالا مىرود و همچنان كه آب جوش داخل ديگ بالا مىرود ، از اين رو اثر حرارت خشم به صورت مىريزد و صورت و چشم سرخ مىشود و پوست بدن با صفاى خود كه از سرخى خون حاصل شده از رنگ ديگر اعضا خبر مىدهد ، چنان كه شيشه از رنگ مايع درون خود خبر مىدهد و هر گاه آدمى بر شخص پست‌تر از خود ( از نظر قدرت ) خشم بگيرد خون منبسط مىشود و نسبت به او احساس قدرت مىكند و اگر بر ما فوق خود خشم بگيرد و از انتقام نااميد شود خون در ظاهر پوست بدن تا درون قلب منقبض و شخص غمگين مىشود ، از اين رو رنگ زرد مىشود ؛ و اگر خشم نسبت به شخصى همانند خودش باشد به طورى كه در توان خود براى انتقام دچار ترديد شود ميان حالت انقباض و انبساط قرار مىگيرد ، پس سرخ و زرد و مضطرب مىشود .\r\nخلاصه اين كه محّل خشم ، همان دل است به اين معنى كه براى انتقام گرفتن\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nخون دل به جوش مىآيد و چون نيروى خشم به جنبش آيد پيش از رويداد امرى آزار دهنده متوجّه دفع آن مىشود و پس از وقوع آن امر آزار دهنده به انتقام روى مىآورد و خوراك و شهوت نيروى خشم و لّذت آن در انتقام گرفتن است و جز با انتقام گرفتن آرام نمىشود . مردم در برابر نيروى خشم در آغاز فطرت داراى سه درجهء افراط و تفريط و اعتدال مىباشند .\r\nحالت تفريط نيروى خشم نبودن خشم يا ضعف آن است و اين نكوهيده است و نسبت به چنين شخصى مىگويند : فلانى غيرت ندارد . از اين رو گفته شده : هر كه را به خشم وادارند و او خشمگين نشود بسان الاغ است ، و هر كه هرگز نيروى حمّيت و غضب نداشته باشد براستى ناقص است و خداوند صحابه ( رسول خدا ) را به خشونت و حميّت توصيف كرده و فرموده است :  أَشِدَّاءُ عَلَى الْكُفَّارِ  « 27 » و نيز فرمود :  يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ *  « 28 » خشونت و سخت‌گيرى از آثار نيروى حميّت و غيرت است كه همان غضب مىباشد .\r\nحالت افراط نيروى خشم آن است كه خشم بر آدمى غالب و از فرمان عقل و دين خارج شود و از آنها اطاعت نكند . در اين صورت براى شخص بينش و انديشه و اختيارى باقى نمىماند ، بلكه به صورت يك شخص فاقد اراده در مىآيد . عامل غالب شدن خشم ( بر آدمى ) امورى است غريزى يا امورى كه انسان به آن عادت كرده است بسا انسانى كه بر حسب فطرت آماده است تا زود خشمگين شود و گويى بر اساس آفرينش صورتش خشم آلود است و حرارت مزاج دل نيز به آن كمك مىكند ، چرا كه خشم از آتش است ، چنان كه پيامبر ( ص ) فرموده « 29 » است .\r\n\r\n\r\n","description":"","footnote":"\r\n( 27 ) فتح / 29 : ( كسانى كه با محمد ( ص ) هستند ) در برابر كفّار سر سخت و شديدند .\r\n( 28 ) توبه / 73 : اى پيامبر ! با كافران و منافقان جهاد كن ، و بر آنها سخت‌بگير .\r\n( 29 ) اين حديث را ترمذى از حديث ابو سعيد به سندى ضعيف روايت كرده ، و ابو داوود در ( سنن ) ، ج 2 ، ص 550 از عطّيه چنين روايت كرده گويد : قال رسول اللّه ( ص ) : « ان الغضب من الشيطان ، و ان الشيطان خلق من النار ، و انما تطفاء النار باالماء فاذا غضب احدكم فليتوّضاء » خشم از شيطان است و شيطان از آتش آفريده شده و آتش با آب خاموش شود پس هر گاه يكى از شما خشمگين شود وضو بگيرد .\r\n","page_name":" 407 ","page_number":407},
  {"content":"\r\n\r\nپس سردى مزاج آن آتش را خاموش و قدرت آن را درهم مىشكند .\r\nامّا حالت اعتياد به خشم آن است كه آدمى با گروهى آميزش كند كه با فرمانبردارى از خشم و انتقام گرفتن شادمان مىشوند و آن را مردانگى و شجاعت مىنامند مثلا يكى از آنها مىگويد : من كسى هستم كه بر آنچه پيش مىآيد شكيب ندارم و از هيچ كس اهانتى را تحمّل نمىكنم ، در حالى كه معناى سخنش اين است كه عقل و بردبارى ندارم و از روى نادانى و از روى افتخار چنين سخنى مىگويد و كسى كه آن را بشنود و خوبى خشم در نفس او نفوذ كند و از آن گروه ( بىصبر و تحمّل ) پيروى كند ، نيروى خشم در او تقويت مىشود ، و هرگاه آتش خشم شّدت يابد و سخت شعله‌ور شود خداوند خشم كننده را كور و از شنيدن هر پندى كر سازد و چون به او پند دهند نپذيرد بلكه پند بر خشم او بيفزايد و اگر بخواهد از عقل خود استعانت بجويد و خشم خود را فروخورد نتواند چرا كه نور عقل خاموش مىشود و يك باره با دود خشم محو مىگردد ، زيرا سرچشمهء انديشه مغز است و آنگاه كه خشم شّدت يابد خون قلب به جوش مىآيد و از آن دودى تيره به سوى مغز متصاعد مىشود و تمام سرچشمه‌هاى انديشه را فرا مىگيرد و بسا كه به سرچشمه‌هاى حسّ نيز سرايت كند و چشمش تيره و تار شود و با چشمش نبيند و تمام دنيا در نظرش تيره و سياه شود . مغز انسان همانند غارى است كه در آن آتشى افروخته شود و فضاى آن سياه و تاريك گردد و كف آن داغ و اطرافش پر از دود شود و در آن چراغى كم نور باشد و خاموش شود . اينجاست كه هيچ تصميمى در آن ثابت نماند و سخنى در آن شنيده نشود و صورتى در آن ديده نشود و از داخل و خارج قادر به خاموش كردن آتش نباشد ، بلكه سزاوار است تمام موّاد قابل احتراق غار آتش بگيرد ، خشم نيز با دل و مغز ( آدمى ) چنين مىكند ، و بسا كه آتش خشم آن اندازه زياد شود كه رطوبتى را كه حيات قلب به آن وابسته است از بين ببرد و صاحب خشم از شدّت خشم بميرد ، چنان كه آتش در غار زياد مىشود و آن را مىشكافد و قسمت فوقانى غار را ويران كرده به پايين فرو مىريزد و تمام اطراف\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nغار را كه نيروى نگاهدارنده و حافظ اجزاى آن است نابود مىكند . رابطهء قلب با غضب نيز چنين است ، و در حقيقت هر گاه كشتى در اثر باد و طوفان و امواج خروشان در دريا پريشان شود اميد سلامتى به آن بيشتر از نفسى است كه بر اثر امواج خروشان درياى خشم پريشان شود ، چرا كه در كشتى هستند كسانى كه براى مهار كردن و نجات آن چاره‌جويى مىكنند امّا قلب خود سكّان‌دار كشتى وجود است و از آنجايى كه خشم او را كر و كور ساخته توان چاره انديشى ندارد .\r\nاز نشانه‌هاى ظاهرى خشم تغيير رنگ چهره و لرزش شديد در اعضاى بدن و درهم ريختن نظم و ترتيب كارها و پريشانى در سخن و حركات است ، تا آنجا كه آثار خشم در گوشه‌هاى دهان پديد مىآيد و چشمها سرخ مىشود و بينى او دگرگون و شكل معمول اعضا بويژه صورت عوض مىشود و اگر شخص خشمگين در حالت خشم زشتى صورت خود را ببيند خشم او آرام مىشود ، چرا كه از زشتى چهره و دگرگونى خلقت خود شرم مىكند ، در حالى كه زشتى باطن او از زشتى ظاهرش بيشتر است زيرا ظاهر نمانيدهء باطن است ، اوّل چهرهء باطن زشت شده آنگاه زشتى آن در ظاهر آدمى منعكس مىشود . بنابراين دگرگونى ظاهر نتيجهء دگرگونى باطن است . اين اثر خشم در جسم آدمى بود .\r\nامّا اثر خشم بر زبان ، آن است كه زبان به دشنام و گفتن سخنان زشت كه خردمندان از آن شرم دارند و گوينده نيز پس از فرو نشستن خشم از آن شرم مىكند ، رها و باز مىشود . علاوهء بر اين نظم كارهاى آدم خشمگين بر هم مىخورد و كلماتش پريشان مىشود .\r\nامّا اثر و نشان خشم بر اندامها آن است كه شخص خشمگين مىزند ، حمله مىكند ، و مىدرد و در صورت داشتن قدرت بى باكانه ( طرف را ) مجروح مىسازد و گاه به قتل مىرساند و اگر شخص مورد خشم بگريزد و يا به علّتى به او دست نيابد و نتواند انتقام بگيرد ، اثر خشم به شخص خشمگين بر مىگردد در نتيجه لباس خود را مىدرد و بر صورت خود سيلى مىزند و گاه دست خود را بر زمين مىكوبد و همانند شخص مست و مدهوش سرگشته مىدود بسا كه\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nبر زمين افتد و بر اثر خشم بسيار توان دويدن و بر پا ايستادن را از دست بدهد و حالت غش بر او عارض شود ، و بسا كه جمادات و حيوانات را بزند مثلا كاسه را به زمين بزند و گاه كه بر سر سفره خشمگين شود ظروف غذا را درهم بشكند و گاه كارهاى ديوانگان از او سر بزند و در و ديوار و حيوانات را دشنام دهد و آنها را مانند انسان مخاطب قرار دهد و بگويد : من چقدر از دست تو رنج بكشم و نظير اين سخنان تا آنجا كه بسا حيوانى با لگد به سينه‌اش بكوبد و او نيز مقابلهء به مثل كند و با لگد به سينهء حيوان بكوبد .\r\nامّا اثر خشم آن است كه در دل نسبت به شخص مورد خشم ، كينه و حسد و بدى نهفته است و نيز سرزنش كردن او بر بديها و غمگين شدن از شادى او و تصميم بر آشكار ساختن راز او و پرده درى و ريشخند او و ديگر كارهاى زشت نسبت به او . اين است نتيجهء خشم بسيار .\r\nامّا اثر ضعف غيرت اين است كه آدمى از آنچه موجب عار و ننگ است ناراحت نمىشود ، از قبيل وارد شدن فساد در محارم و همسر و كنيز ، و تحمّل خوارى از افراد پست ، و كوچكى نفس و خوارى كه اين نيز نكوهيده است ؛ زيرا از نتايج آن بىغيرتى نسبت به كارهاى حرام است و آن خشونت است .\r\nپيامبر ( ص ) فرمود : « همانا سعد بسيار با غيرت است و من بيش از سعد غيورم و خدا از من غيورتر است . » « 30 » هدف از آفرينش غيرت حفظ نسبهاست و اگر مردم نسبت به آن بىتفاوت باشند نسبها با هم در آميزد . از اين رو گفته شده : در مردان هر امّتى كه غيرت باشد زنانشان محفوظ مىمانند و نشانهء ضعيف بودن خشم سستى و سكوت در هنگام ديدن كارهاى زشت است ، پيامبر ( ص ) فرمود :\r\n« بهترين امتّم خشن‌ترين آنهايند » « 31 » ، يعنى آنها كه در امور دين تند و خشن\r\n\r\n\r\n","description":"","footnote":"\r\n( 30 ) اين حديث را مسلم در ( صحيح ) ، ج 4 ، ص 211 از حديث مغيرة بن شعبه روايت كرده كه پيامبر خدا ( ص ) فرمود : « اتعجبون من غيرة سعد فو الله لانا اغير منه والله اغير منى » آيا از غيرت سعد تعجّب مىكنيد به خدا من از سعد غيورترم و خدا از من غيورتر است .\r\n( 31 ) اين حديث را طبرانى در الاوسط روايت كرده و در سند آن بغنم بن سالم بن قنبر موجود است و او كذّاب است چنان كه در مجمع الزوائد ، ج 8 ، ص 68 آمده است « خيار امّتى احداوهم »\r\n","page_name":" 410 ","page_number":410},
  {"content":"\r\n\r\nهستند . خداى متعال فرمود :  وَ لا تَأْخُذْكُمْ بِهِما رَأْفَةٌ فِي دِينِ اللَّهِ  « 32 » در هر كس خشم نباشد از تمرين نفس خود عاجز آيد و تمرين ( نفس ) كامل نمىشود مگر آن كه خشم بر شهوت غالب آيد و در هنگام تمايل به شهوتهاى پست بر نفس خويش خشمگين شود . بنابراين نبودن خشم در انسان نكوهيده است امّا تنها خشمى كه به فرمان عقل و دين باشد ستوده است . چنين خشمى هر جا اعمال غيرت لازم باشد برانگيخته مىشود و هر جا بردبارى نيكو باشد به خاموشى مىگرايد و حفظ غضب در حّد اعتدال همان استقامتى است كه خداوند بندگان خود را به آن مكلّف ساخته است و حّد وسطى است كه پيامبر خدا ( ص ) آن را توصيف كرده ، آنجا كه فرموده است : « بهترين چيزها حّد ميانى آنهاست » « 33 » ، بنابراين هر كس خشمش به سستى گرايد تا آنجا كه خوارى و ستم را بناحق تحمل و احساس بىغيرتى و پستى نفس كند لازم است خود را درمان كند تا نيروى خشمش قوى شود و هركه خشمش به افراط گرايد تا آنجا كه او را به بىباكى ارتكاب كارهاى زشت بكشاند ، بايد نفس خود را درمان كند تا قدرت خشم را درهم بشكند و در ميانهء راه حق كه صراط مستقيم و ميان دو طرف است بايستد ، و آن صراط از مو باريكتر و از شمشير تيزتر است و اگر از رسيدن به نقطهء ميانى ناتوان شود سعى كند تا به آن نزديك شود . خداى متعال مىفرمايد :  وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ فَلا تَمِيلُوا كُلَّ الْمَيْلِ فَتَذَرُوها كَالْمُعَلَّقَةِ  « 34 » و چنين نيست كه هر كس نتواند تمام خوبيها را انجام دهد لازم باشد همهء بديها را انجام دهد ، ولى بعضى از بديها از بعضى آسانتر ، و بعضى خوبيها از بعضى برتر است . اين بود حقيقت خشم و درجات آن .\r\n\r\n\r\n","description":"","footnote":"\r\n( 32 ) نور / 2 : و هرگز در دين خدا رأفت ( و محبّت كاذب ) شما را نگيرد .\r\n( 33 ) اين حديث را بيهقى در الشعب به صورت مرسل روايت كرده و پيش از اين گذشت .\r\n( 34 ) نساء / 129 : و هرگز نمىتوانيد ( از نظر محّبت قلبى ) در ميان زنان ، عدالت كنيد ، هر چند بكوشيد ؟ ولى بكلّى تمايل خود را متوجّه يك طرف نسازيد كه ديگرى را به صورت بلا تكليف در آوريد .\r\n","page_name":" 411 ","page_number":411},
  {"content":"\r\n\r\n\r\nشرح اين كه آيا با تمرين مىتوان خشم را ريشه‌كن ساخت يا نه ؟\r\n( 1 ) بدان كه بعضى پنداشته‌اند مىتوان خشم را ريشه‌كن ساخت و هدف و مقصد تمرين همان است . ديگران بر اين گمانند كه درمان خشم به هيچ رو ممكن نيست . اينان معتقدند كه اخلاق ( باطنى ) مانند آفرينش ظاهرى است و هر دو تغيير ناپذيرند . اين دو عقيده ضعيف است ، بلكه در اين مورد گفتار ما به حقيقت نزديك است كه تا انسان زنده است و چيزى را دوست مىدارد و از چيزى متنّفر است ، خالى از خشم نيست ، و تا چيزى مطابق ميل اوست و چيزى مخالف ميل او ناگزير است آنچه دلخواه اوست دوست بدارد و از آنچه دلخواه او نيست متنفّر باشد و خشم تابع اين خواستن است چرا كه هر زمان شىء مورد علاقه‌اش از او گرفته شود ناگزير خشمگين مىشود و هرگاه كسى نسبت به او سوء قصد كند ناچار به خشم آيد آنچه مورد علاقهء انسان است شامل سه بخش است :\r\nالف - آنچه براى تمام مردم ضرورى است و عبارت است از خوراك ، پوشاك ، مسكن و حفظ سلامتى . بنابراين هر انسانى كه مورد ضرب و جرح قرار گيرد ، ناگزير خشمگين مىشود همچنين هرگاه لباسش كه عورتش را مىپوشاند از او گرفته شود يا از خانه‌اش كه مسكن اوست بيرون رانده شود و يا آبى كه تشنگى او را رفع مىكند ريخته شود به خشم مىآيد ، چرا كه اينها جزء ضروريّات زندگى انسان است و محروم شدن از آنها را نمىپسندد در نتيجه نسبت به هر كسى كه او را از آن محروم كند خشمگين مىشود .\r\nب - آنچه براى هيچ يك از مردم ضرورى نيست ، مانند مقام و ثروت بسيار و نوكر و مركبهاى سوارى ؛ چرا كه امور ياد شده بر اثر عادت و ناآگاهى از هدف زندگى مورد علاقه واقع مىشود ، تا آنجا كه طلا و نقره فى نفسه مورد علاقه قرار مىگيرند و اندوخته مىشوند و انسان به هر كسى كه آنها را بدزدد خشمگين مىشود اگر چه از نظر معاش به آنها نياز نداشته باشد . در اين نوع نياز ممكن است انسان دچار خشم نشود ؛ مثلا هرگاه يك خانه علاوه بر خانهء\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nمسكونى خود داشته باشد و ظالمى آن را ويران سازد ممكن است خشمگين نشود ، چرا كه ممكن است به كار دنيا بينا شده باشد و نسبت به آنچه زائد بر نياز است زهد ورزد و با فقدان آن غضب نكند ، زيرا چندان علاقه‌اى به آن ندارد و اگر آن را دوست بدارد ناگزير با از دست دادن آن خشمگين مىشود و بيشترين خشم مردم بر چيزهاى غير ضرورى است ؛ مانند مقام ، شهرت ، صدرنشينى در مجالس و فخرفروشى به علم . بنابراين كسى كه محبّت به اين امور بر او غلبه كند ناگزير اگر كسى در صدر نشينى مزاحم او شود بر او خشم مىگيرد و هركس به اين امور علاقه‌مند نباشد از صدرنشينى ديگران به خشم نمىآيد و خود در كفش كن مجلس هم مىنشيند ، و اين عادتهاى پست است كه تمايل انسان و بىميلى او را زياد مىكند و خشم او زياد مىشود و هر اندازه تمايلات و خواسته‌هاى انسان بيشتر باشد صاحب آن نادانتر و درجه‌اش پست‌تر است ، زيرا نياز صفت كاستى است و هر مقدار نياز افزون شود كاستى بسيار شود و كوشش نادان همواره بر اين است كه بر نيازها و شهوتهايش بيفزايد و نمىداند كه عوامل غم و اندوه را براى خود زياد مىكند به حدّى كه بعضى از نادانان بر اثر عادتهاى پست و همنشينى با همگنان بد ، به جايى مىرسند كه اگر به آنها گفته شود شما بازى با پرندگان و شطرنج بازى را نمىدانيد و نمىتوانيد زياد ميگسارى كنيد و غذاى زياد بخوريد و نظير اين سخنان ، به خشم مىآيند .\r\nپس خشم گرفتن بر اين گونه نيازها ضرورى نيست ، چون دوستى آنها نيز ضرورى نمىباشد .\r\nج - آنچه براى پاره‌اى از مردم ضرورى و براى برخى ضرورى نيست ؛ مانند كتاب براى دانشمند . يك دانشمند بر اثر نياز به كتاب ، آن را دوست دارد و نسبت به هر كسى كه آن را آتش بزند و يا در آب بيندازد خشمگين مىشود و همچنين است ابزارهاى صنعتى براى شخص هنرمند كه وسيلهء امرار معاش اوست و چون معاش ضرورى است محبّت به ابزار نيز ضرورى مىشود و به نسبت افراد مختلف فرق مىكند . محبّت ضرورى تنها محبّتى است كه رسول خدا ( ص ) با\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nگفتار خود به آن اشاره فرموده است : « هركه در خانه‌اش در امان به صبح درآيد و بدنش سالم باشد و روزى روزش را داشته باشد گويى تمام دنيا به او داده شده است . » « 35 » هركس به حقيقت كارها بينا باشد و از سه نعمت ياد شده در حديث برخوردار شود چنين تصوّر مىرود كه بر غير آنها خشمگين نشود . اين بود سه نوع نياز ما . حال هدف تمرين در هريك از آنها را بايد بيان كنيم :\r\nامّا در مورد بخش اوّل - آنچه براى تمام مردم ضرورى است - براى فرونشاندن خشم تمرين زيادى لازم نيست ولى آن اندازه لازم است كه آدمى فرمانبردار خشم نشود و به ظاهر آن را بيشتر از ميزانى كه شرع آن را مستحّب و عقل نيكو مىداند به كار نبرد و اين با تلاش و تكلّف حلم و مدّتى تحمّل ممكن مىشود تا حلم و تحمّل در انسان اخلاق راسخى شود . امّا ريشه‌كن ساختن خشم از قلب نه خواستهء طبع انسان است و نه ممكن . آرى در هم شكستن قدرت خشم و تضعيف آن ممكن است تا خشم در درون شدّت نيابد و بسيار هم ضعيف نشود و اثرش در صورت پديد نيايد ، ولى اين كار بسيار سخت است . حكم بخش سوّم ( كه براى بعضى انسانها ضرورى و براى بعضى ضرورى نيست ) نيز همين است ، چرا كه آنچه دربارهء شخصى ضرورى شود بىنيازى ديگرى از آن مانع خشم او نمىشود . بنابراين تمرين در آن مانع از اعمال خشم مىشود و هيجان درونى آن را مىكاهد تا بر صبر در برابر خشم سخت رنج نبرد .\r\nامّا بخش دوّم ( كه براى هيچ‌كس ضرورى نيست ) ، با رياضت و تمرين مىتوان بر خشم غالب شد ، زيرا بيرون راندن عشق مقام و ثروت از دل ممكن است ، به اين صورت كه آدمى بداند وطنش گور است و قرارگاهش آخرت ؛ دنيا فقط گذرگاهى است كه بايد از آن گذشت و از آن به اندازهء ضرورت زاد و توشه برگرفت و بيش از نياز و بال گردن آدمى است هم در وطن و هم در قرارگاه اصلى . در اين صورت در دنيا زهد مىورزد و محبّت دنيا را از دل محو مىسازد\r\n\r\n\r\n","description":"","footnote":"\r\n( 35 ) اين حديث را ترمذى در ( سنن ) ، ج 9 ، ص 208 و ابن ماجه به شمارهء 4141 روايت كرده‌اند .\r\n","page_name":" 414 ","page_number":414},
  {"content":"\r\n\r\nو اگر براى انسان سگى باشد كه او را دوست نمىدارد و ديگرى او را بزند خشمگين نمىشود . بنابراين خشم تابع محبّت است و رياضت و تمرين در اين بخش گاه به ريشه كن شدن خشم مىانجامد كه براستى اندك است و گاه به جلوگيرى از به كار بردن خشم و عمل به مقتضاى آن مىانجامد كه آسانتر است .\r\nاگر كسى بگويد : آنچه در زندگى براى انسان ضرورى و جزء بخش اوّل است ، آدمى با از دست دادن آن ناراحت مىشود ، ولى خشمگين نمىشود كسى كه يك گوسفند دارد و تنها وسيلهء معاش اوست چنان چه گوسفندش بميرد بر هيچ‌كس خشمگين نمىشود ، اگر چه ناراحت مىشود و لازم نمىآيد كه آدمى بر هرچه مورد نفرت اوست خشمگين شود . آدمى از رگ زدن و حجامت درد مىكشد ، ولى بر رگزن و خون‌گير غضب نمىكند . بنابراين كسى كه توحيد بر او غالب است و همه چيز را از جانب خدا مىداند بر هيچ يك از آفريدگان او خشمگين نمىشود ، چرا كه تمام آنها را مسخّر قدرت او مىداند ، مانند قلم كه در اختيار نويسنده است ، و كسى كه شاه حكم اعدام او را امضا مىكند بر قلم ( كه حكم اعدامش را رقم زده ) خشمگين نمىشود و نيز بر كسى كه گوسفندش را سر مىبرد با آن كه روزى اوست غضب نمىكند ، چنان‌كه بر مردن گوسفند غضب نمىكند ؛ چرا كه مردن و ذبح شدن را از سوى خدا مىداند از اين رو خشم را با توحيدى كه بر او غالب است دفع مىكند و نيز با حسن ظنّ به خدا آن را دفع مىكند به اين معنى كه تمام آنها را از سوى خدا و مقّدر الهى مىداند و به مقّدرات الهى خشنود است . بسا كه خير او در گرسنگى و بيمارى و مجروح و مقتول شدن است ، بنابراين غضب نمىكند ، چنان‌كه بر شخص رگزن خشمگين نمىشود چرا كه خير خود را در آن مىداند .\r\n( در پاسخ ) مىگوييم : اين سخن به اين صورت محال نيست ، ولى غلبهء توحيد به اين صورت فقط مانند برق جهنده است كه در حالات مختلف غالب مىشود ولى دوام نمىيابد و دل طبيعة به واسطه‌ها رجوع مىكند و اگر براى انسانى همواره اين حالت ( غلبهء توحيد ) را متصوّر شويم بايد براى پيامبر ( ص ) نيز\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nچنين مىبود ، در حالى كه آن حضرت خشمگين مىشد تا آنجا كه بناگوشش سرخ مىشد . « 36 » عبد الله بن عمرو بن عاص عرض كرد : « اى رسول خدا تمام آنچه در حالت خشنودى و خشم فرموده‌اى از قول تو بنويسم ؟ فرمود : بنويس به خدايى كه مرا به حق مبعوث فرموده آنچه از زبانم بيرون شده حق است . » « 37 » نفرمود : من خشمگين نمىشوم ، ولى فرمود : خشم مرا از حق خارج نمىسازد يعنى به مقتضاى خشم عمل نمىكنم .\r\nعايشه يك بار خشمگين شد . پيامبر ( ص ) فرمود : « تو را چه شده ، شيطانت فرا رسيده است . عايشه گفت : براى تو شيطانى نيست ؟ فرمود : هست ولى من خدا را خوانده‌ام و خدا به من در برابر شيطان كمك فرمود و شيطان تسليم من شد و جز به كار خير مرا دستور نمىدهد . » « 38 » بنابراين نفرمود كه براى من شيطانى نيست و قصدش شيطان خشم بود بلكه فرمود : ( شيطان خشم ) مرا به كار بد وانمىدارد .\r\nعلى ( ع ) فرمود : « پيامبر ( ص ) براى دنيا خشمگين نمىشد و چون حقّ او را به خشم مىآورد هيچ‌كس متوّجه خشم آن حضرت نمىشد و براى تشفّى خشم خود كارى نمىكرد تا بر خشم خود غلبه مىكرد . » « 39 » بنابراين پيامبر ( ص ) براى حق غضب مىكرد و اگر براى خدا خشمگين مىشد اجمالا به واسطه‌ها توجّه مىكرد . لذا هركه خشمگين شود بر كسى كه قوت ضرورى و مورد نياز دينىاش را گرفته ، براى خدا غضب كرده است . پس دورى از خشم ممكن نيست .\r\nآرى گاه اصل خشم در مورد آنچه ضرورى است از ميان مىرود در صورتى كه دل سرگرم به امر ضرورى مهمتر از آن مىشود . بنابراين در دل ميدانى براى\r\n\r\n\r\n","description":"","footnote":"\r\n( 36 ) اين حديث را مسلم در ( صحيح ) ، ج 3 ، ص 11 از حديث جابر بن سمره روايت كرده است .\r\n( 37 ) اين حديث را ابو داود در ( سنن ) ، ج 2 ، ص 286 روايت كرده و حديث عبد الله بن عمر نظير آن است .\r\n( 38 ) اين حديث را مسلم در ( صحيح ) ، ج 8 ، ص 139 از حديث عايشه روايت كرده است .\r\n( 39 ) اين حديث را ترمذى در الشّمائل روايت كرده و پيش از اين در ج 4 گذشت .\r\n","page_name":" 416 ","page_number":416},
  {"content":"\r\n\r\nخشم وجود ندارد چون به امر ديگرى سرگرم است ، چرا كه سرگرم شدن دل به بعضى از كارهاى مهمّ مانع مىشود كه جز آن را احساس كند ؛ مانند جريان سلمان فارسى كه چون در معرض دشنام واقع شد گفت : اگر ميزان عمل من سبك باشد از آنچه مىگويى بدترم و اگر ميزان عملم سنگين باشد آنچه مىگويى به من زيانى نمىرساند و چون همّت سلمان صرف آخرت مىشد ، قلبش از دشنام متأثّر نمىگرديد . همچنين مردى ربيع بن خيثم را دشنام داد . پس ربيع گفت : اى فلان خدا سخنت را شنيد و همانا در برابر بهشت گردنه‌اى است اگر از آن عبور كنم گفتهء تو به من زيانى نمىرساند و اگر از آن عبور نكنم بدتر از آنم كه گفتى . مردى يكى از صحابهء پيامبر را دشنام داد صحابى گفت : اگر راست مىگويى خدا مرا بيامرزد ، و اگر دروغگويى خدا تو را بيامرزد . پس اين گفته‌ها به ظاهر دلالت دارد كه صحابه بزرگ پيامبر ( از دشنام ) خشمگين نمىشدند ، چرا كه دلهاى آنان به كارهاى مهمّ دينشان سرگرم بود ، و احتمال مىرود كه دشنام در دلهاى اين گونه افراد اثر كند و ليكن به آن سرگرم نمىشوند ، بلكه به آنچه بر دلهاشان غالب است مشغول مىشوند ، در اين صورت سرگرمى دل به پاره‌اى از امور مهمّ ممكن است در هنگام از دست رفتن بعضى از چيزهاى مورد علاقه آدمى مانع از بروز خشم شود . بنابراين فقدان خشم قابل تصوّر است يا با سرگرم شدن دل به كار مهمّ يا با غالب آمدن نگرش توحيد يا به علّت سوّمى و آن اين است كه بداند خدا دوست دارد كه آدمى خشمگين نشود پس شدّت محبّت به خدا آتش خشم او را خاموش مىكند و اين حالت بندرت اتّفاق مىافتد از اين سخنان شناختى كه راه رهايى از آتش خشم بر طرف شدن دوستى دنيا از دل است و آن با شناخت آفات و گرفتاريهاى دنيا حاصل مىشود ، چنان‌كه در كتاب نكوهش دنيا خواهد آمد . هركس دوستى دنيا را از دل بيرون كند از بيشترين عوامل خشم رها مىشود و آنچه بر طرف ساختنش ممكن نيست شكستن و ضعيف كردن آن ممكن است . بنابراين به سبب شناخت آفات دنيا خشم ضعيف و دفعش آسان مىشود .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n\r\nعواملى كه موجب بروز خشم مىشوند\r\n( 1 ) پيش از اين دانستى كه درمان هر مرضى با قطع كردن ريشهء آن و بر طرف ساختن عوامل آن ميسّر است ، بنابراين ناگزيريم عوامل خشم را بشناسيم .\r\nيحيى ( ع ) به عيسى ( ع ) گفت : چه چيزى سخت‌تر است ؟ عيسى گفت : تكبّر و مباهات و قدرت طلبى و غيرت . عواملى كه خشم را موجب مىشوند عبارتند از :\r\nافتخار ، خودپسندى ، شوخى ، مسخره ، سرزنش ، لجاجت ، مخالفت ، حيله‌گرى و حرص بسيار بر مال زياد و مقام و تمام آنها شرعا پست و نكوهيده است و با وجود اين عوامل ، رهايى از خشم ممكن نيست بنابراين بايد اين عوامل را به وسيلهء اضداد آنها از بين برد . سزاوار است آدمى فخرفروشى را با فروتنى و خود پسندى خواهد آمد . و از فخرفروشى مىتوانى اين گونه رها شوى كه فكر كنى تو با بنده‌ات از يك جنس هستى و تمام آدميان منسوب به آدمند و از نظر فضيلت متفاوت و پراكنده شده‌اند . بنابراين آدميزادگان از يك جنس هستند و افتخار به داشتن فضايل است ، در حالى كه فخرفروشى و خودپسندى بزرگترين رذيلتهاست و آن دو ريشه و منشاء رذايل است و هرگاه وجودت از آنها تهى نباشد بر ديگرى برترى ندارى پس در صورتى كه با بنده‌ات از نظر نسب و تبار و اعضاى ظاهرى يك جنسى ، افتخار مكن . امّا مزاح و شوخى را با سرگرم شدن به كارهاى مهمّ دينى كه تمام عمر را فرا مىگيرد و اگر آنها را بشناسى عمرت كفاف آن را نمىكند ، مىتوانى بر طرف سازى ، و شوخى را مىتوانى با كوشش در كسب فضايل و اخلاق نيك و علوم دينى كه تو را به سعادت آخرت مىرساند بر طرف كنى و تمسخر را مىتوانى با بزرگوارى و خوددارى از آزار مردم و خويشتن دارى از مسخرهء ديگران زايل كنى و سرزنش را با پرهيز از گفتار زشت و خويشتندارى از جواب ناگوار بر طرف كنى و حرص زياد بر مزاياى زندگى را مىتوانى با قناعت كردن به مقدار لازم براى\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nدستيابى به عزّت بىنيازى و رهايى از ذلّت نياز بر طرف كنى و درمان هريك از اين خلقها و هر صفتى از اين صفات احتياج به تمرين و تحمّل سختى دارد و نتجيهء تمرين آن به شناخت گرفتاريهاى آن صفات بستگى دارد تا ( پس از شناخت ) نفس از آنها روى برگرداند و از زشتى آنها متنفّر شود . آنگاه مدّتى زياد بايد بر صفات مخالف آنها مواظبت كند تا به آنها انس بگيرد و بر نفس آسان شود ، و هرگاه صفات رذيله از نفس بر طرف شود نفس پاك مىشود و از خشمى كه اين رذايل از آن پديد مىآيد رها مىشود . از قوىترين انگيزه‌هاى غضب در نزد بيشتر نادانان آن است كه غضب را شجاعت و مردانگى و عزّت نفس و بزرگ همتى ناميده‌اند و از روى نادانى لقبهاى ستوده به خشم داده‌اند تا نفس به آن مايل شود و آن را نيكو بداند و آن زمانى شدّت مىيابد كه در هنگام ستودن به شجاعت شدّت خشم بزرگان نقل شود و روشن است كه نفس مايل است شبيه بزرگان باشد و بدان سبب خشم در دل او به هيجان مىآيد نامگذارى خشم به شجاعت و عزّت نفس جهل محض بلكه بيمارى دل و نقصان عقل است و نشان ضعف و نقصان نفس ، به اين دليل كه شخص مريض زودتر از سالم و زن زودتر از مرد و كودك سريعتر از بزرگ و پيرمرد ضعيف زودتر از ميانسال خشمگين مىشود و كسى كه داراى اخلاق نكوهيده است زودتر از شخص با فضيلت خشمگين مىشود . بنابراين شخص فرومايه هرگاه لقمه‌اش را از دست بدهد خشمگين مىشود و چون بخيل است هرگاه حبّه را از دست بدهد غضب مىكند تا آنجا كه بر خاندان و فرزندان و يارانش خشمگين مىشود ، بلكه شخص نيرومند كسى است كه در هنگام خشم بر نفس خود مسلّط باشد ، چنان‌كه پيامبر خدا ( ص ) فرمود : « نيرومندى در به خاك افكندن حريف نيست بلكه پهلوان كسى است كه در موقع خشم بر نفس خود مسلّط باشد . » « 40 » پس سزاوار است اين نادان درمان شود به اين كه داستان بردباران و اهل گذشت و كارهاى نيك آنها از قبيل فرو خوردن خشم برايش نقل شود ، چرا كه چنين گذشتها از پيامبران و\r\n\r\n\r\n","description":"","footnote":"\r\n( 40 ) اين حديث پيش از اين از مسلم و ديگران گذشت .\r\n","page_name":" 419 ","page_number":419},
  {"content":"\r\n\r\nحكيمان و دانشمندان و شاهان بزرگ و فضلا و عكس آن از تركها و كردها و نادانان و بىخردان و بىفرهنگان نقل شده است .\r\n\r\nفرو نشاندن خشم پس از بروز آن\r\n( 1 ) بدان آنچه نقل كرديم خشم را ريشه‌كن مىسازد و عوامل آن را قطع مىكند تا آنجا كه تحريك نمىشود . پس هرگاه عامل بروز خشم به حركت آمد لازم است انسان پايدارى كند تا شخص خشمگين مجبور نشود به صورتى نكوهيده به مقتضاى خشم عمل كند و چون خشم تحريك شود بايد با معجون علم و عمل آن را درمان كرد .\r\nامّا معالجهء خشم از طريق علم به شش چيز است :\r\nالف - در رواياتى كه به زودى در فضيلت فرو خوردن خشم و عفو و بردبارى و تحمّل ذكر خواهيم كرد . بينديشد و به ثواب آن مايل شود تا علاقهء زياد او به كسب ثواب فرو خوردن خشم مانع از انتقام شود و آتش خشم او به خاموشى گرايد . يكى از بزرگان بر مردى خشمگين شد آن مرد گفت :  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ .  پس از او صرف نظر كرد .\r\nب - از كيفر الهى بترسد و با خود بگويد : قدرت خدا بر من بيش از قدرت من بر اين انسان است . پس اگر غضب خود را نسبت به او اعمال كنم به چه چيز مطمئن شوم كه خدا در روز قيامت غضب خود را نسبت به من اعمال نخواهد كرد و من به عفو محتاجترم . خداى متعال در يكى از كتابها فرموده : اى پسر آدم در هنگام خشم مرا ياد كن تا تو را در هنگام غضبم ياد كنم و تو را در زمرهء هلاك شوندگان قرار ندهم . پيامبر ( ص ) غلامى را براى كارى فرستاد و او تأخير كرد چون بيامد پيامبر فرمود : « اگر از بيم قصاص نبود تو را كتك مىزدم . » « 41 » منظور از قصاص ، كيفر در روز قيامت است . گويند در ميان بنى\r\n\r\n\r\n","description":"","footnote":"\r\n( 41 ) اين حديث را ابو يعلى از حديث ام سلمه به سندى روايت كرده چنان‌كه در المغنى آمده است .\r\n","page_name":" 420 ","page_number":420},
  {"content":"\r\n\r\nاسرائيل هيچ سلطانى نبود جز اين كه حكيمى با او بود كه هرگاه خشمگين مىشد نامه‌اى به او مىداد كه در آن نوشته شده بود : به بيچارگان ترحّم كن و از مرگ بترس و آخرت را به ياد آورد . سلطان آن را قرائت مىكرد ، تا خشمش فرو مىنشست .\r\nج - براى نفس خود فرجام دشمنى و انتقام را بازگو كند و اين كه دشمن براى مقابلهء با او آماده مىشود و در نابودى اهدافش مىكوشد و بر مصائبش او را سرزنش مىكند در حالى كه او خالى از مصيبت نيست . پس نفس خويش را از فرجامهاى خشم در دنيا بترساند اگر از آخرت نمىترسد ، و اين امر به مسلّط ساختن شهوت بر غضب باز مىگردد و اين از اعمال آخرت نيست و بر آن ثوابى نيست ، زيرا چنين شخصى در برابر لذّتهاى دنيا حالت ترديد دارد و بعضى از آنها را بر بعضى مقدّم مىدارد ، مگر آن كه بترسد فراغت و آسودگى براى علم و عمل و آنچه وى را در كار آخرت كمك مىكند در دنيا بر او مشوّش شود ، در اين هنگام اجر و ثواب خواهد داشت .\r\nد - به زشتى صورت خود در هنگام خشم بينديشد ؛ يعنى صورت ديگرى را در حال خشم به ياد آورد و در زشتى غضب بينديشد و در شبيه شدن آدم خشمگين به سگ درنده و ديگر درندگان و شبيه بودن شخص بردبار هدايتگر و رها كنندهء خشم به پيامبران و علما و حكيمان فكر كند و خود را ميان شبيه بودن به سگها و درندگان و مردم پست و شباهت به پيامبران و علما در عاداتى كه دارند مخيّر سازد تا نفس او به انبيا و علما اقتدا كند ، البّته اگر عقلى برايش مانده باشد .\r\nه - به عاملى بينديشد كه او را به انتقام فرا مىخواند و از فرو خوردن خشم منع مىكند و ناگزير براى اين كار عاملى است ، مثل اين كه شيطان به او بگويد :\r\nفرو خوردن خشم را بر ناتوانى و كوچكى نفس و خوارى و پستى تو حمل مىكنند و در چشم مردم حقير مىشوى . در اين صورت بايد به خود بگويد : اى نفس چه شگفت است كار تو ! از تحمّل لحظه‌اى ننگ دارى و از خوارى روز قيامت و رسوايى ننگ ندارى ، هرگاه شخصى كه دشنام داده‌اى دستت را بگيرد و\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nاز تو انتقام بكشد ؟ از كوچك شدن در چشم مردم مىپرهيزى ولى از كوچك شدن در نزد خدا و فرشتگان و پيامبران به انتقام گرفتنت از اين شخص نمىپرهيزى ؟ پس هرگاه خشم خود را فرو مىخورد سزاوار است كه براى خدا باشد زيرا فرو خوردن خشم وى را در پيشگاه خدا بزرگ مىكند . پس او را با مردم چه كار . خوارى كسى كه به او ستم كرده در روز قيامت بيشتر از خوارى اوست اگر در دنيا انتقام بگيرد ، آيا دوست ندارد او نيز به پا خيزد آنگاه كه در روز قيامت ندا دهند كه هركس اجرش بر خداست به پا خيزد و بر نخيزد مگر كسى كه به پا خيزد از حقّى گذشته باشد ؟ اين اعتقاد و نظاير آن از معارف ايمان است كه بايد در قلبش جايگزين شود .\r\nو - بداند خشم او نشأت گرفته از تعجّب اوست كه چرا كار بر طبق خواستهء خدا شده و به دلخواه او نشده است . پس چگونه مىگويد : خواستهء من سزاوارتر از خواستهء خداى متعال است ، در حالى كه خشم خدا بزرگتر از خشم اوست .\r\nامّا درمان خشم با عمل آن است كه به زبانت بگويى : « از شيطان رجيم به خدا پناه مىبرم . » و اين دستور رسول خدا در هنگام خشم است « 42 » و هر گاه عايشه غضب مىكرد پيامبر ( ص ) بينى او را مىگرفت و مىفرمود : « اى عويش بگو : بار خدايا پروردگار محمّد گناه مرا بيامرز و خشم دلم را ببر و از فتنه‌هاى گمراه كننده مرا حفظ كن . » « 43 » مستّحب است كه آن دعا را بخوانى و اگر با آن دعا خشم بر طرف نشد در صورتى كه ايستاده‌اى بنشين و اگر نشسته‌اى تكيه بده و به زمينى كه از آن آفريده شده‌اى نزديك شو تا از خوارى نفس خويش آگاه شوى و با نشستن و تكيه دادن آرامش بطلب ، زيرا عامل خشم حرارت است و عامل حرارت حركت است ، چرا كه پيامبر ( ص ) فرمود : « غضب پارهء آتشى است كه در دل برافروخته\r\n\r\n\r\n","description":"","footnote":"\r\n( 42 ) فرمان پيامبر ( ص ) در پناه بردن به خدا از شيطان هنگام خشم را مسلم در ( صحيح ) ، ج 8 ص 30 از حديث سليمان بن صرد خزاعى روايت كرده است .\r\n( 43 ) اين حديث را ابن سنّى در اليوم و الليله ، ص 122 از حديث مربوط به آن روايت كرده است .\r\n","page_name":" 422 ","page_number":422},
  {"content":"\r\n\r\nمىشود مگر نمىبينى كه ( شخص خشمناك ) رگهاى گردنش باد مىكند و چشمش سرخ مىشود پس هر گاه يكى از شما در خود احساس خشم كرد در صورتى كه ايستاده است بايد بنشيند و اگر نشسته است بايد بخوابد و اگر خشم بر طرف نشد ، بايد با آب سرد وضو بگيرد و بايد غسل كند ( خود را بشويد ) زيرا آتش را جز آب خاموش نمىكند . » « 44 » پيامبر ( ص ) فرمود : « هرگاه يكى از شما خشمگين شد بايد با آب سرد وضو بگيرد چرا كه خشم از آتش است . » « 45 » و در روايتى آمده است : « خشم از شيطان است و شيطان از آتش آفريده شده و آتش را فقط آب خاموش مىكند پس هرگاه يكى از شما خشمگين شد بايد وضو بگيرد . » « 46 » ابن عباس گويد : پيامبر خدا ( ص ) فرمود : « هرگاه خشمگين شدى پس سكوت كن . » « 47 » ابو هريره گويد : « هرگاه پيامبر ( ص ) در حال ايستاده غضب مىكرد ، مىنشست و هرگاه در حال نشستن غضب مىكرد تكيه مىداد . پس خشمش بر طرف مىشد . » « 48 » ابو سعيد خدرى گويد : پيامبر ( ص ) فرمود : « به هوش باشيد كه خشم پاره آتشى در دل آدميزاده است . مگر به سرخى چشمان و ورم رگهاى گردنش نمىنگريد . پس هركس در خود احساس چنين حالتى كرد صورتش را به زمين\r\n\r\n\r\n","description":"","footnote":"\r\n( 44 ) اين حديث را ترمذى در حديثى طولانى در طى خطبه‌اى كه رسول خدا ( ص ) بعد از نماز عصر ايراد فرمود روايت كرده است ، و ابو سعيد خدرى نيز آن را روايت كرده است .\r\n( 45 ) اين حديث را ابو داود به عبارتى كه خواهد آمد روايت كرده است .\r\n( 46 ) اين حديث از ابو داود پيش از اين نقل شد و آن را در ( سنن ) ، ج 2 ، ص 550 روايت كرده است .\r\n( 47 ) اين حديث را احمد و طبرانى روايت كرده‌اند و رجال سند احمد همه موثقّند چنان كه در مجمع الزوائد ج 8 ، ص 70 نقل شده است .\r\n( 48 ) اين حديث را ابن ابى الدنيا روايت كرده و در سند آن راوى ناشناخته وجود دارد چنان كه در المغنى آمده است .\r\n","page_name":" 423 ","page_number":423},
  {"content":"\r\n\r\nبچسباند . » « 49 » اين سخن پيامبر امر به سجده كردن است و آن مسلّط ساختن پست‌ترين چيزها يعنى خاك بر عزيزترين اعضا ( صورت ) است ، تا نفس با اين عمل احساس خوارى كند و عزّت و افتخار كه عامل غضب است بر طرف شود .\r\nگويند : مردى از پيشينيان پيوسته خشمگين مىشد . پس سه نامه نوشت و هر نامه‌اى را به مردى داد . به شخص اوّل گفت : هرگاه خشمگين شدم اين نامه را به من بده ؛ به دوّمى گفت : هرگاه خشم من اندكى فرو نشست اين نامه را به من بده ؛ به سوّمى گفت : هرگاه بكلّى خشم من بر طرف شد اين نامه را به من بده . پس روزى سخت خشمگين شد و نامهء اول به او داده شد در آن نوشته شده بود : تو را با خشم چه كار تو خدا نيستى ، بلكه بشرى هستى و نزديك است بعضى از اعضاى بدنت بعض ديگر را از بين ببرد ، پس كمى خشم او فرو نشست پس نامهء دوّم به او داده شد و در آن نوشته شده بود : به كسى كه در زمين است ترحّم كن تا كسى كه در آسمان است ( خدا ) به تو ترحّم كند ، سپس نامهء سوّم به او داده شد و در آن نوشته شده بود : مردم را در برابر حق خدا بگير ، چون جز اين شايستهء آنها نيست ؛ يعنى حدود ( الهى ) را تعطيل مكن .\r\n\r\nفضيلت فرو خوردن خشم\r\n( 1 ) خداى متعال فرمود :  وَ الْكاظِمِينَ الْغَيْظَ  « 50 » و اين آيه را به عنوان ستايش ذكر كرده است .\r\nپيامبر ( ص ) فرمود : « هركس جلو خشم خود را بگيرد ، خدا عذابش را از او بازدارد ، و هركس از پيشگاه خدايش عذر بخواهد خدا عذرش را بپذيرد ، و هركه زبانش را نگاه دارد خدا عيبش را بپوشاند . » « 51 »\r\n\r\n\r\n","description":"","footnote":"\r\n( 49 ) اين حديث بخشى از حديث پيشين است كه ترمذى آن را روايت كرده است .\r\n( 50 ) آل عمران / 134 : و خشم خود را فرو مىبرند . قسمتى از آيه 134 است كه در متن اصلى شماره 128 تعيين شده و اشتباه است - م .\r\n( 51 ) به مجمع الزوائد ، ج 8 ، ص 68 رجوع كنيد اين حديث را به اختصار از طبرانى در الاوسط به سندى ضعيف از حديث انس روايت كرده است .\r\n","page_name":" 424 ","page_number":424},
  {"content":"\r\n\r\nپيامبر ( ص ) فرمود : « نيرومندترين شما كسى است كه در هنگام خشم بر نفس خويش مسلّط باشد و بردبارترين شما كسى است كه در هنگام قدرت عفو كند . » « 52 » و پيامبر ( ص ) فرمود : « هركه خشم خود را فرو خورد در صورتى كه اگر بخواهد آن را اعمال كند مىتواند ، خدا دلش را در روز قيامت مملوّ از خشنودى سازد » ؛ و در روايت ديگرى است « خدا دلش را پر از امن و ايمان كند . » « 53 » و از آن حضرت ( ص ) روايت شده : « هيچ بنده‌اى جرعه‌اى ننوشيد كه ثوابش بيش از جرعهء خشمى باشد كه براى خدا آن را فرو خورد . » « 54 » و از آن حضرت ( ص ) روايت شده : « براى جهنّم درى است كه وارد آن نشود مگر كسى كه خشم خود را با معصيت خداى متعال درمان كند . » « 55 » پيامبر ( ص ) فرمود : « هيچ جرعه‌اى در نزد خدا محبوبتر از جرعهء خشمى نيست كه بنده‌اى آن را فرو خورد و هيچ بنده‌اى خشم خود را فرو نخورد مگر اين كه خدا دلش را پر از ايمان كند . » « 56 » پيامبر ( ص ) فرمود : « كسى كه خشمى را فرو بخورد در حالى كه مىتواند چنين نكند خدا او را در حضور تمام مخلوقات فرا خواند و در انتخاب هر حوريّه‌اى كه بخواهد مخيّر سازد . » « 57 » لقمان به پسرش گفت : پسركم آبرويت را با سؤال مبر ، و خشمت را با\r\n\r\n\r\n","description":"","footnote":"\r\n( 52 ) اين حديث را ابن ابى الدنيا در نكوهش غضب به سندى ضعيف از على ( ع ) روايت كرده چنان‌كه در الجامع الصغير است .\r\n( 53 ) اين حديث را ابن ابى الدنيا مطابق روايت اولى از حديث ابن عمر روايت كرده چنان كه در المغنى آمده است و به روايت دوّمى ابو داود در ( سنن ) ، ج 2 ، ص 548 نقل كرده است .\r\n( 54 ) اين حديث را ابن ماجه به شمارهء 4189 به سندهايى صحيح روايت كرده است .\r\n( 55 ) اين حديث پيش از اين از مسند بزار نقل شد .\r\n( 56 ) اين حديث را ابن ابى الدنيا در نكوهش غضب از ابن عباس روايت كرده چنان كه در الجامع الصغير نقل شده و پيش از اين گذشت .\r\n( 57 ) اين حديث را ابو داود در ( سنن ) ، ج 2 ، ص 548 از حديث معاذ روايت كرده و پيش از اين گذشت .\r\n","page_name":" 425 ","page_number":425},
  {"content":"\r\n\r\nرسوا ساختن خود درمان مكن ، و اندازهء خود را بشناس تا از زندگىات بهره‌مند شوى . ايّوب گفت : يك ساعت بردبارى شرّ زيادى را دفع مىكند » .\r\nمىگويم : از طريق شيعه روايتى در كافى از امام چهارم ( ع ) نقل شده كه فرمود : رسول خدا ( ص ) فرمود : « محبوبترين راه به خداى متعال دو جرعه است :\r\nجرعه خشمى كه آن را با حلم برگرداند و جرعهء مصيبتى كه آن را با صبر دفع كند . » « 58 » از امام ششم ( ع ) روايت شده كه فرمود : « امام چهارم ( ع ) مىفرمود : دوست ندارم كه نفس خود را در عوض نعمتهاى بزرگ يا شتران سرخ مو خوار سازم ، و هيچ جرعه‌اى ننوشيدم كه در نزد من محبوبتر از جرعهء خشمى باشد كه مغضوب را مجازات نكنم . » « 59 » از امام باقر ( ع ) روايت شده كه فرمود : « هركس خشمى را فرو خورد در حالى كه مىتواند آن را اعمال كند خدا در روز قيامت دلش را پر از امن و ايمان سازد . » « 60 » حضرت صادق ( ع ) فرمود : « جرعهء خشم براى كسى كه بر آن صبر كند نيكو جرعه‌اى است زيرا اجر بزرگ براى كسى است كه گرفتارى بزرگ داشته باشد ، و خدا هيچ گروهى را دوست ندارد مگر اين كه آنها را گرفتار مىكند . » « 61 » از امام صادق روايت شده است : « هيچ بنده‌اى نيست كه خشمى را فرو خورد مگر اين كه خدا در دنيا و آخرت بر عزّت او بيفزايد و خداى متعال فرمود :  وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ .  « 62 » خدا براى\r\n\r\n\r\n","description":"","footnote":"\r\n( 58 ) كافى ، ج 2 ، صص 109 - 110\r\n( 59 ) كافى ، ج 2 ، صص 109 - 110\r\n( 60 ) كافى ، ج 2 ، ص 110 و باب شدّت گرفتارى مؤمن ، ص 252 .\r\n( 61 ) كافى ، ج 2 ، ص 110 و باب شدّت گرفتارى مؤمن ، ص 252 .\r\n( 62 ) آل عمران / 128 : و خشم خود را فرو مىبرند و از خطاى مردم مىگذرند ، و خدا نيكوكاران را دوست مىدارد . شماره آيه به اشتباه در متن 128 تعيين شده است . - م . و حديث در كافى ، ج 2 ، ص 110 روايت شده است .\r\n","page_name":" 426 ","page_number":426},
  {"content":"\r\n\r\nفرو خوردن خشم به او ثواب مىدهد . » از امام صادق ( ع ) روايت شده است : « هركه خشمى را فرو خورد در صورتى كه مىتواند چنين نكند ، خداوند دلش را در روز قيامت پر از خشنودى سازد . » « 63 » از امير المؤمنين ( ع ) روايت شده كه فرمود : « در برابر دشمنان نعمت شكيبا باش زيرا بهترين مقابله به مثل نسبت به كسى كه دربارهء تو مرتكب معصيت شده ، آن است كه تو در برخورد با او از خدا اطاعت كنى . « 64 »\r\n\r\nفضيلت بردبارى\r\n( 1 ) بدان كه بردبارى برتر از فرو خوردن خشم است ، زيرا فرو خوردن خشم عبارت است از اين كه انسان به زحمت خود را به حلم وادار سازد و كسى به فرو خوردن خشم محتاج نيست ، مگر خشمش تحريك شود و در آن سخت محتاج به مجاهده است ؛ ولى هرگاه مدّتى آن را تكرار كند به آن عادت مىكند و ديگر خشمش تحريك نمىشود و اگر تحريك شد در فرو خوردن خشم خود رنج نمىبرد و آن حلم طبيعى است ، و دلالت بر كمال عقل و تسلّط آن و شكسته شدن نيروى خشم و تواضع آن در برابر عقل دارد ، امّا در آغاز حلم ورزيدن و فرو خوردن خشم با زحمت همراه است . پيامبر خدا ( ص ) فرمود : « علم با فراگيرى توأم با زحمت است و حلم با تكلّف به حلم حاصل مىشود و هر كه خوبى بطلبد به او داده شود و هر كه خود را از شرّ نگاه دارد نگاهداشته شود . » « 65 » پيامبر ( ص ) با اين سخن اشاره فرموده كه راه به دست آوردن حلم در آغاز حلم ورزيدن با زحمت است چنان‌كه راه به دست آوردن علم فراگيرى آن است كه با مشقّت همراه مىباشد .\r\n\r\n\r\n","description":"","footnote":"\r\n( 63 ) كافى ، ج 2 ، صص 109 - 110 .\r\n( 64 ) كافى ، ج 2 ، صص 109 - 110 .\r\n( 65 ) اين حديث را طبرانى و دارقطنى در العلل از حديث ابو دردا به سندى ضعيف روايت كرده چنان‌كه در المغنى آمده است .\r\n","page_name":" 427 ","page_number":427},
  {"content":"\r\n\r\nاز پيامبر ( ص ) روايت شده است : « دانش بجوييد و با دانش آرامش و بردبارى طلب كنيد و در برابر كسى كه از او دانش فرا مىگيريد نرمش نشان دهيد و از دانشمندان متكبّر نباشيد كه نادانى شما بر بردبارىتان غالب آيد . » « 66 » در اين سخن پيامبر ( ص ) اشاره فرموده است كه تكبّر خشم را به هيجان مىآورد و مانع از بردبارى و نرمش مىشود .\r\nيكى از دعاهاى پيامبر ( ص ) اين بود : « خدايا مرا به علم بىنياز گردان و به حلم بياراى و به تقوا گرامى بدار و با عافيت مرا زينت ده . » « 67 » از پيامبر ( ص ) روايت شده : « از پيشگاه خدا بلندى مقام بخواهيد ، گفتند :\r\nاى رسول خدا بلندى مقام چيست ؟ ( چگونه به دست مىآيد ) فرمود : به كسى كه با تو قطع رابطه كرده بپيوند ، و كسى كه تو را محروم ساخته است ببخش و نسبت به كسى كه به تو ستم كرده يا خشونت ورزيده است بردبارى كن . » « 68 » پيامبر ( ص ) فرمود : « پنج چيز از سنّتهاى پيامبران مرسل است : آزرم ، بردبارى ، خون گرفتن ، مسواك ، استعمال عطر و خوشبو ساختن بدن . » « 69 » على ( ع ) فرمود : پيامبر ( ص ) فرمود : « مرد مسلمان با بردبارى درجهء انسان روزه‌دارى را به دست مىآورد كه شبها به عبادت قيام كرده باشد ، در حالى كه بدون بردبارى ستمكار مخالف حق به شمار مىآيد و جز بر خاندان خويش سيطره‌اى ندارد . » « 70 »\r\n\r\n\r\n","description":"","footnote":"\r\n( 66 ) اين حديث را ابن سنّى در رياضة المتعلمين به سندى ضعيف روايت كرده چنان كه در المغنى آمده است .\r\n( 67 ) اين حديث را ابن نجّار از حديث ابن عمر به سندى حسن روايت كرده چنان‌كه در الجامع الصغير آمده است .\r\n( 68 ) اين حديث را ابن عدى در الكامل از حديث ابن عمر روايت كرده چنان كه در الجامع الصغير آمده است .\r\n( 69 ) اين حديث را بخارى در التاريخ و حكيم ترمذى در نوادر الاصول و بزار در مسند خود و طبرانى در الكبير و ابو نعيم در المعرفه و بيهقى از حصين خطمى به سندى ضعيف روايت كرده‌اند چنان‌كه در الجامع الصغير نقل شده است .\r\n( 70 ) اين حديث را ابو الشيخ بن حبّان در كتاب الثّواب روايت كرده چنان‌كه در الترغيب ، ج 3 ، ص 418 آمده است .\r\n","page_name":" 428 ","page_number":428},
  {"content":"\r\n\r\nروايت شده كه مردى گفت : « اى رسول خدا من خويشاوندانى دارم كه به آنها مىپيوندم و آنان با من قطع رابطه مىكنند ؛ من به آنها نيكى مىكنم و آنان نسبت به من بدى روا مىدارند ؛ آنها با من بدرفتارى مىكنند و من نسبت به آنها حلم مىورزم . فرمود : اگر چنان باشد كه مىگويى گويى به آنها خاكستر داغ مىخورانى و همواره تا چنين هستى خدا پشتيبان توست . » « 71 » ، و مقصود پيامبر ( ص ) ازمّل ، رمل ، يعنى ريگ مىباشد .\r\nمردى از مسلمانان گفت : « خدايا صدقه‌اى ندارم كه بپردازم . پس هر مردى كه به آبروى من صدمه‌اى برساند از سوى من بر او صدقه باشد ( او را مىبخشم ) خدا به پيامبر وحى كرد كه در برابر اين كار او را آمرزيدم . » « 72 » در گفتار خداى متعال : « ربانيّين » « 73 » به دانشمندان بردبار تفسير شده است و در گفتار خداوند :  يَمْشُونَ عَلَى الْأَرْضِ هَوْناً  ، مقصود اين است كه با حلم بر زمين راه مىروند  وَ إِذا خاطَبَهُمُ الْجاهِلُونَ قالُوا سَلاماً  « 74 » يعنى در برابر بدى نادانان حلم مىورزند و مقابلهء به مثل نمىكنند ، و در ( تفسير ) اين گفتار خداوند :  وَ إِذا مَرُّوا بِاللَّغْوِ مَرُّوا كِراماً  « 75 » گفته شده كه هرگاه مورد آزار واقع شوند گذشت مىكنند و در گفتار خداوند :  وَ كَهْلًا *  « 76 » گفته شده مقصود از كهل آخرين درجهء حلم و بردبارى است .\r\nپيامبر خدا ( ص ) فرمود : « خدا شخص بردبار و پر آزرم و بىنياز\r\n\r\n\r\n","description":"","footnote":"\r\n( 71 ) اين حديث را مسلم در ( صحيح ) ، ج 8 ، ص 8 روايت كرده است .\r\n( 72 ) اين حديث را ابن عبد البّر در الاستيعاب تحت عنوان « ابو ضمضم » از ابن عينيه از عمرو ابن دينار از ابو صالح از ابو هريره روايت كرده است . و بيهقى در الشعب و ابو نعيم در الصحابه روايت كرده‌اند ولى عراقى گويد : ابن عينيه پيش از ابو ضمضم بوده و با او مصاحبت نداشته است بلكه ابو ضمضم از علية بن زيد نقل كرده است .\r\n( 73 ) آل عمران / 79 : مردمى الهى [ باشيد 
  ] .\r\n( 74 ) فرقان / 64 : و هنگامى كه جاهلان آنها را مخاطب سازند به آنها سلام مىگويند ( و با بىاعتنايى و بزرگوارى مىگذرند ) .\r\n( 75 ) فرقان / 72 : و هنگامى كه با لغو و بيهودگى برخورد كنند بزرگوارانه از آن مىگذرند .\r\n( 76 ) آل عمران / 46 : و در حالت كهولت ( ميانسال شدن ) .\r\n","page_name":" 429 ","page_number":429},
  {"content":"\r\n\r\nپاكدامن را دوست مىدارد و شخص دشنام دهندهء بد زبان را كه در تكدّى پافشارى مىكند دشمن مىدارد . » « 77 » ابن عبّاس گويد : پيامبر خدا ( ص ) فرمود : « سه خصلت است كه در هر كس يكى از آنها نباشد به هيچ كار او اعتنا نكنيد : تقوايى كه او را از معصيت خدا منع كند ، حلمى كه نادان را از او بازدارد و اخلاقى كه با آن در ميان مردم زندگى كند . » « 78 » پيامبر ( ص ) فرمود : « آنگاه كه خدا در روز قيامت آفريدگان را گرد بياورد فريادگرى فرياد مىزند : اهل فضيلت كجايند ؟ پس گروهى اندك بر پا مىخيزند در حالى كه راه مىروند و بسرعت به سوى بهشت روانه مىشوند . پس فرشتگان آنها را ملاقات مىكنند و مىگويند : شما را مىبينيم كه به طرف بهشت مىشتابيد مىگويند : ما اهل فضيلت هستيم . فرشتگان مىگويند : فضيلت شما چه بود ؟ مىگويند : هرگاه به ما ستم مىشد صبر مىكرديم و هرگاه به ما بدى مىشد مىبخشيديم ، و هرگاه حق ما پايمال مىشد حلم مىورزيديم .\r\nپس به آنان گفته مىشود : به بهشت درآييد . پاداش اهل عمل ( خير ) نيكوست . » « 79 » على ( ع ) فرمود : « خير آن نيست كه مال و فرزندت زياد شود ، بلكه خير اين است كه عملت زياد شود و حلمت رشد كند و اين كه به عبادت پروردگارت بر مردم مباهات نكنى ، پس هرگاه نيكى كردى خدا را ستايش كنى و هر گاه بدى كردى از خدا آمرزش بخواهى » .\r\n\r\n\r\n","description":"","footnote":"\r\n( 77 ) در هيچ مأخذى تمام حديث را نيافتم ولى مضمون آن در ضمن چند حديث نقل شده است به الجامع الصغير ، ج 1 ، ص 74 رجوع كنيد . و در كافى ، ج 2 ، ص 112 آمده است « انّ الله يحبّ الحى الحليم العفيف المتّعفف » .\r\n( 78 ) اين حديث را ابو نعيم در كتاب الايجاز به سندهايى ضعيف روايت كرده و طبرانى از حديث امّ سلمه به سندهايى كه در آن ضعف و سستى است روايت كرده ( المغنى ) .\r\n( 79 ) اين حديث را اصفهانى از عمرو بن شعيب از پدرش از جدّش روايت كرده چنان‌كه در الترغيب ، ج 3 ، ص 418 آمده است .\r\n","page_name":" 430 ","page_number":430},
  {"content":"\r\n\r\nاز امام چهارم ( ع ) روايت شده كه مردى او را دشنام داد . پس پيراهن مشكى خود را به او بخشيد و دستور داد هزار درهم به او بدهند . « 80 » يكى از حاضران گفت : پنج خصلت در آن حضرت جمع شده است : حلم ، آزار نرساندن به ديگران ، رهايى مرد از آنچه انسان را از خدا دور مىسازد ، تشويق به پشيمانى و توبه و بازگشت به ستايش پس از نكوهش امام سجّاد ( ع ) تمام اينها را با اندكى از مال دنيا خريد .\r\nمردى به جعفر بن محمّد ( ع ) عرض كرد : « ميان من و گروهى بر سر مالى نزاع روى داد و من قصد ترك آن مال را داشتم . پس به من گفته شد ترك آن ذلّت و خوارى است . پس امام ششم ( ع ) فرمود : ذليل و خوار شخص ستمگر است . مسيح بن مريم ( ع ) بر گروهى از يهوديان گذشت ؛ به او سخن بدى گفتند . عيسى به آنها سخن خوبى گفت . به او عرض شد : آنها بد مىگويند و تو خوب مىگويى ؟ عيسى فرمود : هركس از آنچه دارد خرج مىكند . لقمان گفت :\r\nسه گروهند كه جز در سه وقت شناخته نمىشوند : بردبار شناخته نمىشود جز در هنگام خشم و شجاع جز در جنگ ، و برادرت را نمىشناسى مگر زمانى كه به او محتاج شوى » .\r\nمىگويم : مرحوم كلينى ( ره ) از طريق شيعه روايتى را در كافى از امام پنجم ( ع ) روايت كرده كه گفت : رسول خدا ( ص ) فرمود : « خدا انسان پر آزرم بردبار و پاكدامن و كسى كه خود را از حرام نگاه دارد دوست مىدارد . » « 81 » از امام صادق ( ع ) روايت شده كه گفت : « پيامبر خدا ( ص ) فرمود : خدا هرگز كسى را به جهل عزّت نداد و هيچ‌كس را هرگز با حلم خوار نساخت . » « 82 » از امام باقر ( ع ) روايت شده كه گفت : « امام سجّاد ( ع ) مىفرمود : مرا مردى\r\n\r\n\r\n","description":"","footnote":"\r\n( 80 ) بر اصل اين حديث اطلاع نيافتم تنها شعرانى در الطبقات ، ج 1 ، ص 28 نقل كرده است .\r\n( 81 ) كافى ، ج 2 ، ص 112 ، باب حلم .\r\n( 82 ) كافى ، ج 2 ، ص 112 ، باب حلم .\r\n","page_name":" 431 ","page_number":431},
  {"content":"\r\n\r\nبه شگفت مىآورد كه در هنگام غضب حلمش او را دريابد . » « 83 » از امام صادق ( ع ) روايت شده كه فرمود : « حلم براى نصرت كافى است و فرمود : هرگاه حليم نبودى پس به زحمت خود را به حلم وادار . » « 84 » از حفص بن ابى عايشه روايت شده كه گفت : « امام صادق ( ع ) غلام خود را براى حاجتى فرستاد و او دير كرد . امام صادق به دنبالش رفت ، او را خفته يافت .\r\nپس بالاى سرش نشست و او را باد مىزد تا بيدار شد و چون بيدار شد امام ( ع ) به او فرمود : اى فلان به خدا چنين حقّى ندارى شب و روز بخوابى شب از آن توست ( شب بخواب ) و روز تو از آن ماست ( بايد در اختيار ما باشى . » « 85 » از امام صادق ( ع ) روايت شده كه فرمود : « هرگاه ميان دو مرد نزاعى روى دهد دو فرشته فرود مىآيند و به آن كه نادان است مىگويند : آنچه خواستى گفتى و تو خود شايستهء گفته‌هايت هستى و به زودى به آنچه گفتى پاداش داده شوى ، و به آن كه بردبار است مىگويند : شكيب و بردبارى كردى اگر آن را كامل كنى به زودى خدا تو را مىآمرزد ، فرمود : اگر شخص حليم جواب سفيه را بدهد دو فرشته بالا مىروند . » « 86 » از حضرت رضا ( ع ) روايت شده كه فرمود : « مرد تا حليم نباشد عابد نمىشود و هرگاه در ميان بنى اسرائيل مردى به عبادت مىپرداخت عابد شمرده نمىشد تا ده سال پيش از آن به سكوت نمىگذرانيد . » « 87 » ابو حامد مىگويد : دوست حكيمى بر او وارد شد و برايش غذا آورد . پس زن بدخوى حكيم بيرون آمد ، غذا را جمع كرد و حكيم را دشنام داد . دوست حكيم خشمگين بيرون رفت و حكيم در پى او روان شد و گفت : آيا روزى را كه ما در منزلت مشغول خوردن غذا بوديم . به ياد دارى كه مرغى خانگى بر روى غذا و سفره پريد و تمام غذاها را تباه ساخت و هيچ يك از ما خشمگين نشديم ؟\r\nدوست گفت : آرى به ياد دارم . حكيم گفت : چنين فرض كن كه اين زن مانند آن مرغ خانگى است . پس آن مرد شادمان شد و برگشت و گفت : حكيم راست\r\n\r\n\r\n","description":"","footnote":"\r\n( 83 ) كافى ، ج 2 ، ص 112 باب حلم .\r\n( 84 ) كافى ، ج 2 ، ص 112 باب حلم .\r\n( 85 ) كافى ، ج 2 ، ص 112 باب حلم .\r\n( 86 ) كافى ، ج 2 ، ص 112 باب حلم .\r\n( 87 ) كافى ، ج 2 ، ص 112 باب حلم .\r\n","page_name":" 432 ","page_number":432},
  {"content":"\r\n\r\nگفته است كه ، بردبارى دواى هر دردى است .\r\nمردى بر پاى حكيمى زد و پايش را به درد آورد ولى او به خشم نيامد . در اين مورد به او گفته شد . حكيم گفت : او را به جاى اتاقى گرفتم كه در آن لغزيدم و افتادم ، پس غضب را سر بريدم .\r\nمحمود ورّاق مىگويد :\r\n سالزم نفسى الصفح عن كل مذنب * و ان كثرت منه على الجرائم\r\nو ما الناس الا واحد من ثلاثة * شريف و مشروف و مثل مقاوم\r\nفاما الذى فوقى فاعرف فضله * و اتبع فيه الحق و الحق لازم\r\nو اما الذى دونى فان قال صنت عن * اجابته عرضى و ان لام لائم\r\nو امّا الذى مثلى فان زلّ اوهفا * تفضّلت ان الفضل بالخير حاكم « 88 » \r\n\r\nشرح مقدار سخنى كه مىتوان به قصد انتقام گفت\r\n( 1 ) بدان هر ظلمى كه از شخصى سربزند مقابلهء به مثل آن جايز نيست . بنابراين مقابلهء غيبت به غيبت جايز نمىباشد و نيز مقابلهء جستجو به جستجو و دشنام به دشنام . همچنين است ديگر گناهان تنها قصاص و غرامت به مقدارى كه در دين وارد شده و در كتابهاى فقهى مفصّل شرح داده‌ايم جايز است . پيامبر ( ص ) فرمود : « اگر شخصى تو را به عيبى كه دارى سرزنش كرد تو را به عيبى كه دارد سرزنش مكن . » « 89 » پيامبر ( ص ) فرمود : « دو شخص دشنام دهنده دو شيطانند كه يكديگر را\r\n\r\n\r\n","description":"","footnote":"\r\n( 88 ) نفس خود را ملزم مىسازم كه از هر گنهكارى درگذرد اگر چه از او نسبت به من خطاهايى بسيار رفته باشد ؛ مردم در مقايسهء با من جز يكى از سه گروه نيستند يا برتر از من هستند يا پست‌تر يا همانند ؛ امّا آن كه برتر از من است فضيلت او را مىشناسم و دربارهء او از حق پيروى مىكنم و حق لازم است ؛ امّا آن كه پست‌تر از من است اگر سخنى بگويد آبرويم را از جواب دادن به او حفظ مىكنم اگر چه ملامتگرى مرا ملامت كند ؛ امّا آن كه همانند من است اگر بلغزد يا اشتباه كند بخشش مىكنم چرا كه بخشش انسان را به خير وامىدارد .\r\n( 89 ) اين حديث را احمد از حديث جابر بن مسلم روايت كرده و پيش از اين گذشت .\r\n","page_name":" 433 ","page_number":433},
  {"content":"\r\n\r\nتكذيب مىكنند . » « 90 » « مردى ابو بكر را دشنام داد در حالى كه پيامبر ساكت بود . پس چون ابو بكر شروع كرد تا انتقام بگيرد پيامبر ( ص ) به پا خاست :\r\nابو بكر عرض كرد : چون مرا دشنام داد ساكت بودى و چون من سخن گفتم برخاستى ؟ فرمود : چون فرشته از طرف تو جواب مىداد و چون سخن گفتى فرشته برفت و شيطان بيامد و من در مجلسى كه شيطان باشد نمىنشينم . » « 91 » گروهى گفته‌اند : مقابله به مثل به سخنى كه دروغ نباشد جايز است و نهى پيامبر ( ص ) از سرزنش كردن به مثل سخن او ، نهى تنزيهى است و بهتر آن است كه ترك شود ولى اگر انجام دهد گناه نكرده است و سخنى كه به گفتن آن مجازى اين است كه بگويى : تو كه هستى مگر تو از فلان طايفه نيستى و گفتن اى احمق . مطرف گفته است : تمام مردم در مورد آنچه ميان آنها و پروردگارشان هست احمقند ، جز اين كه بعضى از مردم حماقت كمترى دارند ، ابن عمر در حديثى طولانى گفت : تمام مردم را نسبت به ذات خدا نادان مىبينى و همچنين گفتن « اى نادان » به ديگرى ، چون در هر فردى نادانى هست بنابراين طرف را به سخنى آزار داده‌اى كه دروغ نيست همچنين گفتن « اى بد اخلاق ! » به ديگرى و نيز ، « اى پررو ! » و « اى كسى كه به آبروى مردم عيب مىگيرى ! » در حالى كه اين عيبها در او باشد و همچنين اين گفته كه « اگر حيا مىداشتى حرف نمىزدى » و « اين كارت چقدر تو را در چشم من كوچك كرد » و « خدا ذليلت كند و از تو انتقام بگيرد » ؛ با چنين حرفها ، ديگرى آزرده مىشود و دروغ هم نيست .\r\nامّا سخن‌چينى و غيبت و دروغ و دشنام به پدر و مادر به اعتقاد همهء علماء حرام است و دليل بر اين كه آنچه دروغ نيست گفتن آن جايز است اين سخن پيامبر ( ص ) است كه فرمود : « دو نفر كه به يكديگر دشنام مىدهند كسى كه\r\n\r\n\r\n","description":"","footnote":"\r\n( 90 ) اين حديث قبلا از طيالسى نقل شد و ابن حبان آن را روايت كرده چنان كه در الترغيب و التّرهيب ، ج 3 ، ص 469 ، نقل شده است .\r\n( 91 ) اين حديث را ابو داود در سنن ، ج 2 ، ص 572 از حديث سعيد بن مسيّب روايت كرده است .\r\n","page_name":" 434 ","page_number":434},
  {"content":"\r\n\r\nآغازگر است گنهكار است ، مگر آن كه مظلوم در پاسخ به دشنام از حدّ خود تجاوز كند . » « 92 » مىگويم : از طريق شيعه روايتى در كافى از امام كاظم ( ع ) دربارهء دو مردى كه به هم دشنام مىدادند نقل شده كه حضرت فرمود : « آن كه به دشنام آغاز كند ستمگرتر است و گناه او و رفيقش بر عهدهء اوست تا از مظلوم عذر نخواسته است . » « 93 » ابو حامد مىگويد : پس براى شخص مظلوم انتقام گرفتن ثابت است تا زمانى كه مورد ستم و تجاوز قرار مىگيرد . و اين همان مقدارى است كه پيامبر ( ص ) مباح ساخته يعنى به اين مقدار در آزار دادن طرف ، در مقابل آزار سابق او اجازه داده است و دور نيست كه اين اندازه اجازه داده باشند ، ولى بهتر است آن را ترك كند زيرا انتقام او را به بيش از مقدار مجاز مىكشاند و نمىتواند به اندازه‌اى كه لازم است اكتفا كند شايد سكوت از شروع به جواب و توقّف حدّ شرعى آسانتر باشد ، ولى بعضى از مردم نمىتوانند نفس خود را در جوشش خشم نگاه دارند چرا كه مردم در مقابل خشم چهار دسته‌اند ، بعضى از آنها مانند تند زبانها زود برافروخته و زود خاموش مىشوند و بعضى از آنها مانند پاره آتش دير برافروخته و زود خاموش مىشوند ، و اين ستوده‌تر است تا آنجا كه بىغيرتى و بىتفاوتى نينجامد ؛ بعضى از آنها زود برافروخته و دير خاموش مىشوند و اين بدترين انسانهاست . در روايت است كه : « مؤمن زود خشمگين مىشود و زود خشنود مىگردد و اين به آن جبران مىشود . » « 94 » ابو سعيد خدرى گويد : پيامبر خدا ( ص ) فرمود : « به هوش باشيد آدميزادگان به چند طبقه آفريده شده‌اند بعضى دير به خشم مىآيند و زود برميگردند ؛ بعضى زود خشمگين مىشوند و زود برمىگردند ، اين به آن جبران مىشود ، و\r\n\r\n\r\n","description":"","footnote":"\r\n( 92 ) اين حديث را احمد در ( سنن ، ) ج 2 ، ص 235 روايت كرده و از چند مأخذ پيش از اين نقل شد .\r\n( 93 ) كافى ، ج 2 ، ص 360 .\r\n( 94 ) اين حديث قبلا گذشت .\r\n","page_name":" 435 ","page_number":435},
  {"content":"\r\n\r\nبعضى زود خشمگين مىشوند دير برمىگردند ، به هوش باشيد بهترين آنها كسى است كه دير خشمگين شود و زود برگردد و بدترين آنان كسى است كه زود خشم بگيرد و دير برگردد » « 95 » و چون خشم در هر انسانى در يك آن تحريك مىشود بر سلطان لازم است كه هيچ كس را در حالى كه بر او غضب كرده ، مجازات نكند ؛ چرا كه گاه از مقدار لازم تجاوز مىكند و براى اين كه بر او خشمناك است پس خشم خود را درمان مىكند و نفس خود را آسوده مىسازد و از تشفّى آن بهره مىبرد ، و سزاوار است كه انتقام او براى خدا باشد نه براى خودش . يكى از واليان شخص مستى را ديد و قصد كرد او را بگيرد و تازيانه بزند . پس مست او را دشنام داد والى برگشت و گفت : مرا به خشم آورد و اگر او را تازيانه بزنم به خاطر خشم خودم خواهد بود و دوست ندارم مسلمانى را براى جانبدارى از خودم بزنم .\r\n\r\nگفتارى در معناى كينه و نتايج آن و فضيلت عفو و مدارا\r\n( 1 ) بدان كه هر گاه فرو خوردن خشم لازم باشد و آدمى از انتقام گرفتن در همان حال ناتوان شود خشم در درون جايگزين مىشود و به صورت كينه درمىآيد و معناى كينه اين است كه سنگينى خشم و تنفّر از شخص در دل بماند در حالى كه پيامبر ( ص ) فرموده است : « مؤمن كينه‌توز نيست . » « 96 » بنابراين كينه نتيجهء خشم است و كينه هشت نتيجه دارد : 1 - حسد ؛ به اين معنى كه كينه آدمى را بر آرزوى زوال نعمت از محسود وامىدارد از اين رو اگر نعمتى به محسود برسد غمگين و اگر به او مصيبتى برسد شادمان مىشود ، - و حسد از صفات منافقان است - و به زودى نكوهش حسد خواهد آمد .\r\n\r\n\r\n","description":"","footnote":"\r\n( 95 ) اين حديث را طيالسى به شمارهء 2156 روايت كرده و بزار با اختلاف عبارتى از طريق بن شريك از پدرش روايت كرده اين پدر و پسر موثّقند ولى ضعيفند و بقيّه رجال سند رجال صحيح است كه از ابى هريره روايت مىكنند چنان كه در مجمع الزوائد ، ج 8 ، ص 68 نقل شده است .\r\n( 96 ) اين حديث پيش از اين در كتاب علم گذشت .\r\n","page_name":" 436 ","page_number":436},
  {"content":"\r\n\r\n2 - اين كه حسد در دل پنهان شود و هر بلايى به محسود برسد ، مورد سرزنش قرار گيرد .\r\n3 - اين كه او را ترك كنى و با او قطع رابطه كنى اگر چه او به تو روى بياورد و دوستدار تو باشد .\r\n4 - كسى را كه در رتبهء پايين‌تر از توست كوچك شمارى .\r\n5 - اين كه دربارهء او سخنى كه جايز نيست بگويى مثلا دروغ به او نسبت دهى ، غيبت او كنى ، رازش را افشا كنى و نسبت به او پرده‌درى كنى و جز اين كارها .\r\n6 - به ريشخند و مسخره از او نقل قول و عمل كنى .\r\n7 - با زدن و آنچه بدنش را به درد مىآورد آزارش دهى .\r\n8 - از اداى حق او از قبيل صلهء رحم و اداى قرض و يا ردّ مظلمه‌اى ممانعت كنى كه تمام اينها حرام است . كمترين درجات كينه اين است كه از آفتهاى هشتگانهء ياد شده بپرهيزى و به سبب كينه به معصيت خدا نيفتى امّا قلبا نسبت به او كدورت خاطر داشته باشى و در دل از دشمنى با او باز نايستى تا آنجا كه از انجام امورى كه نسبت به او بايد رعايت كنى از قبيل خوشرويى ، مدارا ، توجّه ، برآوردن نيازهايش و همنشينى با او در ياد خدا ، كمك در بهره رساندن به او يا دعا و ستايش بر او يا مواسات و نيكى با او خوددارى كنى امّا بدان كه خوددارى از انجام اين امور از درجه دينىات مىكاهد و تو را از فضيلتى بزرگ و پاداش فراوان محروم مىكند ، اگر چه تو را در معرض كيفر خدا قرار نمىدهد . پس شايسته‌تر آن است كه انسان بر همان حالى كه دارد بماند و اگر بتواند از باب مبارزهء با نفس و مخالفت با شيطان بر احسان خود بيفزايد كه اين مقام صدّيقين است و از كارهاى با فضيلت مقرّبان ، بنابراين براى شخص در هنگام قدرت سه حالت است : يكى اين كه به طور كامل و بى كم كاست به حق خويش برسد و آن عدالت است ، اين آخرين درجهء صالحان خواهد بود دوّم اين كه به شخص مورد كينه با عفو و پيوند نيكى كند و اين\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nبخشش است كه انتخاب صديقان مىشود . سوّم اين كه چيزى كه استحقاق ندارد بطلبد « 97 » و اين ستم است كه افراد پست آن را برمىگزينند و اينك به نقل فضيلت عفو و احسان مىپردازيم .\r\n\r\nفضيلت عفو\r\n( 1 ) بدان عفو آن است كه استحقاق حقّى را داشته باشى و از آن بگذرى ؛ از قبيل قصاص يا غرامت و آن غير از حلم و فرو خوردن خشم است . از اين رو آن را جداگانه مطرح ساختيم . خداى متعال مىفرمايد :  خُذِ الْعَفْوَ وَ أْمُرْ بِالْعُرْفِ  ، تا آخر آيه « 98 » و فرمود :  وَ أَنْ تَعْفُوا أَقْرَبُ لِلتَّقْوى  . « 99 » پيامبر ( ص ) فرمود : « تواضع بنده را جز بلندى درجه نمىافزايد . پس تواضع كنيد تا خداوند به شما رفعت درجه دهد ، و عفو بر عزّت بنده مىافزايد ؛ پس عفو كنيد تا خدا شما را عزيز دارد ، و صدقه مال را زياد مىكند ؛ پس صدقه دهيد تا خدا شما را بىنياز سازد . » « 100 » عايشه گفت : « هرگز نديدم كه رسول خدا از ستمى كه بر او رفته انتقام بگيرد تا آنگاه كه يكى از محرّمات الهى هتك نمىشد . امّا هرگاه چيزى از محرّمات الهى هتك مىشد پيامبر ( ص ) بيش از همه خشمگين مىشد و ميان دو چيز مخيّر نشد ، جز اين كه آسانترين آنها را در صورتى كه گناه نبود برمىگزيد . » « 101 »\r\n\r\n\r\n","description":"","footnote":"\r\n( 97 ) در احياء العلوم به اين صورت است ( ان يظلمه بما لا يستحقّه ، بناحق به او ستم كند ) .\r\n( 98 ) اعراف / 198 : با آنها مدارا كن و عذرشان را بپذير و به نيكيها دعوت كن . آدرس سوره به اشتباه آل عمران داده شده است - م .\r\n( 99 ) بقره / 238 : و اگر شما گذشت كنيد ( و تمام مهر را به آنها بپردازيد ) به تقوا نزديكتر است .\r\n( 100 ) اين حديث را ابن ابى الدنيا در الصمت از محمد بن عميزه عبدى به سندى ضعيف روايت كرده است چنان كه در الجامع الصغير آمده است و احمد در مسند عبد الرحمن بن عوف نظير آن را نقل كرده است ، به مسند ، ج 1 ، ص 193 رجوع كنيد .\r\n( 101 ) اين حديث را مسلم با كمى اختلاف لفظى در ( صحيح ) ، ج 7 ، ص 80 روايت كرده و پيش از اين نقل شد .\r\n","page_name":" 438 ","page_number":438},
  {"content":"\r\n\r\nعقبه بن عامر مىگويد : « روزى پيامبر خدا ( ص ) را ملاقات كردم پس من پيش از او دستش را گرفتم يا او زودتر دست مرا گرفت و فرمود : اى عقبه آيا تو را از بهترين اخلاق اهل دنيا و آخرت خبر دهم ؟ به كسى كه از تو قطع رابطه كرده بپيوند و به كسى كه تو را محروم ساخته ببخش و كسى را كه به تو ستم كرده عفو كن . » « 102 » پيامبر خدا ( ص ) فرمود : « موسى ( ع ) عرض كرد پروردگارا كدام بنده‌ات در پيشگاه تو عزيزتر است ؟ خداى متعال فرمود : كسى كه با داشتن قدرت عفو كند . » « 103 » مردى خدمت پيامبر ( ص ) آمد و از ستمى شكوه كرد . پيامبر او را امر به نشستن فرمود و خواست از وى دادخواهى كند آنگاه رسول خدا ( ص ) فرمود :\r\n« ستم رسيدگان در روز قيامت رستگارند » ؛ آن مرد با شنيدن حديث از انتقام گرفتن خوددارى كرد . « 104 » از پيامبر ( ص ) روايت شده : « هر كس دعا كند بر كسى كه به او ستم كرده از او انتقام گرفته است . » « 105 » و از آن حضرت ( ص ) روايت شده : « هر گاه خدا در روز قيامت آفريدگان را برانگيزد فريادگرى از زير عرش سه بار فرياد كند : اى گروه موحّدان خدا شما را عفو كرد . پس بعضى از شما بعضى را عفو كنيد . » « 106 » روايت شده كه چون رسول خدا ( ص ) مكّه را فتح كرد . خانهء كعبه را\r\n\r\n\r\n","description":"","footnote":"\r\n( 102 ) اين حديث را احمد در ( مسند ) ، ج 4 ، ص 148 و 158 و نيز طبرانى روايت كرده است و رجال يكى از دو سند احمد . . . موثّقند چنان كه در مجمع الزوائد ، ج 8 ، ص 189 نقل شده است .\r\n( 103 ) اين حديث را خرائطى در مكارم و بيهقى در الشعب از حديث ابو هريره روايت كرده چنان كه در الجامع الصغير آمده است .\r\n( 104 ) اين حديث را ابن ابى الدنيا در نكوهش خشم از روايت ابو صالح حنفى به سندى ضعيف روايت كرده چنان كه در الجامع الصغير است .\r\n( 105 ) اين حديث را ترمذى در ( سنن ) ، ج 13 ، ص 66 از حديث عايشه روايت كرده است .\r\n( 106 ) بر لفظ حديث اطّلاع نيافتم .\r\n","page_name":" 439 ","page_number":439},
  {"content":"\r\n\r\nطواف كرد و سعى صفا و مروه انجام داد و دو ركعت نماز گزارد . آنگاه به طرف كعبه آمد و دو طرف در را گرفت و فرمود :\r\nاى اهل مكّه چه مىگوييد و چه انتظار داريد ؟ عرض كردند : مىگوييم برادر و پسر عمويى بردبار و مهربانى - سه بار اين جمله را تكرار كردند . پس پيامبر ( ص ) فرمود : من هم مىگويم آنچه را برادرم يوسف گفت :  لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أَرْحَمُ الرَّاحِمِينَ .  راوى گفت : تمام اهل مكه از خانه‌ها بيرون آمدند چنان كه گويى از گورها بيرون شده و دين اسلام را پذيرفتند . « 107 » از پيامبر ( ص ) روايت شده : « هر گاه بندگان ( روز قيامت ) بايستند فريادگرى فرياد كند هر كس بر خدا مزدى دارد به پا خيزد و وارد بهشت شود .\r\nعرض شد : چه كسى بر خدا مزد دارد ؟ فرمود : كسانى كه مردم را عفو كرده‌اند .\r\nپس هزاران نفر به پا مىخيزند و خداوند آنها را بدون حساب وارد بهشت مىكند . » « 108 » ابن مسعود گويد : پيامبر خدا ( ص ) فرمود : « بر والى شايسته نيست كه حدّى نزد او ثابت شود و آن را اجرا نكند ؛ خدا بسيار عفو مىكند و عفو را دوست مىدارد . آنگاه اين آيه را قرائت كرد  وَ لْيَعْفُوا وَ لْيَصْفَحُوا  « 109 » تا آخر آيه .\r\nجابر مىگويد : رسول خدا ( ص ) فرمود : « سه خصلت است كه هر كس آنها را همراه ايمان ( به محشر ) آورد از هر درى از درهاى بهشت كه بخواهد وارد شود و با هر حور العين كه بخواهد تزويج كند : هر كس دين حقّى با خود بياورد و پس از هر نمازى ده بار سوره توحيد را بخواند و قاتل خود را عفو كند . عرض\r\n\r\n\r\n","description":"","footnote":"\r\n( 107 ) موّرخان بزرگ اين مطلب را در داستان فتح مكه نقل كرده‌اند به تاريخ طبرى و سيره ابن هشام و كامل ابن ايثر ، ج 2 ، ص 120 ، رجوع كنيد .\r\n( 108 ) اين حديث را طبرانى در مكارم الاخلاق روايت كرده و در سند آن فضل بن يسار است و بر حديث او موافقت نداشتند .\r\n( 109 ) اين حديث را احمد در ( مسند ، ) ج 1 ، ص 438 و حاكم روايت كرده و حاكم آن را صحيح دانسته است .\r\n","page_name":" 440 ","page_number":440},
  {"content":"\r\n\r\nشد : اى رسول خدا ، يا يكى از آن سه را بياورد ؟ فرمود : يا يكى از آن سه را همراه خود ( به محشر ) بياورد . « 110 » مىگويم : از طريق شيعه روايتى در كافى از امام صادق ( ع ) روايت شده كه گفت : رسول خدا ( ص ) در خطبه‌اش فرمود : « به هوش باشيد . آيا شما را از بهترين آفريدگان دنيا و آخرت خبر دهم ، اين كه از كسى كه به تو ستم كرده عفو كنى و به كسى كه با تو قطع رابطه كرده بپيوندى و به كسى كه به تو بدى كرده نيكى كنى و به كسى كه تو را محروم ساخته بدهى . » « 111 » از امام صادق ( ع ) روايت شده كه گفت : « رسول خدا ( ص ) فرموده : بر شما باد به عفو كردن چرا كه عفو بر عزّت بنده مىافزايد . پس عفو كنيد تا خدا بر عزّت شما بيفزايد . » « 112 » ابو حمزه ثمالى از امام سجّاد ( ع ) روايت كرده كه گفت : شنيدم آن حضرت مىفرمود : « هرگاه روز قيامت شود خدا مخلوق اوّلين و آخرين را در يك جا گرد مىآورد . آنگاه فريادگرى فرياد مىكند : اهل بخشش كجايند ؟ فرمود :\r\nجمع زيادى از مردم به پا مىخيزند پس فرشتگان از آنها استقبال مىكنند و مىگويند : بخشش شما چه بود ؟ مىگويند : ما مىپيوستيم به كسى كه با ما قطع رابطه كرده بود و مىبخشيديم به كسى كه ما را محروم ساخته بود و عفو مىكرديم كسى را كه به ما ستم كرده بود . حضرت فرمود : به آنها مىگويند :\r\nراست مىگوييد وارد بهشت شويد . » « 113 » امام پنجم ( ع ) فرمود : « پشيمانى بر عفو آسانتر و برتر از پشيمانى بر كيفر كردن است . » « 114 »\r\n\r\n\r\n","description":"","footnote":"\r\n( 110 ) اين حديث را طبرانى در الاوسط در دعاء به سندى ضعيف روايت كرده چنان كه در المغنى آمده است .\r\n( 111 ) كافى ، ج 2 ، ص 107 .\r\n( 112 ) كافى ، ج 2 ، صص 107 - 108 ، باب عفو .\r\n( 113 ) كافى ، ج 2 ، صص 107 - 108 ، باب عفو .\r\n( 114 ) كافى ، ج 2 ، صص 107 - 108 ، باب عفو .\r\n","page_name":" 441 ","page_number":441},
  {"content":"\r\n\r\nو از آن حضرت ( ع ) روايت شده كه فرمود : « زن يهوديه‌اى كه پيامبر ( ص ) را با داخل كردن سم در پاچهء گوسفند مسموم كرد به محضر آن حضرت آوردند . پيامبر به او فرمود : چه چيز تو را بر اين خيانت واداشت ؟ زن جواب داد :\r\nبا خود گفتم : اگر اين شخص پيامبر باشد زهر به او آسيبى نمىرساند و اگر شاه باشد مردم را از شرّ او راحت مىكنم . حضرت باقر فرمود : پس رسول خدا آن زن را عفو كرد . » « 115 » از حضرت صادق ( ع ) روايت شده : « سه چيز از بزرگواريهاى دنيا و آخرت است : عفو كن كسى را كه به تو ستم كرده ؛ بپيوندى به كسى كه با تو قطع رابطه كرده ؛ و چون بر تو ستم شود حلم ورزى . » « 116 » از ابو الحسن ( ع ) روايت شده كه فرمود : « هرگز دو گروه با يكديگر برخورد نكردند جز اين كه گروهى كه بيشتر عفو كرده‌اند يارى شده‌اند . » « 117 » از معتّب روايت شده كه گويد : « امام هفتم ( ع ) در باغى كه داشت ، درخت خرما قطع مىكرد . پس غلام آن حضرت را ديدم كه مقدارى خرما برگرفت و آن را پشت ديوار باغ گذاشت پس نزد او آمدم و او را گرفته با آن خرما به محضر امام آوردم و عرض كردم : فدايت شوم من اين غلام را با اين مقدار خرما يافتم . حضرت به غلام فرمود : اى فلان ! عرض كرد : لبيّك ، فرمود : آيا گرسنه‌اى ؟ عرض كرد نه سرورم ، فرمود : آيا برهنه‌اى ؟ عرض كرد : نه سرورم ، فرمود : پس چرا اين را برداشتى ؟ عرض كرد : آن را مىخواستم ؛ فرمود : برو مال خودت باشد و به من فرمود او را رها كن . » ابو حامد مىگويد : امّا سخنان بزرگان ؛ به راهبى گفته شد : آيا اسكندر ذو القرنين را ديده‌اى ؟ آيا او پيامبر بود ؟ گفت : نه ليكن آنچه به او داده شده به خاطر چهار خصلت بود كه در او وجود داشت : هر گاه قدرت داشت عفو مىكرد ، و چون وعده مىداد وفا مىكرد ، و هر گاه سخن مىگفت صادق و\r\n\r\n\r\n","description":"","footnote":"\r\n( 115 ) كافى ، ج 2 ، صص 107 - 108 ، باب عفو .\r\n( 116 ) كافى ، ج 2 ، صص 107 - 108 ، باب عفو .\r\n( 117 ) كافى ، ج 2 ، صص 107 - 108 ، باب عفو .\r\n","page_name":" 442 ","page_number":442},
  {"content":"\r\n\r\nراستگو بود و امروز براى فردا گرد نمىآورد . يكى از بزرگان گويد : بردبار كسى نيست كه چون بر او ستم رود حلم ورزد تا پس از قدرت يافتن انتقام بگيرد ، بلكه بردبار كسى است كه چون ستم شود حلم ورزد و آنگاه كه قدرت يابد عفو كند و گويند : قدرت كينه و خشم را از بين مىبرد .\r\nروايت شده كه دزدى در صفين وارد مخفيگاه عمار بن ياسر شد . پس به عمّار گفتند : او از دشمنان ماست دست او را قطع كن ، گفت : عيب او را مىپوشانم باشد كه خدا در روز قيامت عيوب مرا بپوشاند .\r\nابن مسعود در بازار نشست كه كالايى بخرد . پس خريد . آنگاه به جستجوى درهمهايش پرداخت و پولها در دستارش بود . پس متوجّه شد كه به سرقت رفته است و گفت : اينجا كه نشسته بودم پولها با من بود . پس مردم دزد را نفرين مىكردند و مىگفتند خدايا دست دزدى كه اين پولها را به سرقت برده قطع كن .\r\nپس عبد الله بن مسعود گفت : خدايا اگر نياز او را به بردن پولها واداشته بر او مبارك كن و اگر به گناه آن را برده اين سرقت را آخرين گناهانش قرار بده .\r\nفضيل گويد : زاهدتر از مردى خراسانى نديدم كه در مسجد الحرام كنارم نشست ، آنگاه برخاست تا طواف كند . دينارهايى كه همراهش بود دزديده شده بود ؛ پس مىگريست گفتم : آيا براى دينارها مىگريى ؟ گفت : نه ليكن من و او را در پيشگاه خدا به پا داشته‌اند ، پس عقل من بر باطل ساختن دليل او اشراف يافت و به خاطر ترحّم بر او مىگريم .\r\nگويند در انجيل نوشته شده : هر كس براى كسى كه به او ستم كرده آمرزش بخواهد شيطان را از خود رانده است .\r\n\r\nفضيلت نرمى و مدارا كردن\r\n( 1 ) بدان كه نرمى ستوده است و مخالف آن خشونت و بدرفتارى است . خشونت نتيجهء خشم و بدخويى است و مدارا و نرمش نتيجهء خوشخويى و سلامتى ، عامل بدرفتارى گاه خشم است و گاه حرص زياد و غلبهء آن بر انسان به طورى كه انسان\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nسرگشته شده و قادر به انديشيدن نباشد و نتواند پايدارى كند بنابراين مدارا و نرمش نتيجه‌اى است كه فقط از خوشخويى حاصل مىشود و اخلاق نيكو فقط از طريق مغلوب كردن نيروى خشم و شهوت و نگاه داشتن آنها در حدّ اعتدال به دست مىآيد . از اين رو پيامبر خدا ( ص ) مدارا كردن را ستوده و در آن باره مبالغه كرده و فرموده است : « به هر كس كه بهره‌اى از ملايمت داده شده ، بهره‌اش از خير دنيا و آخرت داده شده است ، و به هر كس كه بهره‌اى از ملايمت داده نشده است ، از بهرهء خير در دنيا و آخرت محروم شده است . » « 118 » پيامبر ( ص ) فرمود : « هر گاه خدا خاندانى را دوست بدارد ، بر آنها مدارا كردن را وارد مىكند . » « 119 » پيامبر ( ص ) فرمود : « خداوند بر نرمى و ملايمت چيزى مىدهد كه بر خشونت نمىدهد و هر گاه خدا بنده‌اى را دوست بدارد به او مدارا مىبخشد ، و هر خانواده‌اى كه از مدارا كردن محروم شوند از دوستى خدا محروم شده‌اند . » « 120 » پيامبر ( ص ) فرمود : « خدا مدارا كننده است و مدارا كردن را دوست دارد و به آن اجرى مىدهد كه به خشونت نمىدهد . » « 121 » پيامبر ( ص ) فرمود : « هر كه از مدارا كردن محروم شود از تمام خوبيها محروم شده است . » « 122 »\r\n\r\n\r\n","description":"","footnote":"\r\n( 118 ) اين حديث را ترمذى به صورتى كه در متن آمده روايت كرده است و احمد به همين عبارت روايت كرده و عقيلى در الضعفاء در شرح حال عبد الرحمن بن ابى بكر مليكى روايت كرده و اين روايت را از قاسم از عايشه ضعيف دانسته است ( المغنى ) .\r\n( 119 ) اين حديث را احمد از حديث عايشه به سندى صحيح روايت كرده چنان كه در مجمع الزوائد ، ج 8 ، ص 19 نقل شده است . و عبارتش چنين است « اذا اراد الله باهل بيت خيرا الحديث » و نيز بزار از جابر چنين روايت كرده است .\r\n( 120 ) اين حديث را طبرانى روايت كرده و رجال آن از حديث جرير بن عبد الله موثّقند چنان كه در مجمع الزوائد ، ج 8 ، ص 18 ، آمده است\r\n( 121 ) اين حديث را ابن ماجه به شماره 3688 روايت كرده است .\r\n( 122 ) اين حديث را ابو داود در ( سنن ) ، ج 2 ، ص 554 ، از حديث جرير بن عبد الله روايت كرده است .\r\n","page_name":" 444 ","page_number":444},
  {"content":"\r\n\r\nپيامبر ( ص ) فرمود : « آيا مىدانيد كه هر شخص آسان‌گير و نرم خو و خوش برخورد بر آتش حرام مىباشد . » « 123 » و نيز فرمود ( ص ) : « مدارا كردن ميمنت است ، خشونت و درشتى شوم » « 124 » و فرمود ( ص ) : « آرامش و تاّنى از خداست و شتاب از شيطان » . « 125 » مىگويم : از طريق شيعه روايتى را كافى از امام باقر ( ع ) آورده كه گفت :\r\n« پيامبر خدا ( ص ) فرمود : « اگر نرمى مخلوقى مىبود كه ديده مىشد ، در ميان آفريدگان خدا آفريده‌اى نيكوتر از او نبود . » « 126 » از امام باقر ( ع ) روايت شده كه گفت : « پيامبر خدا ( ص ) فرمود : نرمى روى هر چيزى نهاده شد آن را زينت بخشيد و از هر چه برداشته شد ، آن را زشت ساخت . » « 127 » و نيز از همان حضرت روايت شده : « خدا مدارا كننده است و مدارا كردن را دوست مىدارد . » « 128 » و نيز از همان حضرت روايت شده كه فرمود : « براى هر چيزى قفلى است ( و آن چيز را با آن قفل از دسترسى ديگران حفظ مىكنند ) و قفل ايمان مدارا كردن است و پاداشى كه خدا به مدارا كننده مىدهد به شخص خشن نمىدهد . » « 129 » از امام صادق ( ع ) روايت شده كه گفت : « رسول خدا ( ص ) فرمود : مدارا ميمنت دارد و خشونت نحوست . » « 130 » و از آن حضرت ( ع ) روايت شده كه گويد : « پيامبر خدا ( ص ) فرمود : دو\r\n\r\n\r\n","description":"","footnote":"\r\n( 123 ) اين حديث را ترمذى و ابن حبان در دو كتاب صحيح خود روايت كرده‌اند چنان كه در الترغيب و الترهيب ، ج 3 ، ص 418 روايت شده است .\r\n( 124 ) اين حديث را بيهقى در الشعب از حديث عايشه به سندى ضعيف روايت كرده چنان كه در الجامع الصغير آمده است .\r\n( 125 ) اين حديث را ترمذى در ( صحيح ) ، ج 8 ، ص 172 روايت كرده است .\r\n( 126 ) كافى ، ج 2 ، صص 119 - 120 ، باب رفق .\r\n( 127 ) كافى ، ج 2 ، صص 119 - 120 ، باب رفق .\r\n( 128 ) كافى ، ج 2 ، صص 119 - 120 ، باب رفق .\r\n( 129 ) كافى ، ج 2 ، صص 119 - 120 ، باب رفق .\r\n( 130 ) كافى ، ج 2 ، صص 119 - 120 ، باب رفق .\r\n","page_name":" 445 ","page_number":445},
  {"content":"\r\n\r\nنفر با هم رفيق نشدند مگر اين كه محبوبترين آنها در نزد خدا و بيشترين آنها از نظر اجر كسى است كه با رفيق خود بيشتر مدارا كند . » « 131 » و از آن حضرت ( ع ) روايت شده : « هر كه در كارش مدارا كند به هر چه از مردم بخواهد مىرسد . » « 132 » و از آن حضرت ( ع ) روايت شد « خدا مدارا كننده است و مدارا كردن را دوست مىدارد ، از جمله مدارا كردن خدا به بندگانش آن است كه كينهء آنها را نزد خود نگه نمىدارد و با هوسها و خواستهء دلهاى آنها مخالفت مىكند . و نيز از مهربانى او نسبت به بندگان آن است كه آنها را به امرى فرا مىخواند كه مىخواهد آن را از آنان سلب كند تا از اين طريق با ايشان مدارا كرده باشد و نيز رشته‌هاى ايمان و سنگينى آن يكباره بر دوش آنها قرار نگيرد و در نتيجه دچار ضعف و ناتوانى شوند . بر اين اساس هر گاه خدا بخواهد چنين كند امرى را به وسيلهء امرى ديگر منسوخ مىسازد . » « 133 » از موسى بن جعفر ( ع ) روايت شده كه فرمود : « نرمى و ملاطفت نيمى از زندگانى است » « 134 » و نيز از آن حضرت روايت شده به كسى كه ميان او و قومش سخنى در گرفته بود فرمود : « با آنها نرمى و مدارا كن زيرا كفرشان در خشمشان است ( در هنگام خشم كفر گويند ) و كسى كه كفر او در خشمش باشد خيرى ندارد . » « 135 » از عمرو بن ابى المقدام روايت شده كه پيامبر ( ص ) فرمود : « در نرمى فزونى و بركت است و هر كس از نرمى بىبهره شد از خير بى بهره شده است . » « 136 » از عمرو بن ابى المقدام به طور مرفوع روايت شده كه پيامبر ( ص ) فرمود : « از هر خاندانى كه مدارا و ملاطفت دور شد خير از آنها دور شد . » « 137 » ابو حامد پس از نقل اخبار گذشتگان مىگويد : اين است ستايش\r\n\r\n\r\n","description":"","footnote":"\r\n( 131 ) كافى ، ج 2 ، صص 119 - 120 ، باب رفق .\r\n( 132 ) كافى ، ج 2 ، صص 119 - 120 ، باب رفق .\r\n( 133 ) كافى ، ج 2 ، ص 118 .\r\n( 134 ) كافى ، ج 2 ، صص 119 - 120 ، باب رفق .\r\n( 135 ) كافى ، ج 2 ، صص 119 - 120 ، باب رفق .\r\n( 136 ) كافى ، ج 2 ، صص 119 - 120 ، باب رفق .\r\n( 137 ) كافى ، ج 2 ، صص 119 - 120 ، باب رفق .\r\n","page_name":" 446 ","page_number":446},
  {"content":"\r\n\r\nدانشمندان از مدارا و ملاطفت به اين دليل كه در بيشتر حالات و كارها ستوده و مفيد است و گاه بندرت آدمى نياز به خشونت دارد . انسان كامل كسى است كه جاى ملاطفت و ملايمت را از جاى خشونت تشخيص دهد و هر كدام را در جاى خود به كار ببرد و اگر در تشخيص موارد آن دو عاجز شد و در رويدادى كار بر او مشكل آمد به ملاطفت متمايل شود كه پيروزى و موفقيت در نرمى و ملاطفت است .\r\n\r\nگفتارى در نكوهش حسد ، و در حقيقت و عوامل حسد و درمان آن و نهايت چيزى كه در بر طرف ساختن آن لازم است\r\n\r\nشرح نكوهش حسد\r\n( 1 ) بدان كه حسد از نتايج كينه است ، و كينه از نتايج خشم ؛ بنابراين حسد شاخه‌اى فرعى از شاخه‌هاى خشم ، و غضب ريشهء اصلى از ريشه‌هاى حسد است .\r\nپس شاخه‌هاى بىشمارى از اخلاق نكوهيده از حسد جدا مىشود و تنها در نكوهش حسد روايات بسيارى وارد شده است .\r\nپيامبر ( ص ) فرمود : « حسد حسنات را مىخورد چنان كه آتش هيزم خشك را . » « 138 » پيامبر ( ص ) در نهى از حسد و عوامل و نتايج آن فرمود : « به يكديگر حسد نورزيد و با يكديگر قطع رابطه نكنيد و پشت به يكديگر نكنيد و با هم دشمنى نورزيد ، اى بندگان خدا با هم برادر باشيد . » « 139 » روايت شده كه پيامبر ( ص ) در مورد مردى از انصار شهادت داد كه وى اهل بهشت است و چون از حال او جستجو كردند ، عمل فوق العاده‌اى از او نديدند جز اين كه هر گاه به رختخواب خود مىرفت خدا را ياد مىكرد و بر\r\n\r\n\r\n","description":"","footnote":"\r\n( 138 ) اين حديث را ابن ماجه به شمارهء 4210 در حديثى از انس روايت كرده است .\r\n( 139 ) اين حديث را بخارى و مسلم روايت كرده‌اند و پيش از اين چند بار نقل شد .\r\n","page_name":" 447 ","page_number":447},
  {"content":"\r\n\r\nنمىخاست تا هنگام نماز صبح فرا مىرسيد پس اين مطلب به آن مرد گفته شد وى گفت : حقيقت همان است كه شما ديديد جز اين كه من در نفس خود نسبت به هيچ يك از مسلمانان در خيرى كه خدا به او داده كينه و حسدى نمىيابم . » « 140 » پيامبر ( ص ) فرمود : « سه چيز است كه هيچ كس از آنها نجات نمىيابد :\r\nگمان بد بردن ، فال بد و حسد و راه رهايى از آنها را برايتان مىگويم .\r\nهر گاه گمان بد بردى تحقيق مكن ، و هر گاه فال بد زدى بگذر ، و هر گاه حسد بردى ستم مكن . » « 141 » و در روايتى است : « سه چيز است كه هيچ كس را از آن رهايى نيست و كم است كسى كه از آن رها شود . » « 142 » بنابراين در اين روايت امكان رهايى را ثابت كرده است .\r\nپيامبر ( ص ) فرمود : « بيمارى امتهاى پيش از خودتان به شما راه يافته است ، حسد ، دشمنى و دشمنى مىتراشد ، مقصودم تراشنده مو نيست بلكه دشمنى دين را مىتراشد ( از ريشه مىكند ) ، سوگند به خدايى كه جان محمد در قبضهء قدرت اوست تا وقتى مؤمن نشويد وارد بهشت نشويد و تا وقتى ، به يكديگر دوستى نورزيد مؤمن نشويد . به هوش باشيد شما را از چيزى خبر مىدهم كه ايمان و دوستى را برايتان ثابت مىكند در ميان خود سلام را آشكار سازيد . » « 143 » پيامبر ( ص ) فرمود : « نزديك است كه فقر به كفر انجامد ، و نزديك است\r\n\r\n\r\n","description":"","footnote":"\r\n( 140 ) اين حديث را احمد در حديثى طولانى در مسند انس به سندهايى به شرط بخارى و مسلم روايت كرده است و نسايى و ابو يعلى و بزاز نيز روايت كرده‌اند و مرد مبهم در سند را سعد ناميده است ؛ به التّرغيب ، ج 3 ، ص 549 رجوع كنيد .\r\n( 141 ) اين دو حديث را ابن ابى الدنيا در كتاب نكوهش حسد از ابو هريره روايت كرده است و در سند روايت اول يعقوب بن محمد زهرى و موسى بن يعقوب وجود دارند كه تمام علماى سنّت آنها را تضعيف كرده‌اند و روايت دوّم را ابن ابى الدنيا نيز به صورت مرسل روايت كرده .\r\nچنان كه در المغنى آمده است .\r\n( 142 ) اين دو حديث را ابن ابى الدنيا در كتاب نكوهش حسد از ابو هريره روايت كرده است و در سند روايت اول يعقوب بن محمد زهرى و موسى بن يعقوب وجود دارند كه تمام علماى سنّت آنها را تضعيف كرده‌اند و روايت دوّم را ابن ابى الدنيا نيز به صورت مرسل روايت كرده .\r\nچنان كه در المغنى آمده است .\r\n( 143 ) اين حديث را احمد و ترمذى از حديث زبير بن عوام به سندى صحيح روايت كرده چنان كه در الجامع الصغير آمده است .\r\n","page_name":" 448 ","page_number":448},
  {"content":"\r\n\r\nحسد بر مقدّر الهى غالب آيد . » « 144 » پيامبر ( ص ) فرمود : « به زودى بيمارى امتّها به امّتم خواهد رسيد ، عرض كردند : بيمارى امّتها چيست ؟ فرمود : غرور و سرمستى و مباهات به زيادى مال و حسدورزى در دنيا و دور شدن از يكديگر و به هم حسد بردن تا آن جا كه به ستم مبدّل شود . آنگاه به صورت فتنه و آشوب درآيد . » « 145 » پيامبر ( ص ) فرمود : « به برادرت آشكارا سرزنش مكن كه در نتيجه خدا او را مورد رحمت قرار دهد و تو را مبتلا سازد » « 146 » روايت شده كه چون موسى ( ع ) به سوى پروردگارش شتافت در سايهء عرش مردى را ديد پس بر بلندى جايگاه او رشك برد و با خود گفت : اين مرد در پيشگاه خدا محترم است ، از خدا خواست كه از اسم او به موسى ( ع ) خبر دهد ولى خداوند از اسم آن مرد خبر نداد و فرمود : « ( اى موسى ) سه كار از كارهاى او را برايت مىگويم : او به آنچه خدا از بخشش خود داده بود حسد نمىورزيد و پدر و مادرش را از خود ناراضى نساخت و سخن‌چينى نمىكرد . » زكريا ( ع ) گفت : خداى متعال فرموده : « شخص حسود دشمن نعمت من است ، و از حكم من خشمگين است ، و از آنچه ميان بندگانم تقسيم كرده‌ام ناراضى است . » پيامبر ( ص ) فرمود : « آنچه بر امّتم از همه بيشتر مىترسم اين است كه مال و ثروتشان زياد شود پس به يكديگر حسد ورزند و به كشتار يكديگر اقدام كنند . » « 147 »\r\n\r\n\r\n","description":"","footnote":"\r\n( 144 ) اين حديث را بيهقى در الشعب از روايت يزيد رقاشى و ابو مسلم كشى نيز روايت كرده‌اند و يزيد ضعيف است چنان كه در المغنى آمده است . و به زودى نظير آن از كافى خواهد آمد .\r\n( 145 ) اين حديث را حاكم از حديث ابو هريره به سندى صحيح روايت كرده چنان كه در الجامع الصغير آمده است .\r\n( 146 ) اين حديث را ترمذى در ( سنن ) ، ج 9 ، ص 312 از حديث واثلة بن اسقع روايت كرده است .\r\n( 147 ) اين حديث را ابن ابى الدنيا در كتاب نكوهش حسد از حديث ابو عامر اشعرى روايت كرده است ( المغنى ) .\r\n","page_name":" 449 ","page_number":449},
  {"content":"\r\n\r\nپيامبر ( ص ) فرمود : « در برآوردن حوائج از پنهان ساختن كمك بجوييد ، زيرا هر صاحب نعمتى مورد حسد است . » « 148 » پيامبر ( ص ) فرمود : « نعمتهاى خدا دشمنانى دارد . عرض شد : كيانند ؟\r\nفرمود : كسانى كه بر آنچه خدا به لطف خود به مردم داده است حسد مىورزند . » « 149 » پيامبر ( ص ) فرمود : « شش گروه به سبب شش خصلت پيش از محاسبه وارد دوزخ مىشوند . عرض شد : اى رسول خدا آنها كيانند ؟ فرمود : اميران به ستم ، عرب به تعصّب ، دهقانان به تكبّر ، بازرگانان به خيانت ، روستائيان به نادانى ، و علما به حسد . » « 150 » مىگويم : از طريق شيعه كافى روايتى را از امام پنجم ( ع ) نقل كرده كه فرمود : « از مرد در حال خشم گفتار و كردارى سر مىزند و كافر مىشود و حسد ايمان را مىخورد چنان كه آتش هيزم خشك را . » « 151 » از امام صادق ( ع ) روايت شده كه فرمود : « آفت دين حسد و خودپسندى و فخر كردن است . » « 152 » از همان حضرت روايت شده گويد : « پيامبر خدا ( ص ) فرمود : خداى متعال به موسى بن عمران فرمود : اى پسر عمران به آنچه از بخشش خود به بندگانم داده‌ام حسد مبر ، و چشمانت را به آن خيره مكن و بر ديگران حسد مبر ، زيرا شخص حسود نسبت به نعمتهايم خشمگين است ، و از آنچه در ميان بندگانم تقسيم كرده‌ام روى گردان است و هر كس چنين باشد من از او و او از من نيست . » « 153 »\r\n\r\n\r\n","description":"","footnote":"\r\n( 148 ) اين حديث را عقيلى در الضعفاء و ابن عدى در الكامل و طبرانى در الكبير و ابو نعيم در الحليه و بيهقى در الشعب روايت كرده‌اند ( الجامع الصغير ) .\r\n( 149 ) طبرانى در الاوسط از حديث ابن عباس روايت كرده « ان لاهل النعم حسادا فاحذروهم » ( المغنى ) .\r\n( 150 ) اين حديث را ابو منصور ديلمى از حديث ابن عمر و انس به دو سند ضعيف روايت كرده‌اند ( المغنى ) .\r\n( 151 ) كافى ، باب حسد ، ج 2 ، صص 306 - 307 .\r\n( 152 ) كافى ، باب حسد ، ج 2 ، صص 306 - 307 .\r\n( 153 ) كافى ، باب حسد ، ج 2 ، صص 306 - 307 .\r\n","page_name":" 450 ","page_number":450},
  {"content":"\r\n\r\nو از آن حضرت ( ع ) روايت شده كه فرمود : « از خدا بپرهيزيد و بعضى از شما نسبت به بعضى حسد نورزيد . همانا سياحت در شهرها جزئى از آيين مسيح بود . پس در يكى از سياحتهايش در حالى كه مردى كوتاه قد از يارانش با او بود بيرون رفت و او غالبا همراه حضرت بود ؛ و چون عيسى ( ع ) به دريا رسيد گفت :\r\nبسم الله بصّحة يقين منه و بر روى آب به راه افتاد . پس آن مرد كوتاه قد چون به عيسى نگريست كه از آب گذشت گفت : بسم الله بصّحة يقين منه ، او نيز بر روى آب به راه افتاد و به عيسى ( ع ) ملحق شد . پس به عجب گرفتار شد و گفت اين عيسى روح الله است بر روى آب راه مىرود و من نيز بر روى آب راه مىروم پس او بر من چه فضيلتى دارد . امام صادق ( ع ) فرمود : با اين عجب در آب فرو رفت و از عيسى ( ع ) كمك خواست حضرت او را از آب گرفت و بيرون آورد ؛ سپس به او فرمود : اى كوتاه قد چه گفتى ؟ عرض كرد : گفتم : اين عيسى روح الله است بر روى آب مىرود و من نيز بر روى آب مىروم و گرفتار عجب شدم حضرت عيسى ( ع ) به او فرموده : تو براى خويش مقامى قائل شدى كه خداوند آن را به تو نبخشيده بود ، لذا خدا به آنچه گفتى بر تو غضب كرد ؛ پس به درگاه خدا از آنچه گفتى توبه كن . امام صادق فرمود : آن مرد توبه كرد و به همان مقامى كه خدا به او بخشيده بود برگشت . پس تقوا پيشه كنيد و به يكديگر حسد نورزيد . » « 154 » و از آن حضرت روايت شده كه فرمود : « مؤمن رشك مىبرد ولى حسد نمىورزد ، و منافق حسد مىورزد ولى رشك نمىبرد . » « 155 » در مصباح الشريعه « 156 » از امام صادق ( ع ) روايت شده كه فرمود : « شخص حسود پيش از آن كه به شخص مورد حسد زيان بزند به خود زيان مىرساند ؛ مانند ابليس كه با حسدش موجب لعنت خود شد و براى آدم موجب هدايت و برگزيدگى و بلندى مقام تا سر حدّ عهد و اصطفا شد ، پس مورد حسد باش ولى حسد مبر ، چرا كه ميزان عمل شخص حسود هميشه در برابر سنگينى ميزان عمل\r\n\r\n\r\n","description":"","footnote":"\r\n( 154 ) كافى ، ج 2 ، صص 306 - 307 باب حسد .\r\n( 155 ) كافى ، ج 2 ، صص 306 - 307 باب حسد .\r\n( 156 ) مصباح الشريعه ، باب پنجاه و يك .\r\n","page_name":" 451 ","page_number":451},
  {"content":"\r\n\r\nشخص مورد حسد سبك است ؛ در حالى كه روزى تقسيم شده ، پس حسد چه نفعى به حال حسود دارد ؟ و حسد چه ضررى به شخص مورد حسد مىرساند ؟\r\nريشهء حسد از كوردلى و انكار بخشش خداست و آنها دو بال كفرند ؛ به وسيله حسد پسر آدم در حسرت دائمى افتاد و به هلاكتى دچار شد كه هرگز از آن رهايى ندارد . شخص حسود توبه نمىكند چرا كه بر حسد اصرار مىورزد و به آن معتقد است و اين صفت برايش خو و طبيعت شده است و بدون عامل و سببى حسد در او ظاهر مىشود ، و طبيعت در اساس تغيير نمىكند ، اگر چه تا حدودى درمان پذير است . » ابو حامد مىگويد : امّا سخنان بزرگان ؛ برخى از پيشينيان گفته‌اند :\r\nنخستين گناهى كه انجام شد حسد بود . ابليس آنگاه كه مأمور شد بر آدم ( ع ) سجده كند حسد برد و حسد او را به معصيت واداشت .\r\nبكر بن عبد الله مزنى گويد : مردى بر يكى از شاهان وارد مىشد و در برابر او مىايستاد و مىگفت : اى شاه ! به نيكوكار در برابر نيكىاش نيكى كن و بدكار را همان بديهايش كفايت است ، پس مردى بر مقام آن شخص ( در نزد شاه ) و سخن او حسد برد و از او در نزد شاه سعايت كرد و گفت : اين شخصى كه در برابرت مىايستد و آن گفته را تكرار مىكند معتقد است كه دهان شاه بد بوست . شاه به سخن‌چين گفت : چگونه درستى سخن تو نزد من ثابت شود ؟\r\nگفت : فردا او را نزد خود فرا بخوان و چون به تو نزديك شود مىبينى دستش را بر بينى خود نهاده كه بوى بد دهان تو را نشنود . شاه به او گفت : برو تا در آن بينديشم . پس از محضر شاه بيرون رفت و آن مرد مقرّب را به منزل خود دعوت و به غذايى كه در آن سير ريخته بود او را اطعام كرد ، آن مرد بعد از خوردن غذا از خانهء ميزبان خارج شد به مجلس شاه آمد و در برابر شاه ايستاد و جمله هر روز را تكرار كرد . شاه به او گفت : نزديكم بيا پس به او نزديك شد و از اين كه مبادا شاه از بوى سير ناراحت شود دستش را بر دهانش نهاد . شاه با خود گفت : فلانى ( سخن‌چين ) به من راست گفت . بكر بن عبد اللّه مزنى گفت : شاه با خط خود جز\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nجايزه و صله چيزى نمىنوشت . پس به خطّ خود به يكى از كارگزارانش نوشت چون آورندهء اين نامه بيايد سر از بدنش جدا كن و پوست او را پس از كندن پر از كاه كرده نزد من بفرست . اندرز كننده نامه را گرفت و بيرون آمد . مرد سخن چين او را ديد و گفت : اين نامه چيست ؟ اندرز كننده گفت دستخط شاه است كه جايزه‌اى برايم نوشته است . گفت آن را به من ببخش . پند دهنده گفت : از آن تو باشد . پس گرفت و بنزد كارگزار شاه آمد ، كارگزار گفت : در نامه‌ات نوشته شده كه تو را گردن بزنم و پوستت را بكنم . سخن‌چين گفت : نامه مال من نيست ؛ در كار من خدا را در نظر بگير تا به شاه مراجعه كنم ، كارگزار گفت : نامهء شاه برگشت ندارد پس او را گردن زد و پوستش را كنده پر از كاه كرد و نزد شاه فرستاد . سپس پند دهنده به عادت هميشه نزد شاه آمد و گفتارش را تكرار كرد .\r\nشاه به شگفت آمد و گفت : نامه چه شد ؟ گفت : فلانى مرا ديد و از من خواست نامه را به او ببخشم . پس به او بخشيدم . شاه به وى گفت : او به من گفت كه تو مرا بد بو مىدانى ؟ گفت : من اين حرف را نگفته‌ام ، شاه گفت : پس چرا دستت را بر بينىات نهادى ؟ پند دهنده گفت : فلانى ( سخن‌چين ) به من غذايى پر از سير خورانيد و من نمىخواستم كه شما بوى بد آن را استشمام كنيد و ناراحت شويد .\r\nشاه گفت : راست مىگويى به جاى خود برگرد كه آدم بد را بديهايش كفايت كرد .\r\nابن سيرين گويد : بر هيچ كس در چيزى از امور دنيا حسد نبردم زيرا اگر او اهل بهشت باشد چگونه بر امر دنيا كه در بهشت ناچيز است بر او حسد ببرم و اگر اهل دوزخ است پس چگونه بر امر دنيا بر او حسد ورزم در حالى كه به دوزخ مىرود . از يكى از بزرگان سؤال شد ، آيا مؤمن حسد مىبرد ؟ گفت : چه چيز فرزندان يعقوب را ( كه بر يوسف حسد بردند ) از يادت برده است ؟ آرى مؤمن حسد مىبرد ليكن اندوه حسد اگر در سينه‌ات باشد تا آثار آن به دست و زبان سرايت نكند به تو آسيبى نمىرساند . ابو دردا گويد : هر بنده‌اى كه از مرگ بسيار ياد كند شادمانى او كم و حسدش اندك مىشود . و گويند : تمام مردم را مىتوانم خشنود سازم مگر كسى كه به نعمتى حسد مىورزد ، چرا كه او\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nخشنود نمىشود مگر آنگاه كه نعمت از بين برود . از اين رو گفته شد .\r\n كل العداوه قد يرجى مودّتها * الا عداوة من عاداك من حسد « 157 » \r\nيكى از حكيمان گويد : حسد زخمى درمان ناپذير است و حسود را همان كه به او مىرسد كفايت است . عربى بيابانى گفت : هيچ ظالمى را نديدم كه بسيار به مظلوم شبيه باشد ، جز شخص حسود ، چرا كه ، او نعمت تو را نقمت و عذاب خود مىداند . بعضى از بزرگان گفته‌اند : شخص حسود از مجالس جز نكوهش و خوارى نصيبى ندارد ، و از فرشتگان جز لعنت و كينه ؛ و از مردم جز بىتابى و اندوه بهره‌اى ندارد و در هنگام جان دادن دچار سختى و ترس و در موقف حساب ( در قيامت ) گرفتار رسوايى عقوبت مىشود . »\r\n\r\nبيان حقيقت حسد و حكم و اقسام و درجات آن\r\n( 1 ) بدان كه حسد فقط بر نعمت است و هر گاه خدا نعمتى به برادرت ارزانى كند تو نسبت به آن دو حالت دارى :\r\nيكى آن كه از آن نعمت متنفّر باشى و زوال آن را بخواهى ؛ اين حالت حسد نام دارد . بنا بر اين تعريف حسد كراهت داشتن از نعمت ( ديگران ) و دوست داشتن زوال آن از صاحب نعمت است .\r\nحالت دوم اين كه به نابودى نعمت علاقه نداشته باشى و از نعمت و دوام آن ناراحت نشوى ولى نظير آن را براى خود بخواهى . اين حالت غبطه نام دارد و گاه به آن منافست گويند .\r\nگاه منافست حسد ناميده مىشود و به عكس يعنى گاه بر حسد منافست اطلاق مىشود و يكى از دو لفظ به جاى ديگرى به كار مىرود ، امّا پس از فهميدن معنى منعى در نامگذاريها نيست . پيامبر ( ص ) فرمود : « مؤمن غبطه مىبرد و منافق حسد مىورزد » . « 158 » امّا حالت اوّل در هر حال حرام است مگر\r\n\r\n\r\n","description":"","footnote":"\r\n( 157 ) به همهء دشمنان اميد دوست شدن مىرود جز دشمنى كسى كه از روى حسد با تو دشمنى ورزد .\r\n( 158 ) اين حديث را كلينى در كافى ، ج 2 ، ص 307 به شمارهء 7 روايت كرده و پيش از اين گذشت .\r\n","page_name":" 454 ","page_number":454},
  {"content":"\r\n\r\nحسد در مورد نعمتى باشد كه به كافر يا گنهكارى برسد و او از آن نعمت در فتنه‌انگيزى و بر هم زدن ميان مردم و مردم آزارى استفاده كند ؛ در اين صورت ناخوشايندى از آن نعمت و علاقه به نابود شدن آن بر تو زيانى ندارد ، چرا كه تو علاقه به نابودى آن از آن نظر كه نعمت است ندارى ، بلكه از آن نظر كه ابزار فساد است نابوديش را مىخواهى و اگر از فساد آن مطمئن شوى از نعمت صاحب نعمت ( كافر و فاجر ) غمگين نمىشوى ، و دليل حرام بودن حسد رواياتى است كه نقل كرديم ، و اين ناخوشايندى ( از نعمت ديگرى ) خشمگين بودن در برابر قضاى الهى است كه او بعضى از بندگانش را بر بعضى برترى داده ، بىآن‌كه زيانى به تو داشته باشد و به همين نكته قرآن كريم اشاره دارد ، در اين آيه :  إِنْ تَمْسَسْكُمْ حَسَنَةٌ تَسُؤْهُمْ وَ إِنْ تُصِبْكُمْ سَيِّئَةٌ يَفْرَحُوا بِها  « 159 » و اين شادمانى سرزنش است و حسد و شماتت و سرزنش لازم ملزوم هم هستند . خداى متعال فرموده :  وَدَّ كَثِيرٌ مِنْ أَهْلِ الْكِتابِ لَوْ يَرُدُّونَكُمْ مِنْ بَعْدِ إِيمانِكُمْ كُفَّاراً حَسَداً مِنْ عِنْدِ أَنْفُسِهِمْ  « 160 » بنابراين قرآن خبر داده كه علاقه كفّار به از بين رفتن نعمت ايمان نوعى حسد است ، و فرموده :  وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً  « 161 » همچنين خداى متعال حسد برادران يوسف را نقل كرده و از آنچه در دل داشتند تعبير ( به حسد ) فرموده و گفته است :   إِذْ قالُوا لَيُوسُفُ وَ أَخُوهُ أَحَبُّ إِلى أَبِينا مِنَّا وَ نَحْنُ عُصْبَةٌ إِنَّ أَبانا لَفِي ضَلالٍ مُبِينٍ . اقْتُلُوا يُوسُفَ أَوِ اطْرَحُوهُ أَرْضاً يَخْلُ لَكُمْ وَجْهُ أَبِيكُمْ   . « 162 » و چون از دوستى پدر يوسف نسبت به او بدشان مىآمد از آن\r\n\r\n\r\n","description":"","footnote":"\r\n( 159 ) آل عمران / 120 : اگر نيكى به شما برسد ناراحت مىشوند ، و اگر حادثهء ناگوارى بر شما رخ دهد خوشحالى مىكنند .\r\n( 160 ) بقره / 109 : بسيارى از اهل كتاب از روى حسد كه در وجودشان ريشه دوانده دوست مىداشتند شما را بعد از اسلام و ايمان به حال كفر بازگردانند .\r\n( 161 ) نساء / 89 : آنان دوست دارند كه شما هم مانند آنان كافر شويد و با آنان برابر باشيد .\r\n( 162 ) يوسف / 8 - 9 : هنگامى كه ( برادران ) گفتند يوسف و برادرش ( بنيامين ) نزد پدر از ما محبوبترند در حالى كه ما نيرومندتريم ، مسلّما پدر ما ، در گمراهى آشكار است ! يوسف را بكشيد يا او را به سرزمين دور دستى بيفكنيد تا توجّه پدر فقط با شما باشد\r\n","page_name":" 455 ","page_number":455},
  {"content":"\r\n\r\nناراحت شدند و دوست داشتند آن محبّت از يوسف زوال پذيرد . پس يوسف را از نظر يعقوب پنهان ساختند ؛ و خداى متعال مىفرمايد :  وَ لا يَجِدُونَ فِي صُدُورِهِمْ حاجَةً مِمَّا أُوتُوا وَ يُؤْثِرُونَ عَلى أَنْفُسِهِمْ  . « 163 » يعنى از آن نعمت سينه‌هاشان تنگ نمىشود و غمگين نمىشوند . پس خداوند آنها را برنداشتن حسد ستوده است ، و خداى متعال در معرض انكار فرموده است :  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  « 164 » و فرمود :  كانَ النَّاسُ أُمَّةً واحِدَةً  تا آن جا كه فرموده  إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ  « 165 » و در تفسير گفته شده منظور از بغيا ، حسدا مىباشد ، و نيز خداى متعال مىفرمايد :  وَ ما تَفَرَّقُوا إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ  « 166 » پس خداوند علم را نازل فرمود تا گردشان آورد و بر بندگى خود ميان آنها الفت ايجاد كند و به آنها امر كرد كه به وسيلهء علم با هم الفت گيرند . پس به يكديگر حسد بردند و با هم اختلاف كردند زيرا هر كدامشان مىخواست تنها رياست كند و گفتارش مقبول باشد ؛ پس بعضى از آنها بعضى ديگر را ردّ كردند .\r\nابن عباس گويد : يهوديان پيش از بعثت پيامبر اسلام ( ص ) هر گاه با گروهى مىجنگيدند در مناجات مىگفتند : خدايا ، به پيامبرى كه وعدهء فرستادنش را به ما داده‌اى و به كتابى كه بر ما نازل مىكنى تو را مىخوانيم كه ما را يارى فرمايى ، و يارى مىشدند و چون پيامبر ( ص ) از اولاد اسماعيل آمد او\r\n\r\n\r\n","description":"","footnote":"\r\n( 163 ) حشر / 9 : در دل خود نيازى به آنچه به مهاجران داده شده احساس نمىكنند و آنها را بر خود مقدّم مىدارند .\r\n( 164 ) نساء / 54 : يا اين كه به مردم ( يعنى به پيامبر و خاندانش ) در برابر آنچه خدا از فضلش به آنها بخشيده ، حسد مىورزند .\r\n( 165 ) بقره / 212 : مردم ( در آغاز ) يك دسته بيشتر نبودند ( و تضّادى در ميان آنها وجود نداشت ، تدريجا جوامع و طبقات پديد آمدند ) جز ( گروهى از ) كسانى كه كتاب را دريافت داشته بودند و نشانه‌هاى روشن به آنها رسيده بود ، به خاطر انحراف از حق و ستمگرى ، در آن اختلاف كردند .\r\n( 166 ) شورى / 14 : آنها پراكنده نشدند مگر بعد از علم و آگاهى ، و اين تفرقه‌جويى به خاطر انحراف از حق بود ( و عداوت و حسد ) .\r\n","page_name":" 456 ","page_number":456},
  {"content":"\r\n\r\nرا شناخته و به او كافر شدند ، پس خداى متعال فرمود :  وَ كانُوا ( مِنْ قَبْلُ ) يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ  تا آن جا كه فرموده  أَنْ يَكْفُرُوا بِما أَنْزَلَ اللَّهُ بَغْياً  اى حسدا ، « 167 » ، بغى در آيه به معناى حسد است .\r\nصفيّه دختر حيّى به پيامبر ( ص ) گفت : روزى پدر و عمويم از نزد شما پيش من آمدند پس پدرم به عمويم گفت : دربارهء محمّد چه مىگويى ؟ عمويم گفت : او همان پيامبرى است كه موسى ( ع ) به آمدنش بشارت داده است ، عمويم گفت :\r\nپس چه عقيده دارى ؟ گفت : معتقدم كه در دوران زندگى با او دشمنى ورزم » « 168 » اين است حكم حسد در حرام بودن آن .\r\nاما منافست ( غبطه ) حرام نيست ، بلكه آن واجب است يا مستحّب و يا مباح و گاه لفظ منافست بجاى حسد و حسد بجاى منافست به كار مىرود ، قثم بن عباس گفت چون او و فضل خواستند خدمت پيامبر ( ص ) برسند و از او بخواهند كه آن دو را مأمور جمع‌آورى زكات كند ، هنگامى كه على ( ع ) به آنها فرمود :\r\nخدمت پيامبر نرويد كه شما را به جمع زكات مأمور نمىسازد ، در جوابش گفتند : اين سخن تو نفاست است . به خدا پيامبر دخترش را به تو تزويج كرد و ما نسبت به تو به منافست نپرداختيم « 169 » اين سخن كه مىگويى ( پيامبر ( ص ) شما را مأمور جمع‌آورى زكات نمىكند ) حسدورزى است ولى ما در مورد ازدواجت با فاطمه حسد نورزيديم . بنابراين منافست در لغت مشتق از نفاست است . و آنچه بر مجاز بودن منافست دلالت دارد گفتار خداى متعال\r\n\r\n\r\n","description":"","footnote":"\r\n( 167 ) اين حديث را ابو نعيم در الدّلائل از طريق عطا و ضحّاك از ابن عباس روايت كرده‌اند چنان كه در در المنثور ، ج 1 ، ص 88 آمده است و آيه در سورهء بقره آيهء 89 مىباشد .\r\n( 168 ) اين حديث را ابن اسحاق در السيره نقل كرده گويد : حدّثنى ابو بكر بن محمد بن عمر بن حزم قال حديث عن صفيّه فذكر نحوه و هو منقطع ، المغنى ، ابو بكر بن محمد بن عمر بن حزم برايم حديث نقل كرد گفت حديثى از صفيه است و نظير آنچه در متن است نقل كرد و اين حديث منقطع است .\r\n( 169 ) اين حديث را مسلم در ( صحيح ، ) ج 3 ، ص 118 روايت كرده و به جاى قثم ربيعة بن حارث است .\r\n","page_name":" 457 ","page_number":457},
  {"content":"\r\n\r\nاست :  وَ فِي ذلِكَ فَلْيَتَنافَسِ الْمُتَنافِسُونَ  « 170 » و فرموده :  سابِقُوا إِلى مَغْفِرَةٍ مِنْ رَبِّكُمْ  « 171 » و مسابقه آنجايى است كه بيم فوت باشد و آن مانند دو بنده‌اى هستند كه به خدمت مولاى خود بر يكديگر سبقت مىگيرند ، زيرا هر يك بى تابى مىكند كه بر رفيق خود سبقت بگيرد و در نزد مولايش از مقامى برخوردار شود كه او از آن برخوردار نمىشود ، چگونه چنين نباشد در حالى كه پيامبر ( ص ) به آن تصريح كرده و فرموده است : « حسد تنها در ميان دو نفر است مردى كه خدا به او مالى داده پس او را بر صرف آن مال در راه حقّ مسلّط ساخته است ، و مردى كه خدا به او دانشى داده و او به علم خود عمل مىكند و به مردم مىآموزد . » « 172 » آنگاه آن حضرت اين مطلب را در حديث ابو كبشهء انصارى تفسير كرده و گفته است : « مثل اين امّت مثل چهار مرد است : مردى كه خدا به او مالى و علمى داده و او در مورد مال خود به علمش عمل مىكند و مردى كه خدا به او علم داده ولى مالى به او داده نشده و مىگويد ! پروردگارا اگر مانند فلانى ثروتى مىداشتم آن را در همان راهى مصرف مىكردم كه او صرف كرد . اين دو گروه در پاداش برابرند [ و اين سخن از او نشان اين است كه دوست دارد ثروت رفيق خود را مىداشت بىآن كه دوست بدارد كه نعمت او از بين برود . 
  ] « 173 » و مردى كه خدا به او مالى داده و آن را در معصيت خدا خرج مىكند ، و مردى كه خدا به او مالى نداده و مىگويد : اگر براى من مانند فلانى ثروتى بود همان كارهاى او را مىكردم ، اين دو در گناه برابرند . » « 174 » پس نكوهش پيامبر ( ص ) از اين جهت است كه شخص دوّم آرزوى معصيت كرده نه از اين نظر كه دوست داشته مانند او ثروت داشته باشد ؛ در اين صورت كسى كه در\r\n\r\n\r\n","description":"","footnote":"\r\n( 170 ) مطفّفين / 26 : و در اين نعمتهاى بهشتى بايد رغبت كنندگان بر يكديگر سبقت بگيرند .\r\n( 171 ) حديد / 21 : بر يكديگر سبقت بگيرند براى رسيدن به مغفرت پروردگارتان .\r\n( 172 ) اين حديث را ابن ماجه به شمارهء 4208 از حديث عبد الله بن مسعود روايت كرده است .\r\n( 173 ) عبارت داخل كروشه از مؤلف ( غزالى ) است كه براى توضيح ذكر كرده است .\r\n( 174 ) اين حديث را ابن ماجه در باب نيّت به شمارهء 4228 روايت كرده است .\r\n","page_name":" 458 ","page_number":458},
  {"content":"\r\n\r\nنعمتى بر ديگرى غبطه مىبرد و نظير آن را براى خود مىخواهد ، گناهى ندارد تا زمانى كه زوال نعمت را از صاحب نعمت دوست ندارد و از دوام نعمت براى او ناراحت نباشد ، آرى اگر اين نعمت نعمت دينى واجب مانند ايمان و نماز و زكات باشد اين منافست واجب است و آن اين است كه دوست بدارد در اينها مثل او باشد ، چون اگر آن را دوست نداشته باشد راضى به معصيت شده و آن حرام است ؛ و اگر نعمت از فضايل باشد مانند بخشيدن اموال در مكارم و صدقات منافست در آنها مستحّب است ، و اگر نعمتى است كه به صورت مباح از آن برخوردار مىشود منافست در آن مباح است و تمام اين موارد بازگشت به اين دارد كه شخص حسود مىخواهد با شخص مورد حسد برابر باشد و در نعمت به او ملحق شود و در او ناخوشايندى از نعمت محسود وجود ندارد و در زير سايهء اين نعمت دو چيز است : يكى راحت بودن صاحب نعمت و ديگرى پيدايش نقصان در ديگرى و محروميّت او از آن نعمت در حالى كه او نمىخواهد از داشتن آن نعمت محروم باشد بلكه برابرى خود با صاحب نعمت را دوست مىدارد .\r\nو گناهى نيست بر كسى كه محروميّت و عقب ماندگى خود را در كارهاى مباح نمىخواهد ؛ بدون شك اين امر از فضيلت انسان مىكاهد و با زهد و توكّل و رضا منافات دارد ، و مانع رسيدن به مقامات بلند مىشود ، ليكن اين كار موجب معصيت نيست در اينجا نكته‌اى ظريف و دشوار نهفته است كه شخص حسود هر گاه از رسيدن به مانند آن نعمت نوميد شود در حالى كه كراهت دارد از آن نعمت محروم باشد ناگزير مايل است كه اين نقصان بر طرف شود و نقصان نعمت به دو صورت بر طرف مىشود يا با رسيدن حسود به مثل آن نعمت يا زوال نعمت از شخص مورد حسد و چون يكى از دو راه بسته شود قلب تمايل به راه ديگر پيدا مىكند تا آنجا كه هر گاه شخص مورد حسد از نعمت محروم شود نزد او از دوام نعمت مطلوبتر است ، زيرا با زوال نعمت از محسود محروميّت و عقب افتادگى حسود بر طرف مىشود و ديگرى بر او مقدم نمىشود و تقريبا هيچ قلبى از اين حالت خالى نيست اگر چه به صورتى است كه اگر كار به او محوّل\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nشود و به اختيار او باشد ، البتّه در محروم ساختن صاحب نعمت از نعمت سعى خواهد كرد . در اين صورت به حسدى نكوهيده گرفتار آمده است ، اگر چه تقوا او را از سعى در زوال نعمت از محسود منع كند . پس از آنچه در طبع خود مىيابد كه با زوال نعمت از محسود منع كند . پس از آنچه در طبع خود مىيابد كه با زوال نعمت از محسود راحت مىشود آنگاه معاف و معذور است كه زوال نعمت محسود را از نظر عقلى و دينى نخواهد و شايد مقصود پيامبر ( ص ) از حديث همين باشد كه فرمود : « سه خصلت است كه مؤمن از آن خلاصى ندارد : حسد ، گمان بد ، و فال بد زدن سپس فرمود : براى انسان از اين خصلتها راه رهايى وجود دارد به اين ترتيب كه هر گاه حسد بردى ستم مكن . » « 175 » يعنى اگر در دلت چيزى ( حسد ) يافتى به مقتضاى آن عمل مكن بعيد است كه آدمى بخواهد در رسيدن به نعمت خود را به برادرش برساند امّا از آن عاجز آيد آنگاه از آن تمايل دست بردارد و زوال نعمت برادر را بخواهد ؛ چون ناگزير با دوام نعمت محسود او را برتر از خود احساس مىكند و اين درجه از منافست كه توأم با حسد است حرام است و سزاوار است در آن احتياط شود ، چرا كه محلّ خطر است و هيچ انسانى غالبا در ميان بستگان و آشنايان خود بالاتر از خود مىبيند كه دوست دارد با او برابر باشد و اگر از ايمان قوى و تقوا برخوردار نباشد ، ممكن است اين آرزوى برابرى او را به حسد ممنوع بكشاند و هر گاه محرّك او ترس از تفاوت داشتن با ديگران و آشكار شدن نقصانش نسبت به ديگران باشد به حسد نكوهيده كشيده مىشود و طبع انسان متمايل به زوال نعمت از برادرش مىشود تا اگر خود نمىتواند با دستيابى به نعمت همتراز او شود با زوال نعمت محسود با او برابر شود و اين هرگز مجاز نيست ، بلكه حرام است خواه در اهداف دينى باشد يا دنيوى . ولى به خواست خدا تا به مقتضاى آن عمل نكرده است بخشوده مىشود و اين كه در نفس خود از زوال نعمت كراهت دارد برايش كفّاره است . اين بود حقيقت حسد و احكام آن .\r\n\r\n\r\n","description":"","footnote":"\r\n( 175 ) اين حديث را طبرانى روايت كرده و در سند حديث اسماعيل بن قيس انصارى است و او ضعيف است چنان كه در مجمع الزوائد ، ج 8 ، ص 78 ، آمده است .\r\n","page_name":" 460 ","page_number":460},
  {"content":"\r\n\r\nاما درجات حسد چهار است : اوّل اين كه زوال نعمت را از محسود بخواهد ، اگر چه نعمت به وى نرسد و اين كمال پليدى است . دوّم اين كه به خاطر ميل به نعمتى كه در دست محسود است زوال آن را مىخواهد ؛ مانند اين كه به خانهء خوب يا زن زيبا يا حكومت نافذ و گسترده‌اى كه ديگرى به آن رسيده است حسد ورزد و دوست داشته باشد كه او نيز از چنان نعمتى برخوردار باشد . نه آن كه زوال آن را بخواهد و نداشتن آن نعمت برايش ناخوشايند باشد نه اين كه چرا ديگرى از آن برخوردار است . سوّم اين كه عين آن نعمت را نخواهد بلكه نظيرش را براى خود بخواهد ، و اگر از به دست آوردن نظير آن ناتوان شود زوالش را از محسود دوست بدارد تا تفاوت ميان آن دو آشكار نشود . چهارم اين كه نظير نعمت محسود را براى خود بخواهد و اگر به دست نياورد زوال نعمت را از محسود نمىخواهد و اين قسم آخر ( چهارم ) اگر در مورد دنيا باشد مورد عفو است و اگر در مورد دين باشد مستحّب است ، و در قسم سوّم ، هم مورد نكوهيده و هم غير نكوهيده وجود دارد ؛ و قسم دوّم سبكتر از سوّم است و اوّلى نكوهيدهء محض است و قسم دوّم از باب مجاز حسد ناميده شده ولى نكوهيده است خداى متعال فرمود :  وَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ  « 176 » از اين رو آنگاه كه شخص حسود نظير نعمتى را كه محسود دارد آرزو مىكند عملش نكوهيده نيست ، امّا عين آن نعمت را آرزو كردن نكوهيده است .\r\n\r\nشرح عوامل حسد و منافست\r\n( 1 ) امّا عامل منافست دوستى چيزى است كه در آن حسد مىورزد . اگر منافست در امر دينى باشد عامل آن محبّت خداى متعال و بندگى اوست ، و اگر امرى دنيوى باشد عامل آن محبّت مباحهاى دنيا و برخوردارى از نعمتهاى آن است . ما اكنون در حسد نكوهيده بحث مىكنيم . براستى راههاى ورود حسد بسيار است\r\n\r\n\r\n","description":"","footnote":"\r\n( 176 ) نساء / 32 : برتريهايى را كه خداوند نسبت به بعضى از شما بر بعضى ديگر قرار داده آرزو نكنيد .\r\n","page_name":" 461 ","page_number":461},
  {"content":"\r\n\r\nولى تمام آنها در هفت عامل منحصر مىشود : دشمنى ، عزّت طلبى ، تكبّر ، تعجّب ، ترس از فوت شدن هدفهاى مطلوب ، علاقهء به رياست ، پليدى نفس و بخل آن . حسود يا نعمت را بر محسود نمىپسندد ، چون دشمن اوست ، پس خير او را نمىخواهد ، و اين اختصاص به اقران و همگنان ندارد بلكه شخص پست ممكن است به شاه حسد برد به اين معنا ، كه زوال نعمت او را دوست بدارد چون به سبب بدرفتارى شاه با او يا با يكى از دوستان ، او دشمن سلطان است ، و يا از آن جهت است كه مىداند بر نعمت خود نسبت به او تكبّر خواهد ورزيد و حسود طاقت تحمّل تكبّر و فخر فروشى محسود را به سبب عزّت نفس خود ندارد و مقصود از عزّت طلبى همين است ، و يا طبيعت حسود اين است كه بر محسود تكبّر مىكند و زوال نعمت او را مىخواهد و مقصود از تكبّر همين است ، و يا نعمت شخص محسود بسيار و مقام او بزرگ است و حسود از رسيدن محسود به چنين نعمتى ، در شگفت مىشود و مقصود از تعجّب همين است ، و يا مىترسد به وسيلهء رسيدن نعمت به محسود هدفهايش را از دست بدهد ، به اين جهت محسود به وسيلهء نعمت خود مانع اهداف حسود مىشود ، و يا رياستى را دوست مىدارد كه اساس آن اختصاص داشتن محسود به نعمتى است كه در آن نعمت با حسود برابر نمىباشد ، و يا هيچ كدام از اينها نيست ، بلكه به خاطر پليدى نفس است به طورى كه اگر به بندگان خدا خيرى برسد . بخل مىورزد و ناگزير اين عوامل بايد شرح داده شود .\r\nعامل اوّل دشمنى و كينه است و آن شديدترين عامل حسد است ، زيرا كسى كه به هر دليلى آزار ديده و با هدفش به هر صورتى مخالفت شده بر آزار دهنده خشمگين مىشود و به دل او را دشمن مىدارد و كينه در دل او جايگزين مىشود و مقتضاى كينه تشفّى و انتقام گرفتن است ، و اگر نتواند از دشمن شخصا انتقام بگيرد دوست دارد كه با گذشت زمان از او انتقام بگيرد ، و بسا كه ( در صورت عجز از انتقام ) به بزرگوارى خود در پيشگاه خدا انتقام را به خدا واگذارد ، و هر گاه به دشمن او مصيبتى برسد شادمان شود و آن را تلافى و\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nانتقامى از سوى خدا در برابر دشمنى با او بداند كه به همان سبب آن بلا به او رسيده است و هر گاه نعمتى به دشمن برسد از آن ناراحت شود ، زيرا خلاف مقصود و انتظار اوست و بسا كه بر او آشكار شود كه در پيشگاه خدا منزلتى ندارد ، چرا كه خدا از دشمنش كه او را اذيّت كرده انتقام نگرفته است بلكه به او نعمت ارزانى داشته است . خلاصه حسد با كينه و دشمنى ملازم است و كمال پرهيزگارى آن است كه آدمى به دشمن خود ستم نكند و آن را ناخوشايند بداند ، يا نسبت به انسانى كه دشمن اوست ، در نظرش بد حالى و خوشحالى او يكسان باشد امّا اين حالت ممكن نيست و اين حالت همان است كه خدا كفّار را به آن توصيف كرده يعنى حسد به سبب دشمنى ، زيرا خداوند متعال مىفرمايد :   وَ إِذا لَقُوكُمْ قالُوا آمَنَّا وَ إِذا خَلَوْا عَضُّوا عَلَيْكُمُ الْأَنامِلَ مِنَ الْغَيْظِ قُلْ مُوتُوا بِغَيْظِكُمْ إِنَّ اللَّهَ عَلِيمٌ بِذاتِ الصُّدُورِ . إِنْ تَمْسَسْكُمْ حَسَنَةٌ تَسُؤْهُمْ   « 177 » و همچنين فرمود :  وَدُّوا ما عَنِتُّمْ قَدْ بَدَتِ الْبَغْضاءُ مِنْ أَفْواهِهِمْ .  « 178 » چنين حسدى كه عامل آن دشمنى باشد گاه به نزاع و كشتار مىانجامد و تمام عمر حسود در از بين بردن نعمت از راه مكر و حيله و سخن چينى و پرده‌درى و نظير آنها مىگذرد .\r\nعامل دوّم عزّت طلبى است و آن اين است كه بر او گران مىآيد كه ديگرى بالاتر از او باشد ؛ پس هر گاه يكى از همگنانش به حكومتى يا علمى يا مالى برسد بيم دارد كه بر او تكبّر كند در حالى كه او طاقت تكبّر او را ندارد و نمىتواند خود ستايى بىجا و فخر فروشى او را تحمّل كند . بنابراين غرض حسود تكبّر ورزيدن خودش نيست ، بلكه هدفش دفع تكبّر محسود است چرا كه حسود به برابرى با محسود راضى است ولى به برترى او بر خود راضى نيست .\r\n\r\n\r\n","description":"","footnote":"\r\n( 177 ) آل عمران / 119 - 120 : و هنگامى كه شما را ملاقات مىكنند ( به دروغ ) مىگويند ايمان آورده‌ايم ، امّا هنگامى كه تنها مىشوند از شدّت خشم بر شما سرانگشتان خود را به دندان مىگزند ، بگو بميريد با همين خشمى كه داريد ، خدا از ( اسرار ) درون سينه‌ها آگاه است .\r\n( 178 ) آل عمران ، 118 : آنها دوست دارند شما در زحمت و رنج باشيد ( نشانه‌هاى ) دشمنى از دهان آنها آشكار است .\r\n","page_name":" 463 ","page_number":463},
  {"content":"\r\n\r\nعامل سوّم تكبّر است يعنى در طبيعت حسود است كه بر محسود تكبّر ورزد و او را كوچك شمرده به خدمت خود در آورد و از او انتظار اطاعت و پيروى از اهدافش را داشته باشد و هر گاه محسود به نعمتى برسد بيم دارد كه محسود تكبّر او را تحمّل نكند و خود را بالاتر از آن بداند كه پيرو او شود يا بسا كه خود را با او برابر سازد يا بالاتر از او بداند و به حالت تكبّر برگردد ، پس از اين كه نسبت به او تكبّر مىورزيده است ، و حسد ورزى بيشتر كفّار نسبت به رسول خدا ( ص ) از تكبّر و تعزّز نشأت مىگرفت چرا كه مىگفتند : چگونه نوجوانى يتيم بر ما مقدّم شود و چگونه در برابر او سر تعظيم فرود آوريم از اين رو گفتند :  لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  « 179 » يعنى هر گاه مدّعى نبوّت شخص بزرگى باشد بر ما گران نمىآيد كه در برابرش تواضع كرده و پيرو او شويم ، و خداى متعال در حالى كه گفتار قريش را وصف مىكند مىفرمايد :  أَ هؤُلاءِ مَنَّ اللَّهُ عَلَيْهِمْ مِنْ بَيْنِنا  « 180 » مانند كوچك شمردن آنها و تكبّر نسبت به آنهاست .\r\nعامل چهارم تعجّب است چنان كه خداوند از امّتهاى گذشته خبر داده كه گفتند :  ما أَنْتُمْ إِلَّا بَشَرٌ مِثْلُنا  « 181 » و گفتند :  أَ نُؤْمِنُ لِبَشَرَيْنِ مِثْلِنا  « 182 » و گفتند :  وَ لَئِنْ أَطَعْتُمْ بَشَراً مِثْلَكُمْ إِنَّكُمْ إِذاً لَخاسِرُونَ  « 183 » پس تعجّب كردند كه بشرى مانند خودشان از سوى خدا به درجهء رسالت و وحى و قرب ربوبى برسد ؛ از اين رو به او حسد بردند و زوال نبوّت را دوست داشتند و نمىخواستند كسى كه در آفرينش مانند آنهاست برتر از آنها باشد نه به اين قصد كه تكبّر ورزند و طالب رياست باشند و از روى دشمنى خواستار تقدّم بر او باشند و يا عامل\r\n\r\n\r\n","description":"","footnote":"\r\n( 179 ) زخرف ، 31 : ( و گفتند ) چرا اين قرآن بر مرد بزرگى ( مرد ثروتمندى ) از اين دو شهر ( مكّه و طائف ) نازل نشده است ؟ ! و به درّ المنثور ، ج 6 ، ص 16 ، رجوع كنيد .\r\n( 180 ) انعام / 53 : آيا اينها هستند كه خداوند از ميان ما ( برگزيده و ) بر آنها منّت گذارده .\r\n( 181 ) يس / 15 : شما جز بشرى همانند ما نيستيد .\r\n( 182 ) مؤمنون / 47 : آيا ما به دو انسان همانند خودمان ايمان بياوريم .\r\n( 183 ) مؤمنون / 34 : و اگر از بشرى همانند خودتان اطاعت كنيد مسلما زيانكاريد .\r\n","page_name":" 464 ","page_number":464},
  {"content":"\r\n\r\nديگرى از باقى عوامل ؛ و با تعجّب گفتند :  أَ بَعَثَ اللَّهُ بَشَراً رَسُولًا  « 184 » و گفتند :\r\n لَوْ لا أُنْزِلَ عَلَيْنَا الْمَلائِكَةُ  « 185 » پس خداى متعال فرمود :  أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ *  « 186 » .\r\nعامل پنجم بيم از فوت شدن هدفهاست و اين قسم اختصاص به دو فرد دارد كه در يك هدف با هم رقابت دارند چرا كه هر كدام نسبت به رفيقش در مورد نعمتى كه به او كمك كند تا تنها به مقصد برسد حسد مىورزد و از اين جنس است حسد ورزى دو هوو در رقابتى كه به مسائل زناشويى مربوط مىشود و حسد ورزى برادران در رقابت يكديگر براى جا گرفتن در دل والدين تا با آن به اهدافى چون مال و عزيز شدن دست يابند ، و همچنين است حسد ورزى دو شاگرد نسبت به يك استاد براى رسيدن به مقامى در دل استاد و حسد ورزى نديمان و خاصّان شاه در جا پيدا كردن در قلب شاه تا با آن به مقام و ثروت برسند ، همچنين است حسد ورزى دو واعظ در يك شهر كه يكديگر را دفع مىكنند هر گاه هدفشان رسيدن به مال يا پذيرفته شدن سخن آنان نزد مردم آن شهر باشد . همچنين است حسد ورزى دو عالم كه يكديگر را دفع مىكنند و اين سخن نسبت به گروهى از فقيه نمايان انحصار طلب صادق است چرا كه هر كدامشان مىخواهد در دل افراد جايى به دست آورد تا به اغراض خودش برسد .\r\nعامل ششم عشق به رياست و جاه‌طلبى است ، بىآن كه به وسيلهء آن به هدفى برسد ؛ مانند مردى كه مىخواهد در فنّى از فنون بىنظير باشد . در صورتى كه بر چنين شخصى عشق به ستايش شدن غالب آيد ، شادمانى از آنچه بدان ستوده مىشود او را بر آن وادارد كه تصوّر كند يگانهء روزگار و انسانى بى نظير است ، و هر گاه بشنود كه در دورترين نقاط جهان برايش همانندى است\r\n\r\n\r\n","description":"","footnote":"\r\n( 184 ) اسراء / 94 : آيا خداوند بشرى را به عنوان رسول فرستاده است ؟ !\r\n( 185 ) فرقان / 21 : چرا فرشتگان بر ما نازل نمىشوند .\r\n( 186 ) اعراف / 69 : آيا تعجّب كرده‌ايد كه دستور آگاه كنندهء پروردگارتان به وسيلهء مردى از شما به شما برسد .\r\n","page_name":" 465 ","page_number":465},
  {"content":"\r\n\r\nناراحت شود و مرگش را دوست بدارد يا زوال نعمت را از او بخواهد ، نعمتى كه به وسيلهء آن در مقام با او مشاركت دارد ، مانند شجاعت يا علم يا عبادت يا صنعت يا زيبايى يا ثروت ، يا ديگر صفاتى كه او در آنها يگانه و از آن شادمان است و عامل اين عشق به زوال نعمت از محسود نه عداوت است و نه تكبّر و تعزّز بر محسود و نه بيم از دست فن هدف ، بلكه تنها رياست طلبى است و ادّعاى يگانه بودن در آن رفتن و اين غير از آن جاه طلبى و محبوب القلوب بودنى است كه در ميان بعضى از علما وجود دارد تا با آن به اهدافى جز رياست برسند . علماى يهود معرفت به پيامبر ( ص ) را انكار مىكردند و از بيم آن كه مبادا رياستشان از بين برود به آن حضرت ايمان نمىآوردند و مىترسيدند كه اگر علمشان بر طرف شود كسى از آنها پيروى نخواهد كرد .\r\nعامل هفتم پليديهاى نفس و بخل شديد آن در كارهاى خير نسبت به بندگان خداست . كسانى را مىيابيم كه به رياست طلبى و تكبّر و ثروت خواهى سرگرم نيستند ، امّا هر گاه از حال خوب بنده‌اى از بندگان خدا و نعمتهايى كه خدا به او داده تعريف شود بر آنها گران مىآيد . و هر گاه پريشانى كارهاى مردم و بخت برگشتگى آنها و به مقصد نرسيدن و تيرگى زندگانى مردم تعريف شود از آن شادمان مىشوند . بنابراين چنين اشخاصى همواره بخت برگشتگى ديگران را دوست دارند و در مورد نعمتهايى كه خدا به بندگانش ارزانى داشته بخل مىورزند . گويى اين صاحبان نعمت آن نعمتها را از ملك و خزانه‌هاى شخصى حسود مىگيرند . گويند : بخيل كسى است كه به مال خودش بخل مىورزد و صاحب بخل شديد كسى است كه به مال ديگران بخل مىورزد و اين دوّمى به نعمتهايى كه خدا به بندگانش داده كه ميان آنها و شخص حسود هيچ دشمنى و ارتباطى نيست بخل مىكند . چنين بخلى انگيزهء آشكارى جز پليدى نفس و پستى طبع ندارد ، و بخل در سرشت او قرار دارد ، و درمان آن دشوار است زيرا حسدى كه با ديگر انگيزه‌ها ثابت مىشود عوامل آن عارضى است و احتمال مىرود كه از بين برود ولى بخلى كه ياد شد فطرى است و هيچ عامل\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nعارضى ندارد از اين رو از بين رفتن و زوال آن مشكل است ، چون بر حسب عادت زوال آن محال به نظر مىرسد . اين بود انگيزه‌هاى حسد ، و گاه بعضى از اين عوامل يا بيشتر آنها يا تمامش در يك شخص جمع مىشود و بدين سبب حسد به گونه‌اى قوى مىشود كه با وجود آن ، شخص نمىتواند حسد را پنهان دارد بلكه پردهء اجمال و ابهام را مىدرد و دشمنى را آشكار مىسازد و در بيشتر حسد ورزيها بعضى از اين عوامل جمع مىشود و كمتر اتفاق مىافتد كه در حسد ورزى يك عامل از عوامل ياد شده وجود نداشته باشد » .\r\n\r\nعوامل بسيارى حسد و قوى بودن آن\r\n( 1 ) در ميان همگنان و برادران و پسر عموها و خويشاوندان و كمى و ضعف آن در ديگران بايد دانست هر چه عوامل ياد شدهء حسد در ميان قومى بيشتر باشد حسد در بين آنها رواج بيشترى خواهد داشت به عبارت ديگر حسد در ميان گروهى قوّت مىيابد كه بيشتر اين عوامل در آنها جمع و آشكار شود ، زيرا يك فرد ممكن است حسد بورزد چرا كه از پذيرش تكبّر ( ديگران ) امتناع دارد و نسبت به او حسد مىورزد چون دشمن است و متكبّر و ديگر موجبات حسد كه در محسود وجود دارد اين عوامل حسد تنها در ميان گروههايى زياد مىشود كه عوامل ارتباط آنها را در مجالس خطا به گرد مىآورد و با هدفهايى در آن مجالس وارد مىشوند . بنابراين هر گاه يك نفر در هدفى با رفيق خود مخالفت ورزد طبيعتا آن رفيق ناراحت و نسبت به او دشمن مىشود و كينه در دلش جاى مىگيرد در اين صورت است كه مىخواهد او را كوچك بشمارد و بر او تكبّر ورزد و مخالفت او را با هدف خود تلافى كند و كراهت دارد كه محسود از نعمتى كه او را به اهدافش مىرساند برخوردار باشد و تمام اين عوامل به ايجاد حسد كمك مىكنند زيرا ميان دو شخص در دو شهر دور از هم و نيز دو محلّه دور دست پيوند و رابطه‌اى نيست از اين رو ميان آن دو حسادتى هم وجود ندارد ، آرى\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nهر گاه در يك مسكن يا بازار يا مسجد و مدرسه‌اى وارد شوند كه اهدافشان در آن جاها مخالف يكديگر است از مخالفت هدف دشمنى و نفرت برانگيخته مىشود و ديگر عوامل حسد از آن نشأت مىگيرد از اين رو مىبيند كه عالم با عابد حسد نمىورزد بلكه با عالم حسد مىورزد و عابد به عالم بخل نمىكند بلكه به عابد حسد مىورزد و تاجر به تاجر ، و كفّاش به كفّاش حسد مىبرد نه به بزّاز مگر به خاطر عامل ديگرى كه غير از اشتراك حرفه است ، و شخص به برادرش و پسر عمويش بيش از بيگانگان حسد مىبرد و زن به هووى خود و قبيله شوهرش بيشتر از مادر شوهر و خواهر شوهرش حسد مىبرد ، زيرا اهداف اين گروهها با يكديگر متفاوت است مثلا هدف بزّاز غير از هدف كفّاش است و در هدفها با هم مزاحمتى ندارند زيرا هدف بزّاز ثروت است و ثروت را به دست نمىآورد مگر حريفان بسيار داشته باشد و در تحصيل ثروت بزّاز ديگر با او نزاع دارد چرا كه حريف بزّاز را بزّاز طلب مىكند نه كفّاش ، و مزاحمت بزّاز مجاور با او بيش از بزّازى است كه در طرف ديگر بازار و دور از اوست پس ناگزير حسدش به همسايه بيشتر است ، و همچنين شخص شجاع به شجاع حسد مىبرد نه به عالم چرا كه هدفش اين است كه به شجاعت ياد شود و به آن شهرت يابد و در آن يگانه شود ، و عالم در اين هدف با شجاع مخالفت ندارد همچنين عالم به عالم حسد مىبرد نه به شجاع ، و حسد واعظ به واعظ بيش از حسد به فقيه و طبيب است زيرا مزاحمت دو عالم بر يك هدفى است كه محدودتر از مزاحمت واعظ با صنف ديگر است .\r\nبنابراين ريشهء اين حسدورزيها دشمنى است و ريشهء دشمنى مخالفت در يك هدف است و يك هدف ميان دو شخص دور از يكديگر جمع نمىشود از اين رو حسد در ميان دوستان و بستگان و نزديكان بيشتر است ، آرى كسى كه حرص بسيار دارد و دوست دارد كه در تمام اطراف عالم به آنچه دارد مشهور شود به تمام كسانى كه در عالم هستند و در آن خصلتى كه مايهء افتخار اوست با وى شريكند هر چند دور باشند حسد مىورزد و ريشهء تمام اين حسد ورزيها\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nدوستى دنياست زيرا دنياست كه مورد حسد متزاحمان واقع مىشود و بر افراد مزاحم تنگ مىآيد ، ولى در آخرت چون حسد وجود ندارد تنگى وجود ندارد ، و مثل آخرت مانند نعمت علم است . پس ناگزير كسى كه شناخت خداى متعال و صفات او و فرشتگان و پيامبران و حقيقت زمين و آسمانش را دوست بدارد به ديگرى حسد نمىبرد هر گاه آن را نيز بشناسد چرا كه معرفت بر عارفان تنگ نمىآيد بلكه يك ميليون عالم مىدانند و از شناخت آن شاد مىشوند و از آن لذّت مىبرند و از لذّت بردن ديگران ( از علم و معرفت ) لذّت ديگرى كاسته نمىشود بلكه با بسيارى عارفان انس و علاقه و نتيجهء بهره رساندن و بهره بردن بيشتر مىشود از اين رو در ميان علماى دين حسد ورزى نيست زيرا هدف آنان شناخت خداى متعال است و آن درياى وسيعى است كه در آن تنگنايى وجود ندارد ، و هدف علماى دين رسيدن به منزلتى در پيشگاه خداى سبحان است و آنچه در پيشگاه خدا وجود دارد نيز تنگنايى نيست زيرا مهمترين نعمت از نعمتهاى موجود در پيشگاه خداى سبحان لذّت ديدار اوست و در آن مزاحمت و ممانعتى نيست و نگرش بعضى از نگرندگان مانع نگرش ديگران نمىشود بلكه هر چه تماشاگران جمال حق بيشتر باشند انس بيشتر مىشود .\r\nآرى هر گاه هدف علما از علم مال و مقام باشد نسبت به يكديگر حسد مىبرند چرا كه مال جسم است و وجود خارجى دارد و هر گاه در دست يك نفر قرار گيرد دست ديگران از آن تهى مىشود و معناى مقام ، مالك شدن بر دلهاست و هر گاه دل شخصى پر از تعظيم عالمى شود از تعظيم عالم ديگر يا بكلّى روى گردان مىشود يا ناگزير از تعظيم او كاسته مىشود و اين عامل حسد ورزى است ، ولى هر گاه دلى پر از فرح به شناخت خداى متعال شود مانع از آن نمىشود كه دل ديگرى نيز از آن پر شود و به آن شاد شود ، بنابراين فرق ميان علم و مال اين است كه مال در اختيار كسى قرار نمىگيرد تا آن گاه كه از دست ديگرى خارج نشود در حالى كه علم در قلب عالم ثابت است و با آموختن آن در قلب ديگرى جايگزين مىشود بىآن كه از قلب ديگرى خارج گردد ، و مال\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nجسم است و وجود خارجى دارد و پايان پذير است پس اگر انسان تمام آنچه را روى زمين است مالك شود پس از آن مالى باقى نمىماند تا ديگرى آن را مالك شود ولى علم بىپايان است و دستيابى به تمام آن قابل تصوّر نيست ، بنابراين كسى كه نفس خود را عادت دهد تا در شكوه و عظمت و باطن زمين و آسمان خدا بينديشد در ذائقه جان او گواراتر از هر نعمتى است و اين نعمتى است كه ديگرى از آن ممنوع نشده و مورد تزاحم نمىباشد بنابراين در دلش نسبت به هيچ مخلوقى حسد وجود ندارد زيرا اگر ديگرى نيز همان شناخت وى را به دست بياورد از لذّت او كاسته نمىشود بلكه با انس گيرى به او لذّتش بيشتر مىشود پس لذّت اينان در مطالعه كردن شگفتيهاى آفرينش همواره بيشتر از لذّت كسى است كه به درختان و بستانهاى بهشت با چشم ظاهرى مىنگرد ، زيرا نعمتهاى عارف و باغ او شناخت صفات ذات خداست كه از زوال آن مطمئن است و همچنان ميوه‌هاى آن را مىچيند ، و دل و جان او از ميوهء دانش خودش تغذيه مىكند و اين ميوه قطع و منع نمىشود ، بلكه چيده‌هاى آن نزديك است .\r\nبنابراين او اگر چه چشم ظاهر خود را ببندد روحش همچنان در باغى و الا و بوستانهاى درخشان شاد مىشود پس اگر كثرت عارفان فرض شود به هم حسد نمىبردند بلكه چنان خواهد بود كه خداى متعال دربارهء آنها فرموده است :  وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ  « 187 » اين است حال آنها در حالى كه در دنياست پس چه گمان مىبريد به آنها آنگاه كه پرده بر طرف شود و محبوب را در آخرت ببينند در اين صورت در بهشت حسد ورزى وجود ندارد و در ميان بهشتيان در دنيا نيز حسد ورزى تصوّر نمىشود چرا كه در بهشت تنگنا و تزاحمى نيست و آن جز با شناخت خدا كه در آن در دنيا نيز تزاحم نيست به دست نمىآيد بنابراين بديهى است كه بهشتيان در دنيا و آخرت از حسد به دورند ، بلكه حسد از صفات كسانى است كه از وسعت ميدان علينيين\r\n\r\n\r\n","description":"","footnote":"\r\n( 187 ) حجر / 47 : هرگونه غلّ ( حسد و كينه و عداوت و خيانت ) از سينهء آنها بر مىكنيم ( و روحشان را پاك مىكنيم ) در حالى كه همه برادرند و بر سريرها روبروى يكديگر قرار دارند .\r\n","page_name":" 470 ","page_number":470},
  {"content":"\r\n\r\nبه تنگناى سجين دور شده‌اند ، از اين رو شيطان به آن ناميده شده است و در صفات او نقل كرده كه بر آدم حسد برد چه او اختصاصا ( از سوى خدا ) برگزيده شد و چون شيطان به سجده فرا خوانده شد تكبّر ورزيد و معصيت و سرپيچى كرد ، بنابراين دانستيد كه حسد فقط آن جا قابل تصوّر است كه انسانها چيزى را قصد كنند كه همهء آنها نمىتوانند به آن برسند از اين رو مردم را نمىبينى كه در نگاه كردن به آسمان زيبا به هم حسد برند ولى در ديدن بستانهايى كه جزء ناچيزى از زمين است به يكديگر حسد مىورزند ، و تمام زمين با اين كه نسبت به آسمان چيزى به حساب نمىآيد ولى كرانه‌هايش فراخ و براى تمام چشمها كافى است از اين رو هرگز در آن حسد ورزى و تزاحمى نيست ، پس لازم است كه بينا باشى و به نفس خويش مهربان كه نعمتى را بطلبى كه مزاحمتى در آن نباشد و لذّتى را بجويى كه به تيرگى نگرايد و اين نعمت و لذّت در دنيا يافت نمىشود مگر با شناخت خداى متعال و صفات و كارها و شگفتيهاى حقيقت آسمانها و زمين او ، و اين نعمت در آخرت نيز به دست نمىآيد جز با همين معرفت ، پس اگر به شناخت خدا علاقه‌مند نيستى و لذّت آن را احساس نمىكنى در نتيجه دچار سست رأيى و بىميلى شدى عذرت پذيرفته است به اين جهت ، شخص زن صفت و عنّين علاقه‌اى به لذّت آميزش با زنان ندارد و نيز كودك علاقه به لذّت حكومت ندارد چرا كه اين لذّتها ويژهء مردان است نه كودكان و مخنثّان ، همچنين لذّت معرفت خدا نيز مخصوص مردانى است كه آن را دريابند :  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ  « 188 » و جز آن مردان كسى به اين لذّت علاقه ندارد زيرا علاقه و شوق پس از چشيدن است و هر كس نچشد نشناسد و هر كه نشناسد شايق نمىشود و هر كه شايق نشد نمىخواهد و هر كه نخواهد در نمىيابد و هر كه در نيابد با محرومان در اسفل السافلين مىماند :  وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ \r\n\r\n\r\n","description":"","footnote":"\r\n( 188 ) نور / 37 : مردانى كه نه تجارت و نه معامله ، آنها را از ياد خدا غافل نمىكند .\r\n","page_name":" 471 ","page_number":471},
  {"content":"\r\n\r\n« 189 »\r\n\r\nشرح دارويى كه بيمارى حسد را از دل مىبرد\r\n( 1 ) بدان كه حسد از بيماريهاى مهّم دلهاست و بيماريهاى دل جز با علم و عمل درمان نمىپذيرد .\r\nعلمى كه براى بيمارى حسد مفيد است اين است كه انسان يقين كند حسد در دنيا و آخرت برايش ضرر دارد و هر گاه با بينش به اين حقيقت برسد و دشمن نفس خود و دوست دشمنش نباشد ناگزير از حسد فاصله مىگيرد ، امّا اين كه حسد از نظر دينى به ضرر انسان است بدين سبب است كه حسود با حسد خود در برابر قضاى الهى خشمگين شده و نعمت خدا را كه در ميان بندگانش تقسيم كرده و عدالت او را كه در عالم با حكمت پنهان خود ايجاد كرده نمىپسندد و آن را زشت مىشمارد و اين جنايتى در كاسه چشم توحيد و خار و خاشاكى در چشم انسان است زيرا جنايتى كه حسود به وسيلهء حسد بر دين وارد مىكند او را بسنده است علاوهء بر آن نسبت به يكى از مردان مؤمن نيز خيانت كرده و خير خواهى او را رها ساخته است و از اولياى خدا و پيامبرانش كه خوبى را براى بندگان خدا دوست مىدارند مفارقت كرده است و با ابليس و ديگر كافران كه گرفتاريها و زوال نعمت از مؤمنان را دوست دارند مشاركت كرده است ، و اين خلقها پليديهايى است در دل كه حسنات دل را مىخورد چنان كه آتش هيزم خشك را مىخورد و آن را از بين مىبرد چنان كه شب روز را از بين مىبرد .\r\nامّا اين كه حسد بر ضرر دنياى انسان است : براى اين است كه انسان از حسد بردن خود رنج مىبرد و از آن در عذاب است و همواره در رنج و اندوه است زيرا خدا نعمتهايى را به دشمنان حسود افاضه مىكند و او همچنان در برابر\r\n\r\n\r\n","description":"","footnote":"\r\n( 189 ) زخرف / 36 : هر كس از ياد خدا رويگردان شود شيطانى را به سراغ او مىفرستيم و همواره قرين او باشد .\r\n","page_name":" 472 ","page_number":472},
  {"content":"\r\n\r\nهر نعمت خدادادى كه مىبيند رنج مىبرد و از هر بلايى كه از آنها دفع مىشود ناراحت مىشود بنابراين همواره اندوهگين است و دل او پراكنده و جانش در تنگناست همان طورى كه براى دشمنش مىخواهد و دشمن براى او مىخواهد پس وى رنج دشمنش را طالب است اما براى خود رنج و اندوه نقد مهيّا ساخته است و با حسد ورزى حسود نعمت محسود از بين نمىرود و اگر وى به قيامت و حساب آن روز ايمان ندارد زيركى ايجاب مىكند كه اگر عقل دارد از حسد به خاطر ناراحتى قلب و بد بودن و نفع نداشتن آن بپرهيزد ، و چگونه چنين نكند در حالى كه تو از عذابهاى سخت ناشى از حسد در آخرت آگاه است و چه شگفت است كه شخص عاقل بدون فايده خود را در معرض خشم خدا قرار دهد با اين كه ضرر و رنج نيز دارد و بدون فايده دين و دنياى خود را تباه مىسازد امّا اين كه بر شخص محسود ضرر دينى و دنيوى ندارد روشن است زيرا نعمت با حسد حسود از او زوال نمىيابد بلكه اقبال و نعمتى كه خدا برايش مقّدر فرموده تا هر زمان كه خدا خواسته بايد ادامه يابد بنابراين براى رفع آن چاره‌اى وجود ندارد بلكه :  كُلُّ شَيْءٍ عِنْدَهُ بِمِقْدارٍ  ، و  لِكُلِّ أَجَلٍ كِتابٌ ،  از اين رو پيامبرى از پيامبران از حكومت ستمگرى كه بر مردم مسلّط شده و آنها را آزار مىداد به خدا شكايت كرد خداوند به آن پيامبر وحى كرد از پيش او بگريز تا دوران حكومتش سپرى شود يعنى دورانى كه من در ازل مقدّر كرده‌ام تغيير پذير نيست پس صبر كن تا مدّتى كه قضا دوام اقبال او را تعيين كرده بگذرد و تا به وسيلهء حسد نعمت از بين نرود بر محسود در دنيا ضررى نمىرسد و در آخرت نيز بر او گناهى نيست .\r\nشايد بگويى : اى كاش با حسد من نعمت از شخص محسود زوال يابد ، ولى اين سخن كمال نادانى است زيرا بلايى است كه در درجهء اول براى خودت خواسته‌اى چرا كه تو نيز دشمنى دارى كه به تو حسد ورزد و اگر با حسد نعمت زوال يابد نعمت خدا براى تو و ديگران باقى نمىماند و نعمت ايمان نيز باقى نمىماند زيرا كافران نسبت به مؤمنان بر ايمانشان حسد مىبرند خداى متعال\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nمىفرمايد :  وَدَّتْ طائِفَةٌ مِنْ أَهْلِ الْكِتابِ لَوْ يُضِلُّونَكُمْ وَ ما يُضِلُّونَ إِلَّا أَنْفُسَهُمْ وَ ما يَشْعُرُونَ  « 190 » زيرا آنچه حسود مىخواهد نمىشود ، آرى او به ميل خود براى ديگران گمراهى مىخواهد چرا كه ارادهء كفر نيز كفر است ، پس هر كه با حسد زوال نعمت را از محسود بخواهد گويى قصد كرده است كه نعمت ايمان با حسد كفّار و همچنين ديگر نعمتها زوال يابد ، و اگر بخواهى كه با حسد تو نعمت از مردم زايل شود ولى نعمت با حسد ديگران از تو زوال نيابد چنين آرزويى كمال نادانى و حماقت است زيرا هر يك از حسودان احمق نيز مىخواهند كه چنين باشند ( با حسد آنها نعمت ديگران از بين برود ولى نعمت خودشان با حسد ديگران از بين نرود ) و تو از ديگران سزاوارتر نيستى بنابراين نعمت خدا بر تو در اين است كه نعمتهايى كه شكر آنها بر تو واجب است زوال نيابد و تو بر اثر نادانى خود از آن نعمتها كراهت دارى ، امّا اين كه محسود از حسدى كه نسبت به او اعمال مىشود از نظر دين و دنيا بهره مىبرد روشن است چون بهرهء دينى او اين است كه از سوى تو مظلوم واقع شده بويژه اگر حسد تو را به غيبت و عيبجويى و پرده درى قولى و عملى وادار كند و بديهاى او را نقل كنى كه با اين كارها حسنات خود را به او هديه داده‌اى تا آنجا كه محسود را در قيامت ديدار مىكنى در حالى كه مفلس و از نعمت بىبهره است چنان كه تو در دنيا از نعمت محروم بودى و گويى تو خواسته‌اى كه نعمت از او زوال يابد ولى زوال نيافته است ، آرى خداوند بر تو نعمتى ارزانى داشته كه توفيق به دست آوردن حسنات به تو داده است و آن حسنات را به محسود منتقل ساخته‌اى و نعمتى بر نعمت او افزوده‌اى و شقاوتى بر شقاوت خويشتن . امّا بهره‌اى كه محسود در دنيا مىبرد اين است كه مهمترين اهداف مردم ( در دنيا ) بد حالى دشمنان و اندوهگين بودن آنها و شقاوت و در عذاب بودن آنهاست ، و هيچ عذابى مهمتر از عذاب حسد كه تو\r\n\r\n\r\n","description":"","footnote":"\r\n( 190 ) آل عمران / 69 : جمعى از اهل كتاب ( از يهود ) دوست داشتند ( و مىخواستند ) شما را گمراه كنند ( امّا آنها بايد بدانند نمىتوانند شما را گمراه نمايند بلكه ) گمراه نمىكنند مگر خودشان را و نمىفهمند .\r\n","page_name":" 474 ","page_number":474},
  {"content":"\r\n\r\nگرفتارش هستى وجود ندارد و نهايت آرزوى دشمنانت اين است كه از نعمت برخوردار باشند و تو از رفاه آنها در حسرت و اندوه باشى ، و تو شخصا مطابق دلخواه آنها عمل كرده‌اى از اين رو دشمنت به مرگت راضى نيست بلكه مىخواهد زندگى درازى داشته باشى ولى توأم با عذاب حسد و اندوه تا به نعمتهايى كه خدا به محسودت داده بنگرى و دلت از حسد آكنده شود از اين رو شاعرى گفته است :\r\n لا مات اعداؤك بل خلّدوا * حتّى يروافيك الّذى يكمد\r\nلا ذلت محسودا على نعمه * فانّما الكامل من يحسد\r\nو لا خلاك الدّهر من حاسد * فانما الفاضل من يحسد « 191 » \r\nبنابراين شادمانى دشمنت به اندوه توست و حسد ورزى تو بيشتر از شادمانى او به نعمت خويش است ، و اگر محسود بداند كه از رنج حسد و عذاب آن رها شده‌اى براى او بزرگترين بلا و مصيبت است پس تو به دلخواه دشمنت ملازم اندوه حسد هستى ؛ و هر گاه در اين نكته بينديشى خواهى دانست كه دشمن خود و دوست دشمنت مىباشى چون كارى كرده‌اى كه خود در دنيا و آخرت ضرر كرده‌اى ، و دشمنت در دنيا و آخرت بهره برده است ، و تو در پيشگاه خدا و خلق نكوهيده ، و در دنيا و آخرت بدبختى در حالى كه نعمت محسود هميشگى است چه تو بخواهى يا نخواهى ، وانگهى تو تنها به برآوردن خواستهء دشمنت اكتفا نكرده‌اى بلكه بيشترين شادى را در دل ابليس كه بدترين دشمن توست وارد ساخته‌اى چرا كه ابليس چون ديده كه تو از نعمت علم و دين و مقام و مال كه دشمنت از آن برخوردار است محروم شده‌اى بيم آن دارد كه نعمت را بر او دوست بدارى و به سبب محبّت در ثواب با او شريك شوى ، زيرا كسى كه خير\r\n\r\n\r\n","description":"","footnote":"\r\n( 191 ) دشمنانت نميرند بلكه جاودان بمانند تا نعمتهايى را كه از آن برخوردارى و موجب ناراحتى آنهاست ببينند .\r\nهمواره در برابر نعمت مورد حسد باشى . چرا كه انسان كامل كسى است كه محسود واقع شود دنيا تو را از حسد ورزى تهى نگذارد . چرا كه شخص فاضل كسى است كه مورد حسد قرار مىگيرد\r\n","page_name":" 475 ","page_number":475},
  {"content":"\r\n\r\nمسلمانان را بخواهد شريك در خير است و هر كس نمىتواند در دين به درجهء بزرگان برسد نبايد ثواب محبّت به آنها را از دست بدهد بنابراين ابليس مىترسد كه برخوردارى بنده را از نعمتهاى خدا كه صلاح دين و دنيا به او داده دوست بدارى و از ثواب دوستى خير برخوردار شوى از اين رو شيطان آن را مورد خشمت قرار مىدهد تا همانطور كه در عمل اهل صلاح نيستى محبّت به اهل صلاح نيز نداشته باشى ، عربى بيابانى به پيامبر ( ص ) عرض كرد : « مرد گروهى را دوست مىدارد ولى ( در عمل ) به آنها ملحق نمىشود ؟ پيامبر ( ص ) فرمود :\r\nاو با كسانى است كه دوستشان دارد . » « 192 » عربى بيابانى در حالى كه رسول خدا مشغول ايراد خطبه بود به پا خاست و عرض كرد : قيامت كى بر پا مىشود ؟ فرمود : چه مقدار براى آن مهيّا شده‌اى ؟\r\nاعرابى گفت : نماز و روزهء زيادى براى قيامت مهيّا نكرده‌ام امّا خدا و رسولش را دوست مىدارم پيامبر ( ص ) فرمود : تو با آنها كه دوستشان دارى محشور مىشوى » « 193 » پس مسلمانان ( حاضر در مجلس ) پس از شادمانى از اسلامشان از هيچ چيز بيشتر از اين ( بشارت ) شادمان نشدند . اين سخن اشاره است به اين كه بيشتر اطمينان مسلمين به دوستى خدا و رسولش بوده است . « 194 » ابو موسى گويد عرض كردم : اى رسول خدا مرد نماز گزاران را دوست مىدارد ولى نماز نمىگزارد روزه گيران را دوست مىدارد ولى روزه نمىگيرد - تا چند مورد را بر شمرد - پس پيامبر ( ص ) فرمود : « او با كسانى محشور مىشود كه آنها را دوست مىدارد . » « 195 » گفته شده : اگر دانشمند و دانشجو نيستى پس آنها را دوست بدار و گرنه\r\n\r\n\r\n","description":"","footnote":"\r\n( 192 ) اين حديث را مسلم در ( صحيح ) ، ج 8 ، ص 43 از حديث ابن مسعود روايت كرده است .\r\n( 193 ) اين حديث را بخارى در ( صحيح ) ، ج 8 ، ص 49 از حديث انس ، و مسلم در ( صحيح ) ، ج 8 ، ص 42 روايت كرده‌اند .\r\n( 194 ) در احياء العلوم است « انّ اكبر بغيتهم كانت حبّ الله و رسوله » .\r\n( 195 ) اين حديث مورد اتفاق است چنان كه گذشت .\r\n","page_name":" 476 ","page_number":476},
  {"content":"\r\n\r\nدشمن آنها مباش .\r\nپس اكنون بينديش كه ابليس چگونه تو را به حسد واداشته و ثواب محبّت صالحان را از تو گرفته و به اين هم قناعت نكرده بلكه تو را دشمن صالحان قرار داده و تو را به كراهت از آنها وادار كرده است تا آنجا كه به گناه افتاده‌اى و چگونه چنين نيست ؟ در حالى كه اميد دارد كه تو به مردى دانشمند حسد بورزى و دوست بدارى كه آن عالم در دين خدا خطا كند و خطايش آشكار شود تا رسوا گردد ، و دوست دارى كه زبانش لال شود و نتواند سخن بگويد يا بيمار شود تا نه بداند و نه بياموزد و كدام گناه از اين بيشتر است ، پس اى كاش هر گاه نتوانى به عالم و صالح بپيوندى و به سبب آن غمگين شوى لااقّل از گناه و عذاب آخرت در امان بمانى در حديث آمده است « بهشتيان سه گروهند : نيكوكار و كسى كه نيكوكار را دوست بدارد و كسى كه از نيكوكار آزار و حسد و دشمنى و كراهت را منع كند » « 196 » پس بينديش كه شيطان چگونه تو را از تمام راههاى سه گانهء ورود به بهشت دور ساخته تا هرگز پيرامون بهشت نگردى و حسد ابليس در تو اثر كرده ولى حسد تو در دشمنت اثر نكرده است بلكه در خودت اثر گذاشته است ، اگر حال تو اى حسود در خواب يا بيدارى بر تو كشف شود خود را به صورت كسى خواهى ديد كه سنگى را به طرف دشمن خود مىاندازد تا به جايى از بدنش برسد كه كشته شود ولى سنگ به او اصابت نمىكند بلكه به حدقه چشم راست خودش بر مىگردد و آن را از حدقه بيرون مىآورد پس بيشتر خشمگين مىشود . دوباره محكمتر از اوّل سنگ مىزند و به چشم چپ خودش بر مىگردد و آن را كور مىكند و بر خشمش افزوده مىشود . براى سوّمين بار سنگ مىزند و به سر خودش اصابت مىكند و آن را مجروح مىسازد در حالى كه دشمنش در هر حال سالم است و سنگش هر بار به خودش بر مىگردد و دشمنانش پيرامون او بر او مىخندند و شادى مىكنند . اين است حال حسود و ريشخند\r\n\r\n\r\n","description":"","footnote":"\r\n( 196 ) عراقى گويد : مأخذى براى اين حديث نيافتم .\r\n","page_name":" 477 ","page_number":477},
  {"content":"\r\n\r\nشيطان به او ، نه بلكه حال شخص حسود زشت‌تر از اين است زيرا سنگى كه به پرت كننده‌اش بر مىگردد فقط چشمان شخص را از بين مىبرد و اگر هم بماند ناگزير با مرگ از بين مىرود ، ولى حسد به گناه بر مىگردد و گناه با مرگ از بين نمىرود و شايد گناه او را به خشم خدا و دوزخ بكشاند ، پس اگر چشمش در دنيا از دست برود بهتر از آن است كه چشم داشته باشد و با چشم وارد دوزخ شود و شعلهء آتش آن را از حدقه بركند .\r\nپس ببين خدا از شخص حسود كه زوال نعمت را از محسود خواسته است چگونه كيفر مىگيرد و نعمت را از محسود نمىگيرد بلكه از شخص حسود مىگيرد ، چرا كه در امان بودن از گناه خود نعمتى است و در امان بودن از غم و رنج نيز نعمتى ديگر ، و هر دو نعمت از حسود زوال يافته است به تصديق گفتهء خداى متعال :  وَ لا يَحِيقُ الْمَكْرُ السَّيِّئُ إِلَّا بِأَهْلِهِ  « 197 » بسا كه شخص حسود خود به بلايى كه براى دشمنش مىخواهد گرفتار آيد ، و كمتر اتّفاق مىافتد كه كسى ديگرى را به بدى سرزنش كند و خود به آن بدى گرفتار نشود ، تا آنجا كه عايشه گفت : هيچ چيزى را براى عثمان آرزو نكردم مگر اين كه بر خودم وارد شد و اگر كشته شدن را برايش آرزو مىكردم خود نيز كشته مىشدم . اين گناه خود حسد است ، پس چگونه است گناه اختلاف و انكار حقّ و رها ساختن دست و زبان در انتقام گرفتن از دشمنان كه از حسد نشأت مىگيرد ؟ و اختلاف مرضى است كه تمام امّتهاى پيشين بدان هلاك شده‌اند .\r\nدرمان علمى حسد همين امورى بود كه ياد شد . پس هر گاه انسان با انديشه‌اى پاك و دلى آماده در آنها بينديشد آتش حسد در دلش خاموش شود و بداند كه حسود خود را هلاك و دشمنش را شاد و پروردگارش را خشمگين و زندگى خود را تيره مىكند .\r\nامّا درمان عملى كه براى دفع حسد مفيد واقع مىشود اين است كه بر حسد حاكم شود و خود را موظّف بداند كه در برابر هر گفتار و كردارى كه حسد\r\n\r\n\r\n","description":"","footnote":"\r\n( 197 ) فاطر / 43 : امّا اين حيله‌گريهاى سوء تنها دامان صاحبانش را مىگيرد .\r\n","page_name":" 478 ","page_number":478},
  {"content":"\r\n\r\nتقاضاى انجام آن را دارد خلاف و عكس آن را انجام دهد ، پس اگر حسد او را تحريك مىكند كه از محسود بد بگويد زبان خود را به مدح و ثناى او وادارد و اگر حسد او را به تكبّر ورزيدن بر محسود وامىدارد نفس خويش را به تواضع نسبت به محسود ملزم سازد و از او عذر بخواهد ، و اگر او را از بخشش به محسود منع مىكند خود را ملزم سازد كه بيشتر به او ببخشد ؛ و هر گاه با زحمت اين كار را بكند و محسود از آن آگاه شود دلش پاك شود و او را ( حسود را ) دوست بدارد و هر گاه محبّت محسود آشكار شود شخص حسود نيز به محبّت گرايد و حسود را دوست بدارد و ميانشان سازشى پديد آيد كه ريشهء حسد را قطع كند ، زيرا فروتنى و ستايش و اظهار شادى به نعمت ، دل صاحب نعمت را به حسود متمايل ساخته و آن را نرم مىكند و او را ملزم مىسازد كه عمل حسود را با نيكى جبران كند . آنگاه احسان و نيكى كه از روى تكلّف انجام داده با پاكى دل محسود به صورت طبيعت در مىآيد ، و ديگر اين گفتار شيطان به او مانع از احسان او به محسود نمىشود كه مىگويد : اى محسود اگر نسبت به شخص حسود تواضع كنى و او را بستايى دشمن حسود اين عمل را حمل بر ناتوانى و ترس يا نفاق مىكند و اين براى تو خوارى و ذلّت است . پس اين گونه سخنان از حيله‌هاى شيطان است ، بلكه رفتار نيك خواه طبيعى باشد يا ساختگى شدّت دشمنى را از هر دو سو در هم مىشكند و از قدرت آن مىكاهد و دل به دوستى و الفت باز مىگردد و به وسيلهء آن دل از رنج حسد و اندوه دشمنى ورزيدن آسوده مىشود ، اين است درمان حسد كه سخت سودمند است ، جز اين كه بسيار تلخ است ، ولى در دواى تلخ منفعت است و هر كس تلخى دوا را تحمّل نكند به شيرينى درمان نمىرسد . تلخى دوا يعنى تواضع در برابر دشمنان و ستودن دشمن به منظور نزديك شدن به وى از طريق توجه عميق به مطالب ياد شده ، رغبت به ثواب ، راضى بودن به رضاى خدا و دوست داشتن آنچه خدا دوست دارد آسان مىشود امّا اين كه نفس او امتناع داشته باشد و خود را والاتر از آن بداند كه چيزى در جهان بر خلاف خواستهء او باشد ، نادانى است . در اين صورت\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nاست كه آنچه انجام مىشود مىخواهد ، زيرا انتظار ندارد كه هر چه او مىخواهد ، بشود و از دست دادن هدف نوميدى و خوارى است و براى رهايى از اين خوارى دو راه وجود دارد : يا آنچه او مىخواهد بشود يا آنچه مىشود ( روى مىدهد ) بخواهد . حالت اوّل كه در اختيار انسان نيست و راهى هم براى تكلّف و تلاش در آن نيست . امّا ورود به راه دوم امكان پذير است و مىتوان آن را با تمرين به دست آورد . بنابراين به دست آوردنش بر هر خردمندى واجب است و درمان اساسى همين است .\r\nامّا درمان اساسى حسد با ريشه كن ساختن عوامل حسد ممكن مىشود كه عبارتند از تكبّر ، عزّت طلبى ، حرص زياد بر آنچه به انسان مربوط نيست . به زودى شرح درمان اين عوامل در جاى خودش خواهد آمد ، چرا كه اين عوامل ريشه‌هاى بيمارى حسداند و بيمارى جز با قطع ريشهء بيمارى ممكن نمىشود و اگر ريشه از بيخ و بن كنده نشود آنچه بيان كرديم فقط مسكّن خواهد بود و بيمارى حسد همچنان عود مىكند و با بودن ريشه‌هاى مرض حسد تلاش در آرام ساختن آن به طول مىانجامد ، زيرا تا آدمى مقام را دوست بدارد نسبت به هر كسى كه در برابر او در دلهاى مردم مقام و منزلتى كسب كند حسد مىورزد و ناگزير از آن غمگين مىشود و تنها كارى كه از او ساخته است اين است كه اندوه را بر خود آسان سازد و با دست و زبانش آشكار نكند ، امّا اين كه دلش بكلّى از حسد تهى شود برايش ممكن نيست .\r\n\r\nشرح آن مقدار از حسد كه واجب است از دل زدوده شود\r\n( 1 ) بدان كه شخص آزار دهنده طبيعتا مورد خشم واقع مىشود و غالبا هر كسى را كه به تو آزار برساند دشمن مىدارى و هر گاه به نعمتى دست يابد نمىتوانى بىتفاوت باشى و ناراحت نشوى به گونه‌اى كه خوبى و بدى حال دشمنت در نظرت يكسان باشد ، بلكه در نفس خويش ميان اين دو حالت فرق مىگذارى ، و همواره شيطان در حسد ورزى نسبت به دشمن با تو مىستيزد ولى اگر عامل\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nحسد در تو قوى شود و شيطان تو را بر اظهار حسد شفاهى و عملى برانگيزد به طورى كه حسد از ظاهر تو با افعال اختياريت معلوم شود ، در اين صورت تو حسودى و با حسد خود معصيت كرده‌اى ؛ و اگر بكلّى ظاهر خود را از حسد بازدارى و در باطن زوال نعمت محسود را بخواهى و در نفست از اين حالت كه دارى خشنود باشى در اين صورت نيز حسود معصيت كارى ، زيرا حسد صفت قلبى است نه صفت فعل و عمل . خداى متعال مىفرمايد :  وَ لا يَجِدُونَ فِي صُدُورِهِمْ حاجَةً مِمَّا أُوتُوا  « 198 » و نيز فرمود :  وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً  « 199 » و فرمود :  إِنْ تَمْسَسْكُمْ حَسَنَةٌ تَسُؤْهُمْ  « 200 » . امّا حسد عملى غيبت و دروغ است يعنى عملى است كه از حسد سر مىزند و عين حسد نيست بلكه محلّ حسد قلب است نه اعضاى بدن . آرى حسد قلبى گناهى نيست كه لازم باشد از آن حليّت بخواهى ، بلكه معصيتى ميان بنده و خداست ؛ و تنها حليّت طلبى از حسد در موردى است كه حسد به وسيلهء اعضاى بدن ظاهر شود . امّا اگر اعضاى ظاهر خود را از حسد ورزى منع كنى و با اين حال دلت را ملزم سازى كه از ترشحات طبيعى حسد يعنى زوال نعمت از محسود خوددارى كند ، به طورى كه گويى با طبيعت خود دشمنى مىورزى و اين دورى از صفت حسد از ناحيهء عقل در مقابل ميل طبيعى است ، در اين صورت آنچه را در مبارزه با حسد بر تو واجب است انجام داده‌اى و غالبا بيش از اين مقدار از اختيارت بيرون است ، امّا دگرگون شدن طبيعت به گونه‌اى كه آزار دهنده و نيكو كار در نظر انسان برابر باشند و شادمانى و اندوه انسان در مقابل نعمتى كه براى محسود مهيّا شده يا گرفتارى كه به او وارد آمده برابر باشد ، از امورى است كه طبيعت انسان تا توجّه به لذّتهاى دنيوى دارد آن را نمىپذيرد ، مگر آدمى غرق در محبّت خدا شود مانند شخص واله و شيدا كه كار چنين شخصى به آن جا مىانجامد كه دلش به جزئيّات احوال\r\n\r\n\r\n","description":"","footnote":"\r\n( 198 ) حشر / 9 : و در دل خود نيازى به آنچه به مهاجران داده شده احساس نمىكنند .\r\n( 199 ) نساء / 89 : آنها دوست دارند كه شما هم مانند آنان كافر شويد و با هم برابر باشيد .\r\n( 200 ) آل عمران / 120 : اگر نيكى به شما برسد ناراحت مىشوند .\r\n","page_name":" 481 ","page_number":481},
  {"content":"\r\n\r\nبندگان توجّهى نمىكند ، بلكه به همه با يك چشم كه چشم رحمت است مىنگرد و تمام آنها را بندگان خدا مىداند و كارهايشان را نيز كار خدا و مسخّر قدرت او مىبيند ؛ و اگر اين حالت در انسان پديد آيد مانند برق درخشنده است و دوام ندارد و دل پس از اين حالت به طبيعت ( اوّلى ) خود بر مىگردد و دشمن يعنى شيطان به ستيز خود و وسوسه‌اش باز مىگردد ، و هر گاه به وسيلهء كراهت قلبى ( از حسد ) با وسوسهء شيطان مقابله كند تكليف الهى خود را به انجام رسانده و گروهى معتقدند كه گناهكار نيست چرا كه حسد در اعضاى بدن او ظاهر نشده است .\r\nبه صورت مرفوع روايت شده : « سه خصلت است كه براى مؤمن راه خروج از آنها وجود دارد ، راه خروج او از حسد اين است كه ستم نكند » « 201 » و سزاوارتر آن است كه اين روايت بر آنچه بيان كرديم حمل شود و آن اين كه انسان به سبب پاى بندى به دين و عقل زوال نعمت دشمن را نخواهد و اين امر او را از ستم و آزار دادن باز دارد زيرا ظاهر تمام رواياتى كه در نكوهش حسد وارد شده دلالت دارد كه حسد ورزنده گنهكار است ، و حسد صفت قلب است نه فعل و هر كس بدى مسلمانى را بخواهد حسود است بنابراين هر گاه تنها با حسد قلبى بىآن كه كارى كند گنهكار باشد اين مطلبى است كه در محل استنباط [ به جاى خود 
  ] قابل قبول است .\r\nاز اين مطالب دانستيد كه انسان در مورد دشمنانش سه حالت دارد : يكى اين كه انسان بر حسب سرشت خود بدبختى مسلمانان را دوست بدارد ولى به حكم عقلش از آن بيزار باشد ، و با نفس خود در آن مورد دشمنى كند و دوست بدارد كه اگر راهى داشته باشد آن ميل ( بدبختى مسلمانان ) را از خود زايل سازد . چنين حسدى يقينا مورد عفو است چرا كه در مبارزه با حسد بيشتر از اين وسيله‌اى در اختيار انسان نيست ؛ دوّم اين كه آن ( بدبختى مسلمانان ) را دوست بدارد و با زبان يا اعضاى بدنش از آن اظهار شادمانى كند و قطعا اين همان\r\n\r\n\r\n","description":"","footnote":"\r\n( 201 ) پيش از اين گذشت .\r\n","page_name":" 482 ","page_number":482},
  {"content":"\r\n\r\nحسد ممنوع است ؛ سوّم كه حدّ ميانى اوّلى و دوّمى است اين است كه در دل حسد ورزى ، بىآن كه نفس خود را بر حسد ورزىاش دشمن بدارى و بدون اين كه انكار قلبى داشته باشى ولى اعضاى بدن خود را از عمل كردن به مقتضاى حسد حفظ كنى اين قسم سوّم از نظر گناه داشتن مورد اختلاف است ، و ظاهرا بر اين نوع حسد به تناسب زيادى و كمى ميل به زوال نعمت از محسود گناه مترتّب مىشود .\r\nاين پايان كتاب نكوهش خشم و كينه و حسد از بخش مهلكات محجة البيضاء فى تهذيب الاحياء است . به خواست خدا بعد از آن كتاب نكوهش دنيا مىآيد . و ستايش در آغاز و انجام از آن خداست و درود و سلام بر محمّد ( ص ) و خاندانش نثار باد .\r\n\r\n","description":"","footnote":"","page_name":" 483 ","page_number":483},
  {"content":"\r\n . \r\n","description":"","footnote":"","page_name":" 484 ","page_number":484},
  {"content":"\r\n\r\n\r\nكتاب نكوهش دنيا\r\n( 1 ) اين ششمين كتاب از بخش مهلكات كتاب محجّة البيضاء فى تهذيب الاحياء است .\r\nبسم اللّه الرّحمن الرّحيم ستايش از آن خداوندى است كه به اولياى خود گرفتاريها و آفتهاى دنيا را شناساند و عيبهاى دنيا را براى آنان آشكار ساخت ، تا در شواهد و نشانه‌هاى آن بنگرند و خوبيها و بديهاى دنيا را بسنجند ، و بدانند كه زشتيهاى دنيا بيش از زيباييهاى آن است . و اميد به دنيا با بيم از آن برابرى نمىكند و طلوع آن از كسوف در امان نيست ، ولى دنيا به صورت زنى نمكين است كه مردم به زيبايى آن تمايل دارند ، در حالى كه دنيا در درون بديهايى دارد كه رغبت كنندگان به وصال خود را هلاك مىكند ، و در عين حال از جويندگان خود مىگريزد و نسبت به كسانى كه به او روى مىآورند بخل مىورزد ، و هر گاه به كسى روى بياورد آن كس از شرّ و و بال آن در امان نيست . اگر ساعتى نيكى كند يك سال بدى كند ، و اگر يك بار بدى كند آن را سنّت قرار مىدهد . بنابراين دايره‌هاى اقبال دنيا به بلاها نزديك است و تجارت دنيا طلبان زيان و ضرر است و آفتهاى دنيا پياپى سينه‌هاى طالبان آن را هدف تير قرار مىدهد و جريان احوال دنيا از\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nخوارى طالبانش سخن مىگويد پس هر كه عزّت دنيوى دارد به خوارى دچار مىشود و هر كس در دنيا مال بسيار دارد به اندوه و حسرت گرفتار آيد . كار دنيا فرار از طالبان خود است و آن كه از دنيا مىگريزد دنيا وى را مىطلبد ، هر كه به دنيا خدمت كند دنيا را از دست بدهد و هر كه از آن روى بگرداند با او همراهى كند . خالصيهاى آن از كدورتها و تيرگيها خالى نيست و شادى آن از تيرگيها جدا نمىباشد ؛ در پى سلامتى دنيا بيمارى است و جوانى دنيا به سوى پيرى در حركت است ، و نعمتهاى آن نتيجه‌اى جز اندوه و پشيمانى ندارد ، بنابراين دنيا بسيار حيله‌گر و فريبكار بسيار گريزان و پرنده است ، همواره خود را براى طالبانش مىآرايد و هر گاه از دوستان دنيا شوند دندانهاى خود را به آنها نشان دهد و اسباب منظم را بر آنها پريشان سازد ، و شگفتيهاى پنهان خود را برايشان آشكار كند و زهر كشنده خود را به آنان بچشاند ، و تيرهاى خود را كه خطا نمىكند به طرف آنها نشانه رود . در همان حال كه دنيا داران در رفاه و از دنيا شادمانند ناگهان به آنها پشت كند و گويى خوابى آشفته بود كه مىديدند آنگاه با بلاها و مصيبتهايش به آنان حمله‌ور شود و آنها را همانند كشته‌هاى درو شده پايمال كند ( نابود سازد ) و با كفنهايشان در زير خاك دفن كند ، اگر كسى تمام روى زمين را مالك شود به زودى او را نابود مىسازد به طورى كه گويى چنين شخصى وجود نداشته است ؛ دنيا داران آرزوى شادمانى دارند و دنيا به آنها وعدهء دروغ مىدهد تا بسيار آرزو كنند و قصرها بسازند امّا قصرهايشان قبرها شود ، و جمعشان پراكنده و سعى آنها هدر گردد و براى كار خدا اندازهء معيّنى است .\r\nو درود بر محمّد بنده و رسولش كه مژده دهنده و بيم دهنده براى جهانيان فرستاده شده است و درود و سلام بسيار بر خاندان و يارانش كه در دين پشتيبان او بودند و در برابر ستمگران ياور او .\r\nامّا بعد ، دنيا دشمن خدا و دوستان خدا و دشمن دشمنان خداست . امّا دشمنى دنيا به خدا به اين است كه راه را بر بندگان خدا مىبندد . از اين رو خدا\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nاز آن زمان كه دنيا را آفريده به آن نگاه نكرده است . « 1 » امّا دشمنى دنيا به دوستان خدا اين است كه خود را براى آنها آراسته است و درخشندگى و تازگى خود را شامل آنها ساخته تا تلخى صبر در بريدن از آن را بچشند و امّا دشمنى دنيا نسبت به دشمنان خدا اين است كه آنها را با مكر و حيلهء خود بتدريج زير نظر مىگيرد و با تورهاى خود شكارشان مىكند تا به آن اعتماد كنند . آنگاه آنها را خوار و از اوّل محتاج‌تر سازد پس از دنيا ميوهء حسرت بچينند كه در برابر آن جگرها پاره مىشود ، آن گاه براى هميشه آنان را از سعادت محروم مىسازد و آنها در فراق دنيا حسرت مىخورند و از حيله گريهايش مىنالند و كسى به فريادشان نمىرسد بلكه به آنها گفته مىشود :  قالَ اخْسَؤُا فِيها وَ لا تُكَلِّمُونِ  ؛ « 2 »  أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ فَلا يُخَفَّفُ عَنْهُمُ الْعَذابُ وَ لا هُمْ يُنْصَرُونَ  « 3 » و هر گاه گرفتاريها و بديهاى دنيا بسيار باشد ناگزير بايد حقيقت دنيا و ماهيّت آن را شناخت ؛ و از حكمت آفرينش آن با توجّه به دشمن بودنش آگاه شد ، و راههاى فريبكارى و بديهاى آن را درك كرد زيرا كسى كه بدى را نمىشناسد از آن نمىپرهيزد و احتمال مىرود كه بدان گرفتار شود ، و ما نكوهش دنيا و مثالهايش و حقيقت دنيا و شرح معانى آنها و انواع شغلهاى مربوط به دنيا و دليل نياز به شغلهاى اصولى ، و علّت روى گرداندن مردم از خدا به سبب سرگرمى به امور زايد دنيا را به خواست خدا شرح مىدهيم .\r\n\r\nشرح نكوهش دنيا\r\n( 1 ) در نكوهش دنيا آيات و مثلهاى فراوان وارد شده و بيشتر قرآن در مورد نكوهش دنيا و برگرداندن مردم از دنيا و دعوتشان به آخرت است ، بلكه هدف\r\n\r\n\r\n","description":"","footnote":"\r\n( 1 ) چنان كه به زودى در حديث خواهد آمد .\r\n( 2 ) مؤمنون / 108 : مىگويد دور شويد در دوزخ ، و با من سخن مگوئيد .\r\n( 3 ) بقره / 86 : اينها همان كسانند كه آخرت را به زندگى دنيا فروخته‌اند لذا در مجازات آنها تخفيف داده نمىشود و كسى آنها را يارى نخواهد كرد .\r\n","page_name":" 487 ","page_number":487},
  {"content":"\r\n\r\nبعثت پيامبران ( ع ) همين بوده و فقط براى همين مبعوث شده‌اند . بنابراين نيازى نيست به آيات قرآن استشهاد كنيم چون آيات در اين مورد آشكارند و تنها بعضى از روايات را كه در نكوهش دنيا وارد شده است نقل مىكنيم .\r\nاز پيامبر ( ص ) روايت شده كه بر گوسفند مرده‌اى گذشت و فرمود : « آيا اين گوسفند مرده را مىبينيد كه در نظر صاحبش خوار است ؟ عرض كردند :\r\nآرى از خوارى اوست كه آن را دور افكنده است ؛ فرمود : سوگند به خدايى كه جانم در دست قدرت اوست دنيا در پيشگاه خدا خوارتر از گوسفند در نظر صاحبش مىباشد ، و اگر دنيا در نزد خدا با بال پشه‌اى برابر بود از آن شربت آبى به كافر نمىآشامانيد . » « 4 » پيامبر ( ص ) فرمود : « دنيا زندان مؤمن و بهشت كافر است . » « 5 » پيامبر ( ص ) فرمود : « دنيا و آنچه در دنياست ملعون است مگر آن بخشى از دنيا كه مال خداست . » « 6 » از پيامبر ( ص ) روايت شده : « هر كس دنياى خود را دوست بدارد به آخرتش زيان برساند و هر كس آخرتش را دوست بدارد به دنيايش ضرر برساند ، پس آنچه را ماندنى است بر آنچه از بين رفتنى است برگزينيد . » « 7 » و پيامبر ( ص ) فرمود : « دوستى دنيا سرچشمه تمام گناهان است . » « 8 » پيامبر ( ص ) فرمود : « بسيار تعجب است از كسى كه خانهء جاويد را تصديق\r\n\r\n\r\n","description":"","footnote":"\r\n( 4 ) اين حديث را حاكم در ( مستدرك ) ، ج 4 ، ص 306 به همين عبارت و ابن ماجه به شماره 4110 ، از حديث سهل بن سعد روايت كرده‌اند .\r\n( 5 ) اين حديث را ترمذى در ( سنن ) ، ج 9 ، ص 199 ، روايت كرده است .\r\n( 6 ) اين حديث را ابو نعيم در الحليه به سندى صحيح از جابر روايت كرده ، و ابن ماجه به شماره 4112 به عبارت ديگر از ابوهريره . و ترمذى نيز در ( سنن ) ، ج 9 ، ص 198 ، روايت كرده است .\r\n( 7 ) اين حديث را حاكم در مستدرك ، ج 4 ، ص 319 از حديث ابو موسى اشعرى روايت كرده است و آن را صحيح دانسته است .\r\n( 8 ) اين حديث را بيهقى در شعب الايمان از حديث حسن به صورت مرسل روايت كرده چنان كه در الجامع الصغير آمده است .\r\n","page_name":" 488 ","page_number":488},
  {"content":"\r\n\r\nدارد و براى خانهء فريب ( دنيا ) تلاش مىكند . » « 9 » روايت شده كه پيامبر خدا ( ص ) كنار مزبله‌اى ايستاد و فرمود : « به دنيا روى بياوريد و پارچه‌هايى را كه در آن مزبله كهنه شده بود و استخوانهاى پوسيده‌اى را برداشت « 10 » و فرمود : اين دنياست . » اين حديث اشاره به اين است كه زينت دنيا به زودى مانند اين پارچه‌هاى كهنه كهنه خواهد شد و بد نهايى را كه در دنيا مىبينى به زودى استخوانهاى پوسيده مىشود .\r\nپيامبر ( ص ) فرمود : « دنيا شيرين و سرسبز است ، و خدا شما را در آن جانشين قرار داده است تا بنگرد كه چگونه عمل مىكنيد ، چون دنيا براى بنى اسرائيل مهيّا شد و در آن به وسعت رسيدند و به زيور و زنان و لباس و بوى خوش تكبّر ورزيدند . » « 11 » عيسى ( ع ) فرمود : « دنيا را ارباب خود نگيريد كه دنيا شما را بندگان خود بگيرد ، گنج خود را نزد كسى بنهيد كه تباه نسازد زيرا بيم آن مىرود كه به گنج دنيا آفتى برسد ولى گنج خدا از آفت در امان است . » و نيز فرمود : « اى گروه حواريان من دنيا را برايتان به رو درافكندم ، پس از من آن را از زمين بلند نكنيد ، زيرا از پليدى دنياست كه خدا در آن معصيت مىشود و آخرت فقط با رها كردن آن به دست مىآيد . به هوش باشيد از دنيا بگذريد و آن را آباد نكنيد ، و بدانيد كه ريشه هر گناهى دوستى دنياست ، و بسا كه شهوت يك ساعت موجب اندوه طولانى براش شهوت پرستان شود . »\r\n\r\n\r\n","description":"","footnote":"\r\n( 9 ) اين حديث را ابن ابى الدنيا در الزهد از حديث جرير به صورت مرسل روايت كرده است ( المغنى ) .\r\n( 10 ) اين حديث را ابن ابى الدنيا در الزهد و بيهقى در الشعب از طريق خود از روايت ابن ميمون لخمى به صورت مرسل روايت كرده و در سند آن بقية بن وليد است و حديث را معنعن نقل كرده و چنان كه در المغنى است . او مدلّس است .\r\n( 11 ) اين حديث را ابن ماجه به شمارهء 4000 با حذف « ان بنى اسرائيل » روايت كرده و ابن ابى الدنيا از حديث حسن به صورت مرسل با جمله زايدى كه در آخر حديث است نقل كرده چنان كه در المغنى است .\r\n","page_name":" 489 ","page_number":489},
  {"content":"\r\n\r\nو نيز فرمود : « دنيا را براى شما به رو درافكندم و بر پشت آن نشستيد پس شاهان و زنان راجع به دنيا با شما نستيزند . امّا به شاهان در دنيا نستيزيد زيرا تا زمانى كه آنها را به دنياشان واگذاريد معترض شما نمىشوند ، و امّا از زنان با روزه و نماز بپرهيزيد » .\r\nو نيز فرمود : « دنيا هم طالب است و هم مطلوب پس كسى كه طالب آخرت است دنيا او را مىطلبد تا رزقش در دنيا كامل شود و كسى كه طالب آخرت است دنيا او را مىطلبد تا مرگ بيايد و گردنش را بگيرد . » .\r\nاز پيامبر ( ص ) روايت شده : « خداوند آفريده‌اى را كه در نزد او مبغوض‌تر از دنيا باشد نيافريده است . و از آنگاه كه دناى را آفريده به آن ننگريسته است . » « 12 » روايت شده : « سليمان بن داود ( ع ) در موكب خود عبور مىكرد و پرندگان بر او سايه افكنده و جنّ و انس از چپ و راستش ملازم بودند . راوى گفت :\r\nسليمان به عابدى از بنى اسرائيل گذشت . عابد گفت : سوگند به خدا اى پسر داود ، خدا به تو سلطنتى بس بزرگ داده است . راوى گفت : سليمان سخن عابد را شنيد و گفت : يك ذكر خدا كه در نامهء عمل مؤمن ثبت شود بهتر از آن چيزى است كه به پسر داود داده شده است ، زيرا آنچه به پسر داوود داده شده از بين مىرود ولى ذكر خدا مىماند . » پيامبر ( ص ) فرمود : « شما را فزونى جستن بفريفت . فرزند آدم مىگويد :\r\nمالم مالم ، آيا جز آن چه صدقه مىدهى و مىگذرى يا مىخورى و نابود مىسازى يا مىپوشى و كهنه مىكنى مال توست . » « 13 » پيامبر ( ص ) فرمود : « دنيا خانهء كسى است كه خانه ندارد و ثروت كسى\r\n\r\n\r\n","description":"","footnote":"\r\n( 12 ) اين حديث را حاكم در تاريخ از حديث ابو هريره روايت كرده چنان كه در الجامع الصغير نقل شده است .\r\n( 13 ) اين حديث را حاكم در مستدرك ، ج 4 ، ص 323 از حديث مطرف بن عبد الله بن سخيّر از پدرش روايت كرده است .\r\n","page_name":" 490 ","page_number":490},
  {"content":"\r\n\r\nاست كه ثروت ندارد و نابخرد براى دنيا ، مال جمع مىكند ، و جاهل براى دنيا دشمنى مىورزد ، و نادان بر امور دنيا حسد مىورزد و كسى كه به يقين نرسيده است براى دنيا تلاش مىكند . » « 14 » پيامبر ( ص ) فرمود : « كسى كه وارد صبح شود و بزرگترين همتّش دنيا باشد در پيشگاه خدا ارجى ندارد ، و خدا چهار خصلت را ملازم دل او سازد :\r\nاندوهى كه هرگز قطع نشود ، و گرفتارى كه از آن هرگز آسوده نشود و فقرى كه هرگز به بىنيازى نرسد ، و آرزويى كه هيچ گاه پايان نپذيرد . » « 15 » پيامبر خدا ( ص ) فرمود : « از آن زمان كه خداوند دنيا را آفريده ميان زمين و آسمان ايستاده است و خدا به آن نمىنگرد و دنيا در روز قيامت به درگاه خدا عرض مىكند : پروردگارا امروز مرا بهرهء پست‌ترين دوستانت قرار بده ، خدا مىفرمايد : خاموش هيچ ارزشى ندارى ، من در دنيا تو را براى دوستانم نپسنديدم و امروز ( در قيامت ) تو را براى آنها بپسندم . » ؟ ! « 16 » روايت شده : « خداى عزّ و جل چون آدم را از بهشت به زمين فرو فرستاد به او گفت : براى ويران شدن بساز و براى نابود شدن توليد مثل كن . » « 17 » در اخبار مربوط به حضرت آدم ( ع ) روايت شده : « چون از شجرهء ممنوعه خورد معده‌اش براى بيرون آمدن تفالهء آن به حركت آمد و جز همان درخت هيچ يك از طعامهاى بهشت تفاله نداشت از آن رو خدا از خوردن آن نهى\r\n\r\n\r\n","description":"","footnote":"\r\n( 14 ) در هيچ مأخذى بر تمام حديث برخورد نكردم آرى اوّل حديث را احمد در مسند و بيهقى در الشعب از حديث عايشه نقل كرده چنان كه در الجامع الصغير آمده است .\r\n( 15 ) اين حديث را طبرانى در الاوسط از حديث ابوذر بدون جمله « الزم الله قبلة » روايت كرده و همچنين ابن ابى الدّنيا آن را از حديث انس به اسنادى ضعيف و حاكم از حديث حذيفه روايت كرده و اين جمله زايد را فقط صاحب الفردوس از حديث ابن عمر نقل كرده و چنان كه در المغنى آمده آن هر دو ضعيفند .\r\n( 16 ) به مأخذ اين حديث برخورد نكردم ، ابن عساكر از امام چهارم ( ع ) به صورت مرسل چنين روايت كرده است « انّ الله تعالى لمّا خلق الدنيا اعرض عنها فلم ينظر اليها من هوانها عليه » به الجامع الصغير ، ج 1 ، ص 72 ، رجوع كنيد .\r\n( 17 ) به كافى ، ج 2 ، ص 131 رجوع كنيد ، صاحب كافى مانند آن را روايت كرده است .\r\n","page_name":" 491 ","page_number":491},
  {"content":"\r\n\r\nفرمود . آدم در بهشت مىچرخيد ، خدا به ملكى امر كرد كه با آدم سخن بگويد .\r\nفرشته به او گفت : چه قصدى دارى ؟ آدم گفت : مىخواهم آنچه در شكم دارم دفع كنم . به ملك گفته شد : به آدم بگو : آنچه در شكم دارى كجا مىخواهى دفع كنى ؟ آيا بر روى فرش يا بر روى تخت ؟ يا در نهرها ؟ يا در زير سايهء درختان ؟ آيا در بهشت جايى را مناسب اين كار مىبينى ؟ به زمين فرود بيا . » پيامبر ( ص ) فرمود : « در روز قيامت گروههايى مىآيند در حالى كه اعمالشان مانند كوههاى تهامه است ؛ فرمان مىرسد كه آنها را به دوزخ برند ، عرض شد : اى رسول خدا آيا اهل نمازند ؟ فرمود : آرى نماز مىگزاردند و روزه مىگرفتند و ساعتى از شب را بر مىگزيدند و چون چيزى از دنيا بر آنها عرضه مىشد به طرف آن مىپريدند . » « 18 » پيامبر ( ص ) در يكى از خطبه‌هايش فرمود : « مؤمن ميان دو ترس قرار دارد ميان زمانى كه از عمرش گذشته است و نمىداند خدا با او چه خواهد كرد و ميان زمانى كه از عمرش مانده است و نمىداند حكم خدا در آن بقيه عمر چيست . پس لازم است از نفس خود براى خود توشه برگيرد و از دنيايش براى آخرتش ، و از زندگى خود براى مرگش ، و از جوانى خويش براى پيرىاش ، زيرا دنيا براى شما آفريده شده و شما براى آخرت آفريده شده‌ايد ، سوگند به خدايى كه جانم در قبضهء قدرت اوست پس از مرگ رضايت طلبى نيست و پس از دنيا خانه‌اى جز بهشت يا دوزخ وجود ندارد . » « 19 » عيسى ( ع ) فرمود : « محبّت دنيا و آخرت در دل مؤمن استوار نشود چنان كه آب و آتش در يك ظرف راست نيايد . » روايت شده « جبرئيل ( ع ) به نوح ( ع ) گفت : اى پيامبرى كه عمرت از تمام پيامبران درازتر است دنيا را چگونه يافتى ؟ فرمود : مانند خانه‌اى دو در كه\r\n\r\n\r\n","description":"","footnote":"\r\n( 18 ) اين حديث را ابو نعيم در الحليه از حديث سالم غلام ابو حذيفه به سندى ضعيف روايت كرده و ابو منصور ديلمى از حديث انس نيز به سندى ضعيف نقل كرده است ( المغنى ) .\r\n( 19 ) اين حديث را كلينى در كافى ، ج 2 ، ص 70 روايت كرده است .\r\n","page_name":" 492 ","page_number":492},
  {"content":"\r\n\r\nاز يكى وارد شوى و از ديگرى بيرون روى . » به عيسى ( ع ) گفته شد : « اگر براى خود خانه‌اى مىساختى چه خوب بود ؟\r\nفرمود : آفريدگانى كه پيش از ما بودند براى ( عبرت ) ما كافى است . » پيامبرمان ( ص ) فرمود : « از دنيا بپرهيزيد ، چرا كه دنيا از هاروت و ماروت ساحرتر است . » « 20 » روايت شده كه رسول خدا ( ص ) روزى بر ياران خود وارد شد و فرمود :\r\n« آيا در ميان شما كسى هست كه بخواهد خدا كورى را از او بردارد و بينايش كند ؟ به هوش باشيد هر كس به دنيا رغبت كند و آرزويش در دنيا طولانى شود به همان اندازه خدا دلش را كور سازد ، و هر كس در دنيا زهد ورزد و آرزويش را كوتاه كند خدا بدون فرا گرفتن به او دانشى بدهد و بدون هدايت گرى او را هدايت فرمايد ؛ آگاه باشيد پس از من گروهى خواهند بود كه حكومت آنها جز با كشتن و تكبّر راست نيايد و ثروت جز با فخر فروشى و بخل ، و محبّت جز با پيروى هواى نفس ، به هوش باشيد هر يك از شما كه آن زمان را دريابد و با توانايى بر ثروت بر فقر صبر كند و در حالى كه مىتواند محبّت ورزد بر خشم و كينه شكيبا باشد ، و بر خوارى صبر كند در حالى كه مىتواند عزيز شود و اين كار را براى خدا كند خدا در مقابل پاداش پنجاه صديق به او بدهد . » « 21 » روايت شده كه روزى عيسى ( ع ) دچار رعد و برق و باران شديدى شد و خانه‌اى مىجست كه بدان پناه ببرد . پس از دور خيمه‌اى به نظرش رسيد و به طرف آن آمد ناگهان زنى را در آن ديد . پس از آن روى گرداند پس غارى را در كوهى ديد و به آنجا رفت ناگاه در آن شيرى ديد . عيسى ( ع ) دست را بر سر خويش نهاد و عرض كرد : خداى من براى هر چيزى مأوايى قرار داده‌اى و\r\n\r\n\r\n","description":"","footnote":"\r\n( 20 ) اين حديث را ابن ابى الدنيا در نكوهش دنيا و بيهقى در الشعب از ابو دردا به سندى ضعيف روايت كرده‌اند چنان كه در الجامع الصغير نقل شده است .\r\n( 21 ) اين حديث را ابن ابى الدنيا و بيهقى به صورت مرسل روايت كرده‌اند و در سند حديث ابراهيم بن اشعث است كه ابو حاتم دربارهء او سخن گفته است ( المغنى ) .\r\n","page_name":" 493 ","page_number":493},
  {"content":"\r\n\r\nبراى من مأوايى قرار ندادى خدا به او وحى كرد : مأواى تو در قرارگاه رحمت من است . در روز قيامت هزار حوريّه به ازدواج تو در آورم كه با دست خود آنها را آفريده‌ام و در عروسىات چهار هزار سال كه هر روز آن به اندازهء عمر دنياست اطعام دهم و به يك منادى فرمان دهم ندا در دهد كجايند آنها كه در دنيا زهد ورزيدند از عروسى عيسى بن مريم زاهد ديدن كنيد .\r\nعيسى ( ع ) فرمود : « واى بر صاحب دنيا ، چگونه مىميرد و دنيا و نعمتهاى آن را رها مىسازد ؟ دنيا او را مىفريبد و او به دنيا اعتماد مىكند ، در حالى كه دنيا او را خوار مىسازد ؛ و واى بر فريب خوردگان ، چگونه آنها به مصائبى دچار شدند كه از آن روگردان بودند و چگونه از نعمتهايى كه دوست داشتند جدا شدند و وعدهء خدا دربارهء آنان تحقّق يافت و واى بر كسى كه دنيا همّت اوست و گناهان عمل اوست چگونه فردا به وسيلهء گناهش رسوا مىشود . » گويند : خداى متعال به موسى ( ع ) وحى كرد « اى موسى تو را با خانه ستمكاران ( دنيا ) چه كار است آن خانه خانهء تو نيست همّت خود را از دنيا بيرون كن و به كمك عقلت از آن جدا شو ، اين خانه بد خانه‌اى است مگر براى كسى كه در آن عمل كند در اين صورت ( دنيا ) خانهء خوبى است ، اى موسى من در كمين ستمگرم تا انتقام ستمرسيده را از او بگيرم . » روايت شده « پيامبر ( ص ) ابو عبيده جراّح را [ به مأموريتى 
  ] فرستاد پس ابو عبيده با ثروتى از بحرين آمد و انصار از آمدن او آگاه شدند و نماز صبح را با پيامبر خدا ( ص ) خواندند و چون رسول خدا ( ص ) نماز صبح بگزارد به طرف نمازگزاران برگشت . پس اصحاب پيامبر را طلبيدند . پيامبر ( ص ) هنگامى كه آنها را ديد لبخند زد و فرمود : چنين گمان مىكنم كه شما شنيده‌ايد ابو عبيده مالى آورده است ؟ عرض كردند : آرى اى رسول خدا ، فرمود : مژده باد شما را و آرزو كنيد آنچه مايهء شادمانى شماست به خدا من از فقر بر شما نمىترسم ولى از آن بيم دارم كه مانند پيشينيان در دنيا به وسعت برسيد پس بر يكديگر حسد ورزيد چنان كه آنها حسد ورزيدند و دنيا شما را هلاك سازد ، چنان كه آنها را\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nهلاك ساخت . » « 22 » ابو سعيد خدرى گويد : پيامبر خدا ( ص ) فرمود : « بيشترين چيزى كه بر شما بيمناكم بركتهاى زمين است كه خدا برايتان بيرون مىآورد ، عرض شد : بركات زمين چيست ؟ فرمود : شكوفه ( زندگى ) دنيا . » « 23 » پيامبر ( ص ) فرمود : « دلتان را به ياد دنيا مشغول نسازيد . » « 24 » پس پيامبر از ياد دنيا نهى فرمود چه چه رسد به خود دنيا .\r\nعمّار بن سعيد گويد : عيسى ( ع ) از دهى گذشت . ناگاه اهالى آن را در جلو خانه‌ها و راهها مرده ديد . به آنها گفت : اى گروه حواريان اينان به خشم خدا گرفتار شده و مرده‌اند و اگر به اجل خود مىمردند يكديگر را دفن مىكردند ، پس عرض كردند : اى روح خدا دوست داريم كه از وضع آنها آگاه شويم ، عيسى ( ع ) از پروردگارش علّت مرگ آنان را پرسيد . خدا به او وحى كرد كه چون شب فرا رسد آنها را صدا بزن تو را پاسخ مىدهند . چون شب شد بر فراز تپّه‌اى رفت آنگاه صدا زد اى اهل ده ؟ يكى پاسخ داد : لبيّك اى روح خدا ، عيسى ( ع ) فرمود : حال و داستان شما چيست ؟ گفتند : شب به سلامت خفتيم و صبح خود را در هاويه يافتيم . عيسى ( ع ) فرمود : چرا ؟ سخنگو پاسخ داد براى اين كه دنيا را دوست مىداشتيم و از گنهكاران اطاعت مىكرديم عيسى پرسيد :\r\nدوستى شما به دنيا چگونه بود ؟ گفت : مانند دوست داشتن كودك مادرش را هر گاه دنيا به ما روى مىآورد شاد مىشديم و هرگاه روى بر مىگرداند غمگين شده مىگريستيم . عيسى ( ع ) فرمود : چه شده كه يارانت مرا پاسخ ندادند ؟\r\nگفت : زيرا بر دهان تمامشان به دست فرشتگان سخت گير و دژم لگام زده شده ؛\r\n\r\n\r\n","description":"","footnote":"\r\n( 22 ) اين حديث را مسلم در ( صحيح ) ، ج 8 ، ص 212 روايت كرده چنان كه در متن آمده است ، و بخارى در ( صحيح ) ، ج 8 ، ص 113 با اين عبارت روايت كرده « و تلهيهم كما الهتهم » و ترمذى در ( سنن ) ، ج 9 ، ص 287 نقل شده .\r\n( 23 ) اين حديث را بخارى در ( صحيح ) ، ج 8 ، ص 113 و ج 4 ، ص 32 روايت كرده است .\r\n( 24 ) اين حديث را بيهقى در الشعب از محمد بن نصر حارثى به صورت مرسل به سندى ضعيف روايت كرده چنان كه در الجامع الصغير نقل شده است .\r\n","page_name":" 495 ","page_number":495},
  {"content":"\r\n\r\nعيسى فرمود : چه شد كه از ميان آنها تو مرا پاسخ دادى ؟ عرض كرد : چون من جزء آنها نبودم ، فقط در ميان آنان بودم و چون عذاب بر آنها رسيد مرا نيز با آنها بگرفت و من در لب پرتگاه دوزخ آويزانم نمىدانم از آن رهايى مىيابم يا به رو در آن مىافتم . مسيح ( ع ) به حواريان فرمود : براستى خوردن نانى كه از آرد سبوس نگرفته تهيّه شده با نمك و نان جوين و پوشيدن لباسهاى پشمين و خوابيدن بر مزبله‌ها در صورتى كه با عافيت دنيا و آخرت همراه باشد بسيار است . » « 25 » روايت شده كه بر ناقهء عضباى رسول خدا ناقه‌اى سبقت نمىگرفت . عربى بيابانى با ناقه‌اش آمد و بر ناقهء رسول خدا سبقت گرفت و اين بر مسلمانان گران آمد . پيامبر خدا ( ص ) فرمود : « بر خدا حق است كه هر چه در دنيا رفعت يابد آن را پست كند . « 26 » عيسى ( ع ) گفت : « چه كسى است كه بر روى امواج دريا خانه‌اى بسازد ، اين خانه دنياست آن را جاى ماندن خود نگيريد . » به عيسى ( ع ) عرض شد : يك عمل به ما بياموز كه با انجام آن خدا ما را دوست بدارد ، فرمود : دنيا را دشمن بداريد تا خدا شما را دوست بدارد . » ابو دردا گفت : پيامبر خدا ( ص ) فرمود : « اگر آنچه من مىدانم بدانيد بسيار مىگرييد و كم مىخنديد و دنيا در نظرتان پست مىشود و آخرت را بر مىگزينيد . » « 27 » آنگاه ابو دردا خود گفت : اگر آنچه من مىدانم مىدانستيد آه سردى مىكشيديد و بر خودتان مىگريستيد و اموالتان را بدون پاسدار رها مىكرديد و جز به مقدارى كه ناگزير بوديد به مال خود رجوع نمىكرديد ولى\r\n\r\n\r\n","description":"","footnote":"\r\n( 25 ) به كافى ، ج 2 ، ص 318 باب مذّمت دنيا رجوع كنيد .\r\n( 26 ) اين حديث را بخارى ، در ( صحيح ) ، ج 4 ، ص 38 روايت كرده است .\r\n( 27 ) آغاز اين حديث را مسلم و بخارى در ( صحيح ) ، ج 8 ، ص 127 از حديث ابو هريره روايت كرده و ترمذى در ( سنن ) ، ج 9 ، ص 194 و ابن ماجه به شمارهء 4190 با اختلافى در عبارت از حديث ابوذر روايت كرده است .\r\n","page_name":" 496 ","page_number":496},
  {"content":"\r\n\r\nياد آخرت از دلهاى شما رفته و آرزو در آن راه يافته و دنيا بر اعمالتان مسلّط شده است و مانند نادانان شده‌ايد ؛ بعضى از شما بدتر از چهارپايان هستيد كه از بيم فرجام هواى خود را رها نمىسازد . شما را چه شده است كه به يكديگر دوستى نمىورزيد و خير خواه هم نيستيد در حالى كه شما برادران دينى هستيد و تنها پليدى باطنتان ميان شما جدايى افكنده و اگر در كار نيك با هم اجتماع مىكرديد به يكديگر دوستى مىورزيديد . شما را چه شده است كه در كار دنيا خيرخواه يكديگريد و در كار دين خير خواه هم نيستيد و هيچ كدامتان ديگرى را بر كار آخرت خيرخواهى نمىكند ؟ علّت آن فقط ضعف ايمان قلبى شماست .\r\nاگر به خير و شرّ آخرت يقين مىداشتيد چنان كه به دنيا يقين داريد آخرت را بر مىگزيديد ، زيرا آخرت بر كارهايتان بيشتر تسلّط دارد اگر بگوييد : دوستى دنيا بر آدمى غلبه دارد ما شما را مىبينيم كه نقد دنيا را براى نسيهء آن رها مىكنيد و خود را در به دست آوردن چيزى به زحمت مىاندازيد كه به آن نمىرسيد ، پس شما بد گروهى هستيد كه به سوگندهايتان عمل نكرديد چيزى كه ايمان يقينى به سبب آن شناخته مىشود ، اگر در آنچه محمّد ( ص ) آورده است ترديد داريد نزد ما بياييد برايتان شرح دهيم و نور حقيقت را به شما بنمايانيم تا دلهايتان آرامش يابد به خدا دلهايتان نقصى ندارد كه شما را معذور بداريم . شما در كار دنياى خود نظر درست اظهار مىداريد و در كارهايتان دور انديش هستيد شما را چه شده كه به بهرهء كمى از دنيا كه به شما مىرسد شاد مىشويد و كمى از دنيا را كه از دست مىدهيد آثار اندوه در چهره‌ها و زبانتان پديد مىآيد و آن را مصيبت ناميده و براى آن ماتم به پا مىكنيد و بيشتر شما بسيارى از كارهاى دينى خود را رها مىسازيد ، و اثرى در چهره‌هايتان ديده نمىشود و حالتتان تغيير نمىكند . من خدا را از شما بيزار مىبينم ، بعضى از شما بعضى ديگر را با شادمانى ملاقات مىكنيد و تمامتان خوش نداريد با رفيقتان به چيزى كه ناخوشايند اوست روبرو شويد از بيم آن كه او نيز با شما چنين برخورد كند پس نسبت به يكديگر كينه‌توز شديد و گياهانتان در مزبله‌اى\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nروييده است و با هم بر انكار اجل همدل شديد ، و دوست دارم كه خداى متعال مرا از دست شما آسوده كند و مرا به كسانى ملحق سازد كه ديدن آنها را دوست دارم اگر پيامبر زنده مىبود اين حالت شما را تحمّل نمىكرد اگر در ميان شما خيرى است به گوشتان رساندم ، و اگر آنچه را در نزد خداست طالبيد آسان به آن مىرسيد و بر خودم و شما از خدا كمك مىجويم .\r\nعيسى ( ع ) فرمود : « اى گروه حواريان به كمترين بهره دنيا با سلامت ماندن دين خشنود باشيد چنان كه اهل دنيا به كمترين بهرهء دين با سلامت ماندن دنيا خشنودند . » و در همين مضمون گفته شده است : « 28 »\r\n آرى رجالا بادنى الدين قد قنعوا * و لا اراهم رضوا فى العيش بالدّون\r\nفاستغن بالدّين عن دنيا الملوك كما اس * تغنى الملوك به دنيا هم عن الدين « 29 » \r\nعيسى ( ع ) فرمود : « اى كسى كه دنيا مىخواهى تا با آن نيكى كنى ، اگر دنيا را رها كنى نيكوتر است . » پيامبر ما ( ص ) فرمود : « پس از من به دنيايى مىرسيد كه ايمان شما را مىخورد چنان كه آتش هيزم خشك را مىخورد . » « 30 » خداى متعال به موسى ( ع ) وحى كرد : « اى موسى به محبّت دنيا اعتماد مكن پس هرگز گناه كبيره‌اى مرتكب نشوى كه بر تو سخت‌تر از محبّت دنيا باشد . » موسى ( ع ) بر مردى گذشت كه مىگريست و برگشت در حالى كه او همچنان گريه مىكرد . موسى عرض كرد : خدايا بنده‌ات از ترس تو مىگريد .\r\nخداوند فرمود : « اى پسر عمران اگر مخ او با اشك ديدگانش جارى شود و دستهايش را به طرف من [ آن قدر 
  ] بلند كند كه بيفتد در حالى كه دنيا را دوست مىدارد او را نمىآمرزم . »\r\n\r\n\r\n","description":"","footnote":"\r\n( 28 ) مردانى را مىبينم كه به پايين‌ترين [ درجهء 
  ] دين قناعت كرده ولى نمىبينم كه به زندگى پست قناعت كنند . به وسيلهء دين از دنياى شاهان بىنياز شو چنان كه شاهان به دنياى خود از دين بى نياز شدند .\r\n( 29 ) مردانى را مىبينم كه به پايين‌ترين [ درجهء 
  ] دين قناعت كرده ولى نمىبينم كه به زندگى پست قناعت كنند . به وسيلهء دين از دنياى شاهان بىنياز شو چنان كه شاهان به دنياى خود از دين بى نياز شدند .\r\n( 30 ) عراقى گويد براى اين حديث مأخذى نيافتم .\r\n","page_name":" 498 ","page_number":498},
  {"content":"\r\n\r\nعلى ( ع ) فرمود : « در هر كه شش خصلت جمع شود هيچ خواسته‌اى را براى رسيدن به بهشت و هيچ چيز را براى گريز از دوزخ رها نساخته است :\r\n1 - كسى كه خدا را بشناسد و اطاعتش كند 2 - شيطان را بشناسد و نافرمانيش كند 3 - حق را بشناسد و پيرو آن شود 4 - باطل را بشناسد و از آن بپرهيزد ، 5 - دنيا را بشناسد و آن را دور بيفكند ، 6 - آخرت را بشناسد و آن را بطلبد . » مردى به على ( ع ) عرض كرد : اى امير المؤمنين دنيا را براى ما توصيف كن .\r\nحضرت فرمود : « من برايت چه وصف كنم از خانه‌اى كه هر كه در آن تندرست است ايمنى ندارد ، و هر كه در آن بيمار است پشيمان است ، و هر كه در آن فقير است غمگين است ، و هر كه در آن بىنياز است گرفتار است ، در حلال آن حساب و در حرام آن عذاب است . » يك بار همين مطلب از على ( ع ) سؤال شد پس فرمود : « سخن به درازا بگويم يا به اختصار ؟ راوى عرض كرد : به اختصار ، حضرت فرمود : حلال دنيا حساب دارد و حرام آن عذاب دارد . » « 30 » على ( ع ) فرمود : « دنيا در شش چيز خلاصه مىشود : خوردنى ، نوشيدنى ، پوشيدنى ، سوار شدنى ، آميزشى ، بوييدنى : بهترين خوردنيها عسل است و آن نتيجهء چشيدن مگسى است ؛ بهترين نوشيدنيها آب است كه بد كار و نيكوكار در آن برابرند ؛ بهترين پوشيدنيها ابريشم است و آن تنيدهء كرم پيله است ؛ بهترين مركبهاى سوارى اسب است و بر روى آن مردان كشته مىشوند ؛ و بهترين موجودى كه با آن آميزش مىشود زن است و آن آميزش بول دانى در بول دانى است . به خدا زن بهترين عضو خود ( صورت ) را مىآرايد در حالى كه زشت‌ترين عضو آن خواستهء مرد است ، و بهترين بوييدنيها مشك است و آن خون حيوانى است .\r\n\r\nفصل : روايات اهل بيت ( ع ) در نكوهش دنيا\r\n( 1 ) مىگويم : از طريق شيعه از اهل بيت ( پيامبر ( ص ) ) در نكوهش دنيا مطالبى\r\n\r\n\r\n","description":"","footnote":"\r\n( 30 ) به نهج البلاغه خطبهء شمارهء 82 رجوع كنيد .\r\n","page_name":" 499 ","page_number":499},
  {"content":"\r\n\r\nرسيده كه براى خدا پرستان كافى است ؛ بويژه از مولايمان امير المؤمنين ( ع ) و كلمات حضرت در اين مورد . در نهج البلاغه تو را بس است و پيش از اين سخنى از آن حضرت در كتاب علم از بخش عبادات آنجا كه نشانه‌هاى علماى آخرت را نقل مىكرديم ، بيان داشتيم .\r\nدر كتاب كافى از حضرت صادق ( ع ) روايت شده كه فرمود : « پيامبر ( ص ) روزى غمگين از خانه بيرون شد پس فرشته‌اى كه كليدهاى گنجينه‌هاى زمين در دستش بود نزد او آمد و عرض كرد : اى محمّد اينها كليدهاى گنجينه‌هاى زمين است پروردگارت به تو مىفرمايد : گنجها را بگشا و هر چه خواهى از آن بردار بىآن كه چيزى از مقامت در نزد من كاسته شود . پيامبر ( ص ) گفت : دنيا خانهء كسى است كه خانه‌اى ندارد « 31 » و آن كه نابخرد است براى دنيا جمع مىكند ، فرشته عرض كرد : به خدايى كه تو را به حق پيامبر برانگيخت من اين سخن را از فرشته‌اى در آسمان چهارم شنيدم آن گاه كه كليدها را به من دادند . » « 32 » از امام صادق ( ع ) روايت شده كه فرمود : « پيامبر ( ص ) به بزغاله مرده و گوش بريده‌اى كه در مزبله‌اى افتاده بود گذر كرد حضرت به اصحاب فرمود :\r\nاين بزغاله چند مىارزد ؟\r\nعرض كردند : شايد اگر زنده بود به يك درهم نمىارزيد . پيامبر ( ص ) فرمود : به خدايى كه جانم در قبضهء قدرت اوست دنيا نزد خدا پست‌تر از اين بزغاله نزد صاحبش است . » « 33 » از امام صادق ( ع ) روايت شده كه گفت : « رسول خدا ( ص ) فرمود : دنيا طلبى ضرر زدن به آخرت است و طلب آخرت ضرر زدن به دنياست پس به دنيا\r\n\r\n\r\n","description":"","footnote":"\r\n( 31 ) ممكن است معناى روايت اين باشد كه دنيا خانهء كسى است كه جز دنيا خانه‌اى ندارد و در آخرت بىبهره است .\r\n( 32 ) همان مأخذ ، ج 2 ، ص 129 .\r\n( 33 ) همان مأخذ ، ج 2 ، ص 129 .\r\n","page_name":" 500 ","page_number":500},
  {"content":"\r\n\r\nضرر بزنيد كه به ضرر زدن سزاوارتر است . » « 34 » از حضرت صادق ( ع ) روايت است كه گفت : « رسول خدا ( ص ) فرمود : مرا با دنيا چه كار داستان من و دنيا داستان سواره‌اى است كه در روز گرمى در زير درختى كمى بيارمد . آنگاه برود و آن را ترك كند . » « 35 » از حضرت صادق ( ع ) روايت است كه فرمود : « هيچ چيزى از دنيا جز گرسنگى و خوف رسول خدا ( ص ) را مسرور نمىساخت . » « 36 » از امام صادق ( ع ) روايت است كه فرمود : « امير المؤمنين ( ع ) به يكى از يارانش به قصد موعظه نوشت تو را و خودم را به تقواى كسى سفارش مىكنم كه معصيت او جايز نيست و اميدى جز به او نيست و بىنيازى فقط از طريق او ميسّر است ، زيرا هر كه تقواى الهى داشت به عزّت و اقتدار رسيد و سير غذا و سير آب شد و خردش از اهل دنيا بالاتر رفت ، پيكرش با اهل دنياست ولى عقل و دلش آخرت را مىبيند آنچه چشمش از محبّت دنيا ديده با نور دلش آنها را خاموش ساخته ، حرام دنيا را پليد دانسته و از آنچه شبهه‌ناك است پرهيز كرده است ؛ به خدا كه به حلال خالص دنيا نيز جز به مقدار ضرورت توجّه نكرده است ، مانند پارهء نانى كه به تنش نيرو بخشد و جامه‌اى كه عورتش را بپوشاند ، آن هم از خشن‌ترين پارچه‌اى كه بيابد ، و در عين حال به اين غذا و لباس ضرورى هم اميد و اطمينانى ندارد ، و تنها اميد و اعتمادش به خداى آفريننده موجودات است . از اين رو سعى و تلاش كند و بدن خود را به زحمت افكند تا دنده‌هايش آشكار شود و چشمانش به گودى فرو رود و خدا در عوض او را قدرت بدنى و نيروى عقلى دهد و آنچه در آخرت برايش اندوخته بيشتر است ؛ بنابراين دنيا را رها كن كه دوستى دنيا انسان را كور و كر و لال و زبون مىسازد پس در آن\r\n\r\n\r\n","description":"","footnote":"\r\n( 34 ) همان مأخذ ج 2 ، ص 131 ؛ حديث اشاره به اين دارد كه دنياى نكوهيده آن است كه مضرّ به آخرت باشد و امّا به مقدار نياز در زندگى و ادامهء حيات كه به آخرت ضرر نمىزند نكوهيده نيست .\r\n( 35 ) همان مأخذ ، ج 2 ، ص 134 .\r\n( 36 ) همان مأخذ ، ج 2 ، ص 129 .\r\n","page_name":" 501 ","page_number":501},
  {"content":"\r\n\r\nمقدار كه از عمرت مانده است گذشته را جبران كن و فردا و پس فردا مگو ، زيرا نابودى پيشينيانت به سبب ايستادگى بر آرزوها و امروز و فردا كردن بود تا ناگهان فرمان خدا رسيد و آنها در غفلت بودند ؛ سپس بر روى تابوت به سوى گورهاى تنگ و تاريك خود رهسپار شدند و فرزندان و اهل بيت خود را رها كردند . پس با دلى متوّجه و از همه بريده و ترك دنيا كرده ، با تصميمى شكست ناپذير به خدا روى بياور ، خدا من و تو را بر بندگىاش يارى كند و به موجبات رضايت خود موّفق بدارد . » « 37 » امام باقر ( ع ) فرمود كه امام سجّاد ( ع ) فرموده است : « دنيا در حالى كه پشت كرده كوچ مىكند و آخرت در حالى كه روى آورده مىآيد و براى هر كدام فرزندانى است . شما از فرزندان آخرت باشيد و از فرزندان دنيا نباشيد و از افراد بىميل به دنيا و مايل به آخرت باشيد . آگاه باشيد افراد بىميل به دنيا زمين را بستر خود گرفتند و خاك را فرش و آب را بوى خوش خود قرار داده و خويشتن را از دنيا بريده‌اند .\r\nبه هوش باشيد هر كه به بهشت مشتاق شود ، شهوات را از ياد ببرد و هر كه از دوزخ بترسد از محرّمات روى بگرداند و هر كه در دنيا زهد ورزد ، مصيبتها بر او آسان شود .\r\nبه هوش باشيد خدا را بندگانى است كه گويى اهل بهشت را جاودان در بهشت و اهل دوزخ را در دوزخ گرفتار عذاب ديده‌اند . مردم از شرّ آنها در امانند ، دلشان غمگين است ، عفّت نفس دارند ، نيازهايشان كم است ، چند روزى صبر كردند و به استراحت طولانى قيامت رسيدند .\r\nامّا در شب گامهايشان براى عبادت صف كشيده ، اشكشان بر چهره جارى است و به پروردگار خود پناه مىبرند و براى آزادى خود ( از آتش دوزخ ) كوشش مىكنند .\r\nامّا در روز خويشتندار و بردبار باشند ، دانشمند ، نيكوكار و پرهيزكار ، در\r\n\r\n\r\n","description":"","footnote":"\r\n( 37 ) همان مأخذ ، ج 2 ، ص 136 .\r\n","page_name":" 502 ","page_number":502},
  {"content":"\r\n\r\nلاغرى مانند چوبهء تيرى كه ترس از عبادت آنها را تراشيده ، هر كه به آنها بنگرد گويد بيمارند ، در صورتى كه بيمارى ندارند ، يا گويد ديوانه‌اند ، در صورتى كه به امر بزرگى كه ياد آتش دوزخ و وضع آن است گرفتارند . » « 38 » از محمّد بن مسلم بن شهاب روايت است كه گفت : از امام سجّاد ( ع ) سؤال شد : كدام عمل در نزد خداى متعال بهتر است ؟ فرمود : پس از معرفت خدا و رسولش هيچ عملى بهتر از بغض نسبت به دنيا نيست ، و براى آن انواع بسيارى است و معصيت نيز انواع مختلف دارد . نخستين چيزى كه خدا با آن نافرمانى شد تكبّر است كه نافرمانى شيطان بود آنگاه كه سرپيچى و تكبّر كرد و از كافران شد ، و ديگر حرص است كه نافرمانى آدم و حوّا بود ، آنگاه كه خدا به آنها فرمود :  فَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ  « 39 » ، پس آدم و حوا چيزى را كه بدان نيازى نداشتند برگرفتند و اين خصلت تا روز قيامت در ذرّيهء آنها رخنه كرد ، از اين رو بيشتر چيزهايى كه آدميزاد مىطلبد به آن نياز ندارد . و ديگر حسد است كه معصيت پسر آدم ( قابيل ) بود آنگاه كه به برادرش ( هابيل ) حسد برد و او را كشت ، و از معاصى ياد شده دوستى زنان و دنيا و رياست و استراحت و سخن گفتن و برترىجويى و ثروت منشعب شد و اينها هفت خصلت است كه تمام آنها در دوستى دنيا جمع شده‌اند ؛ از اين رو پيامبران و دانشمندان پس از شناختن اين مطلب گفتند : دوستى دنيا سرچشمهء هر خطا و گناه است و دنيا دو گونه است : « دنيايى كه انسان را به بندگى و قرب خدا مىرساند و دنيايى كه مايهء لعنت و دورى از رحمت خداست » « 40 » .\r\nاز جابر روايت است كه گفت : « خدمت امام باقر ( ع ) رسيدم ، حضرت فرمود : اى جابر به خدا سوگند كه افسرده و دلگيرم ، عرض كردم : فدايت شوم\r\n\r\n\r\n","description":"","footnote":"\r\n( 38 ) همان مأخذ ، ج 2 ، ص 131 .\r\n( 39 ) بقره / 35 : و از ( نعمتهاى ) آن گوارا هر چه مىخواهيد بخوريد ( امّا ) نزديك اين درخت نشويد كه از ستمگران خواهيد شد . در متن كتاب آيه به غلط ، كلا من حيث شئتما نوشته شده در صورتى كه صحيح آن و كلا منها رغدا حيث شئتما مىباشد . - م .\r\n( 40 ) كافى ، ج 2 ، ص 130 .\r\n","page_name":" 503 ","page_number":503},
  {"content":"\r\n\r\nدلگيرى و غم شما چيست ؟ فرمود : اى جابر براستى دين خالص خدا در دل هر كه وارد شود ، دلش از غير خدا برگردد ، اى جابر ! دنيا چيست و اميد دارى چه باشد ؟ مگر دنيا غير از خوراكى است كه مىخورى يا جامه‌اى است كه مىپوشى يا زنى است كه به او مىرسى ؟\r\nاى جابر مؤمنان به ماندن در دنيا اطمينان نكردند و از رسيدن به آخرت ايمن نشدند .\r\nاى جابر ! آخرت خانهء پايدار است و دنيا خانهء نابودى و زوال ، ولى اهل دنيا غافلند و گويى مؤمنان هستند كه فقيه و اهل تفكّر و عبرتند : آنچه با گوشهاى خود بشنوند ايشان را از ياد خدا باز نمىدارد و هر زينتى را كه به چشم ببينند از ياد خدا غافل نمىشوند پس به ثواب آخرت رسيدند چنان كه به اين دانش رسيدند . « 41 » اى جابر بدان كه اهل تقوى كم خرج‌ترين اهل دنيايند و تو را از همه بيشتر يارى مىكنند ، به محض اين كه تذّكر دهى ياريت كنند و اگر فراموش كنى به يادت آورند . از امر خدا بسيار مىگويند و بسيار بر امر خدا پايدارند ، براى دوستى پروردگارشان دل از همه چيز مىبرند و براى اطاعت مالك خود از دنيا در هراسند و از صميم دل به خدا و محبّت او روى مىآورند و دريافته‌اند كه هدف اصلى همين است چون از اهميّت بسزايى برخوردار است . بنابراين دنيا را مانند بار اندازى بدان كه در آن بار انداخته و سپس كوچ خواهى كرد . يا مانند مال و ثروتى است كه در خواب به آن رسيده و پس از بيدار شدن چيزى از آن ندارى . من اين را به عنوان مثال برايت گفتم . زيرا دنيا در نظر خردمندان و خدا شناسان مانند سايهء بعد از ظهر است .\r\nاى جابر ! آنچه را خداوند از دين و حكمتش به تو سپرده حفظ كن و از آنچه برايت در نزد خداست مپرس ، جز آنچه براى او نزد توست « 42 » ( پاداش خدا به\r\n\r\n\r\n","description":"","footnote":"\r\n( 41 ) توضيح مطلب اين است : تو نياز ندارى از كسى بپرسى پاداشت در پيشگاه خدا چه اندازه است زيرا پاداشت در نزد خدا به مقدار عملى است كه براى خدا انجام داده‌اى و حكم و قانون خدا را رعايت كرده‌اى پس عمل خود را مورد سؤال قرار بده و مقدار ثوابت را از عملت بشناس ، يا مقصود اين است كه از پاداشت مپرس بلكه از رعايت احكام خدا بپرس زيرا به اندازهء رعايت احكام الهى به پاداش مىرسى .\r\n( 42 ) توضيح مطلب اين است : تو نياز ندارى از كسى بپرسى پاداشت در پيشگاه خدا چه اندازه است زيرا پاداشت در نزد خدا به مقدار عملى است كه براى خدا انجام داده‌اى و حكم و قانون خدا را رعايت كرده‌اى پس عمل خود را مورد سؤال قرار بده و مقدار ثوابت را از عملت بشناس ، يا مقصود اين است كه از پاداشت مپرس بلكه از رعايت احكام خدا بپرس زيرا به اندازهء رعايت احكام الهى به پاداش مىرسى .\r\n","page_name":" 504 ","page_number":504},
  {"content":"\r\n\r\nمقدار ديندارى خودت مىباشد ) و اگر دنيا در نظرت غير آنچه گفتم باشد ، بايد به خانهء عذر خواهى روى ( و از اعتقاد بد خود آمرزش بخواهى ) به جان خودم بسا كه شخصى به چيزى حريص باشد و چون به دستش آيد ، موجب بدبختى او شود و بسا كه شخصى از چيزى بدش بيايد و چون به آن برسد موجب سعادتش شود . اين است كه خداى متعال مىفرمايد :  وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ  . » « 42 » از امام باقر ( ع ) روايت است كه فرمود : « داستان شخص حريص به دنيا ، داستان كرم ابريشم است كه هر چه بيشتر بر خود بتند ، راه بيرون آمدنش دور تر شود تا از غصّه بميرد . » « 43 » از عبد الله بن قاسم از امام صادق ( ع ) روايت شده كه فرمود : « هر گاه خدا خير بنده‌اى را بخواهد ، او را به دنيا بىميل و در دين دانشمند مىكند ، و او را به عيبهاى دنيا بينا مىسازد ، و به هر كه اين خصلتها داده شود ، خير دنيا و آخرت داده شده ؛ و فرمود : هيچ كس حق را در راهى بهتر از زهد در دنيا نجسته است و زهد بر خلاف خواستهء دشمنان حق است . عبد الله گويد : عرض كردم :\r\nفدايت شوم از چه چيزى بايد پرهيز كرد ؟ فرمود : از دلبستگى به دنيا و فرمود :\r\nاين كار جز از شخص بسيار صبور و كريم ساخته نيست همانا دنيا چند روز اندك است ، بر شما حرام است كه مزهء ايمان را بچشيد مگر به دنيا بىميل شويد . » « 44 » شنيدم امام صادق ( ع ) مىفرمود : « چون مؤمن از دنيا كناره گيرد رفعت پيدا كند و شيرينى محبّت خدا را دريابد ، و در نزد اهل دنيا مانند ديوانه نمايان شود ، در صورتى كه شيرينى محبّت خدا را آنهايى مىچشند كه به چيز ديگرى مشغول نشوند ، و شنيدم مىفرمود : هر گاه دل صفا پيدا كند ، زمين برايش تنگ شود تا آنجا كه پرواز كند . » « 45 »\r\n\r\n\r\n","description":"","footnote":"\r\n( 42 ) كافى ، ج 2 ، ص 133 .\r\n( 43 ) همان مأخذ ، ج 2 ، ص 134 .\r\n( 44 ) همان مأخذ ج 2 ، ص 130 .\r\n( 45 ) همان مأخذ ج 2 ، ص 130 .\r\n","page_name":" 505 ","page_number":505},
  {"content":"\r\n\r\nاز امام صادق ( ع ) روايت است كه فرمود : « تمام خوبيها در خانه‌اى نهاده شده و كليد آن را بىميلى به دنيا قرار داده‌اند . آنگاه گفت : رسول خدا ( ص ) فرمود : انسان شيرينى ايمان را در كام دلش نمىچشد مگر اين كه به خوردن در دنيا اهميّت ندهد . » « 46 » از امام صادق ( ع ) روايت شده كه فرمود : « كسى كه به دنيا بىميل باشد خدا حكمت را در دلش استوار كند و زبانش را به آن گويا سازد ، و او را به عيبهاى دنيا و درد و دوايش بينا كند ، و او را از دنيا سالم بيرون برد و به دار السلام ( بهشت ) درآورد . » « 47 » از حضرت صادق ( ع ) روايت است كه فرمود : « حكايت دنيا حكايت آب درياست كه تشنه هر چه از آن بنوشد بر عطش او افزوده شود تا او را بكشد . » « 48 » از امام هفتم ( ع ) روايت شده كه فرمود : « ابوذر ( ره ) گفت : خدا به دنيا از طرف من جزاى نكوهش دهد ، پس از دو گرده نان جو كه يكى را صبحانه و ديگرى را شام خود سازم و پس از دو پارچهء پشمين كه يكى را لنگ و ديگرى را ردا قرار دهم . » « 49 » از حضرت رضا ( ع ) روايت است كه فرمود : عيسى بن مريم ( ع ) به حواريان گفت : اى بنى اسرائيل بر آنچه از دنيا از دستتان رفت افسوس مخوريد ، چنان كه اهل دنيا چون به دنياى خود برسند بر دين از دست دادهء خود افسوس نخورند » « 50 » .\r\n\r\nفصل : سخنان بزرگان دربارهء دنيا\r\n( 1 ) ابو حامد گويد : در آثار گذشتگان آمده است : لقمان گفت : پسركم دنيا ژرف دريايى است كه مردم بسيارى در آن غرق شده‌اند پس بايد كشتىات در\r\n\r\n\r\n","description":"","footnote":"\r\n( 46 ) همان مأخذ ، ج 2 ، ص 128 .\r\n( 47 ) همان مأخذ ، ج 2 ، ص 128 .\r\n( 48 ) همان مأخذ ، ج 2 ، ص 134 .\r\n( 49 ) همان مأخذ ، ج 2 ، ص 134 .\r\n( 50 ) همان مأخذ ، ج 2 ، ص 137 .\r\n","page_name":" 506 ","page_number":506},
  {"content":"\r\n\r\nآن دريا تقواى الهى باشد و درون كشتى ايمان به خدا و بادبان آن توكّل بر خدا باشد « 51 » شايد كه نجات پيدا كنى و گمان ندارم كه نجات يا بى .\r\nيكى از حكيمان گويد : تو به هيچ بهره‌اى از دنيا نمىرسى مگر اين كه پيش از تو اهل آن بوده و بعد از تو نيز اهل آن خواهند بود و برايت از دنيا جز شام شبى يا نهارى نيست ، بنابراين براى يك وعده غذا خودت را هلاك مكن در دنيا روزه بگير و در آخرت افطار كن چرا كه در رأس مال دنيا خواهشهاى نفسانى است و بهرهء آن دوزخ است .\r\nبه يكى از زاهدان گفته شد : روزگار را چگونه مىبينى ؟ گفت : بدنها را فرسوده مىكند ، و آرزوها را تازه مىكند و مرگ را نزديك مىسازد ، گفت :\r\nحال اهل دنيا چيست ؟ گفت : هر كس به آن دست يافت به رنج افتاد و هر كه آن را از دست داد دچار زحمت شد و در اين مورد گفته شده است :\r\n و من يحمد الدنيا لعيش يسّره * فسوف لعمرى عن قريب يلومها\r\nاذا ادبرت كانت على المرء حسرة * و ان اقبلت كانت كثيرا همومها « 52 » \r\nيكى از حكيمان گويد : دنيا بود و من در آن نبودم و دنيا مىگذرد و من در آن نخواهم بود ، بنابراين به آن آرامش نمىيابم ، زيرا زندگى آن پست و ناچيز و صاف آن تيره است و اهل دنيا از آن به سه علّت مىترسند ، زوال نعمت ، مصيبتى كه به آنها برسد ، يا مرگ حتمى .\r\nيكى از حكيمان گويد : يكى از عيبهاى دنيا آن است كه به هيچ كس آنچه استحقاق دارد نمىدهد بلكه يا زايد بر آن مىدهد يا كمتر از آن .\r\nديگرى گفته است : هر آنچه را نعمت مىبينى گويى مورد خشم است و در\r\n\r\n\r\n","description":"","footnote":"\r\n( 51 ) كلينى ( ره ) در كافى ، ج 1 ، ص 16 ، روايت را از موسى بن جعفر ( ع ) تا توكّل بر خدا باشد روايت كرده است .\r\n( 52 ) هر كس دنيا را براى زندگى شادى بخش آن بستايد بجانم سوگند به زودى دنيا را نكوهش خواهد كرد .\r\nهر گاه دنيا روى برگرداند افسوسى براى انسان است و اگر روى بياورد غمهايش بسيار است .\r\n","page_name":" 507 ","page_number":507},
  {"content":"\r\n\r\nجاى خود نهاده نشده است .\r\nيحيى بن معاذ گويد : دنيا دكان شيطان است پس از دكان او چيزى ندزد كه در پى آن بيايد و از تو بگيرد .\r\nفضيل گويد : اگر دنيا از جنس طلا باشد نابود شدنى است و اگر آخرت از سفال باشد ماندنى است و بر ما لازم است كه سفال ماندنى را بر طلاى فانى برگزينيم ، پس چگونه است حال ما كه سفال فانى را بر طلاى ماندنى برگزيده‌ايم .\r\nابو حازم گويد : از دنيا بپرهيزيد ، زيرا به من خبر رسيده كه در روز قيامت بنده‌اى كه دنيا را مهّم شمرده متوقّف كنند و گفته شود : اين شخص آنچه را خدا كوچك شمرده بزرگ داشته است .\r\nابن مسعود گويد : هيچ يك از مردم داخل صبح نشود مگر اين كه مهمان است و مالش عاريه است بنابراين مهمان رفتنى و عاريه پس دادنى است و گفته شده است :\r\n و ما المال و الاهلون الّا وديعة * و لا بدّ يوما ان تردّ الودايعا « 53 » \r\nاصحاب رابعه او را ديدار كردند . پس از دنيا سخن گفتند و به نكوهش آن پرداختند رابعه به آنها گفت : از گفتگوى دنيا خاموش شويد و اگر دنيا در دلتان جايى نمىداشت بسيار از آن سخن نمىگفتيد ، به هوش باشيد هر كس چيزى را دوست بدارد از آن بسيار سخن بگويد : به ابراهيم بن ادهم گفته شد :\r\nدر چه حالى ؟ گفت :\r\n نرقع دنيانا بتمزيق ديننا * فلا ديننا يبقى و لا ما نرقع\r\nفطوبى لعبد آثر الله ربه * و جاد بدنياه لا يتوقع « 54 » \r\n\r\n\r\n","description":"","footnote":"\r\n( 53 ) مال و خاندان فقط امانتند و ناگزير بايد روزى امانتها را ( به صاحب آن ) برگرداند .\r\n( 54 ) ما دنياى خود را با پاره كردن دينمان پينه مىكنيم ( از دينمان روى دنيايمان مىگذاريم ) در اين صورت نه دينمان سالم مىماند و نه دنيايى كه با دين پينه كرده‌ايم ، پس خوشا به حال بنده‌اى كه خداى خود را برگزيند و براى رسيدن به آخرت از دنياى خود ببخشد .\r\n","page_name":" 508 ","page_number":508},
  {"content":"\r\n\r\nو گفته شده است :\r\n ارى طالب الدنيا و ان طال عمره * و نال من الدنيا سرورا و انعما\r\nكبان بنى بنيانه فاتمه * فلما استوى ما قد بناه تهدما « 55 » \r\nو نيز گفته شده :\r\n هب الدنيا تساق اليك عفوا * اليس مصير ذاك الى انتقال\r\nو ما دنياك الا مثل فئى * اضللك ثم آذن بالزوال « 56 » \r\nلقمان به پسرش گفت : پسركم دنياى خود را به آخرتت به فروش كه از هر دو بهره ببرى و آخرتت را به دنيايت نفروش كه از هر دو زيان ببرى .\r\nمطرف بن شخّير « 57 » گفته است : به گوارايى زندگى شاهان و نرمى لباسهايشان منگر ليكن به زود كوچ كردنشان ( از دنيا ) و بدى عاقبتشان بنگر .\r\nابن عباس گويد : خدا دنيا را سه جزء قرار داده : يك بخش براى مؤمن ، و يك بخش براى منافق ، و يك بخش براى كافر ، پس مؤمن توشه برمىگيرد و منافق مىآرايد و كافر بهره مىبرد .\r\nيكى از بزرگان گويد : دنيا مردارى است و هر كس چيزى از آن بخواهد بايد بر همنشينى سگان و نزاعشان صبر كند ، و گفته شده است :\r\n يا خاطب الدنيا الى نفسها * تنح عن خطبتها تسلم\r\nان اللق تخطب غدارة * قريبة العرس من الماتم « 58 » \r\nابو دردا گويد ، از پستى دنيا در نزد خدا اين است كه نسبت به خدا فقط در\r\n\r\n\r\n","description":"","footnote":"\r\n( 55 ) دنيا طلب را اگر چه عمر طولانى كند و به نعمتها و شادمانيهاى دنيا برسد مانند آن كس مىبينم كه ساختمانى بسازد و چون تكميل شود ساختمان خود را ويران سازد .\r\n( 56 ) بر فرض كه دنيا رايگان به دست تو آيد آيا سرانجام از دنيا منتقل نمىشوى دنياى تو همانند سايه‌اى است كه از آن بهره مىبرى آنگاه بر طرف مىشود .\r\n( 57 ) ظاهرا مقصود مطرف بن عبد الله بن شخيّر است ( شخيّر به كسر ( ش ) و ( خ ) مشدّد است ) .\r\n( 58 ) اى كسى كه ( عروس زيباى ) دنيا را براى خود خواستگارى مىكنى از خواستگارى او دورى كن تا سالم بمانى ، زنى كه خواستگارى مىكنى بسيار فريبكار است و عروسى ( شادى ) آن به اندوه نزديك است ( شادى آن با غم قرين است ) .\r\n","page_name":" 509 ","page_number":509},
  {"content":"\r\n\r\nدنيا معصيت مىشود ، و كسى به آنچه در نزد خداست نمىرسد جز با رها ساختن دنيا و گفته‌اند :\r\n و ما الناس الا هالك و ابن هالك * و ذو نشب فى الهالكين غريق\r\nاذا امتحن الدنيا لبيب تكشفت * له عن عدو فى ثياب صديق « 59 » \r\nشاعرى گفته است :\r\n يا راقد الليل مسرورا باوله * ان الحوادث قد يطرقن اسحارا\r\nافنى القرون اللتى كانت منعمة * كر الجديدين اقبالا و ادبارا\r\nيا من يعانق دنيا لا بقاء لها * يمسى و يصبح فى دنياه سفّارا\r\nهلّا تركت من الدنيا معانقه * حتى تعانق فى الفردوس ابكارا\r\nان كنت تبغى جنان الخلد تسكنها * فينبغى لك ان لا تامن النارا . « 60 » \r\nابو امامه باهلى گويد : چون پيامبر ( ص ) برانگيخته شد ابليس پيش لشكريان خود آمد ؛ به شيطان گفتند پيامبرى مبعوث شده و امّتى پديد آمده است . شيطان پرسيد : آيا دنيا را دوست مىدارند ؟ گفتند : آرى ، گفت اگر دنيا را دوست دارند اهميّت نمىدهم كه بت نپرستند و همانا صبحگاهان و شامگاهان نزد آنها مىروم و سه چيز برايشان مىبرم : گرفتن مال بناحق ، و خرج كردن آن بناحق و نبخشيدن آن بناحق و تمام بديها از اينها نشأت مىگيرد .\r\nگفته‌اند : از دنياى سحر كننده بپرهيزيد ، زيرا دلهاى علما را سحر مىكند .\r\n\r\n\r\n","description":"","footnote":"\r\n( 59 ) مردم يا خود هلاك شونده يا فرزند هلاك شونده‌اند و در حالتى قرار دارند كه برايشان رهايى نيست و در ميان هلاك شوندگان غرق مىشوند . هر گاه شخص خردمندى دنيا را بيازمايد برايش روشن شود كه دنيا دشمنى است در لباس دوست .\r\n( 60 ) اى كسى كه در اول شب شادمان خوابيده‌اى بدان كه گاه رويدادها در سحرگاهان در خانه‌ها را مىكوبند .\r\nحملهء شب و روز از نظر اقبال و ادبار روزگار قرنهايى را كه ( انسانها ) در آن از نعمت بهره‌مند بودند از بين برد و فانى ساخت . اى كسى كه به دنياى فانى علاقه‌مندى و با آن معانقه مىكنى و صبح و شام در آن سفر مىكنى ، چرا معانقه كردن با دنيا را رها نكردى تا در بهشت با دختران باكره معانقه كنى اگر مىخواهى كه در بهشت جاودان مسكن گزينى بر تو لازم است كه از آتش دوزخ ايمن نباشى .\r\n","page_name":" 510 ","page_number":510},
  {"content":"\r\n\r\nوهب گويد : در بعضى از كتابها آمده است : دنيا غنيمت زيركان و مايهء غفلت نادانان است ؛ آن را نمىشناسند تا از آن بيرون روند پس درخواست بازگشت مىكنند ولى برنمىگردند .\r\nلقمان به پسرش گفت : پسركم از روزى كه به دنيا آمدى به دنيا پشت كرده و به آخرت روى آورده‌اى ، پس تو به خانه‌اى كه به آن نزديك مىشوى نزديكتر از خانه‌اى هستى كه از آن دور مىشوى .\r\nيكى از بزرگان گويد : شگفتا بر كسى كه مىداند مرگ حق است چگونه مىخندد ، و شگفتا بر كسى كه مىداند دوزخ حق است چگونه مىخندد ، و شگفتا بر كسى كه دگرگونى دنيا را نسبت به اهل خود مىبيند چگونه به آن اطمينان مىكند و شگفتا بر كسى كه مىداند مقّدر ( الهى ) حق است چگونه ( در طلب رزق ) رنج مىكشد .\r\nمردى از نجران كه دويست سال عمر داشت بر معاويه وارد شد معاويه از او پرسيد : دنيا را چگونه يافتى ؟ گفت : سالهايى در گرفتارى و سالهايى در رفاه ، روزى به روزى و شبى به شبى فرزندى زاده شود و ديگرى هلاك شود و اگر نوزادى نبود مردم فانى مىشدند و اگر كسى هلاك نمىشد دنيا بر اهلش تنگ مىشد . معاويه به او گفت : آنچه خواهى درخواست كن گفت : عمر گذشته را برگردان يا اجل حاضر را دفع كن معاويه گفت : اين كار در دست من نيست آن مرد گفت : پس به تو نيازى ندارم .\r\nبشر گويد : هر كه از خدا درخواست دنيا كند از او درخواست كرده كه ( روز قيامت ) بيشتر در مقابل خدا بايستند .\r\nابو حازم گويد : در دنيا چيزى نيست كه تو را خوشحال كند جز اين كه خدا چيزى همراه آن كرده است كه تو را بد حال كند .\r\nديگرى گفته است : نفس فرزند آدم از دنيا بيرون نرود جز با سه حسرت : از آنچه گرد آورده سير نشده ، و به آنچه آرزو مىكرده نرسيده ، و براى خانه‌اى كه وارد آن مىشود نيكو توشه‌اى برنگرفته است .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nبه يكى از عابدان گفته شد : به ثروت رسيده‌اى ، گفت : كسى به ثروت رسيده كه از بردگى دنيا آزاد شده باشد .\r\nابو حازم گويد : خرج دنيا و آخرت سنگين است ، امّا خرج آخرت براى اين كه در آن ياورى ندارى ، و امّا خرج دنيا براى اين كه به هر چيزى دست بزنى مىيابى كه پيش از تو گنهكارى به آن رسيده است .\r\nبه حكيمى گفته شد : دنيا از آن كيست ؟ گفت : از آن كسى كه آن را رها كند به او گفته شد : آخرت از آن كيست ؟ گفت : از آن كسى كه آن را بطلبد .\r\nحكيمى گفت : دنيا خانه‌اى است ويران و از آن ويران‌تر دل كسى است كه آن را آباد مىكند ، و بهشت خانه‌اى است آباد و آبادتر از آن دل كسى است كه در جستجوى آن است .\r\nابراهيم بن ادهم به مردى گفت : آيا يك درهم در خواب نزدت محبوبتر است يا دينارى در بيدارى ؟ گفت : دينارى در بيدارى ، گفت : دروغ مىگويى زيرا آنچه را در دنيا دوست دارى گويى آن را در خواب دوست دارى و آنچه را در آخرت دوست دارى گويى آن را در بيدارى دوست دارى .\r\nيحيى بن معاذ گويد : خردمندان سه گروهند : كسى كه دنيا را رها سازد پيش از آن كه دنيا او را رها سازد ، و قبرش را بسازد پيش از آن كه در آن وارد شود ، و كسى كه خالق خود را خشنود سازد پيش از آن كه او را ديدار كند .\r\nو نيز گفته است : از بدى دنيا كه به تو مىرسد اين است كه آرزويى در دلت مىافكند كه تو را از بندگى خدا باز مىدارد پس چگونه است حال كسى كه به دنيا گرفتار آمده است ؟\r\nو گفته‌اند : هر كس به دنيا روى بياورد ، آتش آن حرص است كه او را بسوزاند تا خاكستر شود و هر كس به آخرت روى بياورد به آتش آن خالص شود ، پس قطعه‌اى طلاى سودمند شود ؛ و هر كس به خداى متعال روى بياورد آتش توحيد او را بسوزاند پس گوهرى شود كه قيمت آن را نمىتوان تعيين كرد .\r\n\r\n\r\n","description":"","footnote":"","page_name":" 512 ","page_number":512}
  ]