[
  {"content":"\r\n\r\nسلسله پژوهش هاى اعتقادى\r\n( 15 )\r\nاحاديث واژگونه\r\nبررسى ونقد احاديث واژگونه در مناقب صحابه\r\nآيت الله سيدعلى حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى ، على ، 1327\r\nعنوان و نام پديدآور : احاديث واژگونه : نقد و بررسى احاديث واژگونه در مناقب صحابه / على حسينى ميلانى ؛ ترجمه و ويرايش هيئت تحريريه مركز حقايق اسلامى .\r\nمشخصات نشر : قم : الحقايق اسلامى ، 1387 .\r\nمشخصات ظاهرى : 112 ص .\r\nفروست : سلسله پژوهش هاى اعتقادى : 15 .\r\nشابك : 7 - 05 - 5348 - 600 - 978\r\nوضعيت فهرست نويسى : فيپا\r\nموضوع : خاندان نبوت - - احاديث - - دفاعيه ها ورديه ها\r\nموضوع : خاندان نبوت - - احاديث شيعه\r\nموضوع : خاندان نبوت - - احاديث اهل سنت\r\nموضوع : احاديث مجعول\r\nشناسه افزوده : مركز الحقائق اسلامية\r\nرده بندى كنگره : 1387 3 الف 45 ح / 25 bp\r\nرده بندى ديويى : 931 / 297\r\nشماره كتابشناسى ملى : 1542539\r\nمركز الحقائق الاسلامية\r\nنام كتاب : احاديث واژگونه\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 2000 نسخه\r\nنوبت چاپ : اول / 1387\r\nچاپ : كمال الملك\r\nشابك : 7 - 05 - 5348 - 600 - 978\r\n7 - 05 - 5348 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : 1 . قيطريه : خيابان برادران سليمانى ( حكمت سابق ) ، پلاك 98 ، نمايشگاه كتاب اعراف ، تلفن : 22208592 - 021\r\n2 . خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\nبسم اللَّه الرّحمن الرّحيم\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nاحاديث واژگونه\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم اللَّه الرّحمن الرّحيم\r\nالحمد للَّه ربّ العالمين والصلاة والسلام على سيّدنا محمّد وآله الطاهرين المعصومين ولعنة اللَّه على أعدائهم أجمعين من الأوّلين والآخرين\r\n\r\nپيش‌گفتار\r\nآن گاه كه به كتاب‌هاى حديثى و به باب‌هاى فضائل و مناقب اهل بيت عليهم السلام و صحابه رسول اللَّه صلى اللَّه عليه وآله در منابع اهل سنّت مراجعه مىكنيم ، احاديثى را مىيابيم كه با توجه به اين كه درباره اهل بيت عليهم السلام وارد شده ؛ به طور دقيق با همان متن و يا نزديك به آن در شأن برخى صحابه نيز وارد شده است .\r\nاز اين رو هنگامى كه پژوهش‌گر به اين روايات برخورد مىكند ، اين پرسش در ذهن او به وجود مىآيد كه آيا به راستى رسول خدا صلى اللَّه عليه وآله اين كلام را درباره هر دو گروه فرموده است و يا اين كه براى يكى از اين دو گروه فرموده ؛ ولى دست خيانتكارِ تحريف و جعل ، به جعل\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nو تحريف آن ، پيرامون گروه ديگر پرداخته است .\r\nكتابى كه پيش رو داريد با بررسى اين متون دوگانه ، به اين پرسش پاسخ داده و براى نمونه به نقد و بررسى چند حديث در اين زمينه پرداخته است و پس از كاوش‌هاى علمى به اين نتيجه رسيده كه اين احاديث در شأن و منزلت اهل بيت عليهم السلام وارد شده‌اند ؛ ولى دست خيانت‌پيشان از روى غرض‌هاى سياسى و هدف‌هاى ديگر اين احاديث را به نفع صحابه برگردانده‌اند .\r\nالبته پس از اثبات اين مطلب مىتوان آن را به احاديث ديگرى در فضايل و مناقب صحابه سرايت داد .\r\nما در اين بررسى فقط به روايات اهل سنّت پرداخته‌ايم و از كلام عالمان بزرگ اهل سنّت در حديث بهره برده‌ايم .\r\nاز خداوند متعال مىخواهيم ما را در رسيدن به حقايق كتاب و سنّت يارى فرمايد .\r\nسيد على حسينى ميلانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nبخش يكم بررسى حديث منزلت\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنگاهى به حديث منزلت\r\nحديث منزلت از احاديثى است كه در شأن و مقام امير مؤمنان على عليه السلام وارد شده است و همهء مسلمانان در ورود آن دربارهء حضرت على عليه السلام اتفاق نظر دارند .\r\nمحدثان بزرگ متقدم و متأخر ، علما و دانشمندان اهل تسنّن نيز اين حديث را نقل كرده‌اند . براى نمونه مىتوان به بُخارى ، مسلم نيشابورى و ديگر نويسندگان صحاح اشاره نمود . نگارندگان مسند همچون احمد بن حنبل شيبانى در مسند و معجم نگاران مانند طبرانى در المعجم الكبير نيز به اين حديث اشاره كرده‌اند . « 1 »\r\n\r\n\r\n","description":"","footnote":"\r\n( 1 ) . گفتنى است كه ما به طور مبسوط در نوشتارى جداگانه تحت عنوان نگاهى به حديث منزلت اين حديث را بررسى كرده‌ايم و اين كتاب در ضمن سلسله پژوهش‌هاى اعتقادى شماره 12 چاپ شده است .\r\n","page_name":" 19 ","page_number":19},
  {"content":"\r\n\r\n\r\nحديث منزلت در شأن امير مؤمنان على\r\nعليه السلام\r\nبه روايت بُخارى\r\nبُخارى اين حديث را اين گونه نقل مىكند :\r\nمحمّد بن بشّار ، از غندر ، از شعبه ، از سعد نقل مىكند كه مىگويد : از ابراهيم بن سعد ، از پدرش شنيدم كه اين گونه مىگفت : پيامبر صلى اللَّه عليه وآله « 1 » به على عليه السلام فرمود :\r\nأما ترضى أن تكون منّي بمنزلة هارون من موسى ؟ « 2 »\r\nآيا راضى نيستى كه براى من همانند هارون براى موسى باشى ؟\r\nبُخارى در بخش ديگرى از صحيح ، حديث منزلت را اين گونه نقل مىكند : مسدّد ، از يحيى ، از شعبه ، از حَكَم ، از مصعب بن سعد ، از پدرش نقل مىكند كه سعد مىگويد :\r\nآن گاه كه رسول خدا صلى اللَّه عليه وآله به تبوك مىرفت ، على عليه السلام را جانشين خود قرار داد .\r\n\r\n\r\n","description":"","footnote":"\r\n( 1 ) . به رغم اين كه در منابع اهل سنّت درود و صلوات پس از نام مبارك پيامبر خدا صلى اللَّه عليه وآله‌به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم .\r\n( 2 ) . صحيح بُخارى : 3 / 1359 ، كتاب فضايل صحابه ، باب مناقب على بن ابى طالب عليه السلام ، حديث 3503 .\r\n","page_name":" 20 ","page_number":20},
  {"content":"\r\n\r\nعلى عليه السلام عرض كرد :\r\nأتخلّفني في الصبيان والنساء ؛\r\nآيا مرا در ميان كودكان و زنان باقى مىگذارى ؟\r\nپيامبر خدا صلى اللَّه عليه وآله فرمود :\r\nألا ترضى أن تكون منّي بمنزلة هارون من موسى إلّاأنّه ليس نبي بعدي ؟ « 1 »\r\nآيا راضى نيستى كه براى من ، همانند هارون براى موسى باشى جز اين كه بعد از من پيامبرى نخواهد بود ؟\r\nبه روايت مسلم\r\nمسلم بن حجّاج نيشابورى نيز به نقل اين حديث پرداخته است .\r\nوى در صحيح در بخش فضايل على بن ابى طالب عليهما السلام مىنويسد :\r\nيحيى بن تميمى ، ابو جعفر محمّد بن صباح ، عبيداللَّه قواريرى و سريح بن يونس - متن حديث به نقل از محمّد بن صباح است - از يوسف بن ماجشون نقل مىكنند كه وى از ابو سَلَمه ماجشون ، از محمّد بن منكدر ، از سعيد بن مسيّب ، از عامر بن سعد بن ابى وَقّاص ، از پدرش نقل مىكند كه رسول خدا صلى اللَّه عليه وآله به على عليه السلام فرمود :\r\n\r\n\r\n","description":"","footnote":"\r\n( 1 ) . صحيح بُخارى : 4 / 1602 ، كتاب المغازى ، باب غزوه تبوك ، حديث 4154 .\r\n","page_name":" 21 ","page_number":21},
  {"content":"\r\n\r\nأنت منّي بمنزلة هارون من موسى إلّاأنّه لا نبي بعدي ؛\r\nتو براى من ، مانند هارون براى موسى هستى جز اين كه بعد از من پيامبرى نخواهد بود .\r\nسعيد مىگويد : دوست داشتم كه اين حديث را از زبان سعد بشنوم ؛ وقتى سعد را ملاقات كردم و گفتهء عامر را براى او نقل كردم ، سعد گفت : آرى ، من اين حديث را شنيده‌ام .\r\nگفتم : خودت آن را شنيده‌اى ؟\r\nسعد انگشتانش را بر گوش‌هايش نهاد و گفت : آرى ، و گرنه گوش‌هايم كر شوند .\r\nاين حديث را ابوبكر بن ابى شِيبه نيز از غندر ، از شعبه نقل كرده است .\r\nمسلم در سند ديگرى حديث منزلت را اين گونه نقل مىكند :\r\nمحمّد بن مثنّى و ابن بشّار از محمّد بن جعفر نقل مىكنند كه وى ، از شعبه ، از حَكَم ، از مصعب بن سعد ، از سعد بن ابى وقّاص نقل مىكند :\r\nرسول خدا صلى اللَّه عليه وآله در غزوه تبوك على بن ابىطالب عليه السلام را جانشين خود قرار داد . على عليه السلام گفت :\r\nيا رسول اللَّه ! تخلّفني في النساء والصبيان ؟\r\nاى رسول خدا ! آيا مرا در ميان زنان و كودكان باقى مىگذارى ؟\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nپيامبر خدا صلى اللَّه عليه وآله فرمود :\r\nأما ترضى أن تكون منّي بمنزلة هارون من موسى غير أنّه لا نبي بعدي ؟\r\nآيا راضى نيستى كه براى من ، همانند هارون براى موسى باشى ، جز اين كه بعد از من پيامبرى نخواهد بود ؟\r\nمسلم در سند ديگر اين حديث را اين گونه نقل مىكند :\r\nعبيداللَّه بن معاذ ، از پدرم ، از شعبه براى ما روايت كرده‌اند كه قُتَيْبَة بن سعيد و محمّد بن عباد - با دو متن نزديك به هم - از حاتِم ( ابن اسماعيل ) از بُكَيْر بن مسمار ، از عامر بن سعد بن ابى وَقّاص ، از پدرش نقل مىكنند كه معاوية بن ابى سُفيان به سعد گفت : چه چيز تو را از اين كه به ابوتراب دشنام دهى باز مىدارد ؟ !\r\nسعد گفت : من مادامى كه سه جمله از رسول خدا صلى اللَّه عليه وآله دربارهء على به خاطر دارم ، او را دشنام نخواهم داد كه اگر يكى از اين سه جمله درباره من بود ، براى من خوشايندتر از مال دنيا بود .\r\nرسول خدا صلى اللَّه عليه وآله به هنگام حركت به غزوه‌اى على عليه السلام را جانشين خود قرار داد ؛ على عليه السلام به او عرض كرد : اى رسول خدا ! مرا همراه زنان و كودكان باقى مىگذارى ؟\r\nشنيدم كه پيامبر صلى اللَّه عليه وآله به او فرمود :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nأما ترضى أن تكون منّي بمنزلة هارون من موسى إلّاأنّه لا نبي بعدي ؟\r\nآيا راضى نيستى كه براى من ، همانند هارون براى موسى باشى ، جز اين كه بعد از من پيامبرى نخواهد بود ؟\r\nبار ديگر از حضرتش شنيدم كه در جنگ خيبر فرمود :\r\nلُاعطينّ الراية رجلًا يحبّ اللَّه ورسوله ويحبّه اللَّه ورسوله ؛\r\nپرچم را به دست مردى خواهم داد كه خدا و رسولش را دوست مىدارد و خدا و رسولش نيز او را دوست مىدارند .\r\nهمهء ما گردن كشيديم و نگاه مىكرديم كه او چه كسى است .\r\nپيامبر صلى اللَّه عليه وآله فرمود : على را برايم صدا بزنيد .\r\nعلى عليه السلام را پيش رسول خدا صلى اللَّه عليه وآله آوردند . او چشم‌درد داشت . پيامبر از آب دهان خود به چشم او ماليد و پرچم را به او داد و خداوند به دست او ، فتح و پيروزى را به مسلمانان نصيب كرد .\r\nجملهء سوم آن گاه بود كه آيهء « نَدْعُ أَبْناءَنا وَأَبْناءَكُمْ » نازل شد .\r\nرسول خدا صلى اللَّه عليه وآله على ، فاطمه ، حسن و حسين عليهم السلام را فرا خواند و گفت :\r\nاللهمّ هؤلاء أهلي ؛\r\nبارالها ! اينان خانوادهء من هستند .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاين حديث را ابوبكر بن ابى شِيبه نيز ، از غندر ، از شعبه نقل كرده است .\r\nمسلم نيشابورى ، به سندى ديگر ، اين حديث را چنين نقل مىكند : محمّد بن مثنّى و ابن بشّار از محمّد بن جعفر ، از شعبه ، از سعد بن ابراهيم ، از ابراهيم بن سعد نقل مىكنند كه سعد مىگويد :\r\nپيامبر صلى اللَّه عليه وآله به على عليه السلام فرمود :\r\nأما ترضى أن تكون منّي بمنزلة هارون من موسى ؟ « 1 »\r\nآيا راضى نيستى كه براى من همانند هارون براى موسى باشى ؟\r\n\r\nتلاش‌هاى سست و بىپايه در ردّ حديث منزلت\r\nبا توجّه به آن چه بيان شد ، ترديدى در صحّت سند و بلكه تواتر آن - حتّى از طرقى كه نزد اهل تسنن معتبر است - وجود ندارد . از اين رو گروهى از آنان - در كتاب‌هاى حديثى و كلامى - در دلالت اين حديث بر برترى امير مؤمنان على عليه السلام و جانشينى او از رسول ربّ العالمين تشكيك كرده‌اند .\r\nگروه ديگرى وقتى متوجّه بىارزشى اين تشكيك‌ها شده‌اند ،\r\n\r\n\r\n","description":"","footnote":"\r\n( 1 ) . صحيح مسلم : 5 / 22 - 24 ، كتاب فضايل صحابه ، باب فضايل على بن ابى طالب عليه السلام ، حديث 2404 .\r\n","page_name":" 25 ","page_number":25},
  {"content":"\r\n\r\nبه ناچار سند آن را زير سؤال برده و آن را ضعيف شمرده‌اند ، با اين كه حديث منزلت حديثى است كه بخارى و مسلم و ديگر صاحبان صحاح و بزرگان حديث بر آن اتّفاق نظر دارند و صدور چنين حديثى نزد اهل سنّت قطعى است ، آن چنان كه اين موضوع براى هر پژوهش‌گرى كه به كتاب الصواعق المحرقه مراجعه كند پوشيده نيست . « 1 » از طرفى ، عدّه‌اى از مخالفان متوجّه شدند كه ضعيف شمردن سند و دلالت اين حديث هيچ سودى ندارد ؛ از اين رو متن حديث را به گونه‌اى كه هيچ مسلمانى به زبان نمىآورد تحريف كردند و گفتند : متن حديث اين گونه است :\r\nعليٌّ منّي بمنزلة قارون من موسى . . . !\r\nنسبت على به من ، مانند نسبت قارون به موسى است !\r\nپژوهش‌گرى كه به كتاب‌هاى رجال ، در ضمن شرح حال « حريز بن عثمان » مراجعه كند ، از جعلى بودن اين روايت آگاهى خواهد يافت .\r\n\r\n\r\n","description":"","footnote":"\r\n( 1 ) . ر . ك : الصواعق المحرقه : 1 / 31 .\r\n","page_name":" 26 ","page_number":26},
  {"content":"\r\n\r\n\r\nحديث منزلت و تحريف واژگان آن\r\nبرخى ديگر ، حديث را قلب « 1 » كرده و نام ابوبكر و عمر را به جاى نام على عليه السلام گذاشته‌اند .\r\nخطيب بغدادى در تاريخ معروف خود چنين مىنگارد : طاهرى ، از ابوالقاسم علىّ بن حسن بن علىّ بن زكرياى شاعر ، از ابوجعفر محمّد بن جرير طبرى ، اين گونه نقل مىكند كه بُشر بن دحيه ، از قزعة بن سويد ، از ابن ابى مُلَيكه اين گونه نقل مىكند :\r\nابن عبّاس مىگويد كه پيامبر صلى اللَّه عليه وآله فرمود : نسبت ابوبكر و عمر به من ، مانند نسبت هارون به موسى است . « 2 » اين روايت را متّقى هندى در كنز العمّال ، از خطيب بغدادى و ابن جوزى در الواهيات ، از ابن عباس نقل كرده‌اند . « 3 » مناوى نيز در كنوز الحقايق همين گونه آورده است . « 4 »\r\n\r\n\r\n","description":"","footnote":"\r\n( 1 ) . قلب حديث : جا به جا كردن نام يكى از راويان ، يا پس و پيش كردن نامى و يا تعويض‌يك نام با نام ديگر در سند و يا جا به جا كردن و تغيير دادن مطلبى در متن .\r\n( 2 ) . تاريخ بغداد : 11 / 383 .\r\n( 3 ) . كنز العمّال : 11 / 259 ، كتاب فضايل ، باب ذكر صحابه و فضلهم ، حديث 34679 .\r\n( 4 ) . كنوز الحقايق : 1 / 13 ، حرف همزه ، حديث 84 .\r\n","page_name":" 27 ","page_number":27},
  {"content":"\r\n\r\n\r\nانديشه‌اى در سند اين حديث ساختگى\r\nبديهى است كه سند چنين حديث ساختگى ، در نهايت بىاعتبارى است . ما راويان اين حديث را با دقّت بررسى مىنماييم .\r\nراويان اين حديث ساختگى از اين قرارند :\r\n1 . ابن ابى مُلَيكه\r\nما در مورد اين فرد در كتاب خواستگارى ساختگى كه پژوهشى در داستان جعلى « خواستگارى على عليه السلام از دختر ابوجهل » است ، سخن گفته‌ايم . « 1 » 2 . قزعة بن سويد\r\nابن ابى حاتِم دربارهء قزعه ، از احمد بن حنبل اين گونه نقل مىكند : قزعه مضطرب الحديث است .\r\nوى از ابن مَعين روايت كرده است كه مىگويد : او از نظر نقل حديث ضعيف است ؛ آن گاه از پدرش ابوحاتِم رازى دربارهء قزعه چنين نقل مىكند : نمىتوان به گفته‌هايش استناد و احتجاج كرد . « 2 » ابن حجر نيز در مورد قزعة بن سويد اظهار نظر كرده است . وى\r\n\r\n\r\n","description":"","footnote":"\r\n( 1 ) . ر . ك خواستگارى ساختگى : 72 و 73 .\r\n( 2 ) . الجرح والتعديل : 7 / 188 .\r\n","page_name":" 28 ","page_number":28},
  {"content":"\r\n\r\nمىنويسد كه بُخارى مىگويد : قزعه در نقل حديث فرد قوى نيست .\r\nوى هم‌چنين از ابوداوود ، عنبرى و نَسائى نقل مىكند كه گويند :\r\nقزعه در نقل حديث فرد ضعيفى است .\r\nابن حجر در ادامه مىنويسد كه ابن حبّان ، قزعه را اين گونه وصف مىنمايد : وى خطا و اشتباه‌هاى بسيار و آشكارى دارد . از آن جا كه چنين مواردى در رواياتش بسيار است ، نمىتوان به رواياتش استناد كرد . « 1 » ذهبى نيز در ميزان الاعتدال نامى از او برده و مىنويسد : او حديثى منكَر و ناشناخته از ابن ابى مُلَيكه دارد . . . . « 2 » البته سخن ابن جوزى را در اين باره بيان خواهيم كرد .\r\n3 . بشر بن دحيه\r\nابن حجر مىگويد : بُشر بن دحيه ، از قزعة بن سويد ، روايت نقل مىكند ؛ و محمّد بن جرير طبرى نيز از او حديث نقل كرده است . ذهبى در اصل كتاب ميزان الاعتدال ، او را - ذيل شرح حال عمّار بن هارون مستملى - آورده و ضعيف دانسته است .\r\n\r\n\r\n","description":"","footnote":"\r\n( 1 ) . تهذيب التهذيب : 8 / 326 .\r\n( 2 ) . ميزان الاعتدال : 5 / 472 و 473 .\r\n","page_name":" 29 ","page_number":29},
  {"content":"\r\n\r\nدر ادامهء مطالب ، عين عبارت ابن حجر را خواهيد ديد . در آن عبارت از ذهبى اين گونه نقل شده است : اين حديث دروغ و جاعل آن بُشر است .\r\nدر همان عبارت ، سخن ابن حجر اين گونه آمده است : من استاد طبرى ( بُشر ) را نمىشناسم . ممكن است كه همو جاعل حديث باشد . « 1 » 4 . على بن حسن شاعر\r\nگروهى از رجال‌شناسان على بن حسن شاعر دروغ‌گو دانسته‌اند .\r\nفراتر اين كه به عقيده گروهى ، وى متّهم به جعل اين حديث است ، چنان كه خواهد آمد .\r\n\r\nتصريحاتى دربارهء اين حديث\r\nهمان گونه كه گفته شد ، اين حديث جعلى و ساختگى است ؛ به طورى كه جمعى از بزرگان ، رجال‌شناسان و علماى اهل سنّت هم‌چون : ابن عَدى ، ابن جوزى ، ذهبى و ابن حجر عسقلانى ناچار شده‌اند به اين حقيقت تصريح كنند . ما در ابتدا عبارت ابن جوزى ، آن گاه عبارت ابن حجر را نقل كرده و به همين مقدار بسنده مىكنيم :\r\nابن جوزى دربارهء اين حديث چنين مىنگارد : ابن منصور قزّاز ،\r\n\r\n\r\n","description":"","footnote":"\r\n( 1 ) . لسان الميزان : 4 / 259 .\r\n","page_name":" 30 ","page_number":30},
  {"content":"\r\n\r\nاز ابوبكر بن ثابت ، از على بن عبدالعزيز طاهرى ، از ابوالقاسم على بن حسن بن علىّ بن زكريّاى شاعر ، از ابو جعفر محمّد بن جرير طبرى ، از بُشر بن دحيه ، از قزعة بن سويد ، از ابن ابى مُلَيكه نقل مىكند كه ابن عبّاس مىگويد : پيامبر فرمود :\r\nنسبت ابوبكر و عمر به من مانند نسبت هارون به موسى است .\r\nابن جوزى پس از نقل اين حديث مىگويد : اين حديث صحيح نيست و كسى كه به جعل اين حديث متّهم است على بن حسن شاعر است . ابو حاتِم رازى گويد : روايت‌هاى قزعة بن سويد قابل استناد نيستند .\r\nاحمد بن حنبل نيز در مورد قزعه مىگويد كه او مضطرب الحديث است . « 1 » ابن حجر عسقلانى نيز در شرح حال بُشر بن دحيه چنين مىنويسد : بُشر بن دحيه ، از قزعة بن سويد روايت نقل مىكند .\r\nهم‌چنين محمّد بن جرير طبرى از او روايت نقل كرده است . ذهبى در اصل ميزان الاعتدال ، در شرح حال عمّار بن هارون مستملى او را ضعيف شمرده است . آن گاه از ابن عَدى نقل مىكند كه محمّد بن نوح ،\r\n\r\n\r\n","description":"","footnote":"\r\n( 1 ) . العلل المتناهيه : 1 / 199 .\r\n","page_name":" 31 ","page_number":31},
  {"content":"\r\n\r\nاز جعفر بن محمّد بن ناقد ، از عمّار بن هارون مستملى ، از قزعة بن سويد ، از ابن ابى مُلَيكه نقل مىكند كه ابن عباس مىگويد كه پيامبر فرمود : هيچ مالى به اندازهء مال ابوبكر به من نفع نداد ( ! )\r\nدر ضمن آن حديث آمده است كه حضرتش فرمود : نسبت ابوبكر به من ، مانند نسبت هارون به موسى است .\r\nابن عَدى گويد : نظير اين روايت را ابن جرير طبرى ، از بُشر بن دحيه ، از قزعة بن سويد نيز نقل كرده است .\r\nذهبى گويد : اين حديث دروغ و بُشر جاعل آن است .\r\nسپس ابن عَدى مىگويد : اين حديث را مسلم بن ابراهيم ، از قزعه نقل كرده است .\r\nذهبى دربارهء قزعه مىگويد : او فرد معتبرى نيست .\r\nابن حجر در ادامه مىنويسد : ذهبى در شرح حال على بن حسن بن على بن زكرياى شاعر ، او را به جعل اين حديث متهم كرده است . « 1 » سپس ابن حجر در شرح حال شاعر مىگويد :\r\nعلى بن حسن بن على بن زكريّاى شاعر ، از محمّد بن جرير\r\n\r\n\r\n","description":"","footnote":"\r\n( 1 ) . لسان الميزان : 2 / 30 - 31 .\r\n","page_name":" 32 ","page_number":32},
  {"content":"\r\n\r\nطبرى - در حديثى كه او متّهم به جعل آن است - چنين نقل كرده است كه پيامبر فرمود : « نسبت ابوبكر به من ، مانند نسبت هارون به موسى است » ؛ ولى نبايد اين مرد را متّهم به اين گناه نمود .\r\nخطيب بغدادى در تاريخ بغداد مىنويسد :\r\nعلى بن عبدالعزيز طاهرى ، از ابوالقاسم على بن حسن بن على بن زكرياى شاعر ، از ابو جعفر محمّد بن جرير طبرى ، از بُشر بن دحيه ، از قزعه بن سويد ، از ابن ابى مُلَيكه همين حديثى كه از ابن عباس نقل شده ، نقل مىنمايد .\r\nابن حجر پس از نقل اين حديث مىنويسد : من « بشر بن دحيه » را نمىشناسم ؛ از اين رو ممكن است همو جعل كننده اين حديث باشد . . . . « 1 »\r\n\r\n\r\n","description":"","footnote":"\r\n( 1 ) . لسان الميزان : 4 / 259 .\r\n","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nبخش نگاهى به حديث مباهله\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nاز برترىهاى اهل بيت عليهم السلام\r\nاز فضايل و برترىهاى اهل بيت عليهم السلام حديث مباهله است .\r\nخداوند متعال مىفرمايد :\r\n« فَمَنْ حَاجَّكَ فيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبينَ » ؛ « 1 »\r\nهر گاه پس از علمى كه ( پيرامون حضرت عيسى ) به تو رسيده است ، به كسانى كه با تو به محاجّه و ستير برخيزند بگو : بياييد ما فرزندان خود و شما فرزندان خود ، ما زنان خود و شما زنان خود و ما جان خود و شما نيز جان خود را فرا خوانيم . آن گاه مباهله نماييم و لعنت خدا را براى دروغ گويان قرار دهيم .\r\n\r\n\r\n","description":"","footnote":"\r\n( 1 ) . سوره آل عمران : آيهء 61 .\r\n","page_name":" 37 ","page_number":37},
  {"content":"\r\n\r\nپس از نزول اين آيه ، رسول خدا صلى اللَّه عليه وآله به همراه على ، فاطمه و حسنين عليهم السلام براى مباهله در وعده‌گاه حضور يافتند .\r\n\r\nحديث مباهلهء پيامبر خدا به همراه اهل بيت\r\nبسيارى از دانشمندان اهل تسنّن اين حديث زيبا را نقل كرده‌اند .\r\nجلال الدين سيوطى در تفسير الدر المنثور اين گونه مىنويسد :\r\nابن ابى شِيبه ، سعيد بن منصور ، عبد بن حميد ، ابن جرير و ابونعيم نقل كرده‌اند كه شَعْبى مىگويد : اعتقاد مسيحيان نجران دربارهء حضرت عيسى عليه السلام ، از گفته ديگر مسيحيان مبالغه‌آميزتر بود . آنان همواره با پيامبر خدا صلى اللَّه عليه وآله درباره او مجادله مىكردند و از اين رو خداوند اين آيات را در سوره آل عمران نازل فرمود : « إِنَّ مَثَلَ عيسى عِنْدَ اللَّهِ . . . فَنَجْعَلْ لَعْنَتَ اللَّهِ عَلَى الْكاذِبينَ » .\r\nپس از اين رسول خدا صلى اللَّه عليه وآله آن‌ها را به مباهله و ملاعنه فرا خواند . آنان بر اين كار فرداى آن روز را وعده كردند . بامداد فردا پيامبر خدا صلى اللَّه عليه وآله به همراه على ، فاطمه ، حسن و حسين عليهم السلام به سوى وعده‌گاه رهسپار شدند .\r\nپيامبر خدا صلى اللَّه عليه وآله فرمود :\r\nلقد أتاني البشير بهلكة أهل نجران حتّى الطير على الشجر\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nلو تمّوا على الملاعنة ؛ « 1 »\r\nبشارت دهنده‌اى نزد من آمد و اعلام كرد : اگر نجرانيان به ملاعنه مبادرت مىكردند ، همهء آنان حتّى پرندگان روى درختان نابود مىشدند .\r\nسيوطى در ادامه مىنويسد : مسلم ، تِرمذى ، ابن منذر ، حاكم نيشابورى و بيهقى - در السنن الكبرى - نقل كرده‌اند كه سعد بن ابى وَقّاص مىگويد :\r\nهنگامى كه آيهء : « قُلْ تَعالَوْا نَدْعُ أَبْناءَنا وَأَبْناءَكُمْ » نازل شد ، پيامبر خدا صلى اللَّه عليه وآله على ، فاطمه ، حسن و حسين عليهم السلام را فرا خواند و فرمود :\r\nاللهمّ هؤلاء أهلي ؛ « 2 »\r\nبارالها ! اينان خاندان من هستند .\r\nوى در ادامه مىنويسد : در اين باره حاكم نيشابورى حديثى نقل كرده و آن را صحيح دانسته است . ابونعيم اصفهانى در دلائل النبوه هم‌چنين ابن مردويه نقل كرده‌اند كه جابر مىگويد :\r\nعاقب و سيد از بزرگان مسيحى نزد پيامبر خدا صلى اللَّه عليه وآله\r\n\r\n\r\n","description":"","footnote":"\r\n( 1 ) . الدرّ المنثور : 2 / 69 .\r\n( 2 ) . همان : 2 / 70 .\r\n","page_name":" 39 ","page_number":39},
  {"content":"\r\n\r\nآمدند . . . رسول خدا صلى اللَّه عليه وآله بامدادان در حالى كه دست على ، فاطمه ، حسن و حسين عليهم السلام را گرفته بود به وعدگاه روانه شد . آن گاه كسى را در پى عاقب و سيد فرستاد ؛ ولى آن‌ها از حضور در اين محفل خوددارى كرده و در مقابل ايشان تسليم شدند . پيامبر خدا صلى اللَّه عليه وآله فرمود :\r\nوالّذي بعثني بالحقّ لو فعلا لأمطر الوادي عليهما ناراً ؛\r\nسوگند به كسى كه مرا به حقّ به پيامبرى مبعوث كرد ! اگر اين كار را انجام مىدادند ، اين سرزمين بر آن دو آتش مىباريد .\r\nجابر در ادامه مىگويد : اين آيه دربارهء اهل بيت عليهم السلام نازل شد كه : « تَعالَوْا نَدْعُ أَبْناءَنا وَأَبْناءَكُمْ . . . » .\r\nجابر مىگويد : منظور از « أَنْفُسَنا وَأَنْفُسَكُمْ » ، رسول خدا صلى اللَّه عليه وآله و على عليه السلام ، منظور از « أَبْناءَنا » ، حسن و حسين عليهما السلام و منظور از « نِساءَنا » ، فاطمه عليها السلام هستند . « 1 » جلال الدين سيوطى در ادامه مىنويسد : ابن جرير ، از علباء بن احمر يشكرى اين گونه نقل كرده است :\r\nوقتى اين آيه نازل شد كه « قُلْ تَعالَوْا نَدْعُ أَبْناءَنا وَأَبْناءَكُمْ . . . » ، رسول خدا صلى اللَّه عليه وآله در پى على ، فاطمه و دو پسر آنان ، حسن\r\n\r\n\r\n","description":"","footnote":"\r\n( 1 ) . الدرّ المنثور : 2 / 68 .\r\n","page_name":" 40 ","page_number":40},
  {"content":"\r\n\r\nو حسين عليهم السلام فرستاد و يهوديان را به مباهله و ملاعنه دعوت كرد .\r\nجوانى از يهود گفت : واى بر شما ! آيا گذشته را به خاطر نداريد كه برادرانتان به بوزينه و خوك مسخ شدند ! ملاعنه را رها كنيد ! آنان نيز از ملاعنه خوددارى كردند . « 1 »\r\n\r\nراويان حديث مباهله\r\nعدّه‌اى از راويان مشهور ، اين حديث را نقل كرده‌اند كه برخى از آنان عبارتند از :\r\n1 . ابوبكر بن ابى شِيبه ؛\r\n2 . سعيد بن منصور ؛\r\n3 . عبد بن حميد ؛\r\n4 . مسلم بن حجّاج ؛\r\n5 . ابوعيسى تِرمذى ؛\r\n6 . ابوعبداللَّه حاكم نيشابورى ؛\r\n7 . ابن منذر ؛\r\n8 . محمّد بن جرير طبرى ؛\r\n9 . ابوبكر بيهقى ؛\r\n\r\n\r\n","description":"","footnote":"\r\n( 1 ) . الدر المنثور : 2 / 70 . گفتنى است برخى از ناصبىها و دشمنان اهل بيت عليهم السلام نام « على » را از برخى از متن‌هاى اين حديث حذف كرده‌اند .\r\n","page_name":" 41 ","page_number":41},
  {"content":"\r\n\r\n10 . ابونعيم اصفهانى ؛\r\n11 . جلال الدين سيوطى .\r\nاحمد بن حنبل اين حديث را در مسند چنين نقل مىكند :\r\nقُتَيْبَة بن سعيد ، از حاتِم بن اسماعيل ، از بُكَير بن مسمار ، از عامر بن سعد ، از پدرش نقل مىكند كه مىگويد : رسول اكرم صلى اللَّه عليه وآله در يكى از جنگ‌ها ( غزوه تبوك ) على عليه السلام را جانشين خود قرار داد .\r\nعلى رضى اللَّه عنه گفت : آيا مرا همراه زنان و كودكان باقى مىگذارى ؟\r\nپيامبر صلى اللَّه عليه وآله فرمود :\r\nيا علي ! أما ترضى أن تكون منّي بمنزلة هارون من موسى ، إلّا أنّه لا نبوّة بعدي ؟\r\nاى على ! آيا راضى نيستى كه براى من ، همانند هارون براى موسى باشى ، جز اين كه بعد از من پيامبرى نخواهد بود ؟\r\nهم‌چنين سعد مىگويد : از حضرتش شنيدم كه در جنگ خيبر مىفرمود :\r\nلُاعطينّ الراية رجلًا يحبّ اللَّه ورسوله ويحبّه اللَّه ورسوله ؛\r\nالبتّه پرچم را به دست مردى خواهم سپرد كه خدا و رسولش را دوست مىدارد و خدا و رسولش نيز او را دوست مىدارند .\r\nهمه ما گردن دراز كرديم تا ببينيم او چه كسى است . ناگاه\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nحضرتش فرمود : على رضى اللَّه عنه را برايم فرا خوانيد .\r\nعلى عليه السلام را آوردند ، در حالى كه چشم درد داشت .\r\nپيامبر صلى اللَّه عليه وآله از آب دهانش به چشم او ماليد و پرچم را به دست آن حضرت داد و خداوند به دست او ، فتح و پيروزى را نصيب مسلمانان كرد .\r\nو آن گاه كه آيهء : « نَدْعُ أَبْناءَنا وَأَبْناءَكُمْ » نازل شد ، رسول خدا صلى اللَّه عليه وآله على ، فاطمه ، حسن و حسين رضوان اللَّه عليهم اجمعين را فرا خواند و فرمود :\r\nاللهمّ هؤلاء أهلي ؛ « 1 »\r\nبارخدايا ! اينان خاندان من هستند .\r\nالبتّه پوشيده نيست كه اين همان حديثى است كه مسلم آن را روايت كرده است و متن آن ، در بخش يكم و در بررسى حديث منزلت گذشت .\r\nاكنون متن اين حديث را با متن حديث گذشته مقايسه كنيد تا تحريف و تصرّف در متن حديثى را كه احمد بن حنبل نقل كرده است روشن شود .\r\n\r\n\r\n","description":"","footnote":"\r\n( 1 ) . مسند احمد : 1 / 301 و 302 ، مسند سعد بن أبىوقّاص ، حديث 1611 .\r\n","page_name":" 43 ","page_number":43},
  {"content":"\r\n\r\nگفتنى است كه مفسّران قرآن ، حديث مباهله را ذيل همين آيهء مباركه ذكر كرده‌اند . براى آگاهى بيشتر مىتوان به كتاب‌هاى تفسير دانشمندانى هم‌چون : زمخشرى ، فخر رازى ، بيضاوى ، خازن ، جلالين ، آلوسى و تفسيرهاى ديگر مراجعه نمود .\r\n\r\nحديث مباهله و تحريف واژگان آن\r\nبا توجه به آن چه پيش‌تر بيان شد ، اين فضيلت ، از فضيلت‌هاى اختصاصى به اهل بيت عليهم السلام است ؛ از اين رو تعصّب‌ورزان پس از آگاهى از اين موضوع ، به ويژه اين كه اين حديث بيان‌گر عصمت امير مؤمنان على عليه السلام و امامت آن حضرت است ، و اين كه حسنين عليهما السلام پسران رسول خدا صلى اللَّه عليه وآله هستند - آن سان كه فخر رازى و ديگران در تفسير اين آيه بدان تصريح كرده‌اند - بر آن شدند با جعل حديثى به همين مضمون ولى براى ديگران ، به مقابله با حديث مباهله و مصاديق حقيقى آن‌ها پرداخته و اين فضيلت را به غير اهل بيت عليهم السلام نسبت دهند .\r\nابن عساكر در تاريخ مدينة دمشق ، در شرح حال عثمان بن عفّان مىنويسد : ابو عبداللَّه محمّد بن ابراهيم ، از ابوالفضل بن كُريدى ، از ابوالحسن عتيقى ، از ابوالحسن دارقُطْنى ، از ابوالحسين احمد بن قاج ؛\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nو از محمّد بن جرير طبرى - به روش املاء « 1 » - از سعيد بن عنبسه رازى ، از هيثم بن عدىّ ، نقل مىكند كه وى مىگويد : از جعفر بن محمّد شنيدم كه از پدرش نقل مىكرد كه آن بزرگوار در مورد اين آيه كه مىفرمايد :\r\n« قُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ » فرمود :\r\nدر اين هنگام ابوبكر و فرزندانش ، عمر و فرزندانش ، عثمان و فرزندانش و على و فرزندانش نزد رسول خدا صلى اللَّه عليه وآله آمدند [ ! ! 
  ] . « 2 » جلال الدين سيوطى نيز در تفسير اين آيه ، اين حديث ساختگى را از ابن عساكر نقل كرده است . « 3 »\r\n\r\nدقّت‌ها و تأمّلاتى درباره سند اين حديث ساختگى\r\nبديهى است كه اين حديث ، دروغى بيش نيست كه سند و متنش باطل است . ما به بررسى سند آن اكتفا كرده و از بين راويان اين سند ، فقط به بررسى دو راوى بسنده مىنماييم تا روشن شود كه چگونه اين دو فرد دروغ‌گو به جعل اين حديث پرداخته‌اند .\r\n\r\n\r\n","description":"","footnote":"\r\n( 1 ) . املاء روشى در نقل حديث است كه روايت‌گر روايت را به صورت املاء براىديگران بيان مىكند و آنان نيز روايت را مىنويسند .\r\n( 2 ) . تاريخ مدينة دمشق : 41 / 115 .\r\n( 3 ) . الدرّ المنثور : 2 / 70 .\r\n","page_name":" 45 ","page_number":45},
  {"content":"\r\n\r\n1 . سعيد بن عنبسه رازى\r\nرجال شناسان سعيد بن عنبسه را بررسى كرده‌اند ؛ ابن ابى حاتِم در مورد او مىگويد : پدرم از سعيد بن عنبسه ( ابوعثمان خزّاز رازى ) حديث شنيده ؛ ولى از او روايت نكرده است و مىگفت : دربارهء وى بايد تأمّل كرد .\r\nابن ابى حاتِم ادامه مىدهد كه عبدالرحمان مىگويد : از على بن حسين بن جنيد ، از يحيى بن مَعين درباره سعيد بن عنبسه رازى سؤال شد . وى گفت : او را نمىشناسم .\r\nگفته شد : او از ابوعبيده حدّاد حديث نقل مىنمايد .\r\nگفت : او بسيار دروغ‌گو است .\r\nابن ابى حاتِم مىافزايد كه عبدالرحمان مىگويد : از على بن حسين بن جنيد شنيدم كه مىگفت : سعيد بن عنبسه بسيار دروغ‌گو است . از پدرم نيز شنيدم كه همواره مىگفت : او راست نمىگويد . « 1 » 2 . هيثم بن عَدى\r\nهمهء رجال شناسان اهل تسنّن دربارهء هيثم بن عدى اتفاق نظر دارند كه بسيار دروغ‌گو بود .\r\n\r\n\r\n","description":"","footnote":"\r\n( 1 ) . الجرح والتعديل : 4 / 51 .\r\n","page_name":" 46 ","page_number":46},
  {"content":"\r\n\r\nابن ابى حاتِم در اين مورد مىنويسد : از يحيى بن مَعين درباره هيثم بن عَدى سؤال شد . وى در پاسخ گفت : هيثم از اهل كوفه است ، مورد اعتماد نيست و بسيار دروغ‌گو است .\r\nوى مىگويد : از پدرم درباره او پرسيدم . گفت : هيثم متروك الحديث است ؛ ( يعنى علما ، حديث او را ترك كرده‌اند و بدان عمل نمىكنند ) . « 1 » ابن حجر نيز از او نام برده و سخنان علما را درباره او اين گونه نقل مىكند : بُخارى در مورد هيثم مىگويد : او مورد اعتماد نبود و همواره دروغ مىگفت .\r\nيحيى بن مَعين ، هيثم را اين گونه توصيف مىكند : او مورد اعتماد نبود و دروغ مىگفت .\r\nابوداوود مىگويد : هيثم دروغگو بود .\r\nنَسائى و ديگر دانشمندان دربارهء هيثم مىگويند : او متروك الحديث است .\r\nابن مَدينى در مورد هيثم اين گونه اظهار نظر مىكند : او را در هيچ موردى نمىپسندم .\r\n\r\n\r\n","description":"","footnote":"\r\n( 1 ) . الجرح والتعديل : 9 / 106 .\r\n","page_name":" 47 ","page_number":47},
  {"content":"\r\n\r\nابوزُرعه نيز درباره هيثم مىگويد : وى در ميان ما هيچ جايگاه و ارزشى نداشت .\r\nعجلى با بيان صريح مىگويد : هيثم بسيار دروغ‌گو بود .\r\nساجى فراتر رفته و مىگويد : هيثم همواره دروغ مىگفت .\r\nاحمد بن حنبل مىگويد : هيثم همواره در نقل روايات خود تدليس مىكرد .\r\nحاكم نيشابورى و نقّاش نيز در مورد او اين گونه اظهار نظر كرده‌اند : هيثم از افراد مورد اعتماد ، احاديث منكر و ناشناخته‌اى نقل مىكرد .\r\nمحمود بن غيلان مىگويد : احمد بن حنبل ، يحيى بن مَعين و ابو خيثمه او را معتبر نمىدانند .\r\nعلاوه بر آن برخى ديگر از عالمان هم‌چون : ابن سكن ، ابن شاهين و ابن جارود وى را در زمره افراد ضعيف و غير قابل اعتماد شمرده‌اند .\r\nگروه ديگرى نيز اين حديث را به دليل وجود هيثم در سند آن دروغ شمرده‌اند ، كه از جمله مىتوان به طَحاوى در مشكل الحديث ، بيهقى در السنن الكبرى ، نقّاش و جوزجانى در كتاب‌هايى كه پيرامون حديث‌هاى جعلى نگاشته‌اند و ديگر عالمان رجالى اشاره نمود . « 1 »\r\n\r\n\r\n","description":"","footnote":"\r\n( 1 ) . لسان الميزان : 6 / 275 و 276 .\r\n","page_name":" 48 ","page_number":48},
  {"content":"\r\n\r\n\r\nبخش سوم نگاهى به حديث سروران اهل بهشت\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\nدو سرور جوانان اهل بهشت\r\nعالمان و محدّثان اهل تسنّن ، حديث‌هاى بىشمارى را در فضايل اهل بيت عليهم السلام نقل كرده‌اند . رسول خدا صلى اللَّه عليه وآله در حديثى در فضيلت و برترى دو امام و دو سبط طاهر ، حسن و حسين عليهما السلام - كه در نزد مسلمانان ثابت و قطعى است - مىفرمايد :\r\nالحسن والحسين سيّدا شباب أهل الجنّة ؛\r\nحسن و حسين دو سرور جوانان اهل بهشت هستند .\r\nتِرمذى به سند خود ، از ابوسعيد خُدرى نقل مىكند كه رسول خدا صلى اللَّه عليه وآله فرمود :\r\nالحسن والحسين سيّدا شباب أهل الجنّة ؛ « 1 »\r\nحسن و حسين دو سرور جوانان اهل بهشت هستند .\r\n\r\n\r\n","description":"","footnote":"\r\n( 1 ) . سنن تِرمذى : 5 / 426 ، كتاب المناقب ، باب مناقب ابومحمّد الحسن بن على بن ابىطالب والحسين بن على بن ابىطالب عليهما السلام ، حديث 3793 .\r\n","page_name":" 51 ","page_number":51},
  {"content":"\r\n\r\nابن ماجه نيز به سند خود ، از عبداللَّه بن عمر اين گونه روايت مىكند : ابن عمر مىگويد : رسول خدا صلى اللَّه عليه وآله فرمود :\r\nالحسن والحسين سيّدا شباب أهل الجنّة ، وأبوهما خيرٌ منهما ؛ « 1 »\r\nحسن و حسين دو سرور جوانان اهل بهشت‌اند و پدرشان از آن دو بهتر است .\r\nاحمد بن حنبل حديث سيادت را با سندى ديگر نقل مىكند .\r\nحذيفه مىگويد كه رسول خدا صلى اللَّه عليه وآله فرمود :\r\nفرشته‌اى از فرشتگان كه تا پيش از اين شب به زمين فرود نيامده بود ، از پروردگارش اجازه خواست تا بر من درود فرستد و مرا بشارت دهد به اين كه :\r\nإنّ الحسن والحسين سيّدا شباب أهل الجنّة ، وأنّ فاطمة سيّدة نساء أهل الجنّة ؛ « 2 »\r\nحسن و حسين دو سالار جوانان اهل بهشت‌اند و فاطمه سرور زنان بهشت است .\r\n\r\n\r\n","description":"","footnote":"\r\n( 1 ) . سنن ابن ماجه : 1 / 134 و 135 ، باب فضائل اصحاب رسول اللَّه صلى اللَّه عليه وآله ، فضائل على بن ابىطالب عليهما السلام ، حديث 118 .\r\n( 2 ) . مسند احمد : 6 / 542 ، حديث حذيفة بن يمان ، حديث 22818 .\r\n","page_name":" 52 ","page_number":52},
  {"content":"\r\n\r\nحاكم نيشابورى نيز به سند خود از رسول خدا صلى اللَّه عليه وآله اين گونه نقل كرده است كه پيامبر خدا فرمود :\r\nأتاني جبرئيل عليه السلام فقال : إنّ الحسن والحسين سيّدا شباب أهل الجنّة ؛\r\nجبرئيل عليه السلام نزد من آمد و عرض كرد : حسن و حسين دو سرور جوانان اهل بهشت‌اند .\r\nحذيفه مىافزايد : سپس رسول خدا صلى اللَّه عليه وآله به من فرمود :\r\nاى حذيفه ! خدا تو و مادرت را بيامرزد . « 1 » ذهبى در كتاب تلخيص المستدرك اين حديث را صحيح شمرده است .\r\nآن سان كه روشن شد افراد بسيارى به نقل حديث سيادت پرداخته‌اند . از جمله راويان اين حديث عبارتند از :\r\n1 . ابن حبّان در كتاب صحيح خود ، همان گونه كه در كتاب موارد الظمآن آمده است ؛ « 2 » 2 . نَسائى در كتاب خصائص اميرالمؤمنين عليه السلام ؛\r\n3 . خطيب بغدادى در كتاب تاريخ بغداد ؛\r\n\r\n\r\n","description":"","footnote":"\r\n( 1 ) . المستدرك : 3 / 429 ، كتاب معرفة الصحابه ، ذكر مناقب حذيفة بن يمان ، حديث 5630 .\r\n( 2 ) . موارد الظمآن : 551 .\r\n","page_name":" 53 ","page_number":53},
  {"content":"\r\n\r\n4 . ابونعيم اصفهانى در كتاب حلية الاولياء ؛\r\n5 . ابن حجر عسقلانى در كتاب الإصابه ؛\r\n6 . ابن اثير جزرى در كتاب اسد الغابه . « 1 »\r\nالبته اين حديث را زَركشى نيز در كتاب التذكرة فى الأحاديث المشتهره ، جلال الدين سيوطى در كتاب الدرر المنتثرة فى الأحاديث المشتهره و سخاوى در كتاب المقاصد الحسنة فى الأحاديث المشتهره على الألسنه نقل كرده‌اند . فراتر اين كه زبيدى نيز در كتاب لقط اللآلى المتناثرة فى الأحاديث المتواتره آورده است .\r\n\r\nوارونه كردن اين حديث\r\nهمان گونه كه ملاحظه شد ، صحّت اين حديث روشن است ؛ به گونه‌اى كه حتى در كتاب‌هاى اهل تسنّن نيز به صحتش تصريح شده است ؛ ولى برخى از دروغ پردازان آن را بدين صورت تغيير داده و وارونه كرده‌اند :\r\nأبوبكر وعمر سيّدا كهول أهل الجنّة ؛\r\nابوبكر و عمر دو سرور پيرمردان اهل بهشت‌اند ! !\r\nاين حديث ساختگى را برخى از علماى اهل تسنّن نقل كرده‌اند .\r\n\r\n\r\n","description":"","footnote":"\r\n( 1 ) . خصائص اميرالمؤمنين : 36 ، تاريخ بغداد : 9 / 231 ، حلية الاولياء : 4 / 190 ، الاصابه : 1 / 226 ، أُسد الغابه : 5 / 574 .\r\n","page_name":" 54 ","page_number":54},
  {"content":"\r\n\r\nتِرمذى چنين روايت مىكند :\r\n1 . حسن بن صباح بزّار ، از محمّد بن كثير عبدى ، از اوزاعى ، از قَتاده نقل مىكند كه انس مىگويد : رسول خدا صلى اللَّه عليه وآله به ابوبكر و عمر فرمود :\r\nهذان سيّدا كهول أهل الجنّة من الأوّلين والآخرين إلّاالنبيّين والمرسلين ؛\r\nاين دو سرور پيرمردان اهل بهشت‌اند - از اوّلين و آخرين - به جز انبيا و مرسلين .\r\nتِرمذى پس از نقل اين حديث مىنويسد : اين ، حديث معتبرى است ؛ ولى با اين سند غريب است . « 1 » 2 . تِرمذى در جاى ديگرى اين گونه نقل مىكند : على بن حجر ، از وليد بن محمّد موقرى ، از زُهْرى ، از على بن الحسين عليهما السلام نقل مىكند كه على بن ابى طالب عليهما السلام مىگويد :\r\nروزى نزد رسول خدا صلى اللَّه عليه وآله بودم كه ابوبكر و عمر آمدند .\r\nرسول خدا صلى اللَّه عليه وآله فرمود :\r\nهذان سيّدا كهول أهل الجنّة من الأوّلين والآخرين إلّاالنبيّين\r\n\r\n\r\n","description":"","footnote":"\r\n( 1 ) . روايت غريب روايتى است كه از عدّه‌اى از صحابه نقل شده و مشهور شود ؛ ولى راوى ، آن را با سندى كه به آن عدّه منتهى نمىشود نقل مىكند .\r\n","page_name":" 55 ","page_number":55},
  {"content":"\r\n\r\nوالمرسلين ؛ يا علي ! لا تخبرهما ؛\r\nاين دو ، سرور پيرمردان اهل بهشت‌اند - از اوّلين و آخرين - جز انبيا و مرسلين ؛ اى على ! به آن‌ها نگو .\r\nتِرمذى در ذيل اين حديث ساختگى و مقلوب مىنويسد : اين حديث با اين سند حديث غريبى است . از طرفى وليد بن محمّد موقرى حديث را تضعيف مىكند و از طرف ديگر على بن حسين نمىتواند بدون واسطه از على بن ابىطالب حديث نقل كند .\r\nوى در ادامه مىنويسد كه اين حديث ، به غير اين سند نيز ، از على عليه السلام نقل شده است و در همان بخش از انس و ابن عباس نيز روايت شده است .\r\n3 . تِرمذى در مورد ديگر اين حديث را چنين نقل مىكند :\r\nيعقوب بن ابراهيم دورقى ، از سُفيان بن عُيَيْنَه ، از داوود از شَعْبى ، از حارث نقل مىكند كه على عليه السلام مىگويد : پيامبر صلى اللَّه عليه وآله فرمود :\r\nأبوبكر و عمر سيّدا كهول أهل الجنّة من الأوّلين والآخرين ما خلا النبيّين والمرسلين ، لا تخبرهما يا علي ! « 1 »\r\n\r\n\r\n","description":"","footnote":"\r\n( 1 ) . سنن تِرمذى : 5 / 375 و 376 ، كتاب المناقب ، باب مناقب ابوبكر و عمر ، حديث 3684 - 3686 .\r\n","page_name":" 56 ","page_number":56},
  {"content":"\r\n\r\nابو بكر و عمر دو سرور پيرمردان اهل بهشت‌اند - از اولين و آخرين - جز انبيا و مرسلين . اى على ! به آن‌ها خبر نده !\r\nابن ماجه نيز به نقل اين حديث ساختگى پرداخته است . وى در سنن خود مىنويسد : از هشام بن عمّار ، از سُفيان ، از حسن بن عماره ، از فراس ، از شَعْبى ، از حارث نقل مىكند كه على عليه السلام مىگويد :\r\nرسول خدا صلى اللَّه عليه وآله فرمود :\r\nأبوبكر وعمر سيّدا كهول أهل الجنّة من الأوّلين والآخرين إلّاالأنبياء والمرسلين ؛ لا تخبرهما يا عليّ ! ماداما حيّين ؛ « 1 »\r\nابوبكر و عمر دو سرور پيرمردان اهل بهشت‌اند - از اوّلين و آخرين - بجز انبيا و مرسلين . اى على ! مادامى كه زنده هستند به آن‌ها خبر نده !\r\nوى در جاى ديگرى اين گونه مىگويد : از ابوشعيب صالح بن هيثم واسطى ، از عبدالقدّوس بن بكر بن خنيس ، از مالك بن مغول ، از عون بن ابى جحيفه ، از پدرش نقل مىكند كه رسول خدا صلى اللَّه عليه وآله فرمود :\r\nأبوبكر وعمر سيّدا كهول أهل الجنّة من الأوّلين والآخرين إلّاالنبيّين\r\n\r\n\r\n","description":"","footnote":"\r\n( 1 ) . سنن ابن ماجه : 1 / 115 ، باب فضائل اصحاب رسول اللَّه صلى اللَّه عليه وآله ، فضيلت ابىبكر ، حديث 95 .\r\n","page_name":" 57 ","page_number":57},
  {"content":"\r\n\r\nوالمرسلين ؛ « 1 »\r\nابوبكر و عمر سرور پيرمردان اهل بهشت‌اند - از اوّلين و آخرين - جز انبيا و مرسلين .\r\nعبداللَّه بن احمد نيز اين حديث وارونه را چنين نقل مىكند :\r\nوهب بن بقيه واسطى ، از عمر بن يونس يمامى از عبداللَّه بن عمر يمامى ، از حسن بن زيد بن حسن ، از پدرش ، از على رضى اللَّه عنه نقل مىكند كه روزى نزد پيامبر صلى اللَّه عليه وآله بودم كه ابوبكر و عمر وارد شدند . حضرتش فرمود :\r\nيا عليّ ! هذان سيّدا كهول أهل الجنّة وشبابها بعد النبيّين والمرسلين ؛ « 2 »\r\nاى على ! اين دو ، سرور پيرمردان و جوانان اهل بهشت‌اند ، بعد از انبيا و مرسلين .\r\n\r\nنگرشى كوتاه به سند اين حديث\r\nما قوىترين سندهاى اين حديث را از مهم‌ترين كتاب‌هاى اهل تسنّن نقل كرديم و روشن شد كه تِرمذى اين حديث را به سند خود از انس بن مالك نقل مىكند ، هم‌چنين وى ، ابن ماجه و عبداللَّه بن\r\n\r\n\r\n","description":"","footnote":"\r\n( 1 ) . همان : 1 / 119 ، حديث 100 .\r\n( 2 ) . مسند احمد : 1 / 129 ، مسند على بن ابىطالب عليهما السلام ، حديث 603 .\r\n","page_name":" 58 ","page_number":58},
  {"content":"\r\n\r\nاحمد با سندى ديگر ، از امير مؤمنان على عليه السلام روايت كرده‌اند .\r\nابن ماجه اين حديث را به سند ديگرى از ابوجحيفه نقل كرده است . البتّه اين حديث نيز در كتاب‌هاى غير صحاح از برخى صحابه نقل شده است ؛ ولى علماى اهل تسنّن اعتراف كرده‌اند كه سندهاى آن‌ها معتبر نيست . « 1 » اينك ساختگى بودن اين حديث را بررسى مىنماييم . نخستين اشكالى كه به اين حديث وارد است اين كه بُخارى و مسلم آن را در كتاب‌هايشان نياورده‌اند و بديهى است كه بسيارى از علماى اهل تسنّن بر ترك چنين حديثى اتّفاق نظر دارند و بر مبناى نظر آنان بايد آن را ردّ كرد .\r\nفراتر اين كه احمد بن حنبل نيز آن را در مسندش نقل نكرده است ؛ بلكه پسرش عبداللَّه در زوائد مسند به نقل آن مبادرت ورزيده است . « 2 » اين در حالى است كه احمد بن حنبل تصريح كرده كه آن چه را در مسند نياورده است ، حجيّت ندارد . وى در وصف كتابش مىنويسد : من اين\r\n\r\n\r\n","description":"","footnote":"\r\n( 1 ) . ر . ك : مجمع الزوائد : 9 / 40 و 41 ، كتاب مناقب ، باب فضايل ابوبكر ، عمر و ديگر خلفا ، احاديث 14359 - 14361 و فيض القدير : 1 / 118 .\r\n( 2 ) . تنها حديثى كه در كتاب معجم الفاظ حديث نبوى ، در واژه « كهل » ، آمده حديثى است كه‌عبداللَّه بن احمد نقل كرده است نه پدرش احمد بن حنبل .\r\n","page_name":" 59 ","page_number":59},
  {"content":"\r\n\r\nكتاب را از ميان هفتصد و پنجاه هزار حديث جمع‌آورى كرده و برگزيده‌ام ؛ از اين رو اگر مسلمانان در حديثى از احاديث رسول خدا صلى اللَّه عليه وآله اختلاف كردند ، براى رفع اختلاف به اين كتاب مراجعه كنيد . اگر در آن كتاب بود حجّت است و در غير اين صورت ، آن حديث حجيّت ندارد . « 1 » از اين رو ، اين حديث با تمامى اسناد ذكر شده از اعتبار ساقط است . اكنون اين حديث را با تمامى اسناد آن بررسى مىكنيم .\r\n\r\nبه روايت على\r\nعليه السلام\r\nتِرمذى اين حديث را به دو طريق از على عليه السلام و به طريقى ديگر از عبداللَّه بن احمد نقل كرده است .\r\nسند يكم : تِرمذى به ضعف اين سند اشاره كرده است كه ما به دو دليل اين سند را نمىپذيريم :\r\nنخست اين كه على بن حسين عليهما السلام ، از على بن ابى طالب عليهما السلام بدون واسطه نمىتواند حديث نقل كند ؛ و واسطه بين اين دو ذكر نشده است . بديهى است كه چنين مطلبى در مذهب\r\n\r\n\r\n","description":"","footnote":"\r\n( 1 ) . براى آگاهى از شرح حال احمد بن حنبل ، ر . ك : به كتاب طبقات الشافعية الكبرى ، نوشته سبكى 2 / 31 .\r\n","page_name":" 60 ","page_number":60},
  {"content":"\r\n\r\nاهل سنّت باعث ضعف و بىاعتبارى حديث خواهد بود .\r\nدوم اين كه وليد بن محمّد موقرى در حديث تضعيف شده است .\r\nبه گوشه‌اى از اظهار نظرهاى رجال شناسان در مورد وليد بن محمّد توجه نماييد :\r\nابن مَدِينى دربارهء او مىگويد : وى در نقل حديث ضعيف است و نبايد حديثش نوشته شود .\r\nجوزجانى مىگويد : او ثقه و مورد اعتماد نيست و از زُهْرى تعدادى حديث نقل كرده است كه پايه و اساسى ندارند .\r\nابو زُرعه در مورد وليد مىگويد : او ليّن الحديث « 1 » است .\r\nابو حاتِم در مورد وليد اين گونه اظهار نظر مىكند : او در نقل حديث ضعيف است .\r\nنَسائى در توصيف وليد گويد : او ثقه و مورد اعتماد نيست و حديث او ناشناخته است .\r\nابن خُزَيمه نيز با عبارت « حديث وليد قابل استناد نيست » به توصيف او پرداخته است .\r\nابن حبّان دربارهء او مىگويد : وليد از زُهْرى احاديث جعلى\r\n\r\n\r\n","description":"","footnote":"\r\n( 1 ) . ليّن الحديث : آن راوى كه به آسانى از فرد غير معتبر حديث نقل مىكند .\r\n","page_name":" 61 ","page_number":61},
  {"content":"\r\n\r\nو ساختگى نقل كرده است .\r\nابن مَعين فراتر رفته و در ضمن روايتى از او مىگويد : وليد بسيار دروغ‌گو است .\r\nالبته ديگر رجال‌شناسان نيز چنين مطالبى را در توصيف او گفته‌اند . « 1 » همان گونه كه اشاره شد ، در اين سند ، وليد اين حديث را از زُهْرى نقل مىكند . يادآور مىشويم كه ما شرح حال زُهْرى را در پژوهش‌هاى گذشته ذكر كرده‌ايم و تكرار نمىكنيم . « 2 » سند دوم : تِرمذى در اين سند ، اين حديث وارونه را از شَعْبى ، از حارث ، از على عليه السلام نقل كرده است . ابن ماجه نيز از همين طريق به نقل آن پرداخته است .\r\nطبيعى است كه براى صحّت و سقم اين سند ، ضرورت دارد كه راويان آن بررسى شود . يكى از راويان آن شَعْبى است . ما شرح حال او را در پژوهش‌هاى پيشين خود آورده‌ايم . 3\r\nراوى ديگر اين حديث وارونه حارث بن عبداللَّه اعور است .\r\n\r\n\r\n","description":"","footnote":"\r\n( 1 ) . تهذيب التهذيب : 11 / 131 و 132 .\r\n( 2 ) و 3 . براى آگاهى از شرح حال زُهْرى و شَعبى ، ر . ك : خواستگارى ساختگى : 73 - 83 ، و 59 - 62 ، از همين نگارنده .\r\n","page_name":" 62 ","page_number":62},
  {"content":"\r\n\r\nاينك به نظرات برخى از رجال‌شناسان پيرامون وى اشاره مىكنيم :\r\nابوزُرعه در مورد حارث مىگويد : حديث او قابل استناد نيست .\r\nابوحاتِم او را اين گونه توصيف مىكند كه حارث از نظر نقل حديث قوى نبوده و از افرادى نيست كه به حديثش بتوان اعتماد كرد .\r\nنَسائى مىگويد : او در نقل حديث قوى نيست .\r\nدارقُطْنى نيز اين گونه اظهار نظر مىكند : حارث در نقل حديث ضعيف است .\r\nابن عدىّ در مورد حارث مىگويد : همهء رواياتى را كه او نقل مىكند شاذ بوده و مشهور نيستند .\r\nهم‌چنين برخى از علما او را به دروغ‌گويى وصف كرده‌اند . فراتر اين كه از شَعْبى - كه از حارث روايت مىكند - نقل شده است كه در مورد او مىگويد : حارث بسيار دروغ‌گو بود !\r\nپس بسيار واضح است كه همين مطلب در نزد اهل تسنّن مورد اشكال است كه چگونه شَعْبى او را تكذيب مىكند ، آن گاه از او روايت مىنمايد ؟ ! چرا كه همين امر موجب بىاعتبارى خود شَعْبى نيز خواهد بود .\r\nگفته شده كه حارث در داستان‌هايش دروغ‌پردازى مىكند ، نه در حديث . و تنها به دليل افراط در دوستى على عليه السلام بر او ايراد گرفته\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nشده است ! « 1 » با توجّه به آن چه بيان شد ، اگر اين گونه باشد ، در واقع بىاعتبارى شَعْبى ثابت مىشود ؛ چرا كه افراط در دوستى على عليه السلام نه موجب بىاعتبارى مىشود و نه جايز است كه وى را به كذب وصف كنند . از اين رو است كه مىبينم بسيارى از علما به وثاقت حارث تصريح كرده‌اند .\r\nدر اين صورت ، به بررسى وضعيّت دو راوى كه از شَعْبى نقل مىكنند نيازى نيست ؛ چرا كه طبق نقل ابن ماجه ، يكى از راويان حديث ، حسن بن عماره است كه علما و رجال‌شناسان در مورد او چنين اظهار نظر كرده‌اند :\r\nطيالسى مىگويد كه شعبه گفت : نزد جرير بن حازم برو و به او بگو كه براى تو روايت كردن از حسن بن عماره حلال نيست ؛ زيرا كه وى دروغ مىگويد .\r\nابن مبارك نيز در اين زمينه مىگويد : به نظر من شعبه و سُفيان ، حسن بن عماره را تضعيف كرده‌اند و با توجه به گفتهء آن‌ها ، احاديث او را ترك كردم .\r\n\r\n\r\n","description":"","footnote":"\r\n( 1 ) . براى آگاهى از تمام موارد بيان شده در شرح حال حارث ؛ ر . ك : تهذيب التهذيب : 2 / 134 و 135 .\r\n","page_name":" 64 ","page_number":64},
  {"content":"\r\n\r\nابوبكر مروزى در مورد حسن بن عماره ، از احمد بن حنبل اين گونه نقل كرده است : او متروك الحديث است .\r\nعبداللَّه بن مَدينى از پدرش نقل مىكند كه حسن بن عماره حديث جعل مىكرد .\r\nابو حاتِم ، مسلم ، نَسائى و دارقُطْنى در مورد حسن بن عماره اين گونه گفته‌اند : او متروك الحديث است .\r\nنسائى در جايى ديگر مىگويد : وى ثقه و مورد اعتماد نبوده و حديثش نوشته نمىشود .\r\nساجى در مورد حسن مىگويد : او ضعيف و متروك است .\r\nاهل حديث بر ترك نقل حديث از او اتّفاق نظر دارند .\r\nجوزجانى مىگويد : حديث او بىاعتبار است .\r\nابن مبارك از ابن عُيَيْنَه نقل مىكند كه هر گاه مىشنوم حسن بن عماره از زُهْرى حديث نقل مىكند ، انگشتانم را بر گوش‌هايم مىگذارم .\r\nابن سعد در مورد حسن مىگويد : او در نقل حديث ضعيف بود .\r\nيعقوب بن شيبه گويد : او متروك الحديث بود و ابن حبان مىگفت : گرفتارى حسن اين بود كه احاديث راويان مورد اعتماد را تدليس مىكرد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nسهيلى درباره حسن بن عماره ادّعاى اتفاق نظر مىكند و مىگويد : به اجماع علما او در نقل حديث ضعيف است . « 1 » با توجّه به اين بررسى ، وضعيت فردى كه ابن ماجه از او روايت كرده اين گونه است ! سُفيان نيز با آگاهى از وضعيّت او از وى روايت نقل كرده است ؛ اما وقتى كه سُفيان او را تضعيف مىكند ، پس چگونه از او روايت مىنمايد ؟ !\r\nآيا اين مطلب ، موجب بىاعتمادى به سُفيان و بىاعتبار شدن تمامى رواياتى كه از حسن بن عماره نقل كرده نمىشود ؟ ! اين حديث نيز از آن موارد است .\r\nسند سوم : سومين سند براى نقل اين حديث وارونه ، همان روايت عبداللَّه است . اين روايت از سه جهت قابل بررسى است :\r\nنخست . اين حديث ، از جمله مواردى است كه احمد - بنا به دلايلى كه گذشت - آن را نقل نكرده است .\r\nدوم . يكى از راويان اين سند ، حسن بن زيد است . ابن مَعين مىگويد كه او در نقل حديث ضعيف است .\r\nابن عدىّ مىگويد : احاديثى را كه حسن بن زيد از پدرش نقل\r\n\r\n\r\n","description":"","footnote":"\r\n( 1 ) . براى آگاهى از تمام موارد بيان شده در شرح حال حسن بن عماره ؛ ر . ك : تهذيب التهذيب : 2 / 277 - 280 .\r\n","page_name":" 66 ","page_number":66},
  {"content":"\r\n\r\nكرده ، ناشناخته‌تر از احاديثى است كه از عِكْرَمه نقل كرده است . « 1 » روشن است كه اين حديث نيز از همان احاديث است .\r\nسوم . متن اين حديث داراى عبارت « وشبابها » است كه فقط به اين سند اختصاص دارد و به طور قطع دروغ است .\r\n\r\nحديث وارونه به روايت انس\r\nتِرمذى اين حديث را به روايت انس نقل كرده است ؛ اما در بررسى راويان آن اشكالاتى مشاهده مىشود .\r\nيكى از راويان آن قَتاده است . وى اهل تدليس و متّهم به اعتقاد به قدر « 2 » بود . او پيشواى بدعتى بود كه مردم را بدان فرا مىخواند . وى سخنان حق و باطل را در هم مىآميخت . قتاده از سى نفر حديث نقل كرده است كه از آن‌ها نشنيده بود و اشكالاتى ديگر كه در موردش گفته مىشود . « 3 » از طرفى خود انس بن مالك قابل اعتماد نيست ، به ويژه در چنين حديثى . البته دروغ‌گويى او در حديث طائر مشوى « 4 » و كتمان شهادت به\r\n\r\n\r\n","description":"","footnote":"\r\n( 1 ) . تهذيب التهذيب : 2 / 256 .\r\n( 2 ) . اعتقاد به قدر از اعتقادات باطل در اسلام است .\r\n( 3 ) . شرح حال او ر . ك : تهذيب التهذيب : 8 / 307 - 309 .\r\n( 4 ) . حديث طائر مشوى ( مرغ بريان ) از مشهورترين احاديثى است كه بيان‌گر برترىامير مؤمنان على عليه السلام و خلافت آن حضرت است . اين حديث را ده‌ها تن از بزرگان حديث و عالمان اهل سنّت در كتاب‌هايشان نقل كرده‌اند كه تِرمذى ، حاكم نيشابورى ، طبرانى ، ابونعيم اصفهانى ، خطيب بغدادى ، ابن عساكر و ابن اثير جزرى از آن جمله‌اند : براى آگاهى بيشتر ؛ ر . ك : المستدرك : 3 / 141 - 143 .\r\n","page_name":" 67 ","page_number":67},
  {"content":"\r\n\r\nحق درباره واقعه غدير ثابت شده است ، تا جايى كه على عليه السلام - كه همواره همراه حقّ است - او را نفرين كرد . « 1 »\r\n\r\nحديث وارونه به روايت ابوجحيفه\r\nاين حديث را ابن ماجه از ابو جحيفه نقل كرده است . اين سند نيز داراى اشكال است . يكى از راويان آن عبدالقدّوس بن بكر بن خنيس است . ابن حجر درباره عبدالقدّوس مىنويسد : محمود بن غيلان مىگويد كه احمد بن حنبل ، ابن مَعين و ابو خيثمه حديث او را مهر و موم و ممنوع اعلام كرده‌اند . « 2 »\r\n\r\n\r\n","description":"","footnote":"\r\n( 1 ) . اين موضوع مربوط به قضيّه‌اى است كه امير مؤمنان على عليه السلام مردم را در ميدان شهر كوفه سوگند داد كه هر كس واقعهء غدير خم را شاهد بوده است ، بايستد و گواهى دهد . گروهى از حاضران شهادت دادند ، گروهى از آنان از جمله انس خوددارى كردند . . . پس على عليه السلام آن‌ها را نفرين كرد . اين مطلب را ابن قُتَيْبَه دينورى ، بلاذرى ، ابن عساكر و ديگران روايت كرده‌اند . ر . ك : الغدير : 1 / 387 .\r\n( 2 ) . تهذيب التهذيب : 6 / 324 .\r\n","page_name":" 68 ","page_number":68},
  {"content":"\r\n\r\n\r\nبررسى پايانى\r\nبا توجه به بررسىهايى كه در سندهاى گوناگون اين حديث انجام يافت ، اختلاف در عبارت پايانى حديثى كه از على عليه السلام نقل شده بر كسى پوشيده نيست ؛ زيرا كه در آن حديث آمده است : « اى على ! به آن دو خبر نده » . در متن ديگرى آمده است : « اى على ! به آن دو مادامى كه زنده هستند خبر نده » ، در حالى كه در پايان متن سوم چنين عبارتى نيامده است .\r\nالبته در حديثى كه از انس روايت شده ، اين عبارات وجود ندارد .\r\nاكنون اين پرسش‌ها مطرح‌اند :\r\n1 . چرا على عليه السلام از خبر دادن به آن دو نهى شده است ؟ !\r\n2 . چرا انس از اين كار نهى نشده است ؛ بلكه به او دستور داده شده كه به آن دو - و بنا بر نقلى كه در گفتار عينى آمده است - به عثمان بشارت دهد ؟ !\r\nبايد توجّه داشت ، در منابعى كه در اختيار نگارنده است ، پاسخى براى اين پرسش نيافتم ، مگر در كلام ابن عربى مالكى . او مىگويد :\r\nپيامبر ، اين مطلب را به على عليه السلام گفت تا او در هنگام تقدّم آن دو بر خود به اين امر اقرار داشته باشد ( ! ) و اين كه على عليه السلام را از خبر دادن به آن دو نهى كرد ، براى آن است كه آن‌ها از نزديك شدن مرگشان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nدر دوران كهولت و پيرى باخبر نشوند . « 1 » به راستى آيا على عليه السلام به اقرار نياز داشت در حالى كه تقدّم آن دو بر على عليه السلام - به پندار آنان - به حق بود ؟ !\r\nآيا آگاهى از نزديك شدن مرگشان در دوران كهولت و پيرى ضررى به آن دو مىرساند ؟ !\r\nآيا آن دو از مرگ مىترسيدند ؟ !\r\nو اگر مىترسيدند چرا ترس ؟ !\r\n\r\n\r\n","description":"","footnote":"\r\n( 1 ) . عارضة الأحوذى : 13 / 132 و 133 .\r\n","page_name":" 70 ","page_number":70},
  {"content":"\r\n\r\n\r\nبخش چهارم بررسى حديث « سدّ الابواب »\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nحديث « سدّ الابواب »\r\nاز احاديث صحيح قطعى و مشهور ؛ بلكه متواتر ، حديث « سدّ الأبواب » است كه از رسول خدا صلى اللَّه عليه وآله در شأن مولايمان امير مؤمنان على عليه السلام وارد شده است . پيامبر خدا صلى اللَّه عليه وآله در ضمن سخنى فرمود :\r\nسدّوا الأبواب إلّاباب علي ؛\r\nتمام درها - جز در خانهء على - را ببنديد .\r\nاين حديث زيبا به متن‌هاى متفاوتى در مهم‌ترين و مشهورترين كتاب‌هاى اهل سنّت نقل شده است كه اكنون از نظر پژوهش‌گران مىگذرد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nنگاهى به حديث « سدّ الأبواب »\r\nعلماى بسيارى به نقل اين حديث پرداخته‌اند . تِرمذى با سلسله سند خود مىنويسد كه ابن عبّاس مىگويد :\r\nرسول خدا صلى اللَّه عليه وآله دستور بستن درها به جز در خانه على عليه السلام را داد . « 1 » وى در سند ديگرى مىآورد كه ابوسعيد خُدرى نقل مىكند :\r\nرسول خدا صلى اللَّه عليه وآله به على عليه السلام فرمود :\r\nيا علي ! لا يحلّ لأحد أن يجنب في هذا المسجد غيري وغيرك ؛\r\nاى على ! جز من و تو بر احدى حلال نيست كه در اين مسجد جنب شود .\r\nتِرمذى در ذيل اين حديث مىنويسد : على بن منذر مىگويد كه به ضرار بن صرد گفتم : معناى اين حديث چيست ؟\r\nگفت : منظور پيامبر خدا صلى اللَّه عليه وآله اين است كه براى كسى جز من و تو حلال نيست كه با حال جنابت به اين مسجد رفت و آمد كند . « 2 »\r\n\r\n\r\n","description":"","footnote":"\r\n( 1 ) . صحيح تِرمذى : 5 / 410 ، كتاب مناقب ، مناقب على بن ابىطالب عليهما السلام ، حديث 3753 .\r\n( 2 ) . همان : 408 - 409 ، حديث 3748 .\r\n","page_name":" 74 ","page_number":74},
  {"content":"\r\n\r\nاحمد بن حنبل نيز به نقل اين حديث پرداخته است . وى از عبداللَّه بن رقيم كنانى چنين نقل مىكند : در زمان جنگ جمل به مدينه رفتيم . ما در اين شهر با سعد بن مالك ملاقات كرديم . سعد گفت :\r\nرسول خدا صلى اللَّه عليه وآله به بستن درهايى كه به مسجد باز مىشد امر فرمود و درِ خانهء على را به حال خود واگذاشت . « 1 » احمد بن حنبل اين حديث را در موارد متعدّدى و با سندهاى گوناگون ، از چند تن از صحابه روايت كرده است . « 2 » حاكم نيشابورى نيز به سند خود اين حديث را نقل كرده است .\r\nوى نقل مىكند كه زيد بن ارقم مىگويد : درِ خانه چند تن از اصحاب رسول خدا صلى اللَّه عليه وآله به مسجد باز مىشد . روزى رسول خدا فرمود :\r\nسدّوا هذه الأبواب إلّاباب علي ؛\r\nاين درها - جز درِ خانه على - را ببنديد .\r\nزيد مىگويد : مردم در اين مورد شروع به گفت و گو و اعتراض كردند . رسول خدا صلى اللَّه عليه وآله برخاست و خدا را ستود و بر او ثنا\r\n\r\n\r\n","description":"","footnote":"\r\n( 1 ) . مسند احمد : 1 / 285 ، مسند سعد بن ابىوقّاص ، حديث 1514 .\r\n( 2 ) . ر . ك : مسند احمد : 1 / 545 ، مسند عبداللَّه بن عباس ، حديث 3052 و 1042 ، مسند عبداللَّه بن عمر ، حديث 4782 و 5 / 496 ، حديث زيد بن ارقم ، حديث 18801 .\r\n","page_name":" 75 ","page_number":75},
  {"content":"\r\n\r\nگفت و فرمود :\r\nأمّا بعد ، فإنّي امرت بسدّ هذه الأبواب غير باب علي ، فقال فيه قائلكم . واللَّه ، ما سددت شيئاً ولا فتحته ، و لكن امرت بشيء فاتّبعته ؛\r\nمن به بستن اين درها جز در خانهء على امر نمودم ، برخى از شما به اين مسئله اعتراض كرديد . به خدا سوگند ! من [ به رأى خود 
  ] نه درى را بستم و نه درى را گشودم ؛ بلكه به كارى امر شدم و از آن فرمان پيروى كردم .\r\nحاكم نيشابورى پس از نقل اين حديث مىنويسد : سند اين حديث صحيح است . « 1 » وى در سندى ديگر از ابو هريره اين گونه نقل مىكند : روزى عمر بن خطّاب اظهار داشت كه به على بن ابى طالب سه ويژگى عطا شد كه اگر يكى از آن‌ها به من عطا مىشد ، براى من محبوب‌تر از همه نعمت‌هاى دنيوى بود .\r\nگفته شد : اى امير مؤمنان ( ! ) آن‌ها چيستند ؟\r\nگفت : ازدواج او با فاطمه دختر رسول خدا صلى اللَّه عليه وآله ،\r\n\r\n\r\n","description":"","footnote":"\r\n( 1 ) . المستدرك : 3 / 135 ، كتاب معرفة الصحابه ، ذكر مناقب اميرالمؤمنين على بن ابى طالب عليهما السلام ، حديث 4631 .\r\n","page_name":" 76 ","page_number":76},
  {"content":"\r\n\r\nسكونت او در مسجد همراه رسول خدا صلى اللَّه عليه وآله - كه هر چه براى آن حضرت در آن مسجد حلال بود براى او نيز حلال بود - و سپردن پرچم در جنگ خيبر به وى .\r\nحاكم نيشابورى پس از نقل اين روايت مىنويسد : سند اين حديث گرچه بخارى و مسلم آن را نياورده‌اند صحيح است . « 1 » از ناقلان ديگر اين حديث نَسائى است . وى به سند خود از حارث بن مالك اين گونه نقل مىكند كه حارث مىگويد : روزى به شهر مكّه وارد شدم و با سعد بن ابى وَقّاص ملاقات كردم . به او گفتم : دربارهء على فضيلتى شنيده‌اى ؟\r\nگفت : با رسول خدا صلى اللَّه عليه وآله در مسجد بوديم . شبانگاه پيامبر نداد داد كه هر كس جز خانواده رسول خدا و خانواده على از آن خارج شوند .\r\nسعد گفت : ما از مسجد خارج شديم ، وقتى صبح شد ، عموى رسول خدا صلى اللَّه عليه وآله به حضورش آمد و عرض كرد : اصحاب و عموهايت را از مسجد بيرون كردى و اين جوان را باقى گذاشتى ؟ !\r\nرسول خدا صلى اللَّه عليه وآله فرمود :\r\n\r\n\r\n","description":"","footnote":"\r\n( 1 ) . همان : 3 / 135 ، حديث 4632 .\r\n","page_name":" 77 ","page_number":77},
  {"content":"\r\n\r\nما أنا امرت بإخراجكم ولا بإسكان هذا الغلام . إنّ اللَّه هو أمر به ؛\r\nمن به بيرون كردن شما و سكونت اين جوان امر نكردم ؛ اين خداوند بود كه به اين عمل امر فرمود .\r\nنَسائى مىافزايد : فطر مىگويد كه عبداللَّه بن شريك ، از عبداللَّه بن رقيم ، از سعد نقل كرده كه عبّاس به حضور پيامبر صلى اللَّه عليه وآله آمد و عرض كرد : درِ همهء خانه‌هاى ما ، جز درِ خانه على را بستى ؟\r\nپيامبر فرمود :\r\nما أنا فتحتها ولا أنا سددتها ؛ « 1 »\r\nمن درى را نگشودم و درى را نبستم .\r\nآن چه گذشت برخى از متن‌هاى حديث « سدّ الابواب » بود كه بزرگان و پيشوايان حديث اهل تسنّن ، آن را با متن‌هاى مختلف نقل كرده‌اند . البته اگر مىخواستيم سندها و متن‌هاى گوناگون آن را كه از اصحاب رسول خدا صلى اللَّه عليه وآله نقل شده است به تفصيل بررسى كنيم ، سخن به درازا مىكشيد ؛ اگر چه در ضمن اين پژوهش ، از برخى از اين سندها و متن‌ها آگاه خواهيم شد .\r\nبه طور كلّى مىتوان گفت كه اين حديث از مرتبه روايت فراتر\r\n\r\n\r\n","description":"","footnote":"\r\n( 1 ) . خصائص علىّ بن ابىطالب عليهما السلام : 7 - 71 ، حديث 40 .\r\n","page_name":" 78 ","page_number":78},
  {"content":"\r\n\r\nرفته و به حد درايت رسيده است . ما برخى از اين متن‌ها را به عنوان مقدّمه‌اى بر حديث خوخه ( دريچه ) - كه در دو كتاب صحيح بخارى و مسلم آمده است - و آرا و نظريه‌هاى شارحان و پيشوايان بزرگ علم حديث را بر اين روايت ذكر كرديم .\r\n\r\nحديث « سدّ الابواب » و تحريف واژگان آن\r\nروشن شد كه پيامبر خدا صلى اللَّه عليه وآله حديث « سدّ الابواب » را درباره حضرت على عليه السلام بيان فرموده و اين حديث به تواتر نقل شده است ؛ ولى برخى معاندان ، چون نتوانستند اصل حديث را انكار كنند ؛ از اين رو نسبت آن را از « على » به « ابوبكر » تغيير دادند و در اين راستا « حديث الخوخة » ( حديث دريچه ) را جعل كردند ؛ يعنى هم ، نام على عليه السلام را تغيير دادند و هم كلمهء « در » را با « دريچه » تعويض كردند . اين حديث وارونه را بُخارى ، مسلم ، تِرمذى ، احمد بن حنبل و ديگر عالمان از متقدّمين و متأخّرين نقل كرده‌اند .\r\nالبتّه اصل روايت همان است كه در دو كتاب صحيح بُخارى و مسلم آمده است . بديهى است وقتى اين حديث وارونه را در اين دو كتاب بررسى كنيم و به واقع مطلب برسيم ، از بررسى آن ، در ديگر منابع بىنياز خواهيم شد ؛ گرچه در ضمن بررسى به ديگر كتاب‌ها نيز خواهيم پرداخت .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nحديث وارونه به روايت بُخارى\r\nبخارى اين حديث وارونه را در چند بخش از كتاب خود نقل كرده است . وى در بخش « دريچه و راهى براى عبور و مرور در مسجد » اين گونه مىنويسد :\r\nعبداللَّه بن محمّد جعفى ، از وهب بن جرير ، از پدرش ، از يعلى بن حكيم ، از عِكْرَمه نقل مىكند كه ابن عباس مىگويد :\r\nرسول خدا صلى اللَّه عليه وآله در دوران بيمارى خود كه منجر به فوت آن حضرت شد ، در حالى از خانه بيرون آمد كه سر خود را با پارچه‌اى بسته بود . او پس از وارد شدن به مسجد ، بر فراز منبر نشست . پس از آن كه خدا را ستود و به او درود فرستاد فرمود :\r\nدر ميان مردم كسى بخشنده‌تر از ابوبكر ابن ابى قحافه نيست كه جان و مالش را براى من ارزانى داشته باشد . اگر مىخواستم از ميان مردم دوستى براى خود برگزينم ، به يقين ابوبكر را برمىگزيدم [ ! 
  ] ولى دوستى اسلام برتر است . هر دريچه خانه‌اى را كه به اين مسجد باز مىشود جز دريچه خانهء ابوبكر ببنديد . « 1 » بخارى در بخش « هجرت پيامبر و اصحابش به مدينه » مىگويد :\r\nاسماعيل بن عبداللَّه ، از مالك ، از ابونضر مولاى عمر بن عبيداللَّه ، از\r\n\r\n\r\n","description":"","footnote":"\r\n( 1 ) . صحيح بخارى : 1 / 178 ، باب‌هاى مسجد ، باب دريچه و محل عبور ، حديث 455 .\r\n","page_name":" 80 ","page_number":80},
  {"content":"\r\n\r\nعبيد ( ابن حنين ) نقل مىكند كه ابو سعيد خُدرى رضى اللَّه عنه مىگويد :\r\nروزى رسول خدا صلى اللَّه عليه وآله بر فراز منبر نشست و فرمود :\r\nخداوند به بنده‌اى اختيار داد كه يا از زر و زيور دنيا هر چه خواهد به او بدهد ، و يا آن چه را كه نزد خداست برگزيند . او آن چه را كه در پيشگاه خدا بود برگزيد .\r\nدر اين هنگام ابوبكر گريست و گفت : پدران و مادران ما به فداى تو باد !\r\nما از او در شگفت شديم و مردم گفتند : به اين پيرمرد بنگريد ؛ رسول خدا صلى اللَّه عليه وآله از بنده‌اى خبر مىدهد كه خداوند او را بين زر و زيور دنيا و آن‌چه نزد اوست مخيّر ساخته است و او مىگويد : پدران و مادران ما به فداى تو باد !\r\nرسول خدا همان بنده‌اى بود كه خدا به او چنين اختيارى داد و ابوبكر از همه ما به اين مسئله آگاه‌تر بود .\r\nرسول خدا صلى اللَّه عليه وآله فرمود : به راستى بخشنده‌ترين افراد براى من در مصاحبت و اموالش ، ابوبكر است . اگر مىخواستم از ميان امّتم دوستى برگزينم به يقين ابوبكر را برمىگزيدم ؛ اما دوستى اسلام سزاوارتر است . در مسجد دريچه‌اى جز دريچه خانه ابوبكر باقى نماند . « 1 »\r\n\r\n\r\n","description":"","footnote":"\r\n( 1 ) . صحيح بخارى : 3 / 1417 ، كتاب فضايل صحابه ، باب هجرت پيامبر و اصحابش به مدينه ، حديث 3691 .\r\n","page_name":" 81 ","page_number":81},
  {"content":"\r\n\r\n\r\nحديث وارونه به روايت مسلم\r\nمسلم نيشابورى نيز اين حديث را در بخش « فضايل صحابه » روايت كرده است . وى مىنويسد :\r\nعبداللَّه بن جعفر بن يحيى بن خالد ، از معن ، از مالك ، از ابونضر ، از عبيد بن حنين نقل مىكند كه ابو سعيد مىگويد :\r\nروزى رسول خدا صلى اللَّه عليه وآله بر فراز منبر نشست و فرمود :\r\nخداوند به بنده‌اى بين زر و زيور دنيا و آن چه نزد اوست اختيار داد . او آن چه را كه در پيشگاه خداست برگزيد .\r\nدر اين هنگام ابوبكر گريست سپس گفت : پدران و مادران ما فداى تو باد !\r\nراوى مىگويد : رسول خدا صلى اللَّه عليه وآله همان بنده برگزيده بود و ابوبكر از همهء ما به اين مسئله آگاه‌تر بود .\r\nرسول خدا صلى اللَّه عليه وآله فرمود : بخشنده‌ترين مردم براى من در مال و همراهى با من ، ابوبكر است . اگر مىخواستم دوستى برگزينم به يقين ابوبكر را برمىگزيدم ؛ امّا دوستى اسلام سزاوارتر است . در مسجد دريچه‌اى جز دريچه خانه ابوبكر باقى نماند .\r\nوى در ادامه مىنويسد : سعيد بن منصور ، از فليح بن سليمان ، از سالم ابونضر ، از عبيد بن حنين و بُسر بن سعيد نقل مىكند كه ابو سعيد\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nخُدرى گفت :\r\n« روزى رسول خدا صلى اللَّه عليه وآله براى مردم سخنرانى كرد . . . » و همين حديث را بيان فرمود .\r\n\r\nتحريف حديث وارونه توسّط بُخارى\r\nجالب توجّه اين است كه بُخارى بعد از آن كه اين حديث وارونه را در بخش « دريچه و محل آمد و رفت در مسجد » از ابن عباس نقل مىكند ؛ در بخش « مناقب » آن را تحريف مىنمايد و با تغيير « دريچه » به « در » مىنويسد : « بخش گفتار رسول خدا صلى اللَّه عليه وآله در اين كه تمام درها را - جز در خانه ابوبكر - ببنديد » .\r\nاين روايت را ابن عباس از پيامبر صلى اللَّه عليه وآله نقل كرده است . اين تحريف به اندازه‌اى روشن است كه شارحان صحيح بُخارى در توجيه آن سر در گم شده‌اند ، از اين رو به ناچار گفته‌اند : اين حديث نقل به معنا شده است .\r\nابن حجر عسقلانى در توجيه اين تحريف مىگويد كه بخارى اين حديث را نقل به معنا كرده ، او مىنويسد : بُخارى نگارنده صحيح ، اين حديث را در بخش نماز به لفظ « هر دريچه‌اى را ببنديد » به سند متصل آورده و گويا كه آن را نقل به معنا كرده است . « 1 »\r\n\r\n\r\n","description":"","footnote":"\r\n( 1 ) . فتح البارى : 1 / 442 .\r\n","page_name":" 83 ","page_number":83},
  {"content":"\r\n\r\nعينى نيز در كتاب عمدة القارى پس از نقل اين حديث مىنويسد :\r\nبُخارى اين حديث را در بخش نماز به لفظ « هر دريچه‌اى را در مسجد ببنديد » با سند متصل آورده و آن را در اين جا نقل به معنا كرده است » . « 1 » به راستى آيا تغيير « دريچه » به « در » از موارد نقل به معنا است ؟ ! افزون بر آن كه خود ابن حجر عسقلانى نيز در نقل به معنا بودن حديث اطمينان ندارد و از اين رو مىگويد : « گويى . . . » !\r\nفراتر اين كه همان طورى كه بُخارى حديث ابن عبّاس را تحريف كرده است ، حديث ابوسعيد را نيز كه در بخش « هجرت پيامبر صلى اللَّه عليه وآله » آورده - آن سان كه گذشت - تحريف كرده است . وى در بخش « مناقب » مىنويسد :\r\nعبداللَّه بن محمّد ، از ابوعامر ، از فليح ، از سالم ابونضر ، از بُسر بن سعيد نقل مىكند كه ابوسعيد خُدرى رضى اللَّه عنه مىگويد :\r\nروزى رسول خدا صلى اللَّه عليه وآله سخنانى را ايراد كرد و فرمود :\r\nهمانا خداوند به بنده‌اى بين دنيا و آن چه نزد اوست اختيار داد . بنده ، آن چه را كه در پيشگاه خداست برگزيد .\r\nراوى مىگويد : در اين هنگام ابوبكر گريست . ما از گريه او در\r\n\r\n\r\n","description":"","footnote":"\r\n( 1 ) . عمدة القارى : 4 / 245 .\r\n","page_name":" 84 ","page_number":84},
  {"content":"\r\n\r\nشگفت شديم كه رسول خدا صلى اللَّه عليه وآله از بنده‌اى كه مخيّر شده خبر مىدهد و ابوبكر بر اين امر مىگريد .\r\nراوى مىافزايد : در واقع رسول خدا صلى اللَّه عليه وآله همان بنده مخيّر شده بود و ابوبكر نيز از همه ما به اين مسئله آگاه‌تر بود [ ! 
  ]\r\nآن گاه رسول خدا صلى اللَّه عليه وآله فرمود : به راستى بخشنده‌ترين مردم براى من در مصاحبت و اموالش ابوبكر است . اگر مىخواستم دوستى غير از پروردگارم برگزينم البتّه ابوبكر را به عنوان دوست برمىگزيدم ؛ ولى برادرى اسلامى و مودّت او سزاوارتر است ، هيچ درى را در مسجد باقى نخواهم گذاشت و خواهم بست جز در خانه ابوبكر .\r\nدر اين مورد نيز شارحان در توجيه اين روايت سر در گم شده‌اند .\r\nبراى آگاهى بيشتر مىتوانيد به سخنان آن‌ها مراجعه كنيد .\r\n\r\nبررسى سند حديث « دريچه » در صحيحين\r\nپيش‌تر حديث « دريچه » را با سند و متن آن از دو كتاب صحيح بُخارى و صحيح مسلم مطرح كرديم و روشن شد كه بُخارى و مسلم آن را از ابن عباس و ابوسعيد خُدرى روايت مىكنند . در آن بررسى به اين نتيجه رسيديم كه هر دو سند از درجه اعتبار ساقط است . اينك به تفصيل سند اين حديث را بررسى مىكنيم .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nحديث دريچه به روايت ابن عبّاس\r\nاين حديث را فقط بُخارى نقل كرده و بىاعتبار است . البتّه ما در عدم اعتبار اين حديث ، از برخى مطالبى كه درباره « وهب بن جرير » « 1 » و پدرش جرير بن حازم گفته شده چشم پوشى مىكنيم .\r\nبُخارى درباره جرير مىگويد : گاهى او در نقل حديث اشتباه مىكند .\r\nيحيى بن مَعين در اين باره مىگويد : روايت جرير از قَتاده ضعيف است .\r\nذهبى نيز دربارهء جرير اظهار نظر كرده و مىگويد : پيش از مرگش ، حال و روزش دگرگون شد و در نتيجه پسرش وهب ، مردم را از ملاقات با او منع كرد . « 2 » با اين حال ، در بىاعتبارى اين حديث كافى است كه راوى آن از ابن عباس ، « عِكْرَمه بربرى » آزاد شده ابن عباس است كه ويژگىهاى بارز عِكْرَمه را مىتوان در چند عنوان خلاصه كرد :\r\n1 . او با خوارج هم‌عقيده بود ؛\r\n2 . از دين ايراد مىگرفت و احكام را مسخره مىكرد ؛\r\n\r\n\r\n","description":"","footnote":"\r\n( 1 ) . تهذيب التهذيب : 11 / 142 .\r\n( 2 ) . ميزان الاعتدال : 2 / 117 و 118 ، المغنى فى الضعفاء : 1 / 203 .\r\n","page_name":" 86 ","page_number":86},
  {"content":"\r\n\r\n3 . بسيار دروغ‌گو بود ؛\r\n4 . او همواره به دربار اميران رفت و آمد مىنمود . « 1 »\r\n\r\nبه روايت ابوسعيد خُدرى\r\nاين حديث را بُخارى ، از اسماعيل بن ابى اويس ، از مالك ، از ابونضر ، از عبيد بن حنين ، از ابوسعيد خُدرى روايت كرده است .\r\nمسلم نيشابورى نيز سند نخست را از عبداللَّه بن جعفر بن يحيى بن خالد ، از معن ، از مالك نقل كرده است .\r\nتِرمذى نيز به نقل آن پرداخته و از احمد بن حسن ، از عبداللَّه بن مسلمه ، از مالك نقل كرده است . وى پس از نقل اين حديث مىگويد :\r\nاين حديث ، صحيح و معتبر است . « 2 » بنا بر اين با توجّه به اين سه سند ، معلوم مىشود كه محور هر سه نقل « مالك بن انس » است . گرچه او يكى از چهار امامى است كه گروه\r\n\r\n\r\n","description":"","footnote":"\r\n( 1 ) . گفتنى است كه ما شرح حال او را در كتاب التحقيق فى نفى التحريف : 270 - 274 آورده‌ايم . در اين شرح حال از منابع معتبرى از اهل سنّت هم‌چون : تهذيب الكمال : 20 / 264 ، تهذيب التهذيب : 7 / 228 ، طبقات الكبرى : 5 / 219 ، وفيات الاعيان : 3 / 265 ، ميزان الاعتدال : 5 / 116 ، المغنى فى الضعفاء : 2 / 67 ، الضعفاء الكبير : 3 / 373 و سير اعلام النبلاء : 5 / 12 استفاده شده است .\r\n( 2 ) . صحيح تِرمذى : 5 / 373 و 374 ، كتاب مناقب ، باب مناقب ابوبكر ، حديث 3680 .\r\n","page_name":" 87 ","page_number":87},
  {"content":"\r\n\r\nبسيارى از اهل تسنّن از وى تقليد مىكنند ؛ ولى نمىتوان به رواياتش اعتماد كرد ، به خصوص در چنين مواردى ؛ زيرا او به خاطر عقيده‌اى كه فقط او درباره امام عليه السلام دارد ، از اجماع اهل اسلام خارج است !\r\n\r\nبررسى راويان اين حديث\r\n\r\n1 . مالك بن انس\r\nانديشه‌هاى مالك را از چند محور مىتوان بررسى كرد :\r\n1 . او از خوارج بود ؛\r\n2 . نظريه باطل او در برترى دادن سه خليفه بر ديگر خلايق ؛\r\n3 . ترك كردن نقل روايت از امير مؤمنان على عليه السلام ؛\r\n4 . تدليس‌گرى او ؛\r\n5 . هم‌نشينى او با اميران و سكوتش در برابر اعمال ناپسند آنان ؛\r\n6 . حاكمان ، مردم را به عمل به كتاب موطّأ و فتاواى مالك وادار مىساختند ؛\r\n7 . با آلات موسيقى آواز مىخواند ؛\r\n8 . ناآگاهى او از مسائل شرعى ؛\r\n9 . او به فتواهايى كه به رأى خود داد گريست ؛\r\n10 . سخنان بزرگان در نقد او . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر ؛ ر . ك : رسالة في حديث سدّ الابواب : 21 - 30 از همين نگارنده .\r\n","page_name":" 88 ","page_number":88},
  {"content":"\r\n\r\nافزون بر آن چه در مورد مالك بيان شد ، نكته ديگر آن كه گروهى از بزرگان و پيشوايان علم و دانش اهل سنّت ، او را نقد كرده و از او عيب‌جويى نموده‌اند .\r\nخطيب بغدادى در اين مورد مىنويسد : گروهى از عالمان معاصر مالك از او عيب‌جويى كرده‌اند . « 1 » خطيب پس از نقل اين سخن ، به نام دانشمندانى هم‌چون :\r\nابن ابى ذئب ، عبدالعزيز ماجشون ، ابن ابى حازم و محمّد بن اسحاق اشاره مىكند . « 2 »\r\n\r\n2 . ابن ابى اويس\r\nبا توجّه به روايتى كه بخارى نقل كرده است ، اسماعيل بن ابى اويس از مالك روايت مىكند . او پسر خواهر مالك است . اينك سند اين حديث ساختگى را بررسى مىنماييم . دانشمندان رجالى درباره او چنين اظهار نظر كرده‌اند :\r\nنَسائى درباره او مىگويد : اسماعيل از نظر نقل حديث ضعيف است . « 3 »\r\n\r\n\r\n","description":"","footnote":"\r\n( 1 ) . تاريخ بغداد : 1 / 239 .\r\n( 2 ) . همان .\r\n( 3 ) . الضعفاء والمتروكون : 51 .\r\n","page_name":" 89 ","page_number":89},
  {"content":"\r\n\r\nيحيى بن مَعين دربارهء اسماعيل و پدرش مىگويد : او و پدرش حديث مىدزديدند .\r\nدولابى مىگويد : از نضر بن سَلَمه مروزى شنيدم كه مىگفت :\r\nاسماعيل بسيار دروغ‌گو است . . . . « 1 »\r\n\r\n3 . فليح بن سليمان\r\nفليح بن سليمان نيز از افرادى است كه رجال شناسان او را نپذيرفته‌اند . نَسائى درباره فليح گويد : وى در نقل حديث قوى نيست . « 2 » اين سخن را ، ابوحاتِم و يحيى بن مَعين نيز درباره او گفته‌اند . « 3 » درباره فليح ، يحيى از ابو كامل مظفر بن مدرك اين گونه نقل مىكند : از حديث سه نفر بايد پرهيز شود : محمّد بن طلحة بن مصرف ، ايّوب بن عتبه و فليح بن سليمان . « 4 » رملى نيز از ابوداوود نقل مىكند كه احاديث فليح هيچ ارزشى ندارند . « 5 »\r\n\r\n\r\n","description":"","footnote":"\r\n( 1 ) . ميزان الاعتدال : 1 / 222 .\r\n( 2 ) . الضعفاء والمتروكون : 197 .\r\n( 3 ) . ميزان الاعتدال : 5 / 442 ، تهذيب التهذيب : 8 / 264 .\r\n( 4 ) . ميزان الاعتدال : 5 / 443 ، تهذيب التهذيب : 9 / 205 .\r\n( 5 ) . تهذيب التهذيب : 8 / 264 و 265 .\r\n","page_name":" 90 ","page_number":90},
  {"content":"\r\n\r\nحديث « دريچه » را بخارى و علماى ديگر ، از ابن عبّاس و ابوسعيد خُدرى نقل كرده‌اند . با توجّه به مطالبى كه گذشت ، پژوهشگر حقايق درمىيابد كه بُخارى آن را تحريف كرده است . وى هنگام تحريف حديثى كه از ابن عباس نقل مىكند ؛ سند آن را ذكر نمىكند ؛ ولى حديث ابوسعيد را در بخش « مناقب » با سند زير تحريف كرده است :\r\nعبداللَّه بن محمّد ، از ابوعامر ، از فليح ، از ابونضر سالم ، از عبيد بن حنين ، از بُسر بن سعيد ، از ابو سعيد خُدرى . . . .\r\nبُخارى اين حديث را در بخش « دريچه و عبور از مسجد » با اين سند تحريف كرده است : محمّد بن سنان ، از فليح ، از ابونضر ، از عبيد بن حنين ، از بُسر بن سعيد ، از ابو سعيد خُدرى . . . .\r\nبديهى است كه محور اين سند بر « فليح بن سليمان » مىچرخد كه شرح حال كوتاهى از او را در بررسى سند دوم به روايت مسلم نيشابورى بيان كرديم . متن حديث به سند مسلم با واژه « دريچه » آمده است ، نه « در » ؛ پس معلوم مىشود روايتى كه به سند بُخارى نقل شده ، تحريف شده است و پيش‌تر بيان شد كه تحريف ، آن گونه آشكار است كه تلاش برخى شارحان در توجيه آن هيچ فايده‌اى نداشته است .\r\nسند بُخارى در بخش « دريچه و محل عبور » ، مشكل ديگرى نيز\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدارد ؛ زيرا در سند آن « عبيد بن حنين ، از بُسر بن سعيد » روايت نقل مىكند ؛ در حالى كه « عبيد » نمىتواند از « بُسر » روايت كند و اهل تسنّن در توجيه اين موضوع نيز سر در گم شده‌اند .\r\nابن حجر عسقلانى در توجيه آن مىنويسد :\r\nدارقُطْنى مىگويد : اين سند در جاى ديگرى نيامده است . در اين سند پيرامون « فليح » بين علما اختلاف است كه محمّد بن سنان آن را اين گونه روايت كرده و معافى بن سليمان حرّانى نيز از او تبعيت كرده است . البتّه اين روايت را سعيد بن منصور ، يونس بن محمّد مؤذن و ابوداوود طيالسى نيز از فليح ، از ابونضر ، از عبيد بن حنين و بُسر بن سعيد ، همگى از ابوسعيد نقل كرده‌اند .\r\nابن حجر در ادامه مىگويد : اين روايت را مسلم نيشابورى ، از سعيد و ابوبكر بن ابى شِيبه ، از يونس و ابن حبّان در كتاب صحيح خود ، از قول طيالسى نقل كرده‌اند .\r\nابوعامر عقدى نيز آن را از فليح ، از ابونضر ، از بُسر بن سعيد ، از ابوسعيد روايت كرده است . البتّه او عبيد بن حنين را در اين روايت نياورده است . بُخارى نيز اين روايت را در بخش « مناقب ابوبكر » نقل كرده است .\r\nبنا بر آن چه گفته شد سه سند مختلف در نقل اين حديث وجود دارد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nابن حجر عسقلانى پس از نقل اين سه سند به اشكال‌ها پاسخ داده و از بُخارى دفاع كرده است . « 1 » وى هم‌چنين با شرح اين حديث ، به اين موضوع پرداخته و تلاش كرده است كه آن را اين گونه تصحيح كند كه حديث از طريق ابونضر ، از دو شيخ ؛ يعنى بُسر و عبيد نقل شده است و از طرفى ، فليح گاهى نام اين دو تن را با هم ذكر مىكرده و گاهى به يكى از آن دو اكتفا مىكرده است .\r\nبا همهء اين پاسخ‌ها خود ابن حجر به اين اشتباه اعتراف كرده و مىگويد : تنها ايرادى كه در اين حديث باقى مىماند اين است كه محمّد بن سنان در حذفِ واو عاطفه اشتباه كرده است ، گرچه احتمال دارد كه اشتباه از طرف فليح باشد ، آن گاه كه براى فليح اين روايت را نقل مىكرده است . « 2 »\r\n\r\nاعترافى در جعل اين حديث\r\nاكنون شايسته است كه ابن جوزى ، به حق سخن گويد و حقيقت را بيان نمايد كه چنين حديثى درباره ابوبكر جعلى و ساختگى است ؛ به\r\n\r\n\r\n","description":"","footnote":"\r\n( 1 ) . هدى السارى : 507 ، حديث چهارم از احاديثى كه در آن به بخارى اشكال شده است .\r\n( 2 ) . فتح البارى شرح صحيح بُخارى : 1 / 735 و ر . ك : عمدة القارى : 4 / 243 و 244 .\r\n","page_name":" 93 ","page_number":93},
  {"content":"\r\n\r\nدليل اين كه اسناد اين حديث بسيار اندك است و همه راويان آن از نظر نقل حديث ضعيف هستند و هرگز گواهى بر صحت اين حديث وجود ندارد . « 1 »\r\n\r\nاحاديث ساختگى در شأن ابوبكر\r\nطبق بررسىهايى كه انجام يافت ، روشن شد كه ابن جوزى و ديگران به جعل احاديثى در فضايل ابوبكر اعتراف مىكنند . در حديثى جعلى و ساختگى آمده است كه پيامبر خدا صلى اللَّه عليه وآله فرمود :\r\nخداوند چيزى را در سينه‌ام نريخت جز آن‌كه آن را در سينه ابوبكر ريختم .\r\nاين حديث ، جعلى است كه گاهى برخى از علماى اهل تسنّن در فضل ابوبكر بدان استدلال كرده‌اند . البتّه برخى ديگر در مقابله با حديثى در فضل على عليه السلام كه به طور متواتر از شيعه و سنّى روايت شده است ، به آن حديثِ ساختگى استدلال و احتجاج كرده‌اند ؛ همان حديث معروفى كه پيامبر خدا صلى اللَّه عليه وآله فرمود :\r\n\r\n\r\n","description":"","footnote":"\r\n( 1 ) . گفتنى است كه ما بحث حديث « سدّ الابواب » را به همين مقدار بسنده مىنماييم و نقد و بررسى تفصيلى آن را به پژوهشى جداگانه - كه از سلسله پژوهش‌هاى اعتقادى است - موكول مىنماييم .\r\n","page_name":" 94 ","page_number":94},
  {"content":"\r\n\r\nأنا مدينة العلم وعليٌّ بابها ؛\r\nمن شهر علم هستم و على دروازه آن است .\r\nابن جوزى پرده از اين احاديث ساختگى برمىدارد و مىگويد :\r\nپيوسته مىشنوم كه مردم عوام از رسول خدا صلى اللَّه عليه وآله نقل مىكنند كه حضرتش فرمود :\r\nخداوند چيزى در سينه‌ام نريخت ، جز آن كه آن را در سينه ابوبكر ريختم [ ! 
  ]\r\nدر سخن ديگرى آمده است : هر گاه مشتاق بهشت مىشوم موى سفيد ابوبكر را مىبوسم [ ! 
  ]\r\nدر روايت ديگرى جعل شده :\r\nمن و ابوبكر مثل دو اسب مسابقه بوديم ؛ اگر من از او سبقت مىگرفتم در پى من مىآمد ، و اگر او از من پيشى مىگرفت ، من در پى او مىرفتم [ ! 
  ]\r\nابن جوزى در ذيل اين احاديث جعلى گويد :\r\nما اين مطالب را ( كه عوام آن‌ها را نقل مىكنند ) نه در احاديث صحيح و نه در احاديث جعلى و ساختگى نيافتيم ؛ از اين رو طول و تفصيل دادن در مسائلى از اين قبيل فايده‌اى ندارد . « 1 »\r\n\r\n\r\n","description":"","footnote":"\r\n( 1 ) . الموضوعات : 1 / 237 .\r\n","page_name":" 95 ","page_number":95},
  {"content":"\r\n\r\nمجد فيروزآبادى نيز به احاديثى كه در مورد ابوبكر ساخته شده مىپردازد و مىگويد :\r\nمشهورترين احاديث جعلى در باب فضايل ابوبكر عبارتند از :\r\n- خداوند روز قيامت براى مردم به طور عموم و براى ابوبكر به طور خاص تجلّى مىكند [ ! 
  ]\r\n- خداوند چيزى را در سينه‌ام نريخت ، جز آن كه آن را در سينه ابوبكر ريختم [ ! 
  ]\r\n- هر گاه رسول خدا صلى اللَّه عليه وآله مشتاق بهشت مىشد موى سفيد ابوبكر را مىبوسيد [ ! 
  ]\r\n- من و ابوبكر مانند دو اسب مسابقه بوديم . . . [ ! 
  ]\r\n- خداوند تعالى زمانى كه روح‌ها را برگزيد ، روح ابوبكر را انتخاب كرد [ ! 
  ]\r\nو از اين قبيل احاديث كه از احاديث دروغى هستند كه به بداهت عقل ، بطلان آن‌ها روشن است . « 1 » در اين زمينه دانشمند ديگرى به نام فتنى - به نقل از كتاب الخلاصة فى اصول الحديث نگاشته طيبى - چنين مىگويد :\r\n\r\n\r\n","description":"","footnote":"\r\n( 1 ) . سفر السعادة - خاتمه كتاب : 149 .\r\n","page_name":" 96 ","page_number":96},
  {"content":"\r\n\r\nدر كتاب الخلاصه آمده است : حديث « خداوند چيزى در سينه‌ام نريخت ، جز آن كه آن را در سينه ابوبكر ريختم » جعلى و ساختگى است . « 1 » ملّا على قارى دانشمند ديگرى از اهل تسنّن نيز به نقل از ابن قيّم مىگويد : و از جمله احاديثى كه جاهلان به اهل سنّت منتسب نموده‌اند و در برترى صدّيق جعل كرده‌اند اين احاديثند :\r\n- خداوند روز قيامت براى همه مردم به طور عموم ، و براى ابوبكر به طور خاص تجلّى مىكند [ ! 
  ]\r\n- خداوند چيزى در سينه‌ام نريخت ، جز آن كه آن را در سينه ابوبكر ريختم [ ! 
  ]\r\n- هر گاه پيامبر خدا صلى اللَّه عليه وآله مشتاق بهشت مىشد ، موى سفيد ابوبكر را مىبوسيد [ ! 
  ]\r\n- من و ابوبكر مانند دو اسب مسابقه‌ايم . . . [ ! 
  ]\r\n- همانا زمانى كه خداوند ارواح را برگزيد روح ابوبكر را انتخاب كرد [ ! 
  ]\r\n- حديث عمر كه گفت : رسول خدا عليه السلام و ابوبكر با هم\r\n\r\n\r\n","description":"","footnote":"\r\n( 1 ) . تذكرة الموضوعات : 93 .\r\n","page_name":" 97 ","page_number":97},
  {"content":"\r\n\r\nگفت و گو مىكردند و من مانند يك بردهء سياه زنگى بين آن دو بودم [ ! 
  ]\r\nاگر بخواهم فضايل عُمَر را در زمانى به اندازه زندگى نوح در قومش بازگو كنم ، باز هم تمام نمىشود و عمر حسنه‌اى از حسنات ابوبكر است .\r\n- حديثى كه از ابوبكر بن عياش نقل شده كه ابوبكر به خاطر كثرت نماز و روزه بر شما پيشى نگرفته ؛ بلكه فقط به خاطر چيزى كه در سينه‌اش سنگينى مىكند بر شما پيشى گرفته است « 1 »\r\nشوكانى نيز در اين باره اظهار نظر مىكند و مىگويد : نگارنده كتاب الخلاصه حديث « خداوند چيزى در سينه‌ام نريخت ، جز آن كه آن را در سينه ابوبكر ريختم » را ذكر كرده و گفته است : اين حديث جعلى و ساختگى است . « 2 »\r\n\r\nحديث ساختگى در شأن عمر\r\nابن جوزى در بخش « احاديثى كه در فضيلت عمر جعل شده » مىنويسد : اسماعيل بن احمد ، از ابن مسعده ، از حمزه ، از ابن عدىّ ، از علىّ بن حسن بن قديد ، از زكريّا بن يحيى وقّاد ، از بُشر بن بكر ، از\r\n\r\n\r\n","description":"","footnote":"\r\n( 1 ) . الموضوعات الكبرى : 454 .\r\n( 2 ) . الفوائد المجموعه فى الاحاديث الموضوعه : 360 .\r\n","page_name":" 98 ","page_number":98},
  {"content":"\r\n\r\nابوبكر بن عبداللَّه بن ابى مريم ، از ضميرة بن حبيب ، از غضيف بن حرث نقل مىكند كه بلال بن رباح مىگويد :\r\nرسول خدا صلى اللَّه عليه وآله فرمود :\r\nلو لم ابعث فيكم لبعث عمر [ ! 
  ]\r\nاگر در ميان شما مبعوث نمىشدم به يقين عمر مبعوث مىشد [ ! 
  ]\r\nابن عدىّ مىگويد : عمر بن حسن بن مضر حلبى ، از ابوخيثمه مصعب بن سعد ، از عبداللَّه بن واقد ، از حياة بن شريح ، از بكر بن عمرو ، از مشرح بن هاعان نقل مىكند كه عقبة بن عامر مىگويد :\r\nرسول خدا صلى اللَّه عليه وآله فرمود : اگر در ميان شما مبعوث نمىشدم به يقين عمر مبعوث مىشد [ ! 
  ]\r\nابن جوزى پس از نقل اين دو حديث ساختگى مىنويسد : اين دو حديث از رسول خدا صلى اللَّه عليه وآله صحيح نيست . حديث يكم به اين دليل صحيح نيست كه زكريّا بن يحيى ، از بزرگ‌ترين دروغ‌گويان بوده است .\r\nابن عدىّ در مورد زكريّا مىگويد : او حديث جعل مىكرد .\r\nحديث دوم نيز به اين دليل صحيح نيست كه يكى از راويان آن عبداللَّه بن واقد است و احمد و يحيى در مورد او گفته‌اند : عبداللَّه بن واقد مورد اعتماد نيست .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nنَسائى دربارهء او مىگويد : او متروك الحديث است .\r\nابن حبّان مىگويد : به نظر من نوشته‌هاى حديثى وى وارونه است ؛ از اين رو استدلال به احاديث او باطل است . « 1 »\r\n\r\nحديث ساختگى در شأن عايشه\r\nجعل كنندگان احاديث ، در فضيلت عايشه نيز اين حديث را ساخته‌اند كه پيامبر خدا صلى اللَّه عليه وآله فرمود : بخشى از دينتان را از عايشه فرا گيريد .\r\nاين حديث ، حديثِ مشهورى است ؛ ولى عالمان اهل تسنّن بر جعلى بودن آن اتفاق نظر دارند . ابن امير الحاجّ در اين مورد مىگويد :\r\nاستاد ما حافظ [ ابن حجر عسقلانى 
  ] ، در مورد اين حديث مىگويد : سندى براى آن نمىشناسم و آن را در هيچ يك از كتاب‌هاى حديثى نديده‌ام . « 2 » حافظ عمادالدين ابن كثير نقل كرده است كه از حافظ مزّى و حافظ ذهبى در مورد اين حديث پرسيد ؛ ولى آن‌ها از وجود چنين حديثى اظهار بىاطلاعى كردند .\r\n\r\n\r\n","description":"","footnote":"\r\n( 1 ) . الموضوعات : 1 / 238 .\r\n( 2 ) . التقرير والتحبير في شرح التحرير : 3 / 99 .\r\n","page_name":" 100 ","page_number":100},
  {"content":"\r\n\r\nسخاوى نيز در اين مورد از آن‌ها پيروى كرده است . « 1 » جلال الدين سيوطى درباره اين حديث مىنويسد : من آن را جايى نديده‌ام . حافظ عمادالدين ابن كثير در تخريج « 2 » احاديث مختصر ابن حاجب مىگويد : اين حديث جدّاً حديثِ غريبى است ؛ بلكه حديث منكر وناشناخته است . . . . « 3 » علماى ديگرى به نام‌هاى ملّا على قارى ، زرقانى ، مالكى و ديگران نيز پيرامون اين حديثِ ساختگى ، همين گونه اظهار نظر كرده‌اند . « 4 »\r\n\r\nفراخوان به تحقيق ، پژوهش و حق‌گويى\r\nآن چه در اين نوشتار بيان شد ، چهار حديث ساختگى بود كه به دقّت بررسى كرديم و به لحاظ سند ، دلالت و . . . در پرتو شواهد\r\n\r\n\r\n","description":"","footnote":"\r\n( 1 ) . المقاصد الحسنه : 232 .\r\n( 2 ) . تخريج : اگر مؤلّف احاديث كتابى را با اسانيد خودش - و نه با اسانيد كتاب اصلى - ذكركند و سلسله خود را به يكى از شيوخ صاحب كتاب اصلى برساند ، به چنين كتابى « مستخرج » گفته مىشود .\r\n( 3 ) . الدرر المنتثره : 138 .\r\n( 4 ) . الموضوعات الكبرى : 198 و 199 ، مرقاة المفاتيح : 5 / 616 ، شرح المواهب اللدنيّه : 3 / 233 و 234 .\r\n","page_name":" 101 ","page_number":101},
  {"content":"\r\n\r\nو دلايل ، مورد نقد قرار گرفت ، و چه بسيارند امثال اين روايات كه در لا به لاى كتاب‌ها و نوشته‌ها آمده‌اند .\r\nاينك ما ، انديشمندان و فضلا را به تحقيق و پژوهش پيرامون سنّت شريف نبوى فرا مىخوانيم تا احاديثى را كه متقدّمين به صحّت آن‌ها نظر داده‌اند و در اصول و فروع ، مطالبى بر پايه اين احاديث بنا نهاده‌اند بازنگرى نمايند ؛ آن گاه به حق‌گويى زبان بگشايند و حق و حقيقت را اعلان نمايند . . . چرا كه دوران تعصّب و پيروى از هواى نفس و تقليد كوركورانه سپرى شده است .\r\nباشد كه چنين پژوهشى ، خدمت به شريعت حنيف و سنّت شريف و تحقّق وحدت و همبستگى بين همه مسلمانان را در بر داشته باشد . توفيق به دست خداست ، و درود خدا بر محمّد و همهء خاندان آن حضرت باد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nكتاب نامه\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\nكتاب نامه\r\n1 . قرآن كريم .\r\n« الف »\r\n2 . أُسد الغابه : ابن اثير جزرى ، دار الكتب علميّه ، بيروت ، لبنان .\r\n3 . الإصابه : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n« ت »\r\n4 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n5 . تاريخ مدينة دمشق : على بن حسن معروف به ابن عساكر ، دار احياء التراث العربى ، بيروت ، لبنان ، چاپ يكم ، سال 1421 .\r\n6 . التحقيق فى نفى التحريف : سيد على حسينى ميلانى ، مركز حقايق اسلامى ، قم ، چاپ سوم ، سال 1426 .\r\n7 . تذكرة الموضوعات : محمّد طاهر بن على هندى ، مكتبة القيمه ، چاپ يكم ، سال 1343 .\r\n8 . التقرير والتحبير في شرح التحرير : محمّد بن محمّد حلبى معروف به ابن أمير الحاج ، دار الفكر .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n9 . تهذيب التهذيب : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n10 . تهذيب الكمال في أسماء الرجال : جمال الدين ابوالحجاج يوسف مزى ، مؤسسه الرساله ، بيروت ، لبنان ، چاپ پنجم ، سال 1415 .\r\n« ج »\r\n11 . الجرح والتعديل : ابن ابى حاتم رازى ، دار الكتب علميّه ، بيروت ، لبنان ، چاپ يكم ، سال 1422 .\r\n« ح »\r\n12 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ يكم ، سال 1418 .\r\n« خ »\r\n13 . خصائص أمير المؤمنين على عليه السلام : عبدالرحمان احمد بن شعيب نَسائى ، دار الثقلين ، قم ، چاپ يكم ، سال 1419 .\r\n« د »\r\n14 . الدر المنثور في التفسير بالمأثور : جلال الدين سيوطى ، دار الفكر ، بيروت ، لبنان ، سال 1403 .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n15 . الدرر المنتثرة في الأحاديث المشتهره : جلال الدين سيوطى ، مطبعه حلّى ، مصر .\r\n« س »\r\n16 . سفر السعادة : محمّد بن يعقوب فيروزآبادى شيرازى ، دار القلم .\r\n17 . سنن ابن ماجه : ابن ماجه قزوينى ، دار الجيل ، بيروت ، لبنان ، چاپ يكم ، سال 1418 .\r\n18 . سنن تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n19 . سير اعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\n« ش »\r\n20 . شرح المواهب اللدنيّه : قسطلانى ، دار المعرفه ، بيروت ، لبنان ، سال 1414 .\r\n« ص »\r\n21 . صحيح بُخارى : محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n22 . صحيح مُسلم : مُسلم بن حجّاج نيشابورى ، مؤسسه عز الدين و دار الفكر ، بيروت ، لبنان ، چاپ يكم ، سال 1407 .\r\n23 . الصّواعق المُحرقة : احمد بن محمّد بن محمّد بن على بن حجر هيتمى مكّى ، تحقيق عبدالرحمان بن عبداللَّه تركى و كامل محمّد خرّاط ، مؤسسه رسالت ، بيروت ، لبنان ، چاپ يكم ، سال 1417 .\r\n« ض »\r\n24 . الضعفاء الكبير : ابوجعفر ابن حمّاد عقيلى ، دار الكتب علميه ، بيروت ، لبنان .\r\n25 . الضعفاء والمتروكون : احمد بن شعيب نسائى ، دار القلم ، بيروت .\r\n« ط »\r\n26 . طبقات الشافعيه : اسنوى ، دار العلوم ، عربستان سعودى ، رياض ، سال 1401 .\r\n27 . الطبقات الكبرى : ابن سعد ، دار الكتب علميّه ، بيروت ، لبنان ، چاپ دوم ، سال 1418 .\r\n« ع »\r\n28 . عارضة الأحوذى : صدقى جميل عطّار ، دار الفكر ، بيروت ، سال 1415 .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n29 . العلل المتناهيّة فى الاحاديث الواهيّه : ابن جوزى ، دار الكتب علميه ، بيروت ، لبنان ، چاپ يكم ، سال 1403 .\r\n30 . عمدة القارى : بدر الدين عينى ، دار الفكر ، بيروت ، لبنان .\r\n« غ »\r\n31 . الغدير : شيخ عبدالحسين امينى ، مركز الغدير ، چاپ سوم ، سال 1387 .\r\n« ف »\r\n32 . فتح البارى فى شرح صحيح البُخارى : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1410 .\r\n33 . الفوائد المجموعه فى الاحاديث الموضوعة : محمّد بن على شوكانى صنعانى .\r\n34 . فيض القدير : محمّد بن عبدالرؤوف مَناوى ، دار الكتب علميّه ، بيروت ، لبنان ، چاپ يكم ، سال 1415 .\r\n« ك »\r\n35 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\n36 . كنوز الحقايق من حديث خير الخلائق : عبدالرؤوف منّاوى ، مطبوع در حاشيه الجامع الصغير .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n« ل »\r\n37 . لسان الميزان : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1416 .\r\n« م »\r\n38 . مجمع الزوائد و منبع الفوائد : نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n39 . مرقاة المفاتيح : ملّا على قارى هروى ، دار احياء التراث عربى ، بيروت ، لبنان .\r\n40 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ اول ، سال 1411 .\r\n41 . مسند احمد : احمد بن حنبل شيبانى ، دار احياء التراث العربى ، بيروت ، لبنان ، چاپ سوم ، سال 1415 .\r\n42 . المغنى فى الضعفاء : ذهبى ، دار الكتب علميّه ، بيروت ، لبنان ، چاپ يكم ، سال 1418 .\r\n43 . المقاصد الحسنه : شمس الدين سخاوى .\r\n44 . موارد الظمآن : نور الدين على بن ابوبكر هيثمى ، دار الكتب علميّه ، بيروت .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n45 . الموضوعات : ابن جوزى ، دار الكتب علميّه ، بيروت ، لبنان ، چاپ يكم ، سال 1415 .\r\n46 . الموضوعات الكبرى : ملا على قارى ، مكتب اسلامى ، بيروت ، لبنان ، چاپ دوم ، سال 1406 .\r\n47 . ميزان الإعتدال فى نقد الرجال : ذهبى ، دار المعرفه و دار الكتب علميّه ، بيروت ، لبنان ، چاپ يكم ، سال 1382 ه .\r\n« و »\r\n48 . وفيات الأعيان : شمس الدين احمد بن محمّد بن خَلّكان ، دار صادر ، بيروت ، لبنان .\r\n« ه »\r\n49 . هدى السارى ( مقدمه فتح البارى ) : ابن حجر عسقلانى ، دار ريّان ، مصر ، سال 1407 .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nserles of theologlcal researches\r\n( 15 )\r\nreverse haadiths\r\nanalyzing \u0026 criticizing reverse hadiths\r\nin virtues of prophetic companions\r\nayatollah sayyid ali husayni milani\r\n\r\n\r\n","description":"","footnote":"","page_name":" 112 ","page_number":112}
  ]