[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nبا كاروان حسينى از مدينه تا مدينه\r\nجلد پنجم\r\nنمايندگى ولى فقيه در سپاه\r\nپژوهشكده تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nطبسى ، محمد جعفر ، 1331 -\r\nبا كاروان حسينى از مدينه تا مدينه / نويسنده على الشاوى ، - تهيه كننده : پژوهشكده تحقيقات اسلامى نمايندگى ولى فقيه در سپاه ، ترجمه عبدالحسين بينش - قم : زمزم هدايت ، x x 13 .\r\nج - ( مجموعه موضوعى ، 1 )\r\n30000 ريال : ( ج . 1 ) ISBN 978 - 964 - 2854 - 14 - 1\r\n25000 ريال : ( ج . 2 ) ISBN 978 - 964 - 2854 - 15 - 8\r\n12000 ريال : ( ج . 3 ) ISBN 964 - 94742 - 6 - 9\r\n20000 ريال : ( ج . 4 ) ISBN 964 - 8769 - 19 - 2\r\n12000 ريال : ( ج . 5 ) ISBN 964 - 8769 - 20 - 6\r\nعنوان اصلى : مع الركب الحسينى من المدينه الى المدينه .\r\nفهرستنويسى بر اساس اطلاعات فيپا .\r\nفهرستنويسى بر اساس جلد سوم ، 1383 .\r\nناشر جلد 4 و 5 : زمزم هدايت .\r\n1 . حسين بن على ( ع ) ، امام سوم ، 4 . 61 ق . 2 . واقعه كربلا ، 61 ق . الف . بينش ، عبدالحسين ، 1325 - مترجم ب . سپاه پاسداران انقلاب اسلامى . نمايندگى ولى فقيه ، پژوهشكده تحقيقات اسلامى ج . عنوان .\r\n641 م 27 ط / 4 / 41 BP\r\n953 / 297\r\nكتابخانه ملى ايران / 3526 - 83 م\r\nانتشارات زمزم هدايت\r\nبا كاروان حسينى از مدينه تا مدينه جلد پنجم\r\nترجمهء مع الركب الحسينى من المدينه الى المدينه\r\nموضوع : تاريخ\r\nنويسنده : شيخ محمد جعفر طبسى\r\nمترجم : عبدالحسين بينش\r\nتهيه كننده : پژوهشكده تحقيقات اسلامى نمايندگى ولى فقيه در سپاه\r\nناشر : زمزم هدايت\r\nچاپ : سپهر\r\nحروفچينى و صفحه آرايى : پژوهشكده تحقيقات اسلامى\r\nنوبت چاپ : سوم\r\nتاريخ انتشار : بهار 1387\r\nتيراژ : 2000\r\nقيمت : 12000 ريال\r\nشابك : 6 - 20 - 8769 - 964\r\nمركز پخش : خيابان شهيد فاطمى ( دورشهر ) ، نبش فاطمى 3 ، انتشارات زمزم هدايت تلفكس 7730735\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nجلد پنجم\r\nامام حسين ( ع ) رويدادهاى راه كربلا تا شام ( ج 5 )\r\n\r\n[ مقدمات پژوهش 
  ]\r\n\r\nپيشگفتار\r\nالحمد لله الذى جعل الحمد مفتاحاً لذكره و دليلا على نعمه و آلائه ، والصلاة والسلام على اشرف الخلائق محمد و آله الطيبين الطاهرين .\r\nكتاب حاضر ، « وقايع راه كربلا تا شام » ، جلد پنجمِ پژوهش تاريخى مفصل اين پژوهشكده ، موسوم به « با كاروان حسينى از مدينه تا مدينه » است . اجزاى پيشين اين مجموعه با عنوانهاى زير به خوانندگان عزيز تقديم گرديد :\r\n1 - امام حسين ( ع ) در مدينهء منوره .\r\n2 - امام حسين ( ع ) در مكّهء مكرمه .\r\n3 - وقايع ميان راه كربلا تا مكّه .\r\n4 - امام حسين ( ع ) در كربلا .\r\nجزء پنجم آن مجموعه ، كتاب حاضر است كه وقايع نهضت حسينى را پس از شهادت امام حسين ( ع ) پى مىگيرد و ماجراهاى مربوط به باقيماندهء كاروان اهل بيت ( ع ) را - در حركت كاروان حسينى از كربلا به كوفه و از آنجا به شام - مورد مطالعهء تحليلى قرار مىدهد ؛ و در پى آن است كه به همهء مشكلات مربوط به اين دوره پاسخ دهد .\r\nاگر - چنان كه دربارهء اجزاى پيشين گفتيم - نسبت به اين كتاب نيز بگوييم كه با بهره‌مندى از پژوهشها و ديدگاهها و نكته‌هاى بديع خود يكى از خلاءهاى تحقيقى تاريخ نهضت مقدس حسينى را پر كرده است ، سخنى به گزاف نگفته‌ايم .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدر اينجا لازم است از مؤلف محترم جناب آقاى محمد جعفر طبسى كه در انجام اين پژوهش گرانقدر ، كوشش فراوان به خرج داده‌اند ، سپاسگزارى شود . همچنين مؤلف محترم در به ثمر رساندن مباحث مربوط به جلد چهارم اين مجموعه نيز نقش به‌سزايى داشته‌اند . ايشان علاوه بر تحقيق پيرامون كتاب ابصارالعين مرحوم شيخ محّمد سماوى كه در اين مركز انجام شده است ، تأليفهاى ديگرى نيز دارند « 1 » .\r\nنيز در اينجا شايسته است كه از جناب استاد محقق على شاوى كه در نقد ، تنظيم و تكميل اين اثر كوشيده‌اند ، قدردانى شود . به ويژه اينكه ايشان علاوه بر تلاشهايى كه در كار مجلدات پيشين به خرج داده‌اند ، تأليف جلداول را نيز خود عهده‌دار بوده است . براى ايشان آرزوى توفيق روزافزون در زمينهء پژوهش و پشتيبانى پژوهشگران را داريم .\r\nپژوهشكدهء تحقيقات اسلامى\r\n\r\n\r\n","description":"","footnote":"\r\n( 1 ) . از جمله آنها : « رجال الشيعه فى اسانيد السُنّة » ( يك جلد ) ؛ تحقيق كتاب « مسالك الإفهام الى تنقيح شرايع الإسلام » ، ابواب طهارت تا مضاربه ( چهار جلد ) ؛ همچنين ايشان يكى از پژوهشگران « معجم احاديث المهدى عليه السلام » مىباشند .\r\n","page_name":" 12 ","page_number":12},
  {"content":"\r\n\r\n\r\nمقدمهء مؤلّف\r\nالحمد اللّه رب العالمين . و الصلاة و السلام على خير خلقه و أشرف بريّته محمّد و على اهل بيته الطاهرين ، سيّما سيّد الشباب اهل الجنة الامام الحسين ( ع ) .\r\nبدون شك نقش تبليغى زنان - به ويژه بانوان خاندان وحى - قبل از واقعهء كربلا و در حين آن و پس از آن بيشترين اثر و نقش را در آگاهى مردم و آشنا ساختن آنها با حقايق امور دارا بود .\r\nاين نقش از كوفه آغاز شد . پس از ورود سفير امام حسين ( ع ) در آن شهر همهء مردم او را رها كردند مگر يك زن به نام « طوعه » كه به خود اجازه داد مسلم ( ع ) را به خانه ببرد و از او به نيكوترين وجهى پذيرايىكند . پس از او بانويى است كه به فرزندش فرمان مىدهد امام ( ع ) را يارى كند و به او مىگويد : برو در حضور فرزند رسول خدا پيكاركن تا كشته شوى ؛ و او گفت : « چنين مىكنم » و رفت ؛ حسين ( ع ) به او گفت : پدر اين جوان كشته شده است و شايد مادرش از ميدان رفتن وى ناراضى باشد ، امّا جوان گفت : اى فرزند رسول خدا ( ص ) مادرم ، خود به من فرمان داده است . « 1 »\r\nدر اين چهارچوب - چهارچوب فداكارى و جانبازى - تاريخ كربلا از بانويى به نام امّ وهب بن عبدالله بن حباب كلبى ياد مىكند كه در كربلا حضور داشت و خطاب به فرزندش مىگفت : « پسرم برخيز و فرزند رسول خدا ( ص ) را يارى كن » . پسر آنقدر جنگيد تا دستانش\r\n\r\n\r\n","description":"","footnote":"\r\n( 1 ) . ر . ك . مقتل الحسين ( ع ) ، خوارزمى ، ج 2 ، ص 25 .\r\n","page_name":" 13 ","page_number":13},
  {"content":"\r\n\r\nقطع گرديد . زنش عمود خيمه را برداشت و به سوى او رفت و مىگفت : پدر و مادرم فدايت باد . براى دفاع از حرم پاك رسول خدا پيكار كن . . . پس از كشته شدنش نيز نزد او رفت .\r\nسرگرم پاك كردن خون صورتش گرديد كه چشم شمر به او افتاد و به غلامش دستور داد كه او را به قتل برساند . وى نخستين زنى بود كه در لشكر امام حسين ( ع ) به قتل رسيد . « 1 »\r\nبانوان غيور حسينى پيوسته وفادارى خويش را به سرور جوانان بهشت آشكار مىساختند . در روز عاشورا ؛ پس از آنكه دسته گل رسول خدا كشته شد و دشمن دست به غارت اموال دختران و زنان خاندان عترت گشود ، زنى از بكر بن وائل در برابر خاندان بكر ايستاد و گفت : آيا دختران رسول خدا ( ص ) را غارت مىكنند ؟ فرمان تنها براى خداست ! يا لثارات المصطفى . « 2 »\r\nشعار « يا لثارات المصطفى » كه اين زن سر داد از نظر تاريخى و سياسى بسيار مهم است .\r\nزيرا او دريافت كه رويارويى در اصل ميان امويان منافق و اسلام اصيل محمّدى است .\r\nاين نخستين گام پيروزى حسينى بود : جدايى امويّت از اسلام .\r\nهنگامى كه مالك بن نسر ( بشير ) كندى كلاه امام ( ع ) را دزديد و به خانه برد ، همسرش - امّ عبداللّه بنت حارث - گفت : آيا چيزى را كه از حسين ( ع ) دزديده‌اى به خانهء من مىآورى ؟\r\nآن را بيرون ببر . به خدا سوگند كه هرگز به خانهء ما آورده نخواهد شد . در نقلى ديگر آمده است : از پيش من بيرون رو ، خداوند قبرت را پر از آتش كند . « 3 »\r\n\r\nنقش زنان بنىهاشم\r\nزنان بنى هاشم - اعمّ از حضرت زينب ، فاطمة بنت الحسين ( ع ) و امّ كلثوم - نقش بسيار مهمّى را در تبليغ پيام جاودانه‌اى كه براى دفاع از آن احساس مسؤوليت مىكردند عهده‌دار بودند .\r\n\r\n\r\n","description":"","footnote":"\r\n( 1 ) . ر . ك . بحارالانوار ، ج 45 ، ص 16 - 17 ؛ در الملهوف ابن طاووس ( ص 161 ) آمده است : وهب بن حباب كلبى بيرون آمد . . . و همسر و مادرش همراه وى بودند .\r\n( 2 ) . ر . ك . مثير الاحزان ، ص 77 ؛ مقتل الحسين ( ع ) ، مقرّم ، ص 301 ؛ المجالس الفاخرة ، ص 236 ؛ الفتوح ، ج 5 ، ص 117 .\r\n( 3 ) . ر . ك . مقتل الحسين ( ع ) ، خوارزمى ، ج 2 ، ص 34 .\r\n","page_name":" 14 ","page_number":14},
  {"content":"\r\n\r\nنكتهء مهم مورد اهتمام بنىاميه اين بود كه مىخواستند امام حسين ( ع ) را مردى خارجى معرّفى كنند كه در عراق بر ضدّ يزيد شورش كرده است و مىخواهد مردم را به نافرمانى وادارد و امّت اسلامى را پراكنده سازد . . . امويّان مىكوشيدند تا پس از واقعهء كربلا اين انديشه را در ذهن عناصر ناتوان رسوخ دهند .\r\nيزيد و عبيداللّه بن زياد به عمد اصرار داشتند كه امام را دروغگو معرفى كنند . . . عبيداللّه بن زياد در قصر خويش اسيران بنىهاشم را مورد خطاب قرار داده و مىگويد كه خداوند يزيد را پيروز كرد و دروغگو را كشت . در اين هنگام حضرت زينب ( س ) برمىخيزد و در پاسخ ياوه‌هاى او مىگويد : سپاس خدايى را كه ما را به وسيلهء پيامبرش ( ص ) گرامى داشت و از پليدى پاك كرده پاك كردنى . همانا فاسق رسوا مىشود و فاجر تكذيب مىگردد ؛ و او كسى غير از ماست و سپاس از آن خداست . « 1 »\r\nاين سخن ما را به دو تفكّر رهنمون مىگردد : تفكّر اموى مبنى بر اينكه حسين ( ع ) در ادعاى خويش دروغگوست و تفكّر زينبى مبنى بر اينكه امام ( ع ) عضو خاندانى است كه خداوند آنها را پاك و پاكيزه ساخته است .\r\nحضرت زينب ( س ) پس از واقعهء كربلا با تمام وجود درمقابل ستمگران بنىاميّه مىايستد تا نقاب از آن چهره‌هاى مسخ شده برگيرد و به مردم ثابت كند كه حسين ( ع ) پسر دختر رسول اسلام است و آن طور كه آنها مىپندارند شورشى نيست .\r\nشايان ذكر است‌كه مزدوران بنىاميّه هنگام بردن سرهاى شهداى كربلا همراه اسيران به شام پيوسته به مردم مىگفتند كه همهء اينان عليه يزيد شورش كرده‌اند و از خوارج هستند .\r\nآنان قصدشان از اين كار واژگون كردن حقايق براى مردم بود . در عمل نيز چنين نتيجه‌اى را محقّق ساختند ، امّا زمان آن بسيار كوتاه بود .\r\n\r\nادامهء رسالت تبليغى در دمشق\r\nدمشق براى بنىاميّه يك مركز اساسى به شمار مىرفت ؛ زيرا يزيد آن را پايتخت خويش قرار داده بود . او دستور داد مردم را جمع كنند و اسيران حسين ( ع ) را با وضعيّتى فجيع\r\n\r\n\r\n","description":"","footnote":"\r\n( 1 ) . الارشاد ، ج 2 ، ص 115 ؛ تذكرة الخواص ، ص 232 ؛ الحروف ، ص 231 ؛ اعلام الورى ، ج 1 ، ص 471 .\r\n","page_name":" 15 ","page_number":15},
  {"content":"\r\n\r\nوارد سازند . يزيد مىخواست از اين حالت بر ضدّ اهل بيت بهره‌بردارى كند ، امّا حضرت زينب ( س ) رسالت جاودانهء خويش را انجام داد و در همان مجلس برخاست و گريبان چاك كرد و با صدايى اندوهگين و جان‌سوز فرياد برآورد : يا حسين ! يا حبيب مصطفى ! يا فرزند فاطمه زهرا ! راوى مىگويد همه حاضران در مجلس گريستند در حالى كه يزيد ساكت بود . « 1 »\r\nشيخ صدوق از فاطمه دختر على ( ع ) « 2 » نقل مىكند كه گفت : « هنگامى كه ما را در حضور يزيدبن معاويه نشاندند نخست دلش به حال ما سوخت و با ما مهربانى كرد . سپس مردى سرخ گون از اهل شام برخاست و گفت : اى اميرمؤمنان ! اين دخترك را به من ده تا خدمتكارم باشد . من‌كه دختركى خوب‌روى بودم به وحشت افتادم و ترسيدم و گمان بردم كه او چنين مىكند . در نتيجه جامهء خواهرم را كه از من بزرگ‌تر و داناتر بود گرفتم ؛ و او گفت به خدا دروغ گفتى و ملعون شدى ، اين حق را نه تو دارى نه او . يزيد به خشم آمد و گفت تو دروغ گفتى به خدا سوگند اگر بخواهم اين كار را انجام مىدهم ! خواهرم گفت : نه به خدا سوگند ، خداوند چنين حقّى را به تو نداده است مگر اينكه از دين‌ما خارج شوى و به دين ديگرى درآيى .\r\nيزيد به خشم آمد و گفت : با من چنين برخورد مىكنى ؟ كسانى كه از دين خارج شدند پدر و برادرت بودند . فرمود : تو و جدّت و پدرت با دين خدا و دين پدرم و برادرم و جدّم هدايت يافتيد . گفت : دروغ گفتى اى دشمن خدا ! فرمود : اميرى ظالمانه دشنام مىدهد و با قدرتش چيره مىگردد . فاطمه گويد : گويى كه آن ملعون شرم كرد و ساكت شد . . . » . « 3 »\r\nحضرت زينب ( س ) به حق يكى از بارزترين مصاديق آيهء  « الَّذِينَ يُبَلِّغُونَ رِسالاتِ اللَّهِ وَ يَخْشَوْنَهُ وَ لا يَخْشَوْنَ أَحَداً إِلَّا اللَّهَ »  « 4 » بود . وى درمجالس حاكمان ستمگر از هيچ‌كس نترسيد و هدف او انجام رسالت بزرگش به نيكوترين وجه بود . او موفّق شد رسالتهاى الهى را به\r\n\r\n\r\n","description":"","footnote":"\r\n( 1 ) . اللهوف ، ص 213 و به نقل از آن نفس المهموم ، ص 442 .\r\n( 2 ) . مزّى مىگويد : فاطمه دختر على بن ابى طالب قرشيه هاشميه ، همان فاطمه صغرى است كه در سال 117 ه . ق درگذشت . ( ر . ك . تهذيب الكمال ، ج 35 ، ص 261 ، شمارهء 7903 ) .\r\n( 3 ) . امالى صدوق ، ص 139 ، مجلس 31 ، ح 2 ؛ الارشاد ، ج 2 ، ص 121 .\r\n( 4 ) . سورهء احزاب ، آيهء 39 : كسانى كه رسالتهاى خدا را تبليغ مىكنند و از او مىترسند و از هيچ كس جزخداوند بيم ندارند .\r\n","page_name":" 16 ","page_number":16},
  {"content":"\r\n\r\nدشمنان خدا يعنى بنىاميّه برساند و نيز توانست همه چيز را تغيير دهد و دشمن را از رسيدن به هدفهاى پليدش باز دارد .\r\nبنابراين ما مىتوانيم بگوييم كه چنانچه زينب ، ام‌ّكلثوم و فاطمه دختر امام حسين ( ع ) « 1 » و سخنرانيهاى كوبندهءشان در كوفه و شام نبود ، بنىاميّه صداى عدالت انسانى را كه امام حسين ( ع ) در كربلا و در روز عاشورا بلند كرد خاموش مىساخت . به طورى كه امروزه نه از كربلا نامى باقى بود و نه از حسين ( ع ) .\r\n\r\nنقش امام سجّاد ( ع ) در كربلا\r\nبىشك على بن الحسين ( ع ) بنابر مصالحى كه به برخى از آنان در اين كتاب اشاره كرديم ، در كربلا زنده ماند . ولى آنچه شايسته است كه در اينجا بدان اشاره شود نقش تبليغى آن حضرت پس از قتل پدرش ، امام حسين ( ع ) ، در راستاى شناساندن نهضت حسينى از طريق ايراد خطابه در كوفه و شام است .\r\nآن حضرت در كوفه ، دوشادوش عمّه‌اش زينب ( س ) حركت مىكرد و از كيان نهضت حسينى دفاع مىنمود و با تبليغات دروغين امويان بر ضدّ اهل بيت مبارزه مىكرد .\r\nهنگامىكه با اسيران وارد كوفه شد و مشاهده كرد كه مردم شيون مىكنند و مىگريند ، خطاب به آنان فرمود : « آيا براى ما نوحه‌سرايى و گريه مىكنيد ؟ پس چه كسى ما را كشته است ؟ » . « 2 »\r\nآن حضرت براى انجام رسالت جاودانه‌اش ، درمقابل انبوه مردم كوفه ايستاد و فرمود :\r\nاى مردم ! هر كس مرا مىشناسد ، مىشناسد و هر كس نمىشناسد من خودم را معرّفى مىكنم .\r\nمن فرزند حسين بن على بن ابى طالب هستم من فرزند كسى هستم كه در كنار شط فرات ، بىگناه او را سر بريدند . من فرزند كسى هستم كه حرمت او را هتك كردند ، مال و منال او را\r\n\r\n\r\n","description":"","footnote":"\r\n( 1 ) . مزّى مىگويد : « فاطمه دختر حسين بن على بن ابى طالب قرشيه هاشميه مدنيّه ، خواهر على بن الحسين‌زين العابدين است . . . او از جملهء كسانى بود كه پس از قتل پدرش به دمشق رفت و سپس به مدينه آمد . » ( ر . ك . تهذيب الكمال ، ج 35 ، ص 254 ، شمارهء 7901 ) .\r\n( 2 ) . اللهوف ، ص 199 .\r\n","page_name":" 17 ","page_number":17},
  {"content":"\r\n\r\nبه غارت بردند و اهل و عيالش را به اسارت . من فرزند كسى هستم كه مظلومانه كشته شد و اين افتخار مرا بس است . مرگ بر شما به خاطر چيزى كه براى خود پيش فرستاديد و رأيتان زشت باد . با كدام چشم به رسول خدا نگاه مىكنيد ، آن هنگامى كه به شما بگويد : « خاندانم را كشتيد و حرمتم را شكستيد . پس ، از امّت من نيستيد . »\r\nاين سخنان در حالى بر زبان امام ( ع ) جارى مىشد كه هنوز پيكر امام حسين ( ع ) در ميدان نبرد بر زمين افتاده بود ! امام سجاد ( ع ) قصد داشت توجّه كوفيان را به بزرگ‌ترين جنايتىكه بنىاميّه مرتكب شدند جلب كند و با تمام وجود در برابر اين ادّعا كه حسين ( ع ) شورشى است و بر يزيد خروج كرده بايستد و پدرش را معرّفى كند كه بر خلاف تبليغات بنىاميّه او از اهل بيت نبوّت و معدن رسالت است .\r\n\r\nامام سجاد ( ع ) در مجلس ابن زياد\r\nامام ( ع ) را ، در حالى كه به ريسمان بسته شده بود ، « 1 » همراه اسيران اهل بيت نبوّت نزد عبيداللّه بن زياد در كوفه آوردند ، آن ملعون آهنگ قتل وى كرد و ميان زينب و ابن زياد مشاجره درگرفت . حضرت خطاب به عمّه‌اش زينب فرمود : اى عمّه ، شما ساكت باش تا من با او صحبت كنم . سپس خطاب به او گفت : اى ابن زياد آيا مرا به مرگ تهديد مىكنى ؟\r\nآيا نمىدانى كه كشته شدن عادت ماست و خداوند كرامت شهادت را به ما ارزانى داشته است ؟ » . « 2 » و با اين منطق در مقابل تفرعُن و تكبّر و سركشى ابن زياد ايستاد .\r\n\r\nامام سجاد ( ع ) در شام\r\nيزيدبن معاويه خطيبش را فراخواند و از او خواست كه منبر رود . خطيب بالارفت و از امام حسين ( ع ) بدگويى كرد و هر چه توانست به اميرمؤمنان ، على ( ع ) بد گفت . امام سجاد ( ع )\r\n\r\n\r\n","description":"","footnote":"\r\n( 1 ) . خوارزمى در مقتل الحسين ( ع ) ( ج 2 ، ص 45 ) مىنويسد : آن قوم حرم رسول اللّه ( ص ) را همانند اسيران‌پيش راندند تا به كوفه رساندند . در حالى كه على بن الحسين بيمار را به كند و زنجير بسته بودند و بيمارى او را ضعيف كرده بود .\r\n( 2 ) . ر . ك . اللهوف ، ص 202 .\r\n","page_name":" 18 ","page_number":18},
  {"content":"\r\n\r\nبرخاست و خطاب به او گفت : « واى بر تو اى خطيب تو خشنودى آفريدگان را به قيمت خشم آفريدگار خريدى و همانا جايگاه تو در آتش است . » « 1 »\r\nامّا در مجلس يزيد ؛ خوارزمى مىگويد : « علىبن الحسين پيش رفت تا در حضور يزيد ايستاد و گفت : طمع مداريد كه شما به ما اهانت كنيد و ما شما را گرامى بداريم و در حالى كه شما ما را مىآزاريد دست از آزار شما برداريم ، خداوند مىداند كه ما شما را دوست نمىداريم و اگر شما هم ما را دوست نداشته باشيد سرزنشتان نمىكنيم .\r\nيزيد گفت : راست گفتى امّا پدر و جدّت قصد امارت داشتند . خدا را سپاس كه آن دو را كشت و خونشان را ريخت . آنگاه گفت : اى على ، پدرت با من قطع رحم كرد و حقّم را نشناخت و بر سر حكومت با من به منازعه برخاست ، پس خداوند با او چنان كرد كه ديدى ! « 2 »\r\nدر تفسير على بن ابراهيم قمى آمده است : امام صادق ( ع ) فرمود : چون سر حسين بن على ( ع ) را نزد يزيد ملعون آوردند و على بن الحسين ( ع ) ، در حالى كه به غل و زنجير بسته بود به همراه دختران اميرمؤمنان ( ع ) بر وى وارد شدند ، يزيد گفت : اى على بن الحسين ، خداى را سپاس كه پدرت را كشت . امام سجاد ( ع ) فرمود : خداوند قاتلان پدرم را لعنت كند . يزيد به خشم آمد و فرمان داد او را گردن بزنند . امام ( ع ) فرمود : اگر مرابكشى ، آنگاه دختران رسول خدا ( ص ) را ، كه جز من محرمى ندارند ، چه كسى باز مىگرداند ؟ گفت : تو خود آنها را به خانه‌هاشان باز مىگردانى . سپس فرمان داد سوهانى آوردند و غل و زنجير را از دست و گردن وى باز كرد . سپس خطاب به ايشان گفت : آيا مىدانى كه منظورم از اين كار چه بود ؟ فرمود : آرى . مىخواهى كه در انجام اين كار كسى جز تو بر من منتى نداشته باشد . گفت : به خدا سوگند ، قصدم از انجام اين كار همين بود ؛ و در ادامه گفت :\r\nاى على بن الحسين :  « ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ » .  امام ( ع ) فرمود : نه ، هرگز اين آيه دربارهء ما نازل نشده است ، بلكه دربارهء ما اين آيه نازل شده است :  « ما أَصابَ مِنْ \r\n\r\n\r\n","description":"","footnote":"\r\n( 1 ) . ر . ك . اللهوف ، ص 219 .\r\n( 2 ) . مقتل الحسين ، خوارزمى ، ج 2 ، ص 70 .\r\n","page_name":" 19 ","page_number":19},
  {"content":"\r\n\r\n  مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها ، إِنَّ ذلِكَ عَلَى اللَّهِ يَسِيرٌ . لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ »   ، آرى ما كسانى هستيم كه بر آنچه از دست داده‌ايم تأسف نمىخوريم و به خاطر آنچه به دست آورده‌ايم شادمانى نمىكنيم . « 1 »\r\nخوارزمى مىگويد : آنگاه على بن الحسين ( ع ) فرمود : اى پسر معاويه و هند و صخر ! پيش از آنكه تو به دنيا بيايى نبوّت و امارت پيوسته از آن پدران و نياكان من بود . در جنگهاى بدر و احد و احزاب پرچم رسول خدا ( ص ) در دست جدّ من على بن ابى طالب بود ، در حالى كه پدر و جدّ تو پرچمهاى كافران را به دست داشتند آن گاه فرمود :\r\nچه پاسخ خواهيد داد اگر پيامبر از شما بپرسد :\r\nشما كه آخرين امتها بوديد ،\r\nپس از من ، با خاندان و اهل بيت من چگونه رفتار كرديد ؟\r\nبرخى را به اسارت برديد و برخى ديگر را به خونشان آغشته ساختيد .\r\n« آن گاه على بن الحسين فرمود : واى بر تو اى يزيد اگر مىدانستى كه چه كرده‌اى و نسبت به من و اهل بيت من و برادرم و عموهايم چه ( جنايتى ) را مرتكب شده‌اى ، در آن صورت به كوهها مىگريختى و بر خاك مىنشستى و فرياد شيون و زارى سر مىدادى .\r\nآيا سر پدرم حسين ( ع ) ، فرزند على و فاطمه و امانت رسول خدا در ميان خويش را بر دروازهء شهرتان نصب مىكنيد ؟ اى يزيد مژده باد تو را به خوارى و پشيمانى ، هنگامى كه مردم در روز قيامت گردآيند » . « 2 »\r\nاين مواضع قهرمانانه توانست در برابر ويرانگريهاى بنىاميّه كه قصد مسخ اسلام را داشتند ايستادگى كند . آنان تصور مىكردند كه با كشتن حسين ( ع ) به هدفشان رسيده‌اند ، اما موضع‌گيريهاى حضرت زينب ، امّ كلثوم و فاطمه دختر امام حسين ( ع ) و در رأس آنان امام سجاد ( ع ) ، دشمن را از رسيدن به هدفهاى شيطانىاش بازداشت .\r\nكتاب حاضر وقايع دردناكى را كه پس از شهادت سيدالشهدا تا ورود كاروان حسينى به سرزمين شام اتفاق افتاد در طى فصلهاى زير به بحث گذارده است :\r\n\r\n\r\n","description":"","footnote":"\r\n( 1 ) . تفسير على بن ابراهيم قمى ، ج 2 ، ص 352 .\r\n( 2 ) . مقتل الحسين ، خوارزمى ، ج 2 ، ص 70 .\r\n","page_name":" 20 ","page_number":20},
  {"content":"\r\n\r\nفصل يكم : نشانه‌هاى خشم الهى در آسمان و زمين به خاطر كشته شدن سيدالشهدا .\r\nفصل دوّم : وقايع پس از قتل آن حضرت .\r\nفصل سوّم : وقايع مربوط به حركت كاروان حسينى از كربلا تا كوفه و ماجراهايى كه در خود كوفه براى اهل بيت ( ع ) روى داد .\r\nفصل چهارم : وقايع حركت كاروان حسينى از كوفه تا شام\r\nاز خداوند براى همگان توفيق خدمت به دين حنيف را خواستاريم ، إنّه سميع الدعاء .\r\nمحمّد جعفر طبسى\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n.\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nفصل اول : نشانه‌هاى خشم الهى در پى شهادت امام حسين ( ع )\r\nسلام بر تو اى حجّت خدا و پسر حجّت او ، سلام بر تو اى كشتهء در راه خدا و پسر كشتهء در راه او ، سلام بر تو اى خون خدا و اى پسر خون خدا ، سلام بر تو اى كسى كه همهء يارانش كشته شدند و كسى كه انتقامش را بگيرد باقى نماند در آسمانها و زمين . گواهى مىدهم كه خون تو در بهشت سكونت گزيد و پايه‌هاى عرش به خاطرش لرزيد و همهء آفريدگان بر او گريستند و آسمانهاى هفتگانه و زمين‌هاى هفتگانه و آنچه درون آنهاست و آنچه در بين آنهاست و هر كس از آفريدگان پروردگار كه در بهشت و دوزخ به سر مىبرد و آنچه كه ديده مىشود و آنچه كه ديده نمىشود ، بر او گريستند . . . « 1 »\r\nقتل سيدالشهداء حضرت اباعبداللّه ( ع ) به صورتهاى گوناگون در آينهء هستى بازتاب يافت . نشانه‌هاى اين خشم در عالم ظاهر ، در آسمان و زمين ، در نبات و حيوان و در دريا و خشكى ديده شد ؛ و برخى از مردم علّت اين نشانه‌ها را دانستند و برخى ديگر متوجّه علّت آنها نشدند .\r\nنشانه‌هاى خشم الهى كه از طريق آثار روايى به دست مىآيد ، عبارت‌اند از :\r\n\r\n\r\n","description":"","footnote":"\r\n( 1 ) . الكافى ، ج 4 ، ص 575 - 576 ، حديث 2 . اين بخشى از زيارت مباركى است كه امام صادق ( ع ) در مجلسى كه حسين بن ثوير ، مفضّل بن عمر و ابوسلمه سرّاج نيز بودند به يونس بن ظبيان آموخت .\r\n","page_name":" 25 ","page_number":25},
  {"content":"\r\n\r\n\r\nنشانه‌هاى آسمانى\r\nمنابع حديثى سنّى و شيعى منابع تاريخى به يك اندازه از نشانه‌هاى آسمانى كاشف از خشم خداوند به خاطر كشته شدن امام حسين ( ع ) ياد كرده‌اند ؛ و هيچ كس به جز شمارى اندك از افراد بىايمان ناآگاه « 1 » آن را انكار نكرده است . از جمله آثار روايى و تاريخى در اين باره موارد زير است :\r\n\r\n1 - فرياد جبرئيل\r\nامام صادق ( ع ) فرمود : « هنگامى كه حسين ( ع ) كشته شد ناشناسى در ميان لشكر آمد و فرياد زد و گفت : چگونه شيون نكنم در حالى كه رسول خدا ( ص ) ايستاده و يك بار به زمين مىنگرد و يك بار به جمع شما . من بيم آن دارم كه به درگاه خداوند نفرين كند و همهء اهل زمين هلاك شوند . در اين هنگام مردم به يكديگر مىگفتند اين انسانى ديوانه است ! امّا توّابين گفتند : به خدا سوگند اين چه كارى بود كه با خود كرديم ! ؟ به خاطر پسر\r\n\r\n\r\n","description":"","footnote":"\r\n( 1 ) . حسين محمّد يوسف در ص 552 كتاب « سيّدالشّباب اهل الجنّة الحسين بن على ( ع ) » مىنويسد : « ازجملهء خرافه‌ها و دروغهايى كه در اين باره ساخته شده است ، روايات مربوط به كسوف خورشيد به خاطر قتل پسر دختر رسول خدا ( ص ) است » . او در صفحهء 544 مىگويد : « اعتقاد به اينكه آسمان خون باريد يا اينكه هر سنگى را در شام برمىداشتند در زير آن خون تازه ديده مىشد ، يا اينكه وقتى سر امام حسين ( ع ) را به خانهء ابن‌زياد آوردند از ديوارهايش خون سرازير شد همه از عقايد و دروغهاى شيعيان غلوكننده است » . همچنين اين نويسنده ادّعا مىكند كه بيشتر اين روايات از روايت ابومخنف ، لوط بن يحيى گرفته شده است !\r\nبى شك اين نويسنده ، پندار باطلش را از سحرآموز بزرگشان يعنى ابن كثير كه به دروغ‌پردازى بر ضدّ شيعه اماميّه مشهور مىباشد ، الهام گرفته است و گرنه احاديث مربوط به اين نشانه‌هاى آسمانى و زمينى در كتابهاى اهل سنّت از زبان حافظان حديث همانند ابن ابى شيبه ، ابن سعد ، ابن جميل ، ابن عساكر ، ابن حجر و ابن جوزى آمده است . حتّى خود ابن كثير حديث سرخ شدن آسمان را در تفسير خويش نقل كرده و چيزى هم در موردش نگفته است .\r\nشگفت‌انگيز اينكه در حالى كه فاجعهء عاشورا در چشم برخى كسانى كه مسلمان به شمار مىآيند بىاهميّت مىآيد ، برخى از مسيحيان آگاه به تاريخ اسلام آن را بزرگ مىشمارند . مانند جرجى زيدان كه در كتاب تاريخ الاسلام خويش ( ص 173 و 179 ) مىنويسد : « اگر ماه در آن شب مىدانست كه نورش به كجا مىتابد از تابيدن آن خوددارى مىكرد ، تا آن جنايتى را كه در تاريخ بشر كسى همانندش را مرتكب نشده است بپوشاند . . . و اگر آن خاك ، زشتى ماجرايى را كه در آن روزِ شنبه هولناك اتّفاق افتاد درك مىكرد ، تشنگى را بر سيراب شدن ترجيح مىداد . » .\r\n","page_name":" 26 ","page_number":26},
  {"content":"\r\n\r\nسميّه ، سرور جوانان بهشت را كشتيم ! سپس بر ضدّ ابن زياد شورش كردند و كارشان بدانجا رسيد كه [ راوى 
  ] گويد : به امام عرض كردم : فدايت شوم آن شيون كننده چه كسى بود ؟\r\nفرمود : به اعتقاد ما كسى جز جبرئيل نبود . اگر به او اجازه داده مىشد چنان فريادى برمىآورد كه جان همهء آنان از كالبد خارج مىشد و به آتش مىرفت . ولى خداوند به آنان مهلت داد تا بيشتر گناه كنند ، و عذابى دردناك بچشند . . . » . « 1 »\r\n\r\n2 - كسوف خورشيد\r\nحافظ طبرانى در معجم بزرگ خويش چنين نقل مىكند : « حديث كرد ما را قيس بن ابوقيس بخارى ، حديث كرد ما را قتيبة بن سعيد ، حديث كرد ما را ابن لهيعه از ابوقبيل « 2 » كه گفت :\r\nچون حسين بن على ( ع ) كشته شد خورشيد چنان كسوف كرد كه ستارگان در نيمروز آشكار شدند و ما پنداشتيم كه خورشيد نيز يك ستاره است . « 3 »\r\n\r\n\r\n","description":"","footnote":"\r\n( 1 ) . كامل الزيارات ، ص 336 ، باب 108 ، حديث 14 . مرحوم مقوّم در حاشيه اين روايت گفته است : « آرى رسول خدا ( ص ) در معركه حاضر شد و آن گروهى كه قصد برداشتن خاندانش را از روى زمين داشتند مشاهده كرد ! و در حضور ايشان ، بيوه زنان شيون كردند زنان فرزند از دست داده گريستند و كودكان و دختركان از تشنگى ناله و زارى كردند ! لشكريان صداى هولناكى شنيدند كه مىگفت : واى بر شما اى اهل كوفه ! من رسول خدا را مىبينم كه يك بار به جمع شما و بار ديگر به آسمان نگاه مىكند ، در حالى كه محاسن مقدّسش را به دست گرفته است ! امّا هوى و هوس و گمراهىِ استحكام يافته در دل آن جمع فرو رفتهء در طمع ، به آنان چنين القا كرد ، كه آن صداى ديوانه‌اى است ! » . ( مقتل الحسين ( ع ) ، مقرّم ، ص 296 ) .\r\nشايان ذكر است كه در پايان جلد چهارم همين مجموعه از امام صادق ( ع ) نقل كرديم كه فرمود : « چون حسين بن على ( ع ) را با شمشير زدند و خواستند كه سرش را جدا كنند ، منادى از سوى خداوند - تبارك و تعالى - از درون عرش فرياد برآورد و گفت : آگاه باشيد ، اى امتى كه پس از پيامبرتان سرگردان و ستمگر شديد ، خداوند شما را به عيد قربان و فطر موفق مگرداناد !\r\nگويد : آنگاه امام صادق ( ع ) فرمود : « به خدا سوگند ، ناگزير موفق نشدند و هرگز موفق نخواهند شد ، تا آنكه خونخواه حسين ( ع ) قيام كند . » ( امالى صدوق ، ص 142 ، مجلس 31 ، حديث شماره 5 ؛ و الكافى ، ج 4 ، ص 170 ، حديث شمارهء 3 ) .\r\n( 2 ) . ابوقبيل كسى است كه بخارى ، ابوداوود ، ترمذى ، نسائى ، ابن ماجد براى وى روايت كرده‌اند و نام كامل او حىّ بن هانى است . از يحيى بن معين و ابوزرعة نقل شده كه او ثقه است . و ابوحاتم گفت : حديثش نيكوست . ( ر . ك . تهذيب الكمال ، ج 7 ، ص 492 ؛ و الجرح و تعديل ، ج 3 ، ص 275 ، شمارهء 1227 ) .\r\n( 3 ) . المعجم الكبير ، ج 3 ، ص 114 ، شمارهء 2838 ؛ و نيز ر . ك . مقتل الحسين ، خوارزمى ، ج 2 ، ص 89 ؛ مجمع الزوايد ، ج 9 ، ص 197 ؛ الصواعق المحرقه ، ص 194 ، ص 194 ؛ تاريخ الخلفا ، سيوطى ، ص 207 ؛ ينابيع المودة ، ص 321 .\r\n","page_name":" 27 ","page_number":27},
  {"content":"\r\n\r\nابن عساكر نيز در كتاب ترجمة الامام الحسين ( ع ) آن را از ابوقبيل نقل كرده است . « 1 »\r\n\r\n3 - سياه شدن آسمان\r\nابن‌عساكر از خلف بن خليفه « 2 » از پدرش « 3 » نقل مىكند كه گفت : « چون حسين بن على [ ( ع ) 
  ] كشته شد آسمان سياه گرديد و ستارگان در روز آشكار شدند به طورى كه من ستاره جوزا را عصرگاهان ديدم و [ از آسمان 
  ] خاك سرخ باريد ! » . « 4 »\r\nابن‌اعثم كوفى در توصيف ساعت شهادت امام حسين ( ع ) و غارت اموال آن حضرت مىگويد :\r\nدر آن هنگام غبار شديد و تاريك و سياهى برخاست و با باد سرخ همراه بود ، به طورى كه هيچ چيز ديده نمىشد . تا آنجا كه مردم گمان كردند كه بر آنان عذاب نازل شده است . اين غبار ساعتى ماند و سپس بر طرف شد . « 5 »\r\n\r\n\r\n","description":"","footnote":"\r\n( 1 ) . تاريخ ابن عساكر ( ترجمة الامام حسين ( ع ) ) ، تحقيق محمودى ، ص 357 ، شمارهء 296 . وقوع چنين امرى جاى شگفتى ندارد همانطور كه زرقانى در شرح مواهب اللّدنيه ، ج 2 ، ص 212 و جزرى در اسد الغابه ، ج 1 ، ص 39 و عينى در عمدة القارى في شرح صحيح البخارى ، ج 2 ، ص 472 بر آن تأكيد كرده‌اند .\r\nاين حديث با حديث ضعيف مشهورى كه مىگويد خورشيد و ماه براى مرگ هيچ كس كسوف نمىكنند در تعارض نيست ، چرا كه خبر اخير به قيس بن ابى حازم باز مىگردد و او مردى مورد اختلاف است . از يحيى بن سعيد نقل است كه احاديث او مجهول است و يعقوب سدوسى گويد : اصحاب ما درباره‌اش گفتگو كردند و يكى از آنها به او حمله كرد و گفت او مجهولات زيادى دارد ( ر . ك . ميزان الاعتدال ، ج 3 ، ص 392 ، شمارهء 6908 ) .\r\n( 2 ) . او خلف بن خليفة بن صاعد بن برام اشجعى است . . . او در كوفه بود ، سپس به واسط رفت و مدّتى در آنجاسكونت گزيد آنگاه به بغداد رفت و تا هنگام وفاتش در آنجا ماند . ابن سعد گويد : او ثقه است و در سال 181 در بغداد درگذشت ( ر . ك . تهذيب الكمال ، ج 8 ، ص 284 و 288 ) .\r\n( 3 ) . او خليفة بن صاعد بن برام اشجعى كوفى واسطى ، پدر خلف بن خليفة است . ابن حبّان او را از افراد ثقه برشمرده است . ( ر . ك . تهذيب الكمال ، ج 8 ، ص 319 ) .\r\n( 4 ) . تاريخ ابن عساكر ، ترجمة الامام الحسين ، تحقيق محمودى ، ص 354 ، شمارهء 288 و ر . ك . تهذيب التهذيب ابن حجر ، ج 2 ، ص 305 ؛ الحدائق الورديّة ، ص 24 ؛ تاريخ مدينة ، ج 11 ، ص 226 .\r\n( 5 ) . الفتوح ، ج 5 ، ص 137 ؛ و نيز ر . ك . مقتل الحسين ( ع ) ، خوارزمى ، ج 2 ، ص 42 ؛ اللهوف ، ص 177 ؛ بحارالانوار ، ج 45 ، ص 157 .\r\n","page_name":" 28 ","page_number":28},
  {"content":"\r\n\r\n\r\n4 - سرخ شدن آسمان\r\nشيخ مفيد از سعد اسكاف « 1 » نقل مىكند كه گفت : امام باقر ( ع ) فرمود : قاتل يحيى بن زكريا زنازاده بود . قاتل حسين بن على ( ع ) نيز زنازاده بود و آسمان سرخ نشد مگر براى آن دو . » . « 2 »\r\nابن سعد از على بن مدرك از جدّش اسود بن قيس نقل مىكند كه گفت : « افقهاى آسمان شش ماه پس از قتل حسين ( ع ) سرخ رنگ بود و اين سرخى همانند خون ديده مىشد . گويد : من اين را براى شريك نقل كردم ، او از من پرسيد كه با اسود چه نسبتى دارم ؟\r\nگفتم او جدّ مادرى من است . گفت : به خدا سوگند بدان كه سخن او راست بود . او امانت را بزرگ مىداشت و مهمان را احترام مىكرد » . « 3 »\r\nنيز ابن سعد از محمّد بن سيرين نقل مىكند كه گفت : « پيش از قتل حسين ( ع ) سرخى خورشيد در هنگام طلوع و غروب ديده نمىشد » . « 4 »\r\nنيز از عمرو بن عاصم كلابى « 5 » نقل كرده است كه گفت : حديث كرد ما را خلّاد - ملازم سمسم كه در بنى جحدر سكونت داشت - و گفت : حديث كرد مرا مادرم و گفت : مدّتى پس از قتل امام حسين ( ع ) خورشيد صبح و شام بر ديوار ، سرخ رنگ مىتابيد و هر سنگى را كه برمىداشتند در زير آن خون مىديدند » . « 6 »\r\nابن عساكر به نقل از على بن مسهّر گويد : « مادربزرگم براى من نقل كرد و گفت : من در روزگار حسين ( ع ) دخترى جوان بودم ؛ و مدّت چند روز آسمان يك پارچه خون بود ! » . « 7 »\r\n\r\n\r\n","description":"","footnote":"\r\n( 1 )\r\n. شيخ طوسى گويد : « سعد بن طريف الحنظلى الاسكاف هم پيمان بنى تميم ، كوفى . . . و احاديث وىصحيح است . » ( ر . ك . رجال الشيخ ، ص 115 ، شمارهء 1147 .\r\n( 2 ) . الارشاد ، ج 2 ، ص 132 .\r\n( 3 ) . ترجمة الامام الحسين ( ع ) و مقتله ، ابن سعد ، تحقيق سيّد عبدالعزيز طباطبايى ، ص 91 ، ش 328 ؛ و نيز ر . ك . تاريخ ابن عساكر ، ترجمة الامام الحسين ( ع ) ، ص 355 ، ش 292 ؛ تهذيب الكمال ، ج 3 ، ص 230 . ذهبى در تاريخ الاسلام ( حوادث سال 121 ، ص 378 ) مىنويسد : بر ثقه بودن وى اجماع نظر است . نيز ر . ك . تاريخ الاسلام ، حوادث سال 61 ، ص 15 .\r\n( 4 ) . ترجمة الامام الحسين ( ع ) ، ابن سعد ، ص 91 ، ش 327 ؛ و نيز ر . ك . حديث ش 326 .\r\n( 5 ) . ذهبى گويد : او راستگويى از علماى تابعين بود كه به سال 213 درگذشت ( ميزان‌الاعتدال ، ج 3 ، ص 269 ) .\r\n( 6 ) . ترجمة الامام حسين ( ع ) و مقتله ، ابن سعد ، ص 91 ، شماره 325 ؛ تاريخ ابن عساكر ، تحقيق محمودى ، ص 355 ، ش 291 .\r\n( 7 ) . تاريخ ابن عساكر ، ترجمة الامام الحسين ( ع ) ، تحقيق محمودى ، ص 354 تا 355 .\r\n","page_name":" 29 ","page_number":29},
  {"content":"\r\n\r\nابن شهرآشوب به نقل از حمّاد گويد : آيا مىدانى سرخى افق از چيست ؟ سپس گفت :\r\nاز روزى كه حسين كشته شد ! » . « 1 »\r\nاسود بن قيس گفت : چون حسين ( ع ) كشته شد يك سرخى از سوى مشرق برآمد و يك سرخى از سوى مغرب ، و نزديك بود در وسط آسمان به هم برسند و اين واقعه ، شش ماه ادامه داشت ! » . « 2 »\r\n\r\n5 - گريهء آسمان\r\nابن قولويه از امام صادق ( ع ) نقل مىكند كه گفت : « قاتل يحيى بن زكريا و قاتل امام حسين ( ع ) زنازاده بودند و آسمان جز براى اين دو گريه نكرد . » « 3 »\r\nنيز از امام صادق ( ع ) نقل كرده است كه فرمود : هنگامى كه اباعبداللّه - حسين بن على ( ع ) - كشته شد ، آسمانهاى هفتگانه و زمين‌هاى هفت‌گانه و آنچه در آنهاست و آنچه در بين آنهاست و هر كس كه در آنها به سر مىبرد و بهشت و جهنّم و آنچه پروردگار ما آفريده و آنچه ديده مىشود و آنچه ديده نمىشود بر او گريستند » . « 4 »\r\nنيز از امام صادق ( ع ) نقل شده است كه به زراره فرمود : « اى زراره آسمان چهل بامداد بر حسين ، خون گريست و زمين چهل بامداد با سياهى گريست و خورشيد چهل بامداد با كسوف و سرخى گريست و كوهها پاره پاره و پراكنده شد و درياها شكافت . . . » . « 5 »\r\n\r\nمعناى گريه آسمان\r\nابن حجر گويد : ثعلبى نقل كرده است كه آسمان گريست و گريه‌اش سرخى آن است ! » . « 6 »\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 4 ، ص 54 و نيز ر . ك . سير الاعلام النبلاء ، ج 3 ، ص 312 .\r\n( 2 ) . همان .\r\n( 3 ) . كامل الزيارات ، ص 79 تا 80 ، باب 25 ، حديث شمارهء يك . و نيز ر . ك . حديث شمارهء 11 در همين باب ؛ الخطط المقريزيد ، ج 2 ، ص 289 ؛ نظم درر السمطين ، ص 222 .\r\n( 4 ) . كامل الزيارات ، ص 80 ، باب 26 ، حديث شماره 3 .\r\n( 5 ) . همان ، حديث شمارهء 6 .\r\n( 6 ) . الصواعق المحرقة ، ص 194 به نقل از الكشف و البيان ، ثعلبى ، ج 8 ، ص 353 ، دار احياء التراث العربى .\r\n","page_name":" 30 ","page_number":30},
  {"content":"\r\n\r\nابن قولويه از عبداللّه بن هلال نقل مىكند : از امام صادق ( ع ) شنيدم كه فرمود :\r\n« آسمان بر حسين بن على و يحيى بن زكريا گريه كرد و جز بر اين دو تن بر هيچ كس گريه نكرد . گفتم : گريه آسمان به چيست ؟ فرمود : به مدّت چهل روز خورشيد با سرخى غروب و طلوع مىكرد ! گفتم : پس گريه‌اش اين است ؟ گفت : بلى . » . « 1 » ابن بطريق از صحيح مسلم در ذيل آيهء شريفهء « فما بكت عليهم السماء و الأرض » « 2 » از سدّى نقل مىكند كه گفت : « چون حسين بن على كشته شد آسمان گريست و گريه‌اش سرخى آن است . » . « 3 »\r\n\r\nنكته\r\nروايات بسيارى دربارهء برخى مشتركات ميان شخصيّت امام حسين ( ع ) و يحيى بن زكريا و ماجراهايى كه براى آن دو پيش آمد سخن مىگويد كه براى مثال به چند مورد زير اشاره مىشود :\r\n- ابن عبّاس گويد : « خداوند به محمّد ( ص ) وحى كرد : من به خاطر يحيى بن زكريا هفتاد هزار را كشتم و به خاطر پسر فاطمه هفتاد هزار را مىكشم . » . « 4 »\r\n- سر يحيى بن زكريا به زنى زناكار از قوم بنى اسرائيل هديه شد ، چنان كه امام حسين ( ع ) خود بارها به اين موضوع اشاره كرده و فرموده است : « از بى مقدارى دنيا در نزد خداوند اينكه ، سر يحيى بن زكريا را به زنى زناكار از بنى اسرائيل هديه كردند ! » . « 5 »\r\nهمين طور سر امام حسين ( ع ) را نيز براى پسر مرجانه و يزيد بردند . « 6 »\r\n\r\n\r\n","description":"","footnote":"\r\n( 1 )\r\n. كامل الزيارات ، ص 89 ، باب 28 ، حديث شمارهء 4 .\r\n( 2 ) . سورهء دخان ، آيهء 29 .\r\n( 3 ) . العمده ، ص 467 ، و ر . ك . الطوائف ، ابن طاووس ، ص 203 .\r\n( 4 ) . تذكرة الخواص ، ص 252 ؛ فردوس الاخبار ، ج 3 ، ص 187 ، حديث ش 4515 ؛ الطرائف ، ص 202 ، حديث ش 290 ؛ تاريخ بغداد ، خطيب بغدادى ، ج 1 ، ص 142 ؛ المستدرك على الصّحيحين ، حاكم ، ج 3 ، ص 278 ؛ حلية الاولياء ، ابونعيم ، ج 3 ، ص 120 ؛ مقتل خوارزمى ، ج 2 ، ص 109 .\r\n( 5 ) . الارشاد ، ج 2 ، ص 132 ؛ و نيز ر . ك . تأويل الآيات ، ص 294 ؛ مجمع البيان ، ج 5 ، ص 779 .\r\n( 6 ) . سيّد محمّد بن ابى طالب در كتاب تسلّية المجالس ( ج 1 ، ص 134 ) مىنويسد : « سر يحيى بن زكريا را نزد زناكارى از بنىاسرائيل بردند همين طور سر حسين را نزد زنازاده‌اى از قريش بردند و آسمان تنها براى اين دو به مدّت چهل روز گريه كرد . » .\r\n","page_name":" 31 ","page_number":31},
  {"content":"\r\n\r\n- ابن قولويه از زراره از عبدالخالد بن عبد ربّه نقل مىكند كه گفت : « شنيدم كه اباعبداللّه مىفرمود : « لم نجعل له من قبل سميّاً » ( پيشتر برايش همنامى قرار نداديم ) ؛ حسين بن على ( ع ) پيشتر همنامى نداشت و يحيى بن زكريا ( ع ) نيز پيشتر همنامى نداشت . . . » . « 1 »\r\n- نقل شده است كه همسر زكريا ، يحيى را شش ماهه به دنيا آورد همين طور حضرت فاطمه ( س ) نيز امام حسين ( ع ) را شش ماهه به دنيا آورد . « 2 »\r\n- قاتل يحيى زنازاده بود و همين طور قاتل امام حسين ( ع ) . « 3 »\r\n- و آسمان جز بر اين دو گريه نكرد . « 4 »\r\n- سر يحيى ( ع ) را بر دروازه جيرون در شام دار زدند ، همين طور سر امام حسين ( ع ) در شام در همان مكان دار زده شد . « 5 »\r\n\r\n6 - خون باريدن آسمان\r\nپس از شهادت امام حسين ( ع ) آسمان بر مردم خون باريد و اين نشانهء آسمانى كاشف از خشم خداوند تعالى بود كه مردم آن را مشاهده كردند . اين نشانه از حجّت‌هاى الهى بود كه نمىتوان آن را انكار كرد و حضرت زينب ( س ) با استناد به آن ، خطاب به مردم كوفه فرمود : « آيا شگفت‌زده مىشويد از اينكه آسمان خون ببارد و به يقين عذاب آخرت خواركننده‌تر است و شما يارى نمىشويد » . « 6 »\r\nرواياتى كه از اين نشانهء آسمانى خبر مىدهد فراوان است كه براى مثال به موارد ذيل اشاره مىشود :\r\n\r\n\r\n","description":"","footnote":"\r\n( 1 ) . كامل الزيارات ، ص 95 ، باب 28 ، حديث شماره هشت ؛ و آيه در سورهء مريم است .\r\n( 2 ) . مناقب آل ابى طالب ، ج 4 ، ص 76 ؛ جلاء العيون ، ص 278 .\r\n( 3 ) . پيش از اين از امام صادق ( ع ) نقل كرديم كه فرمود : « قاتل يحيى بن زكريا زنازاده بود و قاتل امام حسين نيز زنازاده بود و آسمان تنها براى اين دو گريست . » ( كامل الزيارات ، ص 79 - 80 ، باب 25 ، حديث شمارهء 1 ) .\r\n( 4 ) . ر . ك . روايت پيشين ، كامل الزيارات و روايت شمارهء 11 از همان باب در همان كتاب .\r\n( 5 ) . ر . ك . مقتل الحسين ، مقرّم ، ص 348 ؛ به نقل از كتاب صورة الارض ابن حوقل ( ص 161 ) : سر يحيى بن زكريا بر دروازهء جنوب آويخته شد و سر حسين بن على ( ع ) نيز در همان مكان آويخته گرديد .\r\n( 6 ) . اللهوف ، ص 193 .\r\n","page_name":" 32 ","page_number":32},
  {"content":"\r\n\r\nشيخ طوسى به نقل از عمّار بن ابى عمّار مىنويسد : « آسمان در روز قتل حسين ( ع ) خون تازه باريد » . « 1 »\r\nابن سعد به نقل از نضرهء ازديه مىنويسد : « هنگامى كه حسين بن على ( ع ) كشته شد آسمان خون باريد به طورى كه خيمه‌ها و هر آن چه با خود داشتم از خون پر شد . « 2 »\r\nبيهقى نيز همين مطلب را از نضرهء ازديه نقل كرده است . « 3 »\r\nابن سعد به نقل از سليم القاص مىنويسد : « روز قتل حسين بر ما خون باريد » . « 4 »\r\nابن طلحة به نقل از هلال بن ذكوان گويد : هنگامى كه حسين بن على ( ع ) كشته شد مدّت دو يا سه ماه از نماز صبح تا غروب آفتاب چنين به نظر مىرسيد كه ديوارها به خون آغشته است . گفت : در راه سفر چنان بارانى بر ما باريد كه اثر آن مانند خون بر جامه‌هاى ما باقى ماند » . « 5 » بلاذرى به نقل از ابوحصين گويد : « هنگامى كه حسين ( ع ) كشته شد مدّت دو يا سه‌ماه از نماز صبح تا طلوع خورشيد گويى كه ديوار آغشته به خون است » . « 6 » وى همچنين از سالم القاص نقل مىكند : روزهاى قتل حسين ( ع ) بر ما خون باريد » . « 7 » قاضى نعمان مصرى از ام‌ّسالم نقل مىكند كه گفت : هنگامى كه حسين بن على ( ع ) كشته شد ، از آسمان بارانى همانند خون باريد كه بر اثر آن خانه‌ها و ديوارها سرخ رنگ شد . اين مطلب به بصره ، كوفه و شام نيز رسيد به طورى كه ما شك نداشتيم كه عذاب نازل خواهد شد ! » . « 8 »\r\n\r\n7 - باريدن خاكستر از آسمان\r\nامام صادق ( ع ) به نقل از جدّش فرمود : روزى حسين بن على ( ع ) نزد امام حسن ( ع )\r\n\r\n\r\n","description":"","footnote":"\r\n( 1 ) . امالى شيخ طوسى ، ص 330 ، مجلس يازدهم ، حديث شمارهء 659 / 106 .\r\n( 2 ) . ترجمة الامام الحسين ( ع ) ، ابن سعد ، تحقيق سيّد عبدالعزيز طباطبايى ، ص 90 ، شمارهء 321 .\r\n( 3 ) . دلايل النبوّة ، ج 8 ، ص 471 ؛ و نيز ر . ك . ذخائر العقبى ، ص 10 ؛ سبل الهدى و السّلام ، ج 11 ، ص 80 .\r\n( 4 ) . ترجمة الامام الحسين ( ع ) ، ابن سعد ، ص 90 ، ش 322 ؛ و نيز ر . ك . البيان و التعريف ، ج 8 ، ص 353 .\r\n( 5 ) . مطالب السؤول ، ص 155 .\r\n( 6 ) . انساب الاشراف ، ج 3 ، ص 413 .\r\n( 7 ) . همان .\r\n( 8 ) . شرح الاخبار ، ج 3 ، ص 166 ، حديث 1099 .\r\n","page_name":" 33 ","page_number":33},
  {"content":"\r\n\r\nرفت همين كه چشمش بر او افتاد گريست . پرسيد : اى اباعبداللّه چرا مىگريى ؟ گفت : به خاطر رفتارى كه با تو مىكنند ! امام حسن ( ع ) گفت : مرا با خوراندن سم مىكشند ، امّا اى اباعبداللّه هيچ روزى مانند روز تو نيست سى هزار تن كه همه مدّعىاند از امّت جدّ ما و مسلمان‌اند گرد مىآيند و تو را مىكشند و خونت را مىريزند . . . در آن هنگام بنىاميّه سزاوار لعنت مىشوند و آسمان خون و خاكستر مىبارد و همه چيز حتّى وحشيان صحرا و ماهيان دريا براى تو مىگريند . » . « 1 »\r\nاز حصين نقل شده كه گفت : « هنگام كشته شدن حسين بن على ( ع ) ، براى مدت سه روز گويى كه چهره‌هاى ما خاكستر آلود شده بود ! گفتم : تو در آن روز چه كاره بودى ؟\r\nگفت : سرگرم زندگى خودم بودم » . « 2 »\r\n\r\n8 - گريه و درود فرشتگان بر امام حسين ( ع )\r\nامام صادق ( ع ) فرمود : چهار هزار فرشته براى پيكار همراه حسين بن على ( ع ) فرود آمدند و چون به آنان اجازهء پيكار داده نشده بود بازگشتند تا اجازه بگيرند . امّا وقتى فرود آمدند حسين ( ع ) كشته شده بود . اينان هم اينك ژوليده و غبارآلود نزد قبر او مىگريند .\r\nرئيس آنان فرشته‌اى است كه به او منصور گفته مىشود . » . « 3 »\r\nنيز آن حضرت فرموده است : « خداوند متعال هفتاد هزار فرشته را بر ( قبر ) حسين ( ع ) گمارده است كه ژوليده و غبارآلود از روزى كه كشته شد تا هر وقت خدا بخواهد - قيام قائم - بر او درود مىفرستند » . « 4 »\r\n\r\n9 - شيون آسمانها و زمين و فرشتگان\r\nكلينى به نقل از كرّام مىنويسد : با خودم پيمان بستم كه تا قيام قائم آل محمّد ( ص ) در\r\n\r\n\r\n","description":"","footnote":"\r\n( 1 ) . امالى صدوق ، ج 101 ، مجلس 24 ، حديث شماره 3 .\r\n( 2 ) . تهذيب الكمال ، ج 6 ، ص 523 ؛ و حصين ، همان حصين بن عبدالرحمن سلمى ، ابوهذيل كوفى است . ( تهذيب الكمال ، ج 6 ، ص 519 ) .\r\n( 3 ) . كامل الزيارات ، ص 83 ، باب 27 ، حديث شمارهء 2 ؛ و ديگر احاديث اين باب .\r\n( 4 ) . همان ، ص 84 ، باب 27 ، حديث شمارهء 5 ، و ديگر احاديث اين باب .\r\n","page_name":" 34 ","page_number":34},
  {"content":"\r\n\r\nروز هرگز غذا نخورم . تا آنكه نزد امام صادق ( ع ) رفتم و گفتم مردى از شيعيان شما بر خود واجب كرده است كه تا قيام قائم آل محمّد در روز غذا نخورد . فرمود : اى كرّام روزه بگير ، ولى عيد قربان و فطر و سه روز تشريق و هنگامى كه مسافر و بيمار هستى روزه مگير . چرا كه پس از كشته شدن حسين ( ع ) آسمانها و زمين و آنچه در آنهاست و فرشتگان گفتند : پروردگارا ! به ما اجازه بده تا اين مردم را هلاك كنيم و از روى زمين برداريم ، چرا كه اينان حرمت تو را شكستند و برگزيده‌ات را كشتند . آنگاه خداوند به آنان وحى كرد :\r\nاى فرشتگانم و اى آسمانها و زمين من آرام باشيد . سپس پرده‌اى از پرده‌ها كنار رفت كه پشت آن محمّد و دوازده جانشين او بودند . خداوند دست قائم را از ميان آنها گرفت و گفت : اى فرشتگانم و اى آسمانها و زمينم به وسيلهء وى ، حسين را يارى مىدهم . اين را سه بار تكرار كرد » . « 1 »\r\n\r\nنشانه‌هاى زمينى\r\n\r\n1 - جوشيدن خون از زير سنگ\r\nگذشته از آنچه دربارهء گريهء زمين و آسمان بر سيدالشهدا ( ع ) نقل كرديم ؛ و اينكه آسمان و زمين جز بر او و بر يحيى بن زكريّا نگريستند ؛ روايتهاى بسيارى نقل شده است كه هر سنگى را كه برمىداشتند ، زير آن خون تازه ديده مىشد : برخى از اين روايات از همهء زمين و برخى از سرزمين شام و برخى ديگر از بيت المقدس نام مىبرند .\r\nابن سعد نقل مىكند كه عبدالملك نزد پسر رأس الجالوت فرستاد و پرسيد : آيا در قتل حسين نشانه‌اى پديدار شد ؟ گفت : در آن روز هر سنگى را كه برمىداشتند زيرش خون تازه مىجوشيد . » . « 2 »\r\n\r\n\r\n","description":"","footnote":"\r\n( 1 ) . الكافى ، ج 1 ، ص 534 ، حديث شمارهء 19 .\r\n( 2 ) . ترجمة الامام الحسين ( ع ) ، ابن سعد ، ص 90 - 91 ، حديث ش 323 و 324 ؛ المعجم الكبير ، ج 3 ، ص 127 ، ش 2856 ؛ نيز ر . ك . الصواعق المحرقة ، ص 194 ؛ تذكرة الخواص ، ص 284 ؛ نظم درر السمطين ، ص 220 ؛ ينابيع المودة ، ص 356 ؛ مقتل الحسين ، خوارزمى ، ج 2 ، ص 90 ؛ كشف الغمة ، ج 2 ، ص 275 ؛ تاريخ المدينة الدمشق ، ج 11 ، ص 230 .\r\n","page_name":" 35 ","page_number":35},
  {"content":"\r\n\r\nاز زهرى نيز نقل مىكنند كه گفت عبدالملك بن مروان از من پرسيد : علامت كشته شدن حسين چه بود ؟ گفتم : در آن روز هر سنگى را برمىداشتم خون تازه زير آن ديده مىشد . عبدالملك گفت : من و تو در اين قضيه ناآشناييم ( كسى جز من و تو موضوع اين ديدار را نبايد بداند ) . » . « 1 »\r\nهمچنين ابن عساكر از امّ حيّان نقل مىكند كه گفت : « هر سنگى را در بيت المقدس برمىداشتند زير آن خون تازه يافت مىشد ! » . « 2 »\r\nخوارزمى به نقل از حمّاد بن زيد « 3 » مىنويسد : « نخستين بارى كه زهرى در مجلس وليد بن عبدالملك صحبت كرد وليد گفت : چه كسى از شما مىداند كه در روز قتل حسين ( ع ) سنگهاى بيت المقدس چه كردند زهرى گفت : شنيده‌ام كه هر سنگى برداشته مىشد زير آن خون تازه ديده مىشد » . « 4 »\r\n\r\n\r\n","description":"","footnote":"\r\n( 1 ) . همان .\r\n( 2 ) . تاريخ مدينة دمشق ، ج 14 ، ص 229 ؛ و ر . ك . بحارالانوار ، ج 45 ، ص 216 ؛ كامل الزيارات ، ص 93 ، باب 29 ، حديث شمارهء 20 ؛ مقتل الحسين ( ع ) ، خوارزمى ، ج 2 ، ص 102 .\r\n( 3 ) . وى ابواسماعيل الازرق ، حمّاد بن زيد بن درهم الازدى الجهضى است . ابن سعد گويد : او طرفدار عثمان‌بود . در سال 98 به دنيا آمد و در سال 179 درگذشت ( ر . ك . تهذيب الكمال ، ج 7 ، ص 239 ؛ الطبقات الكبرى ، ج 7 ، ص 286 ) .\r\n( 4 ) . مقتل الحسين ( ع ) ، خوارزمى ، ج 2 ، ص 102 ، شمارهء 18 ؛ و ر . ك . سير اعلام النبلاء ، ج 3 ، ص 314 ؛ المعجم الكبير ، ج 3 ، ص 113 ، حديث شمارهء 2834 ؛ الاتحاف ، بحبّ الاشراف ، ص 24 ؛ تاريخ ابن عساكر ، ترجمة الامام الحسين ( ع ) ، تحقيق محمودى ، ص 362 ، شماره 301 و 302 ؛ تاريخ مدينة الدمشق ، ج 14 ، ص 29 ؛ ابن عبدربّه در داستانى مفصّل - از زهرى نقل مىكند كه چگونه او و قتيبه نزد عبدالملك مروان در تالار وى آمدند و اين كه عبدالملك مروان پرسيد آيا خبر داريد كه در شب يا روز قتل حسين 
  ] ( ع ) 
  ] در بيت المقدس چه اتفاقى افتاد ؟ » و زهرى پاسخ داد : « آرى فلان كس - اسمش را نبرده است - براى من نقل كرد كه در آن شبهايى كه على بن ابى طالب و حسين بن على ( ع ) كشته شدند هر سنگى را كه در بيت المقدس برمىداشتند زير آن خون تازه ديده مىشد ! عبدالملك گفت : راست گفتى : همان كسى كه براى تو نقل كرد براى من نيز نقل كرد و شتر ديدى نديدى ! . . . ( ر . ك . العقد الفريد ، ج 4 ، ص 386 ) .\r\nاز اين روايات چنين برمىآيد كه حاكمان اموى از نشانه‌هاى خشم‌الهى به خاطر قتل سيّدالشهدا خبر داشتند ! ولى آيا علم به اين نشانه‌ها آنان را از كشتن فرزندان حسين ( ع ) و مسموم ساختن و شكنجه كردن آنان باز داشت ؟ هرگز ! چرا كه برترى جويان و فسادگران در زمين ، از نشانه‌هاى خداى انتقام گيرنده جبار رويگردان هستند !\r\n","page_name":" 36 ","page_number":36},
  {"content":"\r\n\r\nشيخ صدوق از فاطمه دختر امام على ( ع ) نقل مىكند كه گفت : « آنگاه يزيد ملعون فرمان داد كه زنان حسين ( ع ) را همراه على بن الحسين ( ع ) در زندانى كه آنان را از گرما و سرما حفظ نمىكرد حبس كردند . به طورى كه صورتهايشان پوست انداخت ؛ و هر سنگى را كه در بيت المقدس از روى زمين برمىداشتند در زير آن خون تازه ديده مىشد و مردم آفتاب را ديدند كه بر روى ديوارها همانند ملحفه‌هاى رنگين سرخ شده است ! [ ؟ 
  ] تا آنكه على بن الحسين از آنجا همراه زنان خارج شد و سر حسين ( ع ) را به كربلا باز گرداند . « 1 »\r\nنمونهء روايتهايى كه از سرزمين شام نام مىبرد اينهاست : طبرانى از ابن شهاب نقل مىكند كه گفت : « در روز قتل حسين ( ع ) هر سنگى را كه در شام از زمين برمىداشتند زير آن خون بود ! ! - خداى از او خشنود باد » . « 2 »\r\n\r\nاشاره\r\nابن قولويه نقل مىكند كه امام صادق ( ع ) فرمود : « هنگامى كه حسين بن على ( ع ) به شهادت رسيد همهء آفريدگان خداوند بر او گريستند مگر سه چيز بصره ، دمشق و خاندان عثمان ! » . « 3 » و در بعضى روايات « بنىاميّه » نيز اضافه شده است . « 4 »\r\nدليل اينكه بنىاميّه از گريه بر امام حسين ( ع ) استثنا شده‌اند روشن است . اينان دشمن خدا و رسول و اهل‌بيت ( ع ) و دشمن اسلام بوده‌اند . اينان كسانى بوده‌اند كه خون امام ( ع ) را ريختند و قتل آن حضرت را شفاى دردهاى خويش تلقّى كردند . چنان كه ابن زياد خطاب به حضرت زينب گفت : « خداوند جان مرا با كشتن سركشان و نافرمانهاى خاندان تو شفا بخشيد » . « 5 »\r\n\r\n\r\n","description":"","footnote":"\r\n( 1 ) . امالى صدوق ، 142 ، مجلس 31 ، حديث شمارهء 5 .\r\n( 2 ) . المعجم الكبير ، ج 3 ، ص 113 ، ح 2835 ؛ و نيز ر . ك . ذخائر العقبى ، ص 145 ؛ سبل الهدى و الرّشاد ، ج 11 ، ص 80 ؛ نفس المهموم ، ص 485 .\r\n( 3 ) . كامل الزيارات ، ص 80 ، باب 26 ، حديث شمارهء 4 .\r\n( 4 ) . المنتخب للطريحى ، ص 39 .\r\n( 5 ) . الارشاد ، ج 2 ، ص 115 .\r\n","page_name":" 37 ","page_number":37},
  {"content":"\r\n\r\nيزيد نيز با قتل امام حسين ( ع ) بر كفر و تشفّى خاطر خويش تصريح كرد ؛ آنجا كه به اشعار ابن زبعرى تمثّل جست و گفت :\r\nاىكاش پدرانم كه در بدر كشته شدند نالهء كشتگان از دم‌شمشير خزرج را مىشنيدند ، آنان شادى مىكردند و ديگران را در شاديشان شركت مىدادند و سپس مىگفتند : اى يزيد ! دست مريزاد ! ما سروران و بزرگانشان را كشتيم و اين با كشتگان بدر برابر شد .\r\nهاشم پادشاهى را به بازيچه گرفت و گرنه ، نه خبرى رسيد و نه وحيى فرود آمد .\r\nمن از خندف نيستم اگر از فرزندان احمد انتقام نگيرم . « 1 »\r\nدر جاى ديگر مىگويد :\r\nهنگامى كه آن شتران هودج بسته آشكار شدند و آن سرها بر تپّه‌هاى جيرون مشرف گرديد ، كلاغ آواز داد و من گفتم : بگو يا مگو ، من دَيْن خويش را از پيامبر گرفتم . « 2 »\r\nاين موارد و امثال آن بسيار فراوان است و كاشف از ميزان كينهء اين شجرهء ملعونه نسبت به اهل بيت و شاديشان در قتل آن بزرگواران مىباشد .\r\nامّا دليل استثناى دمشق ، دوستى آنان نسبت به بنىاميّه بود . زيرا براى ساكنان اين شهر همين ننگ و زشتى بس كه باقيماندهء كاروان حسينى را كنار باب السّاعات متوقّف كردند و با دف و دايره ، مسرور و شادمان از قتل فرزند دختر رسول خدا و اهل بيت ( ع ) و اصحابش ، به سوى آنان آمدند .\r\nامّا بصره ، در آن روزگار اغلب مردمش تفكّرات و گرايشهاى عثمانى داشتند ، بنابراين جاى شگفتى نيست اگر كه از ديگر نقاط دنيا كه براى حسين ( ع ) گريستند استثنا شود . « 3 »\r\n\r\n\r\n","description":"","footnote":"\r\n( 1 ) . مقتل الحسين ( ع ) ، مقرّم ص 357 ؛ و نيز ر . ك . اللهوف ، ص 214 .\r\n( 2 ) . همان ، ص 348 .\r\n( 3 ) . از جمله سخنان اميرمؤمنان ( ع ) خطاب به اهل بصره در آن روز چنين است : « اى اهل بصره چه گمان داريد و حال آنكه بيعتم را شكستيد و دشمنم را بر ضدّ من پشتيبانى كرديد ؟ » آنگاه مردى برخاست و گفت گمان خير داريم و مىبينيم كه پيروز شده‌اى و قدرت يافته‌اى . اگر كيفر دهى سزاوار آنيم و اگر ببخشى بخشش در نزد خداوند محبوب‌تر است . حضرت فرمود : شما را بخشيدم و از فتنه پرهيز مىدهم . چرا كه شما نخستين رعيتى بوديد كه بيعت شكستيد و ميان اين امّت تفرقه افكنديد . » ( الارشاد ، ج 1 ، ص 257 ) .\r\nعايشه ، طلحه ، زبير و پسرش عبداللّه و به دنبال آنها گروهى ديگر از منافقانى كه از بيعت اميرمؤمنان سرپيچى كردند ، مانند عبداللّه عمر ، سعد بن ابى وقاص و محمّد بن سلمه ، موفق شدند اهل بصره را بفريبند و با ادّعاى مظلوميت عثمان ، رأى همهء آنان را به نفع خويش كسب كنند . اهل بصره در آن روزگار با على ( ع ) جنگيدند و حضرت در جنگ جمل شمار زيادى از آنان را به قتل رساند و اين امر موجب شد كه بيشتر ساكنانش به عثمان گرايش پيدا كنند .\r\n","page_name":" 38 ","page_number":38},
  {"content":"\r\n\r\n\r\n2 - نوحه‌گرى جنّ\r\nروايات چندى وجود دارد كه از نوحه‌گرى جنّيان بر كشته شدن سيدالشّهدا ( ع ) حكايت دارد . براى مثال چند نمونهء ذيل ذكر مىشود .\r\nابن قولويه از امّ سلمه ، همسر پيامبر نقل مىكند كه گفت : « از آن هنگامى كه خداوند جان پيامبرش را گرفت ، نوحه‌گرى جنّيان را نشنيدم مگر آن شب ، كه فهميدم فرزندم حسين كشته شده است . گويد يكى از آن جنّيان آمد و چنين گفت :\r\nاى ديدگان من هر چه در توان داريد اشك بريزيد زيرا پس از من كسى بر شهيدان نمىگريد بر قومى كه مرگ آنان را به سوى ستمگرى از نسل عبد راهنمايى مىكند » . « 1 »\r\nنيز از عبداللّه بن حسّان كنانى نقل كرده است كه گفت : « جنّيان بر حسين بن على گريه كردند و گفتند :\r\nچه پاسخ خواهيد داد اگر پيامبر از شما بپرسد :\r\nشما كه آخرين امتها بوديد ،\r\nپس از من با خاندانم چگونه رفتار كرديد ؟\r\nبرخى را به اسارت برديد و برخى ديگر را به خون آغشته ساختيد . » . « 2 »\r\nنيز از داوود رقّى نقل كرده است كه گفت : « جدّم براى من نقل كرد كه چون حسين بن على ( ع ) كشته شد جنّيان با اين ابيات بر او گريستند :\r\nاى چشم اشك فراوان بريز و گريه كن كه خبر درست است ،\r\nبر پسر فاطمه گريه كن كه به فرات وارد شد ولى بازنگشت ،\r\nهنگامى كه خبر از او آوردند جنّها به نوبت گريه مىكنند ،\r\nخبر آوردند كه حسين و خاندانش كشته شدند نابود باد چنين خبرى !\r\n\r\n\r\n","description":"","footnote":"\r\n( 1 ) . كامل الزيارات ، ص 93 ، باب 29 ، حديث شمارهء 1 .\r\n( 2 ) . همان ، ص 102 - 101 ، باب 29 ، حديث شمارهء 6 .\r\n","page_name":" 39 ","page_number":39},
  {"content":"\r\n\r\nمن با سوز بر تو خواهم گريست در شامگاهان و سحرگاهان ،\r\nو بر تو خواهم گريست تا آن هنگامى كه ريشه‌اى [ در زمين 
  ] حركت مىكند و درختان به بار مىنشينند ! « 1 »\r\n\r\n3 - عزادارى پرندگان\r\nخوارزمى از مفضّل بن عمر جعفى نقل مىكند كه گفت : « از امام صادق ( ع ) شنيدم كه فرمود : پدرم محمّد بن على از پدرش على بن الحسين براى من روايت كرد و گفت : چون حسين كشته شد كلاغى آمد و خود را به خون حسين آغشته كرد . آنگاه پرواز كرد و در مدينه بر روى ديوار خانهء فاطمهء صغرى ، دختر امام حسين ( ع ) نشست . فاطمه سر بلند كرد و نگاهى به كلاغ انداخت و گريست . . . » . « 2 »\r\nخوارزمى از شطاح ورّاق نقل مىكند كه گفت : از فتح بن سحرف « 3 » شنيدم كه مىگويد : « من هر روز براى گنجشكان دانه مىپاشيدم و مىخوردند . امّا در روز عاشورا برايشان دانه ريختم ولى نخوردند . از اينجا دانستم كه به خاطر قتل حسين از خوردن خوددارى كرده‌اند » . « 4 »\r\n\r\n4 - خاكستر شدن زعفران و تلخ شدن گوشت\r\nابن شهرآشوب به نقل از احاديث ابن حاشر گويد : نزد ما مردى بود كه به جنگ حسين ( ع ) رفت و با شتر و زعفران بازگشت . زعفران را هر چه مىكوبيدند آتش مىشد و چون زنش از آن به دست ماليد پيسى گرفت . شتر را كشتند و هرجايى را كه با چاقو مىبريدند تبديل به آتش مىشد ؛ و چون آن را پاره پاره كردند ، از آن آتش بيرون آمد ؛ و چون آن را پختند از ديگ آتش زبانه كشيد » . « 5 »\r\n\r\n\r\n","description":"","footnote":"\r\n( 1 ) . كامل الزيارات ، ص 97 ، باب 29 ، حديث 11 .\r\n( 2 ) . مقتل الحسين ( ع ) ، خوارزمى ، ج 2 ، ص 92 .\r\n( 3 ) . در سير الاعلام النباء ، ج 13 ، ص 93 و ج 8 ، ص 387 فتح بن شخرف نقل شده است كه گويا در سال 73 وفات يافت . در تاريخ بغداد ، ج 2 ، ص 384 آمده است او يكى از جهانگردان پارسا بود . سرانجام در بغداد سكونت گزيد . . . و تا پايان عمر به پارسايى و نيكوكارى شهرت داشت .\r\n( 4 ) . مقتل الحسين ( ع ) ، خوارزمى ، ج 2 ، ص 91 .\r\n( 5 ) . مناقب آل ابى طالب ، ج 3 ، ص 215 ؛ بحارالانوار ، ج 45 ، ص 302 ؛ العوالم ، ج 17 ، ص 617 .\r\n","page_name":" 40 ","page_number":40},
  {"content":"\r\n\r\nابن عساكر به نقل از ابوحميد طحّان گويد : « من در ميان قبيلهء خزاعه بودم كه مقدارى از باقيماندهء اموال حسين ( ع ) را آوردند [ و در ميان آنها شترى بود 
  ] ؛ و به آنان گفتند : آيا آن را بكشيم يا بفروشيم و بهايش را تقسيم كنيم ؟ گفتند : بكشيد گويد : شتر را كشتند و چون بر روى آتش گذاشتند از آن آتش زبانه كشيد ! » . « 1 »\r\nنيز وى از حمّاد بن زيد و او از جميل بن مرّة نقل مىكند كه گفت : روزى كه حسين ( ع ) كشته شد به شترى در لشكر ايشان دست يافتند چون از گوشت آن پختند همچون زهر ، تلخ گشت ! » . « 2 »\r\nذهبى به نقل يزيد بن ابى زياد « 3 » مىنويسد : من چهارده ساله بودم كه حسين ( ع ) كشته شد و زعفرانى كه در لشگرشان بود خاكستر گرديد و افقهاى آسمان سرخ شد و شترى را كه در لشگرشان بود كشتند و درون گوشتش آتش مىديدند . « 4 »\r\nابن جوزى مىنويسد : شترى را كه سر حسين و يارانش بر آن حمل شد كشتند ولى از گوشت آن نتوانستند بخورند چون از صبر « 5 » تلخ‌تر بود . « 6 »\r\nطبرانى به نقل از ذويد جوفى از پدرش مىنويسد : چون حسين ( ع ) كشته شد ، شترى را از لشكرش غارت كردند ، چون آن را پختند همه‌اش خون بود . پس از آن دست كشيدند ! » . « 7 »\r\nابن حجر مىنويسد : ابو الشيخ نقل كرده است : زعفرانى كه در لشكرشان بود تبديل به خاكستر شد اين زعفران‌ها در قافله‌اى بود كه از يمن به عراق مىرفت و حسين ( ع ) هنگام قتلش بر آنان دست يافت . « 8 »\r\n\r\n\r\n","description":"","footnote":"\r\n( 1 ) . تاريخ ابن عساكر ، ترجمة الامام الحسين ( ع ) ، تحقيق محمودى ، ص 366 ، شمارهء 308 .\r\n( 2 ) . تاريخ ابن عساكر ، ترجمة الامام الحسين ( ع ) ، تحقيق محمودى ، ص 366 تا 367 ، شمارهء 309 ؛ و نيز ر . ك . سير الاعلام النبلاء .\r\n( 3 ) . محمد بن فضيل گويد : او از پيشوايان بزرگ شيعه بود ! ابو عبيد آجرى به نقل از ابو داوود گويد : كسى رانمىشناسم كه حديث او را وانهاده باشد ، محمد بن عبد الله حضرمى گويد : او در سال 137 مرد . ( ر . ك . تهذيب الكمال ، ج 32 ، ص 138 - 139 ) .\r\n( 4 ) . سير الاعمال النبلا ، ج 3 ، ص 313 .\r\n( 5 ) . عصاره‌اى است بسيار تلخ كه از درختى با نام هندى ايلوا گرفته مىشود . ( ر . ك . لغتنامه دهخدا ، واژه صبر ) .\r\n( 6 ) . تذكرة الخواص ، ص 240 .\r\n( 7 ) . المعجم الكبير ، ج 3 ، ص 121 ، حديث شماره 2864 ؛ و ر . ك . نظم درر السمطين ، ص 220 ؛ احقاق الحق ، ج 11 ، ص 502 .\r\n( 8 ) . الصواعق المحرقة ، ص 194 .\r\n","page_name":" 41 ","page_number":41},
  {"content":"\r\n\r\n\r\n5 - آثار اندوه در خاربن مبارك\r\nزمخشرى از هند دختر جون چنين نقل مىكند : رسول خدا ( ص ) به خيمهء خاله‌ام امّ معبد « 1 » آمد . چون از خواب برخاست آب خواست دستانش را شست . سپس مزمزه كرد و در پاى خاربنى كه در كنار خيمه بود ريخت . چون صبحگاه از خواب برخاستيم به درختى بزرگ تبديل شده بود و ميوهء بسيارى به بار آورد ، به رنگ زعفران و بوى مشك و طعم عسل ! هر گرسنه‌اى كه از آن مىخورد سير مىشد ، هر تشنه‌اى كه مىخورد سيراب مىگرديد ، هر بيمارى كه مىخورد بهبود مىيافت ، و هر شترى كه از آن مىخورد چاق مىشد و هر گوسفندى كه از آن مىخورد شيرش زياد مىگرديد و ما آن را مبارك مىناميديم !\r\nمردمان از صحرا مىآمدند و از آن شفا مىگرفتند و ميوهء آن را با خود همراه مىبردند تا آن كه روزى از خواب برخاستيم و ديديم كه ميوه‌هايش فرو ريخته و برگهايش زرد شده است ! ما بيمناك شديم و ترس ما از خبر رحلت رسول خدا ( ص ) بود . سى سال بعد ، آن درخت سر تا پا پر از خار شد . ميوه هايش افتاد و شادابىاش از ميان رفت و ما فهميديم كه اميرمؤمنان ( ع ) كشته شده است . پس از آن ، ميوه‌اى نداد و ما از برگ آن بهره‌مند مىشديم تا آنكه بامدادانى ديديم كه از تنه‌اش خون تازه مىجوشد و برگهايش پژمرده شده است . ما همچنان بىتاب بوديم كه خبر شهادت حسين ( ع ) به دستمان رسيد و درخت خشك شد و از ميان رفت ! » . « 2 »\r\n\r\n\r\n","description":"","footnote":"\r\n( 1 )\r\n. وى به كنيه‌اش مشهور است و نام او عاتكه ، بنت خالد بن خليف بن منقذ بن ربيعه خزاعيه است . . . او درقديد سكونت داشت ؛ كه رسول خدا ( ص ) هنگام هجرت به مدينه در آنجا فرود آمد . ( ر . ك . الاستيعاب ، ج 4 ، ص 1958 ) .\r\n( 2 ) . ربيع الابرار ، ج 1 ، ص 285 ؛ مقتل خوارزمى ، ج 2 ، ص 98 ؛ و احقاق الحق ، ج 11 ، ص 494 .\r\n","page_name":" 42 ","page_number":42},
  {"content":"\r\n\r\n\r\nفصل دوم : وقايع پس از قتل امام ( ع )\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n1 -\r\n\r\nگونه‌هايى از كيفر قاتلان و دشمنان امام ( ع )\r\nبدون شك همه كسانى كه در قتل و غارت سرور جوانان بهشت شركت داشتند ، در همين دنيا و پيش از آخرت به بليّه‌اى گرفتار آمدند . خوارزمى به نقل از مينا مىنويسد :\r\n« هر يك از قاتلان حسين ( ع ) كه كشته نشد پيش از مرگ به بلاى جسمانى گرفتار آمد . » « 1 »\r\nسبط بن جوزى به نقل از زهرى مىنويسد : « هيچ يك از آنها باقى نماند مگر آنكه در دنيا با قتل يا كورى يا سياهى صورت يا زوال دولت در مدّتى كوتاه كيفر ديد » . « 2 »\r\n\r\nسرنوشت عبيد اللّه بن زياد\r\nعبيداللّه بن زياد در جنگ خازر به دست ابراهيم بن مالك اشتر كشته شد . ابراهيم او را در ميدان جنگ ديد و چنان ضربت شمشيرى به وى زد كه دستانش در شرق و پاهايش در غرب افتاد . اين كار در شب اتفاق افتاد و چون دقت كردند ديدند كه عبيد الله زياد است ؛ و سرش را بريدند . ابراهيم گفت : خداى را سپاس كه اورا به دست من به قتل رساند . « 3 »\r\nابراهيم سر عبيداللّه بن زياد و سرهاى ديگر سران اهل شام را در حالى كه نامهايشان را بر پاره كاغذى نوشته و به گوشهايشان آويخته بود ، نزد مختار فرستاد . او كه سرگرم\r\n\r\n\r\n","description":"","footnote":"\r\n( 1 ) . مقتل الحسين ، خوارزمى ، ج 2 ، ص 104 .\r\n( 2 ) . تذكرة الخواص ، ص 252 .\r\n( 3 ) . ذوب النضار ، ص 132 - 138 .\r\n","page_name":" 45 ","page_number":45},
  {"content":"\r\n\r\nخوردن غذا بود ، خدا را بر اين پيروزى سپاس گفت و چون از خوردن فراغت يافت ، برخاست و گام روى صورت ابن زياد گذاشت آنگاه كفش خود را پيش غلامش افكند و گفت : آن را بشوى كه بر صورت كافرى نجس نهاده‌ام . » . « 1 »\r\nخوارزمى به نقل از عمارة بن عمير مىنويسد : « چون سر عبيد اللّه بن زياد را همراه سرهاى يارانش نزد مختار آوردند ، آنها را در مسجد روى هم ريختند .\r\nچون در آنجا رفتم شنيدم كه مردم مىگويند : آمد ! آمد ! و من نفهميدم كه منظورشان چيست . ناگهان مارى را ديدم كه آمد و از همه سرها گذشت تا اين كه وارد سوراخ بينى عبيد اللّه شد ، لحظهء كوتاهى ماند و سپس بيرون آمد و رفت و ناپديد شد . باز مردم گفتند :\r\nآمد ! آمد ! مار در پيش چشم من اين كار را دو يا سه بار تكرار كرد .\r\nابوعيسى ترمذى گويد : اين حديثى است صحيح . » « 2 »\r\nابوعمر بزّار گويد : هنگامى كه ابراهيم بن مالك اشتر در خازر با عبيداللّه بن زياد رودررو قرار گرفت من با او بودم . ما به دليل زيادى شمار كشتگان آنها را با قَصَب « 3 » شمرديم .\r\nگويند هفتاد هزار تن بودند . ابراهيم ، ابن زياد را نگونسار آويخت . » « 4 »\r\n\r\nسرنوشت عمربن سعد\r\nعمر سعد از كرده‌اش بسيار پشيمان و اندوهگين شد زيرا او نسبت به منصبهاى وعده داده شده توسط ابن زياد ، نوميد گشت . او از مجلس ابن زياد برخاست و به خانه رفت و\r\n\r\n\r\n","description":"","footnote":"\r\n( 1 ) . ذوب النضار ، ص 142 .\r\n( 2 ) . مقتل الحسين ، خوارزمى ، ج 2 ، ص 96 . همچنين وى از عبدالملك بن كردوس از دربان عبيدالله نقل مىكند كه گفت : « همراه عبيداللّه وارد قصر شدم و ديدم كه آتش در صورتش شعله‌ور شد . او آستين روى صورت گذاشت و متوجه من شد و گفت : آيا ديدى ؟ گفتم : آرى . پس به من فرمان داد كه آن را پوشيده بدارم » ( همان مأخذ ، ج 2 ، ص 99 ) .\r\n( 3 ) . واحد طول . ( ر . ك . لغت‌نامه دهخدا ) .\r\n( 4 ) . ذوب النضار ، ص 142 ، از ابوطفيل عامر بن واثلهء كنانى نقل است كه گفت : سرها را در كوفه كنار سدّه نهادند و پارچه‌اى سفيد رويشان انداختند . چون پارچه را كنار زديم ، ديديم كه مارى در سر عبيداللّه مىلولد . سپس سرها را در رحبه نصب كردند . عامر گويد : بارها ديدم كه بر سر دار ، مار داخل سوراخهاى بينى عبيدالله مىشود . همان ، ص 142 - 143 ) .\r\n","page_name":" 46 ","page_number":46},
  {"content":"\r\n\r\nدر راه مىگفت : هيچ كس مانند من بازنگشت ! من از ابن زياد فاسق ، ستمگر و فرزند تبهكار پيروى كردم و نسبت به حاكم عادل عصيان ورزيدم و رابطهءشريف خويشاوندى را بريدم ! مردم او را ترك گفتند و چون بر گروهى مىگذشت از او روى برمىگرداندند . هرگاه وارد مسجد مىشد مردم از آن خارج مىشدند و هر كس او را مىديد دشنام مىداد . در نتيجه او در خانه ماند تا آنكه كشته شد . « 1 »\r\nمختار به عمرسعد امان داد با اين شرط كه حدثى از او سر نزند ؛ و او با شنيدن اين سخن آهنگ خروج از كوفه كرد . آنگاه مردى شجاع به نام مالك بن دومه را حاضر كرد و چهارصد دينار به او داد و به اتّفاق از كوفه خارج شدند . چون به حمّام عمر يا نهر عبدالرّحمن رسيدند ، عمر سعد نيّت خود را مبنى بر فرار از ترس مختار براى مالك آشكار كرد . امّا او وى را قانع كرد كه مختار ناتوان‌تر از آن است كه زيانى به او برساند و به وى چنين القا كرد كه او عزيزترين عرب است . عمر فريب سخن او را خورد و هر دو به كوفه بازگشتند . مختار پس از آگاهى از خروج او از كوفه گفت : اللّه اكبر ، ما به او وفا كرديم و او خيانت كرد و در گردن او زنجيرى است كه اگر بخواهد خود را آزاد كند نمىتواند !\r\nعمر پسرش ، حفص را نزد مختار فرستاد و او پرسيد : پدرت كجاست ؟ گفت در منزل - اين در حالى بود كه آن دو از بيم كشته شدن باهم نزد مختار حاضر نمىشدند ، اگر يكى حاضر مىشد ديگرى غايب بود - حفص گفت : پدرم مىگويد : آيا به امان ما وفا مىكنى ؟\r\nگفت : بنشين ! آنگاه اباعمره - كيسان تمّار - را فرا خواند و به او فهماند كه برود و عمر سعد را بكشد و چون نزد وى آمد و شنيد كه مىگويد : اى غلام طيلسان مرا بياور ، بداند كه مقصود او شمشير است ؛ پيش دستى كند و او را بكشد ! اندكى نگذشت كه اباعمره همراه سر عمرسعد نزد مختار آمد .\r\nحفص گفت : انا للّه و انا اليه راجعون . مختار گفت : آيا اين سر را مىشناسى ؟ گفت :\r\nآرى و پس از او خيرى در زندگانى نيست ، مختار گفت : تو پس از او زندگى نخواهى كرد و فرمان به قتل او داد !\r\n\r\n\r\n","description":"","footnote":"\r\n( 1 ) . تذكرة الخواص ، ص 233 .\r\n","page_name":" 47 ","page_number":47},
  {"content":"\r\n\r\nمختار گفت : عمر به ازاى حسين ( ع ) و حفص به ازاى على بن الحسين ( ع ) - هر چند برابر نيستند - به خدا سوگند هفتاد هزار تن را خواهم كشت . همانطور كه به خاطر يحيى بن زكريا كشته شدند . گويند كه گفت : چنانچه سه چهارم قريش را بكشم به يك انگشت حسين ( ع ) هم نمىرسد . « 1 »\r\n\r\nسرنوشت شمر بن ذىالجوشن\r\nمسلم بن عبداللّه ضبّابى گفت : هنگامى كه مختار ما را شكست داد من همراه شمر بودم . چون غلام به ما نزديك شد ، « 2 » شمر گفت : فرود آييد و دور شويد . ما از او دور شديم تا آنكه غلام به او نزديك شد ؛ و شمر حمله كرد و او را كشت . آنگاه رفت تا در كنار روستايى به نام كلتانيّه بر ساحل نهر در كنار تلّى فرود آمد . سپس از روستا مردى نيرومند را گرفت و نامه‌اى به او داد و گفت : هر چه زودتر آن را به مصعب بن زبير برسان . . . او رفت تا به روستايى درآمد كه ابوعمره همراه پانصد سوار از سوى مختار براى كارى به آنجا آمده بود . مردى از يارانش نامه را برايش خواند و او پس از خواندن عنوان نامه ، دربارهء شمر و جاى او پرسيد . او گفت كه در سه فرسخى آنهاست . . . مسلم بن عبداللّه گويد : به شمر گفتم كه كاش از اين محلّ مىرفتيم كه ما بر تو بيمناكيم ! گفت : واى بر شما آيا همه اين بىتابىها از بيم دروغگوست ؟ ! - به خدا سوگند - هنوز سه روز در اينجا نمانده‌ام ! ما تازه به خواب رفته بوديم كه سپاه از تپه بر ما مشرف شد و ما را به محاصره درآورد اين در حالى بود كه شمر برهنه شده و پارچه‌اى رويش انداخته بود . ما عقب‌نشينى كرديم و او را ترك گفتيم .\r\nشمر شمشير به دست به آنان نزديك شد و اندكى بعد شنيديم كه خبيث كشته شد ! ابوعمره او و يارانش را كشت . چون سرها را نزد مختار آوردند ، به سجده افتاد . آنگاه سرها را در محلهء كفاشان نصب كردند . « 3 »\r\n\r\n\r\n","description":"","footnote":"\r\n( 1 ) . ر . ك . ذوب النضار ، ص 126 - 129 .\r\n( 2 ) . در ذوب النضار ، ص 116 آمده است : چون مختار از فرار شمر و چند تن ديگر از قاتلان حسين ( ع ) آگاه‌شد ، يكى از غلامان سياه خود به نام رزين يا به قولى زربى را - كه مردى شجاع بود - همراه ده تن ديگر فرستاد تا او را دنبال كند و سرش را بياورد » .\r\n( 3 ) . ر . ك . ذوب النضار ، ص 116 - 118 .\r\n","page_name":" 48 ","page_number":48},
  {"content":"\r\n\r\n\r\nسرنوشت سنان بن انس\r\nسنان‌بن‌انس به بصره گريخت و خانه‌اش ويران گرديد . سپس از بصره به قادسيه رفت .\r\nسرانجام جاسوسان مختار خبر آوردند ؛ و مختار او را ميان عذيب و قادسيه دستگير كرد . سپس به ترتيب انگشتان ، دستها و پاهايش را بريد ؛ و آنگاه او را در ديگ روغن داغ افكند « 1 » .\r\n\r\nسرنوشت خولى بن يزيد اصبحى\r\n« آنگاه ابوعمره را فرستاد ؛ و او خانهء خولى بن يزيد اصبحى ، حامل سر امام حسين ( ع ) نزد عبيد الله بن زياد را محاصره كرد . زن خولى ، نوّار دختر مالك - به گفتهء طبرى - يا به قولى عيّوف ، كه از دوستداران اهل بيت بود ، نزد آنها آمد و از جاى او اظهار بىاطلاعى كرد ؛ و در همان حال به بيت الخلا اشاره نمود . رفتند و او را در حالى كه سبدى روى سرش گذاشته بود ، يافتند و به قتل رساندند . سپس مختار فرمان به آتش زدن وى داد . « 2 »\r\n\r\nسرنوشت حكيم بن طفيل سنبسى\r\nآنگاه عبداللّه بن كامل را سوى حكيم‌بن طفيل سنبسى فرستاد . وى كسى بود كه غنايم حضرت عباس ( ع ) را برداشته و تيرى بر وى افكنده بود . پس از دستگيرى ، پيش از آنكه نزد مختار برسد ، مردم او را هدف قرار دادند و تير بارانش كردند . « 3 »\r\n\r\nسرنوشت حرملة بن كاهل\r\nمنهال بن عمر گويد : چون قصد بازگشت از مكّه داشتم ، همراه بشر بن غالب ، براى خداحافظى نزد امام زين‌العابدين رفتم . حضرت فرمود : اى منهال ، از حرملة بن كاهل چه خبر دارى ؟ گفتم : در كوفه زنده است . حضرت دستها را بلند كرد و سه مرتبه فرمود :\r\n\r\n\r\n","description":"","footnote":"\r\n( 1 ) . ذوب النضار ، ص 120 .\r\n( 2 ) . همان ، ص 118 - 119 .\r\n( 3 ) . همان ، ص 119 .\r\n","page_name":" 49 ","page_number":49},
  {"content":"\r\n\r\nپروردگارا گرماى آهن را به او بچشان ! منهال گفت : هنگام حضور مختار در كوفه نزد وى رفتم و او را بيرون از خانه‌اش ملاقات كردم . گفت : اى منهال ، آيا نمىخواهى در اين حكومت با ما شريك شوى ؟ من به اطلاعش رساندم كه در مكّه سكونت دارم . او رفت تا به الكناس رسيد و در آنجا ايستاد . گويى چشم به راه بود . ديرى نگذشت كه مردم آمدند و گفتند : اى امير ، مژده باد شما را كه حرمله دستگير شد . چون او را آوردند ، گفت : خدايت لعنت كناد . سپاس خداوندى را كه مرا بر تو چيرگى بخشيد . پس گفت : قصاب ! قصاب ! چون قصاب آوردند فرمان داد كه دست و پايش را ببرد . سپس گفت : آتش ! آتش ! چون آتش و هيزم آوردند ، او را سوزاند . . . « 1 »\r\n\r\nسرنوشت بجدل بن سليم\r\nوى از كسانى بود كه امام ( ع ) را غارت كردند . او را نزد مختار آوردند و گفتند كه وى انگشت امام ( ع ) را بريده و انگشترش را غارت كرده است ! فرمان داد كه دست و پايش را بريدند ؛ و آنقدر خون از بدنش رفت كه مرد . « 2 »\r\n\r\nسرنوشت كسانى كه بر پيكر امام ( ع ) اسب تازاندند\r\nموسى بن عامر گفت : مختار نخست از كسانى كه بر پيكر امام ( ع ) اسب تازانده بودند آغاز كرد . آنان را به پشت خواباند و چهارميخشان كرد . سپس آنقدر اسب بر آنها تازاند كه قطعه قطعه شدند . سپس آنها را آتش زد . آنگاه دو مرد را كه در خون عبدالرحمن بن عقيل و غارت وى شركت داشتند ، در جبّانه دستگير كرد و آنها را گردن زد و با آتش سوزاند . سپس مالك بن بشير « 3 » را حاضر كرد و او را در بازار كشت . « 4 »\r\n\r\n\r\n","description":"","footnote":"\r\n( 1 ) . ذوب النضار ، ص 121 .\r\n( 2 ) . همان ، ص 123 .\r\n( 3 ) . ديگر منابع تاريخى از او با نام مالك بن نسر ياد كرده‌اند ؛ و او كسى است كه شب كلاه خز امام را به غارت برد . نقل شده است كه دستانش خشك شد و پيوسته با بدترين حال زندگى مىكرد تا مرد . ( ر . ك . مقتل الحسين ( ع ) ، خوارزمى ، ج 2 ، ص 34 ) .\r\n( 4 ) . ذوب النضار ، ص 118 .\r\n","page_name":" 50 ","page_number":50},
  {"content":"\r\n\r\n\r\nسرنوشت عمرو بن صبيح صيداوى\r\n[ مختار 
  ] در جست و جوى عمرو بن صبيح صيداوى « 1 » برآمد . وقتى مردم به خواب رفته بودند ، وى پشت بام خانه‌اش رفته و شمشيرش را زير سر گذاشته بود . چون او را با شمشيرش گرفتند ، گفت : اى شمشير خدايت تو را زشت گرداند كه با وجود نزديكى بسيار دور بودى ! سپس او را نزد مختار بردند و با نيزه آنقدر بر او زدند كه مرد . « 2 »\r\n\r\nسرنوشت زيد بن رقاد جهنى\r\n[ مختار 
  ] زيد بن رقاد را احضار كرد و او را هدف تير و سنگ قرار داد و آتش زد . « 3 »\r\n\r\nسرنوشت ابجر بن كعب\r\nخوارزمى گويد : عبيد الله بن عمار گفت : هنگامى كه حسين بن على ( ع ) كشته شد ، شلوارى به پايش ديدم كه برق مىزد . پس ابجر بن كعب آمد و آن را غارت كرد و حضرت را برهنه گذاشت . محمد بن عبدالرحمن گويد : از دستهاى ابجر بن كعب در زمستان خون مىتراويد و در تابستان مانند چوب خشك مىشد . « 4 »\r\nنيز خوارزمى نقل مىكند كه در بدن آن حضرت جاى 33 زخم نيزه و 34 ضربت شمشير ديده شد . شلوارهايش را بحير بن عمرو جرمى برد . او مدّتها از دو پايش فلج بود .\r\nعمامه‌اش را جابر بن يزيد از وى برداشت و چون آن را به سرش بست مبتلا به جذام شد .\r\nزرهش را مالك بن نسر كندى برد و عقلش را از دست داد . . . . « 5 »\r\n\r\n\r\n","description":"","footnote":"\r\n( 1 )\r\n. وى نيز از كسانى بود كه بر پيكر امام ( ع ) اسب تازاندند .\r\n( 2 ) . ذوب النضار ، ص 122 .\r\n( 3 ) . همان ، ص 120 .\r\n( 4 ) . مقتل الحسين ، خوارزمى ، ج 2 ، ص 43 - 44 . در منابع معتبر تاريخى ديگر نيز از وى با همين نام ياد شده است ( ر . ك . تاريخ الطبرى ، ج 3 ، ص 333 ؛ الارشاد ، ج 2 ، ص 110 ؛ اعلام الورى ، ج 1 ، ص 468 ؛ اللهوف ، ص 178 ؛ المناقب ، ج 4 ، ص 120 ؛ تذكرة الخواص ، ص 228 ) . در الدر النظيم ، ص 557 از وى با نام حرّ بن كعب ياد شده كه گويا تصحيف ابجر باشد . به نوشتهء سماوى در ابصار العين ، ص 74 ، نام وى در برخى كتابها ابحر بن كعب آمده است كه تصحيف مىباشد .\r\n( 5 ) . مقتل الحسين ( ع ) ، خوارزمى ، ج 2 ، ص 42 .\r\n","page_name":" 51 ","page_number":51},
  {"content":"\r\n\r\n\r\nسرنوشت يكى از غارت‌كنندگان ديگر\r\nمردى را ديدند بى دست و پا و كور ؛ كه مىگفت : خدايا مرا از آتش رهايى بخش . به او گفتند : تو كيفر شده‌اى ، پس چرا از خداوند رهايى از آتش را مىخواهى ؟ گفت : من با كسانى كه با حسين بن على ( ع ) در كربلا جنگيدند ، همراه بودم . چون كشته شد ، ديدم كه شلوارى با بندى نيكو به تن دارد . اين هنگامى بود كه مردم او را غارت كرده بودند .\r\nدرصدد كندن بند برآمدم . حضرت دست راست را بلند كرد و روى آن گذاشت . من كه نتوانستم آن را بازپس بزنم ، دست را قطع كردم . بار ديگر درصدد كندن برآمدم . دست چپش را بلند كرد و روى آن گذاشت من كه نتوانستم آن را بازپس بزنم ، دست چپ را نيز قطع كردم . آنگاه درصدد كندن شلوار برآمدم ؛ كه صداى زلزله شنيدم و ترسيدم و باز گشتم . پس خداوند خواب را بر من چيره ساخت و در ميان كشتگان خوابيدم . در خواب ديدم كه گويى پيامبر ، محمد ( ص ) ، همراه على ، فاطمه و حسن ( ع ) آمدند و سر حسين ( ع ) را گرفتند . فاطمه آن را بوسيد و گفت : فرزندم ، تو را كشتند ، خدا آنان را بكشد . گويى كه با اشاره به من مىفرمود : سرم را شمر و دستانم را اين شخص خوابيده بريده‌اند .\r\nفاطمه گفت : خداوند دستها و پاهايت را قطع و چشمانت را كور كند و تو را به آتش داخل كند . من بيدار شدم ، در حالى كه چيزى را نمىديدم . آنگاه دست و پايم از من جدا شد و از نفرينش تنها آتش مانده است . « 1 »\r\n\r\n\r\n","description":"","footnote":"\r\n( 1 ) . مقتل الحسين ( ع ) ، خوارزمى ، ج 2 ، ص 115 . در اللهوف ، ص 183 آمده است : ابن رباح گويد : مردى نابينا از شاهدان قتل حسين ( ع ) را ديدم چون از علت نابينايى او پرسيدند گفت : من يكى از ده نفرى بودم كه حسين ( ع ) را به قتل رساندند ، ولى نه نيزه و شمشيرى زدم و نه تيرى انداختم . پس از كشته شدن حسين ( ع ) به خانه آمدم نماز عشا را خواندم و خوابيدم . در عالم خواب ديدم كه كسى به سراغ من آمد و گفت : رسول خدا ( ص ) را اجابت كن ، گفتم : مرا با او چه كار ؟ اما او گريبانم را گرفت و مرا نزد آن حضرت برد . ديدم كه رسول خدا ( ص ) در بيابانى نشسته ، آستينها را بالا زده و كاردى به دست دارد . فرشته‌اى نيز مقابل او ايستاده است و با شمشير آتشين خود نُه يار مرا مىكشد . هر ضربه‌اى كه به آنها مىزد ، سراسر وجودشان آتش مىشد . من نزديك شدم و در حضور حضرت ( ع ) زانو زدم و گفتم : السلام عليك يا رسول الله . اما حضرت پاسخم را نداد و پس از درنگى طولانى ، سر را بلند كرد و فرمود : اى دشمن خدا ! حرمتم را شكستى ! خاندانم را كشتى ! حقّ مرا رعايت نكردى و كردى آنچه كردى ! گفتم : اى رسول خدا ! به خدا سوگند ، من نه ضربت شمشيرى و نه زخم نيزه‌اى زدم و نه تيرى افكندم . فرمود : راست مىگويى ، ليكن بر سياهى لشكر افزودى ، پيش بيا ! من پيش رفتم و طشتى پرخون ديدم ! حضرت فرمود : اين خون فرزندم حسين ( ع ) است ! ؛ و از آن خون بر چشمانم كشيد . من از خواب بيدار شدم و تا اين ساعت چيزى نمىبينم ! » .\r\n","page_name":" 52 ","page_number":52},
  {"content":"\r\n\r\nخوارزمى به نقل از ابوعبدالله ، غلام خليل ، نقل مىكند : « يعقوب بن سليمان برايم نقل كرد و گفت : پس از نماز عشا در خانه‌ام دربارهء قتل حسين ( ع ) به گفت و گو پرداختم .\r\nيكى از ميان جماعت گفت : هر كس به قتل حسين ( ع ) كمك كرد ، پيش از مرگ به مصيبتى گرفتار شد . پيرمردى از آن ميان گفت : من از شاهدان قتل حسين ( ع ) بوده‌ام و تا كنون هيچ گزندى به من نرسيده است . ناگهان چراغ خاموش شد و او خواست آن را روشن كند كه آتش او را گرفت . او به سرعت خود را به فرات رساند ، ولى شعله‌ها زياد شد و او به ذغال تبديل گرديد ! » . « 1 »\r\n\r\nغارت خيمه‌گاه\r\nجلّادان بنىاميّه و دشمنان خدا و رسول ( ص ) پس از قتل امام ( ع ) ، تنها به غارت وى و اسب تازاندن بر پيكرش بسنده نكردند ، آنان به غارت خيام حسين پرداختند و با دزديدن زيورآلات و پوشش زنان به طرزى فجيع ، حريم رسول خدا ( ص ) را شكستند و كارى كردند كه هيچ انسان غيورى آن را نمىپذيرد . يافعى گويد : « پس از كشتن سروران برگزيده ، تبهكاران شرور به خيام حرم حمله كرده ، حريم را شكستند » . « 2 »\r\nدينورى گويد : « آنگاه مردم زعفرانهاى گرفته شده از كاروان و آنچه را كه در خيمه‌ها بود ، چپاول كردند » . « 3 »\r\n\r\n\r\n","description":"","footnote":"\r\n( 1 ) . مقتل الحسين ، خوارزمى ، ص 62 ، مطابق چاپ العزى ، به نقل از احقاق الحق ، ج 11 ، ص 536 ؛ نيز مقتل خوارزمى ، ج 2 ، ص 111 . الصواعق المحرقه ، ص 193 . نيز ر . ك . تهذيب التهذيب ، ج 2 ، ص 353 ؛ تذكرة الخواص ، ص 292 ؛ وسيلة الآمال ، احمد بن فضل بن محمد باكثير ، ص 197 ( طبق احقاق الحق ، ج 11 ، ص 538 ) ؛ نظم درر السمطين ، زرندى ، ص 220 ؛ سير اعلام النبلاء ، ج 3 ، ص 211 ؛ ينابيع الموده ، ص 322 ؛ اسعاف الراغبين ، ص 191 ؛ جواهر المطالب ، ج 2 ، ص 289 ، بشارة المصطفى ، طبرى ، ص 426 ، شماره 3 .\r\n( 2 ) . مرآة الجنان ، ج 1 ، ص 135 .\r\n( 3 ) . الاخبار الطوال ، ص 258 .\r\n","page_name":" 53 ","page_number":53},
  {"content":"\r\n\r\nطبرى به نقل از ابو مخنف مىنويسد : مردم به سوى زنان و بار و بنه امام حسين ( ع ) رفتند . اگر زنى را مىديدند ، لباسش را از پشت مىكشيدند و هر چه قدر هم كه مقاومت مىكرد باز آن را مىبردند . « 1 »\r\nسيد بن طاووس گويد : مردم در غارت اموال خاندان پيامبر و نور چشم زهراى بتول از يكديگر پيشى مىجستند ، به طورى كه چادرى را كه زنان به كمر بسته بودند مىكندند ، زنان و دختران و حرم رسول خدا ( ص ) بيرون آمدند ، جملگى مىگريستند و در فراق حاميان و دوستان نوحه‌سرايى مىكردند » . « 2 »\r\nغارت خيمه‌گاه به فرمان مستقيم عمر سعد بود ! اسفراينى مىنويسد : [ عمر سعد 
  ] گفت : برويد و خيمه‌ها را غارت كنيد ، آنان نيز رفتند و همهء جامه‌هاى اهل حرم و كودكان را غارت كردند ، سپس خيمه‌ها را با شمشير بريدند . آنگاه ام كلثوم بيرون آمد و گفت : اى عمرسعد ! خداوند ميان ما و تو داورى خواهد كرد و تو را از شفاعت جدّم محروم خواهد ساخت و از حوض او سيراب نخواهى شد ، همانطور كه تو با ما رفتار كردى و فرمان به‌كشتن سبط پيامبر دادى و به زنان و كودكانش نيز رحم نكردى ! ولى پسر سعد به او توجهى نكرد . « 3 »\r\nاجراكننده اين رفتار توهين‌آميز شمر بن ذى الجوشن بود . حسام‌الدين در الحدائق الورديه مىنويسد : شمر بن ذى الجوشن به خيمه‌گاه رفت و فرمان داد هر چه را كه زنان با خود دارند غارت كنند . آنان هر چه در خيمه‌ها بود گرفتند . حتى براى گرفتن گوشوارهء ام كلثوم ، گوش او را پاره كردند ؛ و پس از تقسيم غنايم ، خيمه‌گاه را به آتش كشيدند » . « 4 »\r\nشيخ صدوق به نقل از عبدالله بن حسن از مادرش فاطمه بنت الحسين ( ع ) ، « 5 » نقل\r\n\r\n\r\n","description":"","footnote":"\r\n( 1 ) . تاريخ طبرى ، ج 3 ، ص 334 ، و ر . ك . الارشاد ، ج 2 ، ص 112 ؛ الكامل فى التاريخ ، ج 3 ، ص 259 .\r\n( 2 ) . اللهوف ، ص 180 .\r\n( 3 ) . نور العين فى مشهد الحسين ( ع ) ، ص 46 .\r\n( 4 ) . الحدائق الورديه ، ص 123 ؛ نيز ر . ك . مناقب آل ابى طالب ، ج 4 ، ص 112 .\r\n( 5 ) . فاطمه بنت الحسين بن على بن ابى طالب ، قُريشى ، هاشمى و مدنى بود و از بلال مؤذن ، پدرش‌حسين ( ع ) ، عبدالله بن عباس ، برادرش زين العابدين ، اسماء بنت عميس ، عمه‌اش حضرت زينب ، عايشه ، و از فاطمهء كبرى ، دختر رسول خدا ( ص ) به طور مرسل نقل روايت كرده است .\r\nپسر او ابراهيم بن حسن مثنى و برادرش حسن مثلث و برادرش عبدالله بن حسن مثنى و ديگران هستند ( ر . ك . تهذيب الكمال ، ج 25 ، ص 254 ) .\r\nابن سعد مىنويسد : مادرش ام اسحاق ، بنت طلحة بن عبيدالله است . پسرعمويش ، حسن بن حسن وى را به زنى گرفت ؛ و فاطمه ، عبدالله ، ابراهيم ، حسن و زينب را برايش به دنيا آورد . ( الطبقات ، ج 7 ، ص 473 ؛ و ر . ك . مقاتل الطالبيين ، ص 171 ) .\r\nحسين ( ع ) به برادرزاده‌اش ، حسن مثنى ، دربارهء وى چنين سفارش كرد : من دخترم ، فاطمه ، را براى تو در نظر گرفتم ؛ كه از همه به مادرم ، فاطمه دختر رسول خدا ( ص ) بيشتر شبيه است . ( ر . ك . مستدركات علم رجال الحديث ، ج 8 ، ص 592 ) .\r\nعلامهء مجلسى در بحارالانوار ، ج 26 ، ص 214 ، به نقل از ابوالمقدام مىنويسد : من و پدرم ، مقدام حجّ مىگزارديم . در راه مدينه مادر ابوالمقدم مرد . من رفتم كه به حضور امام صادق ( ع ) برسم . ديدم كه استر وى زين كرده است و به قصد سوار شدن بيرون آمد . همين كه مرا ديد گفت : اى ابوالمقدام ، چگونه‌اى ؟ گفتم : فدايت گردم خوبم . آنگاه به يكى از خدمتكاران گفت كه از عمه‌اش اجازهء ورود بخواهد . آنگاه فرمود : تا من نيامده‌ام باز نگرد . گويد : من نزد عمّهء ايشان فاطمه بنت الحسين ( ع ) رفتم . او برايم فرش پهن كرد و من روى آن نشستم آنگاه پرسيد : اى ابوالمقدام ، چطورى ؟ گفتم : اى دختر رسول خدا ، خداوند مرا فدايت گرداند ، خوبم . سپس گفتم : اى دختر رسول خدا ، آيا چيزى از آثار رسول خدا ( ص ) نزد شما هست ؟ وى فرزندانش را فرا خواند و پنج تن آمدند . سپس گفت : اى ابوالمقدام اينها گوشت و خون رسول خدايند . آنگاه كاسهء بزرگى را به من نشان داد كه اثر غذا در آن پيدا بود . سپس گفت : اين كاسه‌اى است كه پر از گوشت و تريد به رسول خدا ( ص ) داده شد . من آن را گرفتم و بر آن دست ماليدم .\r\nعلامهء مجلسى گويد : وجود كاسه در نزد ايشان با ديگر اخبار منافات دارد ، مگر آنكه امام ( ع ) نزد وى به وديعت نهاده باشد ؛ با توجه به اين كه طبق ظاهر خبر ، ايشان در آن هنگام در خانهء امام ( ع ) بوده است .\r\nنمازى مىگويد : او از سكينه بزرگ‌تر است ؛ و از نظر تقوا ، كمال و فضايل و زيبايى نظير نداشت . به طورى كه او را حور العين مىگفتند !\r\nاو در سال 117 ه . در مدينه درگذشت ( ر . ك . مستدركات علم رجال الحديث ، ج 8 ، ص 592 ) .\r\n","page_name":" 54 ","page_number":54},
  {"content":"\r\n\r\nمىكند كه گفت : مردم به چادرهاى ما ريختند ، من كه كودكى خردسال بودم دو خلخال طلا به پا داشتم مردى آمد و در حالى كه گريه مىكرد خلخالها را از پايم مىكند ! گفتم : اى دشمن خدا ، چرا گريه مىكنى ؟ گفت : چطور گريه نكنم و حال آنكه دختر رسول خدا ( ص ) را غارت مىكنم ! گفتم : غارتم مكن . گفت : بيم آن دارم كه ديگرى بيايد و آنها را بگيرد ! آنها هر چه در خيمه‌ها بود غارت كردند ، تا آنجا كه روپوشهاى ما را نيز مىكندند ! » . « 1 »\r\n\r\n\r\n","description":"","footnote":"\r\n( 1 ) . امالى شيخ صدوق ، ص 139 - 140 مجلس 31 ، حديث شماره 2 ، نيز ر . ك . ترجمة الامام الحسين ( ع ) از بخش چاپ نشدهء طبقات الكبير ، ابن سعد ، ص 78 ؛ سير اعلام النبلاء ، ج 3 ، ص 303 .\r\n","page_name":" 55 ","page_number":55},
  {"content":"\r\n\r\nابن نما گويد : « آنگاه سرگرم غارت اهل و عيال حسين ( ع ) گشتند ، تا آنجا كه روپوش زنان ، انگشتريها ، گوشواره‌ها و خلخالها را غارت مىكردند . مردى از سنبس « 1 » آمد و روپوش دختر امام حسين ( ع ) را از سر او برداشت . پس از آن ، زنان سربرهنه ماندند و باران مصايب و غم و اندوه بر آنها باريدن گرفت . « 2 »\r\nابن شهرآشوب از امام رضا ( ع ) نقل مىكند كه فرمود : « محرم ماهى بود كه مردم دوران جاهليت جنگيدن در آن را حرام مىدانستند . اما در همين ماه خون ما را ريختند ، حرمت ما را شكستند ، زنان و فرزندان ما را اسير كردند و چادرهامان را به آتش كشيدند و بار و بنهء ما را به غارت بردند . » « 3 »\r\n\r\nتلاش براى قتل امام زين العابدين ( ع ) !\r\nبدون شك امام زين العابدين و سيّد السّاجدين در واقعهء كربلا با پدرش همراه بود ؛ و\r\n\r\n\r\n","description":"","footnote":"\r\n( 1 ) . سنبس : نام قبيله‌اى است .\r\n( 2 ) . مثير الاحزان ، ص 76 ، علامهء مجلسى مىنويسد : « در كتابى ديدم كه فاطمهء صغرى گفت : من در مقابل در خيمه ايستاده بودم و نگاه مىكردم كه پدرم و يارانش مانند قربانى بر روى ريگها افتاده بودند و اسبها بر پيكرشان جولان مىدادند . در اين هنگام با خودم فكر مىكردم كه بنىاميّه پس از پدرم با ما چه رفتارى خواهند داشت ؟ آيا ما را مىكشند يا به اسارت مىبرند ؟ ناگهان مردى سوار بر اسب با كعب نيزه‌اش زنها را مىراند . در حالى كه آنها به يكديگر پناه مىبردند ، زيورهاشان را مىگرفت و آنان فرياد يا جدا ، يا ابتا ، يا عليا ، وا قلة ناصراه ، واحسناه سر مىدادند و مىگفتند : آيا كسى نيست كه ما را پناه دهد و از ما دفاع كند ؟ در اين هنگام قلبم به تپش افتاد و به شدت از آنكه مبادا به طرف من بيايد ترسيدم ، چپ و راست دنبال عمه‌ام ، ام‌ّكلثوم مىدويدم . در همين حال او به سوى من آمد و من از ترس گريختم . گمان مىكردم كه از او سالم‌تر هستم . او مرا دنبال كرد و من به وحشت افتادم ؛ كه ناگهان با كعب نيزه ميان كتفهايم زد و من با صورت زمين خوردم . او گوشواره را از گوشم كند و مقنعه را از سرم برداشت . خون بر گونه‌هايم جارى شد و آفتاب بر سرم مىتابيد . او به خيمه‌گاه بازگشت و من از هوش رفتم . ناگهان ديدم كه عمه‌ام نزد من آمده و مىگريد و مىگويد : برخيز تا برويم . نمىدانم كه بر سر دختران و برادر بيمارت چه آمده است ؟ من بلند شدم و گفتم : عمه جان آيا چيزى نيست كه من سرم را از ديد مردم بپوشانم ؟ فرمود : دخترم ! عمه نيز مثل توست ؛ ديدم كه سرش برهنه است و از شدت ضربت سياه شده است . چون به خيمه‌گاه رسيديم ديديم كه آن را غارت كرده‌اند . برادرم على بن الحسين به رو درافتاده و از شدت گرسنگى و تشنگى و بيمارى توان برخاستن ندارد . ما براى او گريه مىكرديم و او براى ما . » ( بحارالانوار ، ج 45 ، ص 60 - 61 ) .\r\n( 3 ) . مناقب آل ابى طالب ، ج 2 ، ص 206 ؛ و ر . ك . مسند الامام الشهيد ، ج 3 ، ص 196 .\r\n","page_name":" 56 ","page_number":56},
  {"content":"\r\n\r\nاز مسلّمات تاريخى است كه او بيمار بود . شمر بن ذىالجوشن پس از قتل امام حسين ( ع ) در صدد برآمد تا باقيماندهء فرزندان آن حضرت يعنى امام زين العابدين ( ع ) را به فرمان ابن زياد به قتل برساند . همانطور كه شمر ، خود بر اين مطلب تصريح كرده است . « 1 »\r\nشيخ مفيد مىنويسد : حميد بن مسلم گفت : به خدا سوگند ، مىديدم كه چادر از سر زن و فرزندش برمىدارند ، تا به على بن الحسين ( ع ) رسيديم كه در شدت بيمارى روى فرشى افتاده بود . گروهى از اوباش كه همراه شمر بودند گفتند : آيا اين بيمار را نكشيم ؟\r\nمن گفتم : سبحان الله آيا اطفال را مىكشند ؟ اين طفل را بيمارى او بس است ؛ و آنقدر اصرار كردم كه آنان را از كشتن او منصرف ساختم .\r\nچون عمر سعد آمد ، زنان بر سر او فرياد كشيدند و گريستند . او به يارانش گفت : كسى حق ورود به چادر اين زنان را ندارد ؛ و متعرض اين جوان بيمار هم نشويد .\r\nچون زنان از وى مىخواستند كه آنچه از آنها غارت كرده‌اند باز گردانند تا خود را بپوشانند گفت : هر كس چيزى از آنها گرفته است بايد به آنها باز گرداند !\r\nبه خدا سوگند هيچ كس چيزى را باز نگرداند آنگاه بر چادرهاى زنان و چادر على بن الحسين ( ع ) شمارى از همراهانش را گماشت و گفت : از اينان محافظت كنيد كه هيچ كس بيرون نرود ؛ و با آنها بدرفتارى مكنيد ! » . « 2 »\r\nابن سعد مىنويسد : « على بن حسين ( ع ) بيمار و در بستر خوابيده بود . شمر ملعون گفت : او را بكشيد . ولى يكى از مردان همراهش گفت : سبحان الله آيا جوان بيمارى را كه نجنگيده است مىكشند ؟\r\nعمر سعد آمد و گفت : متعرض زنان و اين بيمار نشويد ! » . « 3 »\r\nقرمانى گويد : « شمر ملعون درصد برآمد ، على بن حسين ( ع ) را كه بيمار بود بكشد ، اما زينب دختر على ( ع ) آمد و گفت : به خدا سوگند ، بايد اول مرا بكشى و سپس او را ! » . « 4 »\r\n\r\n\r\n","description":"","footnote":"\r\n( 1 ) . شمر در پاسخ كسى كه از او خواست امام سجاد را نكشد گفت : « از امير عبيداللّه فرمان رسيده است كه همهء فرزندان حسين ( ع ) بايد كشته شوند . » ( ر . ك . معالى السبطين ، ج 2 ، ص 87 ) .\r\n( 2 ) . الارشاد ، ج 2 ، ص 112 - 113 ؛ نيز ر . ك . تاريخ الطبرى ، ج 3 ، ص 335 .\r\n( 3 ) . ترجمة الامام الحسين ( ع ) ، از بخش چاپ نشدهء كتاب الطبقات الكبير ، ابن سعد ، ص 87 .\r\n( 4 ) . اخبار الدول ، ص 108 .\r\n","page_name":" 57 ","page_number":57},
  {"content":"\r\n\r\nدر روضة الصفا آمده است : چون شمر به خيمه‌اى كه على بن الحسين ( ع ) در آن تكيه داده بود ، رسيد ، شمشيرش را كشيد كه او را به قتل برساند . حميد بن مسلم گفت : سبحان الله ! آيا اين بيمار را مىكشيد ؟ ! او را مكش !\r\nديگرى گفت : عمر سعد دستانش را گرفت و گفت : آيا از خداوند شرم نمىكنى كه مىخواهى اين جوان را بكشى ؟ ! شمر گفت : از امير عبيداللّه فرمان رسيده است كه همهء فرزندان حسين بايد كشته شوند .\r\nعمر آن قدر در منع او اصرار كرد تا از او دست برداشت . سپس فرمان داد خيمه‌گاه خاندان مصطفى را به آتش كشيدند ! » . « 1 »\r\nدر تذكرة الخواص به نقل از واقدى آمده است : « چون على بن الحسين ( ع ) در هنگام كشته شدن پدرش بيمار بود ، او را زنده گذاشتند ، پس شمر بر او گذشت و گفت : او را بكشيد ! سپس عمر سعد آمد و چون او را ديد گفت : متعرض اين جوان نشويد ! آنگاه خطاب به شمر گفت : براى حرم چه كسى باقى مىماند ؟ » . « 2 »\r\n\r\nاشاره\r\nهمهء روايتهاى تاريخى تأكيد دارند بر اينكه امام زين العابدين ( ع ) در كربلا بيمار بود ، اما دربارهء اينكه اين بيمارى تا چه زمانى ادامه يافت چيزى نگفته‌اند . ولى از برخى اشاره‌هاى تاريخى چنين برمىآيد كه ايشان حتى در شام نيز بيمار و ناتوان بود .\r\nبرخى گفته‌اند كه او بر اثر چشم زخم بيمار شد . مانند احمد بن حنبل كه - به نقل ابن شهر آشوب - بر اين باور است كه آن حضرت زرهى را پوشيد و برايش بلند بود . پس ، زيادى آن را گرفت و پاره كرد ؛ و اين موجب بيمارى او گشت . « 3 »\r\nديگران اين را بعيد شمرده‌اند ، قضيه از اعتقاد ابن حنبل فراتر مىرود . زيرا ارادهء خداوند بر اين تعلق گرفته بود كه وى پس از پدرش زنده بماند ؛ زيرا ايشان از مصاديق\r\n\r\n\r\n","description":"","footnote":"\r\n( 1 ) . روضة الصفا ، ج 3 ، ص 170 .\r\n( 2 ) . تذكرة الخواص ، ص 232 .\r\n( 3 ) . ر . ك . مناقب آل ابى طالب ، ج 4 ، ص 142 .\r\n","page_name":" 58 ","page_number":58},
  {"content":"\r\n\r\n« بقية الله » و يكى از حلقه‌هاى سلسلهء مبارك امامت است . خداوند خواست كه در آن دوران بيمار باشد تا جهاد در ركاب پدر از او ساقط گردد و بدين وسيله ، سلسلهء امامت تا قيامت حفظ شود . « 1 »\r\nميان اينكه بيمارى امام ( ع ) علت بيرونى داشته و يا هدف از بيمارى ايشان حفظ سلسلهء امامت بوده است ، منافاتى وجود ندارد ؛ چرا كه امور با اسباب و لوازمشان به انجام مىرسند . در اينجا مىخواهيم اين نكته را يادآور شويم كه هر چند بيمارى عامل منصرف شدن دشمن از قتل ايشان بود ولى اين تنها عامل نبود . بلكه آنچه ايشان را از قتل رهانيد ، فداكارى حضرت زينب بود كه خود را بر روى آن حضرت انداخت و خطاب به شمر گفت : « همين اندازه كه از ما خون ريخته‌اى تو را بس است ، به خدا سوگند كه از او جدا نمىشوم . اگر قصد كشتن او را دارى مرا نيز با او بكش ! » . « 2 »\r\nزينب ( س ) در كوفه نيز همين عمل فداكارانه را تكراركرد و خود را روى برادرزاده‌اش انداخت و گفت : « بايد اوّل مرا بكشيد سپس او را . . . » « 3 »\r\nنيز شايسته است كه يادآور شويم ، نه تنها نقش مثبتى كه حميد بن مسلم براى خود در جلوگيرى از كشته شدن امام زين العابدين به دست شمر ترسيم كرده است ، بسيار جاى شك و ترديد است ، بلكه درهمهء نقشهاى مثبتى كه او - طبق نقل طبرى و ديگران كه مطالبشان را بدون ارزيابى از او گرفته‌اند - براى خود ترسيم كرده است شك و ترديد فراوان است .\r\nزيرا همين حميد بن مسلم در روز عاشورا در لشكر عمر سعد حضور داشت و از مجموعهء رواياتش چنين برمىآيد كه او در نزد فرماندهان لشكر شناخته شده بوده است . براى اثبات اين ادعا همين بس كه او به همراه خولى بن يزيد اصبحى ، به فرمان عمر سعد ، سر\r\n\r\n\r\n","description":"","footnote":"\r\n( 1 ) . خوارزمى گويد : « علىبن‌الحسين ، زين‌العابدين ، كه از برادر شهيدش كوچك‌تر بود و نسل آل محمّد ( ص ) با وى ادامه يافت ، در حال بيمارى بيرون رفت ، او توان حمل شمشير را نداشت . ام‌ّكلثوم پشت سر وى ندا مىداد : پسرم برگردد . گفت : عمه جان ! بگذار در حضور فرزند رسول خدا ( ص ) بجنگم . حسين ( ع ) به ام‌ّكلثوم فرمود : او را بگير و بازگردان . زمين نبايد از خاندان محمد ( ص ) تهى بماند ! » ( مقتل الحسين ( ع ) ، ج 2 ، ص 36 ) .\r\n( 2 ) . الارشاد ، ج 2 ، ص 116 .\r\n( 3 ) . ر . ك . الارشاد ، ج 2 ، ص 116 ؛ اللهوف ، ص 202 ؛ مثير الاحزان ، ص 91 .\r\n","page_name":" 59 ","page_number":59},
  {"content":"\r\n\r\nامام حسين ( ع ) را نزد ابن زياد بردند . « 1 » وانگهى همهء روايتهايى كه نشانگر نقش مثبت و تأثيرگذارى او به نفع اهل بيت و دفع شر از آن بزرگواران مىباشد ، از خود او نقل شده است ؛ و اين خود انگيزه‌اى است كه دست كم از تصديق روايات او خوددارى كنيم و در آنها تأمل بورزيم .\r\n\r\nآتش زدن خيمه‌گاه !\r\nسيد بن طاووس گويد : « سپس زنان را از خيمه‌گاه بيرون آوردند و آن را آتش زدند .\r\nزنان با سر و پاى برهنه و گريه‌كنان بيرون دويدند . . . » . « 2 »\r\nابن‌نما گويد : دختران رسول خدا ( ص ) و نور ديدگان زهرا ( س ) ، با سربرهنه و با شيون و زارى براى پير و جوان نوحه‌سرايى مىكردند ؛ و چون خيمه‌گاه را آتش زدند ، وحشت‌زده بيرون آمدند . چنان كه شاعر گويد :\r\nيتيمان را مىبينى كه شيون و زارى مىكنند و به خاطر از دست دادن بهترين امام ، خاك را جست و جو مىكنند .\r\nبانوان پرده‌نشين سربرهنه مانده‌اند بر سر و روى يتيمان دست نوازش مىكشند ، زنان را مىبينى كه بيوه و فرزند مرده شده‌اند و بر پاكيزگان و شيران بيشه مىگريند . « 3 »\r\nناگفته نماند كه همهء خيمه‌گاه به آتش كشيده شد . چنان كه امام رضا ( ع ) فرموده است :\r\n« خيمه‌هاى ما را به آتش كشيدند » . « 4 » ولى گويا خيمه‌اى كه امام زين العابدين ( ع ) و زنان در آن حضور داشتند ، آخرين خيمه‌اى بود كه به آتش كشيده شد .\r\n\r\nسرهاى شهيدان\r\nحمل سر فرزند رسول خدا ( ص ) و سرهاى پاك ديگر شهيدان ، يكى ديگر از جناياتى بود كه در سرزمين كربلا اتفاق افتاد : جنايتى كه از بدنهادى نظام اموى پرده برداشت .\r\n\r\n\r\n","description":"","footnote":"\r\n( 1 )\r\n. ر . ك . الارشاد ، ج 2 ، ص 113 .\r\n( 2 ) . اللهوف ، ص 180 و ر . ك . الفتوح ، ج 5 ، ص 138 .\r\n( 3 ) . مثير الاحزان ، ص 77 .\r\n( 4 ) . مناقب آل ابى طالب ، ج 2 ، ص 206 .\r\n","page_name":" 60 ","page_number":60},
  {"content":"\r\n\r\nروايتهاى تاريخى حاكى از آن است كه دشمنان خدا و رسول ( ص ) ، پس از قتل امام حسين ( ع ) در روز دهم محرم ، در همان ساعت سرش را نزد ابن زياد فرستادند . دينورى نوشته است كه عمر بن سعد ، سر حسين ( ع ) را در همان ساعت به وسيلهء خولى بن يزيد اصبحى نزد ابن زياد فرستاد . « 1 »\r\nاز نقلهاى ديگر چنين برمىآيد كه سر امام حسين ( ع ) را به تنهايى ، پيش از ديگر سرها ، نزد ابن زياد فرستادند ؛ و اين شايد به دليل ترس از شورش مردم بر ضد حكومت اموى بود .\r\nشيخ مفيد گويد : « عمر سعد در همان روز - يعنى روز عاشورا - سر حسين ( ع ) را به وسيلهء خولى بن يزيد اصبحى و حميد بن مسلم ازدى ، نزد ابن زياد فرستاد . او دستور داد هفتاد و دو سر ديگر را ( از خاك و خون ) پاكيزه كردند و به وسيلهء شمر بن ذى الجوشن ، قيس بن اشعث و عمرو بن حجّاج گسيل داشت . آنان ؛ سرها را نزد ابن زياد بردند » . « 2 »\r\nنقل مفيد و طبرى حاكى از آن است كه سرهاى ديگر شهيدان ، پس از سر امام ( ع ) و پيش از اسيران به كوفه فرستاده شد .\r\nاما برخى نقلهاى تاريخى حاكى از آن است كه سرهاى ديگر شهيدان به همراه كاروان حسينى به كوفه برده شد . دينورى گويد : عمر سعد پس از قتل حسين ( ع ) دو روز در كربلا اقامت كرد ، آنگاه اجازهء كوچيدن داد و سرها را بر نيزه‌ها حمل كردند » . « 3 »\r\n\r\nپيكرهاى مطهر\r\nپيكر پاك امام حسين ( ع ) به همراه پيكر ديگر شهيدان اهل بيت و ياران آن حضرت عريان و در زير باد و آفتاب بر زمين ماند . عمر سعد بر كشتگان خود نماز خواند و آنها را دفن كرد ولى پيكر پاك امام ( ع ) را رها نمود .\r\n\r\n\r\n","description":"","footnote":"\r\n( 1 ) . ر . ك . الاخبار الطوال ، ص 259 .\r\n( 2 ) . الارشاد ، ج 2 ، ص 113 ؛ و ر . ك . تاريخ الطبرى ، ج 3 ، ص 335 ؛ در اللهوف ، ص 189 ، آمده است : « سپس عمر بن سعد ملعون ، سر حسين ( ع ) را در همان روز - روز عاشورا - همراه خولى بن يزيد اصبحى و حميد بن مسلم ازدى نزد عبيدالله بن زياد فرستاد . آنگاه فرمان داد سرهاى ديگر ياران و اعضاى خاندانش را بريدند و همراه شمر بن ذى الجوشن ، قيس بن اشعث و عمرو بن حجاج گسيل داشت . آنها رفتند تا به كوفه رسيدند » .\r\n( 3 ) . الاخبار الطوال ، ص 259 ؛ و ر . ك . جواهر المطالب ، ج 2 ، ص 291 .\r\n","page_name":" 61 ","page_number":61},
  {"content":"\r\n\r\nاز برخى روايتهاى تاريخى چنين برمىآيد كه پس از آتش زدن خيمه‌گاه زنان را بر پيكرهاى پاك شهيدان عبور دادند . سيد بن طاووس گويد : سپس زنان را از خيمه بيرون آوردند و آن را آتش زدند . آنها با سر و پاى برهنه بيرون آمدند و راهى اسارت گشتند ؛ و گفتند : شما را به خدا سوگند ، ما را از قتلگاه حسين ( ع ) عبور دهيد چون چشم زنان به كشتگان افتاد ، شيون سر دادند و سيلى به صورت زدند . راوى گويد : به خدا سوگند ، زينب دختر على را از ياد نمىبرم كه شيون مىكرد و با قلبى اندوهگين و شكسته چنين مىگفت :\r\nاى محمد ( ص ) ، درود خداوند بر تو باد ، اين حسين است كه عريان و آغشته به خاك و خون و پاره پاره بر زمين افتاده است . واى بر من ، دخترانت را به اسارت مىبرند ، من به خداوند و محمد مصطفى ، على مرتضى ، فاطمه زهرا و حمزهء سيد الشهدا شكايت مىكنم !\r\nاى محمد ، فرياد كه بر پيكر عريان حسين باد مىوزد ! فرزندان ستم پيشه‌گان او را كشته‌اند . اى اباعبدالله قتل تو مرا دچار غم و اندوه كرد ! امروز جدّم رسول خدا ( ص ) مرد ! اى ياران محمد ! اينان فرزندان مصطفى هستند كه چونان اسير رانده مىشوند !\r\nدر برخى روايات آمده است ( كه زينب مىگفت ) وامحمدا ! دخترانت اسير گشته‌اند و فرزندانت را كشته‌اند و باد بر آنها تازيانه مىزند . اين حسين است كه او را از قفا سر بريده‌اند ! و عمامه و ردايش غارت شده است ! پدرم فداى آن كس كه سپاه او را در روز دوشنبه به غارت بردند ! پدرم فداى كسى كه ريسمانهاى سراپرده‌اش را بريدند ، پدرم فداى آن غايبى كه اميدى به بازگشت او نيست ؛ و جراحتهايش درمان ندارد . پدرم فداى آن كسى كه جانم فدايش باد . پدرم فداى آن كسى كه با اندوه جان سپرد ! پدرم فداى آن كسى كه تشنه جان داد ! پدرم فداى كسى كه از محاسن او خون چكيد ! پدرم فداى كسى كه جدش رسول پروردگار آسمان است ! پدرم فداى كسى كه سبط نبى هدايت بود ! پدرم فداى محمد مصطفى باد ! پدرم به فداى آن كسى كه خورشيد برايش بازگشت تا نماز گزارد !\r\nراوى گويد : به خدا سوگند دوست و دشمن به حال او گريستند ! « 1 »\r\n\r\n\r\n","description":"","footnote":"\r\n( 1 ) . در مقتل الحسين خوارزمى ، ج 2 ، ص 45 آمده است : « او پيوسته اين سخن را تكرار مىكرد ، تا آنكه ، به خدا سوگند ، دوست و دشمن بر او گريستند ! و حتى اشك اسبها بر روى سمهايشان مىريخت . آنگاه باقيمانده شهدا را سر بريدند و هفتاد و دو سر را همراه شمر بن ذى الجوشن ، قيس بن اشعث و عمرو بن حجّاج گسيل داشتند . » ( نيز ر . ك . الخطط القر يزيد ، ج 2 ، ص 289 ) .\r\n","page_name":" 62 ","page_number":62},
  {"content":"\r\n\r\nآنگاه سكينه پيكر حسين ( ع ) را در آغوش كشيد ؛ و گروهى از لشكريان آمدند و او را كشيدند و جدا كردند . « 1 »\r\nقرة بن قيس تميمى گويد : « 2 » هنگام عبور زنان از كنار حسين ( ع ) ، ديدم كه فرياد برمىآوردند و سيلى به صورت مىزدند . من سوار بر اسب به آنها نزديك شدم ؛ و منظرهء هيچ زنى را زيباتر از آنان نديدم » . « 3 »\r\n\r\nساعتهاى پايانى روز عاشورا\r\nسيد بن طاووس مىنويسد : بدان كه در پايان روز عاشورا اهل و عيال حسين ( ع ) به\r\n\r\n\r\n","description":"","footnote":"\r\n( 1 ) . اللهوف ، ص 180 - 181 ، ابن نما در مثير الاحزان ، ( ص 77 ) مىنويسد : زنان از كنار پيكر خون‌آلود حسين ، كه از دوستانش اينك دور افتاده بود ، گذر كردند . پس زينب با صدايى اندوهگين و قلبى شكسته بر او گريست ، به طورى كه دل سنگ آب شد و كوههاى استوار از هم پاشيد ! » .\r\n( 2 ) . قرة بن قيس تميمى : وى فرستادهء ابن سعد در اوايل نزول امام ( ع ) در كربلا نزد ايشان بود . آنجا كه‌خطاب به وى گفت : اى قرة ، با حسين ديدار كن و از او بپرس كه براى چه آمده و چه مىخواهد ؟ قره نزد آن حضرت رفت ؛ و چون امام وى را ديد ، فرمود : آيا او را مىشناسيد ؟ حبيب بن مظاهر گفت : آرى ، مردى از حنظلة بن تميم و خواهرزادهء ما است . پس از آنكه نامه را تسليم امام ( ع ) كرد و خواست بازگردد ، حبيب به او گفت : اى قره واى بر تو ، كجا بازمىگردى ؟ نزد قوم ستمگر ؟ اين مرد را يارى كن كه خداوند به وسيلهء پدرانش به تو كرامت بخشيد . قره گفت : پاسخ نامهء فرمانده‌ام را مىبرم و بعد فكر مىكنم ! ( ر . ك . الارشاد ، ج 2 ، ص 85 ) ولى او بر ماندن نزد ستمكاران پاى فشرد !\r\nهنگامى كه حر قصد پيوستن به سپاه حسين ( ع ) را كرد ، او نزديكش بود ، ولى چون به او اعتماد نداشت ، او را از قصد خود آگاه نكرد . قره بعدها ادعا مىكرد كه اگر حر نيّتش را با او در ميان مىگذاشت ، وى نيز با او مىرفت ! ولى او دروغ مىگفت : به اين دليل كه پس از آن نيز با ستمگران باقى ماند ( ر . ك . تاريخ الطبرى ، ج 3 ، ص 320 ) .\r\nشايد هم او قرة بن عمرو بن قيس باشد كه مسعود بن عمرو ازدى وى را به همراه صد تن از ازديان ، هنگامى كه بصريان بر ضد عبيد الله زياد شورش كردند ، به كمك وى فرستاد تا او را به شام برسانند ! ( ر . ك . تاريخ الطبرى ، ج 4 ، ص 402 ، مؤسسه اعلمى ، بيروت ) .\r\n( 3 ) . مثير الاحزان ، ص 83 ، اين يكى ديگر از نشانه‌هاى پستى و حقارت قره است كه با ديدن آن زنان مصيبت‌زده نه تنها غمگين و دل شكسته نمىشود ، بلكه بر زيبايى و جمالشان تأسف مىخورد .\r\n","page_name":" 63 ","page_number":63},
  {"content":"\r\n\r\nاسارت دشمن درآمدند . آنها در غم و اندوه و گريه به سر مىبردند و آن روز در حالى به پايان رسيد كه آنان در نهايت مصيبت و شكسته احوالى بودند . آن شب را در حالى به سر بردند كه حامى و مردى نداشتند و در اقامت و حركت غريب بودند . دشمنان نيز بسيار از آنها بيزارى و دورى مىجستند ، تا بدين وسيله به عمر سعد بى دين و يتيم كنندهء اطفال محمد ( ص ) و جريحه‌دار كنندهء جگرها ؛ و عبيدالله بن زياد زنديق و نيز به سردسته كفار و معاندان ، يزيد بن معاويه ، تقرّب بجويند . « 1 »\r\n\r\nشب يازدهم\r\nاديب مورخ ، سيد عبدالرزاق مقرم مىنويسد : چه شب سختى بر دختران رسول خدا ( ص ) گذشت ، آنان كه از آغاز خلقت خويش در عزّت و احترام به سر برده بودند و تا ديروز در سراپرده عظمت و چادرهاى شكوه مىزيستند ، روزهايشان با پرتو خورشيد نبوت و شبهاشان با نور ستارگان خلافت و چراغهاى انوار قداست نورانى بود ، امشب در غياب آن چراغهاى فروزان در تاريكى و ظلمت به سر مىبرند . در حالى كه بار و بنه‌شان را غارت كرده‌اند ، خيمه‌هايشان را آتش زده‌اند و پراكنده و متفرق ساخته‌اند . حاميانشان را كشته‌اند و هيچ كفيل و سرپرستى ندارند ؛ و نمىدانند كه اگر مورد حمله قرار گيرند ، چه كسى از آنها دفاع خواهد كرد ؟ و خشم زنان شوهر و فرزند از دست داده را چه كسى آرام مىكند و از اندوهشان مىكاهد ؟\r\nآرى ، كودكان مىگريستند . دختران جوان ناله مىكردند . زنان از شدت اندوه شيون سر مىدادند . مادرى بود كه فرزندش را تير از شير گرفته بود ، خواهرانى بى برادر و زنان فرزند از دست داده و ديگرانى كه بر خويشاوندان نزديك مىگريستند . در كنارشان پيكرهاى پاره پاره و اعضاى تكه تكه و گلوهاى خونين افتاده بود و آنان در بلنديهاى خشك سرگردان بودند .\r\nبا همهء اين احوال نمىدانستند كه بامدادان چگونه سر خواهد زد ؟ و منادى چه صدايى بلند خواهد كرد ؟ قتل يا اسارت ؟ هيچ كس جز يك امام بيمارى كه توان دفاع از خود را نداشت ، نبود كه از آنان حمايت كند ؛ و خود او نيز در معرض خطر قتل بود !\r\n\r\n\r\n","description":"","footnote":"\r\n( 1 ) . الاقبال ، ص 583 ؛ و به نقل از آن ، نفس المهموم ، ص 350 .\r\n","page_name":" 64 ","page_number":64},
  {"content":"\r\n\r\nآن شب همهء عالم ملك و ملكوت را غم و اندوه فرا گرفته بود . حوريان بهشتى ناله و زارى مىكردند . فرشتگان آسمان در اندوه به سر مىبردند و پريان در جاى خود نوحه‌سرايى مىكردند . « 1 »\r\n\r\nنوحه‌سرايى پريان\r\nشيخ مفيد در كتاب امالى خود به نقل از محفوظ بن منذر مىنويسد : پير مردى از بنى تميم كه در مكانى بلند سكونت داشت به نقل از پدرش برايم گفت : ما تا شب عاشورا از قتل حسين ( ع ) بىخبر بوديم . در آن شب « 2 » به همراه مردى از قبيله روى بلندى نشسته بوديم و از هاتفى شنيديم كه مىگفت :\r\nبه خدا سوگند ، پيش شما نيامدم ، مگر اينكه ديدم كه سرش بريده و گونه‌هايش خاك‌آلود است ، پيرامونش جوانانى بودند كه از گلويشان خون جارى بود و مانند چراغ در تاريكى نور مىافشاندند ، رهوارم را به انگيزش درآوردم تا شايد پيش از ديدار با حوريان بهشتى به آنان برسم ، اما قدر الهى ، كه او خود به انجامش مىرساند ، مرا بازداشت ؛ و اين كارى بود كه قضاى الهى مقدر ساخت ، حسين چراغى بود كه از او نور برگرفته مىشد ، خدا مىداند كه من دروغ نمىگويم ، خداوند بر قبرى كه پيكر حسين را در خود جاى داده است درود فرستد ، و او را در غرفه‌ها [ ى بهشت 
  ] شادمانه با پيامبر ( ص ) و جانشين او و [ جعفر 
  ] طيار همنشين گرداند .\r\nما پرسيديم : خدايت رحمت كند ، تو كيستى ؟\r\nگفت : من و پدرم از جنّيان نصيبين « 3 » هستيم . ما براى پشتيبانى و كمك به حسين ( ع ) آمديم ولى پس از بازگشت از حجّ ، او را كشته يافتيم » . « 4 »\r\n\r\n\r\n","description":"","footnote":"\r\n( 1 ) . مقتل الحسين ، مقرم ، ص 289 .\r\n( 2 ) . نگفته نماند كه مقصود شب يازدهم است ، هاتف از قتل آن حضرت خبر مىداد .\r\n( 3 ) . نصيبين : شهرى است آباد از سرزمين جزيره بر كنار راه كاروانى موصل به شام . به گفته ساكنان آنجا ، درآن شهر و روستاهاى حومهء آن ، چهل هزار بستان وجود دارد ! ( ر . ك . معجم البلدان ، ج 5 ، ص 288 ) .\r\n( 4 ) . امالى شيخ مفيد ، ص 320 ، مجلس 38 ، شماره 7 ؛ و امالى طوسى ، ص 90 - 91 ، مجلس سوم ، حديث 141 / 5 .\r\n","page_name":" 65 ","page_number":65},
  {"content":"\r\n\r\n\r\nروز يازدهم محرّم\r\nمورّخان اتفاق نظر دارند بر اينكه عمر سعد در روز دهم محرّم كربلا را ترك نگفت .\r\nبلكه تا زوال آفتاب روز يازدهم در آنجا ماند . او كشتگان خود را جمع كرد و بر آنها نماز خواند ، ولى نور چشم زهراى بتول ( س ) و يارانش را بدون غسل و كفن بر روى زمين رها كرد .\r\n\r\nچگونگى بردن باقيماندهء كاروان حسينى به كوفه !\r\nسيد بن طاووس مىگويد : ابن سعد بقيهء آن روز و روز دوم را تا زوال خورشيد در آنجا ماند . آنگاه همراه باقيمانده اهل و عيال حسين ( ع ) حركت كرد . زنان و امانتهاى رسول خدا ( ص ) را با سر و روى باز در ميان دشمنان بر شترهاى برهنه و بى جهاز سوار كرد و همانند اسيران ترك و روم به راه انداخت » . « 1 »\r\nابن عثم كوفى گويد : « مردم ، حرم رسول خدا ( ص ) را همانند اسيران به حركت درآوردند » . « 2 »\r\nطبرى مىنويسد : « عمر سعد آن روز و فردايش را اقامت كرد . سپس به حميد بن بُكير احمرى فرمان داد كه مردم را براى رفتن به كوفه فرا بخواند . دختران و خواهران حسين ( ع ) و كودكان همراهش را نيز با خود برد ؛ و على بن الحسين ( ع ) بيمار بود » . « 3 »\r\nاما دينورى در اين باره گفتار نادرى دارد و نقل مىكند كه ابن سعد زنان را در كجاوه‌هاى پوشيده بر شتران سوار كرد ! او مىنويسد : عمر سعد دو روز پس از قتل حسين ( ع ) در كربلا اقامت كرد . آنگاه فرمان حركت داد . سرها را بر نيزه كردند . . . و عمر سعد فرمان داد كه زنان ، خواهران و دختران حسين ( ع ) را در كجاوه‌هاى پوشيده سوار كردند . ميان وفات رسول خدا ( ص ) و قتل حسين ( ع ) پنجاه سال فاصله بود . » . « 4 »\r\n\r\n\r\n","description":"","footnote":"\r\n( 1 ) . اللهوف ، ص 189 .\r\n( 2 ) . الفتوح ، ج 5 ، ص 139 .\r\n( 3 ) . تاريخ الطبرى ، ج 3 ، ص 336 ؛ و الكامل فى التاريخ ، ج 3 ، ص 296 .\r\n( 4 ) . الاخبار الطوال ، ص 259 ؛ ر . ك . جواهر المطالب ، ج 2 ، ص 291 .\r\n","page_name":" 66 ","page_number":66},
  {"content":"\r\n\r\n\r\nعبور از قتلگاه\r\nسيد محمد بن ابى طالب مىنويسد : آنگاه عمر سعد فرمان حركت داد و دختران حسين ( ع ) و خواهرانش و على بن الحسين ( ع ) و فرزندانشان را با خود برد . آنان با سر برهنه و غارت شده و چشم گريان مانند اسيران راه مىرفتند !\r\nگفتند : به حق خداوند ! كه اگر ما را بكشيد با شما حركت نمىكنيم ، مگر اينكه ما را بر قتلگاه حسين ( ع ) عبور دهيد !\r\nعمر سعد فرمان داد آنها را از قتلگاه عبور دهند تا برادران و فرزندانشان را ببينند و با آنها وداع كنند .\r\nآنان را به ميدان نبرد بردند . چون چشم آنها به كشتگان افتاد فرياد برآوردند و سيلى به صورت زدند . « 1 »\r\nابن اثير مىنويسد : آنان را از كنار كشتهء حسين و يارانش عبور دادند . زنان شيون كردند و سيلى به‌صورت زدند . خواهرش زينب فرياد زد : يا محمدا ! سلام فرشتگان آسمان بر تو باد ! اين حسين است كه با بدن پاره پاره ، عريان و آغشته به خون افتاده است . دخترانت اسيرند و فرزندانت كشته شده‌اند و باد بر آنها مىوزد ، آنگاه دوست و دشمن همه گريه كردند . « 2 »\r\nاسفراينى گويد : « عمر سعد فرمان داد زنان را با زور از پيكر حسين ( ع ) جدا كردند و با سر و روى باز در ميان دشمنان ، بر شتران بى جهاز نشاندند ؛ و با داشتن بدترين غمها و مصايب مانند اسيران روم حركت دادند » . « 3 »\r\nاما برخى مورخان نوشته‌اند كه آنان زنان را با زور به قتلگاه شهيدان آوردند و از كنارشان عبور دادند ، نه اينكه آنها خود تقاضا يا اصرارى كرده باشند !\r\nعبدالله بن ادريس به نقل از پدرش گويد : آنان زنان را با زور آوردند و از كنار كشتگان خاندان رسول عبور دادند . هنگامى كه ام‌كلثوم ديد كه برادرش حسين ( ع ) بر زمين افتاده\r\n\r\n\r\n","description":"","footnote":"\r\n( 1 ) . تسلية المجالس و زينة المجالس ، ج 2 ، ص 332 .\r\n( 2 ) . الكامل فى التاريخ ، ج 3 ، ص 296 .\r\n( 3 ) . نور العين فى مشهد الحسين ( ع ) ، ص 47 .\r\n","page_name":" 67 ","page_number":67},
  {"content":"\r\n\r\nو باد بر او مىوزد ، خود را از شتر بر زمين افكند و برادر را در آغوش كشيد و با گريه و زارى مىگفت : « اى رسول خدا ( ص ) ، پيكر فرزندت را ببين كه بدون كفن بر زمين افتاده است .\r\nكفن او خاكهايى است كه بر او مىوزد و خون جارى شده از رگهايش او را غسل داده است . اينان اهل بيت او هستند كه به اسارت مىروند و حمايت كننده ندارند . سرهاى فرزندانش همراه سر شريف چون ماه او بر نيزه‌هاست . « 1 » اى محمد مصطفى ، دختران تو اسير و فرزندانت كشته شده‌اند . » او پيوسته اين سخن را بر زبان مىآورد ، به طورى كه دوست و دشمن گريستند و حتى ديديم كه اشك اسبها بر سمهايشان مىچكد ؛ و او را با چشم گريان بردند ، در حالى كه نه اشك او باز مىايستاد و نه آه و افسوسش از ميان مىرفت . « 2 »\r\n\r\nرقابت قبايل براى بردن سرها نزد ابن زياد\r\nسيد محمد بن ابى طالب مىنويسد : « نقل شده كه سرهاى ياران حسين ( ع ) و خاندانش 78 عدد بود . قبايل آنها را ميان خود تقسيم كردند تا بدين وسيله به عبيدالله بن زياد و يزيد تقرّب بجويند . « 3 » » .\r\nبلاذرى از ابومخنف نقل مىكند كه چون حسين ( ع ) كشته شد ، سرهاى اهل بيت و يارانش را كه با وى كشته شده بودند نزد ابن زياد آوردند . كِنْده سيزده سر آورد و رئيس آنها قيس بن اشعث « 4 » بود . هوازن بيست سر آوردند و رئيس آنها شمر بن ذى الجوشن\r\n\r\n\r\n","description":"","footnote":"\r\n( 1 ) . چنان كه ملاحظه مىشود مفاد اين عبارت با آنچه در منابع تاريخى آمده كه سر امام ( ع ) در همان ساعات‌اوليه همراه خولى بن يزيد و حميد بن مسلم نزد ابن زياد فرستاده شد مخالف است .\r\n( 2 ) . اسرار الشهاده ، ص 460 ؛ و ر . ك . معالى السبطين ، ج 2 ، ص 55 .\r\n( 3 ) . تسلية المجالس ، ج 2 ، ص 331 ؛ و . ر . ك . اللهوف ، ص 190 ، بحار الانوار ، ج 45 ، ص 62 .\r\n( 4 ) . قيس بن اشعث كندى : يكى از اعضاى خاندانى است كه نفاق و كينه آنها نسبت به اهل بيت مشهور است . وى پسر همان اشعثى است كه در توطئه قتل اميرمؤمنان ( ع ) شركت داشت . برادرش محمد بن اشعث در جنگ با مسلم بن عقيل نقش بزرگى ايفا كرد . وى - طبق برخى روايات - در جنگ با حسين ( ع ) نيز نقش فرماندهى داشت . خواهرش جعده ، همسر امام حسن ( ع ) است كه به امام ( ع ) سم خوراند و به شهادتش رساند .\r\nقيس بن اشعث از كسانى بود كه هنگام حضور امام حسين ( ع ) در مكه با ايشان مكاتبه كرد و امام ( ع ) در كربلا عليه او و ديگر كسانى كه با ايشان مكاتبه كردند احتجاج فرمود . اما آنها از سر عناد و ستيزه‌جويى كار خود را منكر شدند . قيس در پاسخ امام ( ع ) گفت : « ما نمىدانيم چه مىگويى ! ولى به فرمان پسر عموى خويش درآى و آنها جز آنچه دوست مىدارى بر تو نمىپسندند . حسين ( ع ) فرمود : نه به خدا سوگند نه به شما دست ذلت مىدهم و نه چون بندگان مىگريزم ! ( ر . ك . الارشاد ، ج 2 ، ص 98 ) .\r\nقيس از كسانى بود كه پس از قتل امام ( ع ) به غارت وى پرداخت . او قطيفه‌اى را كه آن حضرت رويش مىنشست برداشت . قيس در طول حكومت مختار فرارى بود ( ر . ك . الاخبار الطوال ، ص 300 ) .\r\nقيس يك بار آهنگ آمدن به بصره كرد ، اما مردم او را دشنام دادند و او به كوفه نزد عبدالله بن كامل - از خاصان مختار - پناهنده شد . عبدالله رو به مختار كرد و گفت : يا امير ، قيس بن سعد به من پناه آورده و من به او پناه داده‌ام . تقاضا دارم كه آن را بپذيريد . مختار لختى سر به زير افكند و با او سرگرم صحبت شد . سپس گفت : انگشترىات را نشانم بده و او آن را به مختار داد . وى مدتى آن را به انگشت خود كرد و سپس اباعمره را فراخواند و انگشتر را به او داد و پنهانى به وى گفت : نزد زن عبدالله كامل برو و به او بگو : اين انگشتر شوهرت نشانى است براى اينكه مرا نزد قيس بن اشعث ببرى تا دربارهء چيزهايى كه موجب رهايى او نزد مختار مىشود گفت و گو كنم .\r\nزن نيز او را نزد قيس برد و او قيس را گردن زد و سرش را نزد مختار آورد و در حضورش افكند . آنگاه مختار گفت : اين به ازاى قطيفهء حسين ( ع ) . . . عبدالله بن كامل كلمهء استرجاع به زبان آورد و به مختار گفت : كسى را كه به من پناهنده شده و مهمانم بود و تنها دوست من بود كشتى !\r\nمختار گفت : خدا پدرت را بيامرزد ، ساكت باش ! آيا روا مىدارى كه كشندگان پسر دختر پيامبر را پناه دهى ؟ ( ر . ك . الاخبار الطوال ، ص 302 ) .\r\n","page_name":" 68 ","page_number":68},
  {"content":"\r\n\r\nبود . بنى تميم هفده سر ، بنى اسد شانزده سر ، مذحج هفت سر و ديگر افراد قبيلهء قيس نه سر آوردند . « 1 »\r\nدينورى مىگويد : « سرها را بر نيزه كردند . شمار آنها 72 عدد بود . هوازن 22 سر ، تميم ، به همراه حصين بن نمير ، « 2 » هفده سر ، كنده به همراه قيس بن اشعث سيزده سر ، بنى اسد به همراه هلال اعور شش سر ، ازْد به همراه عهيمة بن زهير پنج سر و ثقيف به همراه وليد بن عمر دوازده سر آوردند » . « 3 »\r\n\r\n\r\n","description":"","footnote":"\r\n( 1 ) . انساب الاشراف ، ج 3 ، ص 412 ؛ و ر . ك . المنتظم ، ج 5 ، ص 341 .\r\n( 2 ) . منابع تاريخى از وى به اختلاف ياد كرده‌اند . برخى از او به عنوان حصين بن تميم ياد كرده‌اند ( ر . ك . تاريخ الطبرى ، ج 2 ، ص 324 ؛ انساب الاشراف ، ج 3 ، ص 377 ) و برخى ديگر او را حصين بن نمير خوانده‌اند ( ر . ك . مختصر تاريخ دمشق ، ج 7 ، ص 190 ؛ التبيين فى انساب القرشيين ، مقدسى ، ص 292 و . . . » .\r\n( 3 ) . الاخبار الطوال ، ص 259 .\r\n","page_name":" 69 ","page_number":69},
  {"content":"\r\n\r\nطبرى دربارهء سرهاى مقدس چنين مىنويسد : « [ عمر سعد 
  ] سرهاى بقيه را جدا كرد و آنگاه 72 سر را به همراه شمر بن ذى الجوشن ، قيس بن اشعث ، عمرو بن حجاج ، و عزرة بن قيس ، گسيل داشت . آنها رفتند و سرها را به عبيدالله بن زياد رساندند » . « 1 »\r\nچنان كه ملاحظه مىشود روايتهاى تاريخى دربارهء اينكه چه زمانى سرهاى بقيه شهيدان را نزد عبيدالله بن زياد در كوفه بردند مختلف است . برخى گويند كه پس از سر امام و پيش از بقيهء كاروان حسينى به وسيلهء شمر بن ذى الجوشن ، قيس بن اشعث ، عمرو بن حجاج و عزرة بن قيس - هر يك از قبيله‌اى - برده شد . برخى ديگر برآنند كه آن سرهاى مقدس را همراه باقيماندهء كاروان حسينى به كوفه بردند ؛ و قبايل براى اينكه در بردن آنها سهم بيشترى داشتند باهم رقابت مىكردند .\r\nهمچنين نظر منابع تاريخى دربارهء شمار سرهاى شريف نيز مختلف است . برخى 72 ، برخى 92 « 2 » و برخى هفتاد « 3 » سر نوشته‌اند . قول هفتاد سر به واقع نزديك‌تر است چرا كه قبيلهء حر بن يزيد رياحى اجازهء جدا كردن سرش را ندادند . سر طفل شيرخوار امام حسين ( ع ) نيز بريده نشد . چرا كه - به روايتى - خود امام او را دفن كرد .\r\nاما مشهورترين اقوال اين است كه شمار سرهاى مقدس ، 72 سر بوده است . « 4 »\r\n\r\n\r\n","description":"","footnote":"\r\n( 1 ) . تاريخ الطبرى ، ج 3 ، ص 336 .\r\n( 2 ) . تذكرة الخواص ، ص 231 .\r\n( 3 ) . الفصول المهمه ، ص 198 .\r\n( 4 ) . الارشاد ، ج 2 ، ص 113 ؛ تاريخ الطبرى ، ج 3 ، ص 336 ؛ مقتل الحسين ، خوارزمى ، ج 2 ، ص 39 ؛ البدايه والنهايه ، ج 8 ، ص 191 .\r\n","page_name":" 70 ","page_number":70},
  {"content":"\r\n\r\n\r\nفصل سوم : كاروان حسينى در كوفه\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nرسيدن سر مقدس پيش از كاروان به كوفه\r\nچنان كه ديديم طبرى از مورخانى است كه معتقد است عمر سعد ، سر امام ( ع ) را - بى درنگ پس از قتل وى - همراه خولى بن يزيد اصبحى و حميد بن مسلم ازدى نزد عبيدالله بن زياد فرستاد . اما وى در ادامهء روايتش « 1 » مىگويد : « خولى سر را برداشت و آهنگ قصر كرد ولى ديد كه درهاى آن بسته است . پس به خانه‌اش بازگشت « 2 » و آن را زير تشتى گذاشت او دو زن داشت . يكى از بنى اسد و ديگرى از حضرميين به نام نوّار ، دختر مالك بن عقرب و آن شب نوبت زن حضرمى بود .\r\nهشام گويد : پدرم به نقل از نوّار ، دختر مالك ، گفت : خولى سر حسين ( ع ) را آورد و در خانه زير تشتى گذاشت . آنگاه وارد اتاق شد و به رختخواب خويش رفت . پرسيدم : چه خبر دارى ؟ گفت : گنج دنيا را برايت آورده‌ام ! اين كه در خانه است سر حسين ( ع ) مىباشد ! زن گفت : واى بر تو مردم طلا و نقره به خانه مىآورند و تو سر فرزند رسول خدا ( ص ) را آورده‌اى ! نه به خدا سوگند ، هرگز با تو زندگى نخواهم كرد .\r\nگويد : من از رختخواب برخاستم و به حياط خانه رفتم ؛ و او زن اسدى را نزد خود برد من نگاه مىكردم و ديدم كه نورى مانند ستون از آسمان بر آن طشت مىتابد و پرنده‌اى سفيد پيرامون آن پر مىزند !\r\n\r\n\r\n","description":"","footnote":"\r\n( 1 ) . چنان كه ملاحظه مىشود در اينجا يك ابهام تاريخى وجود دارد . زيرا نمىدانيم كه چطور خولى سر را به‌تنهايى برد و حميد بن مسلم از صحنهء داستان بردن سر نزد ابن زياد پنهان شده است .\r\n( 2 ) . خانه‌اش در يك فرسخى كوفه بود ( ر . ك . مقتل الحسين ، مقرم ، ص 304 ؛ رياض الاحزان ، ص 16 ) .\r\n","page_name":" 73 ","page_number":73},
  {"content":"\r\n\r\nگويد : فردا صبح او سر را نزد عبيدالله بن زياد برد . . . » . « 1 »\r\nسيد هاشم بحرانى گويد : « چون سر امام حسين ( ع ) را نزد عبيدالله بردند ، خولى بن يزيد اصبحى را فراخواند و گفت : اين سر را ببر تا وقتى كه من آن را طلب كنم . گفت :\r\nفرمانبردارم .\r\nاو سر را گرفت و به خانه برد . وى دو زن داشت ، يكى از قبيلهء ثعلب و ديگرى از قبيلهء مضر . او نزد زن مضرى رفت . زن پرسيد : اين چيست ؟ گفت : سر حسين بن على است و دارايى دنيا در آن نهفته است ! گفت : مژده باد تو را كه فرداى قيامت جدّش محمد مصطفى با تو دشمنى خواهد ورزيد ! آنگاه گفت : به خدا سوگند ، تو ديگر شوهر من نيستى و من هم زن تو نيستم ! سپس عمودى آهنين برداشت و بر سر شوهرش كوبيد .\r\nزن مضرى وى را ترك گفت . و او سر را نزد ثعلبيه برد . پرسيد : چه چيزى همراه دارى ؟\r\nگفت : سر يك شورشى كه بر عبيدالله بن زياد شوريده است . گفت : نام او چيست ؟ او از ذكر نامش خوددارى كرد و بعد آن را روى خاك گذاشت و طشتى را نيز روى آن نهاد .\r\nگويد : شبانه زنش از اتاق بيرون رفت و ديد كه نورى از سر به سوى آسمان مىتابد .\r\nكنار طشت رفت و صدايى از آن به گوشش رسيد كه قرآن مىخواند ؛ و آخرين آيه‌اى كه قرائت كرد اين بود : وسيعلم الذين ظلموا اى منقلب ينقلبون ( و ستمكاران خواهند دانست كه به چه جاى بدى باز خواهند گشت ) . او از كنار سر ، صدايى رعد مانند شنيد و فهميد كه صداى تسبيح فرشتگان است .\r\nپس نزد شوهرش ، خولى آمد و گفت : من چنين و چنان ديدم ، بگو كه زير اين طشت چيست ؟ گفت : سر يك شورشى است كه امير عبيد الله بن زياد او را كشته و من مىخواهم او را نزد يزيد بن معاويه ببرم و به خاطر آن مال فراوانى بگيرم . گفت : او چه كسى است ؟\r\nگفت : حسين بن على ! زن فرياد زد و بيهوش افتاد و چون به هوش آمد گفت : اى واى بر تو ، اى بدتر از مجوس ، تو محمد را به خاطر خاندانش آزرده‌اى ! آيا از خداى آسمان و زمين نمىترسى كه دنبال جايزهء سر فرزند سرور زنان عالم هستى ؟\r\n\r\n\r\n","description":"","footnote":"\r\n( 1 ) . تاريخ الطبرى ، ج 3 ، ص 335 .\r\n","page_name":" 74 ","page_number":74},
  {"content":"\r\n\r\nآنگاه با چشم گريان او را ترك گفت . و هنگام رفتن سر را برداشت و در دامن گذاشت و آن را مىبوسيد و مىگفت : « خداوند قاتل تو را لعنت كند و جدّت محمد مصطفى با او دشمنى بورزد ! » شب هنگام وقتى به خواب رفت ، ديد كه گويى خانه دو نيم شد و نورى آن را فرا گرفت . ابر سفيدى آمد و دو بانو از آن خارج شدند و سر را به دامن گرفتند و گريستند .\r\nگويد : من پرسيدم : شما را به خدا سوگند بگوييد كه چه كسى هستيد ؟ يكى از آن دو پاسخ داد : من خديجه دختر خويلد هستم و اين دخترم فاطمه زهرا ( س ) است . ما از تو سپاسگزاريم و خداوند كار تو را قبول كند . تو در بهشت در مرتبهء قدس همنشين مايى .\r\nگويد : چون از خواب برخاست ، سر را به دامن نهاد و چون بامداد فرا رسيد ، شوهرش آمد كه سر را بگيرد ولى او آن را نداد و گفت : واى بر تو ! مرا طلاق بده ! به خدا كه من و تو ديگر زير يك سقف زندگى نخواهيم كرد ! گفت : سر را به من بده و هر كار خواهى بكن .\r\nزن گفت : نه به خدا سوگند ، آن را به تو نمىدهم ! پس ، زن را كشت و سر را گرفت ؛ و خداوند بلافاصله روح او را به بهشت در نزد سرور زنان برد . » . « 1 »\r\n\r\nمنزلگاههاى راه كربلا به كوفه « 2 »\r\nدربارهء اينكه در راه ميان كربلا تا كوفه چه مصايبى بر سر كاروان حسينى آمده چيزى ذكر نشده است . تنها يك خبر حاكى از آن است كه « الحنّانه » يكى از منزلگاهها بوده است . شهيد اول مىگويد : چون ( زائر ) در الثويه ، كه اينك تپه‌اى است نزديك الحنّانه در\r\n\r\n\r\n","description":"","footnote":"\r\n( 1 ) . مدينة المعاجز ، ج 4 ، ص 124 ، شماره 185 ؛ و نيز ر . ك . همان ، ص 114 ، شايد سيد بحرانى تنها كسى باشد كه روايت را به اين صورت نقل كرده است .\r\n( 2 ) . براقى گويد : كوفه شهرى بسيار بزرگ بود ، به طورى كه باغستانهايش تا فرات اصلى و روستاهاى العذار امتداد مىيافت ؛ كه به شانزده و يك سوم ميل مىرسد . همو گويد : يكى از حدود آن خندق معروف كوفه ( بكرى سعد ) است . حدّ ديگر القاضى است كه نزديك القائم مىباشد تا مىرسد به روستايى كه امروزه به اشنافيه مشهور است . حدّ ديگر آن فرات است كه از ديوانيه تا حسكه تا روستايى كه امروزه به « ابوقوارير » موسوم است امتداد دارد ؛ و آن منزلگاه الرّماحيه است . حدّ چهارم روستاى العذار است كه از نواحى حلّهء سيفيه مىباشد . ( ر . ك . تاريخ الكوفه ، ص 134 ) .\r\nياقوت حموى گويد : گفته‌اند كه اعراب ربيعه و مضر در آنجا پانصد هزار خانه ، اعراب ديگر بيست هزار خانه و يمنيها شش هزار خانه داشتند . ( معجم البلدان ، ج 4 ، ص 492 ) .\r\n","page_name":" 75 ","page_number":75},
  {"content":"\r\n\r\nطرف چپ كسى كه قصد بارگاه حسينى را دارد فرود آمد ، دو ركعت نماز گزارد . چنان كه نقل شده است شمارى از خاصّان اميرمؤمنان ( ع ) در آنجا دفن شده‌اند . هنگام ديدن قبر شريف هر چه دوست داشتى بگو و چون به الحكم يعنى همان الحنّانه رسيدى ، دو ركعت نماز بگزار . محمد بن ابى عمير از مفضل نقل كرده است كه گفت : امام صادق ( ع ) از ساختمان مايل در راه الغرى گذشت و دو ركعت نماز خواند چون پرسيدند : اين چه نمازى است ؟\r\nگفت : محل سر جدّم ، حسين ( ع ) است . وقتى مىخواستند به كربلا بروند ، آن را در اينجا گذاشتند ، سپس آن را نزد عبيدالله بن زياد بردند » . « 1 »\r\nشيخ محمد مهدى حائرى گويد : يگانهء دوران خود ، مرحوم شيخ نورى گويد : در نزديكى نجف اشرف مناره‌اى از آجر و گچ بود كه به قائم و عَلَم موسوم بود . چون اميرمؤمنان ( ع ) به شهادت رسيد و ايشان را به نجف آوردند ، با ديدن جنازه ، قائم و عَلَم به احترام اميرمؤمنان ( ع ) خم شد ، مانند كسى كه ركوع به جا آورد ؛ و در نتيجه آن را حنّانه ناميدند .\r\nشرافت آن مناره هنگامى افزوده شد كه سر حسين ( ع ) را به كوفه آوردند . چون به آنجا رسيدند پاسى از شب گذشته بود ؛ و حامل سر مبارك آن را در آنجا گذاشت . اين نخستين منزلى بود كه سر حسين ( ع ) در راه كوفه در آن منزل كرد و غريب و تنها در آنجا ماند .\r\nسپس در آنجا مسجدى بنا كردند و آن را حنّانه ناميدند . دعا و زيارت در آن مسجد مستحب است . . . گفته‌اند از آن رو حنّانه ناميده شد كه چون سر حسين ( ع ) را در آنجا گذاشتند ، تا بامداد از آن صداى آه و ناله شنيده مىشد . والله العالم » . « 2 »\r\n\r\nباقيماندهء كاروان حسينى\r\nگزارشهاى تاريخى دربارهء شمار باقيماندهء كاروان حسينى و كسانى كه به عنوان اسير از كربلا به كوفه آورده شدند ، متفاوت است . ابن سعد گويد : از كسانى كه همراه حسين بن على ( ع ) بودند ، جز پنج نفر باقى نماندند ؛ على بن الحسين كه پدر همهء فرزندان\r\n\r\n\r\n","description":"","footnote":"\r\n( 1 ) . المزار ، ص 69 ؛ و ر . ك . جواهر الكلام ، ج 20 ، ص 93 .\r\n( 2 ) . معالى السبطين ، ج 2 ، ص 96 .\r\n","page_name":" 76 ","page_number":76},
  {"content":"\r\n\r\nحسين ( ع ) تا به امروز است . ولى بيمار و با زنان همراه بود . حسن بن حسن بن على « 1 » كه فرزندانى دارد ، عمرو بن حسن بن على كه فرزندى ندارد ، قاسم بن عبدالله بن جعفر و محمد بن عقيل اصغر . اينان ضعيف بودند و به همراه زنان به اسارت درآمدند . زنها اينان بودند : زينب و فاطمه ، دختران على بن ابى طالب ؛ فاطمه و سكينه ، دختران حسين بن على ( ع ) ؛ رباب ، دختر انيف كلبى ، « 2 » همسر حسين بن على ( ع ) ( وى مادر سكينه و عبدالله مقتول است ) ؛ امّ محمد ، دختر حسن بن على ( ع ) و همسر على بن الحسين ( ع ) ، بقيه ، غلامان و كنيزان ايشان بودند كه همراه سر حسين ( ع ) و سرهاى ديگر كسانى كه با ايشان كشته شدند به كوفه نزد عبيدالله بن زياد آورده شدند . « 3 »\r\nطبرى گويد : عمر سعد آن روز و فردايش را در كربلا اقامت كرد . سپس به وسيلهء حميد بن بكير احمرى فرمان حركت داد ؛ و دختران و خواهران حسين ( ع ) و كودكان همراهشان را با خود برد ؛ و على بن الحسين ( ع ) بيمار بود . » . « 4 »\r\nدر مقاتل الطالبيين آمده است : « اهل و عيالش را به اسارت بردند ؛ كه در ميانشان اينها بودند : حسن بن حسن بن على ( ع ) كه مجروح بود و او را همراهشان بردند - ؛ على بن الحسين ( ع ) - كه مادرش ام‌ّولد ( كنيز ) بود - حضرت زينب ؛ ام كلثوم ، دختر على بن ابىطالب ؛ و سكينه ، دختر امام حسين ( ع ) . . . » . « 5 »\r\n\r\n\r\n","description":"","footnote":"\r\n( 1 )\r\n. سيد بن طاووس گويد : مصنف كتاب المصابيح نقل كرده است : حسن بن حسن مثنى در حضور عمويش‌حسين ( ع ) ، در آن روز هفده نفر را كشت و خود هجده زخم برداشت و بر زمين افتاد . دايه‌اش اسماء بن خارجه او را برداشت و به كوفه برد و مداوا كرد تا بهبود يافت و سپس او را به مدينه بازگرداند . ( ر . ك . اللهوف ، ص 191 ) .\r\nمفاد خبر فوق اين است كه حسن مثنى با اسيران كاروان حسينى كه از كربلا به كوفه برده شدند ، نبود .\r\n( 2 ) . مشهور است كه رباب دختر امرء القيس بود .\r\n( 3 ) . ترجمة الامام الحسين ( ع ) و مقتله ، از كتاب الطبقات الكبير ابن سعد ، ص 78 ؛ و ر . ك . سير اعلام النبلاء ، ذهبى ، ج 3 ، ص 303 ، به نقل از طبقات ابن سعد ، تسمية من قتل مع الحسين ( ع ) ، ص 157 .\r\n( 4 ) . تاريخ الطبرى ، ج 3 ، ص 335 ؛ و ر . ك . الكامل فى التاريخ ، ج 3 ، ص 296 ؛ مقتل الحسين ( ع ) ، خوارزمى ، ج 2 ، ص 44 ؛ مثيرالاحزان ، ص 83 ؛ نيز در ص 98 اين كتاب آمده است : على بن الحسين ( ع ) گفت : « ما را كه دوازده مرد بسته به كند و زنجير بوديم ، نزد يزيد بردند » .\r\n( 5 ) . مقاتل الطالبيين ، ص 119 ؛ و ر . ك . اللهوف ، ص 191 ؛ تاريخ ابى الفداء ، ج 1 ، ص 266 .\r\n","page_name":" 77 ","page_number":77},
  {"content":"\r\n\r\nعماد الدين طبرى گويد : آنها بيست زن بودند و امام زين العابدين ( ع ) در آن روز 22 سال و امام باقر ( ع ) چهار سال داشت . اين دو در كربلا بودند و خداوند آنان را حفظ كرد . » . « 1 »\r\nاز « فايدهء سوم » كتاب ابصار العين سماوى چنين بر مىآيد كه همسر جنادة بن حرث سلمانى نيز در ميان كاروان حسينى بود . وى مادر عمرو بن جناده نوجوان يازده ساله بود .\r\nخانوادهء مسلم بن عوسجه « 2 » و مادر وهب مسيحى « 3 » نيز در اين كاروان بودند .\r\n\r\nزمان ورود كاروان حسينى به كوفه\r\nبيشتر منابع تاريخى نوشته‌اند كه عمر سعد در بعد از ظهر روز يازدهم كربلا را به سوى كوفه ترك گفت و باقيماندهء كاروان حسينى را با خود همراه برد . با در نظر گرفتن مسافت و نيز سرعت چارپايان در آن روزگار بايد گفت كه عمر سعد و همراهانش اگر در حركت خود جدّيت به خرج داده باشند ، اوّل شب دوازدهم به كوفه رسيده‌اند .\r\nاز اين رو مىتوان گفت كه كاروان حسينى شب دوازدهم را همراه سپاه عمر سعد در يكى از منزلگاههاى بسيار نزديك به كوفه در حومهء آن شهر به سر برده است .\r\nگويا عمر سعد در ظهر روز دوازدهم همراه لشكر خود و باقيماندهء كاروان حسينى وارد كوفه شد . دليل اين كار هم عامل تبليغاتى بود كه ابن زياد و اعوان و انصارش مىخواستند به اين پيروزى مباهات كنند و آن را به رخ مردم بكشند . شواهد تاريخى زير اين نكته را كه عمر سعد در ظهر روز دوازدهم وارد كوفه شد تأييد مىكند :\r\nسهل بن حبيب شهر زورى گويد : « من در آن سال قصد حج بيت اللّه الحرام را كردم . چون به كوفه وارد شدم ، ديدم كه بازارها تعطيل و دكّانها قفل است و انبوهى از مردم دسته دسته تجمع كرده‌اند . برخى پنهانى مىگريستند ، برخى آشكارا مىخنديدند . من نزد پيرمردى رفتم و گفتم : اى پيرمرد ! چه اتفاقى افتاده است ؟ مىبينم كه دسته دسته جمع شده‌ايد ! آيا عيدى داريد كه مسلمانان ندارند ؟ او دست مرا گرفت و از جمعيت كنار كشيد و گفت : آقاى من ما\r\n\r\n\r\n","description":"","footnote":"\r\n( 1 ) . كامل بهائى ، ص 290 .\r\n( 2 ) . ر . ك . ابصار العين ، ص 220 .\r\n( 3 ) . ر . ك . امامى صدوق ، ص 137 .\r\n","page_name":" 78 ","page_number":78},
  {"content":"\r\n\r\nعيدى نداريم ! آنگاه با صداى بلند گريست . من گفتم : خدايت رحمت كند ، مرا آگاه كن ؟\r\nگفت : دليل اين اجتماع ، آمدن دو لشكر است ؛ يكى پيروز و ديگرى شكست خورده و مغلوب !\r\nگفتم : لشكر چه كسانى ؟\r\nگفت : لشكر ابن زياد كه پيروز است ! و لشكر حسين بن على ( ع ) كه شكست خورده است !\r\nسپس گفت : خدا كند كه سر حسين را نزد ما نياورند .\r\nهنوز سخن او به پايان نرسيده بود كه صداى بوق به گوشم رسيد و پرچمهاى افراشته سر رسيدند . چون به اطرافم نگاه كردم ديدم كه لشكر آمد و داخل كوفه شد . « 1 »\r\n\r\nاعلام حالت فوق العاده در كوفه\r\nعبيد اللّه بن زياد با شنيدن خبر بازگشت لشكر به فرماندهى عمر سعد ، فرمان داد كه هيچ كس در كوفه حق حمل سلاح ندارد . نيز از بيم شورش مردم با مشاهدهء حالت اسيران آل محمد ( ص ) ، فرمان داد كه ده هزار سوار راهها ، بازارها و كوچه‌ها و خيابانها را به اشغال خود در آورند . او فرمان داد كه سرها را در وسط كجاوه‌ها و در مقابل چشم زنان قرار دهند و در كوچه و خيابان بگردانند تا مردم بترسند و وحشت كنند . « 2 »\r\nهمچنين عبيد اللّه بن زياد فرمان داد تا سر مقدس را بر نيزه كنند و در راهها و ميان قبايل كوفه بگردانند . صد هزار تن براى تماشا گرد آمدند : برخى تسليت مىگفتند و برخى ديگر تهنيت و شاد باش ! « 3 »\r\n\r\n\r\n","description":"","footnote":"\r\n( 1 ) . مدينة المعاجز ، ج 4 ، ص 121 .\r\n( 2 ) . ر . ك . معالى السبطين ، ج 2 ، ص 57 و روضة الشهداء ، ص 288 .\r\n( 3 ) . ر . ك . كامل البهائى ، ص 29 . بر پژوهشگران آگاه پوشيده نيست كه جمعيت كوفه در آن هنگام ( سال 61 ه . ق ) بيش از سيصد هزار نفر بود . زيرا كسانى كه براى امام حسين ( ع ) نامه نوشتند از وجود صد هزار رزمنده خبر دادند . اگر به طور ميانگين هر نفرشان به يك خانوادهء سه نفرى منسوب باشد ، جمعيت كوفه حدود سيصد هزار مىشود . مؤيد نظر ما سخنى است كه عمر بن خطاب در سال 22 ه دربارهء كوفه گفت : چه چيزى از صد هزار نيرو بزرگ‌تر است كه نه از اميرى راضىاند و نه اميرى از آنها راضى است ؟ كوفه صد هزار جنگجو در خود دارد . ( ر . ك . الكامل فى التاريخ ، ج 3 ، ص 32 ) . اين رقم مربوط به سال 22 هجرى است . بنابراين بدون شك در 38 سال بعد ، شمار جمعيت شهر به سه برابر رسيده است .\r\n","page_name":" 79 ","page_number":79},
  {"content":"\r\n\r\n\r\nچگونگى استقبال كوفه از باقيماندهء كاروان حسينى\r\nهمه مردم كوفه بيرون آمده بودند تا شاهد جشن و پيروزى ابن زياد به مناسبت آمدن لشكر به ظاهر پيروزش باشند . باقيماندهء لشكرى را كه سپاه عمر سعد با آن جنگيده ببينند و اسيران را تماشا كنند .\r\nبرخى از كوفيان به واقعيت امر آگاهى داشتند و بزرگى مصيبت و عمق جنايتى را كه لشكر كوفه مرتكب شده مىدانستند ؛ و مىفهميدند كه اسيران همراه عمر سعد ، باقيماندهء خاندان پيامبرند و سرهاى بر نيزه شده به فرزند رسول خدا ( ص ) و اهل بيت و يارانش تعلق دارد و چون آنها را بهترين اشخاص روى زمين مىدانستند در مصيبتشان مىگريستند .\r\nگروهى ديگر يا گرايش اموى داشتند و يا آنكه نسبت به حقايق امور ناآگاه بودند . اينان تصور مىكردند كه حاكم و امير كوفه در يكى از مرزها به پيروزى تازه‌اى دست يافته و اسيران غير مسلمان‌اند . از اين رو با صداى بلندى مىخنديدند و به هر كس مىرسيدند تبريك مىگفتند .\r\nنويسندهء رياض الأحزان مىنويسد : زن و مرد ، پير و جوان ، دوست و دشمن ، حزب رحمان و دوستان شيطان در كوچه و بازار كوفه اجتماع كرده بودند . برخى گريه و زارى مىكردند و برخى خنده و شادى ! برخى بر حادثهء عظيمى كه براى خاندان پيامبر ( ص ) پيش آمده بود آگاه و برخى ديگر نسبت به فتنه برپا شده غافل بودند . « 1 »\r\nشيخ طوسى به نقل از حذلم بن ستير « 2 » مىنويسد : در محرم سال 61 ، در كوفه شاهد بازگشت على بن الحسين ( ع ) ، به همراه زنان از كربلا بودم . لشكريان ، آنان را در محاصره\r\n\r\n\r\n","description":"","footnote":"\r\n( 1 ) . رياض الاحزان ، ص 48 . نيز از تذكرة الائمة علامه مجلسى نقل شده است كه يكى از تماشاچيان براى نكوهش آنان گفت : خداى متعال به خاطر رفتار و بدعت‌گزارى اينان خوب مجازاتشان كرد . در همين حال سنگى از آسمان آمد و به دهانش خورد و جنازه‌اش بر زمين افتاد . خداوند او را لعنت كند .\r\n( 2 ) . در رجال شيخ طوسى نام وى « حذيم بن شريك اسدى » آمده است . طبرسى داستان ورود امام‌سجاد ( ع ) و اهل بيت را به كوفه و نيز خطبهء حضرت زينب را در آن شهر از وى نقل كرده است . ( ر . ك . الاحتجاج ، ج 2 ، ص 320 ، شمارهء 322 ) . در بحار الانوار ( ج 45 ، ص 108 ) . « بشير بن خزيم اسدى » و در مستدركات علم رجال الحديث ( ج 2 ، ص 37 ) آمده است : « بشير بن جزيم اسدى : از وى ياد نكرده‌اند . او راوى خطبهء حضرت زينب در كوفه است » .\r\n","page_name":" 80 ","page_number":80},
  {"content":"\r\n\r\nداشتند و مردم براى تماشا بيرون آمده بودند . زنان كوفه با ديدن آنها بر شتران بىجهاز ، مىگريستند و سيلى به صورت مىزدند . شنيدم كه على بن الحسين ( ع ) ، در حالى كه از شدت بيمارى ناتوان گشته و كند و زنجير به گردن داشت و دستهايش به گردن بسته بود ، مىگفت : « اين زنان گريه مىكنند ! پس چه كسى ما را كشته است ! ؟ » « 1 »\r\nيعقوبى مىنويسد : « آنان را به كوفه بردند . چون وارد شهر شدند ، زنان كوفه با ناله و زارى بيرون آمدند . آنگاه على بن الحسين ( ع ) گفت : « اينان مىگريند ! پس چه كسى ما را كشته است ؟ » . « 2 »\r\nابن اعثم كوفى مىنويسد : حرم رسول خدا ( ص ) را همانند اسيران از كربلا حركت دادند .\r\nچون آنها را به كوفه رساندند مردم براى ديدن آنها آمدند و گريه و نوحه سرايى مىكردند . « 3 »\r\nسيد بن طاووس گويد : راوى گفت : يكى از زنان كوفه از بالاى بام خانه‌اش پرسيد :\r\nاسيران كدام دياريد ؟ گفتند : ما اسيران آل محمد ( ص ) هستيم . سپس آن زن پايين آمد و شمارى مقنعه ، بالاپوش و جامه آورد و به آنها داد تا خود را بپوشانند . « 4 »\r\nحاجب عبيد اللّه بن زياد وضعيت مردم را در آن روز چنين توصيف مىكند : « سپس فرمان داد تا على بن الحسين ( ع ) را به كند و زنجير بستند و همراه زنان و اسيران به زندان بردند . من با آنها بودم . از هر كوچه و خيابانى كه مىگذشتم مردم از زن و مرد ، گروه گروه مىآمدند و به صورت مىزدند و گريه مىكردند . « 5 »\r\nعلامهء مجلسى مىنويسد : در يكى از كتابهاى معتبر « 6 » ديدم كه به طور مرسل از مسلم گچ‌كار چنين نقل كرده است : ابن زياد مرا براى تعمير دار الاماره به كوفه فرا خواند . در همان حال كه سرگرم گچ‌كارى بودم متوجه شدم كه از اطراف كوفه فريادى بلند شد ! به\r\n\r\n\r\n","description":"","footnote":"\r\n( 1 ) . امالى طوسى ، ص 91 ؛ اللهوف ، ص 192 ؛ امالى مفيد ، ص 320 ؛ الفصول المهمه ، ص 192 ، المنتخب ، طريحى ، ص 350 .\r\n( 2 ) . تاريخ اليعقوبى ، ج 3 ، ص 177 .\r\n( 3 ) . الفتوح ، ج 5 ، ص 139 .\r\n( 4 ) . اللهوف ، ص 191 .\r\n( 5 ) . امامى صدوق ، ص 140 ، مجلس 31 ، حديث شماره 3 .\r\n( 6 ) . سرّ اينكه چرا علامهء مجلسى نام آن كتاب را ذكر نمىكند ، معلوم نيست .\r\n","page_name":" 81 ","page_number":81},
  {"content":"\r\n\r\nخادمى كه همراه ما بود رو كردم و گفتم : اين سر و صداها در كوفه براى چيست ؟ گفت :\r\nهم اينك سر يك شورشى را كه بر يزيد خروج كرده بود آوردند . گفتم : اين شورشى چه كسى است ؟ گفت : حسين بن على ( ع ) !\r\nگويد : من خادم را به حال خودش گذاشتم تا بيرون رفت ، سپس آنقدر سيلى به صورت زدم كه ترسيدم مبادا چشمم را از دست بدهم . گچ دستانم را شستم و از پشت قصر پايين آمدم و به كناس رفتم . در همان حالى كه من ايستاده بودم و مردم انتظار رسيدن سرها و اسيران را مىكشيدند ، ديدم كه چهل سر را بر روى چهل شتر آوردند . حرم ( حسين ( ع ) ) و زنان و نيز فرزندان فاطمه ( س ) با آنها بودند و على بن الحسين ( ع ) بر شترى برهنه سوار بود . وى در حالى كه خون از رگهاى گردنش جارى بود مىگريست و مىگفت :\r\nاى امت بد ، كوى و برزنتان سيراب مباد ؛ كه شما احترام جدّ ما را دربارهء ما رعايت نكرديد ، اگر در روز قيامت رسول خدا ( ص ) ، ما را گرد آورد ، شما چه خواهيد گفت ،\r\nما را بر شتران بىجهاز سوار كرديد ، گويى كه ما دين را ميان شما بر پا نداشته‌ايم ،\r\nاى بنى اميه چرا بر اين مصايب درنگ مىكنيد و دعوتگر ما را لبيك نمىگوييد ؟ « 1 »\r\nما را به اسارت در آورديده‌ايد و اينك شادى مىكنيد و كف مىزنيد ، واى بر شما ، مگر جدّ من رسول خدا ( ص ) نيست كه مردم را از گمراهى نجات داد و هدايت فرمود ؟\r\nاى واقعهء طف براى من اندوه به ارث گذاشتى و خداوند پردهء بدكاران را خواهد دريد ؟\r\nگويد : مردم كوفه به كودكان سوار بر محمل ، خرما ، نان و گردو مىدادند . در اين حال ام كلثوم فرياد زد و گفت : اى مردم كوفه ، صدقه بر ما حرام است ؛ و آنها را از دست و دهان كودكان گرفت و بر زمين انداخت . در اين حال مردم بر مصايبشان گريه مىكردند .\r\nسپس ام كلثوم سرش را از محمل بيرون آورد و گفت : ساكت باشيد اى اهل كوفه ! مردان ما را مىكشيد و بر زنان ما گريه مىكنيد ؟ خداوند در روز قيامت ميان ما و شما داورى خواهد كرد !\r\n\r\n\r\n","description":"","footnote":"\r\n( 1 ) . ملاحظه مىشود كه اين بيت و ابيات پس از آن ضعيف هستند . شايد آنها را كسانى ديگر به نظم در آورده و به نقل مجلسى افزوده‌اند ؟\r\n","page_name":" 82 ","page_number":82},
  {"content":"\r\n\r\nدر همان حال كه او با مردم صحبت مىكرد ، صداى گريه بلند شد و سرها را كه سر حسين ( ع ) پيشاپيش آنها بود آوردند . « 1 » سرى بود نورانى چون ماه كه از همهء مردم به پيامبر شبيه‌تر بود . رنگ خضاب محاسن سياهرنگش رفته بود و چهره‌اش شبيه قرص ماه تابان بود . نيزه سر آن حضرت را به چپ و راست مىگرداند . در آن حال زينب نگاهى به سر برادر افكند و گونه‌اش را به جلوى محمل كوبيد ، به طورى كه ديديم خون از زير مقنعه‌اش جارى است . سپس با اشاره به آن سر شريف مىگفت :\r\nاى هلالى كه چون به قرص تبديل شدى . ناگهان گرفتى و غروب كردى ،\r\nاى ميوه دلم گمان نمىكردم كه چنين چيزى رقم خورده و مكتوب شده باشد ،\r\nبرادرم با فاطمهء خردسال سخن بگو كه نزديك است قلب او ذوب شود ،\r\nبرادرم آن قلب مهربان تو را چه شده است كه سخت و سنگ شده است ؟\r\nبرادرم ، على را ببين كه اسير است و در ميان يتيمان جامه‌اش هم بر او سنگينى مىكند ،\r\nهنگامى كه تن او را با ضرب تازيانه مىآزارند ، با خوارى و چشم گريان تو را صدا مىزند ،\r\nبرادرم او را به خود بچسبان و نزديك كن و قلب وحشت زده‌اش را آرام گردان .\r\nچه قدر خوار است يتيم ، آنگاه كه پدرش را صدا بزند و جوابى از او نشنود . « 2 »\r\n\r\nاشاره\r\nبدون شك صدقهء واجب بر اهل بيت ( ع ) و فرزندانشان حرام است . چنانچه در حديث آمده صدقه چرك مال مردم است و بر محمد ( ص ) و آل محمد ( ص ) حرام مىباشد . اما در حالى كه دربارهء حرام نبودن صدقه مستحب اختلافى وجود ندارد ، معلوم نيست چرا حضرت ام كلثوم يا زينب ( س ) كودكان را از گرفتن نان و گردو و خرما از مردم منع كردند ؟\r\nآيا به اين دليل كه صدقهء واجب و بر آنها حرام بود ؟ يا از باب احتياط بود و اينكه ممكن\r\n\r\n\r\n","description":"","footnote":"\r\n( 1 ) . ظاهر اين خبر با آنچه پيش از آن نقل كرديم مقايرت دارد . مشهور اين است كه سر امام ( ع ) را بلافاصله‌به وسيلهء خولى و حميد بن مسلم نزد ابن زياد فرستاد . مگر اينكه بگوييم سرهاى مقدس را هنگام ورود كاروان به كوفه از قصر آوردند . واللّه العالم .\r\n( 2 ) . بهار الانوار ، ج 45 ، ص 114 - 115 .\r\n","page_name":" 83 ","page_number":83},
  {"content":"\r\n\r\nاست بخشى از آنها صدقهء واجب باشد ؟ يا اينكه به دليلى خاص ، حمل بر كراهت يا حرمت مىشود ؟\r\nشيخ انصارى در كتاب زكات مىنويسد : در عدم تحريم صدقهء مستحبى اختلافى نيست و اخبار فراوانى در اين باره رسيده است . جز اينكه طبق برخى از اخبار امام ( ع ) از آب مسجد به دليل صدقه بودنش نهى فرموده است . نيز مشهور است كه حضرت زينب يا ام‌كلثوم ( ع ) اسيران را از گرفتن صدقه‌هاى اهل كوفه به دليل اينكه صدقه هستند منع كردند . همچنين همانطور كه در شرح المفتاح احتمال داده شده است ، در صورتى كه پرداخت صدقه به منظور رسوايى باشد ، مىتوان آن ار بر حرمت يا كراهت حمل كرد . »\r\nدر همين راستا مىتوان گفت كه احتمال دارد كه هدف آن حضرت ( س ) از نپذيرفتن عطاياى مردم كوفه و منع اسيران از گرفتن آنها - با فرض كراهت - اين بود كه به مردم بفهماند كه اعضاى اين كاروان مردمانى عادى نيستند ، بلكه خاندان پيامبرند كه خداوند دوستى و پيروى از آنها را واجب ساخته و يزيد بن معاويه و ابن زياد با ارتكاب اين جنايت در حق خاندان پيامبر ( ص ) ، از فرمانش سرپيچى كرده‌اند . تا بدين وسيله بزرگى جنايت و عمق فاجعه‌اى كه كوفيان براى رضايت خاطر يزيد و ابن زياد مرتكب شده‌اند روشن گردد .\r\n\r\nخطبهء قهرمان كربلا ، زينب ( س )\r\nحضرت زينب ( س ) با مشاهدهء انبوه جمعيت در كوچه و بازار كوفه ، در صدد برآمد تا با خطابه‌اى آتشين ، آنان را از خواب غفلت بيدار كند و دلهايشان را آتش بزند .\r\nسيد بن طاووس مىنويسد : شبير بن خزيم اسدى گويد : در آن روز زينب دختر على ( ع ) را چنان ديدم كه هيچ زنى به سخنورى او نبود . گويى كه از زبان پدرش على ( ع ) سخن مىگفت . او به مردم اشاره كرد كه ساكت باشند . در پى آن نفسها در سينه حبس شد و زنگها از حركت باز ايستاد . آنگاه فرمود : الحمدللّه ، درود بر جدّم محمد و خاندان پاك و برگزيده‌اش . اى مردم كوفه ، اى اهل فريب و نيرنگ ! آيا گريه مىكنيد ؟ هنوز اشك چشم ما خشك و آه سينه‌هامان آرام نشده است . مَثَل شما مثل همان زنى است كه رشته‌هاى خود را مىبافت و سپس آن را برمىگشود . شما ايمانتان را در ميان خود به تباهى كشانده‌ايد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nآگاه باشيد ، در ميان شما جز چاپلوسى ، شر ، فساد ، نخوت ، عجب ، كينه ، و تملق گويى چيزى ديده نمىشود . شما همچون گياهى هستيد كه بر منجلاب برويد يا نقره‌اى كه در خاك مدفون باشد . بدانيد كه شما بد ذخيره‌اى براى آخرت خويش فرستاده‌ايد .\r\nشما سزاوار خشم خداييد و در عذاب ، جاويد خواهيد ماند .\r\nآيا مىگرييد و صدا به شيون بلند مىكنيد ؟ آرى به خدا سوگند كه بايد بسيار بگرييد و اندك بخنديد . ننگ اين جنايت دامنتان را آلوده ساخته و با هيچ آبى نمىتوانيد آن را بشوييد . مگر مىشود خون پسر خاتم پيامبران و معدن رسالت و سرور جوانان اهل بهشت را شست ؟ شما كسى را كشتيد كه پناهگاه نياكان و دادرس پيش آمدهاى ناگوار و جايگاه نور و محبّت شما و پيشواى سنّت شما بود .\r\nبدانيد كه گناهى زشت مرتكب شده‌ايد و از رحمت خداوند دور باشيد و نابود گرديد . كوششهايتان بى نتيجه و دستهايتان بريده باد . شما سخت زيانكاريد و خشم خدا را به جان خريديد و داغ خوارى و بيچارگى بر شما نقش بست .\r\nاى مردم كوفه ، واى بر شما ، آيا مىدانيد كه چه دلى از رسول خدا ( ص ) خراشيديد و چه جگرى از او شكافتيد و چه كسانى را از پردهء عصمت بيرون آورديد ؟\r\nآيا مىدانيد كه چه خونى از پيامبر ( ص ) ، بر زمين ريختيد و چه حرمتى از او هتك كرديد ؟ شما گناهى بزرگ ، سخت ، زشت ، ناروا ، خشونت‌آميز و شرم‌آور مرتكب گشتيد .\r\nگناهى كه زمين را پر كرده و آسمان را فرا گرفته است ! آيا در شگفتيد كه از آسمان خون ببارد ؟ هر آينه عذاب آخرت ذلت بارتر و سخت‌تر است ، شما را در آن روز يارى نمىكنند . مبادا مهلتى كه به شما داده‌اند تحريكتان كند ، زيرا خداوند در دادن كيفر شتاب نمىكند و از سپرى شدن وقت مكافات بيمى ندارد ؛ و پروردگارتان در كمينگاه است . »\r\nراوى گويد : به خدا سوگند ديدم كه مردم در آن روز گريان و سرگردانند . دستهايشان را بر دهان گذاشته‌اند . پيرمردى را ديدم كه در كنارم ايستاده بود و آنقدر گريست كه محاسنش تر شد ؛ و مىگفت : پدر و مادرم فدايتان باد ، پيرانتان بهترين پيرها ، جوانانتان\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبهترين جوانها ، زنانتان بهترين زنها و نسل شما بهترين نسلها است . نه خوار مىشويد و نه شكست مىپذيريد . « 1 »\r\n\r\nخطبهء فاطمهء صغرى ، دختر امام حسين ( ع )\r\nسيد بن طاووس گويد ، زيد بن موسى « 2 » گفت : پدرم از جدّم روايت كرد كه فرمود :\r\n\r\n\r\n","description":"","footnote":"\r\n( 1 ) . اللهوف ، ص 192 ؛ و ر . ك . امامى مفيد ، ص 321 ؛ الفتوح ، ج 5 ، ص 139 ؛ امامى طوسى ، ج 1 ، ص 90 ؛ مثير الاحزان ، ص 86 ؛ مناقب آل ابى طالب ، ج 4 ، ص 115 ، و بحار الانوار ، ج 45 ، ص 162 .\r\nمرحوم طبرسى ضمن نقل اين خطبهء غرّا ، اشعار زير را نيز به آن افزوده است :\r\nاگر پيامبر ( ص ) به شما بگويد : شما كه آخرين امتها بوديد با فرزندان خاندانم چگونه رفتار كرديد ؟\r\nبرخى را به اسارت در آورديد و برخى را به خون آغشته ساختيد .\r\nاگر شما را به بد رفتارى با خويشاوندانم سفارش مىكردم ، باز هم پاداش من اين نبود .\r\nمن از آن بيم دارم كه عذابى مانند عذاب قوم ارم بر شما فرود آيد . سپس از آنان روى برگرداند .\r\nنيز در آن كتاب آمده است : آنگاه على بن الحسين ( ع ) گفت : عمه جانم ، خاموش باش ، آيندگان بايد از گذشتگان پند بگيرند . الحمدللّه تو عالم معلم نديده و داناى آموزش نديده‌اى ، گريه و زارى مرده را زنده نمىكند !\r\nحضرت زينب ساكت شد ، آنگاه امام سجاد ( ع ) فرود آمد و چادرش را برپا كرد و زنان را فرود آورد و داخل چادر شد . الاحتجاج ، ج 2 ، ص 109 . اين نقل طبرسى كه مىگويد : « آنگاه فرود آمد و چادرش را برپا كرد و زنانش را فرود آورد و داخل چادر شد » ، كاشف از آن است كه آنچه را از امام سجاد ( ع ) خطاب به عمه‌اش نقل كرده به دوران بازگشت به مدينه - به احتمال قوى - يا در كربلا هنگام بازگشت از شام مربوط مىشود . چرا كه در دوران اسارت نه چادرى در كار بود و نه او حق فرود آوردن زنان را داشت .\r\n( 2 ) . نمازى در مستدركات علم رجال الحديث ( ج 3 ، ص 486 ، شمارهء 5987 ) گويد : زيد بن موسى كاظم ( ع ) كه به او زيد النار گفته مىشود . صدوق به نقل از ياسر گويد : او در مدينه قيام كرد و دست به آتش سوزى و قتل گشود . پس مأمون در پىاش فرستاد كه او را دستگير كردند و چون نزد وى آوردند گفت : او را نزد ابوالحسن ( ع ) ببريد . چون نزد آن حضرت بردند ، ايشان فرمود : اى زيد سخن فرومايگان كوفه تو را فريفت . فاطمه پارسا و پاكدامن بود و خداوند نسل او را بر آتش حرام گردانيد و نسل او خاصه حسن و حسين‌اند . اگر مىپندارى كه تو عصيان خدا مىكنى و به بهشت مىروى و موسى بن جعفر فرمان خدا برد و داخل بهشت شد ، در آن صورت تو در نزد خداوند از موسى بن جعفر گرامىتر هستى ! به خدا سوگند هيچ كس به وسيلهء ما به آنچه نزد خداوند است نمىرسد ، مگر به فرمانبردارى او ؛ و اگر تو پنداشته‌اى كه آن را با نافرمانى فرا چنگ خواهى آورد . زهى پندار نادرست .\r\nزيد گفت : من برادر و فرزند پدرت هستم . ابوالحسن ( ع ) فرمود : تو تا هنگامى كه فرمان خدا را ببرى برادر من هستى . چنان كه وقتى نوح گفت : « پروردگارا پسرم از خاندان من است و وعدهء تو حق است و تو داورترين داورانى » خداى عز و جل فرمود : « اى نوح او از خاندان تو نيست . او عملى است ناصالح » . به اين ترتيب خداوند عز و جل پسر نافرمان نوح را از زمرهء خاندانش بيرون كرد . » .\r\nآقاى خويى در المعجم ( ج 7 ، ص 360 ) پس از نقل اين حكايت مىنويسد : همچنين او - شيخ صدوق - از ابوالحسن ، على بن احمد نسّابه از مشايخش نقل كرده است كه زيد بن موسى با منتصر همنشينى مىكرد ! او مردى زبان آور و از زيديه بود . ( العيون ، باب 58 ، ج 3 و 4 ) . كسانى جز اين دو چيزهايى گفته‌اند كه دال بر نكوهش زيد است . ولى اسناد همهء اين روايتها ضعيف و غير قابل اعتماد است .\r\nآنچه مشكل را آسان مىكند اين است كه كسى اين شخص را توثيق و تمجيد نكرده است ؛ و سخن شيخ مفيد هم بر مدح وى از نظر تدين دلالتى ندارد » .\r\n","page_name":" 86 ","page_number":86},
  {"content":"\r\n\r\nفاطمهء صغرى پس از آنكه از كربلا وارد كوفه شد فرمود : خدا را سپاس مىگويم به شمارهء ريگها و شنها و او را مىستايم به عظمت و سنگينى عرش تا فرش . به او ايمان مىآورم و بر او توكل مىكنم . گواهى مىدهم كه معبودى جز خداى يگانه نيست ؛ و محمد بنده و فرستادهء اوست ؛ و فرزندانش را با لب تشنه در كنار فرات سر بريدند ! بى آنكه كسى را كشته باشند تا از آنها انتقام بگيرند .\r\nپروردگارا به تو پناه مىبرم از اينك سخنى را به دروغ به تو نسبت دهم و بر خلاف آنچه فرموده‌اى ، از گرفتن پيمان براى خليفهء خود على بن ابى طالب ( ع ) ، سخنى بر زبان آورم ! همان كسى كه حقّ او را غصب كردند و او را بىگناه كشتند . همان گونه كه ديروز ، مردمى به ظاهر مسلمان در خانه‌اى از خانه‌هاى خدا فرزندش را به قتل رساندند . مرگ بر اينان باد ؛ كه على را نه در دوران حيات و نه در هنگام وفات يارى كردند ؛ تا او را به جوار رحمت خويش فرا خواندى . در حالى كه سرشتى پسنديده طينتى پاك زيبنده اخلاق و مناقبى معروف و عقايدى مشهور داشت . خدايا ! تو او را از كودكى به اسلام هدايت كردى و در بزرگى به او خلق و خوى نيكو بخشيدى و فضايلش را ستودى . او با تو و رسول تو رفتارى خالصانه و صادقانه داشت تا او را هم به جوار رحمت خويش بردى . او به دنيا بى رغبت بود و حرص و آز نداشت . مايل به آخرت بود و در راه تو و براى خشنودى تو جهاد كرد .\r\nتو او را پسنديدى و او را برگزيدى و به راه مستقيم هدايت كردى .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاى مردم كوفه ، اى اهل نيرنگ و بى وفايى و خودخواهى . ما خاندانى هستيم كه خدا ما را به شما و شما را به وسيلهء ما مورد امتحان قرار داد . آزمايش ما را نيكو قرار داد و دانش و فهم را نزد ما نهاد . ما جايگاه دانش و محل فهم و حكمت او هستيم . و بر بندگان خدا در شهرهاى زمين حجت هسيتم . خدا ما را به كرامت خويش گرامى داشت و به وسيلهء پيامبرش بر بسيارى از آفريدگان ، آشكارا برترى بخشيد . ولى شما ما را تكذيب كرديد و در حق ما ناسپاسى نموديد . كشتن ما را جايز شمرديد و اموال ما را به غارت برديد . همانطور كه ديروز جدّ ما را كشتيد « 1 » و به خاطر كينه‌هاى ديرينه ، خون ما اهل بيت از شمشيرتان مىچكد .\r\nاز اين كردار زشت ، چشمهاى شما روشن و دلهايتان شادمان گرديد . اين افترايى بود كه بر خدا بستيد و نيرنگى بود كه زديد ، خداوند بهترين تدبير كنندگان است .\r\nاما از ريختن خون و غارت اموال ، خوشحال نباشيد . مصايب بزرگ و صدمه‌هاى عظيمى كه به ما رسيده سرنوشتى بود كه پيش از رسيدن به ما در كتاب خدا رقم خورده\r\n\r\n\r\n","description":"","footnote":"\r\n( 1 ) . چنان كه از عبارت « همانطور كه ديروز جد ما را كشتيد » برمىآيد ، اين فاطمه دختر امام حسين ( ع ) است و جدّ او امير المؤمنين ( ع ) مىباشد . اما اطلاق صغرا يا كبرى بر وى در كتابهاى مورخان پيشين ديده نمىشود . ولى در كتابهاى مورخان متأخر به چشم مىخورد . مانند خوارزمى ، ابن نما ، ابن طاووس ، علامهء مجلسى . شيخ مفيد او را در شمار دختران حسين ( ع ) آورده اما به بزرگ يا كوچك مقيدش نكرده است . در بسيارى از كتابهاى تراجم نيز چنين است . براى مثال در كتاب تهذيب الكمال ، شمارهء 7901 آمده است : « فاطمه بنت الحسين بن على بن ابى طالب ، قرشى ، هاشمى ، مدنى ، خواهر على بن الحسين ، زين العابدين ، مادرش ام اسحاق ، دختر طلحة بن عبيد اللّه است . پسر عمويش حسن بن حسن او را به همسرى گرفت ؛ و او عبد اللّه ، ابراهيم ، حسن و زينب را برايش به دنيا آورد . . . »\r\nابن حبّان او را از ثقه‌ها بر شمرده و گويد : در حدود نود سالگى وفات يافت . ( ر . ك . كتاب الثقات ، ج 5 ، 301 ) .\r\nاما مشهور اين است كه امام حسين ( ع ) دخترى به نام فاطمه صغرى داشت كه چون بيمار بود و توان حركت نداشت او را در مدينه گذاشت و با خود به كربلا نبرد ، ولى منابع معتبر اين را تأييد نمىكنند .\r\nبلى ، خوارزمى داستان كلاغى را نقل مىكند كه پس از شهادت امام ( ع ) آمد و پر و بالش را به خون آن حضرت آغشته كرد . پس از آن پرواز كرد و در مدينه روى ديوار خانهء فاطمه صغرى ، دختر امام حسين ( ع ) نشست . فاطمه نگاهى به او انداخت و گريست . » ( ر . ك . مقتل الحسين ( ع ) ، خوارزمى ، ج 2 ، ص 92 ) .\r\nمرحوم قاضى به نقل از صاحب كتاب مطالب السؤول نوشته است كه امام حسين ( ع ) دختر ديگرى داشت كه نامش را ذكر نكرده‌اند . اگر چنين چيزى درست باشد ، او همان فاطمه است كه در مدينه باقى ماند . ( ر . ك . تحقيق دربارهء اول اربعين سيد الشهدا ( ع ) ، ص 290 .\r\n","page_name":" 88 ","page_number":88},
  {"content":"\r\n\r\nبود ؛ و اين كار براى خدا آسان است ، تا بر آنچه از دست رفته اندوه نخوريد و به آنچه به شما عطا فرموده شادمان نباشيد ؛ و خداوند گردنكشان و متكبران را دوست ندارد » .\r\nمرگ بر شما باد ، در انتظار لعنت و كيفر الهى باشيد . گويى كه بلاى آسمان از راه مىرسد و بر شما فرو مىبارد تا شما را با عذاب نابود كند و به جان يكديگر اندازد . آنگاه در روز قيامت به خاطر ستمى كه بر ما روا داشته‌ايد در عذاب دردناك جاودانه بمانيد .\r\nلعنت خداوند بر ستمگران باد .\r\nواى بر شما آيا مىدانيد با كدامين دست ما را زديد و با چه شخصيتى به جنگ ما شتافتيد يا با چه پايى براى جنگيدن با ما به راه افتاديد ؟\r\nبه خدا سوگند دلهايتان سنگ ، جگرهايتان پر از نفرت ، و دلهايتان مهر خورده است .\r\nچشم و گوشتان را بسته‌اند . شيطان شما را فريفته و به دام انداخته است . بر ديدگان شما پرده افتاده است و هدايت نمىشويد !\r\nاى اهل كوفه مرگ بر شما باد ! چه كينه‌اى از رسول خدا ( ص ) به دل داشتيد و كدام دشمنى موجب شد كه با برادرش على بن ابى طالب ( ع ) جدّ من ، و فرزندان و عترت برگزيدهء پيامبر ( ص ) چنين عناد بورزيد و كسى از ميان شما با افتخار بگويد : ما على و فرزندانش را با شمشيرها و نيزه‌هاى هندى كشتيم ، زنان را چونان تركان به اسارت در آورديم و با آنان مبارزه كرديم ، چه مبارزه‌اى ! خاك بر دهان اين گوينده باد ! آيا به كشتن مردمى كه خداوند آنها را تزكيه فرموده و پليدى را از آنها زدوده است افتخار مىكنى ؟ پس خشم خود را فرو نشان و مانند سگ روى پايت بنشينى ، چنان كه پدرت نشست . جز اين نيست كه هر كس پاداش رفتار خويش و آنچه را از پيش فرستاده مىبيند . واى بر شما ، آيا به خاطر برترىاى كه خداوند به ما بخشيده بر ما حسد مىورزيد ؟ !\r\nگناه ما چيست اگر روزگار درياى ما را موّاج ساخته و درياى شما چنان بى آب است كه يك حيوان كوچك را هم نمىپوشاند !\r\nاين فضل خداوند است كه به هر كس بخواهد مىدهد و خداوند صاحب فضل بزرگ است و كسى كه خدا برايش نورى قرار ندهد ، نورى نخواهد داشت .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nگويد : همهء صداها به گريه بلند شد ! و گفتند : بس است اى دختر پاكيزگان ! كه دلهايمان را آتش زدى و گلوهايمان را فشردى و درونمان را شعله‌ور ساختى . پس آن حضرت سكوت كرد . « 1 »\r\n\r\nخطبهء ام كلثوم ، دختر على ( ع )\r\nگويد : ام كلثوم دختر على ( ع ) ، از پس پردهء كجاوه‌اش به سخنرانى پرداخت . او صدايش را به گريه بلند كرد و گفت : اى اهل كوفه ! بدا به حال شما ، حسين را خوار كرديد و كشتيد . اموالش را غارت كرديد و وارث او شديد ! زنانش را به اسارت در آورديد و آزارشان داديد . مرگ و نابودى بر شما باد !\r\nواى بر شما ! آيا مىدانيد چه مصيبتى بر سر خود آورديد و چه بار سنگينى بر پشت خود نهاديد و چه خونهايى را ريختيد و چه بانوانى را داغدار و چه دخترانى را غارت كرديد ؟ ! شما بهترين مردان پس از رسول خدا ( ص ) را كشتيد . رحم از دل شما برداشته شده است . بدانيد كه حزب خداوند رستگاران‌اند و حزب شيطان زيانكار مىباشند .\r\nآنگاه گفت : ( برادرم را ظالمانه كشتيد ، واى بر مادرهايتان ، كيفرتان آتشى شعله‌ور خواهد بود ،\r\nخونهايى را ريختيد كه خداوند ريختن آنها را حرام كرده بود ، همچنين قرآن و محمد آنها را حرام كردند ،\r\nهان ! بشارت باد شما را به آتش ، شما فردا به يقين در قعر آتش جاودان خواهيد ماند ،\r\nمن تا زنده‌ام بر برادرم و بهترين زادهء پيامبر مىگريم ، با اشكى فراوان كه پيوسته بر چهره‌ام جارى است و هرگز خشك نمىشود ) .\r\nگويد : صداى شيون و زارى مردم بلند شد . زنان موهايشان را پريشان كردند و خاك بر سر ريختند ، صورت خراشيدند و سيلى به صورت زدند و صداى آه و شيون بلند كردند .\r\n\r\n\r\n","description":"","footnote":"\r\n( 1 ) . اللهوف ، ص 194 ؛ ر . ك . الاحتجاج ، ج 2 ، ص 104 ؛ مثير الاحزان ، ص 87 ؛ تسلية المجالس ، ج 2 ، ص 355 - 359 .\r\n","page_name":" 90 ","page_number":90},
  {"content":"\r\n\r\nمردان نيز گريه كردند و ريشهايشان را كندند ، به طورى كه هيچ‌گاه زن و مرد آن طور گريان ديده نشده بودند . « 1 »\r\n\r\nخطبهء امام سجاد ( ع )\r\nآنگاه امام سجاد ( ع ) با اشاره به مردم از آنها خواست كه ساكت باشند ؛ و آنان چنين كردند . سپس آن حضرت برپا ايستاد و پس از حمد و ثناىالهى و درود فرستادن بر پيامبر ( ص ) گفت : اى مردم هر كس مرا مىشناسد ، مىشناسد و هر كس نمىشناسد بداند كه من على بن حسين بن على بن ابى طالب هستم . من فرزند كسى هستم كه حرمتش شكسته شد ، اموالش به غارت رفت و زن و فرزندش اسير گشتند ! من فرزند كسى هستم كه با زجر در كنار شط فرات سرش را بريدند و همين افتخار مرا بس است .\r\nاى مردم ! شما را به خدا سوگند ، آيا مىدانيد كه شما به پدرم نامه نوشتيد ولى به او نيرنگ زديد ؟ ! و با او عهد و پيمان و بيعت بستيد ، ولى با او جنگيديد ؟ !\r\nمرگ و نابودى بر شما باد ! با اين چيزهايى كه براى قيامت خويش پيش فرستاديد ، و چه رأى ناپسندى كه شما داشتيد ! با كدامين چشم به رسول خدا ( ص ) نگاه مىكنيد ، آنگاه كه به شما بگويد : خاندانم را كشتيد و حرمتم را شكستيد . پس ، از امت من نيستيد !\r\nراوى گويد : صداها از هر طرف بلند شد و مردم به يكديگر مىگفتند : هلاكت يافتيد و نمىدانيد !\r\nپس حضرت فرمود : خداى رحمت كند كسى را كه نصيحتم را بپذيرد و سفارش مرا دربارهء خدا و رسول او و اهل‌بيت رسول به ياد دارد . زيرا [ در زندگى و رفتار 
  ] رسول‌خدا ( ص ) براى ما الگويى پسنديده است .\r\nآنگاه همگى گفتند : اى فرزند رسول خدا ( ص ) ما همه شنوا و فرمانبرداريم . پيمان شما را حفظ مىكنيم و از شما دور نمىشويم و نسبت به شما بىميلى نشان نمىدهيم .\r\nخدايت رحمت كند ، هر چه خواهى بفرما : ما با هر كس با تو بجنگد در جنگ و با هر كس\r\n\r\n\r\n","description":"","footnote":"\r\n( 1 ) . اللهوف ، ص 204 - 205 .\r\n","page_name":" 91 ","page_number":91},
  {"content":"\r\n\r\nبا تو در صلح باشد ، در صلحيم ! يزيد را دستگير مىكنيم و از كسانى كه بر شما ستم كرده‌اند بيزارى مىجوييم .\r\nفرمود : هيهات ، هيهات ! اى فريبكاران مكار ! خواسته‌هاى شما ديگر عملى نخواهد شد . آيا مىخواهيد با من نيز همان رفتارى را كه با پدرانم كرديد ، انجام دهيد ؟\r\nبه خداى شتران رهوار در راه حج سوگند ، نه ! هنوز بر سر جراحات مرحمى نهاده نشده است . پدرم به همراه اهل بيت خويش كشته شد . داغ رسول خدا ( ص ) و پدرم و برادرانم را فراموش نكرده‌ام . هنوز مصيبت ايشان ورد زبان من است و تلخى آن را در گلو احساس مىكنم و اندوهش هنوز سينه‌ام را مىفشارد . من از شما مىخواهم كه نه با ما باشيد و نه بر ضد ما !\r\nآنگاه فرمود :\r\nكشته شدن حسين ( ع ) شگفت‌آور نيست ، چرا كه پدر حسين از او بهتر و گرامىتر بود ، اى كوفيان از مصيبتى كه بر حسين وارد شد شادمان مباشيد ، كه اين مصيبتى بزرگ است ، جانم فداى آن كسى كه در ساحل فرات كشته شد ، كيفر قاتل او آتش جهنم است . . . . « 1 »\r\nتأمل در خطبه‌هاى امام سجاد ( ع ) و حضرت زينب و امّ كلثوم و فاطمهء صغرى ( ع ) حاكى از آن است كه فصل مشترك همهء اينها سرزنش اهل كوفه و مخاطب قرار دادن آنان به عنوان كسانى است كه مرتكب جنايت قتل سيد الشهدا ( ع ) و يارانش گشته‌اند . آنها مكر و نيرنگ و بيعت شكنى كردند و از فرمان يزيد ، عبيد اللّه بن زياد ، عمر سعد ، شمر و ديگر سركشان اطاعت نمودند .\r\nبنابراين در اينجا مردم هيزم آتشى بوده‌اند كه ستمگران آن را شعله‌ور كرده‌اند . آنها تنها آلت قتل نيستند ، بلكه اين جنايت بزرگ به دست آنان انجام گرفته است . بنابراين تا روز قيامت سزاوار لعنت هستند . در اين باره روايتهاى فراوانى از امامان معصوم نقل شده و از جمله در زيارت عاشورا چنين آمده است : « خداوند لعنت كند امتى را كه ظلم و ستم بر شما اهل بيت را بنياد نهادند . خداوند لعنت كند گروهى را كه شما را از مقامتان باز\r\n\r\n\r\n","description":"","footnote":"\r\n( 1 ) . اللهوف ، ص 199 ؛ و ر . ك . الاحتجاج ، ج 2 ، ص 117 . با اندكى اختلاف ؛ مثير الاحزان ، ص 89 - 90 و بحار الانوار ، ج 45 ، ص 112 - 113 .\r\n","page_name":" 92 ","page_number":92},
  {"content":"\r\n\r\nداشتند و از مراتبى كه خداوند براى شما قرار داد ، پايينتان آوردند . خداوند لعنت كند گروهى را كه شما را كشتند . »\r\nدرميان مجموعه علل و اسباب اجتماعى ، امت نقشى تعيين كننده دارد و رهبران خيرخواه و نيك انديش به كمك آنان مىتوانند همهء قوانين خير و صلاح را عملى سازند ؛ و بدون وجود آنها امكان برداشتن هيچ گام خيرى ممكن نيست . رهبران گمراه نيز تنها مىتوانند با كمك مردم اهداف پليدشان را پيش ببرند و در صورت مخالفت آنها به هيچ يك از مطالبشان دست نخواهند يافت .\r\nآرى در آغاز سامرى و گوساله‌اى است ، اما تا هنگامى كه مردم از آنها پيروى نكنند ، وجود آنها در عمل هيچ تأثيرى ندارد .\r\nبنابراين گرچه مردم تابع‌اند ، ولى داراى نقشى اساسى هستند . از اين رو باقيماندهء كاروان حسينى ، خشم خويش را متوجه كوفيان كردند و آنان را به باد انتقاد و نكوهش گرفتند ؛ چرا كه جز با كمك آنان ابن زياد و جلادانش قادر به انجام هيچ كارى نبودند .\r\n\r\nآيا فاطمه ( س ) يك دختر داشت يا بيشتر ؟\r\nاز برخى روايات چنين بر مىآيد كه حضرت زهرا ( س ) تنها يك دختر يعنى حضرت زينب ( ع ) را داشت كه كينه‌اش ام كلثوم بود . امام صادق ( ع ) از پدرانش نقل مىكند كه فاطمه ( س ) در آستانهء وفات به على ( ع ) وصيت كرد و گفت : هنگامى كه من مردم تو خود مرا غسل ده و كفن كن و بر من نماز بخوان و مرا درون قبر بگذار و به لحد بسپار . خاكى را كه بر رويم مىريزى هموار كن و بالاى سر و مقابل من بنشين و بسيار قرآن تلاوت كن و دعا بخوان . زيرا آن ساعتى است كه مرده نياز به انس گرفتن با زندگان دارد . من تو را به خدا مىسپارم و دربارهء فرزندانم تو را به نيكى سفارش مىكنم . آنگاه ، ام كلثوم را به سينه چسباند و گفت : چون به سن بلوغ رسيد همهء اسباب منزل از آن او باشد و پس از آن خداوند نگهدار اوست . چون فاطمه ( س ) وفات يافت ، امير المؤمنين ، سفارشهاى آن حضرت را عملى ساخت . « 1 »\r\n\r\n\r\n","description":"","footnote":"\r\n( 1 ) . بيت الاحزان ، ص 149 .\r\n","page_name":" 93 ","page_number":93},
  {"content":"\r\n\r\nنيز شيخ صدوق از حمّاد بن عثمان نقل مىكند كه گفت : به امام صادق ( ع ) عرضه داشتم : فدايت گردم معناى اين سخن رسول خدا ( ص ) چيست : « فاطمه پاكدامنى ورزيد ، در نتيجه خداوند آتش را بر فرزندانش حرام كرد » . حضرت فرمود : آزاد شدگان از آتش فرزندان بى واسطهء ايشان يعنى ، حسن ، حسين و امّ كلثوم هستند . « 1 »\r\nنيز شيخ مفيد از عثمان بن مغيره چنين نقل مىكند : چون ماه رمضان فرا مىرسيد ، اميرمؤمنان ( ع ) شبى را نزد حسن شام مىخورد ، شبى را نزد حسين و شبى را نزد عبداللّه بن جعفر و بيش از سه لقمه نمىخورد . . . . « 2 »\r\nمعناى شب عبد اللّه بن جعفر ، شب حضرت زينب است چرا كه همسرش بود ؛ و شب ديگرى كه على ( ع ) در آن با دخترش به نام ام كلثوم شام خورده باشد وجود ندارد !\r\nاما روايتهاى ديگرى حاكى از آن است كه على ( ع ) و فاطمه ( س ) دو دختر داشتند ، تعداد اين روايتها بيشتر است . جمعى از عالمان نيز با توجه به همين روايت ديدگاه اخير را پذيرفته‌اند . از جمله شيخ مفيد در ارشاد مىنويسد : امير مؤمنان ( ع ) 27 فرزند پسر و دختر داشت : حسن ، حسين ، زينب كبرى و زينب صغرى ، ملقب به ام كلثوم ، مادر اينان حضرت زهرا ( س ) است . « 3 »\r\nمقدسى ( متوفاى 620 ) مىنويسد : « فاطمه ( س ) ، حسن ، حسين ، ام كلثوم و زينب را براى على ( ع ) به دنيا آورد . » « 4 » نيز مىنويسد : « تا فاطمه زنده بود . على ( ع ) با هيچ زنى ازدواج نكرد ؛ و آن حضرت ، حسن ، حسين ، ام كلثوم و زينب كبرى ( ع ) را به دنيا آورد . » « 5 »\r\nمرحوم مامقامى مىنويسد : « ام كلثوم ، بنت امير المؤمنين ( ع ) ، كنيهء زينب صغرى است .\r\nوى با برادرش حسين ( ع ) در كربلا بود و با امام سجاد ( ع ) نخست به شام و سپس به مدينه رفت . او بانويى است بلند مرتبه و باهوش و فهميده . . . . » « 6 »\r\n\r\n\r\n","description":"","footnote":"\r\n( 1 ) . معانى الاخبار ، ص 107 .\r\n( 2 ) . الارشاد ، ج 1 ، ص 14 .\r\n( 3 ) . الارشاد ، ج 1 ، ص 354 .\r\n( 4 ) . التبيين فى انساب القرشيين ، ص 91 .\r\n( 5 ) . همان ، ص 125 .\r\n( 6 ) . تنقيح المقال ، ج 3 ، ص 73 .\r\n","page_name":" 94 ","page_number":94},
  {"content":"\r\n\r\nمرحوم نمازى گويد : امير مؤمنان ( ع ) سه دختر به نام زينب داشت ، زينب كبرى ؛ و ام‌كلثوم از فرزندان فاطمه زهرا ( س ) و يك زينب ديگر ، از مادرى امّ ولد ( كنيز ) .\r\nزينب كبرى ( س ) : وى از راويان حديث است . او دوران پيامبر ( ص ) را درك كرد و در حيات آن حضرت به دنيا آمد . او عقيلهء بنى هاشم و داراى خصايل پسنديده و صفاتى نيكوست . وى در شكيبايى و پايدارى و نيروى ايمان و تقوا يگانه است و مانند ندارد . در فصاحت و بلاغت ، زبان امير مؤمنان ( ع ) را داشت . در كتاب الزينبيات روايتهايى است كه خلاصه‌اش اين است : هنگامى كه زينب كبرى ( س ) به مدينه آمد مردم را به خونخواهى حسين ( ع ) تشويق مىكرد . حاكم مدينه موضوع را به يزيد گزارش داد . او نيز فرمان داد كه آن حضرت و هر كس ديگر از بنى هاشم را كه بخواهد به مصر تبعيد كند و او چنين كرد .\r\nچون به مصر رسيدند ، حضرت زينب مدت يازده ماه و پانزده روز در آنجا اقامت كرد و در پانزدهم رجب سال 62 ه ، همانجا درگذشت » « 1 »\r\nاين سخن به محسن امين عاملى منسوب است كه گفت : « روى قبرى در شام بر سنگ‌نبشته‌اى چنين آمده است : اين قبر حضرت زينب ملقب به ام كلثوم ، دختر مولايمان على ( ع ) است » . « 2 »\r\n\r\nداستان پنهان كردن امام سجاد ( ع )\r\nابن سعد مىنويسد : على بن الحسين ( ع ) گفت : مردى از آنها « 3 » مرا پنهان كرد و مقدم مرا گرامى داشت و در خدمت من بود . او هر گاه خارج يا داخل مىشد گريه مىكرد ، تا آنكه با خودم گفتم : اگر كسى اهل نيكى و وفادارى باشد ، تنها همين مرد است .\r\nتا آنكه منادى ابن زياد ندا داد : هر كس على بن الحسين را پيدا كند و بياورد سيصد درهم جايزه دارد !\r\n\r\n\r\n","description":"","footnote":"\r\n( 1 ) . مستدركات علم رجال الحديث ، ج 8 ، ص 577 ، شماره 18081 .\r\n( 2 ) . شهر حسين ، محمد باقر مدرس ، ص 132 .\r\n( 3 ) . يعنى از كوفيان .\r\n","page_name":" 95 ","page_number":95},
  {"content":"\r\n\r\nفرمود : به خدا سوگند آن مرد نزد من آمد ولى گريست و دستم را به گردنم بست و مىگفت : مىترسم . آنگاه مرا دست بسته برد و به آنها تحويل داد و سيصد درهم گرفت و من به آن نگاه مىكردم ! سپس مرا گرفتند و نزد ابن زياد بردند . پرسيد : نامت چيست ؟\r\nگفتم : على بن حسين ( ع ) . گفت : مگر خداوند على را نكشت ؟ گفتم : برادرى به نام على داشتم كه از من بزرگتر بود و مردم او را كشتند ! گفت : نه ، خدا او را كشت . گفتم : « در هنگام مرگ ، خداوند جانها را مىگيرد » .\r\nدر اين هنگام ابن زياد فرمان به قتل امام سجاد ( ع ) داد ، اما زينب فرياد زد : اى پسرزياد همين اندازه خون كه از ما ريخته‌اى بس است ! تو را به خدا سوگند اگر مىخواهى او را بكشى ، مرا نيز با او بكش . . . . « 1 »\r\nما اين روايت را - دربارهء ربودن و يا پنهان كردن امام ( ع ) - به چند دليل نمىپذيريم :\r\n1 - اين روايت ، گذشته از مرسل بودنش ، گويا تنها ناقل آن ابن سعد است ؛ و هيچ مورّخى از اهل سنت يا شيعيان نخستين آن را نقل نكرده است . آنچه در كتاب المنتظم يا مرآةالزمان آمده نيز نقل از الطبقات است . مطالب تذكرة الخواص سبط ابن جوزى نيز از همان كتاب نقل شده داشت .\r\n2 - امام سجاد ( ع ) سالار قافله بود و بدون شك از سوى نگهبانان ابن زياد به شدت محافظت مىشد و به خاطر اهميتى كه داشت ، لحظه‌اى از چشم آنان دور نبود . بنابراين با عقل درست نمىآيد كه كسى توانسته باشد به اين آسانى ايشان را بگيرد و از قافله پنهان كند .\r\n3 - وانگهى امام سجاد ( ع ) چشم به هم زدنى از ديد بانوان بنىهاشم دور نبود . زيرا وى باقيمانده لشكر حسين ( ع ) و باقيماندهء امامت بود . او حامى بانوان بود كه به ايشان پناه مىآورند . به ويژه حضرت زينب ( س ) نهايت كوشش را داشتند كه از آن حضرت محافظت كنند و بارها براى محافظت ايشان ، خود را در معرض قتل قرار دادند . اگر چنين چيزى درست\r\n\r\n\r\n","description":"","footnote":"\r\n( 1 ) . الطبقات الكبرى ، ج 5 ، ص 212 ؛ تذكرة الخواص ، ص 232 ، شيخ قرشى نوشته است كه ابن جوزى آن را در المنتظم و مرآة الزمان آورده است ( ر . ك . حياة الامام ، الحسين بن على ( ع ) ، ج 3 ، ص 256 ) .\r\n","page_name":" 96 ","page_number":96},
  {"content":"\r\n\r\nمىبود ، حضرت زينب آن را نقل مىكرد و به عنوان يكى از رويدادهاى مهم دوران رسالت در كتابهاى تاريخى ثبت مىشد .\r\n4 - اين روايت چنين وانمود مىكند كه امام تنها به فكر خويش بوده و به مشكلات عمه‌ها ، خواهران و ديگر اسيران كاروان حسينى توجهى نداشته است . زيرا نزد آن مرد - به تصور اين روايت - احساس امنيت و آسايش داشته است ! و اين با غيرت هاشمى و حسينى كه على بن الحسين ( ع ) نمونه كامل آن بود مغايرت دارد .\r\n5 - نيز اين روايت امام ( ع ) را شخصى وانمود مىكند كه از نيت رباينده بى اطلاع است - در حالى كه از هر آنچه بخواهد آگاه مىشود - حتى آنقدر ساده است كه به آن مرد ناشناس كوفى اعتماد مىكند . در حالى كه او خود كوفيان را خيانت پيشه و دغل‌كار و نيرنگ‌باز معرفى مىكند .\r\n6 - از ظاهر روايت چنين برمىآيد كه امام ( ع ) يك روز يا بيشتر را در منزل اين مرد سپرى مىكرد . در نقل ابن جوزى آمده است : « در يكى از روزهايى كه نزدش بودم » ؛ و اين تعبير اشعار دارد كه امام ( ع ) روزهاى چندى را نزد آن مرد بوده است .\r\nاين در حالى است كه ترتيب وقايع مربوط به حضور كاروان حسينى در كوفه به طور كلى با اين روايت منافات دارد ؛ زيرا ديدار آنان با ابن زياد در همان روز ورود به كوفه يعنى روز دوازدهم محرم صورت گرفت و ورود آنان به زندان نيز در پايان همان روز آغاز شد .\r\nدر اين صورت چگونه ممكن است كه آن مرد توانسته باشد به اين ادعاى روايت ابن‌سعد - امام ( ع ) را از او پنهان كرده باشد ؟ !\r\n\r\nگرداندن سر امام ( ع ) در كوچه‌هاى كوفه\r\nسيد بن طاووس گويد : آنگاه ابن زياد فرمان داد تا سر حسين ( ع ) را در خيابانهاى كوفه گرداندند . در اينجا حق دارم ، براى نمونه شعرى را از يك انسان خردمند كه در رثاى حسين ( ع ) سروده است نقل كنم :\r\nسر پسر دختر پيامبر ، محمد ( ص ) و جانشين او ، در برابر ديدگان مردم بر نيزه بلند مىشود ،\r\nمسلمانان مىبينند و مىشنوند ولى نه انكار مىكنند و نه زارى ،\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nديدگان از مشاهدهء تو كور شوند و هر گوشى كه مصيبت تو را بشنود كر گردد ،\r\nديدگانى كه تو باعث خوابشان بودى بيدارند و چشمى كه از ترس تو بيدار بود ، در خواب است ،\r\nهيچ بوستانى نيست كه آرزو نداشته باشد كه آرامگاه و قبر تو باشد . « 1 »\r\nشيخ مفيد گويد : چون عبيد اللّه بن زياد شب را به صبح آورد ، سر حسين را فرستاد تا در ميان همهء كوفه و قبايل آن شهر گرداندند . از زيد بن ارقم نقل شده است ، من در حجره‌اى نشسته بودم كه سر حسين ( ع ) را روى نيزه از مقابل من عبور دادند . چون در برابرم قرار گرفت ، شنيدم كه مىخواند :  « أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً »  « 2 »\r\n( آيا پنداشته‌اى كه اصحاب كهف و رقيم از آيه‌هاى شگفت‌انگيز ما بودند ) .\r\nبه خدا سوگند مو بر بدنم راست شد و فرياد زدم : اى فرزند رسول خدا ( ع ) ، به خدا سوگند ، سر تو شگفت‌انگيزتر است !\r\nچون مردم از گرداندن آن در كوفه فراغت يافتند ، آن را به قصر باز گرداندند . آنگاه ابن‌زياد آن را به زجر بن قيس سپرد . سرهاى اصحاب را نيز به او داد و نزد يزيد بن معاويه فرستاد . « 3 »\r\n\r\n\r\n","description":"","footnote":"\r\n( 1 ) . اللهوف ، ص 203 ؛ جرجى زيدان مىنويسد : ابن زياد فرمان داد سر حسين را بر نيزه در راههاى كوفه چرخاندند و همگى آن را ديدند » ( تاريخ روايات الاسلام ، ج 1 ، ص 179 ) . عباس محمود عقاد مىنويسد : نقل متواترى كه با روند امور موافقت دارد اين است كه آنان سرها و زنان را به كوفه بردند . آنگاه ابن زياد فرمان داد تا نخست آنها را در ميان محله‌هاى كوفه بگردانند و سپس نزد يزيد فرستاده شوند » . ( ابو الشهداء ، 163 ) . اسفراينى گويد : پس از گرداندن سر در كوفه ، آن را به عمر مخزونى سپردند و فرمان دادند كه آن را پر از مشك و كافور كند . او اين كار را انجام داد ، ولى هنوز كارش به پايان نرسيده بود كه دستش به بيمارى جذام مبتلا گشت و گوشت آن ريخت ! » . ( نور العين فى مشهد الحسين ( ع ) ، ص 51 ) . دكتر عايشه عبدالرحمن - بنت الشاطى - مىنويسد : سر حسين ( ع ) را پيش چشم زنان داغدار در كوچه‌هاى كوفه گرداندند . پيروان و ياران كجايند ؟ آن چهل هزاران نفرى كه با اصرار از ايشان دعوت كردند تا در ركاب وى رهسپار راه حق شوند ، كجايند ؟ او دعوتشان را لبيك گفت و محل امن خويش را در كنار كعبه رها كرد ! اينك بيايند و سر سيد الشهدا را خوب بنگرند ! و زنان و دخترانش را اسير ببينند و گوشهايشان را از صداى دخترش سكينه پر كنند كه با روى باز و پهلوى شكسته در كاروان اسيران قرار گرفته است . ( موسوعة آل النبى ( ص ) ، ص 819 ) .\r\n( 2 ) . سورهء كهف ( 18 ) ، آيهء 9 .\r\n( 3 ) . الارشاد ، ج 2 ، ص 117 ؛ و ر . ك . كشف الغمة ، ج 2 ، ص 279 ؛ تاريخ الطبرى ) ج 3 ، ص 338 ؛ البدايه و النهايه ، ج 8 ، ص 192 و اعلام الورى ، ص 248 .\r\n","page_name":" 98 ","page_number":98},
  {"content":"\r\n\r\nابن شهرآشوب مىنويسد : ابو مخنف به نقل از شعبى گويد : سر امام حسين ( ع ) را در صيارف كوفه بر دار زدند . پس سر به صدا در آمد و سورهء كهف را قرائت كرد تا به اين آيه رسيد :  « إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً »  ( آنان جوانى بودند كه به پروردگارشان ايمان آوردند و ما بر هدايتشان افزوديم ) . اما اين كار جز بر گمراهىشان نيفزود . « 1 »\r\n\r\nديدگاه مرحوم مقرم پيرامون سخن گفتن سر\r\nحضرت سيد الشهدا ( ع ) از همان آغاز با قرآن همدم بود . زيرا قرآن و عترت دو ثقل رسول خدا ( ص ) و دو يادگار وى در ميان امتش بودند . رسول خدا ( ص ) تصريح فرمود كه آن دو از يكديگر جدا نمىشوند تا آنكه در كنار حوض بر من وارد شوند . از اين رو تلاوت قرآن حسين ( ع ) در طول زندگى ترك نشد و پيوسته مردم را در سفر و حضر با آن تهذيب و ارشاد مىكرد . سرانجام در روز عاشورا در مقابل آن مردم قرار گرفت تا با آنان اتمام حجت كند و راه راست را نشانشان دهد .\r\nفرزند رسول خدا ( ع ) همچنان به سوى هدف مقدسش در حركت بود ، تا آنكه سرش را بر نيزه كردند ؛ و او در همانجا نيز قرآن خواند . شايد در ميان مردم كسى باشد كه با نور قرآن هدايت گردد . اما آنچه دعوتگر هدايت با آن رو به رو شد ، دركهاى كوتاه ، قلبهاى مهر خورده و گوشهاى كر بود .  « خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ » . \r\nاين امر براى دانايان اسرار الهى جاى شگفتى ندارد ؛ زيرا خداى سبحان بنابر مصالحى كه خود بهتر مىداند ، حضرت سيد الشهدا را مأموريت داد تا در آن شرايط سخت بر ضد گمراهى قيام كند ؛ و سپس به پيامبرش سفارش كرد كه اين صفحهء ويژه را براى فرزندش ، حسين ( ع ) بخواند . بنابراين چاره‌اى جز تسليم در برابر رضاى پروردگار جهانيان نيست .\r\n« او دربارهء آنچه مىكند پرسيده نمىشود و آنان پرسيده مىشوند » .\r\nخداوند با ارادهء متعالى خويش خواست تا با اين نهضت مقدس نسلهاى حاضر و آينده را نسبت به گمراهى بنى اميه و كسانى كه دين را به بازيچه مىگيرند ، آگاه كند . از اين رو\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 4 ، ص 61 ؛ به نقل از آن بحار الانوار ، ج 45 ، ص 304 ؛ العوالم ، ج 17 ، ص 386 و مدينة المعاجز ، ج 4 ، ص 115 .\r\n","page_name":" 99 ","page_number":99},
  {"content":"\r\n\r\nكارهايى انجام داد كه به وسيلهء آنها اركان شهادتى كه اساسنامهء آن به وسيلهء خون پاك كسانى كه در مقابل منكر ايستادند نوشته شد ، استوار گرديد . در نتيجهء اين امر به شگفتيهايى آميخته بود كه درك آن براى همگان آسان نيست . از آن جمله استشهاد سر مبارك امام ( ع ) به آيه‌هاى شريفه قرآن است . سخنى كه از آن سر مبارك شنيده شد با همهء كسانى كه شهوت‌پرستى ديدهء حق بين آنها را كور كرده بود اتمام حجت كرد ؛ و تأكيدى بود بر حقانيت دعوت آن حضرت كه هدفى جز خشنودى پروردگار عالميان نداشت . نيز وخامت عاقبت كسانى را كه دست دشمنى به روى ايشان بلند كردند ، نمايان ساخت و امت اسلامى را نسبت به گمراهى سركشان آگاهى بخشيد .\r\nما از واقعيت قدرت الهى كه به سر مبارك حسين توانايى سخن بخشيد بنابر مصالحى ناآگاهيم . خداوند به درخت هم قدرت داد كه با موسى سخن بگويد ، در حالى كه درخت با سرى كه در راه اطاعت خداى سبحان بريده شد هرگز قابل قياس نيست !\r\n\r\nراز تلاوت آيه‌هاى سورهء كهف\r\nسر امام حسين ( ع ) اين آيهء شريفهء سورهء كهف را تلاوت فرمود :  « أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً »  « 1 » شايد سرّ تلاوت اين آيه مشتركات ميان اصحاب كهف و امام حسين ( ع ) و ياران وى است . اما با وجود اين مشتركات ، خداوند ، داستان حسين ( ع ) را شگفت‌تر ساخته است .\r\nآيهء شريفه با استفهام انكارى آغاز مىشود و اين خود تأكيدى است بر اينكه در ميان آيه‌هاى خداوندى شگفت‌تر از داستان اصحاب كهف نيز وجود دارد . مقصود سر مقدس نيز همين بود كه با تلاوتهاى مكرر قصد جلب نظرها را داشت . « 2 »\r\nاگر مردم پس از 309 سال به حقانيت دعوت و اعتقاد اصحاب كهف پى بردند نهضت امام حسين ( ع ) از همان آغاز تا كنون پر از نشانه‌هاى الهى بوده و هست . نشانه‌هاى الهى\r\n\r\n\r\n","description":"","footnote":"\r\n( 1 ) . سورهء كهف ( 18 ) ، آيه 9 .\r\n( 2 ) . ر . ك . الارشاد ، ج 2 ، ص 117 ؛ الخرائج و الجرائح ، ج 2 ، ص 577 ؛ بحار الانوار ، ج 45 ، ص 188 .\r\n","page_name":" 100 ","page_number":100},
  {"content":"\r\n\r\nفراوانى كه در ايام زندگانى و پس از شهادت ايشان دربارهء دشمنانش به ظهور رسيد نيز دليل ادعاى فوق است . بلكه تكلم سر پس از بريده شدن و حتى پس از دفن از بزرگ‌ترين نشانه‌هاى آشكار كنندهء حقانيت است و گواه آن است كه آنچه بر آن امام همام گذشت ، شگفت‌انگيزتر است .\r\nشايسته است در اينجا به مهم‌ترين مشتركات ميان امام حسين ( ع ) و اصحاب ايشان و ميان اصهاب كهف اشاره گردد :\r\n1 - فتوت ( جوانمردى ) : قرآن كريم مىفرمايد : « آنها جوانانى بودند » . معناى فتى در زبان عربى تنها منحصر به جوان و نوجوان نيست ، بلكه به معناى مرد خوش فكر ، مسؤوليت‌پذير و تحمل كنندهء سختيهاى ناشى از باور و اعتقاد است . شاعر مىگويد :\r\nفتى تحمل كنندهء همهء ناگواريها است ، نه آنكه از نعمت جوانى برخوردار است .\r\n2 - قيام براى خدا : قرآن كريم ، قيام اصحاب كهف را با اين سخن خداوند تأكيد فرموده است : « چون قيام كردند و گفتند . . . » و قيام شهداى كربلا هم نياز به دليل ندارد .\r\n3 - رجعت : در روايات آمده است كه اصحاب كهف رجعت مىكنند و در شمار ياران حضرت مهدى ، رهبر آخرين فصل نهضت امام حسين ( ع ) در مىآيند . همچنين در روايات آمده است كه شهداى كربلا نيز رجعت مىكنند . « 1 »\r\n\r\nدر مجلس ابن زياد\r\nصاحب كتاب رياض الاحزان به نقل از يك شاهد عينى مىنويسد : هنگامى كه سرها را از روى نيزه برمىداشتند و بر در دار الاماره مىگذاشتند ، لبهاى حسين ( ع ) حركت مىكرد و اين آيهء شريفه را قرائت مىفرمود :  « وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ »  « 2 » ( گمان مبريد كه خداوند از آنچه كافران مىكنند غافل است ) .\r\nابن عساكر به نقل از ابو غالب مىنويسد : دربان ابن زياد برايم نقل كرد كه چون سر\r\n\r\n\r\n","description":"","footnote":"\r\n( 1 ) . ر . ك . الدّر المنثور ، ج 4 ، ص 15 و معجم احاديث الامام المهدى ، ج 1 ، ص 466 .\r\n( 2 ) . رياض الاحزان ، ص 55 ؛ و آيه از سورهء ابراهيم است ( 42 ) .\r\n","page_name":" 101 ","page_number":101},
  {"content":"\r\n\r\nحسين ( ع ) را آوردند و در مقابل ابن زياد گذاشتند ، ديدم كه از ديوارهاى دار الاماره خون جارى است . « 1 »\r\nشيخ مفيد گويد : « ابن زياد در قصر به بارعام نشست و فرمان داد كه سر مطهر امام ( ع ) را به نزدش آوردند . پس در حالى كه تبسمى بر لب داشت به آن نگاه مىكرد و با چوبدستى بر دندانهايش مىزد ! « 2 » زيد بن ارقم - مردى كهن سال - از اصحاب رسول خدا ( ص ) در كنار او بود . چون ديد كه با چوبدستى بر لبهايش مىزند گفت : چوبدستى را از روى آن لبها بردار . به خداى بى همتا سوگند ، من فراوان ديده‌ام كه رسول خدا ( ص ) آنها را مىبوسيد .\r\nآنگاه گريه و شيون كرد . ابن زياد گفت : خداوند چشمانت را بگرياند ! آيا براى پيروزى خداوند گريه مىكنى ؟ به خدا سوگند كه اگر پير و خرفت نبودى ، تو را گردن مىزدم .\r\nآنگاه زيد بن ارقم از حضورش برخاست و به خانهء خويش رفت . « 3 »\r\n\r\n\r\n","description":"","footnote":"\r\n( 1 ) . تاريخ ابن عساكر ، ترجمة الامام الحسين ( ع ) ، تحقيق محمودى ، ص 361 ، شماره 299 . در الصواعق المحرمة ، ص 194 آمده است : « چون سر حسين ( ع ) را به سراى ابن زياد آوردند ، از ديوارهايش خون جارى شد » . در ذخائر العقبى ، ص 10 اين مطلب از مروان ( ابو لبابهء درّاق ، غلام عايشه ، همسر پيامبر ( ص ) و به قولى غلام هند دختر مهلب ) از دربان ابن زياد نقل شده است .\r\n( 2 ) . نقل مىشود كه آن ملعون سر را به روى دست گرفت و به آن نگاه مىكرد . ناگهان دستش لرزيد و سر راروى ران گذاشت . قطره‌اى از خون گلوى مبارك حضرت بر لباس او چكيد و آن را سوراخ كرد . تا به ران او رسيد به يك زخم بدخيم تبديل شد . هر چه معالجه كرد سود نبخشيد و بوى گند عفونت زخم آنقدر زياد شد كه او مجبور بود هميشه مشك به همراه داشته باشد ، تا آنكه هلاكت يافت » ! ( ر . ك . معالى السبطين ، ج 2 ، ص 65 ) .\r\n( 3 ) . الارشاد ، ج 2 ، ص 114 ؛ و ر . ك . تاريخ الطبرى ، ج 3 ، ص 326 . در اين كتاب آمده است : ابوحنيف گفت : سليمان بن ابى راشد به نقل از حميد بن مسلم گفت : « عمر سعد مرا فرا خواند و نزد خانواده‌اش فرستاد تا پيروزى خدا و سلامتى او را به آنان مژده دهم . من رفتم و خبر را به آنها رساندم . آنگاه بر ابن زياد وارد شدم ديدم كه به بارعام نشسته و گروههاى مردم نزد وى مىآيند . من نيز با يكى از اين گروهها وارد شدم و ديدم كه سر حسين ( ع ) در مقابل او گذاشته است و او با چوبدستى بر دندانهاى آن حضرت مىزند .\r\nچون زيد بن ارقم ديد كه او دست برنمىدارد گفت : آن چوب را از روى دندانها بردار . . . چون بيرون رفت شنيدم كه مردم مىگويند : به خدا سوگند زيد بن ارقم سخنى گفت كه اگر ابن زياد بشنود او را مىكشد ! گفتم : مگر چه گفت ؟ گفتند : هنگام عبور از كنار ما گفت : برده‌اى بر ديگر بردگان حكومت مىكند و آنان را چون كالاى خويش مىداند . اى گروه عرب ! از امروز به بعد شما برده‌ايد . فرزند فاطمه را كشتيد و پسر مرجانه را امارت داريد ؛ و او نيكانتان را مىكشد و شرورهايتان را به بردگى مىگيرد ! آيا تن به ذلت داده‌ايد ؟ خاك بر سر آنان كه تن به ذلت مىدهند » . نيز ر . ك . البدايه و النهايه ، ج 8 ، ص 192 ، مآثر الانافه فى معالم الخلافه ، ج 1 ، ص 119 ؛ عبرات المصطفين ، ج 2 ، ص 200 ؛ الخطط المقريزيه ، ج 2 ، ص 289 .\r\n","page_name":" 102 ","page_number":102},
  {"content":"\r\n\r\nسبط ابن جوزى به نقل از ابن ابى الدنيا مىنويسد : زيد برخاست و گفت : اى مردم پس از اين شما بردگانيد . فرزند فاطمه را كشتيد و پسر مرجانه را امارت بخشيديد . به خدا سوگند ، او نيكانتان را مىكشد و شما بردگى تبهكاران را خواهيد كرد . مرگ بر كسى كه به ننگ و ذلت تن در مىدهد !\r\nآنگاه گفت : اى ابن زياد با تو سخنى از اين درشت‌تر خواهم گفت : رسول خدا ( ص ) را ديدم كه حسن را بر زانوى راست و حسين را بر زانوى چپ نشانده بود . آنگاه دست روى سر آنها گذاشت و فرمود : بار پروردگارا اين دو و شايستهء از مؤمنان - على ( ع ) - را به تو مىسپارم . اى ابن زياد ، با امانت رسول خدا ( ص ) چگونه رفتار كردى ؟ « 1 »\r\nابن عساكر به نقل از انس بن مالك صحابى مىنويسد : چون سر حسين ( ع ) را - نزد عبيداللّه - آوردند ، با چوبدستى مىزد و مىگفت : او دندانهاى زيبايى دارد . گفتم : به خدا سوگند ، تو را رسوا خواهم كرد . من ديدم كه رسول خدا ( ص ) آنجايى را كه تو چوبت را نهاده‌اى مىبوسد . « 2 »\r\n\r\nيادآورى\r\nشيخ مفيد به نقل از زيد بن ارقم مىنويسد : على ( ع ) مردم را در مسجد سوگند داد و گفت : شما را به خدا سوگند ، چه كسانى از شما مردان از رسول خدا ( ص ) اين سخن را\r\n\r\n\r\n","description":"","footnote":"\r\n( 1 ) . تذكرة الخواص ، ص 231 ؛ و ر . ك . اسد الغابه ، ج 2 ، ص 21 ؛ تاريخ ابن عساكر ، ترجمة الامام الحسين ( ع ) ، ص 381 - 383 ، شماره 322 و 323 ؛ مقتل الحسين ( ع ) ، خوارزمى ، ج 2 ، ص 39 ؛ المعجم الكبير ، طبرانى ، ج 5 ، ص 234 ؛ مجمع الزوائد ، ج 9 ، ص 194 ؛ امالى شيخ طوسى ، ص 252 ؛ مجلس نهم ، شماره 449 / 41 و 450 / 42 .\r\n( 2 ) . تاريخ ابن عساكر ، ترجمة الامام الحسين ( ع ) ، تحقيق محمودى ، ص 378 - 380 ، شمارهء 319 و 320 ؛ و ر . ك . شماره 321 . براى شناخت طريقهاى ديگر نقل اين روايت به حواشى صفحات ياد شده مراجعه كنيد .\r\n","page_name":" 103 ","page_number":103},
  {"content":"\r\n\r\nشنيده است : هر كس من مولاى او هستم ، على نيز مولاى اوست . خدايا دوست بدار دوستانش را و دشمن بدار دشمنان او را ؟\r\nآنگاه دوازده تن از بدريون برخاستند ، شش تن از سمت راست و شش تن از جانب چپ ؛ و اين موضوع را تأييد كردند .\r\nزيد بن ارقم گفت : من نيز اين سخن را شنيده بودم ، اما آن را كتمان كردم و خداوند چشمم را از من گرفت . او به خاطر ندادن اين شهادت پشيمان بود و استغفار مىكرد » . « 1 »\r\nاما انس بن مالك كسى بود كه امير مؤمنان على ( ع ) - هنگام آمدن به بصره وى را نزد طلحه و زبير فرستاد تا چيزى را كه از رسول خدا ( ص ) دربارهء آنان شنيده بود . يادآورشان گردد . ولى او از انجام اين كار سر بر تافت و نزد حضرت بازگشت و گفت : من آن سخن پيامبر ( ص ) را فراموش كرده‌ام . امام ( ع ) فرمود : اگر دروغ بگويى ، خداوند سفيدىاى بر پيشانيت ظاهر كند كه عمامه آن را نپوشاند ! پس انس به بيمارى پيسى مبتلا گشت و هميشه او را با نقاب مىديدند . « 2 »\r\nبنابراين جاى شگفتى ندارد ، اگر كسانى همانند اين دو صحابه كه شنيده‌هاى خود از زبان رسول خدا ( ص ) را پنهان كرده‌اند ، در مجلس ابن زياد حاضر شوند و در كنار او بنشينند .\r\nنيز جاى شگفتى نيست اگر صحابهء ديگرى بوده باشند كه در روزگار عبور كاروان حسين ( ع ) از گذرگاههاى خطرناك ، عادت به نشستن در مجلس ابن زياد داشته باشند .\r\nآيا براى اين صحابه ، هر چند كه تكليف جهاد نداشتند ، واجب نبود كه در كنار حسين ( ع ) باشند و موجب تقويت جبههء حق گردند ؟ آيا اينها نبودند كه حسين ( ع ) را كشتند و به پسر مرجانه امارت بخشيدند . چطور نه ؟ و حال آنكه اينان از خالصان ابن زياد بودند كه در كنار وى مىنشستند و از كاروان حسين ( ع ) كه در نزديكى كوفه يعنى كربلا حضور داشت ، اعراض مىكردند !\r\n\r\n\r\n","description":"","footnote":"\r\n( 1 ) . الارشاد ، ج 1 ، ص 352 . ملاحضه مىشود كه در اين روايت به زمان كور شدن زيد بن ارقم اشاره نشده است . همانطور كه از مخالفت وى با ابن زياد در مورد زدن بر لب و دندان امام ( ع ) نيز پيداست كه زيد بن ارقم تا آن زمان بينا بود . و اللّه العالم .\r\n( 2 ) . ر . ك . نهج البلاغه ، ص 530 ، شماره 311 ، دكتر صبحى صالح .\r\n","page_name":" 104 ","page_number":104},
  {"content":"\r\n\r\nما حق نداريم كه آنچه تاريخ دربارهء نكوهش اينان از ابن زياد به خاطر زدن بر لب و دندان حسين ( ع ) را نقل كرده ، انكار كنيم ، ولى حق داريم كه دليل اين نكوهش را تفسير كنيم : نكوهش سركشان به وسيلهء اين اشخاص به خاطر خدا نبود ، بلكه اينان دغدغهء حسن اشتهار خود را داشتند - اگر واقعاً چنين حسن شهرتى داشته‌اند ! - وانگهى نكوهش اينان در اندازه‌اى نبود كه زندگى شان را تهديد كند و آنان را در معرض قتل قرار دهد .\r\nبلكه اگر مىدانستند خطرى متوجه آنها است انكار نمىكردند . اگر چنين كسانى به راستى حق را در مقابل باطل يارى مىكردند ، به يقين آنان را در صفحهء تاريخ در صف ياران حق مىديديم نه در مجالس لهو و لعب سركشان .\r\n\r\nكاهن در نقش مشاور !\r\nاز نشانه‌هاى حكومت اموى - بلكه از نشانه‌هاى دوران حكومت جريان نفاق پس از سقيفه - اين بود كه برخى اهل كتاب از يهود و نصارا در نزد حكمرانان جريان نفاق ، نقش مستشار را ايفا مىكردند . « 1 »\r\nخبرى كه سبط ابن جوزى در كتاب تذكرة الخواص خويش نقل مىكند ، از مصاديق اين حقيقت است : هشام بن محمد گفت : چون سر امام حسين ( ع ) را نزد ابن زياد گذاشتند كاهنش به او گفت : برخيز و پا روى دهان دشمنت بگذار . او چنين كرد و به زيد بن ارقم گفت : چگونه ديدى ؟ گفت : به خدا سوگند ، رسول خدا ( ص ) را ديدم در جايى كه تو پا گذاشتى ، دهانش را گذاشته بود . « 2 »\r\n\r\nحضرت زينب ( س ) رو در روى ابن زياد !\r\nبانوان هاشمى را با چنان وضعيت نابهنجارى به قصر بردند كه چشم روزگار مانندش را نديده و نخواهد ديد .\r\n\r\n\r\n","description":"","footnote":"\r\n( 1 ) . جزئيات اين مطلب را در جلد اول همين مجموعه ، « امام حسين ( ع ) در مدينهء منوره » در مقالهء جريان نفاق ، مطالعه‌اى در ماهيت و دستاوردها ببينيد .\r\n( 2 ) . تذكرة الخواص ، ص 231 .\r\n","page_name":" 105 ","page_number":105},
  {"content":"\r\n\r\nدختران پيامبر ( ص ) را اسيروار بر شترهاى بىجهاز نشاندند و در آن حال ، گروهى سرها را پيشاپيش آنها حركت مىدادند !\r\nشيخ مفيد مىنويسد : اهل و عيال حسين ( ع ) را نزد ابن زياد بردند . از آن جمله زينب ، خواهر حسين ( ع ) ، به طور ناشناس و با جامه‌هاى ژنده وارد شد . او رفت و در گوشه‌اى از قصر نشست و كنيزانش گرد او را گرفتند . ابن زياد گفت : آن كه با آن زنان در گوشه نشسته كيست ؟ زينب پاسخ نداد و او براى بار دوم و سوم پرسش خود را تكرار كرد .\r\nيكى از كنيزان پاسخ داد ، او زينب ، دختر فاطمه ، دختر رسول خدا ( ص ) است . ابن زياد خطاب به او گفت : خداى را سپاس كه شما را رسوا كرد و كشت و افسانهء شما را تكذيب كرد !\r\nزينب ( س ) فرمود : خداى را سپاس كه ما را به وسيلهء پيامبرش محمد ( ص ) كرامت بخشيد و از پليدى پاك كرد . آن كسى كه رسوا مىشود فاسق است و كسى كه تكذيب مىگردد فاجر است و او كسى جز ما است . الحمدللّه .\r\nابن زياد گفت : رفتار خدا را با خاندانت چگونه ديدى ؟\r\nفرمود : خداوند بر ايشان قتل را مقدر ساخت و آنان به آرامگاههايشان رفتند و خداوند تو و آنان را گرد خواهد آورد تا براى او دليل بياوريد و نزد او شكايت بريد .\r\nابن زياد به خشم آمد و برافروخته شد .\r\nعمرو بن حريث « 1 » گفت : اى امير ، او زنى بيش نيست و سخن زنان قابل اعتماد نباشد و بر گفتارش نبايد او را نكوهش كرد !\r\nآنگاه ابن زياد گفت : از كارى كه خداوند با خاندان سركش و نافرمان تو كرد ، دلم خنك شد . « 2 »\r\nزينب گريست و فرمود : به جانم سوگند ، بزرگسالم را كشتى ، كسانم را نابود كردى ، شاخه‌ام را بريدى ، ريشه‌ام را برآوردى ، اگر اين دلت را خنك مىكند ، خنك دل باش .\r\n\r\n\r\n","description":"","footnote":"\r\n( 1 )\r\n. براى مطالعهء زندگى وى به جلد چهارم همين مجموعه مراجعه كنيد .\r\n( 2 ) . الارشاد ، ج 2 ، ص 115 ؛ و ر . ك . امامى صدوق ، ص 140 ، مجلس 31 ، حديث شمارهء 3 ؛ روضة الواعظين ، ص 190 ؛ الحدائق الورديد ، ص 124 ؛ اعلام الورى ، ص 247 .\r\n","page_name":" 106 ","page_number":106},
  {"content":"\r\n\r\nعبيد اللّه گفت : او سجع گوى است ، به خدا سوگند ، پدرت هم سجع گو و شاعر بود .\r\nفرمود : زن را به سجع گفتن چه كار ! مرا فراغت سجع گويى نيست ! ليكن اين سخنى است كه از خاطرى اندوهناك برمى خيزد . « 1 »\r\nدر روايت ابن اعثم كوفى و سيد بن طاووس آمده است كه چون ابن زياد از حضرت زينب پرسيد : رفتار خداوند را با برادر و اهل بيت خويش چگونه ديدى ؟ او پاسخ داد :\r\nجز زيبايى چيزى نديدم . خداوند كشته شدن را براى اين گروه مقدر ساخت ؛ و آنان به آرامگاهاى خويش رفتند . به زودى خداوند تو را با آنان در يك جا جمع خواهد كرد و دربارهء شما داورى خواهد نمود . بنگر تا در آن روز پيروزى از آن كيست ؟ اى پسر مرجانه مادر به عزايت بنشيند . « 2 »\r\n\r\nامام سجاد ( ع ) رو در روى ابن زياد\r\nشيخ مفيد گويد : چون على بن الحسين ( ع ) را نزد ابن زياد آوردند ، گفت : تو كيستى ؟\r\nفرمود : من على بن الحسين ( ع ) هستم . گفت : مگر خداوند على بن الحسين ( ع ) را نكشت ؟ فرمود : برادرى به نام على داشتم كه مردم او را كشتند . ابن زياد گفت : نه خدا او را كشت . على بن الحسين ( ع ) فرمود : به هنگام مرگ ، خداوند جانها را مىستاند . « 3 »\r\nابن زياد به خشم آمد و گفت : در پاسخ گفتن به من جسارت به خرج دادى ؟ و همهء آنچه را هم كه مىخواستى هنوز نگفته‌اى ! او را ببريد و گردن بزنيد .\r\nدر اين هنگام حضرت زينب ( س ) به او چسبيد و گفت : اى ابن زياد خونهايى كه از ما ريخته‌اى تو را بس است . سپس امام ( ع ) را در آغوش گرفت و گفت : به خدا سوگند ، من از او جدا نمىشوم ، اگر او را مىكشى مرا نيز با او بكش !\r\n\r\n\r\n","description":"","footnote":"\r\n( 1 ) . تاريخ الطبرى ، ج 3 ، ص 337 ؛ و ر . ك . الكامل فى التاريخ ، ج 3 ، ص 297 ؛ جواهر المطالب فى مناقب الامام على بن ابى طالب ، ج 2 ، ص 292 .\r\n( 2 ) . الفتوح ، ج 5 ، ص 142 ؛ و ر . ك . اللهوف ، ص 201 ؛ تهذيب الكمال ، ج 6 ، ص 429 ، سير اعلام النبلاء ، ج 3 ، ص 309 .\r\n( 3 ) . سورهء زمر ، آيهء 42 .\r\n","page_name":" 107 ","page_number":107},
  {"content":"\r\n\r\nابن زياد مدتى به آن دو نگاه كرد و سپس گفت : شگفتا از خويشاوندى ! به خدا سوگند گمان مىكنم كه دوست دارد وى را با او بكشم ! او را واگذاريد تا در كارش بينديشم . « 1 »\r\nدر روايت ابن اعثم كوفى آمده است : ابن زياد رو به على بن الحسين ( ع ) كرد و گفت :\r\nمگر على بن الحسين كشته نشد ؟\r\nفرمود : او برادر من و بزرگ‌تر از من بود و شما او را كشتيد .\r\nاو بر شما حقى دارد كه در روز قيامت خواهد ستاند !\r\nابن زياد گفت : ولى خداوند او را كشت !\r\nسپس على بن الحسين ( ع ) فرمود : « به هنگام مرگ خداوند جانها را مىستاند » . « 2 » و خداى فرموده است : « هيچ كس بدون اجازهء خداوند نمىميرد » . « 3 »\r\nابن زياد به يكى از همنشينانش گفت : واى بر تو ! او را معاينه كن . گمان مىكنم كه به سن بلوغ رسيده باشد . آنگاه مرى بن معاذ احمرى او را به كنارى برد و نگاه كرد و نشان بلوغ را در او ديد . سپس وى را نزد عبيد اللّه باز گرداند و گفت : آرى ، خداوند كار امير را راست گرداند . به سن بلوغ رسيده است . « 4 »\r\nگفت : هم اينك او را با خود ببر و گردن بزن !\r\nگويد : در اين هنگام عمّه‌اش زينب ، دختر على ( ع ) ، خود را به او آويخت و خطاب به\r\n\r\n\r\n","description":"","footnote":"\r\n( 1 ) . الارشاد ، ج 2 ، ص 17 . در تاريخ الطبرى ( ج 3 ، ص 337 ) آمده است كه زينب گفت : اگر مؤمن هستى تو را به خدا سوگند مىدهم كه اگر او را بكشى مرا نيز با او بكش ؛ و امام سجاد ( ع ) ندا داد : اى ابن زياد ، اگر ميان تو و آنان خويشاوندى است ، مردى پارسا را با آنان بفرست تا همانند مسلمانان با آنان همراه باشد . نيز ر . ك . اعلام الورى ، ص 247 .\r\n( 2 ) . زمر ( 39 ) ، آيه 42 .\r\n( 3 ) . يونس ( 10 ) ، آيه 100 .\r\n( 4 ) . ادعاى اينكه ابن زياد درصدد كشف بلوغ امام ( ع ) برآمد ، نادرست است ؛ زيرا در آن هنگام عمر امام ( ع ) به روايت زبير بن به كار ، 23 سال و به روايت واقدى 28 سال بود . اما سخن ابو محنف ، لوط بن يحيى و هشام كلبى ، مبنى بر اينكه وى خردسال بود و ابن زياد در صدد كشف بلوغش برآمد تا او را بكشد ، درست نيست . بلكه اين داستان مربوط به عمر بن حسن ( ع ) است كه با اسيران همراه بود . ( ر . ك . سرّالسلسلة العلوية ، ابو نصر بخارى ، ص 31 ) .\r\n","page_name":" 108 ","page_number":108},
  {"content":"\r\n\r\nابن زياد فرمود : اى پسر زياد ! تو هيچ يك از ما را باقى نگذاشته‌اى ، اگر قصد دارى او را هم بكشى مرا نيز همراه او به قتل برسان !\r\nپس على بن الحسين ( ع ) به عمّه‌اش گفت : شما سكوت اختيار كنيد تا من با او صحبت كنم . آنگاه رو به ابن زياد كرد و گفت : آيا مرا تهديد مىكنى ؟ مگر نمىدانى كه ما به قتل عادت داريم و كرامت ما شهادت است !\r\nابن زياد خاموش ماند و گفت : اينان را از نزد من ببريد و آنان را در سرايى كنار مسجد اعظم جاى داد . . . . « 1 »\r\n\r\nرباب ، همسر امام ( ع ) ، و سر مقدس\r\nاستاد مقرم مىنويسد : بار ديگر ابن زياد آنان را فرا خواند . چون بر وى وارد شدند ، زنان سر حسين ( ع ) را ديدند كه در برابر او نهاده است و نور آن به آسمان مىرود . رباب ، همسر حسين ( ع ) نتوانست خوددارى كند و خود را روى سر انداخت و آن را بوسيد و گفت :\r\nآن كسى كه نور بود و از او روشنى مىگرفتند ، در كربلا كشته شد و بى غسل و كفن مانده است ، اى فرزند پيامبر ، خداوند از سوى ما به تو پاداش نيك دهد و هرگز زيانكار نگردى ، تو برايم كوهى سخت بودى كه به آن پناه مىبردم ؛ و تو ما را با مهربانى و ديندارى همراهى مىكردى ، چه كسى هست كه يتيمان و مسكينان رو سوى او كنند و تهيدستان به او پناه ببرند ، به خدا سوگند جز شما عروس ديگرى نخواهم شد ، تا آنكه ميان آب و گل پنهان گردم . « 2 »\r\n\r\n\r\n","description":"","footnote":"\r\n( 1 ) . الفتوح ، ج 5 ، ص 142 .\r\n( 2 ) . وى رباب ، دختر دختر امرىءِ القيس بن عدى اوس بود . ( ر . ك . ترجمة الامام الحسين ( ع ) ، از بخش چاپ نشده طبقات ابن سعد ، ص 18 ) . هشام بن كلبى گويد : رباب از بانوان برگزيده و با فضيلت بود . ( ر . ك . الاغانى ج 16 ، ص 149 ) . ابن ايثر مىنويسد : او زنده بود و همراه اهل و عيال حسين ( ع ) به شام برده شد و از آنجا به مدينه بازگشت ( ر . ك . الكامل فى التاريخ ، ج 3 ، ص 300 ) ؛ و ر . ك . تاريخ خليفه بن خياط ، ص 145 ؛ مستدركات علم رجال الحديث ، ج 8 ، ص 574 ؛ تنفيح المقال ، ج 3 ، ص 78 .\r\n","page_name":" 109 ","page_number":109},
  {"content":"\r\n\r\n« و گفته‌اند كه رباب ، دختر امرىء القيس و همسر امام حسين ( ع ) سر را در دامن گذاشت و بوسيد و گفت :\r\nدريغ بر حسين ! من حسين را فراموش نكردم ؛ كه نيزه‌هاى دشمن به سويش نشانه رفت . او را افتاده بر روى خاك كربلا ترك گفتند . خداوند پيرامون كربلا را سيراب مگرداناد . « 1 »\r\n\r\nام كلثوم رو در روى ابن زياد\r\nشيخ صدوق مىنويسد : ابن زياد ملعون پيكى نزد ام كلثوم فرستاد و گفت : خداى را سپاس كه مردانتان را كشت ! آنچه را كه بر سر شما رفت چگونه مىبينى ؟\r\nفرمود : اى ابن زياد ، اگر چشم تو به قتل حسين ( ع ) روشن شد ، بدان كه بارها چشم جدش به او روشن گشته بود . حضرت او را مىبوسيد ، لبهايش را مىمكيد و او را بر دوش خود سوار مىكرد . اى ابن زياد ، براى جدّ او پاسخى آماده كن كه در روز قيامت دشمن تو خواهد بود . « 2 »\r\n\r\n\r\n","description":"","footnote":"\r\n( 1 ) . تذكرة الخواص ، ص 233 .\r\n( 2 ) . امامى صدوق ، ص 139 ، مجلس 30 ، حديث شماره 1 . شايد اين سخن كه مىگويد : « ابن زياد ملعون پيكى نزد ام كلثوم فرستاد » اشاره به اين است كه ابن زياد او را براى بار دوم به مجلس خويش فراخواند . همانطور كه مرحوم مقرم در المقتل ، ص 326 بر اين باور است در اين روايت روشن نيست كه ام‌كلثوم خواهر حسين ( ع ) است يا دخترش . اين در حالى است كه جز در اين كتاب جايى نيامده است كه حسين ( ع ) دخترى به اين نام داشته است . . . اسفراينى در كتاب نور العين فى مشهد الحسين ( ع ) ، ص 42 مىنويسد : آنگاه ابن زياد گفت : امّ كلثوم كدامتان است ؟ فرمود : اى دشمن خدا از من چه مىخواهى ؟ گفت : خداوند شما را زشت گرداناد ! حضرت فرمود : اى ابن زياد : خداوند فاسق و درغگو را زشت مىگرداند ! و تو فاسق و دروغگويى ، مژده باد تو را به آتش ! او از سخنش به خنده آمد و گفت : اگر در آخرت به آتش رفتم به مقصود و آرزويم رسيده‌ام . فرمود : واى بر تو ! زمين را از خون اهل بيت سيراب كردى . گفت : تو نيز مانند پدرت سجع مىگويى ! اگر تو زن نبودى گردنت را مىزدم . فرمود : اگر من سجع نمىگفتم در مقابل تو ايستاده نبودم كه نيك و بد به من نگاه كند . چادرم را غارت كرده‌اند ! و برادرانم بدون پوشش در حضور تواند ! در مقتل منسوب به ابو مخنف ( ص 164 ) ، متن گفت و گوى ميان ام كلثوم و ابن زياد ، نزديك به همين عبارات آمده است !\r\n","page_name":" 110 ","page_number":110},
  {"content":"\r\n\r\n\r\nچند نكته\r\nدر اينجا چند نكته است كه بايد دربارهء وقايع مجلس ابن زياد و گفت و گوى او با باقيماندهء كاروان حسينى يادآور شد .\r\n1 - شجاعت عالى اهل‌بيت ( ع ) : اين حقيقت در خلال پاسخهايى كه به ابن زياد داده‌اند به طور كامل آشكار است . مثل اين سخن حضرت زينب ( س ) : خداى را سپاس كه ما را به پيامبرش ، محمد ( ص ) گرامى داشت و ما را از پليدى پاك كرد . فاسق رسوا و فاجر تكذيب مىگردد و او كسى جز ما است ، الحمدللّه . . . .\r\nو در اين سخن آن حضرت : « چيزى جز زيبايى نديدم . اينان گروهى بودند كه خداوند قتل را برايشان مقدر ساخت و آنان به آرامگاههايشان رفتند . اى ابن زياد ، خداوند به زودى شما را با يكديگر جمع خواهد كرد تا اقامهء دعوى كنيد ، آنگاه ببين كه پيروزى در آن روز از آن كيست ، اى پسر مرجانه مادر به عزايت بنشيند . »\r\nو در اين سخن امام زين العابدين ( ع ) : « آيا مرا تهديد به قتل مىكنى ؟ مگر نمىدانى كه قتل عادت هميشگى ما و شهادت كرامت ما است . »\r\nو در سخن ام كلثوم : اى پسر زياد ، براى جدّش پاسخى آماده كن كه فردا دشمن تو خواهد بود !\r\n( 2 ) 2 - اوج عرفان و فداكارى حضرت زينب ( س ) : اين حقيقت در پاسخ ايشان به ابن زياد تجلى دارد آنجا كه فرمود : « چيزى جز زيبايى نديدم » ؛ و نگفت « در كربلا چيزى جز زيبايى نديدم . ايشان بر مطلق زيبايى تأكيد فرمود ! يعنى اينكه از روزى كه چشم باز كرده است ، جز زيبايى چيزى نديده است : در كربلا و پيش و پس از آن . اين سخن به معناى نهايت شناخت و عرفان ، رضا به قضاى الهى و اطمينان به قدرت او و نهايت رضايت از خداوند تبارك و تعالى و شكر اوست ؛ و اين نيست مگر به خاطر بالاترين مرتبهء دوستى خداوند .\r\nفداكارى آن حضرت در انداختن خويش به كام مرگ آشكار است . او بارها براى دفاع از حجّت خداوند و امام زمانش ، خود را بر روى امام زين العابدين ( ع ) افكند و اصرار كرد كه بايد پيش از او و همراه او كشته شود . آنجا كه فرمود : « به خدا سوگند ، از او جدا\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nنمىشوم ، اگر قصد كشتن او را دارى ، مرا نيز با او بكش » . ابن زياد ملعون از فداكارى آن حضرت متأثر شد و فكر كرد كه از اثر عاطفه خويشاوندى است و گفت : « شگفتا از خويشاوندى ، به خدا سوگند گمان كردم كه دوست دارد او را همراهش بكشم ! »\r\n3 - قربانى خداوند و كشتهء او در كربلا دسته گل رسول خدا ( ص ) ، بود . بنابراين ، قاتل او ، قاتل رسول خدا ( ص ) است ، رسول خدا ( ص ) خود در قيامت دشمن او خواهد بود .\r\nتجلى اين معنا در سخن ام كلثوم است كه فرمود : « اى پسر زياد ، اگر چشم تو به قتل حسين ( ع ) روشن گشت ، چشم جدش پيوسته به او روشن بود . او را مىبوسيد و لبانش را مىمكيد و او را بر دوش خود مىنهاد . اى پسر زياد براى جدش پاسخى آماده كن كه فرداى قيامت او دشمن تو است ! همانطور كه اين معنا در اعتراض زيد بن ارقم و انس بن مالك به ابن زياد نيز به چشم مىخورد .\r\n4 - نابود سازى منطق جبر گرايى اموى : ابن زياد تلاش داشت تا چنين منطقى را در مجلس خويش به مردم تحميل كند و به زينب گفت : « رفتار خداوند را با اهل بيت خويش چگونه ديدى ؟ » ؛ و به امام سجاد ( ع ) گفت : « مگر خداوند على بن الحسين را نكشت » و يك بار ديگر در پاسخ آن حضرت گفت : « بلكه خداوند او را كشت ! » .\r\nقصد امويها اين بود كه براى مردم اين توهم را پيش بياورند كه هر ظلم ، ستم و قتلى كه در دنيا رخ مىدهد به خواست و ارادهء خداوند و در راستاى تحقق خواست اوست .\r\nاز اين رو هيچ كس حق ندارد كه به خواست خداوند اعتراض كند ؛ زيرا اين كار موجب كفر و بيرون رفتن از دايرهء اسلام و بر هم زدن وحدت مسلمانان و پراكندگى آنان مىشود .\r\nامويان و همه ستمگران به اين طريق مىخواهند راه قيام مردم براى از ميان بردن ستم و سركشى راببندند و به ستمگرى و تجاوز ادامه دهند و فريادهاى حق‌طلبانه و عدالت‌خواهانه را خاموش سازند !\r\nاهل بيت ( ع ) براى مقابلهء با اين منطق جبرى ، پيوسته در صدد نشر اين عقيدهء حق بودند كه : ستم و فسادى كه از ظالمان و بيدادگران سر مىزند ، نمايانگر ارادهء خداوندى نيست ، چرا كه - مطابق آنچه در قرآن كريم آمده است - خداوند خواهان ستم ، فساد و كشتن جانهايى\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكه محترم شمرده شده ، نيست و ستمگران را دوست نمىدارد و هدايتشان نمىكند . بلكه او با پرهيزكاران و پارسايان و نيكوكاران و با مصلحانى است كه در زمين برترى نمىجويند و تباهى نمىكنند .\r\nخداوند متعال بندگان مؤمن ، پارسا و اصلاحگر خويش را به امر به معروف و نهى از منكر و ايستادن در مقابل ستمگران دعوت كرده است . از آنان مىخواهد كه در راه خدا با جان و مال خويش سودا كنند ؛ و چون كشته شدند به حقيقت زنده‌اند و در نزد پروردگارشان روزى مىخورند . اين سخن به معناى اين نيست كه خداوند به طور قهرى و جبر ارادهء قتلشان را كرده است . كسانى هم كه آنان را مىكشند ، مجرى ارادهء خداوند نيستند ، بلكه چنين ستمگران به خاطر قتل هر مظلومى در برابر خداوند مسؤولند .\r\nحضرت زينب در پاسخ ادعاى ابن زياد مبنى بر اينكه آنچه براى اهل بيت وى پيش آمده كار خداوند است فرمود : خداوند براى اين گروه مرگ را مقدر ساخت - يعنى اينان به فرمان شريعت بر ضد حكومت اموى قيام كردند ، گر چه اين قيام موجب شهادت آنان گرديد و به آرامگاههاى خويش رفتند ولى اى پسر زياد ، خداوند تو و آنان را يك جا گرد خواهد آورد - و تو در برابر قتل آنها مسؤول هستى - و با تو محاجه مىكنند و دشمنى مىورزند .\r\nآنگاه ببين كه پيروزى در آن روز از آن كيست . اى پسر مرجانه مادر به عزايت بنشيند !\r\nامام سجاد ( ع ) نيز به اين ادعاى جبرگرايانه پاسخ داد و فرمود : « من برادرى به نام على داشتم كه مردم او را كشتند » . ابن زياد بر ادعاى خود پاى فشرد و گفت : « بلكه خداوند او را كشت » ؛ و حضرت با اين آيهء شريفه به او پاسخ داد : « هنگام مرگ خداوند جانها را مىستاند » . يعنى اينكه هنگام مرگ ، خواب و قتل ، خداوند جانها را مىگيرد ولى اين نه به معناى آن است كه مهر قتل جبرى بر آنها مىزند . بلكه قاتل در نزد خداوند مسؤول است .\r\nاين معنا در جاى ديگرى از سخنان امام ( ع ) نيز آشكار است ، آنجا كه فرمود : او برادر من و از من بزرگ‌تر بود و شما او را كشتيد . او حقى بر شما دارد كه در قيامت خواهد ستاند !\r\nبدين ترتيب آن منطق جبر گرايانه ناكام گشت و رسوايىاش براى مردم در مجلس ابن زياد به بركت آگاهى و شجاعت حضرت زينب ( س ) و امام سجاد ( ع ) آشكار است .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n5 - سركشى و انتقام جويى از نشانه‌هاى دايم طاغوت است : اين ويژگى در رفتار همهء طاغوتها و در هر عصر و دوره‌اى قابل مشاهده است . تجلّى اين خصلت در مجلس ابن‌زياد آنجا بود كه از جرأت و شجاعت امام سجاد ( ع ) به خشم آمد و در پاسخ وى گفت : « در پاسخ دادن به من جرأت به خرج دادى و هنوز هم همهء آنچه را كه مىخواهى در پاسخ من نگفته‌اى ! ببريد و او را گردن بزنيد ! » .\r\nاز ديگر رويدادهاى مجلس ابن زياد ، قيام مردى از بكر بن وائل در برابر ابن زياد بود .\r\nمحقق قرشى به نقل از كتاب مرآة الزمان مىنويسد : يكى از مردان بكر بن وائل به نام جابر كه در مجلس حضور داشت ، برخاست و گفت : به خدا سوگند كه اگر ببينم ده تن از مسلمانان بر ضد تو قيام كرده‌اند ، من نيز همراهشان قيام خواهم كرد . « 1 »\r\nواقعهء ديگر ، تحريك ابو برزهء اسلمى به وسيلهء ابن زياد بود . خوارزمى به نقل از ابو عاليهء براء « 2 » مىنويسد : « چون حسين ( ع ) كشته شد ، عبيد الله بن زياد سرش را آورد ؛ و آنگاه در پى ابو برزه « 3 » فرستاد . عبيد اللّه به او گفت : وضعيت من با حسين ، پسر فاطمه ، را چگونه مىبينى ؟ گفت : خدا داناتر است و من در اين باره چيزى نمىدانم ! گفت : من دربارهء علم خودت از تو مىپرسم ! گفت : اگر نظر مرا مىخواهى ، اين قدر مىدانم كه از حسين ( ع ) جدّ او محمد ( ص ) و از تو ، زياد شفاعت مىكند . گفت : بيرون شو ، اگر به تو امان نداده بودم ، گردنت را مىزدم . چون به آستانهء در رسيد گفت : اگر روز و شب نزد من رفت و آمد نكنى گردنت را مىزنم » . « 4 »\r\n\r\n\r\n","description":"","footnote":"\r\n( 1 ) . حياة الامام الحسين بن على ( ع ) ، ج 3 ، ص 343 ، به نقل از مرآة الزمان فى تواريخ الاعيان ، ص 98 .\r\n( 2 ) . ابو عاليه : براء بصرى ، نام او زياد و به قولى كلثوم بود . او ثقه است و در شوال سال نود در گذشت . ( ر . ك . تقريب التهذيب ، ج 2 ، ص 443 ) .\r\n( 3 ) . ابو برزهء اسلمى : نام او نضلة بن عبيد است ، خطيب بغدادى گويد : در مدينه سكونت گزيد و در فتح مكه باپيامبر ( ( ص ) ) شركت جست . آنگاه به مدينه بازگشت و در آنجا سكونت گزيد ؛ و در جنگ نهروان ، همراه على بن ابى طالب شركت جست . ( تاريخ بغداد ، ج 1 ، ص 182 ) . خليفه گويد : « او به خراسان رفت و پس از سال 64 در گذشت » . تاريخ خليفه ، ص 109 ؛ و ر . ك . سير اعلام النبلاء ، ح 3 ، ص 43 و تقريب التهذيب ، ح 2 ، ص 303 .\r\n( 4 ) . مقتل الحسين ( ع ) ، خوارزمى ، ج 2 ، ص 49 - 50 ، شماره 14 ، و ر . ك . الحدائق الوريه ، ص 123 .\r\n","page_name":" 114 ","page_number":114},
  {"content":"\r\n\r\nسبط ابن جوزى به نقل از شعبى مىنويسد : قيس بن عباد « 1 » نزد ابن زياد بود كه از وى پرسيد : نظر تو دربارهء من و حسين چيست ؟ و او گفت : روز قيامت جدّ و پدر و مادرش مىآيند و از او شفاعت مىكنند . جدّ و پدر و مادر تو نيز مىآيند و از تو شفاعت مىكنند .\r\nابن زياد به خشم آمد و او را از مجلس بيرون كرد . « 2 »\r\n\r\nكاروان حسينى در مجلس ابن زياد\r\nشيخ صدوق به نقل از حاجب عبيد اللّه بن‌زياد مىنويسد : چون سر حسين ( ع ) را آوردند ، فرمان داد تا آن را درون طشت طلا نهادند . او با چوبدستى بر لب و دندان حضرت مىزد و مىگفت : اى ابا عبداللّه ، پيرى زود به سراغت آمد !\r\nمردى از آن ميان گفت : من ديدم ، جايى را كه تو چوب مىزنى رسول خدا ( ص ) مىبوسد .\r\nابن زياد گفت : روزى به جاى روز بدر .\r\nآنگاه فرمان داد على بن الحسين را به غل و زنجير بستند و همراه زنان و اسيران روانهء زندان كردند . من با آنان بودم . از هر كوچه‌اى كه مىگذشتيم از زن و مرد پر بود . سيلى به صورت مىزدند و گريه مىكردند . پس اهل بيت ( ع ) را به زندان افكندند و در را به رويشان بستند .\r\nسپس ابن زياد ملعون ، على بن الحسين ( ع ) و زنان را فرا خواند و سر حسين ( ع ) را حاضر ساخت زينب ، دختر على ( ع ) نيز در ميان آنان بود . ابن زياد گفت : خداى را سپاس كه شما را رسوا ساخت و كشت و سخنانتان را دروغ گردانيد ! زينب ( س ) فرمود : سپاس خدايى را كه به وسيلهء محمد ( ص ) كرامتمان بخشيد و ما را پاك كرد ، پاك كردنى . . . اى ابن زياد جناياتى كه دربارهء ما مرتكب شده‌اى تو را بس است . مردان ما را كشته‌اى ، ريشه ما را\r\n\r\n\r\n","description":"","footnote":"\r\n( 1 ) . وى قيس بن عباد قيسى ضبعى ، ابو عبداللّه بصرى ، است . ابن سعد او را در شمار تابعان اهل بصره آورده‌و گفته است : او ثقه بود و حديث اندك دارد . . . او را حجاج كشت ( ر . ك . تهذيب الكمال ، ج 24 ، ص 64 ، الطبقات الكبرى ، ج 7 ، ص 131 ) .\r\n( 2 ) . تذكرة الخواص ، ص 231 ، حياة الامام الحسين بن على ( ع ) ، ج 3 ، ص 353 ، به نقل از عيون الاخبار ، ابن قتيبه ، ج 2 ، ص 197 ، نيز ر . ك . و قيامت الاعيان ، ج 5 ، ص 395 .\r\n","page_name":" 115 ","page_number":115},
  {"content":"\r\n\r\nقطع كرده‌اى ، حريم ما را مباح گردانيده‌اى . زنان و فرزندان ما را به اسارت در آوردى . اگر اين كار براى گرفتن انتقام بود ، تو انتقامت را گرفتى !\r\nسپس ابن زياد فرمان داد آنان را به زندان بازگرداندند و كس فرستاد تا در همه جا قتل حسين ( ع ) را مژده دهند . . . . « 1 »\r\nابن سعد معتقد است كه عبيد اللّه بن زياد فرمان داد باقيماندهء كاروان حسينى را كه همراهش آمده بودند ، در قصر زندانى كنند . « 2 »\r\nسيد بن طاوس گويد : آنگاه فرمان داد كه على بن الحسين ( ع ) و همراهانش را به سرايى در كنار مسجد اعظم بردند . پس زينب ، دختر على ( ع ) فرمود : هيچ زن عربى حق ندارد نزد ما بيايد ، مگر كنيزان كه آنان نيز مانند ما به اسارت در آمده‌اند . « 3 »\r\nطبرى مىنويسد : « هنگامى كه اهل بيت در زندان بودند ، سنگى كه نامه‌اى به آن بسته بود ، در زندان افتاد . در نامه چنين آمده بود : پيك در فلان روز دربارهء كار شما نزد يزيد بن معاويه رفته و روزهاى فلان و فلان در راه است و روز فلان باز مىگردد . اگر صداى تكبير شنيديد يقين كنيد كه كشته مىشويد ، و اگر صداى تكبير نشنيديد ، امان يافته‌ايد ، ان شاءاللّه .\r\nگويد : دو يا سه روز پيش از آمدن پيك سنگى كه نامه‌اى به آن بسته بود ، داخل زندان افتاد ؛ و در آن چنين آمده بود : وصيت كنيد و پيمان ببنديد كه پيك در فلان روز مىرسد .\r\nسپس پيك آمد و صداى تكبير شنيده نشد و نامه‌اى آمد كه اسيران را نزد من گسيل داريد » . « 4 »\r\nدر اينجا چند نكته است كه بايد مورد ملاحظه قرار گيرد :\r\n1 - از روايت شيخ صدوق چنين استفاده مىشود كه ابن زياد نه اهل بيت را در قصر زندانى كرد ( به خلاف نظر ابن سعد در الطبقات ) و نه در خانه‌اى كنار مسجد اعظم ( آن‌طور\r\n\r\n\r\n","description":"","footnote":"\r\n( 1 ) . امالى صدوق ، ص 140 ، مجلس 31 ، رقم 3 .\r\n( 2 ) . ترجمة الامام الحسين ( ع ) ، بخش چاپ نشدهء كتاب الطبقات الكبير ابن سعد ، تحقيق سيد عبد العزيز طباطبايى ، ص 81 .\r\n( 3 ) . اللهوف ، ص 202 ، مرحوم مقرم در كتاب مقتل الحسين ( ع ) ( ص 326 ) مىنويسد : هنگامى كه ابن زياد متوجه ولولهء مردم و سر و صداى اهل مجلس - به ويژه پس از سخنرانى حضرت زينب شد ، از هيجان عمومى ترسيد و به سربازانش دستور داد اسيران را در خانه‌اى در كنار مسجد اعظم حبس كردند .\r\n( 4 ) . تاريخ الطبرى ، ج 3 ، ص 339 ، و ر . ك . الكامل فى التاريخ ، ج 3 ، ص 298 .\r\n","page_name":" 116 ","page_number":116},
  {"content":"\r\n\r\nكه سيد بن طاووس در اللهوف گفته است ) ، بلكه آنان را در زندانى دور از قصر و مسجد زندانى ساخت . به اين دليل كه حاجب مىگويد : « از هر كوچه‌اى كه گذشتم زن و مرد در آن اجتماع كرده بودند و به صورت مىزدند و گريه مىكردند » . شايد هم ابن زياد ، پيش از آنكه با آنان گفت و گويى داشته باشد ، فرمان داد تا در سياهچال زندانى شدند ، سپس آنان را فرا خواند و با آنان به گفت و گو پرداخت . در اين حال بود كه مردم ولوله و اهل مجلس سر و صدا كردند و ابن زياد ترسيد . از اين رو فرمان داد كه بار ديگر آنان را به زندانى در سرايى كنار قصر - به گفتهء مرحوم مقرم « 1 » - و يا در قصر بازگرداندند .\r\n2 - همين طور اين زندان بسيار تنگ و تاريك بود و هيچ كس حق نداشت كه آزادانه به آنجا وارد شود ، به دليل سخن حاجب ، چنان كه در نقل صدوق آمده است : « سپس آنان را به زندان افكندند و در را به رويشان بستند » . نه آن طور كه از روايت ابن طاووس برمىآيد كه زنان حق داشتند نزدشان رفت و آمد كنند . آنجا كه مىگويد : « زينب دختر على ( ع ) گفت : هيچ زن عربى حق آمدن نزد ما را ندارد . مگر كنيزان كه آنان نيز مانند ما به اسارت در آمده‌اند » . شايد اين عبارت را حضرت زينب در مدينه و پس از بازگشت به آن شهر بر زبان آورده باشد . شايد هم امكان رفت و آمد در زندانى شدن بار دوم در زندان كنار مسجد فراهم آمده باشد . اين در صورتى است كه روايت لهوف و اعتقاد آقاى مقرم را بپذيريم .\r\nاما از ظاهر روايت صدوق چنين برمىآيد كه آنها را براى بار دوم نيز به همان سياهچال سخت بازگرداندند .\r\n3 - از ظاهر گفتار حاجب ابن زياد كه گفت : « . . . كس به نواحى فرستاد تا قتل حسين ( ع ) را مژده دهند » ، چنين برمىآيد كه عبيداللّه خبر كشته شدن حسين ( ع ) را براى ديگر كارگزاران و حاكمان بنى اميه فرستاد نه عامهء مردم . زيرا دادن مژدهء خبر قتل فرزند رسول خد ( ص ) به عامهء مردم وجهى ندارد . چرا كه براى آنان مصيبت و فاجعه‌اى بزرگ تلقى مىشد . ولى اين عادت سركشان است كه غم و شادى خويش را بر مردم زيردست تحميل مىكنند . در حالى كه مردم از شادى ستمگران اندوهناك و از بدبختيهايشان شادمان مىشوند .\r\n\r\n\r\n","description":"","footnote":"\r\n( 1 ) . مقتل الحسين ( ع ) ، مقرم ، ص 326 .\r\n","page_name":" 117 ","page_number":117},
  {"content":"\r\n\r\n4 - نكته سؤال برانگيز در روايت ابن‌اثير و طبرى اين است كه مىگويد هنگام حضورشان در زندان ، سنگى افتاد كه نامه‌اى به آن بسته بود . . . . « بايد ديد كه اين نامه را چه كسى برايشان انداخت ؟\r\nآيا كار رژيم اموى بود كه قصد داشت آنان را شكنجهء روحى دهد ؟\r\nچنين روشى از سوى حكومتهاى ستمگر پيوسته بر ضد زندانيان مخالف به كار گرفته مىشود و زندانيان نمىدانند كه اين كار دوست است يا دشمن .\r\nيا اينكه يكى از دوستان اهل بيت ( ع ) و آگاه به اخبار پيك و مدت رفت و آمد آن و نيز آشنا به علامتهاى قتل و امان ، خواسته كه امام سجاد ( ع ) را با خبر كند ، تا وصيتهاى لازم را انجام دهد . مؤيد اين مطلب عبارت نقل طبرى است كه مىگويد : « اگر صداى تكبير نشنيديد ، نشان امان است ان شاءاللّه » . عبارت « نشان امان است ان شاءاللّه » حاكى از آن است كه كسى كه سنگ و نامه را داخل زندان مىانداخته برايشان آرزوى امان و رهايى داشته است .\r\nمؤيّد ديگر اينكه ، فرستندهء نامه دوستدار اهل بيت بوده و از بيم ستم امويان به اين شيوه متوسل شده اين است كه اگر رژيم اموى قصد داشت اين كار را براى جنگ روانى انجام دهد نيازى به پنهان كارى نداشت و آشكارا انجام دادنش تأثير بيشترى داشت .\r\n\r\nدفن امام ( ع ) و ديگر شهيدان ( ع )\r\nطبرى نقل مىكند كه امام حسين ( ع ) و ديگر شهدا يك روز پس از شهادت ، يعنى در روز يازدهم دفن شدند ، و اهل غاضريه از بنى اسد اقدام به دفنشان كردند . او به نقل از ابومخنف مىنويسد : « اهل غاضريه يك روز پس از كشته شدن حسين و يارانش ، آنان را دفن كردند . » « 1 »\r\nبلاذرى نيز بر همين باور است . آنجا كه گويد : اهل غاضريه از بنى اسد ، پيكر حسين ( ع ) و يارانش - رحمهم الله - را يك روز پس از كشته شدن دفن كردند . « 2 »\r\n\r\n\r\n","description":"","footnote":"\r\n( 1 ) . تاريخ الطبرى ، ج 3 ، ص 335 .\r\n( 2 ) . انساب الاشراف ، ج 3 ، ص 411 .\r\n","page_name":" 118 ","page_number":118},
  {"content":"\r\n\r\nمسعودى نيز بر همين باور است ولى مىنويسد : اهل غاضريه - قومى از بنى غاضر از بنى اسد - يك روز پس از قتل حسين و يارانش آنان را دفن كردند . « 1 »\r\nاما خوارزمى مىنويسد : عمر سعد آن روز و فردايش را اقامت كرد . پس كشتگانش را جمع كرد ، بر آنها نماز خواند و دفنشان كرد و حسين و اهل بيت و يارانش را رهاكرد ! چون به كوفه رفتند و آنها را به همان حال رها كردند ، اهل غاضريه از بنى اسد آمدند و ياران حسين را كفن كردند ، بر آنان نماز خواندند و دفنشان نمودند . « 2 »\r\nاين قول همهء مورخان اهل سنت است . . . شايد منبع نخست آنان همان منبع طبرى يعنى ابومحنف باشد .\r\nسرشناس‌ترين مورخان شيعه نيز با آنان در اين زمينه موافقند . شيخ مفيد گويد : « چون عمر سعد حركت كرد ، گروهى از بنى اسد ساكن غاضريه به سوى حسين و يارانش - رحمةاللّه عليهم - آمدند و بر آنها نماز خواندند . سپس حسين ( ع ) را در جاى كنونى قبرش دفن كردند . فرزندش على اصغر « 3 » را در محل پايش به خاك سپردند و براى شهيدان اهل‌بيت و يارانش كه در پيرامونش به خاك افتاده بودند در پايين پاى آن حضرت گورى كندند و همه را با هم دفن كردند . عباس بن على را در محلى كه كشته شد ، در راه غاضريه ، جايى كه هم اينك قبر اوست ، دفن كردند . « 4 »\r\nسيد بن طاووس نيز بر همين باور است ، آنجا كه گويد : چون عمر سعد ملعون از سرزمين كربلا بيرون رفت ، گروهى از بنى اسد آمدند و بر آن پيكرهاى پاك و خون آلود نماز گزاردند و آنان را در جاى كنونى به خاك سپردند . « 5 »\r\n\r\n\r\n","description":"","footnote":"\r\n( 1 ) . مروج الذهب ، ج 3 ، ص 72 .\r\n( 2 ) . مقتل الحسين ، خوارزمى ، ج 2 ، ص 44 .\r\n( 3 ) . شيخ مفيد معتقد است كه امام سجاد ( ع ) على اكبر است ، اما ما ثابت كرده‌ايم كه على اكبر آن كسى بود كه در كربلا كشته شد .\r\n( 4 ) . الارشاد ، ج 2 ، ص 114 .\r\n( 5 ) . الهوف ، 125 .\r\n","page_name":" 119 ","page_number":119},
  {"content":"\r\n\r\nابن شهرآشوب نيز از جملهء اينان است ، آنجا كه مىگويد : پيكرهايشان را يك روز پس از كشته شدن ، اهل غاضريه از بنى اسد به خاك سپردند . آنان براى بيشترشان قبر آماده يافتند و پرندگانى سفيد مىديدند ! « 1 »\r\nاز همهء اين روايات چنين استفاده مىشود كه دفن امام‌حسين ( ع ) و كسانى كه در ركاب ايشان كشته شدند ، در همان روزى كه عمر سعد از كربلا رفت ، يعنى روز يازدهم ، انجام شد . هنگام اين كار عصر بود ، چرا كه ابن سعد پس از زوال ظهر حركت كرد .\r\nولى آيا اين نظر به ويژه در آنچه به بنىاسد مربوط مىشوند و اينكه آنان اهل غاضريه بودند و كار كفن و نماز امام ( ع ) « 2 » و اصحابش را به عهده گرفتند ، پذيرفتنى است ؟\r\nروش دفن امام ( ع ) و اهل بيت آن حضرت و يارانى كه در ركاب وى شهيد شدند ، به آن گونه كه از چگونگى پراكندگى قبورشان مىدانيم - و همه بر آن اتفاق نظر دارند - براى بنى اسد ساكن غاضريه امكان‌پذير نبود . زيرا اينان اهل روستاهايى بودند كه در ميدان نبرد شركت نداشتند و نمىتوانستند بدون راهنمايى كسى كه از همهء آن شهيدان و پيكر و لباسشان شناخت كامل داشته باشد ، آنان را شناسايى و دفن كنند ، به ويژه آن كه سرهاى شهيدان را بريده بودند و پيكرها سر نداشتند . بنابراين اگر راهنمايى آگاه وجود نمىداشت ، تشخيص شهيدان از يكديگر امكان‌پذير نبود ، و بدون وجود چنان شخصى ، دفن ، كوركورانه و بدون شناخت انجام مىشد و اين تقسيم كنونى ميان آن قبرها صورت نمىپذيرفت .\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 4 ، ص 112 .\r\n( 2 ) . مقتل خوارزمى ، ج 2 ، ص 44 . روايتهاى تاريخى فراوان ديگرى حاكى از آن است كه امام ( ع ) و يارانش با همان هيئتى كه به شهادت رسيده بودند ، بدون غسل و كفن به خاك سپرده شدند . از آن جمله در امالى شيخ طوسى ( ص 326 ، شمارهء 53 / 100 به نقل از ابراهيم ديزج كه براى نبش قبر حسين ( ع ) رفت چنين آمده است : « من همراه غلامان خاص خود رفتم . پس از نبش قبر ديدم كه بدن حسين بر حصيرى نو نهاده است و از آن بوى مشك به مشام مىرسد . حصير را به همان حال رها كردم در حالى كه بدن حسين ( ع ) روى آن قرار داشت ؛ و فرمان دادم رويش خاك بريزيد و روى آن آب بستم پس از آن خواستم كه آن را با گاو شخم بزنم ولى گاو پا روى قبر نگذاشت و چون به آنجا مىرسيد بازمىگشت . من غلامانم را به خداوند سوگند دادم و از آنان پيمانهاى سخت گرفتم كه اگر كسى چيزى از اين موضوع نقل كند او را خواهم كشت .\r\n","page_name":" 120 ","page_number":120},
  {"content":"\r\n\r\nو نيز با توجه به اين باور كه كار دفن امام را جز امامى مانند خودش بر عهده نمىگيرد ، « 1 » راهنمايى كه با بنى اسد اهل غاضريه شركت داشته ، ناگزير بايد امام‌سجاد ( ع ) بوده باشد .\r\nحضور ايشان نيز بايد معجزه‌آميز و بيرون از اسباب عادى بوده باشد ؛ زيرا كه ايشان در آن هنگام در بند اسارت دشمنان به سر مىبرد .\r\nاين مطلب به وسيله روايتى كه از امام رضا ( ع ) نقل شد ، نيز تأييد مىشود . راوى گويد :\r\nمن نزد امام رضا ( ع ) بودم كه على بن ابى حمزه ، ابن سرّاج و ابن‌مكارى به روى وارد شدند .\r\nعلى پس از گفت و گوى با حضرت درباهء امامتشان گفت : از پدران شما براى ما روايت كرده‌اند كه كار امام را جز امامى مانند خودش بر عهده نمىگيرد .\r\nامام رضا ( ع ) فرمود : بگو ببينم حسين بن على امام بود يا غير امام ؟\r\nگفت : امام بود .\r\nفرمود : چه كسى عهده دار كارش بود ؟\r\nگفت : على بن الحسين ( ع ) .\r\nفرمود : على بن الحسين كجا بود ؟\r\nگفت : در كوفه در زندان عبيد اللّه بن زياد .\r\nامام فرمود : چگونه در حالى كه زندانى بود عهده دار كار پدرش گرديد ؟\r\nگفت : دور از چشم آنان رفت و پدرش را كفن و دفن كرد و بازگشت .\r\nامام ( ع ) فرمود : آن كسى كه به على بن الحسين ( ع ) امكان داد به كربلا برود و كار پدرش را بر عهده بگيرد ، به صاحب اين امر نيز امكان مىدهد كه به بغداد برود و كار پدرش را عهده‌دار گردد . « 2 »\r\nاز اين فراز روايت فوق كه مىگويد : « در كوفه به دست عبيد اللّه بن زياد زندانى بود و دور از چشم مردم رفت و پدرش را كفن و دفن كرد و بازگشت » ، چنين استفاده مىشود كه\r\n\r\n\r\n","description":"","footnote":"\r\n( 1 ) . براى مثال ر . ك . الكافى ، ج 1 ، ص 384 - 385 ، باب « امام را جز امامى ديگر غسل نمىدهد « ؛ و ر . ك . علل الشرائع ، ج 1 ، ص 184 ، باب 148 ، دليل اينكه هنگام وفات فاطمه ( س ) ، على ( ع ) او را غسل داد . و ر . ك . عيون اخبار الرضا ، ج 2 ، ص 245 - 250 ، باب 64 ، حديث شمارهء يك .\r\n( 2 ) . اثبات الوصيّة ، ص 175 .\r\n","page_name":" 121 ","page_number":121},
  {"content":"\r\n\r\nامام سجاد ( ع ) از زندان كوفه - به وسيلهء معجزه - براى دفن پدرش به كربلا آمد ؛ و اين آمدن ايشان بدون اطلاع از زندانبانان بود .\r\nدر اين صورت آمدن امام ( ع ) به كربلا به طور معجزه‌آميز به يقين در روز يازدهم نبوده است . زيرا ايشان در روز دوازدهم به زندان رفت ؛ چرا كه عمر سعد ، چنان كه پيش از اين گفتيم ، در روز دوازدهم همراه اسيران و لشكريانش وارد كوفه شد .\r\nمىدانيم كه باقيماندهء اهل بيت ( ع ) همه روز دوازدهم را در حضور مردم و نيز در حضور ابن زياد و گفت و گوى با او سپرى كردند ، بنابراين روشن است كه عبيد اللّه در اواخر روز دوازدهم آنان را به زندان افكند ، سپس آنان را فرا خواند و باز به زندان بازگرداند .\r\nبنابراين زندان آنها از شب سيزدهم آغاز شد و تا روزى كه ابن زياد آنان را نزد يزيد فرستاد در آنجا باقى ماندند .\r\nاز اين رو - با توجه به آنچه در روايت آمده مبنى بر اينكه امام ( ع ) دور از چشم مأموران براى دفن پدرش به كربلا رفت . چنين نتيجه مىگيريم كه ايشان زمانى از زندان بيرون رفت كه ابن زياد از تحقيق دربارهء آنها فراغت يافته بود و ديگر آنها را به حضور نمىطلبيد . يعنى امام سجاد ( ع ) هنگامى براى دفن پدرش از زندان بيرون رفت كه مطمئن بود كسى به دنبال او نخواهد آمد .\r\nبنابراين - طبق اين تحليل ، امام ( ع ) با معجزه در شب يا روز سيزدهم به كربلا رفت و در كوتاه‌ترين زمان ممكن اقدام به دفن شهيدان كرد .\r\nاما از ظاهر برخى روايتها چنين برمىآيد كه عمليات دفن پيكرهاى مقدس در روز سيزدهم محرم صورت پذيرفت نه در شب آن . صاحب اسرار الشهاده مىنويسد : « يكى از تيره‌هاى بنى اسد در كنار نهر علقمه سكونت داشتند . زنان اين قبيله به ميدان نبرد رفتند و چشمشان به پيكرهاى خاندان رسول و جگر گوشه‌هاى زهراى بتول و فرزندان اميرمؤمنان ، قهرمان قهرمانان افتاد . پيكرهاى مطهر در آن صحرا و بيابان افتاده بود و خون به گونه‌اى از رگهايشان جارى بود كه گويى در همين ساعت به شهادت رسيده بودند . زنان از مشاهدهء آن صحنه به شگفت آمدند و با شتاب به قبيله بازگشتند و آنچه را كه ديده بودند براى شوهرانشان بازگو كردند و سپس گفتند : در برابر رسول خدا ( ص ) ، امير مؤمنان ( ع ) و\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nفاطمهء زهرا ( س ) ، به خاطر يارى نكردن فرزندشان چه بهانه‌اى داريد ؟ شما در ركابش شمشير و نيزه‌اى نزديد و تيرى پرتاب نكرديد !\r\nگفتند : ما از بنى اميّه مىترسيم !\r\nآنان خوار و ذليل شدند و پشيمانى هم ديگر به حالشان سودى نداشت . زنان پيرامون مردان به حركت در آمدند و گفتند : اگر يارى فرزندان پيامبر از دست شما رفت ، و جان فدا كردن در راه صاحبان خصلتهاى علوى نصيب شما نگشت ، اينك برخيزيد و نزد پيكرهاى پاكشان برويد و آنها را به خاك بسپاريد . ابن سعد ملعون جنازه‌هاى سپاهيان خودش را به خاك سپرده است شما نيز برويد و پيكرهاى خاندان رسول ( ص ) را به خاك بسپاريد و اين لكهء ننگ را از دامانتان پاك كنيد . اگر اعراب از شما بپرسند ، در حالى كه فرزند پيامبر ( ص ) در نزديكى شما فرود آمده بود ، چرا يارىاش نكرديد ، چه پاسخى داريد ؟ پس برخيزيد مقدارى از اين آلودگى را از خود پاك كنيد ! گفتند : چنين مىكنيم .\r\nآنگاه به معركه رفتند و نخستين همّتشان اين بود كه ابتدا پيكر حسين ( ع ) و سپس ديگران را دفن كنند . آنان به پيكرهاى افتاده در ميدان نگاه كردند ولى پيكر امام ( ع ) را نشناختند . چرا كه سر نداشتند و آفتاب تغييرشان داده بود . در همين حال سوارى به آنان نزديك شد و چون به آنها رسيد گفت : چه مىكنيد ؟\r\nگفتند : آمده‌ايم تا پيكر حسين ( ع ) و فرزندان و يارانش را به خاك بسپاريم . اما پيكر آن حضرت را نمىشناسيم !\r\nچون اين را شنيد به آه و ناله افتاد و فرياد زد : وا أبتاه ، وا ابا عبداللّه ! اى كاش بودى و مىديدى كه اسير و خوار گشته‌ام !\r\nآنگاه گفت : من شما را راهنمايى مىكنم . سپس از اسب فرود آمد و در ميان كشتگان قدم مىزد كه ناگهان چشم او به پيكر حسين ( ع ) افتاد و آن را در آغوش كشيد . حضرت گريه مىكرد و مىگفت : پدر جانم ، قتل تو چشم شماتت كنندگان را روشن كرد ! پدر جان با قتل تو بنى اميه شادمان شدند ! پدر جان ! پس از تو اندوه ما طولانى شد ! پدر جان ، پس از تو گرفتارى ما بسيار گشت !\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nگويد : سپس نزديك پيكر آن حضرت رفت و اندكى خاك را كنار زد و قبرى حفر شده و لحدى آماده آشكار شد . پس پيكر شريف را پايين گذاشت و آن را در مرقد شريف كنونى به خاك سپرد .\r\nگويد : سپس امام ( ع ) يكايك افراد را معرفى كرد ، و مردان بنى اسد آنان را دفن مىكردند .\r\nچون از اين كار فراغت يافت بر سر پيكر عباس بن امير المؤمنين ( ع ) رفت . روى جنازه خم شد و ناله مىزد و مىگفت : عمو جانم ، اى كاش حال حرم و دختران را مىديدى كه فرياد واعطشا و واغربتا ، سر مىدهند !\r\nآنگاه فرمود تا لحدى حفر كردند و او را به خاك سپردند . پس از آن به سراغ پيكرهاى پاك اصحاب رفت و گودالى كند و همه را يك جا دفن كرد ، مگر حبيب بن مظاهر كه عموزاده‌هايش اين كار را نپذيرفتند و حضرت او را جداى از شهيدان دفن فرمود .\r\nچون مردان بنى اسد از كار دفن شهيدان فراغت يافتند ، به آنان فرمود : بياييد تا جنازهء حرّ رياحى را به خاك بسپاريم .\r\nگويد : حضرت به راه افتاد و آنان از پشت سر رفتند تا كنار حرّ رسيدند . حضرت فرمود :\r\nتو كسى هستى كه خداوند توبه‌ات را پذيرفت و به سبب جانفشانى در حضور فرزند رسول خدا ( ص ) بر سعادت تو افزود .\r\nگويد : مردان بنى اسد قصد بردن او نزد ديگر شهيدان را داشتند كه حضرت فرمود :\r\nنه ، او را در محل خودش دفن كنيد .\r\nگويد : چون از دفن او فراغت يافتند ، آن سوار بر اسبش نشست . بنى اسد دامن او را گرفتند و گفتند : به حق آنكه با دست خويش او را به خاك سپردى ، تو كيستى ؟ فرمود : من حجّت خدا بر شما هستم . من على بن الحسين ( ع ) هستم . آمدم تا پيكر پدرم و همراهان او يعنى برادران و عموزادگانم و ياران او را كه در ركابش شهيد شدند به خاك بسپارم و اينك به زندان ابن زياد باز مىگردم . اما شما ، خوش به حالتان ، اگر به خاطر ما بر شما ستم كردند ، بى تابى مكنيد !\r\nسپس با آنها خداحافظى كرد و از نزدشان بازگشت و مردان بنى اسد با زنانشان به قبيله باز گشتند . » « 1 »\r\n\r\n\r\n","description":"","footnote":"\r\n( 1 ) . اسرار الشهادة ، ص 452 .\r\n","page_name":" 124 ","page_number":124},
  {"content":"\r\n\r\nمرحوم مقرم گويد : « در روز سيزدهم محرم امام زين العابدين براى خاك سپارى پدر شهيدش رفت ، چرا كه عهده‌دار كار هر امامى تنها امام پس از او مىشود . « 1 » . . . هنگامى كه امام سجاد ( ع ) به كربلا رفت ديد كه بنى اسد بر سر كشتگان جمع شده و نمىدانند چه كنند و امكان شناسايى آنها را ندارند . . . پس هدف آمدن خود را گفت : كه آمده تا آن پيكرهاى پاك را به خاك بسپارد . نام شهيدان را برايشان گفت و هاشميان اصحاب را به آنها معرفى كرد . . . سپس امام زين‌العابدين سوى پيكر پدر رفت و آن را در آغوش كشيد با صداى بلند گريست و به محل قبر آمد . پس اندكى از خاك را كنار زد ، پس قبرى كنده شده و ضريحى آماده پيدا شد . حضرت دستانش را زير پشت پدر باز كرد و گفت : بسم اللّه و فى سبيل اللّه و على ملة رسول اللّه ، صدق اللّه و رسوله ، ما شاء اللّه ، لا حول و لا قوة الّا باللّه العظيم .\r\nحضرت خود به تنهايى پدر را درون قبر نهاد و فرمود : با من كسانى هستند كه كمك مىكنند . پس از آنكه پدر را در قبر نهاد ، صورت به گلوى مباركش نهاد و گفت : خوشا به حال زمينى كه پيكر پاكت در آن جاى گرفت . جهان پس از تو تاريك و آخرت به نور تو\r\n\r\n\r\n","description":"","footnote":"\r\n( 1 ) . ر . ك . اثبات الوصيه ، مسعودى ، ص 173 ؛ زين العابدين ( ع ) ، مقرم ، ص 402 ؛ چه خوب است كه در اينجاگفتار آقاى مقرم را از ص 319 مقتل ايشان نقل كنيم : احاديث از اين راز سر به مهر پرده برنداشته است . شايد نكته‌اش در اين است كه پيكر امام معصوم ( ع ) هنگام پرواز به بارگاه قدس الهى از نشانه‌هاى چندى برخوردار است : اينكه كسى كه از آن مرتبه برخوردار نيست به آنان نزديك نشود . زيرا آنجا مقام قاب قوسين يا كم‌تر از آن است . آن مقامى است كه از رسيدن به آن روح الامين باز مىماند و رسول خدا ( ص ) به تنهايى به ملكوت الهى بار مىيابد . چنين ادعايى دربارهء ائمه شگفت نيست ، زيرا اينان پاره‌اى از حقيقت محمديه هستند و در همهء فضايل جز نبوت و شمار زنان با جدّشان شريكند - چنان كه در كتاب المحتضر حسن بن سليمان حلى ، ص 22 ، چاپ نجف نيز آمده است - انديشه‌هاى بشر توان پى بردن به اين رازها را ندارد و صرف اينكه ما از درك آن ناتوانيم تا مادامى كه به حد محال بودن نرسد ، نمىتوانيم آنها را منكر شويم . در اخبار درست آمده است كه امامان حالاتى دارند كه ديگران در آنها شريك نيستند مانند زنده كردن مردگان با پيكرهاى اصلىشان ، ديدن يكديگر ، بالا رفتن پيكرهايشان به آسمان و اينكه سلام زائران خويش را مىشنوند . ر . ك . المقالات ، مفيد ، ص 84 ؛ منهج الرشاد ، كاشف الغطاء ، ص 51 ؛ مرآة العقول ، ج 1 ، ص 372 و دار السلام ، نورى ، ج 1 ، ص 289 .\r\n","page_name":" 125 ","page_number":125},
  {"content":"\r\n\r\nروشن است . پدر جان شبها خواب نداريم و اندوهمان بى پايان است ، تا آنكه خداوند خاندانت را نيز در سرايى كه تو در آن مقيم هستى جاى دهد . اى فرزند رسول خدا ( ص ) سلام ما و درود و بركات خداوند بر شما باد .\r\nآنگاه بر روى قبر اين جمله را نوشت : هذا قبر الحسين بن على بن ابى طالب الذى قتلوه عطشاناً غريباً .\r\nسپس نزد عمويش عباس ( ع ) رفت و او را به آن حالتى ديد كه فرشتگان آسمان را به وحشت افكند و حوريان بهشتى بر او گريستند ؛ و خود را روى او افكند و گلوى مباركش را مىبوسيد و مىفرمود : اى ماه بنى هاشم : پس از تو خاك بر سر دنيا ، سلام من و رحمت و بركات خداوند بر تو باد اى شهيد راه خدا .\r\nآنگاه برايش قبرى كند و همانند پدر شهيدش به تنهايى او را درون قبر گذاشت و به بنى اسد فرمود : كسى با من هست كه كمكم مىكند .\r\nآرى ، امام ( ع ) با شركت خود در دفن شهيدان به بنى اسد افتخارى بخشيد و دو نقطه را تعيين كرد و فرمود تا دو گودال كندند . در گودال اول بنى هاشم و در گودال دوم ياران امام ( ع ) را به خاك سپرد .\r\nاما حرّ بن يزيد رياحى را خويشاوندانش به جاى قبر كنونى بردند ؛ و گويند مادرش كه در صحنهء نبرد حضور داشت وقتى رفتار لشكر را با اجساد ديد ، او را به مكان كنونى انتقال داد .\r\nنزديك‌ترين شهيدان به حسين ( ع ) فرزندش اكبر ( ع ) بود . امام صادق ( ع ) در اين باره به حمّاد بصرى مىفرمايد : « 1 » ابا عبداللّه در سرزمين غربت ، غريبانه كشته شد . هر كس او را زيارت كند برايش مىگريد و هر كس او را زيارت نكند ، برايش اندوهگين مىشود و هركس او را نديده است برايش آتش مىگيرد و هر كس به قبر فرزندش در پايين پاى او بنگرد بر او رحمت مىفرستد . « 2 »\r\n\r\n\r\n","description":"","footnote":"\r\n( 1 )\r\n. ر . ك . كامل الزيارات ، ص 325 .\r\n( 2 ) . مقتل الحسين ، مقرم ، ص 319 - 321 .\r\n","page_name":" 126 ","page_number":126},
  {"content":"\r\n\r\n\r\nخبر سليمان بن قتّه\r\nابن نما مىنويسد : . . . سليمان بن قته عدوى « 1 » ، هم پيمان بنى تميم ، سه روز پس از قتل حسين ( ع ) به كربلا رفت و به قتلگاهشان نظر كرد . آنگاه به اسب عربىاش تكيه داد و گفت : ( بر خيمه‌گاه خاندان محمد گذر كردم و آنجا را چونان روزى كه در آنجا فرود آمدند نديدم ، آيا نديدى كه در فقدان حسين خورشيد بيمار گشت و سرزمينها از بى بارانى خشك گرديد ، آنان روزى خانهء اميد مردم بودند ولى امروز مايهء اندوه و مصيبت هستند ؛ و مصيبتشان چه عظيم و بزرگ است ! چون تهيدستان قبيلهء قيس از ما چيزى طلب مىكنند ، به آنان مىدهيم ؛ و آنگاه كه پاى ما بلغزد ، قيس ما را مىكشد ، قطره‌اى از خون ما نزد ( طائفه ) غنى است ؛ كه هر كجا فرود آيند ، روزى از آنان طلب خواهيم كرد ، خداوند اين ديار و اهلش را دور نمىگرداند ، هر چند كه اينك با بى رغبتى از وجودشان تهى گشته است ، به يقين [ پس از 
  ] كشتهء خاندان هاشم در طف ، مسلمانان خوار و ذليل شدند ، زنها به سان داغديدگان در وفقدان او شيون و زارى كردند و ستارگان براى او نوحه سرودند و بر او درود فرستادند . )\r\nو گفته‌اند كه ابيات از ابو رمع خزاعى است . » « 2 »\r\nاز آنچه در متن خبر آمده است : « سليمان بن قته سه روز پس از قتل حسين ( ع ) بر كربلا گذر كرد و چشمش به قتلگاهشان افتاد . . . » ، چنين استفاده مىشود كه پيكرهاى پاك مدت سه روز دفن نشده مانده بود . بنابراين كار دفن نه در روز يازدهم و نه در روز دوازدهم و نه در شب سيزدهم انجام گرديد .\r\nولى اگر به اين نكته توجه داشته باشيم كه مقصود از قتلگاه ، جاهايى است كه در آن\r\n\r\n\r\n","description":"","footnote":"\r\n( 1 ) . شيخ عباس قمى مىنويسد : « سليمان بن قته ، تابعى خزاعى شيعى . گويند او نخستين كسى است كه براىحسين ( ع ) مرثيه سرود . او به كربلا گذر كرد و چون چشم او به قتلگاه شهيدان طفّ افتاد ، چنان گريست كه نزديك بود بميرد . سپس گفت : « . ر . ك . الكنى و الالقاب .\r\n( 2 ) . مشير الاحزان ، ص 110 - 111 ؛ و ابوالفرج اصفهانى اين ابيات را در كتاب مقاتل الطالبين ص 121 آورده است ؛ نيز ر . ك . سير اعلام النبلاء ، ج 3 ، ص 318 ؛ مناقب آل ابى طالب ( ع ) ، ج 4 ، ص 117 ؛ نظم در رالسمطينى ، ص 236 ؛ نسب قريش ، ص 41 .\r\n","page_name":" 127 ","page_number":127},
  {"content":"\r\n\r\nكشته شدند ، يعنى ميدان كربلا ، استفاده‌اى كه بدان اشاره رفت ، منتفى مىگردد . زيرا مىتوان گفت : سليمان بن قته سه روز پس از دفن شهيدان به ميدان نبرد در كربلا گذر كرد و پس از ديدن قبرهاى شهيدان و آثار جنگ در ميدان ، آن ابيات را در رثاى آنان سرود . مؤيد مطلب اينكه او از « خانه‌هاى آل محمد » ياد كرد ، و نگفته است كه پيكرها كجا افتاده است .\r\nچه بسا كه ذكر اين خانه‌ها ، كنايه از قبور آنان بوده است . چنان كه اگر سليمان پيش از دفن پيكرها بر آنان مىگذشت ، او كه از دوستداران اهل بيت بود بايد به كفن و دفنشان اقدام مىكرد .\r\nهمچنين ، اگر او در هنگام دفن امام ( ع ) همراه بنى اسد از اهل غاضريه در خدمت امام سجاد ( ع ) حاضر بود ، نه تنها خبر حضور او در تاريخ درج مىشد ، بلكه او خود با سرودن شعرى نغز به ثبت لحظه‌هاى جاودانهء دفن امام ( ع ) اقدام مىكرد ، تا آنكه تا قيام قيامت سينه به سينه و زبان به زبان نقل مىشد .\r\nاينك باز مىگرديم به بقيه داستان رويدادهاى كوفه .\r\n\r\nتميز كردن سر مقدس\r\nخوارزمى نقل كرده است كه چون سر امام حسين ( ع ) را نزد عبيداللّه آوردند ، كس خواست تا آن را گرد و اصلاح كند . هيچ كس اجازهء چنين جسارتى به خود نداد . در اين ميان طارق بن مبارك « 1 » برخاست و براى انجام اين كار اعلام آمادگى كرد و سر را گرد و اصلاح كرد . سپس عبيد اللّه سر را بر در خانه‌اش نصب كرد . « 2 »\r\n\r\n\r\n","description":"","footnote":"\r\n( 1 )\r\n. به زندگينامهء طارق بن مبارك دست نيافتيم ، ولى خوارزمى در ادامهء خبر مىنويسد : « اين طارق نوهء كاتبىملقب به ابو يعلى دارد . عدوى او را هجو گفت و متعرض اين موضوع گرديد و گفت :\r\nبر نعمت خداوند عيب نمىتوان گرفت ، ولى بسا كه براى مردمانى زشت است ، ابو يعلى نه سزاوار بىنيازى است و نه شايستهء نور و سرور اسلام ، جامه ، عمامه ، يابو ، چهره ، پشت و غلامش پر از چرك است ، از دواتش جوهر بر مگير كه قلم به خون حسين ( ع ) آلوده مىشود . »\r\n( 2 ) . مقتل الحسين ( ع ) ، خوارزمى ، ج 2 ، ص 58 - 59 .\r\n","page_name":" 128 ","page_number":128},
  {"content":"\r\n\r\nسبط ابن جوزمى گويد : « عبداللّه بن عمر وراق در كتاب « المقتل » نوشته است كه سر حسين ( ع ) را نزد عبيد اللّه بن زياد آوردند ، به حجامتگرى فرمان داد و گفت : آن را گرد كن .\r\nاو نيز دست به كار شد و گوشتهاى اضافه ميان سر و گلو و نخاع و گوشتهاى اضافه سر را تراشيد . آنگاه عمرو بن حريث مخزومى برخاست و گفت : اى پسر زياد ، حال كه به مقصود خود دربارهء اين سر رسيدى ، آنچه را از آن جدا كردى به من ده . گفت : آن را چه مىكنى ؟ ! گفت : دفن مىكنم . گفت : بگير ! « 1 »\r\nسپس عمرو آن را درون عباى خزى كه با خود داشت نهاد و به خانه برد . آنگاه پس از غسل دادن ، خوشبو كردن و كفن كردن در خانه‌اش آن را دفن كرد . خانه‌اى كه امروز در كوفه به نام « دار الخز » ، خانهء عمرو بن حريث مخزومى مشهور است .\r\n\r\nنخستين سرى كه در اسلام حمل شد !\r\nروايات دربارهء نخستين سرى كه در اسلام حمل شد مختلف است . برخى به صراحت مىگويند ، نخستين سرى كه در اسلام بر نيزه شد ، سر امام حسين ( ع ) بود و برخى ديگر تصريح دارند بر اينكه نخستين سرى كه حمل شد ( از شهرى به شهر ديگر انتقال يافت ) ، سر عمرو بن حمق ( رض ) بود .\r\nبا توجه به اختلاف معناى حمل شدن ، اين روايات با يكديگر در تعارض نيست . در آنجايى هم كه مقصود از حمل انتقال سر از شهرى به شهر ديگر است ، جمع ميان اين روايات ممكن است . به اين ترتيب كه بگوييم : نخستين سرى كه از بنى هاشم حمل شد ،\r\n\r\n\r\n","description":"","footnote":"\r\n( 1 ) . تذكرة الخواص ، ص 233 ، يافعى در مرآة الجنان گويد : « در اين باره چيزهايى نقل كرده‌اند كه از زندقه و فجور بزرگ‌تر است ؛ و آن اينكه دستور داد سر شريف و محترم را گرد كنند ، تا بر نيزه نصب نمايند . مردم از اين كار سر باز زدند ، در اين ميان مردى به نام طارق بن مبارك ، يا درست‌تر بگوييم شوم و نكوهيده ، برخاست و آن را تراشيد . ابن زياد آن را در مسجد جامع نصب كرد و خطبه‌اى خواند كه ذكر آن روا نيست ! « ( مرآة الجنان ، ج 1 ، ص 135 ) .\r\n","page_name":" 129 ","page_number":129},
  {"content":"\r\n\r\nسر حسين بن على ( ع ) و نخستين سرى كه از غير بنى هاشم حمل شد ، سر عمرو بن حمق بود .\r\nنمونهء اين روايتها به شرح ذيل است :\r\n1 - از عاصم ، از زرّ « 1 » نقل شده است كه گفت : « نخستين سرى كه در اسلام بر نيزه حمل شد ، سر حسين بن على ( ع ) بود . من به اندازهء آن روز مردان و زنان را گريان نديده‌ام » . « 2 »\r\n2 - ابن سعد درز طبقات ، به نقل از عاصم ، از زرّ گويد : « نخستين سرى كه بالاى چوب رفت ، سر حسين ( ع ) بود . » « 3 »\r\n3 - وى همچنين به نقل از شعبى گويد : « سر حسين ( ع ) ، نخستين سرى بود كه در اسلام حمل شد » . « 4 »\r\n4 - از ابن مسعود نقل است كه به نقل از پيامبر ( ص ) گفت : نخستين سرى كه دراسلام بر نيزه حمل مىشود ، سر فرزندم حسين ( ع ) است ؛ و فرمود : اين موضوع را جبريئل از سوى پروردگار با عظمت به من خبر داد . « 5 »\r\n5 - ابن اثير جزرى گويد : به قولى سر او نخستين سرى بود كه در اسلام بر چوب حمل شد ؛ ولى درست اين است كه نخستين سرى كه در اسلام حمل شد ، سر عمرو بن حمق بود . « 6 »\r\n\r\n\r\n","description":"","footnote":"\r\n( 1 )\r\n. زرّ بن حبيش بن حباشة بن اوس بن بلال . ابن سعد در طبقات ( ج 6 ، ص 105 ) در طبقهء نخست تابعان‌اهل كوفه قرار داده است و گفته است : او ثقه و كثير الحديث بود . ذهبى ( سير اعلام النبلاء ، ج 4 ، ص 166 ) گويد : او امام الگو و قارى كوفه بود . ابو عبيد گويد : زر در سال 81 و به قولى 83 درگذشت . ( ر . ك . تهذيب الكمال ، ج 9 ، ص 339 ) .\r\n( 2 ) . نفس المهموم ، ص 366 ؛ و ر . ك . كشف الغمه ، ج 2 ، ص 237 .\r\n( 3 ) . ترجمة الامام الحسين ( ع ) ، از بخش چاپ نشدهء طبقات ابن سعد ، تحقيق سيد عبدالعزيز طباطبايى ، ص 80 - 81 ، شماره 294 .\r\n( 4 ) . همان ، ص 81 ، شماره 295 .\r\n( 5 ) . المنتخب ، طريحى ، ص 332 .\r\n( 6 ) . الكامل فى التاريخ ، ج 3 ، ص 398 .\r\n","page_name":" 130 ","page_number":130},
  {"content":"\r\n\r\n\r\nقيام عبد اللّه بن عفيف ازدى\r\nپس از آنكه طارق بن مبارك ملعون سر مبارك را به فرمان عبيد اللّه گرد كرد و تراشيد ، وى دستور داد كه آن را بر در خانه‌اش نصب كردند . آنگاه ميان مردم ندا داد و آنان را در مسجد گرد آورد . سپس خود به مسجد رفت و بالاى منبر به ايراد سخن پرداخت و پس از حمد و ثناى الهى در بخشى از سخنان خود گفت : خداى را سپاس كه حق و اهل آن را آشكار ساخت و امير المؤمنين و پيروانش را پيروزى بخشيد و دروغگوى پسر دروغگو را كشت .\r\nگويد : پيش از آنكه چيزى بر اين سخن بيفزايد ، عبداللّه بن عفيف ازدى عامرى « 1 » - يكى از بنى والبه - از جا برخاست و رو در روى او ايستاد . وى از سران و برگزيدگان شيعه بود . چشم راست خود را در جنگ جمل و چشم ديگر را در جنگ صفين از دست داده بود . او پيوسته ملازم مسجد اعظم بود و تا شب در آنجا نماز مىگزارد و سپس به خانه باز مىگشت .\r\nوى با شنيدن سخنان ابن زياد از جا برخاست و گفت : اى پسر مرجانه ! دروغگوى پسر دروغگو ، تو و پدرت و گمارندهء تو و پدر او است . اى دشمن خدا و رسول ! آيا فرزندان پيامبران را مىكشيد و آنگاه بر سر منبرها از اين سخنها به زبان مىآوريد ؟\r\nعبيد اللّه به خشم آمد و گفت : چه كسى صحبت مىكند ؟\r\nگفت : اى دشمن خدا ، من هستم ! آيا نسل پاكى را كه خداوند در كتابش به پاكى آنها از هر گونه پليدى خبر داده است مىكشى و باز هم گمان مىكنى كه مسلمان هستى ؟ اى داد ! كجايند فرزندان مهاجران و انصار تا از اين كسى كه پيامبر ( ص ) خدا او را لعنت كرده انتقام بگيرند ؟\r\nخشم ابن زياد چنان فزونى يافت كه رگهاى گردنش باد كرد و گفت : او را نزد من بياوريد .\r\nجلادان از جا جستند و او را گرفتند ؛ و عبد اللّه شعار « يا مبرور » قبيلهء ازد را سر داد .\r\n\r\n\r\n","description":"","footnote":"\r\n( 1 )\r\n. يا غامدى آن طورى كه در انساب الاشراف ( ج 3 ، ص 413 ) آمده است .\r\n","page_name":" 131 ","page_number":131},
  {"content":"\r\n\r\nعبد الرحمن بن محنف ازدى « 1 » كه در مسجد حاضر بود گفت : واى بر تو ، هم خودت را هلاك كردى و هم قبيله‌ات را !\r\nدر آن روز هفتصد تن از ازديان در كوفه حضور داشتند . شمارى از جوانان اين قبيله حمله كردند و او را از جلادان گرفتند و به خانه‌اش بردند .\r\nابن زياد از منبر پايين آمد و به قصر رفت و اشراف بر وى داخل شدند !\r\nگفت : ديديد كه اين مردم چه كردند ؟\r\nگفتند : خداوند كار امير را راست گرداند ، ديديم . اين كار ازد بود . سرانشان را دستگير كن ، چون آنها بودند كه او را از چنگ تو رهانيدند ! آنگاه عبيد اللّه سوى عبد الرحمن بن محنف ازدى فرستاد و او را با چند تن از بزرگان ازد دستگير كرد و به زندان انداخت ؛ و گفت : تا عبداللّه بن عفيف را تحويل ندهيد ، آزاد نخواهيد شد !\r\nسپس عمرو بن حجاج زبيدى ، محمد بن اشعث و شمارى از يارانش را فرا خواند و به آنان گفت : برويد و اين كورى را كه خداوند قلبش را نيز مانند چشمانش كور كرده است ، نزد من بياوريد . آنان رفتند تا عبداللّه را بيابند . چون خبر به ازديان رسيد اجتماع كردند .\r\nديگر قبايل يمنى نيز به آنها پيوستند تا از رئيس‌شان دفاع كنند .\r\nخبر به گوش عبيد اللّه بن زياد رسيد او قبايل مُضَر را گرد آورد و آنها را به محمد بن اشعث سپرد و به او فرمان داد تا با شورشيان بجنگد .\r\n\r\n\r\n","description":"","footnote":"\r\n( 1 )\r\n. نمازى در مستدركات علم رجال الحديث ( ج 4 ، ص 421 ) گويد : « عبد الرحمن بن مخنف ازدى شريف وبزرگوار بود ، از وى ياد نكرده‌اند . در حالى كه او در جنگ صفين از ياران امير المؤمنين ( ع ) بود » . نصر بن مزاحم منقرى گويد : « پرچم بنى نهد بن زيد را مسروق بن هيثم بين سلمه گرفت و كشته شد . پس از او پرچم را صخر بن سمى گرفت و زخمى شد . سپس على بن عمير گرفت و جنگيد و زخمى شد . سپس عبداللّه بن كعب گرفت و كشته شد . پس از آن سلمة بن حذيم بن جر ثومه نزد آنان باز گشت . او كه مردم را تشويق مىكرد ، ديد كه عبداللّه بن كعب كشته شده است . پس پرچم او را گرفت و زخمى شد و افتاد . آنگاه عبداللّه بن عمر بن كبشه آن را گرفت و زخمى شد . سپس ابو مسبح بن عمرو جهنى آن را به دست گرفت و كشته شد . سپس عبداللّه بن نزال آن را به دست گرفت و كشته شد . پس از او برادرش عبد الرحمن بن زهير گرفت و كشته شد . پس از او غلامش مخارق گرفت و كشته شد . تا آنكه به عبد الرحمن به مخنف ازدى رسيد . . . » ( وقعة صفين ، ص 261 ) .\r\n","page_name":" 132 ","page_number":132},
  {"content":"\r\n\r\nقبايل مضر پيش رفتند . قبايل يمنى نيز به آنها نزديك گشتند و به سختى با يكديگر پيكار كردند . چون اين خبر به ابن زياد رسيد ، نزد يارانش فرستاد و آنها را به خاطر ضعف و سستى نكوهش كرد .\r\nآنگاه نزد عمرو بن حجاج فرستاد و او را از درگيرى يمنيها آگاه ساخت ؛ و شبث بن ربعى به او چنين پيغام داد : اى امير ! شما ما را به انبوه‌ترين بيشه‌ها فرستاده‌اى ، شتاب مكن .\r\nگويد : مردم به شدت با يكديگر جنگيدند تا آنكه گروهى از اعراب كشته شدند و مضريها به خانهء عبداللّه بن عفيف رسيدند . پس در را شكستند و به او حمله‌ور شدند ! دخترش فرياد زد : پدر جان ، مردم از همان جايى كه بيم داشتى سر رسيدند . گفت :\r\nدخترم ! نگران مباش ! شمشيرم را بياور و چون شمشير را به او داد ، به دفاع از خود پرداخت و مىگفت :\r\nمن فرزند صاحب فضيلت ، عفيف پاكيزه هستم ،\r\nپدرم پاكدامن بود ، و من فرزند عامر هستم ،\r\nچه بسيار از زره داران و بى زرهان و پهلوانان شما را\r\nمن در شبيخون به خاك افكندم .\r\nدختر او مىگفت : اى كاش من مرد بودم و در حضور تو با اين تبهكاران و قاتلان خاندان نيكان مىجنگيدم .\r\nمردم از راست و چپ و پيش و پس بر گرد او مىچرخيدند و او باشمشير از خود دفاع مىكرد و هيچ كس نمىتوانست به او نزديك شود . هر گاه از سويى به او نزديك مىشدند ، دخترش مىگفت : پدر جان از فلان سو به تو نزديك شدند ! تا آنكه از هر سو هجوم آوردند و او را در حلقهء محاصره قرار دادند آنگاه دخترش فرياد زد : واى از اين بيچارگى ! كه پدرم را محاصره كرده‌اند و او هيچ ياورى كه از او كمك بگيرد ندارد .\r\nعبداللّه در حال دفاع از خود مىگفت :\r\nبه خدا سوگند كه اگر من چشم بينا مىداشتم ، شما نمىتوانستيد به من نزديك شويد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nآنان به كار خود ادامه دادند تا دستگيرش كردند . سپس جندب بن عبداللّه ازدى « 1 » ، صحابى\r\n\r\n\r\n","description":"","footnote":"\r\n( 1 ) . ذهبى گويد : او جندب بن عبداللّه است و گفته مىشود : جندب بن كعب ، ابو عبداللّه ازدى ، صحابىپيامبر ( ص ) و به او جندب الخير نيز مىگويند . او كسى است كه مشعوذ را به قتل رساند . خالد حذّاء به نقل از ابوعثمان هندى گويد : جادوگرى نزد امير ، وليد بن عقبه سرگرم نمايش بود . او شمشيرش را مىگرفت و خودش را سر مىبريد و هيچ زيانى به او نمىرسيد . آنگاه جندب برخاست و شمشير را گرفت و او را گردن زد ، و اين آيهء شريفه را خواند : « أَفَتَأتونَ السّحرَ وَ أَنتُم تُبصِرون » ( آيا جادو مىكنند و شما نظاره مىكنيد ) . ( سير اعلام النبلاء ، ج 3 ، ص 175 - 176 ، شماره 31 ) . شيخ مفيد گويد : سيره نويسان نقل كرده‌اند كه جندب بن عبداللّه ازدى گفت : من در جنگهاى جمل و صفين با امام على ( ع ) حضور داشتم و در جنگ با كسانى كه با وى مىجنگيدند ترديد نداشتم . تا آنكه در نهروان فرود آمديم . من دچار شك شدم و گفتم : آيا بايد با قاريان و برگزيدگانمان بجنگيم ؟ اين كارى است بس بزرگ ! روزى ظرف آب كوچكى برداشتم و رفتم تا از صفهاى لشكر دور شدم . نيزه‌ام را فرو بردم و سپرم را روى آن نهادم تا مرا از خورشيد حفظ كند . در همان حال كه نشسته بودم امير مؤمنان ، على ( ع ) ، آمد و فرمود : اى برادر ازدى ، آيا با خود آب دارى ؟ گفتم : آرى ، و آن ظرف را به حضرت دادم . او رفت و از چشم من ناپديد شد . سپس در حالى كه تطهير كرده بود ، بازگشت . آنگاه در سايه سپر نشست و در اين هنگام سوارى سراغ ايشان را گرفت . گفتم : اى امير مؤمنان اين سوار شما را مىجويد . فرمود : به او شاره كن . من اشاره كردم و سوار آمد . پس عرض كرد : اى امير مؤمنان دشمنان عبور كردند و از نهر گذشتند . فرمود : هرگز ! آنها عبور نكردند گفت : آرى ، به خدا سوگند ، عبور كردند . فرمود : هرگز ، نكردند ! گويد در همين حال ديگرى آمد و گفت : اى امير مؤمنان ، مردم عبور كردند ، فرمود : هرگز ، عبور نكردند ! گفت : به خدا سوگند ، من نيامدم مگر اينكه ديدم كه مردم از نهر گذشتند . حضرت فرمود : به خدا سوگند ، نكرده‌اند ؛ و آنجا قتلگاه و جايگاه ريخته شدن خونهايشان است ! سپس برخاست و من نيز با او برخاستم . با خود گفتم : خداى را سپاس كه مرا با اين مرد آشنا كرد و كارش را به من شناساند ! كار اين مرد از دو حال بيرون نيست ؛ يا مردى دروغگو و بى باك است يا اينكه مردى خدايى و پيامبر شناس است . خداوندا من با تو عهدى مىكنم كه روز قيامت مرا درباره‌اش باز خواست كنى . اگر من ديدم كه مردم عبور كرده‌اند ، نخستين كسى باشم كه با او مىجنگم و نخستين كسى باشم كه با نيزه به چشم او مىزنم ؛ و اگر عبور نكرده بودند ، با دشمنانش پيكار مىكنم . چون به صفوف لشكر باز گشتيم ، پرچمها و باروبنه را در جاى خودشان ديديم ! پس دست بر پشتم نهاد و مرا پيش راند و گفت : اى برادر ازدى ، آيا حقيقت برايت آشكار شد ؟ گفتم : بلى يا امير مؤمنان ( ع ) ، فرمود : برو با دشمن بجنگ . من يك تن را و پس از او يك تن ديگر را كشتم . آنگاه من و مردى با هم درگير شديم . من او را مىزدم و او مرا . آنگاه همه به جان يكديگر افتاديم ؛ و يارانم مرا از ميدان بيرون بردند . سپس من بهبود يافتم و مردم [ از جنگ فراغت 
  ] يافتند . ( الارشاد ، ج 1 ، ص 317 - 319 . و ر . ك . الكافى ، ج 1 ، ص 180 ، شماره 2 ؛ كنز العمال ، ج 11 ، ص 289 ، به نقل از طبرانى در الاوسط ، شرح نهج البلاغه ، ابن ابى الحديد ، ج 2 ، ص 271 ؛ بحار الانوار ، ج 41 ، ص 284 ، شماره 2 . هنگامى كه از طريق توطئه شورا با عثمان بيعت گرديد و خلافت براى بار سوم از مير المؤمنين ( ع ) گرفته شد ، جندب به عراق بازگشت . هر گاه كه او از فضايل و حقوق على ( ع ) سخن مىگفت ، او را باز مىداشتند و از خود مىراندند . تا اينكه اين سخن او به وليد بن عقبه ، والى وقت كوفه رسيد ، او در پى وى فرستاد و به زندانش افكند ، تا آنكه درباره‌اش شفاعت نمودند و او آزاد شد . ( ر . ك . الارشاد ، ج 1 ، ص 241 - 243 ؛ امالى طوسى ، ج 1 ، ص 239 ؛ شرح ابن ابى الحديد ، ج 9 ، ص 57 ) .\r\n","page_name":" 134 ","page_number":134},
  {"content":"\r\n\r\nرسول ( ص ) ، گفت :  إِنَّا لِلَّهِ وَ إِنَّا إِلَيْهِ راجِعُونَ .  عبداللّه بن عفيف را دستگير كردند . خداوند زندگى پس از او را زشت گرداناد !\r\nپس برخاست و در دفاع از او جنگيد . اما او را نيز گرفتند و هر دو را بردند . ابن عفيف در آن حال با خود مىگفت : به خدا سوگند اگر چشمى بينا مىداشتم . . .\r\nچون او را نزد عبيد اللّه بردند ، به وى گفت : سپاس خدايى را كه تو را خوار كرد !\r\nابن عفيف گفت : اى دشمن خدا چطور مرا خوار كرد ؟ به خدا سوگند اگر چشمى بينا داشتم . . .\r\nپس به وى گفت : نظر تو دربارهء عثمان چيست ؟\r\nگفت : اى پسر مرجانه ! اى پسر سميه ! اى بندهء بنى علاج ! تو را چه به عثمان كه خوب يا بد كرد و اصلاح كرد يا تباهى ؟ خداوند سرپرست بندگان خويش است و ميان آنها به حق و عدل داورى مىكند . ولى تو درباهء خودت و پدرت و يزيد و پدرش از من بپرس !\r\nابن زياد گفت : چيزى از تو نمىپرسم تا مرگ را بچشى !\r\nابن عفيف گفت : پروردگار جهانيان را سپاس . پيش از آنكه مادرت مرجانه تو را به دنيا آورد من از خداوند آرزوى شهادت مىكردم ؛ و از او تقاضا كردم كه مرا به دست ملعون‌ترين ، بدترين و منفورترين بندگانش بكشد . اما پس از آنكه نابينا شدم از شهادت نوميد گشتم .\r\nاما اينك خداى را سپاس مىگذارم كه پس از نوميدى ، آن را روزيم گردانيد و دعاى گذشتهء مرا استجابت فرمود !\r\nعبيداللّه گفت : او را گردن بزنيد ! پس گردنش را زدند و به دارش كشيدند . سپس عبيداللّه ، جندب بن عبداللّه را خواست و گفت : اى دشمن خدا ! آيا تو در جنگ صفين با على ( ع ) همراه نبودى ؟\r\nگفت : بلى ؛ و پيوسته او را دوست و تو را دشمن مىدارم . از اين كار نزد تو بيزارى نمىجويم و پوزش نمىخواهم و از انتساب به او خود را تبرئه نمىكنم .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nابن زياد گفت : اما من با خونت به خدا نزديكى مىجويم !\r\nجندب گفت : به خدا سوگند كه خون من تو را به خداوند نزديك نمىكند ؛ و به عكس تو را از او دور مىسازد . وانگهى ، از عمر من جز اندكى باقى نمانده است . و من ناخشنود نيستم از اينكه خداوند با خوار كردن تو مرا گرامى بدارد !\r\nپس گفت : او را از نزد من ببريد ، او پير است و عقلش زائل شده است . پس او را بيرون بردند و رهايش كردند . « 1 »\r\n\r\nابن زياد و تقاضاى هم پيمانى مجدد با ازديان\r\nابن زياد با وجود كينهء فراوانى كه از جندب بن عبداللّه داشت از قتل او چشم پوشيد ؛ و اين نه به خاطر فرتوتى و بى عقلى جندب بود ، بلكه بيم آن داشت كه كشتن او پس از قتل عبداللّه بن عفيف ، ازديان را به قيام وا دارد و اينان از قبايلى بودند كه در پيشامدهاى سخت وزنه‌اى مهم به شمار مىآمدند .\r\nبنابراين علت گذشت ابن زياد محاسبات سياسى براى آرام كردن قبايل بزرگ و كسب دوستى آنها و پرهيز از شورش آنها بود . عفو جندب بن عبداللّه كوششى براى آرام سازى شورش ازديان پس از وخامت اوضاع و بحران ارتباط با آنها به خاطر قيام عبداللّه بن عفيف بود .\r\nابن‌اعثم كوفى در اين زمينه مىنويسد : سپس سفيان بن يزيد را نزد او بردند . « 2 » ابن زياد\r\n\r\n\r\n","description":"","footnote":"\r\n( 1 ) . مقتل الحسين ( ع ) ، خوارزمى ، ص 59 - 62 ؛ و ر . ك . الفتوح ، ج 5 ، ص 144 - 146 ؛ تاريخ الطبرى ، ج 3 ، ص 337 ؛ الكامل فى التاريخ ، ج 3 ، ص 297 ؛ الارشاد ، ج 2 ، ص 117 . در اين كتاب آمده است : « پس ابن زياد گفت : او را نزد من بياوريد . جلّادان دستگير كردند و او شعار ازديان را سر داد . پس هفتصد تن از آنها گرد آمدند و او را از دست جلادان آزاد كردند . چون شب فرا رسيد ، ابن زياد كس فرستاد تا او را از خانه‌اش بيرون آوردند . سپس او را گردن زد و در السنجه به دار كشيد - خدايش رحمت كناد - ) ، نيز ر . ك . الهوف ، ص 203 ؛ انساب الاشراف ، ج 3 ، ص 413 - 414 ؛ تذكرة الخواص ، ص 232 - 233 .\r\n( 2 ) . نمازى گويد : « سفيان بن يزيد ازدى از صحابه ناشناخته به شمار مىآيد . ولى گويا مردى نيك و با كمال‌بوده است . چرا كه در جريان خونخواهى و جنگ با ابن زياد ، فرمانده جناح چپ سپاه ابراهيم بن اشتر را داشت » ( مستدركات علم رجال الحديث ، ج 4 ، ص 95 ) ؛ ر . ك . بحار الانوار ، ج 45 ، ص 380 .\r\n","page_name":" 136 ","page_number":136},
  {"content":"\r\n\r\nبه او گفت : اى پسر معقل چرا بر ضد من شوريدى ؟ گفت : شنيدم كه يارانت عمويم را اسير كرده‌اند و من براى دفاع از او قيام كردم .\r\nگفت : رهايش كنيد ؛ و خويشاوندانش را به مراقبت او گمارد . سپس عبد الرحمن بن مخنف ازدى را فرا خواند و گفت : اين گروه در مقابل خانه‌ات چه كار دارند ؟ گفت :\r\nخداوند كار امير را راست گرداند ؛ كسى بر در خانهء من نيست . دوست خود را كه اراده كردى كشتى و من مطيع و فرمانبردار شمايم ! همهء برادرانم نيز همين طورند ! ابن زياد ساكت شد و او را با برادران و عموزادگانش رها ساخت » . « 1 »\r\nبه اين ترتيب سران ازد ( بزرگترين قبيله ) پذيرفتند كه با ابن زياد ذليلانه پيمان ببندند ؛ و از كسى كه از رويارويى با ستمگران بترسد ، انتظارى جز اين نمىرود ! دربارهء هيچ يك از سران قبيلهء ازد نقل نشده است كه به عبداللّه‌بن عفيف روشن ضمير تأسّى جسته باشد .\r\nهمو كه در مقابل ابن زياد ظالم قيام كرد و كلمهء حق را چنان فرياد كرد كه ابن زياد ترسيد و از منبر فرود آمد و خوار و سر افكنده به قصر خويش وارد شد ؛ و به انديشهء مقابله با اين انقلابى تنهايى كه در قيامش يك امت به شمار مىآمد فرو رفت .\r\n\r\nدرخواست ابن زياد براى نامهء قتل امام ( ع ) از ابن سعد !\r\nابن اثير جزرى مىنويسد : پس از بازگشت ابن سعد از قتل امام حسين ( ع ) ، ابن زياد به وى گفت : نامه‌اى را كه دربارهء قتل حسين ( ع ) به تو نوشتم بياور !\r\nگفت : من به فرمان تو رفتم و نامه گم شد ! گفت : بايد آن را برايم بياورى ! گفت : گم شد .\r\nگفت : بايد بياورى !\r\nگفت : به خدا سوگند ، من آن را گذاشتم كه براى پيره زنان قريش در مدينه بخوانند ، تا بدين وسيله از آنها پوزش خواسته باشم ! به خدا سوگند من دربارهء حسين ( ع ) چنان نسبت به\r\n\r\n\r\n","description":"","footnote":"\r\n( 1 ) . الفتوح ، ج 5 ، ص 146 ؛ و ر . ك . انساب الاشراف ، ج 3 ، ص 414 . در اين كتاب آمده است : « سفيان بن يزيد بن مغفل به دفاع از ابن عفيف برخاست ؛ كه وى را همراهش گرفتند . . . چون جندب بن عبداللّه را آوردند ، ابن زياد به او گفت : به خدا سوگند ، با خون تو به خداوند تقرب مىجويم . گفت : تو با خون من از خداوند دورى مىجويى ؛ و او به ابن مغفل گفت : تو را به خاطر پسر عمويت سفيان بن عوف رها كردم . او از تو بهتر است .\r\n","page_name":" 137 ","page_number":137},
  {"content":"\r\n\r\nتو خيرخواهى كردم كه اگر نسبت به پدرم سعد بن ابى وقاص كرده بودم ، حق او را ادا نموده بودم !\r\nعثمان بن زياد ، برادر ابن‌زياد گفت : راست مىگويد ؛ به خدا سوگند ، من دوست داشتم كه فرزندان زياد تا روز قيامت خوار و ذليل بودند ، ولى حسين ( ع ) كشته نمىشد ! و عبيد اللّه بن زياد اين مطلب را انكار نكرد . » « 1 »\r\nعمر سعد در شدت پشيمانى ، از نزد ابن زياد بيرون رفت و گفت : « هيچ كس بدتر از من نزد خانواده‌اش برنگشت ! از ابن زياد تبهكار و ستمگر فرمان بردم و از حاكم عادل سر پيچى كردم و رابطهء شريف خويشاوندى را قطع نمودم . « 2 »\r\n\r\nاعتراض مختار به ابن زياد\r\nخوارزمى به نقل از محمد بن اسحاق مىنويسد : « يك جمعه بعد از كشتن عبد اللّه بن عفيف انصارى « 3 » ، عبيد اللّه در حالى كه گرزى در دست داشت منبر رفت و براى مردم خطبه خواند و در پايان گفت : سپاس خداى را كه يزيد و سپاهش را با عزّت و پيروزى عزيز گردانيد و حسين و سپاه او را با قتل خوار ساخت !\r\nيكى از بزرگان كوفه به نام مختار بن ابى عبيد برخاست و گفت : اى دشمن خدا و رسول دروغ گفتى ! بلكه سپاس خدايى را كه حسين و سپاهش را با بهشت و مغفرت عزيز گردانيد و يزيد و سپاهش را با آتش زبون و ذليل كرد !\r\nابن زياد با گرزى كه در دست داشت چنان به مختار زد كه گونه‌اش شكست . سپس به جلّادان گفت كه او را دستگير كردند . در اين هنگام كوفيان گفتند : اى امير ، او مختار است و تو حسب و نسبش را مىشناسى ، يك داماد او عمر بن سعد و داماد ديگرش عبد اللّه بن عمر است !\r\n\r\n\r\n","description":"","footnote":"\r\n( 1 ) . الكامل فى التاريخ ، ج 3 ، ص 303 ؛ و ر . ك . مشير الاحزان ، ص 110 ؛ المنتظم ، ابن جوزى ، ج 5 ، ص 98 ، بحار الانوار ، ج 45 ، ص 110 .\r\n( 2 ) . انساب الاشراف ، ج 3 ، ص 414 - 415 ؛ تذكرة الخواص ، ص 233 .\r\n( 3 ) . به احتمال زياد ، منظور عبدالله بن عفيف ازدى است ، كه قبلًا ياد شد .\r\n","page_name":" 138 ","page_number":138},
  {"content":"\r\n\r\nعبيد اللّه بر خود بيمناك شد و مختار را به زندان افكند ، اما جرأت قتل او را نيافت .\r\nمختار طى نامه‌اى به عبد اللّه بن عمر قصّه را برايش باز گفت و او خطاب به يزيد نوشت :\r\nاما بعد ، آيا كشتن خاندان پيامبر تو را بس نبود ؟ چرا كسى را كه خاندان پيامبر ما را دشنام مىدهد و بالاى منبر از آنها بدگويى مىكند بر مسلمانان گماشته‌اى ؟ ابن عفيف بر حسين اندوهگين شد ، او را كشت . پس از او مختار برايش اندوهگين شد ، سرش را شكست و او را بست و به زندان افكند !\r\nچون اين نامه‌ام را خواندى ، بىدرنگ به ابن زياد بنويس كه مختار را آزاد كند ؛ و گرنه به خدا سوگند ، چنان لشكرى را به جنگ عبيد اللّه ببرم كه ياراى مقاومتش را نداشته باشد . والسلام .\r\nيزيد از خواندن نامه خشمگين شد و به ابن زياد نوشت : اما بعد ، من به تو ولايت عراق را دادم ، ولى تو را براى اين نگمارده‌ام كه خاندان پيامبر را بر منبرها دشنام دهى و از آنان بد بگويى . پس از خواندن اين نامه ، مختار را با احترام از زندان آزاد كن . چنانچه بار ديگر اين گونه كارها از تو سر بزند ، به خدايى كه جانم به دست اوست ، كسى را به سويت مىفرستم كه آنچه مايهء چشم روشنى تو باشد از تو بگيرد .\r\nابن زياد پس از دريافت نامه ، مختار را از زندان آزاد كرد . بزرگان كوفه را فراخواند و او را سالم به آنها تحويل داد . مختار از كوفه خارج شد و به حجاز گريخت . « 1 »\r\nولى مقرم به نقل از كتاب « الاعلاق النفيسه » ابن رسته مىنويسد كه چون ابن زياد اسيران را در مجلس خويش حاضر ساخت فرمان داد مختار را كه از زمان قتل مسلم بن عقيل نزد وى زندانى بود ، حاضر كردند . مختار پس از ديدن وضعيت نامناسب و غم‌انگيز اسيران ، آهى بلند كشيد ؛ و در گفت و گويى كه ميان او و ابن زياد ردّ و بدل شد ، درشتى كرد . ابن زياد خشمگين شد و او را به زندان بازگرداند و به قولى با تازيانه چنان به چشم او زد كه كور شد ! » « 2 »\r\n\r\n\r\n","description":"","footnote":"\r\n( 1 ) . مقتل الحسين ( ع ) ، خوارزمى ، ج 2 ، ص 205 - 206 ، شماره 4 .\r\n( 2 ) . مقتل الحسين ( ع ) ، مقرّم ، ص 329 ، به نقل از الاعلاق النفيسة ، ابن رسته ، ص 224 .\r\n","page_name":" 139 ","page_number":139},
  {"content":"\r\n\r\nنويسنده كتاب « معالى السبطين » مطلب را اين گونه نقل مىكند : « در برخى كتابها آمده است : سپس ابن زياد مختار را از زندان بيرون آورد . وى به اين دليل زندانى شده بود كه چون عبيد اللّه مسلم و هانى را كشت و سرهاشان را براى يزيد فرستاد ، يزيد طى نامه‌اى از كار وى تشكّر كرد ؛ و به او نوشت كه شنيده‌ام حسين به عراق آمده است . پس ديده‌بان و پاسگاه قرار داده و به گمان و تهمت بكش و زندانى كن . چون اين نامه به ابن زياد رسيد گروهى را كشت و گروهى از شيعيان و از جمله مختار را به زندان افكند . وى در زندان بود تا آنكه سر حسين را آوردند و ابن زياد آن را مقابل خود گذاشت و آن را با پارچه‌اى پوشاند ؛ و مختار را از زندان بيرون آورد و او را مسخره مىكرد ! مختار گفت : واى بر تو آيا مرا مسخره مىكنى و حال آنكه خداوند فرج را براى من نزديك كرده است ؟\r\nابن زياد گفت : اى مختار فرج از كجا برايت مىرسد ؟\r\nگفت : شنيده‌ام كه آقايم حسين ( ع ) به عراق آمده و من به دست او آزاد خواهم شد .\r\nملعون گفت : مختار ، اميدها و آرزوهايت به باد رفت ! ما حسين ( ع ) را كشتيم ! گفت : خفه شو ! خداوند دهانت را بشكند ! چه كسى مىتواند آقايم حسين ( ع ) را بكشد ؟ گفت : اى مختار نگاه كن ، اين سر حسين است !\r\nپس پارچه را برداشت و معلوم شد كه سر در طشتى طلا مقابل اوست . مختار پس از نگاه كردن به سر شريف ، بر سر خودش مىكوفت و مىگفت : وا سيداه ! وا مظلوماه ! « 1 »\r\nاز مجموع روايتهاى مربوط به حبس مختار چنين‌استفاده مىشود كه او دوبار به زندان رفت . بار اول در اوايل حكومت عبيد اللّه همراه ميثم تمار زندانى شد ؛ و با ميانجيگرى عبداللّه بن عمر نزد يزيد آزاد گرديد . بار دوم با عبداللّه بن حارث ابن نوفل در پايان حركت مسلم بن عقيل در كوفه زندانى گرديد . در هنگام قيام مسلم ، مختار در روستاى خود موسوم به خطوانيه به سر مىبرد . پس همراه با غلامانش با پرچمى سبز آمد و عبد اللّه بن حارث پرچمى سرخ حمل مىكرد . مختار پرچمش را بر در خانهء عمرو بن حريث نصب كرد و گفت : مىخواهم از عمرو دفاع كنم .\r\n\r\n\r\n","description":"","footnote":"\r\n( 1 ) . معالى السبطين ، ج 2 ، ص 65 .\r\n","page_name":" 140 ","page_number":140},
  {"content":"\r\n\r\nاما آن دو با خبر شدند كه مسلم و هانى كشته شده‌اند ؛ و به آنها پيشنهاد شد كه زير پرچم امان ، نزد عمرو بن حريث ، در آيند و آن دو چنين كردند . ابن حريث نيز گواهى داد كه آنان با ابن عقيل ارتباط ندارند . سپس ابن زياد ، پس از دشنام دادن به مختار و زخمى كردن و شكافتن صورت او با چوب ، فرمان به حبس آن دو داد ؛ و آنها تا هنگام قتل حسين ( ع ) در زندان بودند . » « 1 »\r\nولى مرحوم مقرّم از روايت پيشين خوارزمى استفاده مىكند كه عبد اللّه بن عمر ، دوباره دربارهء مختار شفاعت كرد و هر دو بار او را از زندان آزاد ساخت . آنجا كه مىگويد : « پس از قتل عفيف ، مختار بن ابى عبيد ثقفى با شفاعت عبداللّه بن عمر نزد يزيد آزاد شد . عبداللّه شوهر صفيه ، دختر ابى عبيد ثقفى ، بود . ليكن ابن زياد سه روز در كوفه به او مهلت داد .\r\nهنگامى كه ابن زياد ، پس از قتل عفيف ، خطبه خواند و به امير مؤمنان على ( ع ) ناسزا گفت :\r\nمختار بر ضد او قيام كرد و او را دشنام داد و گفت : اى دشمن خدا و رسول ، دروغ گفتى .\r\nسپاس خدايى را كه حسين و سپاهش را با بهشت و مغفرت عزيز گردانيد و تو را و يزيد و سپاهش را با آتش و خوارى زبون ساخت !\r\nابن زياد با گرز او را زد ، به طورى كه گونه‌اش شكست ؛ و فرمان داد او را به زندان بيندازند . اما مردم به او گفتند كه عمر سعد شوهر خواهر او است و شوهر خواهر ديگرش عبداللّه بن عمر است . چون نسب والاى وى را باز گفتند ، از قتل او چشم پوشيد و او را در زندان ابقا كرد . آنگاه براى بار دوّم عبد اللّه بن عمر نزد يزيد از وى شفاعت كرد ؛ و او به عبيد اللّه بن زياد نوشت كه آزادش كند . . . . « 2 »\r\n\r\nقتل پسران مسلم\r\nشيخ صدوق به نقل از ابو محمد ، پيرى از اهل كوفه ، مىنويسد : پس از قتل حسين بن على ( ع ) دو نوجوان را از سپاهش اسير كردند و نزد عبيد اللّه بن زياد آوردند . او يكى از\r\n\r\n\r\n","description":"","footnote":"\r\n( 1 ) . المقتل الحسين ( ع ) ، مقرم ، ص 157 - 158 .\r\n( 2 ) . مقتل الحسين ( ع ) ، مقرّم ، 330 .\r\n","page_name":" 141 ","page_number":141},
  {"content":"\r\n\r\nزندانبانهايش را فرا خواند و گفت : اين دو نوجوان را نزد خود نگاه دار ، از غذاى خوب و آب خنك خبرى نباشد و آنها را به زندانى تنگ و تاريك بينداز !\r\nآن دو نوجوان روزها روزه مىگرفتند و چون شب فرا مىرسيد دو قرص‌نان و كوزه‌اى آب برايشان مىآوردند ! چون يك سال بر آن دو گذشت ، يكى به ديگرى گفت : برادر جان ، زندان ما به درازا كشيد و دور نيست كه عمر ما تباه گردد و بدنهايمان بپوسد . چون پير مرد آمد ما را به او معرفى كن و به حق محمد ( ص ) او را سوگند ده ، شايد غذا و آب بيشترى به ما بدهد !\r\nچون شب فرا رسيد ، پيرمرد با دو قرص نان جو و كوزه‌اى آب آمد .\r\nبرادر كوچك گفت : اى پيرمرد ، آيا محمد ( ص ) را مىشناسى ؟\r\nگفت : مىشود محمد ( ص ) را نشناسم ، در حالى كه او پيامبر من است ؟\r\nگفت : آيا جعفر بن ابى طالب را مىشناسى ؟\r\nگفت : چگونه جعفر را نمىشناسم ، در حالى كه خداوند به او دو بال داده است كه در بهشت پرواز مىكند .\r\nگفت : آيا على بن ابى طالب را مىشناسى ؟\r\nگفت : چگونه على را نمىشناسم و حال آنكه او پسر عمو و برادر پيامبر من است !\r\nگفت : اى شيخ ، ما از خاندان پيامبر تو ، محمد ( ص ) هستيم ، ما از فرزندان مسلم بن عقيل بن ابى طالبيم كه اينك در دست تو اسيريم . از تو غذا و آب خنك مىخواهيم نمىدهى و زندان را بر ما سخت گرفته‌اى !\r\nپيرمرد خود را بر پاى آن دو افكند و گفت : جانم به فداى شما باد ، اى خاندان پيامبر برگزيدهء خدا ! اينك در زندان بر روى شما باز است . هر كجا مىخواهيد برويد !\r\nچون شب فرا رسيد ، دو قرص نان جو و كوزه‌اى آب برايشان آورد و آن دو را به راه رساند و گفت : عزيزانم شبها حركت كنيد و روز پنهان شويد تا آنكه خداوند برايتان چاره‌اى كند .\r\nآن دو نوجوان چنين كردند . چون شب فرا رسيد به در خانهء پيره زنى رفتند و گفتند :\r\nاى پيرزن ، ما خردساليم و غريب ، جوانيم و راه را نمىدانيم . شب فرا رسيده است تاريكى شب ما را ميهمان كن و چون بامداد فرا رسيد ، به راه خود مىرويم !\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nگفت : عزيزانم شما كه هستيد ؟ همهء بوها به مشامم رسيده است ولى چونان بوى پاكيزهء شما نديده‌ام !\r\nگفتند : ما از اعضاى خاندان پيامبر تو ، محمد ( ص ) هستيم و از زندان ابن زياد از بيم كشته شدن گريخته‌ايم .\r\nگفت : عزيزانم ، من دامادى دارم كه همراه عبيد اللّه بن زياد در جنگ شركت كرده است ، بيم آن دارم كه شما را در اينجا بگيرد و بكشد .\r\nگفتند : شب را مىمانيم و بامدادان به راه خود ادامه مىدهيم .\r\nگفت : برايتان غذا مىآورم . آورد و آن دو خوردند و آشاميدند . چون به رختخواب رفتند ، برادر كوچك به برادر بزرگ گفت : مرا گمان بر اين است كه ما تنها امشب را در امان هستيم بيا تا پيش از آنكه مرگ ما را از يكديگر جدا كند ، دست بر گردن هم نهيم و يكديگر را ببوييم !\r\nآن دو چنين كردند و به خواب رفتند . پاسى از شب گذشته ، داماد فاسق زن آمد و آهسته در زد ، پيرزن پرسيد : كيست ؟ گفت : من فلان هستم . پرسيد : اين چه وقت آمدن است ؟ تو هيچ گاه اين هنگام نمىآمدى !\r\nگفت : واى بر تو ، پيش از آنكه عقلم از سر بپرد و كاسهء صبرم لبريز شود ، در را باز كن كه رنج بسيار كشيده‌ام .\r\nگفت : واى بر تو ، چه بر سرت آمده است ؟\r\nگفت : دو نوجوان خردسال از لشكر عبيد اللّه بن زياد گريختند و امير اعلام كرد : هر كس سر يكى از آن دو را بياورد هزار درهم و هر كس سر هر دو را بياورد دو هزار درهم جايزه دارد ، تاكنون همهء سختيها را به جان خريده‌ام و چيزى به دست نياورده‌ام .\r\nپيرزن گفت : اى داماد عزيز ، بپرهيز از اينكه در قيامت محمد ( ص ) دشمن تو باشد !\r\nگفت : مردم حريص دنيايند . گفت : دنياى بدون آخرت را مىخواهى چه كنى ؟\r\nگفت : مىبينم كه از آنان حمايت مىكنى ، گويى كه از خواستهء امير چيزى نزد خوددارى ! برخيز كه امير تو را مىجويد !\r\nگفت : امير را با من پيرزن چه كار ؟\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nگفت : من مأمورم و معذور ! در را باز كن تا نفس راحتى بكشم ، چون بامداد فرا رسيد ، دربارهء راه جست و جوى آنان خواهم انديشيد .\r\nزن در را باز كرد و براى او آب و غذا آورد . او خورد و آشاميد . پاسى از شب گذشته صداى خرناس جوانها را شنيد و مانند شتر مست به هيجان آمد و مانند گاو نر صدا مىداد . با كف دست ديوارهاى خانه را لمس مىكرد تا آنكه دستش به بدن برادر كوچك خورد .\r\nجوان گفت : كيستى ؟ گفت : من صاحب خانه‌ام ، شما كيستيد ؟\r\nبرادر كوچك ، برادر بزرگ را تكان داد و گفت : عزيزم برخيز ، به خدا سوگند به همان مشكلى كه بيم آن را داشتيم برخورديم\r\nپرسيد : شما كيستيد ؟\r\nگفتند : اى مرد ، اگر راستش را بگوييم در امانيم ؟\r\nگفت : آرى\r\nگفتند : امان خدا و امان رسول او و پيمان خدا و رسولش ؟\r\nگفت : آرى\r\nگفتند : محمد بن عبدالله نيز بر آن گواه باشد ؟\r\nگفت : آرى !\r\nگفتند : خداوند گواه گفتار ما است ؟\r\nگفت : آرى !\r\nگفتند : اى مرد ما از خاندان پيامبرت هستيم و از زندان عبيد اللّه از بيم قتل گريخته‌ايم !\r\nگفت : از مرگ گريختيد ، ولى با پاى خود به سوى آن آمديد ! خداى را سپاس كه مرا بر شما پيروزى داد !\r\nپس برخاست و شانه‌هاى آن دو را بست و آنها شب را با شانهء بسته به سر بردند .\r\nچون سپيده سر زد غلام سياهش به نام فليح را خواست و گفت : اين دو جوان را ببر و در كنار فرات گردن بزن ؛ و سرهايشان را براى من بياور تا نزد عبيد اللّه بن زياد ببرم و دو هزار درهم جايزه بگيرم .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nغلام شمشيرش را حمايل كرد و همراهشان به راه افتاد و پيشاپيش آنها حركت مىكرد . پس از طى اندكى مسافت ، يكى از دو برادر گفت : سياهى تو چقدر شبيه سياهى بلال ، مؤذّن رسول خدا ( ص ) است !\r\nگفت : اربابم فرمان داده شما را بكشم ، شما كه هستيد ؟\r\nگفتند : اى سياه ما از خاندان پيامبرت محمد ( ص ) هستيم . از زندان عبيد اللّه بن زياد گريختيم ، اين پيره زن ما را ميهمان كرد و اربابت مىخواهد ما را بكشد !\r\nسياه به پاى آن دو افتاد و آنها را مىبوسيد و مىگفت : جانم فدايتان باد ، اى خاندان پيامبر برگزيده ! به خدا سوگند كارى نخواهم كرد كه محمد ( ص ) در قيامت با من دشمنى كند .\r\nآنگاه شمشيرش را به كنارى افكند و خود را به فرات انداخت و به سوى ديگر رفت .\r\nاربابش فرياد زد ، اى غلام ، از من سر پيچى كردى !\r\nگفت : مولاى من ، من تا هنگامى فرمانبردار تو بودم كه تو نافرمانى خدا نمىكردى ، حال كه نافرمانى خدا كردى ، من در دنيا و آخرت از تو بيزارم !\r\nپس پسرش را صدا زد و گفت : اى پسر ، من حلال و حرام دنيا را براى تو جمع مىكنم ؛ و بر سر دنيا حرص خورده مىشود . اين دو جوان را بگير و به‌ساحل فرات ببر و گردن بزن و سرهايشان را براى من بياور تا نزد عبيد اللّه ببرم و دو هزار درهم هم جايزه بگيرم .\r\nجوان شمشير را گرفت و پيشاپيش آن دو به راه افتاد و رفت . پس از طى اندكى مسافت يكى از نوجوانها گفت : اى جوان ! من بيمناكم از اينكه با اين جوانى به دوزخ به روى !\r\nگفت : عزيزان من شما كيستيد ؟\r\nگفتند : از خاندان پيامبرت هستيم كه پدرت مىخواهد ما را بكشد .\r\nجوان خود را بر روى پاهاى آن دو افكند و همان حرفهاى غلام سياه را تكرار كرد .\r\nشمشير را به كنارى انداخت و خود را در فرات افكند و عبور كرد ؛ پدرش فرياد زد : اى پسر ، نافرمانى كردى !\r\nگفت : اگر خداى را فرمان ببرم و از تو نافرمانى كنم براى من محبوب‌تر از آن است كه خدا را نافرمانى و از تو اطاعت كنم .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nپيرمرد گفت : هيچ كس جز خودم شما را نمىكشد . آنگاه شمشيرش را گرفت و پيشاپيش آنها رفت . چون به ساحل فرات رسيد ، شمشير را از غلاف بيرون كشيد . چون آن دو جوان شمشير كشيده را ديدند ، چشمهاشان غرق اشك شد و به او گفتند : اى پيرمرد ، ما را به بازار ببر ، ما را به فروش و از بهاى ما بهره‌مند شو و كارى مكن كه در روز قيامت محمد ( ص ) با تو دشمنى بورزد .\r\nگفت : ولى مىخواهم شما را بكشم و سرهايتان را نزد عبيد اللّه ببرم و دو هزار درهم جايزه بگيرم .\r\nگفتند : اى پيرمرد ، آيا مراعات خويشاوندى ما با رسول خدا ( ص ) را نمىكنى ؟\r\nگفت : شما نسبتى با رسول خدا ( ص ) نداريد !\r\nگفتند : پس ما را نزد عبيد اللّه ببر تا خودش دربارهء ما نظر دهد !\r\nگفت : نمىتوانم چنين كارى بكنم ، تنها راه نزديكى به او ريختن خون شماست .\r\nگفتند : اى پيرمرد ، آيا بر خردسالى ما رحم نمىآورى ؟\r\nگفت : خداوند ذّره‌اى محبت شما را در دل من قرار نداده است .\r\nگفتند : اى پيرمرد ، اگر چاره‌اى نيست ، پس بگذار چند ركعت نماز بگذاريم .\r\nگفت : اگر برايتان سودى دارد ، هر چه مىخواهيد نماز بخوانيد !\r\nدو جوان چهار ركعت نماز گزاردند ، آنگاه دستها را به آسمان بلند كرده گفتند : يا حىّ يا حكيم يا احكم الحاكمين ! احكم بيننا و بينه بالحق ( اى زنده ، اى فرزانه ، اى داورترين داوران .\r\nميان ما و او به حق داورى كن ) .\r\nپس مرد برخاست و برادر بزرگ‌تر را گردن زد و سرش را برد و در توبره گذاشت . برادر كوچك رفت و خود را به خون برادر آغشته ساخت ؛ و در آن حال مىگفت : مىخواهم رسول خدا ( ص ) را در حالى كه آغشته به خون برادرم هستم ديدار كنم .\r\nگفت : ناراحت مباش ، به زودى تو را به برادرت ملحق مىكنم ! آنگاه رفت و او را گردن زد و سرش را در توبره گذاشت ؛ و پيكرهايشان را در حالى كه خون از آنها مىچكيد در آب افكند .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمرد رفت و سرها را نزد عبيد اللّه برد . در حالى كه وى بر تخت خويش نشسته بود و چوب خيزران در دست داشت . چون سرها را مقابل او گذاشت ، نگاهى به آنها انداخت و سه مرتبه بلند شد و نشست ؛ و سپس گفت : واى بر تو ، كجا دستگيرشان كردى ؟\r\nگفت : يكى از پيره زنهاى ما آن دو را مهمان كرده بود .\r\nگفت : احترام ميهمان را نگه نداشتى ؟\r\nگفت : نه .\r\nگفت : به تو چه گفتند ؟\r\nگفت : گفتند : اى مرد ما را به بازار ببر و به فروش و از بهاى ما سود ببر ، ما نمىخواهيم كه در قيامت محمد ( ص ) با تو دشمنى كند .\r\nگفت : تو چه گفتى ؟\r\nگفت : گفتم : نه ! من بايد شما را بكشم و سرهاتان را نزد عبيد اللّه ببرم و دوهزار درهم جايزه بگيرم .\r\nپرسيد : و آنها چه گفتند ؟\r\nگفت : گفتند : ما را نزد عبيد اللّه بن زياد ببر تا خود دربارهء ما حكم كند !\r\nپرسيد : تو چه گفتى ؟\r\nگفت : گفتم : راهى جز تقرّب جستن با خون شما براى من وجود ندارد .\r\nگفت : اگر تو آنها را زنده نزد من مىآوردى ، من جايزه را دو برابر مىكردم و به تو چهار هزار درهم جايزه مىدادم !\r\nگفت : براى نزديكى جستن به تو ، راهى جز اين نداشتم .\r\nپرسيد : ديگر به تو چه گفتند ؟\r\nگفت : گفتند : احترام خويشاوندى ما را با رسول خدا ( ص ) نگهدار !\r\nپرسيد : تو چه گفتى ؟\r\nگفتم : شما با رسول خدا قرابتى نداريد .\r\nگفت : واى بر تو ، بعد چه گفتند ؟\r\nگفتند : اى مرد بر خردسالى ما رحم كن .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nپرسيد : رحم نكردى ؟\r\nگفتم : خداوند رحمت را در دل من جاى نداده است .\r\nگفت : واى بر تو ، ديگر چه گفتند ؟\r\nگفتند : بگذار چند ركعت نماز بخوانيم ؛ و من گفتم : اگر نماز برايتان سودى دارد ، بخوانيد .\r\nپرسيد : در پايان نمازشان به تو چه گفتند ؟\r\nگفت : سرها را به آسمان بلند كرده و گفتند : « يا حىّ يا حكيم ، يا احكم الحاكمين ! احكم بيننا و بينه بالحق » .\r\nعبيد اللّه گفت : بهترين داوران ميان شما و ميان فاسق داورى كرد ! گويد : مردى از شاميان داوطلب قتل او شد ؛ و عبيداللّه گفت : او را ببر در محل قتلگاه دو جوان گردن بزن و مگذار كه خونش به خون آن دو آميخته گردد ؛ و سرش را با شتاب نزد من بياور !\r\nآن مرد چنين كرد و چون سرش را آورد ، آن را بر نيزه كردند و كودكان بر آن تير و سنگ مىانداختند و مىگفتند : « اين قاتل فرزندان رسول خدا ( ص ) است ! » « 1 »\r\n\r\n\r\n","description":"","footnote":"\r\n( 1 ) . امالى ، صدوق ، ص 76 - 81 ، مجلس نوزدهم ، حديث شمارهء 2 . خوارزمى در مقتل الحسين ، ج 2 ، ص 54 - 58 ، حديث شماره 27 ، داستان اين دو جوان را با اندكى اختلاف و به سندى كه به محمد بن يحيى ذهلى متصل مىشود نقل كرده است . او نوشته است نام يكى از اين دو جوان ابراهيم و ديگرى محمد بود ؛ و آنان فرزندان جعفر طيار بودند . اما اين به خلاف واقعيتهاى تاريخى است . چرا كه جعفر در سال هشتم هجرى در جنگ موته كشته شد و از آن روز تا سال قتل حسين ( ع ) 52 سال فاصله است . آرى ، شايد بتوان گفت كه آنها از نوادگان جعفر بودند . ولى هيچ مورخى - جز خوارزمى چنين چيزى نگفته است . بنابراين درست همان قول شيخ صدوق است كه آن دو از فرزندان مسلم بن عقيل بودند . حادثهء قتل آن دو - طبق روايت صدوق - يك سال پس از زندانى شدن آنها صورت گرفت ؛ و ما به اين دليل آن را در اينجا نقل كرديم كه به حوادث بقيه كاروان حسينى در كوفه ، در دوران عبيد اللّه بن زياد ، مرتبط مىشد .\r\n","page_name":" 148 ","page_number":148},
  {"content":"\r\n\r\n\r\nفصل چهارم : با كاروان حسينى از كوفه تا شام\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nمدت توقف كاروان حسينى در كوفه\r\nبرخى روايتها حاكى از آن است كه كاروان حسينى در كوفه بيش از دو روز توقف نكردند .\r\nسبط ابن جوزى گويد : « در روز دوم ابن زياد سرها را پايين آورد و آنها را به همراه اسيران تجهيز كرد و به شام نزد يزيد بن معاويه فرستاد « 1 » . » اين حداقل زمان ممكن است .\r\nاما از برخى روايتهاى ديگر چنين بر مىآيد كه آنها به اندازهء رفت و آمد پيك از كوفه به شام توقف كردند . ابن اثير مىنويسد : « چون خاندان حسين ( ع ) به كوفه رسيدند ، ابن زياد آنان را زندانى كرد . روزى سنگى در زندان افتاد كه نامه‌اى به آن بسته بود . متن نامه چنين بود : پيك براى تعيين تكليف شما نزد يزيد رفته است . او در روز فلان مىرسد و در روز فلان باز مىگردد . اگر صداى تكبير شنيديد ، يقين كنيد كه كشته مىشويد و اگر تكبير نشنيديد ، معنايش رهايى يافتن است . دو يا سه روز پيش از رسيدن پيك باز سنگى در زندان افتاد و در نامه‌اى كه همراهش بود چنين نوشته بود : سفارشها و وصيتهاى لازم را بكنيد كه رسيدن پيك نزديك است « 2 » » .\r\nگويا پيك در آن روز دو گونه بوده است : « پرنده » و « اسب » . پرنده از اسب و اسب از انسان سريع‌تر حركت مىكند . شيوه كار در حركت با اسب اين بود كه اسبهاى تيز تك براى پيك استفاده مىشد و در پاسگاههاى مسير راه نامه دست به دست انتقال مىيافت\r\n\r\n\r\n","description":"","footnote":"\r\n( 1 ) . تذكرة الخواص ، ص 234 .\r\n( 2 ) . الكامل فى التاريخ ، ج 3 ، ص 298 ؛ نيز ر . ك . تاريخ الطبرى ، ج 3 ، ص 339 .\r\n","page_name":" 151 ","page_number":151},
  {"content":"\r\n\r\nو به اين ترتيب اسب و سوار هيچ كدام خسته نمىشد و نامه در كم‌ترين زمان ممكن به مقصد مىرسيد !\r\nدر برخى نقلها آمده است « 1 » كه عميره - كسى كه عبداللّه بن عمر نامه شفاعت مختار را به وسيلهء او نزد يزيد فرستاد - فاصلهء ميان شام و كوفه را در مدت يازده روز طى كرد ! از اين رو مىتوان گفت كه اسب فاصلهء ميان دمشق و كوفه را براى مثال در مدت شش روز طى مىكند .\r\nدر برخى نقلهاى ديگر « 2 » آمده است كه شام به كوفه راه مستقيمى دارد كه مسافر عادى مىتواند آن را در مدت يك هفته طى كند . اعراب عقيل در آن راه رفت و آمد مىكردند و نيز اعراب صليب از حوران تا نجف را در مدت هشت روز طى مىكردند . از اين رو مىتوان گفت پيك آن روز فاصلهء ميان كوفه تا شام را مىتوانست در مدت هفت روز طى كند .\r\nچنانچه فرض كنيم كه ابن زياد پايان واقعهء كربلا را بلافاصله به يزيد گزارش داد و پيك ، كار خود را در شب يا روز يازدهم آغاز كرد - بر فرض اينكه مدت حركت پيك يك هفته باشد - مىتوان اين احتمال را داد كه پيك در حدود روز هفدهم محرم به دمشق رسيد .\r\nو نيز چنانچه فرض كنيم كه پيك جواب يزيد را در همان روز به كوفه آورده باشد ، مىتوان احتمال داد كه در حدود روز بيست و چهارم محرم به كوفه رسيده است .\r\nبنابراين ؛ اگر كاروان حسين درست در همان روز بيست و چهارم از كوفه به شام حركت كرده باشد ، مدت اقامتشان در كوفه - از اول روز دوازدهم - به احتمال قوى 12 روز بوده است . واللّه العالم .\r\n\r\nچگونگى انتقال اهل بيت به شام\r\nطبرى مىنويسد : « عبيد اللّه بن زياد فرمان داد زنان و كودكان حسين ( ع ) را تجهيز كردند و به گردن على بن الحسين ( ع ) غُل و زنجير انداختند ! سپس آنها را همراه مخفر بن ثعلبهء\r\n\r\n\r\n","description":"","footnote":"\r\n( 1 ) . مثير الاحزان ، ص 74 .\r\n( 2 ) . ر . ك . اعيان الشيعه ، بخش اول از جلد چهارم و به نقل از آن ، التحقيق حول زيارة الاربعين ، ص 193 .\r\n","page_name":" 152 ","page_number":152},
  {"content":"\r\n\r\nعائذى - عائذهء قريش - و شمر بن ذى الجوشن گسيل داشت . آنان رفتند تا به يزيد رسيدند ؛ و على بن الحسين ( ع ) در طول راه با كسى سخن نگفت . » « 1 »\r\nسيد بن طاووس مىنويسد : « يزيد بن معاويه پس از دريافت نامهء ابن زياد و آگاهى بر مفادش ، پاسخ او را نوشت و به او فرمان داد كه سر حسين ( ع ) و ديگر كسانى را كه با او كشته شده‌اند و نيز بار و بنه‌اش را نزد وى بفرستد . ابن زياد مخفر بن ثعلبهء عائذى را فرا خواند و سرها ، اسيران و زنان را به او سپرد . مخفر آنان را همانند اسيران كفار ، در حالى كه مردم شهرهاى ميان راه آنان را تماشا مىكردند ، به حركت در آورد . » « 2 »\r\nهمچنين سيد بن طاووس در كتاب اقبال الاعمال مىنويسد : در كتاب المصابيح به نقل از امام صادق ( ع ) آمده است : پدرم محمد بن على ( ع ) به من گفت : من از پدرم على بن الحسين دربارهء چگونگى حمل وى نزد يزيد پرسيدم ، فرمود : مرا بر شترى بى جهاز سوار كردند .\r\nسر حسين ( ع ) بالاى پرچم بود و زنان در پشت سر من بر اشتر سوار بودند و مأموران با نيزه ما را در محاصره داشتند . اگر اشك در چشم كسى جارى مىشد با نيزه بر سرش مىكوبيدند . هنگامى كه وارد دمشق شديم منادى ندا داد : اينان اسيران اهل بيت ملعون هستند ! » . « 3 »\r\nابن صباغ مالكى مىنويسد : « ابن زياد بر دست و گردن او - امام سجاد ( ع ) - غل و زنجير بست و آنان را به همان حالت بردند تا اينكه به شام رسيدند . » « 4 »\r\nسهل بن سعد ، « 5 » از ديدار خود با كاروان حسينى در دمشق چنين مىگويد : « . . . در\r\n\r\n\r\n","description":"","footnote":"\r\n( 1 ) . تاريخ الطبرى ، ج 3 ، ص 338 .\r\n( 2 ) . اللهوف ، ص 208 .\r\n( 3 ) . اقبال الاعمال ، ج 3 ، ص 89 ، چاپ دفتر تبليغات اسلامى ؛ و به نقل از آن بحار الانوار ، ج 45 ، ص 154 ، باب 39 ، حديث شمارهء 2 .\r\n( 4 ) . الفصول المهمه ، ص 193 .\r\n( 5 ) . ذهبى گويد : سهل بن سعد بن مالك بن خالد بن ثعلبه ، امام فاضل كهن سال ، بازماندهء اصحاب رسول‌خدا ( ص ) ، ابو العباس خزرجى انصارى ساعدى . پدرش از صحابه‌اى بود كه در دوران رسول خدا ( ص ) درگذشت . وى آخرين كس از صحابه بود كه در مدينه درگذشت . او از صد ساله‌ها بود و شمار زيادى درگذشت وى را به سال 91 نوشته‌اند . صاحبان كتابهاى ششگانه از وى روايت كردند . ( ر . ك . سير اعلام النبلاء ، ج 3 ، ص 422 ، شمارهء 72 ) . مزى در تهذيب الكمال ، ج 12 ، ص 189 ، گويد : « واقدى و ديگران گفته‌اند حجاج كه قصد داشت سهل بن سعد را خوار كند ، در سال 74 در پى اوفرستاد و گفت : چه چيز تو را از يارى امير المؤمنين ، عثمان باز داشته است ؟ گفت : من يارى كرده‌ام . گفت : دروغ مىگويى ؛ و آنگاه فرمان داد كه بر گردنش مهر زدند ! » نمازى گويد : « سهل بن سعد ساعدى از اصحاب رسول خدا ( ص ) و امير مؤمنان ( ع ) بود . در هنگام وفات رسول خدا ( ص ) پانزده سال داشت و تا سال 88 يا 91 زيست . رواياتش در فضايل ( ر . ك . بحار الانوار ، ج 39 ، ص 12 ) و دربارهء نامهاى امامان دوازده‌گانه و فضايلشان و تصريح به امامت آنها مىباشد ( ر . ك . بحار الانوار ، ج 36 ، ص 351 ) . پسر وى به نام عباس ، از فاطمهء زهرا ( س ) نام ائمه ( ع ) را نقل كرده است ( ر . ك . بحار الانوار ، ج 36 ، ص 352 ) . او از كسانى است كه با استناد به حديث غدير به نفع على ( ع ) گواهى داد ( ر . ك . الغدير ، ج 1 ، ص 45 ) . وى با اهل بيت امام حسين ( ع ) در شام ديدار كرد و گريست و درخواست حضرت سكينه ، دختر حسين ( ع ) را برآورده ساخت ( ر . ك . بحار الانوار ، ج 45 ، ص 127 ؛ مستدركات علم رجال الحديث ، ج 4 ، ص 178 ، شماره 6723 ) .\r\n","page_name":" 153 ","page_number":153},
  {"content":"\r\n\r\nهمين حال به سر مىبردم كه ديدم پرچمها پشت سر هم مىآيند . در آن ميان يكى از سواران پرچمى به دست داشت كه نيزه‌اش بيرون بود و روى آن سرى قرار داشت كه چهره‌اش از همه به رسول خدا شبيه‌تر بود . در همان حال ديدم كه زنان در پشت سرش بر شتران بى جهاز سوارند . . . . » « 1 »\r\nچگونگى ورود باقيماندهء كاروان حسين ( ع ) نزد يزيد كاشف از وضعيت بسيار دشوار آنها در طول مسير است . سيد بن طاووس مىگويد : « سپس بار و بنه و زنان و باقيماندهء خانوادهء حسين ( ع ) را در حالى كه به ريسمان بسته شده بودند ، نزد يزيد آوردند . چون با آن حالت در مقابل يزيد ايستادند ، على بن الحسين ( ع ) به يزيد گفت :\r\nاى يزيد ، تو را به خدا سوگند مىدهم ، چه گمان دارى دربارهء رسول خدا ( ص ) اگر ما را به اين حال مىديد ؟ » « 2 »\r\n\r\n\r\n","description":"","footnote":"\r\n( 1 ) . بحار الانوار ، ج 45 ، ص 128 ، باب 39 .\r\n( 2 ) . اللهوف ، ص 213 ، ابن اعثم كوفى در الفتوح ، ج 5 ، ص 147 ، گويد : « مردم حرم رسول خدا ( ص ) را سوار بر شتران بى جهاز از كوفه به سرزمين شام بردند . از شهرى به شهرى و از منزلگاهى به منزلگاه ديگر ، همانطور كه اسيران ترك و ديلم را مىبردند . . . » ابن سعد گويد : « فرستاده‌اى از سوى يزيد بن معاويه آمد و به عبيد اللّه فرمان داد كه بار و بنه و باقيماندهء فرزندان ، اهل بيت و زنان حسين ( ع ) را نزد او بفرستد . پس ابوخالد ذكوان ، ده هزار درهم به آنان قرض داد تا خود را آماده ساختند ! ( ر . ك . ترجمة الامام الحسين ( ع ) ، از بخش چاپ نشدهء طبقات ابن سعد ، تحقيق سيد عبد العزيز طباطبايى ، ص 81 ) . نگفته نماند كه پايان اين خبر شگفت‌انگيز و مهم است ؛ و ابو خالد ذكوان كيست ؟ در كتابهاى رجال چيزى نيامده است ! آيا واقعاً اهل بيت اين مبلغ را قرض كردند ؟ در حالى كه در بند اسارت بودند چه نيازى به اين پول داشتند ؟ آيا اين پول را به عبيد اللّه و دار و دسته‌اش قرض داد ؟ و آيا مىتوان تصور كرد كه اين ظالم حاكم بر عراق به چنين مبلغى نيازمند بود ؟ شگفت از ابن سعد ( در طبقات ) اين است كه يك جاى ديگر نيز از وى نام مىبرد . آنجا كه در همان صفحه مىگويد : « عبيد اللّه بن زياد فرمان داد همهء باقيماندهء اهل بيت را كه نزد وى آوردند در قصر به زندان اندازند . پس ذكوان بن ابو خالد گفت : اجازه بده من اين سرها را دفن كنم ؛ و او اجازه داد . پس آنها را كفن كرد و در جبّانه به خاك سپرد . سپس سوار شد و رفت و پيكرهايشان را كفن و دفن كرد ! »\r\n","page_name":" 154 ","page_number":154},
  {"content":"\r\n\r\nدر خطبه حضرت زينب ( س ) در مجلس يزيد ، چگونگى انتقال باقيماندهء كاروان حسينى از كوفه به شام به طور كامل ترسيم شده است . آن حضرت در حالى كه يزيد ستمگر را سرزنش مىكرد ، فرمود : « اى پسر آزاد شدگان ، آيا اين عادلانه است كه زن و فرزند و كنيزان خود را در پرده نگه دارى و دختران رسول خدا ( ص ) را بدون پوشش مناسب حركت دهى ؟ آيا اين درست است كه چهره‌هاى آنان باز باشد ، دشمنان آنان را از شهرى به شهر ديگر ببرند ، ساكنان منزلگاهها نظاره‌گر آنها باشند ، دور و نزديك و افراد پست و شريف به چهره‌هايشان بنگرند ؟ نه مردى از مردانشان آنان را سرپرستى كند و نه پشتيبانى به همراه داشته باشند ! . . . » « 1 »\r\n\r\nآيا سرهاى مقدس با كاروان حسينى همراه بود ؟\r\nاز برخى رواياتى كه پيش از اين از سيد بن طاووس نقل شد استفاده مىشود كه سرهاى مقدس در حركت كاروان حسينى از كوفه به شام با آن همراه بود .\r\nاما مطابق برخى روايتهاى ديگر سرهاى مقدس پيش از كاروان حسينى به شام رسيد .\r\nشيخ مفيد در اين باره مىنوسيد : « پس از آنكه مردم از چرخاندن آن - يعنى سر مقدس - در كوفه فراغت يافتند ، آن را به در قصر باز گرداندند و ابن زياد آن را به زحر بن قيس « 2 » سپرد . سرهاى اصحاب را نيز به او داد و به سوى يزيد ، ملعون آسمانها و زمين گسيل داشت .\r\n\r\n\r\n","description":"","footnote":"\r\n( 1 ) . اللهوف ، ص 216 .\r\n( 2 ) . شرح زندگى وى در جلدهاى پيشين همين مجموعه آمده است .\r\n","page_name":" 155 ","page_number":155},
  {"content":"\r\n\r\nابوبردة بن عوف ازدى « 1 » ، طارق بن ابى ظبيان « 2 » و شمارى ديگر از كوفيان را نيز با وى همراه ساخت ؛ تا آنكه به همراه سر مبارك بر يزيد در دمشق وارد شدند . » « 3 »\r\nاز اين روشن‌تر در اين باره سخن شيخ مفيد است كه مىگويد : « سپس عبيد اللّه بن زياد پس از فرستادن سرحسين ( ع ) فرمان داد تا زنان و كودكانش را تجهيز كردند ؛ و فرمان داد تا على بن الحسين ( ع ) را غل و زنجير به گردن كردند . آنگاه آنان را همراه مجفر بن ثعلبه عائذى و شمر بن ذى الجوشن ، به دنبال سر گسيل داشت . آنان حركتشان دادند تا به كسانى كه سر را همراه داشتند رسيدند . على بن الحسين ( ع ) در طول مسير با كسى يك كلمه حرف نزد تا آنكه به شام رسيدند . . . . » « 4 »\r\n\r\nمنزلگاههاى راه كوفه به دمشق\r\nكوفه به دمشق دو راه داشت ؛ و كتابهايى كه داستان سفر كاروان حسينى از كوفه تا شام را بحث كرده‌اند ، آنها را مورد بحث قرار داده‌اند .\r\n\r\n\r\n","description":"","footnote":"\r\n( 1 )\r\n. وى از طرفداران عثمان بود . در جنگ جمل با امير مؤمنان ( ع ) شركت نكرد ولى در جنگ صفين به يارىاو شتافت . او مردى منافق بود . با معاويه پنهانى مكاتبه داشت و نزد او از احترام برخوردار بود . ( ر . ك . مستدركات علم رجال الحديث ، ج 8 ، ص 339 .\r\n( 2 ) . نيز نمازى گويد : « طارق بن ابى ظبيان ( ابى شهاب ) از كسانى است كه سر حسين ( ع ) را به فرمان عبيد اللّه بن زياد به دمشق بردند . ( ر . ك . مستدركات علم رجال الحديث ، ج 4 ، ص 284 ) .\r\n( 3 ) . الارشاد ، ج 2 ، ص 118 .\r\n( 4 ) . الارشاد ، ج 2 ، ص 119 ؛ و ر . ك . تاريخ الطبرى ، ج 3 ، ص 338 ، الفصول المهمه ، ابن صباغ مالكى ، ص 193 ؛ مختصر تاريخ دمشق ، ج 24 ، ص 111 ؛ مقتل الحسين ، خوارزمى ، ج 2 ، ص 58 . محقق قرشى به نقل از عبد الباسط الفاخورى مىنويسد : « آنگاه عبيد اللّه سر شريف و على بن الحسين ( ع ) و اهل حرم همراهش را با چنان شيوه‌اى آماده كرد كه ياد آن تن را مىلرزاند و حتى حيوانات را مىترساند » ( حياة الامام الحسين بن على ( ع ) ، ج 3 ، ص 367 ، به نقل از تحفة الانام فى مختصر الاسلام ) . ابوطالب مكى گويد : « سپس عبيد اللّه بن زياد ، على بن الحسين ( ع ) و اهل حرم همراهش را تجهيز كرد ؛ و اين پس از آن بود كه شمارى را كشتند و بقيه را اسير كردند . آن هم با شيوه‌اى كه ياد آن تن انسان را مىلرزاند و نفرت را نسبت به يزيد بن معاويه برمىانگيزد . . . » ( قوة القلوب ، ج 1 ، ص 75 ) . در اين ميان سخن ابن تيميه شگفت‌انگيز است كه اين حقيقت تاريخى را منكر شده و مىگويد : « ابن زياد پس از كشتن حسين ( ع ) ، حرم او را به سوى مدينه حركت داد . » ر . ك . المنتقى من منهاج الاعتدال ، ذهبى ، ص 288 .\r\n","page_name":" 156 ","page_number":156},
  {"content":"\r\n\r\n1 - راه سلطانى : اين راه را ميرزاى نورى نوشته « 1 » و معتقد است كه باقيماندهء كاروان حسين از كوفه تا شام ، اين راه را پيموده‌اند . به همين دليل از نظر وى بسيار بعيد است كه باقيماندهء كاروان ، قبر امام حسين ( ع ) را در نخستين اربعين و در سال 61 زيارت كرده باشند .\r\nبه دليل طولانى بودن و فراوان بودن منزلگاهها كسى كه سريع حركت كند و بى توجه به همگان در هيچ منزلگاهى توقف نكند دست كم ده روز وقت مىگيرد . اگر حركت كاروان حسينى از اين مسير و رويدادهاى پيش آمده را بپذيريم ، به قول برخى از پژوهشگران دست كم يك سال به طول مىانجامد . « 2 »\r\nمنزلگاههاى واقع در اين مسير به نوشتهء فرهاد ميرزا ، صاحب كتاب « قمقام زخّار » به قرار ذيل است ؛ حرّان ، حصاصه ، تكريت ، وادى النخله ، برصاباد ، موصل ، عين الورده ، قنسرين ، معرّة النعمان ، كفر طاب ، شيزر ، حماة ، حمص ، بعلبك « 3 »\r\nنام منزلگاههاى اين راه در مقتل ابو مخنف نيز با اختلاف در ترتيب و كمى تفاوت نقل شده است . « 4 »\r\nتأمل در نقشه‌هاى جغرافيايى ترتيب ياد شده را تأييد نمىكند . شيخ عباس قمى مىنويسد : « بدان كه ترتيب منزلگاههايى كه در هر نوبت در آنها خوابيدند يا از آنها گذر كردند نامعلوم است و دركتابهاى معتبر ذكر نگرديده است . حتى در بسيارى از آنها چگونگى مسافرت اهل بيت به سوى شام نيامده است . . . » « 5 »\r\n2 - راه مستقيم ( راه عرب عقيل ) : به دليل مستقيم بودن اين راه مىشده آن را ظرف يك هفته پيمود . از كسانى كه معتقدند اهل بيت از اين راه رفته‌اند سيد محسن امين در فرهنگ بزرگ « اعيان الشيعه » است ، آنجا كه مىگويد : « . . . مشهور آن است كه آنان در روز بيستم صفر به كربلا رسيدند ؛ و از آن جمله زيارت اربعينى است كه از ائمه اهل بيت براى حسين ( ع ) نقل شده است » .\r\n\r\n\r\n","description":"","footnote":"\r\n( 1 )\r\n. لؤلؤ و مرجان ، ص 150 .\r\n( 2 ) . ر . ك . تحقيق حول زيادة الاربعين ، قاضى طباطبايى ، ص 193 .\r\n( 3 ) . قمقام زخّار ، فرهاد ميرزا ( متوفاى 1305 ه ) ، ج 2 ، ص 548 .\r\n( 4 ) . مقتل منسوب به ابو مخنف ، ص 180 .\r\n( 5 ) . نفس المهموم ، ص 425 .\r\n","page_name":" 157 ","page_number":157},
  {"content":"\r\n\r\nچنين مطلبى دور از واقعيت مىنمايد ، چرا كه پيمودن راه عراق تا شام يك ماه به طول مىانجامد و به ناچار مدتى را هم در شام مانده‌اند ؛ در اين صورت چگونه مىتوان باور كرد كه زمان رفت و آمد ، ماندن در شام و رفتن به كوفه و اقامت در آن تنها چهل روز بوده باشد ؟\r\nشايد بتوان اين استبعاد را با اين توجيه از ميان برد كه ميان شام و عراق راه مستقيمى است كه در هفت روز قابل پيمودن است و اعراب عقيل در روزگار ما اين كار را انجام مىدهند . برخى اخبار حاكى از آن است كه پيك ظرف يك هفته از شام به عراق مىرفت و عربهاى صليب حوران تا نجف را هشت روزه مىروند . شايد آنها نيز از اين راه رفته و با خود آب كافى برداشته‌اند و مدت اقامتشان در كوفه و شام نيز كوتاه بوده است » « 1 »\r\nما نيز بر اين باوريم كه دشمنان خدا و رسول ( ص ) ، باقيمانده كاروان حسينى را از كوتاه‌ترين راه به شام برده‌اند ، خواه از راه عرب عقيل يا هر راه ديگرى ، و بسيار بعيد است كه از راه دراز موسوم به راه سلطانى رفته باشند .\r\nزيرا در آن روز بسيار طبيعى بود كه يزيد و ابن زياد و جلادان مأمور كاروان حسينى ، تلاش داشتند آن را در سريع‌ترين زمان ممكن به دمشق برسانند و براى رسيدن به اين هدف از هر وسيله‌اى استفاده كنند .\r\nيزيد مىخواست با مشاهدهء سرشكستگى اهل بيت رسول خدا ( ص ) و امير مؤمنان ، على ( ع ) نفسى راحت بكشد . چرا كه او بر اين پندار بود كه بنىاميه روز عاشورا انتقام روز بدر را گرفته‌اند ؛ و براى اين معنا سرخوش از پيروزى دروغين به شعر ابن زبعرى استشهاد كرد .\r\nابن زياد مىخواست نشان دهد كه چگونه فرامين امير خويش را مو به مو اجرا كرده و موجبات خشنودى او را فراهم آورده است ؛ و از اين طريق براى خودش منزلت و اعتماد بيشترى فراهم سازد . از اين رو شتاب داشت كه كاروان حسينى هر چه زودتر به شام برسد و يزيد را از پيروزى موهوم سرمست كند و از آثار مثبت آن در زندگى سود ببرد .\r\n\r\n\r\n","description":"","footnote":"\r\n( 1 ) . اعيان الشيعه ، بخش نخست از جزء چهارم ؛ و به نقل از آن ، تحقيق پيرامون زيارت اربعين ، ص 193 .\r\n","page_name":" 158 ","page_number":158},
  {"content":"\r\n\r\nاما جلادانى كه كاروان را همراهى مىكردند ، مشتاق بودند كه كاروان هر چه زودتر به شام برسد . زيرا اميد داشتند كه از يزيد جايزه دريافت كنند و بهرهء بيشترى ببرند . بنابراين مصلحت همهء سركشان و جلادان اقتضا مىكرد كه كوتاه‌ترين راه ميان كوفه و شام پيموده شود . نيز گفته مىشود كه جلادان ، هنگام بيرون بردن سر حسين ( ع ) از كوفه ، از شورش قبايل عرب غيرتمند و متعصب ميان راه بيمناك بودند . آنها مىترسيدند كه مبادا سر مقدس را از آنان بگيرند . از اين رو از پيمون جادهء معروف پرهيز مىكردند ؛ و هر گاه به قبيله‌اى مىرسيدند ، درخواست علوفه مىكردند و مىگفتند كه سر يك شورشى را به همراه دارند . « 1 »\r\n\r\nپاره‌اى از رويدادهاى راه شام\r\nمنابع تاريخى به برخى از حوادث اتفاق افتاده در راه شام اشاره دارند كه پاره‌اى از آنها را در اينجا نقل مىكنيم ؛ و تا جاى ممكن موارد مشهور و آن مواردى را نقل مىكنيم كه نه تنها در مقتل ابو مخنف - كه طبق منزلگاههاى ميان راه به ترتيب آمده است - بلكه در ديگر مقاتل نيز آمده باشد .\r\n\r\n1 - بيرون آمدن دستى از ديوار ، در حالى كه با قلمى خونين مىنوشت !\r\nخوارزمى از ابن لهيعه ، « 2 » از ابو قبيل « 3 » چنين نقل مىكند : چون امام حسين ( ع ) كشته شد سرش را نزد يزيد فرستادند . در ميان راه مأموران محافظ كاروان ، در نخستين منزلگاه\r\n\r\n\r\n","description":"","footnote":"\r\n( 1 ) . ر . ك . قمقام زخّار ، ج 2 ، ص 548 ، به نقل از كامل بهايى ، ج 2 ، ص 292 .\r\n( 2 ) . وى عبدالله بن لهيعة بن عقبة بن فرعان بن ربيعة بن ثوبان حضرمى اعدولى است . . . او از گروهى روايت‌كرده كه از آن جمله ابوقبيل است . روح بن صلاح گويد : ابن لهيعه با 72 تابعى ديدار كرد ؛ و احمد بن حنبل گفته است : چه كسى در فراوانى حديث و ضبط و اتقان آنها در مصر مانند ابن لهيعه بوده است ؟ . . . او در سال 73 يا 74 درگذشت . ( ر . ك . تهذيب الكمال ، ج 15 ، ص 487 ، شماره 3513 ) .\r\n( 3 ) . نام وى حىّ بن هانى بن ناضر ، ابو قبيل معافرى است . گروهى و از جمله ابن لهيعه از وى روايت كرده‌اند . ابو حاتم گويد : حديث او درست است . ابو سعيد بن يونس گويد : او در سال 128 در بُرُلُس درگذشت . ( ر . ك . سير اعلام النبلاء ، ج 5 ، ص 214 ، شماره 86 ؛ تهذيب الكمال ، ج 7 ، ص 410 ، شماره 1586 ) .\r\n","page_name":" 159 ","page_number":159},
  {"content":"\r\n\r\nفرود آمدند و سرگرم نوشيدن شدند و با سر شادمانى مىكردند ! در اين هنگام دستى از ديوار بيرون آمد و با قلمى آهنين با خون چنين نوشت :\r\nآيا مردمى كه حسين را كشته‌اند ، اميد دارند كه جدش در قيامت از آنان شفاعت كند . « 1 »\r\nدر مقتل منسوب به ابو مخنف آمده است : ابن زياد ، شمر ملعون ، خولى ، شبث بن ربعى و عمر سعد « 2 » را فرا خواند و هزار سوار را با آنان همراه ساخت و به آنها فرمان داد اسيران و سرها را نزد يزيد ببرند و فرمان داد كه به هرشهرى رسيدند آنان را معرفى كنند ! آنان ساحل فرات را در پيش گرفتند . اوّلين منزلگاهى كه فرود آمدند يك ويرانه بود . پس سر شريف مبارك را گذاشتند ؛ و اسيران با سر شريف همراه بودند . در اين هنگام ديدند كه دستى از ديوار بيرون آمد و باقلمى كه در دست داشت با خون تازه اين شعر را نوشت :\r\nآيا مردمى كه حسين را كشتند ، در روز قيامت از جدّش امير شفاعت دارند ؟\r\nنه به خدا سوگند ، كسى از آنها شفاعت نمىكند ،\r\nو آنان در روز قيامت در عذابند ،\r\nآنان حسين را به فرمان حاكمى ستمگر كشتند ،\r\nو فرمان آنها مخالف حكم قرآن بود .\r\nآنها فرار كردند و سپس بازگشتند و از آن منزل كوچيدند . در آن هنگام هاتفى ندا داد :\r\nچه خواهيد گفت آنگاه كه پيامبر ( ص ) از شما بپرسد :\r\nشما كه آخرين امتها بوديد ، پس از من با خاندان و اهل بيتم چگونه رفتار كرديد ، برخى را به اسارت گرفتيد و برخى به خون خويش آغشته شدند ،\r\nاگر به شما سفارش مىكردم كه در حق خويشاوندانم بد رفتارى كنيد ،\r\nباز هم پاداش من اين نبود ! « 3 »\r\n\r\n\r\n","description":"","footnote":"\r\n( 1 ) . مقتل الحسين ، خوارزمى ، ج 2 ، ص 105 - 106 ، شماره 28 .\r\n( 2 ) . در همراهى خولى ، شبث و عمر بن سعد جاى ترديد است ، به ويژه دربارهء عمر سعد . ( ر . ك . نفس المهموم ، ص 386 ) .\r\n( 3 ) . ر . ك . احقاق الحق ، ج 11 ، ص 564 ، منتخب طريحى ، ص 480 .\r\n","page_name":" 160 ","page_number":160},
  {"content":"\r\n\r\nخوارزمى به نقل يكى از رهبران بنى سليم گويد : پيران ما برايمان روايت كرده و گفته‌اند :\r\nوارد يكى از كنيسه‌هاى روم شديم و درون ديوار سنگى را ديديم كه روى آن نوشته بود :\r\nآيا مردمى كه حسين را كشتند در روز قيامت از جدّش اميد شفاعت دارند ؟\r\nنه به خدا سوگند ، كسى از آنها شفاعت نمىكند ،\r\nو آنان در روز قيامت در عذابند .\r\nما به پير مردى كه در كنيسه بود گفتيم : اين نوشته از چه زمانى در اينجا هست ؟ گفت :\r\nاز سيصد سال پيش از مبعوث شدن پيامبر شما ! « 1 »\r\nديار بكرى در تاريخ الخميس گويد : « پس حركت كردند تا در راه به صومعه‌اى رسيدند ، چون براى استراحت نيمروزى فرود آمدند ديدند كه بر يكى از ديوارهايش نوشته است :\r\nآيا مردمى كه حسين را كشتند در روز قيامت از جدّش اميد شفاعت دارند ؟\r\nآنها از راهب دربارهء سطر و نويسنده‌اش پرسيدند ؛ و او گفت : اين خط پانصد سال پيش از بعثت پيامبرتان در اينجا نوشته است . « 2 »\r\n\r\n( 2 ) 2 - داستان راهب و سر مقدس !\r\nسبط ابن جوزى در كتاب تذكرة الخواص چنين نوشته است « . . . ابن زياد سر حسين ( ع ) را به همراه اسيرانى كه با ريسمان بسته شده بودند نزد يزيد فرستاد . آنها زنان و دختران رسول خدا ( ص ) را با سر و روى باز بر شترهاى بى جهاز سوار كردند ! به هر منزلگاهى كه مىرسيدند . سر مبارك را از صندوق مخصوص بيرون مىآوردند و آن را بر نيزه مىكردند و در طول شب تا هنگام حركت از آن نگهبانى مىكردند . سپس آن را به صندوق باز مىگرداندند و حركت مىكردند . تا آنكه در منزلگاهى فرود آمدند . در آنجا صومعه‌اى\r\n\r\n\r\n","description":"","footnote":"\r\n( 1 ) . مقتل الحسين ( ع ) ، خوارزمى ، ج 2 ، ص 106 ، شماره 29 .\r\n( 2 ) . تاريخ الخميس ، ج 2 ، ص 75 و 299 ؛ و ر . ك . تاريخ مدينة دمشق ، ج 24 ، ص 243 ؛ محاضرة الابرار و مسامرة الاخيار ، ج 2 ، ص 255 ؛ اخبار الدول ، قرمانى ص 108 ، در اين كتاب آمده است : « گويند كه ديوار شكافت و دستى از آن بيرون آمد كه اين سطر رويش نوشته بود ! . . . » .\r\n","page_name":" 161 ","page_number":161},
  {"content":"\r\n\r\nبود و راهبى در آن به سر مىبرد . طبق معمول سر را بيرون آوردند . آن را بر نيزه كردند و طبق معمول نگهبانان سرگرم نگاهبانى شدند و نيزه را به صومعه تكيه دادند .\r\nنيمه شب مرد راهب ديد كه نورى از محل سر به سوى آسمان مىتابد . پس نزد آن گروه رفت و پرسيد : شما كه هستيد ؟\r\nگفتند : ما مأموران ابن زياد هستيم .\r\nگفت : اين سر از كيست ؟\r\nگفتند : سر حسين بن على بن ابى طالب ، فرزند فاطمه ، دختر رسول خدا ( ص ) !\r\nگفت : پيامبرتان ؟\r\nگفتند : آرى\r\nگفت : چه بد مردمى هستيد شما ! اگر مسيح پسرى داشت ، او را در كاسه چشم خود نگه مىداشتيم ! سپس گفت : از شما تقاضايى دارم .\r\nگفتند : چه تقاضايى ؟\r\nگفت : ده هزار دينار دارم . آن را بگيريد و امشب سر را به من بدهيد و هنگام حركت پس بگيريد .\r\nگفتند : موافقيم زيانى ندارد !\r\nپس سر را به او دادند و او دينارها را به آنان داد . راهب سر را گرفت و آن را شستشو داد و خوشبو كرد . سپس آن را بر زانو گذاشت و نشست و همهء شب را گريه كرد . بامدادان گفت : اى سر ، من تنها مسؤول خويشتنم و من گواهى مىدهم كه خدايى جز اللّه نيست و جدّ تو ، محمد ، رسول خدا است و خداى را گواه مىگيرم كه من غلام و بندهء تو هستم .\r\nسپس از صومعه و آنچه در آن بود دست كشيد و به خدمت اهل بيت ( ع ) در آمد . ابن هشام در سيره گفته است : آنها سر را گرفتند و حركت كردند . چون به نزديكى دمشق رسيدند ، به يكديگر گفتند : بياييد تا دينارها را با هم تقسيم كنيم ، مبادا كه يزيد آنها را ببيند و از ما بستاند !\r\nكيسه‌ها را برداشتند و باز كردند و ديدند كه دينارها تبديل به سفال شده است . در يك روى سكه نوشته بود : « گمان مبر كه خداوند از آنچه ستمگران مىكنند غافل است » ؛\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو بر روى ديگرش نوشته بود : « ستمگران خواهند دانست كه به چه جايى باز خواهند گرديد » . پس آن را درون « نهر بردى » « 1 » انداختند . « 2 »\r\nخوارزمى نيز نظير همين قصه را نقل كرده است ؛ آنجا كه مىگويد : « نقل شده است كه چون سر حسين ( ع ) را به شام مىبردند ، شب فرا رسيد و آنان نزد مردى يهودى فرود آمدند . پس از آنكه نوشيدند و مست كردند ، به او گفتند : سر حسين نزد ماست ! گفت :\r\nنشانم بدهيد . آنها سر را در حالى كه از آن نورى به آسمان مىتابيد نشانش دادند . يهودى شگفت زده شد و از آنها خواست كه سر را به او امانت دهند و آنان نيز دادند . يهودى - كه سر را به آن حال ديده بود - خطاب به آن گفت : نزد جدّت از من شفاعت كن . پس خداوند سر را به سخن آورد و گفت : شفاعت جدّ من مسلمانان را شامل مىشود و تو مسلمان نيستى !\r\nيهودى خويشاوندانش را گرد آورد . سپس سر را گرفت و درون طشتى نهاد و رويش گلاب ريخت و ميان آن كافور و مشك و عنبر ريخت . سپس به فرزندان و نزديكانش گفت :\r\nاين سر فرزند دختر محمد ( ص ) است .\r\nسپس گفت : افسوس كه جدّت نيست تا به دست او اسلام بياورم . افسوس ! تو زنده نيستى تا به دست تو اسلام بياورم و در ركابت بجنگم ! اگر اينك اسلام بياورم آيا در قيامت از من شفاعت مىكنى ؟\r\nخداوند سر را به سخن آورد ، به طورى كه با زبان رسا گفت : اگر مسلمان شوى من از تو شفاعت مىكنم . اين جمله را سه بار گفت و خاموش شد . پس مرد يهودى و نزديكانش مسلمان شدند !\r\nخوارزمى گويد : شايد اين مرد يهودى راهب قنسرين بوده است ، چرا كه او به دست\r\n\r\n\r\n","description":"","footnote":"\r\n( 1 ) . نهرى است در دمشق كه از زبدانى سر چشمه مىگيرد .\r\n( 2 ) . تذكرة الخواص ، ص 236 - 237 . قطب راوندى نيز با اندكى اختلاف همين روايت را نقل كرده است ، اما مكان وقوعش را ننوشته و گفته است كه امير كاروان عمر سعد بود ! ( ر . ك . الخرائج و الجرائح ، ج 2 ، ص 577 - 580 ، شماره 2 ) شيخ عباس قمى گفته است : « مىگويم : آنچه از تواريخ و سيره‌ها برمىآيد اين است كه عمر سعد با كسانى كه به شام رفتند همراه نبود ؛ و بسيار بعيد است كه با آنها بوده باشد » . ( نفس المهموم ، ص 424 ) .\r\n","page_name":" 163 ","page_number":163},
  {"content":"\r\n\r\nامام حسين ( ع ) اسلام آورد و ياد او در اشعار آمده است ؛ و جوهرى و جرجانى در مرثيه‌هاى امام حسين ( ع ) از او ياد كرده‌اند . چنان كه در جاى خود خواهد آمد ، ان شاء اللّه . »\r\nاز ديدگاه ما هيچ منعى ندارد كه داستان راهب يهودى يا نصرانى تكرار شده باشد ؛ و اين واقعه در چند منزلگاه روى داده باشد . چنان كه دليلى براى منحصر ساختن آن در منزلگاهى واحد و با راهبى واحد ، وجود ندارد . زيرا مىدانيم راههايى كه شهرهاى بزرگ را به هم متصل مىكرد ، پر از صومعه و دير بود !\r\nسيد هاشم بحرانى به نقل از طريحى مىنويسد : افرادى ثقه از ابو سعيد شامى نقل كرده‌اند كه گفت : روزى با آن گروه فرومايه‌اى كه سر حسين ( ع ) و اسيران را به شام مىبردند همراه بودم . چون به دير مسيحيان رسيدند ، شنيدند كه نصر خزاعى لشكرى گرد آورده و قصد دارد كه نيمه شب به آنها حمله كند . پهلوانان را بكشد و شجاعان را به خاك افكند و سرها و اسيران را بگيرد . از آنجا كه دشمن توان چيره شدن به دير را نداشت ، فرماندهان توافق كردند كه شب را به آنجا پناه ببرند .\r\nپس شمر همراه يارانش به در دير رفت و با صداى بلند ساكنان آنجا را صدا زد . كشيش بزرگ آمد و با ديدن لشكر گفت : شما كه هستيد و چه مىخواهيد ؟ شمر گفت : ما از لشكر عبيد الله بن زياد هستيم و از عراق به شام مىرويم .\r\nگفت : به چه منظور ؟\r\nگفت : شخصى در عراق ياغىگرى مىكرد و بر يزيد شوريد و لشكر گرد آورد . يزيد نيز لشكرى گران مهيا ساخت و او را كشتند . اينها سرهايشان است و اين زنان اسيرانشان !\r\nكشيش نگاهى به سر حسين ( ع ) انداخت و ديد كه از آن نور مىتابد و پرتوش به آسمان مىرسد . پس هيبت آن سر در دلش افتاد .\r\nگفت : دير ما گنجايش شما را ندارد . سرها و اسيران را داخل بياوريد و خود از بيرون مواظب باشيد . اگر دشمنى به شما حمله كرد با او بجنگيد و نگران اسيران و سرها نباشيد .\r\nآنان سخن صاحب دير را پسنديدند و گفتند : نظر خوبى است !\r\nآنگاه سر حسين ( ع ) را درون صندوقى گذاشتند و آن را قفل كردند و به همراه زنان و زين العابدين ( ع ) به داخل دير فرستادند ؛ و صاحب دير آنان را در جايى مناسب سكنى داد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nسپس صاحب دير در صدد ديدن سر شريف برآمد و اطراف اتاقى را كه صندوق در آن بود نگاه مىكرد . اتاق روزنه‌اى داشت و او از آنجا داخل اتاق را ديد كه نورانى شده است و ديد كه سقف اتاق شكافت و از آسمان تختى فرود آمد كه از اطرافش نور مىتابيد .\r\nزنى زيباتر از حوريان بهشتى بر آن نشسته بود و كسى فرياد مىزد : چشمها را ببنديد و نگاه نكنيد . در اين هنگام زنانى چند كه حوا ، صفيه ؛ همسر ابراهيم ، مادر اسماعيل ؛ راحيل ، مادر يوسف ؛ مادر موسى ؛ آسيه ؛ مريم و زنان پيامبر ( ص ) از آن اتاق بيرون آمدند .\r\nسپس سر را از صندوق بيرون آوردند و زنها يكى پس از ديگرى سر را بوسيدند . چون نوبت به حضرت زهرا ( س ) رسيد چشمان صاحب دير تار شد . او با چشم نمىديد ولى سخن را مىشنيد . در اين هنگام شنيد كه بانويى مىگويد : سلام بر تو اى كشتهء مادر ، سلام بر تو اى مظلوم مادر ، سلام بر تو اى شهيد مادر ، سلام بر تو اى جان مادر ؛ غم و اندوهى به تو نرسد ، خداوند در كار من و تو گشايشى كند و انتقام خونت را براى من بگيرد .\r\nصاحب دير با شنيدن صداى گريهء زنانى كه از آسمان آمده بودند ، ترسيد و از هوش رفت . چون به هوش آمد ، ديد كه شخصى به سوى خانه فرود آمد و قفل و صندوق را شكست و سر را بيرون آورد و آن را با كافور ، مشك و زعفران غسل داد ؛ و در برابر خويش گذاشت و به آن نگاه مىكرد و مىگفت : اى برتر از همهء سرهاى فرزندان آدم ، اى بزرگ ، اى كريم همهء عالمها ! گمان دارم كه تو از كسانى هستى كه خداوند در تورات و انجيل آنان را ستوده است ؟ و تو كسى هستى كه خداوند به تو فضيلت تأويل را داده است . زيرا بانوان بزرگ دنيا و آخرت بر تو مىگريند و نوحه سرايى مىكنند !\r\nمن مىخواهم كه تو را با نام و صفت بشناسم !\r\nسر به فرمان خداوند به سخن در آمد و گفت : منم مظلوم ! منم مقتول ! منم مهموم ! منم مغموم ! منم كه به شمشير دشمنى و ستم كشته شدم ! منم كسى كه با جنگ گمراهان بر من ستم شد .\r\nصاحب دير گفت : تو را به خدا سوگند اى سر باز هم برايم بگو !\r\nسر گفت : اگر از سرگذشت و نسب من مىپرسى ، منم فرزند محمد مصطفى ! منم فرزند على مرتضى ! منم فرزند فاطمهء زهرا ( س ) ! منم فرزند خديجهء كبرا ! منم فرزند\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nعروة الوثقى ! منم شهيد كربلا ! منم مظلوم كربلا ! منم كشتهء كربلا ! منم تشنهء كربلا ! منم آب نخوردهء كربلا ! منم هتك شدهء در كربلا !\r\nراوى گويد : صاحب دير پس از شنيدن اين سخنان از سر حسين ( ع ) ، شاگردان و مريدانش را جمع كرد و داستان را برايشان باز گفت . آنان كه هفتاد تن بودند گريه و زارى سر دادند و ناله كردند . عمامه‌ها را از سر افكندند و گريبانها را چاك دادند و نزد سرور و مولايمان على بن الحسين ( ع ) ، زين العابدين آمدند و زنّار را بريدند و ناقوس را شكستند ! از كارهاى يهود و نصارا دورى كردند و به دست آن حضرت اسلام آوردند ؛ و گفتند : اى فرزند رسول خدا ( ص ) ! فرمان بدهيد تا به سوى اين قوم كافر برويم و با آنان بجنگيم ، زنگار از دل بزداييم و انتقام سرورمان را بگيريم !\r\nامام ( ع ) به آنان فرمود : اين كار را مكنيد ، چرا كه خداوند عزيز و توانا به زودى از آنان انتقام مىگيرد . پس صاحبان دير از اقدام به جنگ منصرف شدند . « 1 »\r\n\r\n3 - زيارت سر مقدس توسط پيامبران و فرشتگان\r\nسيد بن طاووس گويد : « ابن لهيعه و ديگران روايتى نقل كرده‌اند كه ما به اندازهء نياز از آن نقل مىكنيم . گويد : سرگرم طواف كعبه بودم كه شنيدم مردى مىگويد : خدايا مرا ببخش هر چند مىدانم كه نمىبخشى ! گفتم : اى بندهء خدا ، از خدا بترس و چنين سخنى مگو ! چرا كه اگر گناهانت به اندازهء قطره‌هاى باران و برگ درختان باشد و تو از خداوند درخواست بخشش كنى ، بر تو مىبخشد ؛ چرا كه او بخشنده و مهربان است !\r\nگفت : بيا تا داستانم را برايت نقل كنم . چون رفتم ، گفت : بدان كه ما پنجاه تن بوديم و سر حسين ( ع ) را به شام مىبرديم . چون شب مىشد سر را درون تابوتى مىگذاشتيم و پيرامون آن شراب مىخورديم . شبى را همراهانم خوردند و مست كردند ولى من ننوشيدم .\r\nچون شب تاريك شد ، صداى رعدى شنيدم و نورى شديد به چشمم خورد . در اين هنگام\r\n\r\n\r\n","description":"","footnote":"\r\n( 1 ) . مدينة المعاجز ، ج 4 ، ص 126 .\r\n","page_name":" 166 ","page_number":166},
  {"content":"\r\n\r\nدرهاى آسمان باز شد ؛ و آدم ، نوح ، ابراهيم ، اسماعيل ، اسحاق و پيامبر ( ص ) فرود آمدند ؛ و جبرئيل و شمارى ديگر از فرشتگان آنها را همراهى مىكردند . پس جبرئيل به تابوت نزديك شد و سر را بيرون آورد و آن را به خود چسباند و بوسيد . ديگر انبيا نيز همگى چنين كردند . پيامبر ( ص ) براى سر حسين ( ع ) گريست و پيامبران ديگر او را تسليت دادند .\r\nجبرئيل ( ع ) به آن حضرت گفت : اى محمد ( ص ) خداى متعال مرا فرمان داده است كه دربارهء امّتت تو را اطاعت كنم . اگر فرمانم دهى زمين را زير پايشان به لرزه در مىآورم و آن را زير و رو مىكنم ؛ مانند همان كارى كه با قوم لوط كردم !\r\nپيامبر ( ص ) فرمود : نه جبرئيل ! من در روز قيامت و در حضور خداى متعال ، اينان را متوقف مىكنم !\r\nسپس ديگر فرشتگان سوى ما آمدند تا ما را بكشند . پس من گفتم : اى رسول خدا ( ص ) الأمان ، الأمان !\r\nپس فرمود : برو كه خدا تو را نبخشد . « 1 »\r\n\r\n4 - شادمانى تكريت « 2 » در استقبال از كاروان\r\nطريحى به نقل از مسلم گچكار مىنويسد : « چون به تكريت رسيدند ، نزد حاكم شهر فرستادند و پيغام دادند كه سر حسين ( ع ) و اسيران او نزد مايند ، به پيشواز ما بياييد . چون پيك خبر را به آنها رساند ، اخبار همه جا پراكنده شد و غلامان به استقبال آنان رفتند ! مسيحيان گفتند : اين چيست ؟\r\nگفتند : سر حسين !\r\nگفتند : آيا اين سر فرزند دختر پيامبرتان است ؟\r\nگفتند : آرى .\r\n\r\n\r\n","description":"","footnote":"\r\n( 1 ) . اللهوف ، ص 208 .\r\n( 2 ) . تكريت : شهرى است ميان موصل و بغداد . به بغداد نزديك‌تر است و سى فرسخ از آن فاصله دارد ، و در غرب دجله واقع است . ( ر . ك . مراصد الاطلاع ، ج 1 ، ص 268 ) .\r\n","page_name":" 167 ","page_number":167},
  {"content":"\r\n\r\nآنها ناراحت شدند و به صومعه‌ها رفتند و براى تعظيم پروردگار جهانيان ناقوس زدند و گفتند : بار پروردگارا ، ما از آنچه اين ستمگران كرده‌اند بيزاريم » . « 1 »\r\nقندوزى گويد : « چون به شهر تكريت رسيدند ، اخبار پراكنده شد و مردم با شادى و سرور بيرون آمدند ! مسيحيان به لشكر گفتند : ما از كارى كه مىكنيد بيزاريم ، اى ستمگرها ! شما فرزند دختر پيامبرتان را كشته‌ايد و اهل بيت او را به اسارت گرفته‌ايد ! » « 2 »\r\n\r\nبارگاههاى مقدس در منزلگاههاى ميان راه\r\n\r\n1 - مشهد نقطه در موصل\r\nدر هيچ يك از كتابهاى معتبر و تحقيقى تاريخى نيامده است كه اهل بيت ( ع ) در راه كوفه به شام از موصل گذشته باشند . برخى از مورخان از پژوهش درباره درستى يا نادرستى اين ادعا پرهيز كرده‌اند . كسانى هم كه آن را نقل كرده‌اند به گفته‌هاى ديگران بسنده نموده‌اند .\r\nبراى مثال شيخ عباس قمى مىنويسد : « اما بارگاه ايشان در موصل ؛ داستانش چنان كه در روضة الشهداء « 3 » آمده چنين است : هنگامى كه لشكريان قصد ورود به موصل را داشتند ، نزد حاكم آنجا فرستادند و از او خواستند كه براى آنها توشه و علوفه تهيه كند و شهر را آذين بندد . اما مردم موصل اتفاق كردند كه هر چه مىخواهند برايشان آماده سازند و از آنها بخواهند كه به شهر وارد نشوند « 4 » بلكه در خارج شهر فرود آيند و بى آنكه به شهر درآيند حركت كنند . آنها در يك فرسخى شهر فرود آمدند و سر شريف را روى صخره‌اى گذاشتند . قطره‌اى خون از سر مبارك روى سنگ چكيد و پخش شد ؛ و در روز عاشوراى\r\n\r\n\r\n","description":"","footnote":"\r\n( 1 ) . منتخب طريحى ، ص 481 ؛ و ر . ك . ناسخ التواريخ ، ج 3 ، ص 103 .\r\n( 2 ) . ينابيع الموده ، ص 351 .\r\n( 3 ) . ر . ك . روضة الشهداء ، ص 368 . ملاحظه مىشود كه اين كتاب و كتابهاى ديگرى همچون قمقام زخّار ، ينابيع الموده ، معالى السبطين ، منزلگاههاى ميان راه را از مقتل منسوب به ابو مخنف نقل مىكنند كه معتقد است اهل بيت از راه سلطانى رفته‌اند . داستان عبور از موصل نيز در همين كتاب ( ص 183 ) آمده است .\r\n( 4 ) . دليلش هم اين است كه ساكنان آنجا از دوستداران اهل بيت بودند . چنان كه در كتابهاى معالى السبطين ، ج 2 ، ص 77 و ناسخ التواريخ ، ج 3 ، ص 102 آمده است .\r\n","page_name":" 168 ","page_number":168},
  {"content":"\r\n\r\nهر سال از آن خون مىجوشد . پس از آن مردم همه ساله در روز عاشورا پيرامون آن سنگ گرد مىآمدند و مراسم سوگوارى و عزادارى به پا مىكردند . اين مراسم تا روزگار عبدالملك بن مروان باقى بود و او فرمان داد سنگ را انتقال دادند و پس از آن اثرى از آن ديده نشد .\r\nولى در آن مكان گنبدى ساختند و آن را بارگاه نقطه نام نهادند » . « 1 »\r\n\r\n2 - مشهد نقطه در نصيبين « 2 »\r\nشيخ عباس قمى مىنويسد : اما سانحه‌اى كه در نصيبين روى داد ؛ خلاصهء آن از كتاب كامل بهايى چنين است : چون به نصيبين رسيدند ، منصور بن الياس فرمان داد شهر را آذين بستند . پس آن را با هزار آينه تزيين كردند . آن ملعونى كه سر را به همراه داشت قصد ورود به شهر را نمود ولى اسبش از او فرمان نبرد ! اسب ديگرى سوار شد ، آن هم فرمان نبرد ! همينطور اسب عوض مىكرد تا آنكه سر شريف بر زمين افتاد . ابراهيم موصلى « 3 » آن را برداشت و چون دقت كرد فهميد كه سر امام حسين ( ع ) است . پس آنان را سرزنش و توبيخ كرد ، اما شاميان او را كشتند و سر را بيرون شهر گذاشتند و داخل شهر نبردند .\r\nمىگويم : شايد محل افتادن سر شريف تبديل به بارگاه شد » .\r\nدر كتاب « الاشارات الى معرفته الزيارات » آمده است : « در شهر نصيبين مشهد نقطه است ؛ كه گفته مىشود از خون سر حسين ( ع ) است ؛ و در بازار تيرسازان ، « بارگاه رأس » است ؛ كه هنگام عبور اسيران به سوى شام در آنجا آويخته شد . « 4 »\r\n\r\n\r\n","description":"","footnote":"\r\n( 1 ) . نفس المهموم ، ص 426 .\r\n( 2 ) . نصيبين ؛ از شهرهاى آباد جزيره ، بر سر راه كاروانهاى موصل به شام . گويند كه در آنجا و در روستاهايش هزار باغ است . از آنجا تا سنجار نه فرسخ و تا موصل شش روز راه است . ( ر . ك . معجم البلدان ، ج 5 ، ص 288 ؛ معجم ، استعجم ، ج 4 ، ص 568 و 1310 ) .\r\n( 3 ) . زندگينامه‌اى از وى در دست نيست .\r\n( 4 ) . مقتل الحسين ( ع ) ، مقرم ، ص 346 ( پاورقى ) به نقل از كتاب الاشارات الى معرفة الزيارات ، ابوالحسن على بن ابى بكر هروى ، متوفاى 61 ه ق . ص 66 .\r\n","page_name":" 169 ","page_number":169},
  {"content":"\r\n\r\n\r\n3 - مشهد نقطه در حماة\r\nشيخ عباس قمى گويد : « اما بارگاه موجود در حماة : « 1 » در برخى كتابها « 2 » به نقل از يكى از مقتل نگاران آمده است : در راه سفر به حج به حماة رسيدم و در ميان بستانهايش مسجدى به نام مسجد الحسين ( ع ) ديدم ! چون به مسجد در آمدم در يكى از ساختمانهايش پرده‌اى به ديوار آويخته بود . چون آن را بلند كردم ديدم كه سنگى در ديوار نصب است .\r\nسنگ كج بود و بر روى آن نقش يك گردن و يك قطره خون وجود داشت . از يكى از خادمان پرسيدم : اين سنگ و نقش بر آن چيست ؟ گفت : اين سنگ جاى سر حسين ( ع ) است كه مردمى كه آن را به دمشق مىبردند آن را گذاشتند . . . » « 3 »\r\n\r\n4 - آيا سر مقدس در حمص هم بارگاهى دارد ؟\r\nشيخ عباس قمى مىنويسد : « اما دربارهء بارگاه سر حسين ( ع ) در حمص به چيزى دست نيافتم . چنان كه دربارهء بارگاه سر از كربلا تا عسقلان نيز چيزى نديده‌ام .\r\nآرى ، در كنار درِ شمالى صحن مطهر حضرت اباعبدالله الحسين ( ع ) مسجدى موسوم به مسجد رأس الحسين ( ع ) وجود دارد . در پشت كوفه نزديك ستون الغرى ، مسجدى است موسوم به مسجد حنّانه كه زيارت امام حسين ( ع ) در آن مستحب است . زيرا سر آن حضرت را در آنجا گذاشته بودند . « 4 »\r\n\r\n5 - مشهد نقطه در حلب « 5 »\r\nصاحب كتاب نهر الذهب فى تاريخ حلب مىنويسد : « در سال 61 ه امام حسين ( ع ) در\r\n\r\n\r\n","description":"","footnote":"\r\n( 1 ) . شهرى است بزرگ و از آنجا تا شيزر نيم روز راه است و كاروانها از آنجا تا دمشق را پنج روزه مىروند و از آنجا تا حلب چهار روز راه است . ( ر . ك . معجم البلدان ، ج 3 ، ص 383 ) .\r\n( 2 ) . مقصودش كتاب رياض الاحزان مولى حسن قزوينى ( ص 83 ) ، چاپ سنگى ، 1305 ه است .\r\n( 3 ) . نفس المهموم ، ص 426 - 427 .\r\n( 4 ) . نفس المهموم ، ص 427 .\r\n( 5 ) . شهرى است بزرگ به فاصله نه روز از دمشق . ( ر . ك . معجم البلدان ، ج 2 ، ص 282 و 284 ) . بغدادى گويد : « شهرى است مشهور در شام . . . از حلب تا قنسرين يك روز تا معرّة ( النعمان ) دو روز راه است . » ( مراصد الاطلاع ، ج 1 ، ص 417 ) .\r\n","page_name":" 170 ","page_number":170},
  {"content":"\r\n\r\nكربلا كشته شد و شمر بن ذى الجوشن سر شريف وى را بريد و آن را به همراه خاندان حسين ( ع ) نزد يزيد در دمشق آورد . در راه از حلب گذشت و سر را كنار كوه فرود آورد و بر يكى از صخره‌هاى آن گذاشت . يك قطره از خون سر در آنجا چكيد و به همين مناسبت در آنجا مسجدى ساختند كه به مشهد النقطه معروف شد » . « 1 »\r\nنيز گويد : « گفتم : گفته‌اند كه دليل بناى مشهد النقطه اين است كه هنگام آوردن سر حسين ( ع ) نزد اين كوه ، آن را روى زمين نهادند و يك قطره از خونش بر سنگى چكيد .\r\nمردم حلب روى آن سنگ اين بارگاه را ساختند و مشهد النقطه ناميدند . شايد اين صخره پس از خراب شدن اين بارگاه به محراب مشهد الحسين انتقال يافت و روى آن بنا احداث گرديد . . . » . « 2 »\r\n\r\n6 - مشهد السقط در حلب\r\nحموى گويد : در غرب شهر در دامنهء كوه جوشن « 3 » قبر محسن بن حسين ( ع ) است .\r\nمردم مىپندارند كه هنگام به اسارت آمدن خاندان حسين ( ع ) از عراق به دمشق ، در راه سقط شد . يا اينكه طفلى بود كه در حلب با آنها بود و در اينجا دفن گرديد . » « 4 »\r\nنيز گويد : جوشن كوهى است در غرب حلب كه از آنجا مس سرخ مىبردند ، آنجا معدن مس بود ، اما پس از عبور اسيران و زنان كاروان حسين بن على ( ع ) از بين رفت .\r\n( زيرا ) همسر حسين ( ع ) حامله بود و در اينجا سقط جنين كرد . او از كارگران آن كوه درخواست نان و آب كرد ، ولى آنها دشنامش دادند و منعش كردند . وى آنها را نفرين كرد و از آن پس ، كسى از كار در آنجا سودى نبرد » . « 5 »\r\nغزّى گويد : از ديگر محله‌هايى كه به اين محله ( محلهء كلامته ) ملحق است ، مشهد محسن و مشهد حسين است . مشهد محسن به مشهد الدكّه و مشهد الطرح نيز مشهور\r\n\r\n\r\n","description":"","footnote":"\r\n( 1 ) . نهر الذهب فى تاريخ حلب ، ج 3 ، ص 24 .\r\n( 2 ) . نهر الذهب فى تاريخ حلب ، ج 3 ، ص 24 .\r\n( 3 ) . جوشن : كوهى مشرف بر حلب در غرب آن كه در دامنه‌اش مقبره‌ها و بارگاه‌هاى شيعى قرار دارد . ( معجم‌البلدان ، ج 2 ، ص 186 ) .\r\n( 4 ) . معجم البلدان ، ج 2 ، ص 284 .\r\n( 5 ) . معجم البلدان ، ج 2 ، ص 186 .\r\n","page_name":" 171 ","page_number":171},
  {"content":"\r\n\r\nاست و در بخش غربى حلب واقع است ؛ و از آن رو به اين نام خوانده شده است كه سيف الدولة بن حمدان بر روى كوه مشرف به محل بارگاه سكويى داشت كه بر آن مىنشست و مسابقهء اسبها را كه در حضورش در آنجا برگزار مىشد تماشا مىكرد .\r\nدر تاريخ ابن ابى طىّ آمده است : مشهد الدكّه در سال 351 ه آشكار شد . داستان آشكار شدنش هم از اين قرار بود كه سيف الدوله روزى در يكى از چشم اندازهاى خانه‌اش در بيرون شهر بود و نورى را ديد كه در جاى بارگاه فرود مىآيد . پس خودش سوار شد و رفت و آنجا را كند و به سنگى برخورد كه بر آن نوشته بود : اين قبر محسن بن حسين بن على بن ابى طالب است . سپس علويان را گرد آورد و از آنها پرسيد كه آيا حسين فرزندى به نام محسن داشته است ؟ گروهى از آنها گفتند : ما خبر نداريم . ما شنيده‌ايم كه حضرت فاطمه ( س ) حامله بود و پيامبر ( ص ) به وى فرمود : در شكم تو محسنى است ! چون در روز بيعت به خانه على ( ع ) حمله كردند آن طفل سقط شد ! . . . « 1 »\r\nگروهى ديگر گفتند : يكى از زنان حسين ( ع ) از راه اسارت به اينجا كه رسيده بچه‌اش سقط شده است . ما از پدرانمان شنيده‌ايم كه اين مكان به جوشن موسوم است . چرا كه شمر بن ذى الجوشن اسيران و سرها را در اينجا فرود آورد . در اينجا معدنى بود كه از آن مس استخراج مىشد . معدن‌كاران از ديدن اسيران شادمان شدند . زينب بنت الحسين « 2 » آنها را نفرين كرد و معدن از بين رفت .\r\nپس سيف الدوله گفت : خداوند اذن داده است كه اين مكان آباد شود و من آن را به نام اهل بيت آباد مىكنم . « 3 »\r\nآقاى مقرّم مىنويسد : « در نزديكى حلب بارگاهى است موسوم به « مسقط السقط » :\r\nزيرا هنگامى كه حرم پيامبر ( ص ) به اينجا رسيدند ، همسر امام حسين ( ع ) فرزندى سقط كرد كه نامش محسن بود . « 4 »\r\n\r\n\r\n","description":"","footnote":"\r\n( 1 ) . نهر الذهب فى تاريخ حلب ، ج 2 ، ص 209 .\r\n( 2 ) . در نقل ، همين گونه آمده است .\r\n( 3 ) . همان .\r\n( 4 ) . مقتل الحسين ، مقرّم ، ص 346 - 347 .\r\n","page_name":" 172 ","page_number":172},
  {"content":"\r\n\r\nشيخ عباس قمى مىنويسد : من در بازگشت از زيارت بيت اللّه الحرام در سال 1342 ه اين بارگاه شريف را زيارت كرده‌ام . ساختمان بارگاه شريف را ديدم كه از سنگهاى بزرگ ، در نهايب اتقان و استحكام بنا شده بود . ولى متأسفانه بر اثر جنگهايى كه در حلب اتفاق افتاد بنايش ويران شده و اينك مخروبه‌اى است كه سقفش روى ديوارها فرود آمده و به ويرانه‌اى تهى تبديل شده است . « 1 »\r\n\r\n7 - مشهد الرأس در عسقلان\r\nشيخ عباس قمى گويد : دربارهء بارگاه سر شريف در عسقلان در برخى كتابها « 2 » آمده كه مشهور است . « 3 »\r\n\r\nداستان راهب قنسرين\r\nنطنزى در الخصائص گويد : چون سر امام حسين ( ع ) را در منزلگاهى به نام قنسرين فرود آوردند ، راهبى از صومعه‌اش به سر نگاه كرد و ديد كه نورى از دهانش بيرون مىآيد و به آسمان بالا مىرود ! او ده هزار درهم آورد و سر را گرفت و به صومعه‌اش برد . آنگاه صداى ناشناسى را شنيد كه مىگفت : خوشا به حالت ! و خوشا به حال كسى كه حرمت او را بشناسد !\r\nراهب سر بلند كرد و گفت : پروردگارا تو را به حق عيسى ، امر فرما تا اين سر با من سخن بگويد . آنگاه سر به سخن در آمد و گفت : اى راهب ! چه مىخواهى ؟ گفت : تو كيستى ؟\r\nگفت : من فرزند محمد مصطفايم ! من فرزند على مرتضايم ! من فرزند فاطمهء زهرايم ! من كشته شده در كربلايم ! منم مظلوم ! منم عطشان ! و ساكت شد .\r\nراهب صورت به صورتش گذاشت و گفت : صورت از صورت تو بر نمىدارم ، تا بگويى كه در قيامت از من شفاعت مىكنى ! سر به سخن در آمد و گفت : به دين جدّم محمد ( ص ) درآى .\r\n\r\n\r\n","description":"","footnote":"\r\n( 1 ) . نفس المهموم ، ص 678 .\r\n( 2 ) . منظورش مشكاة الادب ناصرى است در حاشيه نيز گويد : ر . ك . ناسخ التواريخ ، ج 3 ، ص 194 .\r\n( 3 ) . نفس المهموم ، ص 428 .\r\n","page_name":" 173 ","page_number":173},
  {"content":"\r\n\r\nراهب گفت : اشهد ان لا إله الّا إله و اشهد ان محمد رسول اللّه .\r\nپس شفاعتش را پذيرفت . چون صبح شد سر و درهمها را از او گرفتند . چون به دشت رسيدند نگاه كردند و ديدند كه درهمها تبديل به سنگ شده است ! « 1 »\r\nطريحى نيز داستان راهبى را با سر مقدس نوشته است كه با داستان راهب قنسرين شباهت دارد . اما ياد آور شده است كه محل اين داستان در حدود شش ميلى بعلبك بوده است . « 2 »\r\n\r\nسخن گفتن سر با حادث بن وكيده « 3 »\r\nاز حارث بن وكيده نقل شده است كه گفت : « من در ميان كسانى كه سر حسين ( ع ) را حمل كردند بودم ، چون شيندم كه سورهء كهف را قرائت مىكند شك كردم كه آيا واقعاً صداى ابا عبد اللّه را مىشنوم !\r\nپس سر مبارك به من گفت : اى پسر وكيده ! آيا نمىدانى كه ما گروه ائمه زنده‌ايم و در نزد خدا روزى مىخوريم !\r\nبا خود گفتم : سرش را مىدزدم !\r\nپس ندا داد : اى پسر وكيده ! حق انجام اين كار را ندارى ، ريختن خون من در نزد خداوند بزرگ‌تر از حركت دادن سر من است ، آنان را واگذار ، به زودى و در آن هنگامى كه غل و زنجير به گردن كشيده شوند خواهند دانست ! » . « 4 »\r\n\r\nنزديك دمشق\r\nسيد ابن طاووس گويد : كوفيان سر امام حسين ( ع ) را به همراه مردانى كه به اسارت\r\n\r\n\r\n","description":"","footnote":"\r\n( 1 ) . مناقب آل ابى طالب ( ع ) ، ج 4 ، ص 67 ؛ به نقل از الخصائص نطنزى و به نقل از آن ، بحار الانوار ، ج 45 ، ص 303 - 304 .\r\n( 2 ) . ر . ك . المنتخب ، طريحى ، ص 481 - 482 .\r\n( 3 ) . حارث بن وكيده : در كتابهاى رجال شرح حالى از وى نيامده است . نمازى گويد : « از او ياد نكرده‌اند ، سعدان بن ابى طيران داستان قرائت سر مولايمان حسين ( ع ) و سخن گفتنش را از او نقل كرده است . » ( مستدركات علم رجال الحديث ، ج 2 ، ص 286 ) .\r\n( 4 ) . دلائل الامامه ، ص 188 ، شماره 108 / 13 .\r\n","page_name":" 174 ","page_number":174},
  {"content":"\r\n\r\nگرفته بودند حركت دادند . چون نزديك دمشق رسيدند ، ام كلثوم به شمر - كه در ميان آنها بود - نزديك شد و گفت : حاجتى دارم ! گفت : چه حاجتى ؟ فرمود : چون ما را وارد شهر كرديد ، از دروازه‌اى ببريد كه تماشاگران كم‌ترى داشته باشد ؛ و از اينان بخواه كه سرها را از محملها بيرون بياورند و از ما دور كنند . زيرا از بس با اين حال به ما نگاه كردند خوار و ذليل گشته‌ايم !\r\nشمر از روى كفر و سركشى در پاسخ سؤال وى فرمان داد تا سرها را در وسط محملها بر نيزه كنند و آنان را از ميان تماشاچيان با همين حالت حركت داد تا به دروازهء دمشق رسيد ! » « 1 »\r\n\r\nروز ورود كاروان حسينى به دمشق\r\nشيخ عباس قمى گويد : شيخ كفعمى « 2 » ، شيخ بهايى « 3 » و محدث كاشانى « 4 » نوشته‌اند : در اوّل صفر ، سر حسين ( ع ) وارد دمشق شد . اين روز را بنى اميه جشن مىگيرند . اين روز روزى است كه اندوه را تازه مىكند .\r\nروزى كه در عراق عزا به شمار مىآيد ، اما بنى اميه آن را در شام جشن مىگيرند .\r\nنيز از ابوريحان در آثار الباقيه « 5 » نقل شده است كه گفت : در روز اول صفر ، سر حسين ( ع ) را وارد دمشق كردند . . . » . « 6 »\r\n\r\n\r\n","description":"","footnote":"\r\n( 1 ) . اللهوف ، ص 155 - 156 ؛ و به نقل از آن نفس المهموم ، 429 - 430 ؛ و ر . ك . مقتل الحسين ( ع ) ، مقرم ، ص 347 .\r\n( 2 ) . مصباح كفعمى ، ص 510 .\r\n( 3 ) . توضيح المقاصد ، بهايى ، ص 4 .\r\n( 4 ) . تقويم المحسنين ، فيض كاشانى ، ص 15 .\r\n( 5 ) . الآثار الباقيه ، بيرونى ، 331 ، چاپ مكتبة المثنى ، بغداد .\r\n( 6 ) . نفس المهموم ، ص 429 ؛ ر . ك . مقتل الحسين ( ع ) ، مقرم ، ص 348 .\r\n","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\n\r\nفهرست منابع\r\n1 - أبصار العين في أنصار الحسين ( ع ) : شيخ محمد بن طاهر سماوى ، ت 1370 ه ، تحقيق : محمد جعفر طبسي پژوهشكدهء تحقيقات اسلامى قم .\r\n2 - الإتحاف بحبّ الأشراف : عبداللّه بن محمد بن عامر شبراوى ، ت 1280 ه ، كتابفروشى شريف رضى ، قم .\r\n3 - اثبات الوصية للامام على بن أبى طالب ( ع ) : أبو الحسن على بن الحسين بن على مسعودى هذلى ، ت 346 ه ، انتشارات شريف رضى قم .\r\n4 - الاحتجاج : أبو منصور أحمد بن على بن أبى طالب طبرسى ، علماى قرن ششم ، انتشارات اسوه قم ، 1416 ه .\r\n5 - احقاق الحق : قاضى نور اللّه حسينى شهيد سنة 1019 ه ، انتشارات كتابخانهء آيت الله مرعشى ، قم .\r\n6 - الأخبار الطوال : أبو حنيفة أحمد بن داود دينورى ، ت 282 ه ، انتشارات شريف رضى ، قم .\r\n7 - اختيار معرفة الرجال : ( رجال كشى ) ، ت 385 ه ، نشر مؤسسة آل البيت ( ع ) لأحياء التراث ، قم .\r\n8 - الإرشاد فى معرفة حجج اللّه على العباد : شيخ مفيد أبو عبد اللّه محمد بن محمد بن نعمان عكبرى ، ت 413 ه ، نشر مؤسسة آل البيت ( س ) لأحياء التراث ، قم .\r\n9 - الاستيعاب فى معرفة الأصحاب : أبو عمر يوسف بن عبد اللّه بن محمد بن عبد البرّ قرطبى ، ت 463 ه ، نشر النهضة ، مصر .\r\n10 - أسد الغابة فى معرفة الصحابة : عزّ الدين بن اثير أبو الحسن على بن محمد جزرى ، ت 630 ه ، انتشارات كتابفروشى اسلاميه ، تهران .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n11 - إسعاف الراغبين فى سيرة المصطفى و فضائل أهل بيته الطاهرين : شيخ محمد الصبّان ، چاپ شده در حاشيهء نور الأبصار .\r\n12 - الأصابة فى تمييز الصحابة : أحمد بن على بن محمد بن محمد بن على ( ابن حجر عسقلانى ) ، ت 852 ه ، دار الكتاب العربى ، و دار أحياء التراث العربى ، بيروت .\r\n13 - الأصيلي في أنساب الطالبيين : صفىّ الدين محمد بن تاج الدين على معروف بابن طقطقى حسنى ، ت 709 ه ، نشر كتابخانهء آيت الله مرعشى ، 1418 ه .\r\n14 - إعلام الورى بأعلام الهدى : أبو علي فضل بن حسن طبرسى ، ت 548 ه ، نشر مؤسسة آل البيت ( س ) لأحياء التراث ، قم .\r\n15 - أعيان الشيعة : سيد محسن امين عاملى ، ت 370 ه ، دار التعارف ، بيروت .\r\n16 - الأغاني : أبو الفرج اصفهانى ، ت 356 ه ، دار الفكر و دار الكتب العلمية ، بيروت .\r\n17 - الاقبال بالأعمال الحسنة : رضى الدين بن طاووس ، ت 664 ه ، دفتر تبليغات اسلامى ، قم .\r\n18 - الأمالى : شيخ صدوق أبو جعفر محمد بن على بن حسين بن بابويه ، ت 381 ه ، منشورات الأعلمي للمطبوعات ، بيروت .\r\n19 - أمالى الشيخ المفيد : محمد بن نعمان ، ت 413 ه ، انتشارات جامعهء مدرسين ، قم .\r\n20 - الامام الحسين ( ع ) و أصحابه : شيخ فضل على قزوينى ، ت 290 ه ، نشر باقرى ، قم .\r\n21 - أنساب الأشراف : أحمد بن يحيى بن جابر بلاذرى ، ت 279 ه ، دار الكفر ، بيروت .\r\n22 - بحار الأنوار : علّامة شيخ محمد بن باقر مجلسى ، ت 1110 ه ، مؤسسة الوفاء ، بيروت .\r\n23 - البداية و النهاية في التاريخ : أبو الفدا اسماعيل بن كثير دمشقى ، ت 774 ه ، دار الكتب العلمية ، و دار الفكر ، بيروت .\r\n24 - بشارة المصطفى لشيعة المرتضى : عماد الدين أبو جعفر محمد بن ابى القاسم طبرى ، از علماى قرن ششم ، نشر مؤسسة النشر الاسلامى ، قم ، 1420 ه .\r\n25 - بغية الطلب فى تاريخ حلب : أحمد بن أبى جراده حلبى ، ت 660 ه ، مؤسسة البلاغ ، بيروت ، 1409 ه .\r\n26 - البيان في أخبار صاحب الزمان : محمد بن يوسف بن محمد قرشى گنجى شافعى ، ت 658 ه ، دار إحياء تراث أهل البيت ( س ) ، تهران .\r\n27 - البيان و التعريف في أسباب ورود الحديث الشريف : ابراهيم بن محمد بن كمال الدين ، مشهور به ابن حمزه حسينى حنفى دمشقى ، ت 1120 ه ، المكتبة العلمية ، بيروت .\r\n28 - تاريخ ابن عساكر ، ترجمة الإمام الحسين ( ع ) : تحقيق محمودى ، نشر مجمع احياء الثقافة الإسلامية ، قم .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n29 - تاريخ الاسلام و وفيات المشاهير و الأعلام : شمس الدين محمد بن احمد ذهبى ، ت 748 ه ، دار الكتاب العربي ، بيروت .\r\n30 - تاريخ الخلفاء : جلال الدين سيوطى ، ت 911 ه ، انتشارات شريف رضى الرضي ، قم ، 1411 ه .\r\n31 - تاريخ الخميس في أحوال أنفس نفيس : حسين بن محمد دياربكرى ، ت 966 ه ، مؤسسة شعبان ، بيروت .\r\n32 - تاريخ الطبرى : أبو جعفر محمد بن جرير بن يزيد طبرى ، ت 310 ه ، دار الكتب العلمية ، بيروت .\r\n33 - التاريخ الكبير : محمد بن اسماعيل بخاري ، ت 256 ه ، دار الكتب العلمية ، بيروت .\r\n34 - تاريخ اليعقوبى : ابن واضع أحمد بن أبي يعقوب بن جعفر عباسى يعقوبى ، ت 284 ه ، دار صادر ، بيروت .\r\n35 - تاريخ بغداد : خطيب أبوبكر بغدادى ، ت 463 ه ، دار الكتب العلمية ، بيروت .\r\n36 - تاريخ خليفة : أبو عمر خليفة بن خياط عصفرى ، ت 240 ه ، دار الباز ، مكة المكرمه .\r\n37 - تاريخ روايات الاسلام : جرجي زيدان ، منشورات دار مكتبة الحياة ، بيروت .\r\n38 - تاريخ مدينة دمشق : أبو القاسم على بن الحسن بن هبة اللّه الشافعى معروف به ابن عساكر ، ت 571 ه ، دار الفكر ، بيروت .\r\n39 - تأويل الآيات الظاهرة فى فضائل العترة الطاهرة : سيد شرف الدين على بن حسين استرابادى غروى ، از علماى نيمهء دوم قرن دهم ، مؤسسهء انتشارات اسلامى ، قم .\r\n40 - التبيين فى أنساب القرشيين : موفق الدين أبو محمد بن عبد اللّه بن أحمد بن قدامه مقدسى ، ت 620 ه ، نشر عالم الكتب و مكتبة النهضة العربية ، بيروت .\r\n41 - التحقيق حول زيارة الأربعين : شهيد قاضى طباطبايى .\r\n42 - تدكرة الخواص : سبط ابن جوزى ، شمس‌الدين أبو مظفر يوسف بن فرغلي بن عبداللّه بغدادى ، ت 654 ه ، نشر مكتبة نينوى ، تهران .\r\n43 - ترجمة الإمام الحسين ( ع ) و مقتله من القسم غير المطبوع من كتاب الطبقات الكبرى لابن سعد : تحقيق عبد العزيز الطباطبائى .\r\n44 - تسلية المجالس و زينة المجالس : محمد بن أبىطالب حسنى موسوى كركى از اعلام قرن دهم ، انتشارات مؤسسه معارف اسلامى ، قم ، 1418 ه .\r\n45 - تسمية مَن قُتل مع الحسين ( ع ) : فضيل بن زبير بن عمر بن درهم كوفى اسدى از اصحاب امام باقر ( ع ) و امام صادق ( ع ) چاپ شده در مجلهء تراثنا ، شمارهء دوّم ، سال اوّل ، سنة 1406 ه .\r\n46 - تفسير القمي : على بن إبراهيم بن هاشم قمى ، متوفاى قرن سوّم ، نشر كتابفروشى علامه ، قم .\r\n47 - تقريب التهذيب : أحمد بن علي بن حجر عسقلانى ، ت 852 ه ، دار المعرفة ، بيروت .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n48 - تنفيح المقال فى علم الرجال : شيخ عبد اللّه محمد بن حسن بن مولى عبد اللّه مامقانى نجفى ، ت 1351 ه ، طبعة حجرية .\r\n49 - تهذيب التهذيب : أحمد بن على بن حجر عسقلانى ، ت 852 ه ، دار صادر ، بيروت .\r\n50 - تهذيب الكمال فى أسماء الرجال : أبو الحجاج جمال الدين مزّى ، ت 742 ه ، مؤسسة الرسالة ، بيروت ، 1403 ه .\r\n51 - الجرح و التعديل : أبو محمد عبد الرحمن بن أبي حاتم محمد بن إدريس بن منذر تميمى حنظلى رازى ، ت 327 ه ، دار الكتب العلمية ، بيروت ، 1371 ه .\r\n52 - جلاء العيون : محمد باقر مجلسى ، ت 1111 ه .\r\n53 - جمهرة أنساب العرب : ابن سائب كلبى ، ت 204 ه ، تحقيق محمود العظم .\r\n54 - جواهر الكلام : محمد حسن نجفى ، ت 1266 ه ، نشر دار الكتب الاسلامية ، تهران .\r\n55 - جواهر المطالب فى مناقب الإمام على بن أبي طالب ( ع ) : شمس الدين أبو البركات محمد بن أحمد دمشقى باعونى شافعى ، ت 871 ه ، نشر مجمع إحياء الثقافة الاسلامية ، قم ، 1415 ه .\r\n56 - الحدائق الوردية : أبو الحسن حسام الدين حميد بن أحمد محلّى ، نشر جامع النهرين ، صنعاء .\r\n57 - حلية الأولياء و طبقات الأصفياء : أبو نعيم اصفهانى ، ت 430 ه ، دار الكتاب العربى ، بيروت .\r\n58 - حياة الامام الحسين ( ع ) : باقر شريف القرشي ، دار الكتب العلمية ، قم .\r\n59 - الخرائج و الجرائح : قطب الدين سعيد بن هبة اللّه راوندى ، ت 573 ه ، نشر مؤسسة الإمام المهدى ( ع ) ، قم .\r\n60 - الخصائص الكبرى : حافظ جلال الدين عبد الرحمن بن أبي بكر سيوطى ، ت 911 ه ، دار الكتاب العربي ، بيروت .\r\n61 - الخطط المقريزية : تقي الدين أحمد بن علي بن عبد القادر بن محمد ، معروف به مقريزى ، طبع 1324 ه ، مصر .\r\n62 - الدر المنثور في التفسير بالمأثور : جلال الدين سيوطى ، ت 911 ه ، چاپ كتابخانهء آيت الله نجفى ، قم .\r\n63 - دلائل الإمامة : أبو جعفر محمد بن جرير بن رستم طبرى ، از علماى قرن چهارم ، المطبعة الحيدرية ، النجف الأشرف .\r\n64 - دلائل النبوة : أبو نعيم اصفهانى احمد بن عبد اللّه ، وفات 430 ه ، دار المعرفة ، بيروت .\r\n65 - ذخائر العقبى فى مناقب ذوي القربى : محب الدين طبرى ، ت 694 ه ، مكتبة القدسي ، القاهرة .\r\n66 - ذوب النظار فى شرح الثار : جعفر بن محمد بن جعفر بن هبة اللّه ، معروف به ابن نما ، از بزرگان قرن هفتم ، مؤسسهء انتشارات اسلامى قم ، 1416 ه .\r\n67 - ربيع الأبرار : أبو القاسم زمخشرى ، ت 538 ه ، نشر شريف رضى ، قم .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n68 - رجال الشيخ : محمد بن حسن طوسى ، ت 460 ه ، موسسهء نشر اسلامى ، قم .\r\n69 - روضة الواعظين : محمد بن فتال نيشابورى ، الشهيد سال 508 ه ، منشورات المكتبة الحيدرية ، النجف ، 1386 ه .\r\n70 - زين العابدين ( ع ) : سيد مقرم ، انتشارات شريف رضى ، قم .\r\n71 - سبل الهدى و السلام : محمد بن يوسف شامى ، ت 942 ه ، دار الكتب العلمية ، بيروت ، 1414 ه .\r\n72 - سيد شباب أهل الجنة : حسين محمد يوسف ، مكتبة دار الشعب ، القاهرة .\r\n73 - سير أعلام النبلاء : شمس الدين محمد بن أحمد بن عثمان ذهبى ، ت 748 ه ، مؤسسة الرسالة ، بيروت .\r\n74 - شرح الأخبار : قاضى نعمان بن محمد بن منصور ، ت 365 ه ، مؤسسه نشر الاسلامي ، قم .\r\n75 - شرح نهج البلاغة : ابن أبي الحديد عبد الحميد بن هبة اللّه مدائنى ، وفات 656 ه ، دار إحياء التراث العربي .\r\n76 - الصحاح : إسماعيل بن حماد جوهرى ، ت 393 ه ، دار العلم للملايين ، بيروت ، 1407 ه ،\r\n77 - الصواعق المحرقة : أحمد بن حجر هيثمى ، ت 974 ه ، مكتبة القاهرة ، 1385 ه ،\r\n78 - الطبقات الكبرى : أبو عبد اللّه محمد بن سعد بن منيع بصرى زهرى ، وفات 230 ه ، دار صادر بيروت .\r\n79 - الطرائف فى معرفة مذاهب الطوئف : سيد ابن طاووس ، وفات 664 ه ، مطبعة الخيام ، قم .\r\n80 - العمدة : يحيى بن حسن اسدى حلّى معروف به ابن بطريق ، وفات 600 ه ، مؤسسهء نشر اسلامى ، قم .\r\n81 - عمدة القاري في شرح صحيح البخاري : بدر الدين حسينى ، ت 855 ه ، دار إحياء التراث العربي ، بيروت .\r\n82 - عوالم العلوم : شيخ عبد اللّه بن نور اللّه بحرانى ، از بزرگان قرن دوازدهم ، نشر مدرسهء امام مهدى ( ع ) ، قم .\r\n83 - عيون أخبار الرضا ( ع ) : شيخ صدوق أبو جعفر محمد بن على بن حسين بن موسى بن بابويه قمى ، وفات 381 ه ، انتشارات جهان ، تهران .\r\n84 - علل الشرائع : شيخ أبو جعفر صدوق ، ت 381 ه ، دار إحياء التراث العربى ، بيروت .\r\n85 - عيون الأخبار : أبو محمد عبد اللّه بن مسلم بن قتيبه دينورى ، وفات 276 ه ، دار الكتب العلمية ، بيروت .\r\n86 - الغدير في الكتاب و السنة : عبد الحسين امينى ، وفات 1390 ه ، دار الكتاب العربى ، بيروت .\r\n87 - الفتوح : أبو محمد أحمد بن أعثم كوفى ، وفات حدود 314 ه ، دار الندوة الجديدة ، بيروت .\r\n88 - فردوس الأخبار : أبو شجاع شيرويه بن شهردار بن شيرويه ديلمى همدانى ، ت 509 ه ، دار الكتب العلمية ، بيروت .\r\n89 - الفصول المهمة فى معرفة الأئمة ( ع ) : ابن صبّاع مالكى ، وفات 855 ه ، انتشارات اعلمى ، تهران .\r\n90 - قمقام زخار : فرهاد ميرزا ، وفات 1305 ه .\r\n91 - قوت القلوب : أبو طالب مكّى ، ت 386 ه ، دار الفكر ، بيروت .\r\n92 - الكافى : ثقة الاسلام أبو جعفر محمد بن يعقوب كلينى ، وفات 329 ه ، دار الأضواء ، بيروت .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n93 - كامل بهائى : عماد الدين طبرى ، متوفات قرن هفتم ، نشر كتابفروشى مرتضوى ، تهران .\r\n94 - كامل الزيارات : أبو القاسم جعفر بن محمد بن جعفر بن موسى بن قولويه قمى ، وفات 368 ه ، انتشارات كتابفروشى صدوق ، تهران .\r\n95 - الكامل فى التاريخ : أبو الحسن عزّ الدين على بن أبى الكرم محمد بن محمد بن عبد الكريم بن عبد الواحد شيبانى ، معروف به ابن اثير جزرى ، وفات 630 ه ، دار الكتاب العربى ، بيروت .\r\n96 - كتاب الثقات : محمد بن حبّان بن أحمد أبى حاتم تميمى سبتى ، وفات 354 ه ، دار الفكر ، بيروت .\r\n97 - كتاب الزكاة : شيخ مرتضى انصارى ، وفات 1281 ه ، لجنة تحقيق ميراث شيخ اعظم ، قم ، 1415 ه .\r\n98 - كشف الغمّة فى معرفة الأئمة ( ع ) : على بن عيسى اربلى ، ت 692 ه ، دار الكتاب الاسلامى ، بيروت .\r\n99 - الكشف و البيان : ثعلبى ، دار إحياء التراث العربى .\r\n100 - كنز العمال فى سنن الأقوال و الأفعال : علاء الدين على متّقى بن حسام الدين هندى ، ت 975 ه ، مؤسسة الرسالة ، بيروت .\r\n101 - الكنى و الألقاب : شيخ عباس قمى ، ت 1359 ه ، نشر كتابفروشى صدر ، تهران .\r\n102 - لسان العرب : أبوالفضل جمال الدين محمد بن مكرم ابن منظور ، وفات 711 ه ، نشر ادب حوزه ، قم ، 1405 ه ،\r\n103 - اللهوف ( الملهوف ) على قتلى الطفوف : رضى الدين أبو القاسم على بن موسى بن جعفر بن طاووس ، ت 664 ه ، انتشارات اسوه ، قم .\r\n104 - اللؤلو و المرجان : ميرزا حسين نورى ، متوفاى سال 1320 ه .\r\n105 مثير الأحزان : شيخ نجم الدين جعفر بن محمد بن هبة اللّه ابن نما حلّى ، وفات 841 ه ، نشر مدرسهء امام مهدى ( ع ) ، قم .\r\n106 - المجالس الفاخرة فى مآتم العترة الطاهرة : سيد عبد الحسين شرف الدين موسوى ، نشر موسسه معارف اسلامى ، قم .\r\n107 - مجمع البيان فى تفسير القرآن : أبو على فضل بن حسن طبرسى ، ت 548 ه ، دار احياء التراث العربى .\r\n108 - مجمع الزوائد و منبع الفوائد : نور الدين على بن أبى بكر هيثمى ، وفات 807 ه ، دار الكتاب العربى ، بيروت .\r\n109 - مختصر تاريخ دمشق : محمد بن مكرم معروف به ابن منظور ، وفات 711 ه ، دار الفكر ، بيروت .\r\n110 - مدينة الحسين : محمد باقر مدرّسى .\r\n111 - مدينة المعاجز : سيد هاشم بن سليمان بن اسماعيل حسينى بحرانى توبلى ، ت 1107 ه ، مؤسسهء معارف اسلامى ، قم .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n112 - مراصد الاطلاع على أسماء الأمكنة و البقاع : صفى الدين عبد المؤمن بن عبد الحق بغدادى ، وفات 729 ه ، دار المعرفة ، بيروت .\r\n113 - مرآة الجنان و عبرة اليقظان : أبو محمد يافعى مكى ، وفات 768 ه ، مؤسسهء اعلمى ، بيروت .\r\n114 - مرآة الزمان فى تاريخ الأعيان : شمس الدين أبو المظفّر يوسف بن قزاغلى معروف به سبط ابن جوزى ، وفات 654 ه ، طبع أنقرة .\r\n115 - مرآة العقول : محمد باقر مجلسى وفات 1110 ه ، دار الكتب الاسلامية ، تهران .\r\n116 - دار السلام : ميرزا حسين نورى ، وفات 1320 ه ،\r\n117 - مروج الذهب و معادن الجوهر : على بن حسين مسعودى ، وفات : 246 ه ، نشر دار المعرفة ، بيروت .\r\n118 - المزار : شيخ مفيد أبو عبداللّه محمد بن محمد بن نعمان عكبرى ، متوفاى 413 ه ، ضمن مجموعهء مؤلّفات شيخ مفيد ، نشر كنگرهء جهانى هزارهء مفيد ، قم .\r\n119 - مستدركات علم رجال الحديث : شيخ على نمازى شاهرودى ، متوفاى 1405 ه ، چاپ شفق ، تهران .\r\n120 - المستدرك على الصحيحين : أبو عبداللّه محمد بن عبداللّه حاكم النيشابورى ، وفات 405 ه ، دارالمعرفة ، بيروت .\r\n121 - مسند الامام الشهيد أبى عبد اللّه الحسين ( ع ) : شيخ عزيز اللّه عطاردى ، نشر عطارد .\r\n122 - مطالب السؤول فى مناقب آل الرسول : كمال الدين محمد بن طلحة بن محمد قرشى شافعى ، متوفاى 652 ه ، دار الكتب التجارية ، نجف .\r\n123 - المعارف : أبو محمد عبد اللّه بن مسلم معروف به ابن قتيبه دينورى ، متوفاى 276 ه ، نشر كتابفروشى شريف رضى ، 1415 ه ،\r\n124 - معالى السبطين فى أحوال الحسن و الحسين ( س ) : محمد مهدى حائرى مازندرانى ، انتشارات شريف رضى ، قم .\r\n125 - معانى الأخبار : شيخ صدوق ابو جعفر محمد بن على بن حسين بن بابويه قمى ، وفات : 381 ه ، انتشارات جامعهء مدرسين حوزهء علميهء قم .\r\n126 - معجم أحاديث الامام المهدى ( ع ) : گروهى از مؤلفان ، نشر مؤسسهء معارف اسلامى ، قم .\r\n127 - معجم البلدان : شهاب الدين ابو عبد اللّه ياقوت بن عبد اللّه حموى رومى بغدادى ، متوفاى 626 ه ، دار احياء التراث العربى ، بيروت .\r\n128 - المعجم الكبير : سليمان بن أحمد بن أيوب طبرانى ، متوفاى 360 ه ، الدار العربية للطباعة ، بغداد .\r\n129 - معجم رجال الحديث : سيد أبو القاسم خوئى ، انتشارات مدينة العلم ، قم .\r\n130 - معجم ما استعجم : عبد اللّه بكرى اندلسى ، متوفاى 482 ه ، نشر عالم الكتب ، بيروت .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n131 - مقاتل الطالبيين : أبو الفرج على بن الحسين بن محمد اصفهانى ، متوفاى 356 ه ، كتابفروشى شريف رضى ، قم .\r\n132 - مقتل الحسين ( ع ) : خوارزمى ، أبو المؤيّد موفق بن أحمد مكّى ، أخطب خوارزم ، متوفاى 568 ه ، دار أنوار الهدى ، قم .\r\n133 - مقتل الحسين ( ع ) : سيد عبد الرزاق موسوى مقرّم ، متوفاى 1391 ه ، انتشارات رضى ، قم .\r\n134 - مقتل الحسين ( ع ) : منسوب به ابى مخنف ، نشر انتشارات شريف رضى ، قم .\r\n135 - مناقب آل أبى طالب : أبو جعفر رشيد الدين محمد بن على بن شهرآشوب سروى مازندرانى ، متوفاى 588 ه ، مؤسسهء العلّامه ، قم .\r\n136 - المنتخب : فخر الدين طريحى ، وفات : 1085 ه ، نشر كتابفروشى ارومية ، قم .\r\n137 - المنتظم فى تاريخ الأمم و الملوك : أبو الفرج عبد الرحمن بن على جوزى ، وفات : 597 ه ، دار الكتب العلمية ، بيروت ، 1421 ه .\r\n138 - المواهب اللدنية بالمنح المحمدية : شيخ أحمد بن محمد قسطلانى ، وفات : 923 ه ، دار الكتب العلمية ، بيروت ، 1416 ه .\r\n139 - موسوعة آل النبى عليه الصلاة والسلام : خانم دكتر بنت الشاطى .\r\n140 - ميزان الاعتدال فى نقد الرجال : عبد اللّه محمد بن أحمد بن عثمان ذهبى ، متوفاى 748 ه ، مصر .\r\n141 - النسب : أبو عبيد قاسم بن سلام ، متوفاى 154 ه ، دار الفكر بيروت ، 1410 ه .\r\n142 - نسب قريش : مصعب بن عبد اللّه زبيرى ، متوفاى 236 ه ، چاپ مصر ، 1953 م . و دار المعارف بيروت .\r\n143 - وقعة صفين : نصر بن مزاحم منقرى ، متوفاى 204 ه ، نشر كتابخانهء آيت اللّه مرعشى نجفى ، قم .\r\n144 - نظم درر السمطين : جمال الدين زرندى حنفى ، وفات : 750 ه ، نشر كتابفروشى جديد نينوا ، تهران .\r\n145 - نفس المهموم : شيخ عباس قمى ، متوفاى 1359 ه ، انتشارات كتابفروشى بصيرتى ، قم ، 1405 ه .\r\n146 - نور العين فى مشهد الحسين ( ع ) : أبو اسحاق الاسوانى ، نشر مكتبة و مطبعة البابى الحلبى و أولاده مصر ، 1374 ه .\r\n147 - نهر الذهب فى تاريخ حلب : كامل البالى الحلبى معروف به غزّى ، دار القلم العربى ، بيروت .\r\n148 - وسائل الشيعة الى تحصيل مسائل الشريعة : محمد بن حسن حرّ عاملى ، متوفاى 1104 ه ، تحقيق :\r\nمؤسسة آل البيت ( ع ) لاحياء التراث ، قم .\r\n149 - وفيات الأعيان : أحمد بن محمد بن خلكان ، وفات : 681 ه ، دار صادر ، بيروت .\r\n150 - ينابيع المودة : سليمان بن ابراهيم قندوزى حنفى ، وفات : 1294 ه ، انتشارات كتابفروشى بصيرتى ، قم .\r\n\r\n\r\n","description":"","footnote":"","page_name":" 184 ","page_number":184}
  ]