[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nتحرير الوسيله\r\nجلد دوم\r\nامام خمينى قدس سره\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nخمينى ، روح الله ، رهبر انقلاب وبنيانگذار جمهورى اسلامى ايران ، 1279 - 1368 .\r\nترجمه تحرير الوسيله امام خمينى ( س ) ( جلد دوم ) . - تهران : مؤسسه تنظيم و نشر آثار امام خمينى ( س ) . 1385 - 686 ص . 2 ج .\r\n( دوره ) 3 - 814 - 335 - 964 : isbn\r\n( ج . 2 ) x - 816 - 335 - 964 : isbn\r\nفهرستنويسى بر اساس اطلاعات فيپا . ( ج . 2 ) .\r\n1 . فقه جعفرى - - رساله عمليه . الف . مؤسسه تنظيم و نشر آثار امام خمينى ( س ) - دفتر قم .\r\nب . عنوان .\r\n3041 ت 8 خ / 9 / 183 bp\r\n3422 / 297\r\nكتابخانه ملى ايران\r\n11805 - 85 م\r\nكد / م 2033\r\nمؤسسه تنظيم نشر و آثار امام خمينى ره\r\nترجمه تحرير الوسيله امام خمينى ( س ) ( ج 1 )\r\nناشر : مؤسسه تنظيم و نشر آثار امام خمينى ( س )\r\nليتوگرافى ، چاپ و صحافى : مؤسسه چاپ و نشر عروج\r\nچاپ اول : 1385\r\nشمارگان : 2000 نسخه\r\nقيمت : دوره 9500 تومان\r\nمراكز پخش\r\nمراكز پخش\r\nخيابان انقلاب بين فروردين و فخر رازى - فروشگاه مركزى تلفن : 6404873 - دورنگار : 6400915\r\nخيابان انقلاب تقاطع حافظ ، فروشگاه شماره 1 تلفن : 66701297\r\nخيابان انقلاب ، خيابان 12 فروردين خيابان شهداى ژاندارمرى ، فروشگاه شماره 2 تلفن : 66955737\r\nحرم مطهر حضرت امام خمينى ( س ) ضلع شمالى ، فروشگاه شماره 3 تلفن : 55203801\r\nكليه نمايندگيهاى فروش در استانها\r\nنشانى الكترونيكى : info @ imam - khomeini . org\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد 2\r\n\r\n[ تتمهء بحث معاملات 
  ]\r\n\r\nكتاب رهن\r\nرهن ، عقدى است كه جهت وثيقه گرفتن بر دين تشريع شده است . و به عينى كه رهن داده شده ، « رهن » و « مرهون » ، و به پرداخت كنندهء آن « راهن » و به گيرنده آن « مرتهن » گفته مىشود . و اين عقد به ايجاب از طرف رهن دهنده احتياج دارد ؛ و آن هر لفظى است كه مقصود را در نظر صاحبان آن لغت بفهماند ، مانند اينكه بگويد : « به گرو دادم تو را » يا « نزد تو گرو قرار دادم » يا « اين براى مال تو نزد تو وثيقه باشد » و مانند اين‌ها و به قبول از طرف مرتهن نياز دارد ؛ و آن هر لفظى است كه دلالت بر رضايت به ايجاب نمايد . و عربى بودن در آن اعتبار ندارد ، بلكه ظاهراً با معاطات تحقق پيدا مىكند .\r\nمسأله 1 - در هر يك از راهن و مرتهن ، بلوغ و عقل و قصد و اختيار ؛ و در خصوص اولى محجور نبودن از تصرف در عين به واسطه سفاهت و افلاس شرط است . و براى ولىّ طفل و ديوانه جايز است كه مال آن‌ها را در صورتى كه به مصلحت و منفعت آن‌ها باشد ، رهن داده و براى آن‌ها با چنين مصلحتى رهن بگيرد .\r\nمسأله 2 - در صحت رهن شرط است كه مرتهن ، عين مرهونه را از راهن و يا با اذن راهن قبض نمايد . و اگر چيزى از مال راهن به صورت وديعه يا عاريه ، بلكه و لو به طور غصبى در دست مرتهن باشد و عقد رهن را بر آن واقع سازند ، كفايت مىكند و نيازى به قبض جديد نيست . و اگر چيز مشاعى را رهن بدهد ، تسليم آن به مرتهن بدون رضايت شريكش جايز نيست . و ليكن اگر آن را ( بدون اذن شريك ) تسليم كند ، ظاهراً در تحقق قبض كه در صحت رهن شرط است كافى باشد اگر چه نسبت به سهم شريكش تعدّى شده است .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمسأله 3 - قبض عين مرهونه فقط در ابتدا معتبر است و ادامهء آن اعتبار ندارد ، پس اگر مرتهن ، آن را قبض نمايد سپس در دست راهن يا با اذن و يا بدون اذن او در دست ديگرى قرار بگيرد ، ضررى نمىرساند و بطلانى بر عقد رهن عارض نمىشود . البته استحقاق ادامهء قبض آن و اينكه تحت اختيارش باشد ، براى مرتهن ثابت است ، بنا بر اين درآوردن آن از دست او جايز نيست .\r\nمسأله 4 - در مرهون شرط است كه عين مملوكى باشد كه فروش آن صحيح و قبض آن ممكن باشد ، پس رهن دين ، قبل از قبض آن ، بنابر احتياط ( واجب ) صحيح نيست اگر چه براى صحت آن وجهى است و ( در اين صورت ) قبض آن به قبض مصداق دين مىباشد .\r\nو رهن منفعت و انسان حرّ و شراب و خوك و مال ديگرى ، بدون اذن يا اجازه‌اش و همچنين رهن زمين خراجى كه مفتوح عنوةً مىباشد و يا مورد مصالحه قرار گرفته تا ملك مسلمين باشد و رهن پرنده مملوكى كه در هوا است ، در صورتى كه عادتاً بر نمىگردد و رهن چيز وقفى و لو اينكه وقف خاص باشد ، صحيح نيست .\r\nمسأله 5 - اگر ملك خودش با ملك ديگرى را به يك عقد ، رهن بدهد ، عقد رهن در ملك خودش صحيح است و نسبت به ملك ديگرى به اجازهء مالك آن توقف دارد .\r\nمسأله 6 - اگر در زمين خراجى ، درخت يا ساختمان داشته باشد ، رهن آن‌ها به طور مستقل ، بدون اشكال صحيح است و اما رهن آن‌ها با زمين خراجى به طورى كه زمين عنوان تبعيت داشته باشد داراى اشكال است ، بلكه منع آن خالى از قرب نيست ؛ چنان كه رهن زمين خراجى به طور مستقل بنابر اقوى صحيح نيست . البته جواز رهن دادن حقى كه به زمين تعلق دارد با اشكالى كه دارد بعيد نيست .\r\nمسأله 7 - لازم نيست كه رهن ، ملك كسى باشد كه دين بر عهده او است ، بنا بر اين جايز است كه شخصى مال خودش را براى دين ديگرى به طور تبرعى و لو اينكه بدون اذن او باشد ، بلكه و لو اينكه مديون از آن نهى نمايد ، به رهن بگذارد . و همچنين جايز است كه مديون چيزى را عاريه كند تا آن را براى دينش رهن بگذارد و اگر آن را رهن دهد و مرتهن قبض نمايد مالك حق رجوع ندارد و مرتهن مىتواند آن را بفروشد همان‌گونه كه ملك\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمديون را مىفروشد . و اگر فروخته شود ، مالك حق دارد كه از عاريه‌كننده قيمتى را كه به آن فروخته شده ، مطالبه نمايد در صورتى كه به قيمت عادله يا بيشتر از آن فروخته شده باشد و در صورتى كه به كمتر از قيمت فروخته شده باشد مىتواند به قيمت كامل رجوع كند . و اگر عاريه دهنده براى او تعيين كند كه بر حق مخصوصى - از نظر مقدار يا رسيدن وقت يا مدت يا نزد شخص معينى - رهن بگذارد ، مخالفت آن براى راهن جايز نيست و اگر در رهن به طور مطلق به او اذن بدهد براى او همهء آن‌ها جايز است و مخيّر مىباشد .\r\nمسأله 8 - اگر رهن براى دين مدت‌دارى باشد و عين رهنى چيزى باشد كه قبل از رسيدن مدت فاسد مىشود ، چنانچه فروش آن قبل از آن‌كه خراب شود ، صريحاً شرط شده باشد ، رهن آن صحيح است و راهن آن را مىفروشد يا مرتهن را در فروش آن وكيل مىكند . و اگر خوددارى كند ، حاكم او را مجبور به فروش مىكند و اگر متعذر باشد حاكم آن را مىفروشد و در صورت نبود حاكم ، مرتهن آن را مىفروشد ، پس اگر فروخته شود ، ثمن آن در رهن قرار مىگيرد . و همچنين است اگر شرط فروش آن چيز از قرينه‌اى استفاده شود مانند اينكه ماليّت عين را رهن قرار دهد ، پس رهن صحيح است و فروخته مىشود و ثمن آن در رهن قرار داده مىشود . و اگر شرط شود كه فروخته نشود مگر بعد از آن مدت ، رهن آن باطل است . و همچنين است بنابر اقرب اگر مطلق گذاشته شود و فروختن و نفروختن آن شرط نشود و شرط فروش آن از قرينه‌اى استفاده نشود . و اگر چيزى را رهن دهد كه به سرعت خراب نمىشود ، ليكن چيزى پيدا شود كه آن را در معرض خرابى قرار دهد مانند گندم در صورتى كه رطوبت بگيرد ، فسخ نمىشود ، بلكه فروخته مىشود و ثمن آن رهن قرار مىگيرد .\r\nمسأله 9 - بدون اشكال معتبر است كه مرهون ، معين باشد ؛ پس رهن گذاشتن چيز مبهم مانند يكى از دو چيز ، صحيح نيست . البته صحت رهن كلى ؛ چه آن‌كه از قبيل كلى در معين باشد مانند يك صاع از اين گندم انباشته‌شدهء معلوم و يك گوسفند از اين گلهء معلوم و يا غير آن مانند يك صاع از گندم ، خالى از وجه نيست . و قبض آن در صورت اول يا به قبض همه يا به قبض آنچه كه راهن آن را تعيين كرده مىباشد . و در صورت دوم به قبض مصداق آن مىباشد ؛ پس اگر مرتهن آن را قبض نمايد صحيح و لازم است . و احتياط\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n( مستحب ) آن است كه رهن بر كلى واقع نگردد . و رهن دادن چيزى كه از جميع جهات مجهول باشد - حتى از جهت ماليّت داشتن - صحيح نيست . و اما با علم به ارزش داشتن و جهل به عنوان آن عين ، احتياط ( مستحب ) آن است كه حكم به صحت نشود اگر چه جواز آن خالى از وجه نيست ، پس اگر آنچه را كه در صندوق قفل شده است به رهن بگذارد و آنچه كه در آن است حتى ماليّت آن مجهول باشد باطل است ؛ و اگر فقط ماليّت آن معلوم باشد ، صحت آن بعيد نيست ، چنان كه رهن گذاشتن چيزى كه جنس و نوع آن معلوم باشد ولى مقدار آن مجهول است ظاهراً صحيح است .\r\nمسأله 10 - چيزى كه برايش رهن قرار داده مىشود ، شرط است كه دين ثابت در ذمّه باشد ؛ به اين صورت كه سبب ثبوت دين از قبيل قرض گرفتن يا سلف دادن مال يا خريدن يا اجاره نمودن عينى به مالى در ذمّه و غير اين‌ها ، تحقق پيدا كرده باشد ؛ چه دين حالّ باشد يا مدت‌دار ، پس بر آنچه كه بعداً قرض مىگيرد يا بر ثمن آنچه كه مىخرد ، رهن دادن صحيح نيست . بنا بر اين ، اگر چيزى را بر آنچه كه قرض خواهد نمود رهن بگذارد سپس قرض نمايد ، با اين كار رهن حاصل نمىشود . و رهن بر ديه قبل از استقرار ديه با تحقق يافتن مرگ صحيح نيست ؛ اگر چه بداند كه جنايت ، به مرگ منجر مىشود . و رهن بر مال جعاله قبل از تمام نمودن عمل صحيح نيست .\r\nمسأله 11 - همانطور كه در اجاره ، رهن گرفتن موجر بر اجرتى كه در ذمهء مستأجر است صحيح مىباشد ، همچنين رهن گرفتن مستأجر ، بر عملى كه در ذمهء موجر ثابت است صحيح مىباشد .\r\nمسأله 12 - رهن بر اعيان مضمونه ( مورد ضمان ) مانند عين غصبى و عاريهء مضمونه و مقبوض بالسوم ( آنچه كه براى خريدن قبض شده ) و مانند اين‌ها ، ظاهراً صحيح است . و اما تعهد ناشى از ثمن يا مبيع يا اجرت يا عوض صلح بودن و غير اين‌ها در جايى كه مورد استحقاق ديگرى دربيايند ، بنابر اقوى رهن بر آن صحيح نيست .\r\nمسأله 13 - اگر چيزى را به ثمنى در ذمّه بخرد ، جايز است كه مبيع را رهن بر ثمن قرار دهد .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمسأله 14 - اگر بر دينش رهنى قرار بدهد ، سپس مال ديگرى از مرتهن قرض كند ، جايز است كه همان رهن اولى را بر دين دومى هم رهن قرار دهد و رهن براى هر دو مىشود ؛ چه دومى در جنس و مقدار ، مساوى اوّلى باشد يا مخالف . و همچنين برايش جايز است كه آن را براى دين سوم و چهارم تا هر چه كه بخواهد رهن قرار دهد . و همچنين اگر چيزى را براى دينى رهن بگذارد جايز است كه چيز ديگرى را بر همان دين رهن قرار دهد و هر دو با هم رهن بر آن دين باشند .\r\nمسأله 15 - اگر چيزى را نزد زيد به رهن بگذارد ، سپس همان را نزد كس ديگرى با موافقت هر دو مرتهن رهن قرار دهد ، رهن بر هر دو حق مىباشد ، مگر اينكه از اين كار هر دو قصدشان اين باشد كه رهن بر اولى فسخ شده و رهن براى خصوص دومى باشد .\r\nمسأله 16 - اگر دو نفر هر كدام دينى را از شخص واحدى طلب نمايند ، سپس مالى را كه بين آن‌ها مشترك است و لو با يك عقد نزد او به رهن بگذارند و پس از آن يكى از آن‌ها دينش را ادا كند ، سهم او از مال رهنى آزاد مىشود . و اگر راهن يكى باشد و مرتهن متعدد باشد ؛ به اين صورت كه او به دو نفر بدهكار باشد و چيزى را با يك عقد نزد آن‌ها به رهن بگذارد ، هر كدام از آن‌ها مرتهن نصف مىباشند در صورتى كه دين‌ها مساوى باشند و اما در صورتى كه دين‌ها متفاوت باشند ظاهر آن است كه به نسبت حق آن‌ها تقسيم و توزيع مىشود ، پس اگر دين يكى از آن‌ها را پرداخت ، از رهن بودن به مقدار حق او آزاد مىشود .\r\nهمهء اين‌ها در جايى است كه از اول ( راهن يا مرتهن ) متعدد باشند و اما اگر بعداً متعدد شوند ، پس ظاهر آن است كه تعدد مذكور اثرى ندارد ، پس اگر راهنى كه دو فرزند دارد بميرد ، سهم يكى از آن‌ها با اداى حصه‌اش از دين آزاد نمىشود ، چنان كه اگر مرتهنى كه دو فرزند دارد بميرد ، آنگاه سهم يكى از آن‌ها از دين داده شود ، به مقدار آن از رهن آزاد نمىشود .\r\nمسأله 17 - حملى كه در شكم حامل وجود دارد و ميوه‌اى كه بر درخت است در رهن حامل و درخت داخل نمىشود ، مگر اينكه دخول آن متعارف يا شرط شده باشد . و همچنين آنچه كه بعداً به وجود مىآيد داخل در رهن نمىشود ، مگر اينكه شرط شود .\r\nالبته ظاهراً پشم و مو و كرك ، در رهن حيوان داخل است . و همچنين برگ‌ها و شاخه‌هاى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدرخت - حتى شاخه‌هاى خشك - در رهن ، داخل مىباشند . و اما در دخول شير درون پستان و جاى كاشتن درخت و پايهء ديوار - يعنى زمينى كه پايهء ديوار قرار مىگيرد - در رهن تأمل و اشكال است و بعيد نيست كه داخل نباشند ؛ اگر چه احتياط ( مستحب ) مصالحه و تراضى است .\r\nمسأله 18 - رهن ، از ناحيهء راهن لازم و از ناحيهء مرتهن جايز است ؛ پس راهن حق ندارد آن را بدون رضايت مرتهن بگيرد ، مگر اينكه او حق مرتهن بودن خود را ساقط كند يا ذمهء راهن از دين فارغ شود كه رهن آزاد شود . و اگر ذمّه‌اش از قسمتى از دين فارغ شود ظاهراً همهء رهن به حال خود باقى مىماند ، مگر اينكه توزيع آن شرط شده باشد كه در صورت شرط به مقدارى كه فراغت پيدا كرده ، آزاد مىشود و به مقدار دينى كه باقى مانده رهن باقى مىماند ، يا اينكه شرط كرده باشند كه رهن بر تمام دين ، به طور مجموعى باشد ، كه با فراغت ذمّه از قسمتى از آن ، همهء رهن آزاد مىشود .\r\nمسأله 19 - تصرف در رهن براى راهن جايز نيست ، مگر اينكه با اذن مرتهن باشد ؛ چه تصرف ناقل عين باشد مانند بيع يا ناقل منفعت آن باشد مانند اجاره يا اينكه تصرف فقط به واسطهء انتفاع از آن باشد ، گرچه ضررى به آن نرساند مانند سوار شدن و سكونت و مثل اين‌ها . البته اگر تصرّفى باشد كه به نفع رهن است در صورتى كه با مانند اين تصرف ، از اختيار مرتهن بيرون نرود ، بعيد نيست كه جايز باشد مانند آب دادن درخت‌ها و علف دادن چهارپا و مداوا نمودن آن و مانند اين‌ها . پس اگر در رهنى كه جايز نيست تصرف در آن با تصرّفى كه سبب نقل ملك نيست ، تصرف نمايد گناه كرده است ، ولى چيزى بر آن مترتب نيست ، مگر اينكه آن را تلف كند كه در اين صورت قيمت آن بر او لازم است و قيمت ، رهن مىباشد . و اگر با بيع يا اجاره يا غير اين‌ها از نواقل ( اسباب و عقود نقل دهندهء ملك ) تصرف كند ، بر اجازه مرتهن توقف دارد ؛ پس در مثل اجاره ، با اجازه صحيح مىشود و رهن بودن آن به حال خودش باقى مىماند ، بر خلاف بيع كه با اجازه صحيح مىشود ولى رهن بودن آن باطل مىشود ، چنان كه در صورتى كه مرتهن از قبل اذن داده باشد ، به مجرد تحقق بيع ، رهن باطل مىشود .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمسأله 20 - تصرف مرتهن در رهن بدون اذن راهن جايز نيست ، پس اگر با سوار شدن يا سكونت و مانند اين‌ها در آن تصرف نمايد ، در صورتى كه در دست او تلف شود ، ضامن عين آن مىباشد ؛ زيرا تعدّى كرده است و به جهت استفاده از منفعت آن ، اجرت المثل بر او لازم مىشود . و اگر تصرف در آن با بيع و مانند آن يا با اجاره و مثل آن باشد ، فضولى مىباشد ، بنا بر اين اگر راهن آن را اجازه كند صحيح است و ثمن و اجرت قرارداد شده مال راهن مىباشد و ثمن در بيع ، رهن مىشود و براى هيچ كدام آن‌ها بدون اذن ديگرى تصرف در آن جايز نيست . و در اجاره ، عين به طور رهنى باقى مىماند . و اگر راهن آن را اجازه ندهد باطل مىباشد .\r\nمسأله 21 - منافع رهن مانند سكونت و سوار شدن ؛ و همچنين نماهاى منفصل آن ، مانند بچه و ميوه و پشم و مو و كرك ؛ و نماهاى متصل آن مانند چاقى و زيادى طول و عرض آن ، همگى مال راهن مىباشد ؛ چه در وقت گرفتن رهن موجود باشند يا بعداً پيدا شوند ؛ و به تبعيّت از اصل در رهن واقع نمىشوند ، مگر نماهاى متصل آن و نيز چيزهايى كه دخول آن در رهن متعارف باشد به طورى كه موجب تقييد آن گردد .\r\nمسأله 22 - اگر اصل و ثمره ، يا تنها ثمره را رهن بدهد صحيح است ؛ پس اگر دين ، مدت داشته باشد و ميوه قبل از رسيدن وقت دين برسد پس اگر خشك مىشود و با خشك كردن آن نگهدارى آن ممكن باشد ، بايد خشك شود و به حال رهن باقى بماند و گرنه بايد فروخته شود و ثمن آن رهن است در صورتى كه از شرط يا قرينه‌اى استفاده شود كه آن چيز به ماليّت آن ، رهن مىباشد .\r\nمسأله 23 - اگر دين حالّ باشد يا حالّ شود و مرتهن بخواهد كه حقش را استيفا نمايد ، پس اگر از طرف راهن در فروش رهن و استيفاى حقش از آن وكيل باشد ، حق دارد بدون مراجعهء به راهن ، آن را بفروشد و گرنه حق فروش آن را ندارد ، بلكه بايد به راهن مراجعه كند و از او بخواهد كه دين او را و لو به فروختن رهن ، يا وكيل نمودن مرتهن در فروش آن بپردازد ، پس اگر خوددارى كند مرافعه را نزد حاكم مىبرد تا او را به پرداخت دين يا فروش رهن ملزم نمايد ، پس اگر براى حاكم امكان نداشت كه او را الزام و اجبار نمايد ،\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nخود حاكم آن را مىفروشد يا ديگرى را در فروش آن وكيل مىنمايد و اگر چنين كارى به خاطر مبسوط اليد نبودن حاكم ممكن نباشد ، مرتهن براى فروش از او اذن مىگيرد ، و با نبودن حاكم يا ممكن نبودن اذن از او ، مرتهن آن را مىفروشد و حقش را از ثمن آن اگر مساوى آن و قسمتى از حقش را اگر كمتر از آن باشد برمىدارد و اگر بيشتر از حقش باشد ، زيادى آن در دست او امانت شرعى است كه بايد به صاحبش برساند .\r\nمسأله 24 - اگر مرتهن بيّنه‌اى براى اثبات دين نداشته باشد و بترسد از اينكه اگر نزد حاكم رهن را اعتراف نمايد ، راهن ، دين را منكر شود و به موجب اعترافش ، رهن از او گرفته شده و از او بر حقى كه دارد مطالبهء بيّنه شود ، برايش جايز است كه بدون مراجعه به حاكم ، رهن را بفروشد . و همچنين است اگر راهن بميرد و مرتهن بترسد كه وارث او دين را انكار نمايد .\r\nمسأله 25 - اگر فروش قسمتى از رهن براى وفاى دين كفاف دهد ، بنابر احتياط ( واجب ) اگر اقوى نباشد ، بايد به آن مقدار اكتفا نمايد و بقيهء رهن نزد او امانت است ، مگر اينكه تبعيض ( در فروش رهن ) و لو از اين جهت كه براى خريد آن راغب پيدا نمىشود ممكن نباشد ، يا در تقسيم آن براى فروش ، ضررى براى مالك باشد كه در اين صورت همه رهن فروخته مىشود .\r\nمسأله 26 - اگر رهن از مستثنيات دين باشد ، مانند خانهء مسكونى و چهارپاى سوارى راهن ، براى مرتهن جايز است كه آن را بفروشد و حق خود را از آن بردارد مانند رهن‌هاى ديگر ، ليكن بهتر و احتياط آن است كه او را از سر پناهش بيرون نكند .\r\nمسأله 27 - اگر راهن مفلس باشد ، يا بميرد و مردم از او طلب داشته باشند ، مرتهن از بقيهء طلبكارها نسبت به استيفاى حقش از رهن سزاوارتر است ، پس اگر چيزى زياد بيايد بين بقيه طلبكارها بر اساس حصهء آن‌ها تقسيم مىشود . و اگر رهن كمتر از حق مرتهن باشد ، هر مقدار از دين كه ممكن است از رهن استيفا نموده و در تتمهء دين با طلبكارها در ساير اموال راهن ، شريك مىشود .\r\nمسأله 28 - رهن ، در دست مرتهن امانت است و اگر بدون تعدّى و تفريط او تلف يا\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمعيوب شود ضامن نمىباشد . البته اگر به طور ضمان‌دار ، در دست او باشد - براى اينكه مثلًا غصبى يا عاريهء مضمونه است - سپس نزد او رهن گذاشته شود ، ضمان آن بر طرف نمىشود ، مگر اينكه مالك اذن بدهد كه در اختيار او باقى بماند ، كه بنابر اقوى ضمان آن بر طرف مىشود . و همچنين است اگر در موردى اذن مالك در بقاى آن از رهن گذاشتن آن استفاده شود ، چنان كه ( استفادهء اذن ) در صورت علم راهن به حقيقت حال بعيد نمىباشد .\r\nو اگر رهن به سبب اداى دين يا ابراء يا مانند اين‌ها آزاد شود ، عين به طور امانت مالكى در دست مرتهن باقى مىماند كه تسليم آن به مالك واجب نيست مگر اينكه آن را مطالبه نمايد .\r\nمسأله 29 - رهن ، نه با موت راهن و نه با موت مرتهن باطل نمىشود ؛ پس رهن به ورثهء راهن - به صورت رهن بر دين مورّث آن‌ها - منتقل مىشود و حق رهن به ورثهء مرتهن منتقل مىشود ، پس در صورتى كه راهن از امين شمردن ورثهء مرتهن سرباززند اين حق براى او ثابت است ، پس اگر بر امينى اتفاق كنند ( كه مشكلى نيست ) و گرنه بايد حاكم به كسى تحويل دهد كه مورد رضايت او است و اگر حاكم نباشد پس بايد عدول مؤمنين ، چنين كارى كنند .\r\nمسأله 30 - اگر براى مرتهن نشانه‌هاى مرگ آشكار شود ، واجب است كه وصيت به رهن نمايد و مرهون و راهن را معين كند و مانند ساير وديعه‌ها كسى را شاهد بگيرد . و اگر چنين نكند كوتاهى كرده و ضمان آن بر او است .\r\nمسأله 31 - اگر قبل از مرگ ، رهنى نزدش باشد سپس بميرد و وجود آن - نه تفصيلًا و نه اجمالًا - در تركهء او معلوم نباشد و تلف آن به سبب تفريط او معلوم نباشد ، حكم نمىشود كه آن چيز ، در ذمهء او است و يا در تركه او وجود دارد ، بلكه حكم مىشود كه تركه او مال ورثه‌اش است . بلكه بنابر اقوى چنين است اگر معلوم باشد كه آن رهن در بين اموال او كه تا بعد از مرگش باقى مانده‌اند بوده ، ولى معلوم نباشد كه آن رهن در بين آن اموال باقى مانده يا نه ، مانند اينكه سابقاً در صندوق او ، در بين اموال داخل آن بوده و آن اموال تا زمان مرگ او در آن صندوق باقى مانده ، ولى معلوم نباشد كه آيا آن رهن را بيرون آورده و به\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمالكش رسانده يا آن را فروخته و ثمن را استيفا نموده يا اينكه بدون تفريط او تلف شده يا آن را بيرون نياورده .\r\nمسأله 32 - اگر از شخصى مثلًا دينارى با رهن قرض كند و دينار ديگرى بدون رهن از او قرض كند ، سپس يك دينار را به او به نيّت اداى دين پرداخت كند ، پس اگر قصدش اين باشد كه اداى دينار رهن‌دار باشد همان ساقط مىشود و رهن آزاد مىگردد . و اگر قصدش اين باشد كه اداى دينار بدون رهن باشد رهن آزاد نمىشود و دين آن باقى مىماند . و اگر قصدش فقط اين باشد كه از دو دينار يك دينار ادا كرده باشد بدون آن‌كه دينار رهن‌دار يا بىرهن را تعيين نمايد ، آيا پرداختى او به حساب دينار بدون رهن مىباشد كه رهن باقى بماند ، يا پرداختى او به حساب دينار رهن‌دار مىباشد كه رهن آزاد شود ، يا بين آن‌ها تقسيم مىشود پس رهن باقى مىماند ، يا به مقدارى كه دين رهن‌دار پرداخت شده آزاد مىشود ، وجوهى است كه وجيه‌تر از همه بقاى رهن است تا يقين به فك رهن پيدا شود .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nكتاب حجر\r\nحجر ، در اصل به معناى منع است . و در شرع ، آن است كه شخص از تصرف كردن در مال خودش به واسطهء سببى از اسباب ( حجر ) شرعاً ممنوع باشد . و اين اسباب زيادند كه عمدهء آن‌ها را ذكر مىكنيم و آن‌ها عبارتند از : صغر و سفاهت و فلس ، و مرض موت ( مرضى كه شخص با آن مىميرد ) .\r\n\r\nدر بيان صغر و احكام آن\r\nمسأله 1 - صغير - و او كسى است كه به حدّ بلوغ نرسيده باشد - شرعاً محجور است ، پس تصرفاتش در مال خودش با بيع و صلح و هبه و قرض دادن و اجاره و وديعه دادن و عاريه و غير اين‌ها نافذ نيست - مگر آنچه كه استثنا شده است ، مانند وصيت ، بنابر آنچه كه مىآيد ان شاء اللَّه تعالى و مانند بيع در چيزهاى غير مهم چنان كه گذشت - اگر چه در كمال تميز و رشد باشد و تصرفش در نهايت منفعت و صلاح باشد ، بلكه اذن ولى در سابق و يا اجازه بعديش نزد مشهور فقها در صحت تصرفاتش ، فايده ندارد و اقوى همين است .\r\nمسأله 2 - همانطور كه بچه نسبت به مالش محجور است ، همچنين نسبت به ذمّه‌اش هم محجور مىباشد ؛ پس قرض نمودن و خريدوفروش او در ذمّه به سلم و نسيه صحيح نيست اگر چه مدت اداى آن مصادف با زمان بلوغش باشد . و همچنين نسبت به خودش هم محجور است ، پس تزويج او نافذ نمىباشد . و طلاق در كسى كه به ده سال نرسيده ، بنابر اقوى و در كسى كه به ده سال رسيده است ، بنابر احتياط ( واجب ) نافذ نيست . و اگر طلاق داد ، بايد با احتياط ( به اينكه مجدداً عقد كند يا طلاق دهد ) تخلص يابد . و همچنين\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nجايز نيست كه خود را اجير ديگرى نمايد و در مضاربه نمىتواند عامل باشد و غير اين‌ها .\r\nالبته اگر مباحات را با جمع كردن هيزم و علف چيدن و مانند اين‌ها حيازت كند ، با نيّت ( مالك شدن ) آن‌ها را مالك مىشود ، بلكه با عملش ، در جعاله ، جُعل را مالك مىشود اگر چه ولىّ او در آن‌ها ( حيازت و جعاله ) به او اذن نداده باشد .\r\nمسأله 3 - بلوغ در پسر و دختر به يكى از سه چيز شناخته مىشود : اول روييده شدن موى خشن در عانه ( زير ناف بالاى قُبل ) و موهاى ريز و ضعيف اعتبارى ندارد ؛ دوم بيرون آمدن منى در بيدارى يا خواب ، با جماع يا محتلم شدن يا غير اين‌ها . سوم سن است و آن در پسر پانزده سال تمام و در دختر نه سال تمام است .\r\nمسأله 4 - در بر طرف شدن حجر از بچه ، بلوغ كفايت نمىكند ، بلكه بايد با بلوغ ، رشد پيدا كند و سفاهت به معنايى كه به زودى توضيح خواهيم داد نداشته باشد .\r\nمسأله 5 - ولايت تصرف در مال طفل و ملاحظه مصالح و شئون او با پدر و جد پدرى است . و با نبود آن‌ها ، قيّم يكى از آن‌ها چنين ولايتى دارد . و قيّم كسى است كه يكى از پدر و جدّ وصيت كند كه ناظر در امور طفل باشد . و با نبود قيّم ، ولايت او با حاكم شرع است . و اما مادر و جد مادرى و برادر تا چه رسد به ساير نزديكان ، ولايتى بر او ندارند . البته در صورت نبود حاكم شرع ، ولايت او براى مؤمنين است كه بنابر احتياط ( واجب ) بايد داراى صفت عدالت باشند .\r\nمسأله 6 - ظاهراً عدالت در ولايت پدر و جد شرط نيست ، پس حاكم در صورت فاسق بودن آن‌ها ولايتى ندارد ، ليكن هر وقت - و لو با قرائن احوال - برايش آشكار شود كه از پدر و جد به مولّى عليه ضرر مىرسد ، بايد آن‌ها را عزل كند و از تصرف در اموال او جلوگيرى نمايد . و بر حاكم واجب نيست كه از عمل آن‌ها جستجو كند و روش آن‌ها را تعقيب نمايد .\r\nمسأله 7 - پدر و جد در ولايت بر صغير مستقل مىباشند ؛ پس تصرف هر كدام از ايشان كه جلوتر بوده نافذ مىباشد و تصرف بعدى لغو است . و اگر مقارن هم تصرف نمايند در تقديم جد يا پدر يا ترجيح نداشتن و بطلان تصرف هر دو ، وجوه بلكه اقوالى است ؛ پس احتياط ترك نشود .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمسأله 8 - ظاهراً فرقى بين جدّ نزديك و دور نيست ؛ پس اگر صغير ، پدر و جد و پدر جد و جد جد داشته باشد همهء آن‌ها ولايت دارند .\r\nمسأله 9 - فروختن املاك بچه در صورت نياز و به مقتضاى مصلحت ، براى ولىّ جايز است ؛ پس اگر فروشنده پدر و جد او است براى حاكم جايز است كه آن را تثبيت نمايد ؛ اگر چه برايش ثابت نباشد كه اين فروش مصلحت است . و اما اگر فروشنده غير از پدر و جد باشد مانند وصى ، بنابر احتياط حاكم نبايد آن را تثبيت كند ، مگر اينكه مصلحت آن برايش ثابت باشد ؛ اگر چه اقرب آن است كه در صورتى كه وثاقت وصى برايش ثابت باشد تثبيت آن جايز است .\r\nمسأله 10 - مضاربه با مال بچه و سرمايه قرار دادن آن به شرطى كه عامل ثقه و امين باشد براى ولى جايز است ، پس اگر به غير چنين كسى بدهد ضامن مىباشد .\r\nمسأله 11 - سپردن بچه به شخص امينى كه صنعت يا قرائت و خط و حساب و علوم عربى و غير اين‌ها از علومى را كه براى دين و دنيايش مفيد است به او تعليم دهد جايز است و بر او لازم است كه او را از فساد اخلاق حفظ كند تا چه رسد از چيزى كه براى عقايد او ضرر داشته باشد .\r\nمسأله 12 - براى ولىّ يتيم جايز است كه به طور جداگانه و مستقل خوراك و پوشاك او را از مال يتيم بدهد و جايز است او را با عائله خودش منضم نمايد و او را مانند يكى از خانواده حساب كند پس مصارف خوردنى و آشاميدنى را سرانه تقسيم مىكند و اما پوشيدنى را جداگانه حساب مىكند . و همچنين است وضع يتيم‌هايى كه متعددند ، پس براى متولى مخارج آن‌ها جايز است كه جداگانه و يا با اختلاط آن‌ها در خوردنى و آشاميدنى - نه پوشيدنى - مصرف و توزيع نمايد .\r\nمسأله 13 - اگر صغير مالى بر ديگرى داشته باشد ، براى ولىّ جايز است كه در صورت مصلحت به قسمتى از آن با او مصالحه كند ، ليكن بقيهء آن مال براى شخص متصالح حلال نيست و ولىّ هم هيچ موقع حق اسقاط آن را ندارد .\r\nمسأله 14 - ديوانه در تمام آنچه كه ذكر شد مانند صغير است . البته اگر بعد از بلوغ و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nرشدش جنون پيدا كند اقرب آن است كه ولايت او براى حاكم است - نه پدر و جد و وصى آن‌ها - ليكن احتياط به موافقت هر دوى آن‌ها با هم ، سزاوار نيست كه ترك شود .\r\nمسأله 15 - ولى بايد به طور معتدل - نه با اسراف و نه با سخت‌گيرى - براى بچه مصرف نمايد و بايد عادت و نظائر او را ملاحظه نمايد ، پس بايد خوراك و پوشاك مناسب شأن او را به او بدهد .\r\nمسأله 16 - اگر ولى ادعا كند كه بر بچه يا بر مال او يا چهارپاى او به مقدار مناسب خرج نموده و او بعد از بلوغ ، اصل خرج يا كيفيت خرج را منكر شود ، قول ولىّ با قسم مقدم است و بچه بايد براى اثبات ادعايش بيّنه بياورد .\r\n\r\nدر بيان سفاهت و احكام آن\r\nسفيه ، كسى است كه حالتى كه او را بر حفظ مالش و توجه به شأن آن برانگيزد نداشته باشد ؛ مالش را در غير موردش و در غير جايش مصرف و تلف مىنمايد و معاملاتش بر اساس كياست و مواظبت نمودن در احتراز از غبن نمىباشد و نسبت به فريب خوردن در معاملات بىتوجه است . و اهل عرف و عقلا وقتى كه او را نسبت به تحصيل اموال و مصرف آن‌ها ، خارج از حال و روش خودشان مىبينند وجداناً او را مىشناسند . و سفيه ، شرعاً محجور است و تصرفات او در مالش با بيع و صلح و اجاره و هبه و وديعه دادن و عاريه و غير اين‌ها ، نافذ نمىباشد . و محجور بودن او در صورتى كه سفاهت او به زمان صغرش متصل باشد ، متوقف بر منع كردن حاكم شرع نيست و اما اگر سفاهت او بعد از بلوغ و رشد عارض شده باشد ، محجور بودن او بر منع حاكم توقف دارد ؛ پس اگر رشد برايش پيدا شود ، حجر از او بر طرف مىشود ، و اگر سفاهت برگردد ، حاكم حق دارد او را محجور كند .\r\nمسأله 1 - ولايت بر سفيه ، در صورتى كه در حالت سفاهت بالغ شود ، براى پدر و جد و وصى آن‌ها است ؛ و ولايت بر سفيهى كه سفاهتش بعد از بلوغ ، عارض شده براى حاكم شرع مىباشد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمسأله 2 - چنان كه سفيه در مالش محجور مىباشد ، همچنين در ذمّه‌اش - به اينكه مال يا عملى را تعهد كند - محجور است ؛ پس قرض كردن و ضمانت و فروش و خريد به ذمهء او و خود را اجير ديگرى نمودن و عامل در مضاربه قرار دادن و مانند اين‌ها صحيح نيست .\r\nمسأله 3 - معناى اينكه تصرفات سفيه نافذ نيست ، مستقل نبودن او است ؛ پس اگر با اذن ولىّ يا اجازه‌اش باشد صحيح و نافذ است . البته در موردى كه فضولى بودن در آن جريان ندارد ، صحت آن با اجازهء بعدى ولىّ اشكال دارد . و اگر در حال سفاهت ، معامله‌اى را واقع سازد ، سپس رشد پيدا كند و آن را اجازه كند مانند اجازهء ولىّ مىباشد .\r\nمسأله 4 - ازدواج سفيه بدون اذن ولىّ يا اجازه او صحيح نيست ، ليكن طلاق و ظهار و خلع او صحيح است و اقرارش - در صورتى كه به مال تعلق نگيرد - حتى به چيزى كه موجب قصاص و مانند آن باشد ، قبول مىشود . و اگر به نسب اقرار نمايد در غير لوازم مالى آن - مانند نفقه - قبول است و اما در نفقه خالى از اشكال نيست اگر چه ثبوت آن خالى از قرب نيست . و اگر به دزدى اقرار كند اقرار او در قطع دست قبول مىشود نه در مال .\r\nمسأله 5 - اگر ديگرى سفيه را مثلًا در بيع يا هبه يا اجاره وكيل نمايد جايز است و لو اينكه در اصل معامله - نه فقط اجراى صيغه - وكيل باشد .\r\nمسأله 6 - اگر سفيه قسم بخورد يا فعل چيزى يا ترك آن را از چيزهايى كه به مالش تعلق نگيرد نذر نمايد ، منعقد مىشود . و اگر مخالفت كند بايد مانند ساير چيزهايى كه موجب كفّاره است مانند قتل خطايى و افطار روزهء ماه رمضان كفّاره دهد . و آيا بر او روزه - در صورت تمكّن - تعيّن پيدا مىكند ، يا بين روزه و كفّارهء مالى مانند غير سفيه ، مخيّر است ؟ دو وجه است كه احتياط ( واجب ) وجه اول است . البته اگر متمكن از روزه نباشد غير روزه بر او تعيّن پيدا مىكند ، چنان كه در صورتى كه چيزى را به جا آورد كه به طور تعيّن ، موجب كفّاره مالى شود ، همانطور كه در همه يا اكثر كفّاره‌هاى احرام چنين است .\r\nمسأله 7 - اگر سفيه داراى حق قصاص باشد ، جايز است كه آن را عفو نمايد ، بر خلاف ديه و ارشى كه به واسطه جنايت پيدا مىشود .\r\nمسأله 8 - اگر ولىّ مثلًا بر بيع يا شراى سفيه اطلاع پيدا كند و اجازهء آن را مصلحت\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنداند ، پس اگر فقط انشاى معامله نموده ، آن را لغو مىنمايد . و اگر عوض و معوض ، تحويل و قبض شده است پس آنچه را كه به طرف ديگر داده بر مىگرداند و حفظ مىنمايد و آنچه را كه قبض نموده و موجود است به مالكش بر مىگرداند . و اگر تلف شده باشد سفيه ضامن آن است ، بنا بر اين بر او است كه مثل يا قيمت آن را به مالك آن - در صورتى كه آن را بدون اذن مالك قبض نموده باشد - بدهد و اگر با اذن او باشد ضامن آن نمىباشد ، مگر اينكه اتلاف كرده باشد ؛ زيرا بعيد نيست كه او در صورت اتلاف ضامن باشد . چنان كه در صورتى كه مالكى كه ثمن يا مبيع را به او تسليم نموده جهل به حال سفيه و يا حكم مسأله داشته ، بنابر اقوى ضمان ثابت است ، خصوصاً اگر تلف به اتلاف سفيه باشد . و همچنين است حال اگر سفيه قرض كند و مال را تلف كند .\r\nمسأله 9 - اگر شخصى وديعه‌اى را نزد سفيه وديعه بگذارد و سفيه آن را اتلاف كند بنابر اقوى ضامن آن است ، چه وديعه‌گذار حال او را بداند يا نه . و اگر نزد سفيه تلف شود ضامن آن نيست مگر اينكه در حفظ آن تفريط كرده باشد ، كه بنابر اشبه ضامن است .\r\nمسأله 10 - مادامىكه رشد مرد سفيه احراز نشده ، مالش به او داده نمىشود و اگر حال او مشتبه باشد مورد آزمايش قرار مىگيرد ، به اينكه تا مدت قابل توجهى بعضى از كارهاى مناسب شأن او به او سپرده شود ، مانند فروش و خريد و اجاره دادن و اجير گرفتن ، براى كسى كه اين گونه كارها مناسب او است . و رتق و فتق بعضى از امور مثل اينكه خودش در مصالح خود و مصالح ولىّ و مانند اين‌ها در كسى كه اين‌ها مناسب او است ، مباشرت كند .\r\nو در زن سفيه ، بعضى از كارهاى مناسب زنان مثل اداره بعضى از مصالح خانه و معامله با زنان از قبيل اجاره شدن و اجير نمودن براى خياطى يا ريسندگى يا بافندگى و امثال اين‌ها به او سپرده شود . پس اگر از او احراز رشد كند به اينكه از او دقت و زيركى و اجتناب از غبن در معاملات و حفظ مال از ضايع شدن و صرف آن در موردش و پيمودن راه و روش عقلا ببيند ، مال او را به او مىدهد و گرنه نبايد به او تسليم نمايد .\r\nمسأله 11 - اگر احتمال دهد كه بچه قبل از بلوغ ، رشد پيدا كرده ، واجب است كه قبل از بلوغ او را آزمايش كند كه اگر احساس و احراز رشد از او كند ، به مجرد بلوغ او ، مالش را به\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاو بدهد و در غير اين صورت در هر زمانى كه رشد او را احتمال مىدهد ، خواه در وقت بلوغ يا بعد از آن باشد ، او را آزمايش مىكند . و اما در غير بچه ، پس اگر ادعاى پيدا شدن رشد نمايد و ولىّ آن را احتمال دهد ، واجب است كه او را آزمايش كند و اگر ادعاى رشد نكند ، در وجوب آزمايش به مجرد احتمال ، اشكالى است كه واجب نبودن آن خالى از قوت نيست .\r\n\r\nدر بيان افلاس و احكام آن\r\n« مُفلَّس » كسى است كه به جهت آن‌كه مال او براى اداى بدهىهايش كافى نيست ، از تصرف در مالش محجور شده است .\r\nمسأله 1 - براى كسى كه ديون او زياد است و لو چند برابر اموالش باشد ، مادامىكه حاكم شرع او را محجور نكرده باشد ، جايز است كه هر نوع تصرفى را در آن‌ها بكند و هر قسم تصرفش در آن‌ها نافذ است و لو اينكه همه را از ملك خودش مجاناً يا در مقابل عوضى خارج كند . البته اگر مثلًا صلح او بر اموال يا هبهء آن‌ها به خاطر فرار از اداى ديون باشد ، صحت آن خصوصاً در وقتى كه اميد پيدا شدن مال ديگر به واسطهء كسب و مثل آن برايش نباشد ، اشكال دارد .\r\nمسأله 2 - حجر بر مُفْلِس جايز نيست مگر به چهار شرط : اول : شرعاً ديونش ثابت باشد . دوم : اموال او از قبيل جنس‌ها و نقود و منافع و مطالباتش از مردم - غير از مستثنيات دين - از ديونش كمتر باشد . سوم : ديون او حالّ باشند ؛ پس به خاطر ديون مدت‌دار ، محجور نمىشود و لو اينكه مال او به مقدار ديونش - اگر حالّ شوند - نباشد . و اگر بعضى از ديونش حالّ و بعضى ديگر مدت‌دار باشد ، پس اگر مال او از دين حالّ كمتر باشد محجور مىشود و گرنه حجرى بر او نيست . چهارم : همه طلبكارها يا بعضى از آنان - در صورتى كه مال او به مقدار دين اين بعض نباشد - به حاكم مراجعه نمايند و از او بخواهند كه او را محجور كند ، مگر اينكه دين ، مربوط به كسى باشد كه حاكم ولىّ او است مانند ديوانه و يتيم ( كه در اين صورت حجر حاكم شرع مشروط به رجوع طلبكار نيست ) .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمسأله 3 - بعد از آن‌كه شرايط كامل شد و حاكم او را محجور كرد و حكم به آن نمود ، حق طلبكارها به اموال او تعلق مىگيرد و براى او تصرف در آن‌ها با عوض مانند بيع و اجاره ؛ و بدون عوض مانند وقف و هبه جايز نيست ، مگر اينكه طلبكارها اذن يا اجازه دهند . و مفلَّس فقط از تصرفات ابتدايى محجور مىشود ؛ پس اگر قبلًا چيزى را با خيار فسخ خريده باشد سپس محجور شود ، خيار باقى است و حق دارد بيع را فسخ نموده و يا اجازه دهد . البته اگر قبلًا حق مالى بر ديگرى داشته باشد ، نمىتواند همه يا قسمتى از آن را اسقاط و ابراء كند .\r\nمسأله 4 - تصرف مُفلَّس فقط در اموالى كه موقع حجر ، موجود بوده ممنوع است و اما اموالى كه بعد از حجر بدون اختيار او پيدا مىشود مانند ارث يا به اختيار او وجود پيدا مىكند مانند جمع‌آورى هيزم و شكار و قبول وصيت و هبه و مانند اين‌ها ، در اينكه حجر شامل اين گونه اموال مىشود ، بلكه در نفوذ آن بر فرض اينكه شامل بشود اشكال است .\r\nالبته اگر حاكم شرع از تصرف در آن‌ها هم محجورش كند جايز و بىاشكال است .\r\nمسأله 5 - اگر بعد از حجر ، به دينى اقرار كند صحيح و نافذ است ، ليكن مقرّ له ( آن كسى كه مفلَّس برايش اقرار كرده ) بنابر اقوى با طلبكارها شريك نمىشود ؛ چه اقرار به دينى باشد كه پيش از حجر بوده و چه دينى كه بعد از آن باشد و چه آن دين را به سببى نسبت دهد كه احتياج به رضايت دو طرف نداشته باشد مثل اتلاف و جنايت و مانند اين‌ها ، يا به سببى نسبت دهد كه محتاج آن است مانند قرض كردن و به ذمّه خريدن و مانند اين‌ها .\r\nمسأله 6 - اگر به يكى از عين‌ها كه در اختيارش است ، براى شخصى اقرار كند ، نفوذ اقرارش در حق او اشكالى ندارد ، پس اگر حق طلبكارها ساقط شد و حجر بر طرف شد ، بر او لازم است كه به مقتضاى اقرارش ، آن عين را به مقرّ له تحويل دهد و اما نفوذ آن در حق طلبكارها به طورى كه در حال حجر به مقرّ له داده شود داراى اشكال است و اقوى عدم آن است .\r\nمسأله 7 - بعد از آن‌كه حاكم به حجر مُفْلِس حكم كرد و او را از تصرف در اموالش ممنوع ساخت ، به فروختن آن اموال و تقسيم آن‌ها بين طلبكارها بر اساس سهم‌ها و نسبت\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nديون آن‌ها شروع مىشود و مستثنيات دين استثنا مىشود و مستثنيات در كتاب دين گذشت . و همچنين اموالى كه نزد طلبكارها رهن مىباشند استثنا مىشود ؛ زيرا مرتهن سزاوارتر است كه حقش را از رهنى كه نزد خودش است استيفا نمايد و ساير طلبكارها در آن سهمى ندارند ، چنان كه در كتاب رهن گذشت .\r\nمسأله 8 - اگر جزء اموال مفلَّس ، عينى باشد كه آن را خريده و ثمن آن در ذمّه‌اش باشد بايع مخيّر است بين اينكه معامله را فسخ كند و عين مالش را تحويل بگيرد - و لو اينكه مفلَّس مالى غير از آن عين نداشته باشد - و بين اينكه با طلبكارها به واسطهء پولى كه طلب دارد شريك شود .\r\nمسأله 9 - ظاهراً اين خيار فورى نيست ؛ پس مىتواند به فسخ آن و برگرداندن فورى عين مبادرت نورزد . البته در تأخير خيار حق افراط ندارد به طورى كه امر تقسيم بين طلبكارها معطل بماند . و اگر به طور افراط تأخير بيندازد حاكم شرع او را بين دو امر مخير مىكند ، پس اگر خوددارى نمود او را به مقدار ثمن با ساير طلبكارها شريك مىكند .\r\nمسأله 10 - در جواز رجوع بايع به عين مال ، شرط است كه وقت دين رسيده باشد ، پس در صورت مدت داشتن آن ، حق رجوع ندارد . البته اگر دين مدت‌دار قبل از بر طرف شدن حجر ، حالّ شود بنابر اصح ، حق رجوع به آن را دارد .\r\nمسأله 11 - اگر عين از مستثنيات دين باشد بنابر اظهر بايع حق رجوع به آن را ندارد .\r\nمسأله 12 - قرض دهنده ، همانند بايع ، حق رجوع به عين قرضى را در صورتى كه نزد قرض‌گيرنده موجود باشد دارد . حال آيا موجر در صورت محجور شدن مستأجر ، قبل از استيفاى منفعت به طور كلى يا بعض آن نسبت به باقىمانده مدت اجاره حق فسخ دارد ؟\r\nداراى اشكال است و احتياط ( واجب ) آن است كه با صلح تخلص پيدا شود .\r\nمسأله 13 - اگر بايع يا قرض دهنده ، قسمتى از عين فروخته شده يا قرض گرفته شده را موجود بيابد ، حق رجوع به آن را در مقابل حصه‌اى از دين دارد و در بقيهء دين با طلبكارها در تقسيم شريك مىشود ، چنان كه حق دارد ( رجوع به عين باقىمانده نكرده و ) در تمام دين با آن‌ها شريك شود .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمسأله 14 - اگر در عين فروخته شده يا قرض گرفته شده ، زيادهء متصلى مانند چاقى پيدا شود ، تابع اصل است ؛ پس بايع يا قرض دهنده به عين - همانطور كه هست - رجوع مىكنند . و اما زيادى منفصل مانند حمل و بچه و شير و ميوه بر درخت ، مال مشترى و گيرندهء قرض است .\r\nمسأله 15 - اگر مثلًا عين نزد مشترى معيوب شود ، پس اگر به آفت آسمانى يا به فعل مشترى باشد ، بايع حق دارد عين را - به همان حالت - بدل از ثمن بگيرد و مىتواند به مقدار ثمن با طلبكارها شريك شود . و اگر حصول عيب به فعل اجنبى باشد بايع بين اينكه در تمام ثمن با طلبكارها سهيم باشد و بين اينكه خود عين را به طور معيوب بگيرد ، مخير است و در اين صورت احتمال دارد كه با طلبكارها در جزئى از ثمن كه نسبت آن جزء به ثمن مانند نسبت ارش به قيمت عين باشد ، شريك شود و احتمال دارد كه در تمام ارش با آن‌ها شريك باشد ؛ پس اگر ثمن ده و قيمت عين بيست و ارش نقصان آن چهار - كه يك پنجم قيمت است - باشد ، پس بنابر اول در دو با آن‌ها سهيم خواهد بود و بنابر دوم در چهار ، و اگر فرضاً عكس آن باشد ، به اينكه ثمن بيست و قيمت ده و ارش دو - يك پنجم ده - باشد ، پس امر عكس آن است ، كه بنابر اول با آن‌ها در چهار سهيم مىشود و بنابر دوم در دو . و احتمال دارد بتواند كه عين را به همان حالت بگيرد و يا در بهاى آن با طلبكاران در اموال مفلَّس شريك باشد مانند اينكه به آفت آسمانى تلف شده باشد . و اگر تلف آن به فعل بايع باشد ظاهراً مانند فعل اجنبى است و آنچه كه از ضمان مبيع معيوب در عهده‌اش است جزء اموال مفلَّس مىباشد و اين مسأله داراى اشكال است ، پس بنابر احتياط ( واجب ) با صلح تخلص پيدا كنند .\r\nمسأله 16 - اگر زمينى را بخرد و در آن ساختمان يا درخت ايجاد كند سپس مفلَّس شود ، بايع حق رجوع به زمينش را دارد ، ليكن ساختمان و درخت ، مال مشترى است ولى حق بقا و لو با اجرت را ندارد ؛ پس اگر مجاناً يا با اجرت راضى باشند كه مشكلى نيست ، و گرنه بايع حق دارد او را به قلع آن ملزم نمايد ، ولى ارش آن را بايد به مشترى بدهد . چنان كه مشترى حق قلع آن را دارد ، ليكن بايد چاله‌ها را پر كند . و احتياط ( مستحب ) آن است كه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبايع او را به قلع آن ملزم نكند و به بقاى آن و لو با اجرت ، در صورت خواستن مشترى راضى شود ، و احتياط بيشتر از آن اين است كه بدون اجرت ، به بقاى آن راضى شود .\r\nمسأله 17 - اگر مثلًا مشترى آنچه را كه خريده با مالش طورى مخلوط كند كه تشخيص و تميز داده نشود بنابر اقرب حق بايع باطل مىشود و او حق رجوع به آن را ندارد ؛ چه به غير آن جنس يا به همان جنس مخلوط كرده باشد و چه به مساوى آن يا پست‌تر از آن يا بهتر از آن مخلوط نموده باشد .\r\nمسأله 18 - اگر نخى را بخرد سپس آن را ببافد ، يا آرد بخرد و نان كند ، يا لباسى بخرد و سپس آن را بشويد يا رنگ نمايد ، حق بايع از عين باطل نمىشود با اشكالى كه در دو مورد اول هست .\r\nمسأله 19 - طلبكار از ميت مانند طلبكار از مفلَّس است ؛ پس اگر عين مالش را در تركه او بيابد ، حق رجوع به آن را دارد ، ليكن به شرط آن‌كه آنچه كه تركه گذاشته براى دين طلبكارها وافى باشد و گرنه حق رجوع به آن را ندارد ، بلكه او مانند ساير طلبكارها دينش با آن‌ها حساب شده و در اموال مفلّس بالنسبه شريك مىشود اگر چه ميت به طور محجور مرده باشد .\r\nمسأله 20 - مخارج و پوشاك مفلَّس و نفقهء كسى كه نفقه و پوشاكش بر او واجب است ، طبق عادت هميشگى او تا روز تقسيم مال مفلَّس ، بايد جريان داشته باشد . و اگر بميرد ، كفن بلكه بقيه مخارج تجهيز او از سدر و كافور و آب غسل و مانند اين‌ها بر حق طلبكارها مقدم است و بنابر احتياط ( مستحب ) بايد به مقدار واجب اكتفا شود ؛ اگر چه قول به ملاحظه نمودن آنچه نسبت به امثال اين ميت ، متعارف است ، خالى از قوت نيست مخصوصاً در كفن .\r\nمسأله 21 - اگر حاكم ، مال مفلَّس را بين طلبكارها تقسيم نمايد سپس طلبكار ديگرى پيدا شود بنابر اقوى ، اساساً بطلان تقسيم آشكار مىشود ؛ پس مال مفلَّس متعلق به همهء طلبكارها است و بين آن‌ها به نسبت طلبشان تقسيم مىشود .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nدر احكام مرض ( بيمارى )\r\nاگر بيمارىِ شخص مريض به مرگش متصل نشود ، مانند شخص سالم مىباشد كه در مالش به آنچه كه مىخواهد و هرگونه بخواهد تصرف مىكند و تمام تصرفات او در جميع آنچه كه ملك او است نافذ است ، مگر اينكه وصيت به چيزى از مالش بعد از مرگش بكند كه در بيشتر از ثلث تركه‌اش نافذ نمىباشد ، چنان كه شخص سالم نيز چنين است و تفصيل آن در جاى خودش ان شاء اللَّه تعالى مىآيد . و اما اگر مرض او به مرگش متصل شود ، وصيت او نسبت به بيشتر از ثلث بدون اشكال نافذ نيست مانند غير او . چنان كه در نفوذ عقدهاى معاوضه‌اى او كه به مالش تعلق دارند ، اشكالى نيست مانند بيع به ثمن المثل و اجاره به اجرت المثل و مانند اين‌ها . و همچنين در جواز انتفاع او به مالش مانند خوردن و آشاميدن و خرج براى خودش و عائله و ميهمان‌هايش و در موردى كه موجب حفظ آبرو و اعتبارش است و غير اين‌ها اشكالى نيست . و خلاصه هر مصرفى كه داراى غرض عقلايى باشد به طورى كه اسراف و ولخرجى حساب نشود هر مقدار كه باشد ، اشكال ندارد . و اشكال و اختلاف در مانند هبه و وقف و صدقه و ابراء و صلح به غير عوض و مانند اين‌ها از تصرفات تبرعى كه در مقابل آن عوضى نيست و در آن اضرار به ورثه است ، مىباشد - و اين‌ها به : « منجّزات » تعبير مىشود - و اشكال در اين است كه آيا منجّزات از اصل مال مىباشد ، به اين معنى كه منجّزات نافذ و مطلقا صحيح مىباشند اگر چه از ثلث مالش بيشتر باشد بلكه اگر چه به تمام مالش تعلق پيدا كنند به طورى كه چيزى براى ورثه نماند ، يا منجّزات به مقدار ثلث مال نافذ مىباشند ، پس اگر بيشتر از ثلث باشند صحت و نفوذ آن نسبت به زيادى بر ثلث به امضا و قبول ورثه توقف دارد ؟ و اقوى اولى است .\r\nمسأله 1 - در اينكه واجبات مالى مانند خمس و زكات و كفارات كه شخص مريض در مرض موت آن‌ها را مىپردازد از اصل مال مىباشد ، خلاف و اشكالى نيست .\r\nمسأله 2 - اگر براى وارث يا اجنبى ، به دين يا عينى از مالش در مرض موت اقرار كند ، پس اگر مأمون بوده و مورد اتهام نباشد ، اقرارش در تمام آنچه كه اقرار نموده - اگر چه بيشتر از ثلث مالش باشد ، بلكه اگر چه تمام مالش را شامل شود - نافذ است و گرنه در بيشتر\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاز ثلث آن نافذ نيست . و مقصود از مورد اتهام بودن او اين است كه نشانه‌هايى باشد كه موجب گمان به دروغ گفتن او شود ، مثل اينكه بين او و ورثه دشمنى باشد كه اين عداوت موجب اين گمان شود كه او مىخواهد به ورثه ضرر بزند ، يا نسبت به مقرّ له محبت شديدى داشته باشد كه بخواهد با اين اقرار ، نفعى به او برساند .\r\nمسأله 3 - اگر حال مقر معلوم نباشد كه متهم است يا مأمون ، بنابر اقوى اقرار او نسبت به بيشتر از ثلث نافذ نيست ، اگر چه احتياط ( مستحب ) آن است كه ورثه و مقرّ له مصالحه نمايند .\r\nمسأله 4 - ثلث ، در اقرار و مانند آن ، نسبت به مجموع آنچه كه در زمان مرگش باقى گذاشته از اموال - چه عين يا دين يا منفعت يا حق مالى كه در مقابل آن بذل مال مىشود مانند حق تحجير - حساب مىشود و آيا ديه از تركه است و به آن ضميمه مىشود و ثلث نسبت به مجموع آن‌ها حساب مىشود يا نه ؟ دو وجه ، بلكه دو قول است ، كه اولى آن‌ها خالى از رجحان نيست .\r\nمسأله 5 - آنچه ذكر شد كه بيشتر از ثلث در وصيت و مانند آن نافذ نيست ، در صورتى است كه ورثه آن را اجازه ندهند و گرنه بدون اشكال نافذ است . و اگر بعضى از ورثه اجازه بدهد به مقدار سهم او نافذ است و اگر همهء ورثه مقدارى از بيشتر از ثلث را اجازه بدهند به همان مقدار نافذ است .\r\nمسأله 6 - در صحت اجازهء وارث بعد از مرگ مورّث اشكالى نيست و آيا در وقت زنده بودن او هم صحيح است به طورى كه بر وارث لازم شود و بعد از آن برايش جايز نباشد كه آن را رد كند يا نه ؟ دو قول است ، كه اقواى آن‌ها خصوصاً در وصيت اولى است . و اگر در حال حيات ، وصيت را رد كرده باشد ، بنابر اقوى مىتواند بعداً آن را اجازه كند .\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nكتاب ضمان\r\nضمان ، متعهد شدن به مالى است كه در ذمهء شخصى براى ديگرى ثابت است . و آن عقدى است كه احتياج دارد به ايجاب از ضامن ؛ و آن به هر لفظى است كه عرفاً و لو به وسيلهء قرينه‌اى بر تعهّد مذكور دلالت نمايد ، مانند « ضامن شدم يا متعهد شدم براى تو دين تو را كه بر عهدهء فلانى دارى » و مانند اين‌ها . و احتياج دارد به قبول از مضمون له ( كسى كه طلبكار است و برايش ضمانت شده ) به آنچه كه دلالت بر رضايت به آن نمايد . و رضايت مضمون عنه ( كسى كه بدهكار است و از جانب او ضمانت مىشود ) در آن معتبر نيست .\r\nمسأله 1 - در هر يك از « ضامن » و « مضمون له » شرط است كه بالغ ، عاقل ، رشيد و با اختيار باشد و در خصوص مضمون له ، محجور نبودن به علت افلاس شرط است .\r\nمسأله 2 - در صحت ضمان امورى شرط است :\r\nاز جمله : منجز بودن عقد ضمان ، كه بنابر احتياط ( واجب ) شرط است ، پس اگر ضمان را بر چيزى معلق كند مثل اينكه بگويد : « من ضامن مىشوم اگر پدرم اذن بدهد » . يا بگويد :\r\n« من ضامن مىشوم در صورتى كه مديون تا فلان زمان نپردازد يا در صورتى كه اصلًا نپردازد » باطل مىباشد .\r\nاز جمله : دينى را كه ضامن مىشود در ذمّه مضمون عنه ثابت باشد ؛ چه مستقر باشد مانند قرض و ثمن و مثمن در بيعى كه خيار فسخ ندارد ، يا متزلزل باشد مانند يكى از دو عوض در بيعى كه داراى خيار فسخ است و مهر قبل از دخول و مانند آن ، پس اگر بگويد :\r\n« به فلانى قرض بده يا نسيه به او به فروش و من ضامن هستم » صحيح نيست .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاز جمله : دين و مضمون له و مضمون عنه مشخص باشند ؛ يعنى ابهام و ترديد نداشته باشند ؛ پس ضمانت يكى از دو دين و لو براى شخص معيّنى بر شخص معينى ، صحيح نيست . و ضمانت دين يكى از دو نفر و لو براى يك شخص معين ، يا بر عهدهء يك شخص معين صحيح نيست . البته اگر دين در واقع معين باشد ، ولى جنس يا مقدار آن معلوم نباشد ، يا مضمون له يا مضمون عنه در واقع معين باشند و شخص آن‌ها معلوم نباشد ، بنابر اقوى مخصوصاً در دو فرض اخير صحيح است ، پس اگر بگويد : ضمانت كردم آنچه را كه براى فلانى بر فلان كس است و نداند كه يك درهم يا يك دينار است يا يك دينار يا دو دينار است بنابر اصح صحيح است . و همچنين است اگر بگويد : ضمانت كردم دينى را كه يكى از اين ده نفر بر فلان كس دارد و شخص طلبكار را نشناسد سپس طلبكار آن را قبول كند ، يا بگويد : ضمانت كردم آنچه را كه فلان كس بر كسى كه در بين اين جمع بدهكار او است و شخص مديون را نشناسد ، ضمان آن بنابر اقوى صحيح است .\r\nمسأله 3 - در صورتى كه ضمان با تمام شرايطش تحقّق پيدا كند ، حق از ذمهء مضمون عنه به ذمهء ضامن منتقل مىشود و ذمهء مضمون عنه برىء مىشود ، پس اگر مضمون له ، ذمهء ضامن را ابراء نمايد هر دو ذمّه برىء مىشوند ؛ يكى با ضمانت و ديگرى به ابراء و اگر ذمّه مضمون عنه را ابراء نمايد اين ابراء لغو و بيهوده است .\r\nمسأله 4 - ضمان از طرف ضامن لازم است ، پس او بعد از وقوع ضمانت ، حق فسخ آن را مطلقاً ندارد . و همچنين است از طرف مضمون له ، مگر اينكه ضامن معسر ( تنگدست ) باشد و طلبكار عسرت او را نداند ، پس حق فسخ و رجوع به حقش بر مضمون عنه را دارد . و معيار آن است كه در حال ضمان عسرت داشته باشد ، پس اگر بعد از آن معسر شود خيار فسخ ندارد ؛ چنان كه اگر در حال ضمانت معسر باشد ، سپس يُسر ( گشايش ) پيدا كند ، خيار فسخ براى مضمون له باقى است .\r\nمسأله 5 - شرط نمودن خيار براى هر كدام از ضامن و مضمون له ، بنابر اقوى جايز است .\r\nمسأله 6 - ضمانت دين حالّ ، به طور حالّ و مدت دار ، جايز است . و همچنين است\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nضمان دين مدت‌دار به طور مدت‌دار و حالّ . و همچنين است ضمان دين مدت‌دار به بيشتر يا كمتر از مدت آن .\r\nمسأله 7 - اگر ضامن ، بدون اذن مضمون عنه ، ضامن شود حق رجوع به او را ندارد . و اگر به اذن او باشد حق رجوع به او را دارد ، ليكن بعد از پرداخت دين ، نه به مجرّد ضمانت .\r\nو فقط به مقدارى كه پرداخته به او رجوع مىكند ، پس اگر مضمون له با ضامن دين را به قسمتى از آن مصالحه كنند يا مضمون له ، ضامن را از بعض آن ابراء نمايد ، به مقدارى كه به وسيلهء مصالحه و ابراء از ذمّه‌اش ساقط شده رجوع نمىكند .\r\nمسأله 8 - اگر ضمانت با اذن مضمون عنه باشد ، در صورتى ضامن با پرداختن دين به او مراجعه مىكند كه مدت دينى كه بر مضمون عنه بوده ، سررسيده باشد ، و گرنه حق رجوع به او را ندارد ، مگر بعد از رسيدن وقت آن ؛ پس اگر دين مدت‌دار را به طور حالّ ، يا مدت‌دار را به كمتر از مدت آن ، ضمانت كند ، سپس آن را ادا كند ، حق رجوع به او را ندارد ، مگر بعد از رسيدن وقت آن . البته اگر صريحاً به ضمانت او به طور حالّ يا به كمتر از آن مدت اذن داده باشد ، بنابر اقرب ، بعد از اداى آن رجوع به او جايز است و اما اگر برعكس آن باشد ، به اينكه دين حالّ را به طور مدت‌دار يا مدت‌دار را به بيشتر از آن مدت و با رضايت مضمون عنه ضمانت نمايد و قبل از رسيدن وقت آن ، آن را ادا نمايد ، به مجرد اداى آن در دين حالّ و به رسيدن وقت آن در جايى كه به بيشتر از آن ، ضمانت كرده باشد به شرط اداى آن ، حق رجوع به او را دارد و همچنين اگر قبل از پايان مدت بميرد آنگاه دين به واسطهء مرگ او حالّ شود و ورثه‌اش از تركهء او بپردازند آن‌ها حق رجوع به مضمون عنه را دارند .\r\nمسأله 9 - اگر با اذن مضمون عنه ، دين مؤجل را به طور مدت‌دار ضمانت نمايد ، سپس قبل از سپرى شدن هر دو مدت بميرد و آنچه بر عهدهء او آمده حالّ شود و از تركه‌اش برداشته شود ، ورثه‌اش حق رجوع به مضمون عنه را ندارند ، مگر بعد از رسيدن وقت دين كه بر او بود . و دين نسبت به مضمون عنه به سبب مرگ ضامن ، حالّ نمىشود و فقط نسبت به ضامن حالّ مىشود .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمسأله 10 - اگر مضمون عنه ، دين را بدون اذن ضامن به مضمون له پرداخت كند ، ذمهء ضامن برىء مىشود و او حق رجوع به ضامن را ندارد .\r\nمسأله 11 - ترامى در ضمان جايز است ، به اينكه مثلًا زيد از عمرو ، سپس بكر از زيد و پس از آن خالد از بكر ضمانت نمايد و به همين منوال و ذمهء همه برىء شده و دين بر ضامن آخرى مستقر مىشود ؛ پس اگر همهء ضمانت‌ها بدون اذن مضمون عنه باشند ، در صورتى كه ضامن آخرى ، دين را ادا كرده باشد ، هيچ كدام از آنان حق رجوع به قبليش را ندارد . و اگر با اذن مضمون عنه باشند آخرى به قبلى و او به قبلى خودش رجوع مىكند تا به مديون اصلى برسد . و اگر بعضى از ضمانت‌ها با اذن و بعض ديگر بدون اذن باشد ، در صورتى كه آخرى بدون اذن باشد مانند صورت اول هيچ كدام از آن‌ها به قبلى خود رجوع نمىكنند و اگر با اذن باشد ، ضامن آخرى به قبلى خود رجوع مىكند و او در صورتى كه با اذن ضمانت كرده باشد ، به نفر قبلى رجوع مىنمايد و اگر با اذن او نباشد رجوع نمىكند و رجوع بر او قطع مىشود و خلاصه هر ضامنى كه ضمانش با اذن كسى باشد كه از او ضمانت نموده ، به همان چيزى كه پرداخته است به او رجوع مىكند .\r\nمسأله 12 - در جواز ضمانت دو نفر به طور مشترك از يك نفر ، اشكالى نيست ، به اين صورت كه بر عهدهء هر يك از آن دو ، قسمتى از دين باشد ؛ پس ذمهء هر كدام از آن‌ها به مقدارى كه تعيين نموده‌اند و لو اينكه با هم متفاوت باشند ، مشغول مىشود . و اگر مطلق گذاشته شود به طور مساوى بين آن‌ها تقسيم مىشود ، پس اگر دو نفر باشند به نصف و اگر سه نفر باشند به ثلث تقسيم مىشود و به همين صورت . و بر هر كدام از آن‌ها است كه آنچه كه بر او است ادا نمايد و ذمهء او برىء مىشود و برىء شدن ذمهء او بر اداى آنچه كه بر ذمهء ديگرى است ، متوقف نمىباشد ، و مضمون له حق دارد از هر كدام از آن‌ها حصه‌اش را مطالبه نمايد يا از يكى از آن‌ها مطالبه نموده يا او را - به تنهايى - ابراء نمايد . و اگر ضمانت يكى از آن‌ها با اذن باشد و ديگرى بدون اذن ، شخص مأذون - نه ديگرى - به مضمون عنه رجوع مىكند . و ظاهراً در تمام آنچه كه ذكر شد بين اينكه ضمانت آن‌ها به دو عقد باشد ، به اينكه يكى از آن‌ها نصف آن را ضمانت كند سپس ديگرى نصف ديگر آن را ضمانت نمايد ، يا ضمانت آن‌ها به يك عقد باشد مانند اينكه وكيل آنان در اين كار از طرف\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nآن دو ضمانت كند و مضمون له قبول كند ، فرقى نيست . تمام اين‌ها در ضمانت دو نفر به طور مشترك از يكى است و اما ضمانت دو نفر به طور مستقل از او ، پس بدون اشكال ضمان براى هيچ يك از آن‌ها مستقلًا - بر اساس آنچه كه مذهبمان در ضمان اقتضا مىكند - واقع نمىشود ، و در اين صورت آيا ضمانت باطل است يا به طور مشترك بر آن‌ها تقسيم مىشود ؟ دو وجه است كه اقرب آن‌ها اوّلى است . مسأله 13 - اگر عقد ضمان بر تمام دين واقع شود ، ضمانت ديگر بعد از آن و لو براى قسمتى از آن امكان ندارد . و اگر بر قسمتى از دين واقع شود ، بعد از آن ضمانت بر تمام دين يا بر مقدارى كه ضمانت شده ، ممكن نيست .\r\nمسأله 14 - ضمان به غير جنس دين جايز است ، ليكن اگر ضمانت با اذن مضمون عنه باشد فقط به جنس دين حق دارد رجوع به مضمون عنه نمايد .\r\nمسأله 15 - چنان كه ضمانت بر اعيانى كه در ذمّه‌ها ثابتند جايز است ، همچنين ضمانت بر منافع و اعمالى كه بر ذمّه‌ها استقرار دارند جايز مىباشد ، پس همانطور كه ضمانت اجرت از طرف مستأجر جايز است ، همچنين ضمانت عملى كه بر اجير مىباشد ، جايز مىباشد ؛ البته اگر در آنچه كه بر اجير است ، مباشرت خود او معتبر باشد ، ضمانت آن صحيح نيست .\r\nمسأله 16 - اگر شخصى دينى را بر ديگرى ادعا كند ، پس شخص سومى به مدعى بگويد آنچه كه بر او است به عهدهء من باشد و مدعى راضى شود ، ضمان صحيح است ، يعنى بر فرض ثبوت دين ، بر ذمهء ضامن مىباشد ، پس دعوى از مضمون عنه ساقط مىشود و ضامن طرف دعوى مىگردد . بنا بر اين اگر مدعى ، بر ثبوت آن اقامهء بيّنه كند بر ضامن واجب است كه آن را بدهد . و همچنين است اگر اقرار مضمون عنه به دين ، قبل از ضمان ثابت شود و اما اقرار او بعد از ضمان چيزى را - نه بر اقراركننده و نه بر ضامن - ثابت نمىكند .\r\nمسأله 17 - ضمانت اعيان مضمونه - مانند غصب و آنچه كه به عقد باطل گرفته شده - براى مالك آن‌ها از طرف كسى كه آن‌ها را در دست دارد ، بنابر اقوى جايز نيست .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمسأله 18 - در جواز ضمانت عهدهء ثمن از طرف بايع براى مشترى ، در صورتى كه معلوم شود كه مبيع مال ديگرى است ، يا به خاطر نبود يكى از شرايط صحت بطلان عقد معلوم شود ، در صورتى كه بايع ثمن را قبض نموده و نزد او تلف شده اشكالى نيست . و اما در صورت بقاى آن در دست بايع ، مورد تردّد است . و ضمانت كردن جبران آنچه كه مشترى در زمين خريدارى شده احداث كرده از ساختمان و درخت‌كارى ، براى مشترى از طرف بايع ، در صورتى كه معلوم شود زمين مال ديگرى است و مالك آن را قلع نمايد ، بنابر اقوى صحيح نيست .\r\nمسأله 19 - اگر بر دينى كه بر مضمون عنه است رهنى قرار داده شده باشد ، با ضمانت ، رهن آزاد مىشود ؛ چه ضامن ، آزادى آن را شرط بكند يا نه .\r\nمسأله 20 - اگر شخصى دينى بر عهده داشته باشد و از ديگرى درخواست كند كه آن را پرداخت كند و او بدون ضمانت از او براى دائن پرداخت كند ، حق دارد در صورتى كه در اداى آن قصد تبرع نداشته باشد به درخواست‌كننده رجوع نمايد ( و براى رجوع به او لازم نيست ضمانتى در كار باشد ) .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nكتاب حواله و كفالت\r\nاما حواله ، پس حقيقتش اين است كه مديون آنچه را كه در ذمّه دارد به ذمهء ديگرى حواله دهد . و حواله به سه نفر متقوّم است : « محيل » ( حواله دهنده ) و او مديون است و « محتال » و او طلبكار است و « محال عليه » ( كسى كه بر او حواله مىشود ) . و در هر سه نفر بلوغ و عقل و رشد و اختيار شرط است ، و در محتال ، محجور نبودن به علّت افلاس شرط است و همچنين در محيل ، مگر در صورتى كه حواله بر كسى باشد كه بدهكار نيست ( كه در اين صورت ، محجور نبودن محيل معتبر نيست ) . و حواله عقدى است كه به ايجاب از محيل و قبول از محتال احتياج دارد و اما محال عليه ، طرف عقد نمىباشد ؛ اگر چه قبول او را معتبر بدانيم . و در ايجاب ، هر لفظى كه دلالت بر حواله كردن مذكور نمايد مثل : « حواله مىكنم تو را بر فلان شخص در آنچه كه از دين بر ذمّه‌ام است » و آنچه كه اين معنى را فايده بدهد كفايت مىكند . و در قبول ، آنچه كه دلالت بر رضايت به حواله نمايد كافى است . و آنچه كه در بقيه عقدها معتبر مىباشد در عقد حواله معتبر است و از آن جمله است بنابر احتياط ( واجب ) منجز بودن .\r\nمسأله 1 - در صحت حواله - علاوه بر آنچه گذشت - امورى شرط است : از جملهء آن‌ها اين است كه مال حواله شده ، در ذمهء محيل ثابت باشد ؛ پس در غير آن صحيح نيست اگر چه سببش وجود داشته باشد ، مانند مال جعاله قبل از عمل ؛ تا چه رسد كه سبب آن موجود نباشد ، مانند حواله به آنچه كه در آينده قرض مىكند . و از جملهء آن‌ها : تعيين مال حواله شده است ؛ به اين معنى كه ابهام و ترديد نداشته باشد و اما معلوم بودن مقدار يا\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nجنس آن نزد محيل يا محتال ، ظاهراً معتبر نيست ، پس اگر نزد آن‌ها مجهول باشد ولى در واقع معلوم باشد ، اشكالى ندارد ، خصوصاً با فرض اينكه رفع جهالت از آن ممكن است .\r\nو از جملهء آن شروط : رضايت محال عليه و قبول او است بنابر احتياط ( واجب ) در جايى كه ذمّهء او مشغول باشد براى محيل به مثل آنچه كه بر او حواله كرده و بنابر اقوى در صورتى كه بر شخصى كه بدهكار نيست حواله دهد يا به غير جنس آن چيزى كه بر محال عليه است حواله دهد .\r\nمسأله 2 - در صحت حواله ، مشغول بودن ذمّهء محال عليه به دين براى محيل ، معتبر نيست ؛ پس حواله بر شخصى كه بدهكار نيست ، بنابر اقوى صحيح است .\r\nمسأله 3 - در « محال به » ( آنچه كه مورد حواله واقع مىشود ) فرقى نيست بين اينكه عينى باشد كه در ذمّهء محيل ثابت باشد و بين اينكه منفعت يا عملى باشد كه مباشرت در آن اعتبار ندارد ؛ پس حواله دادن كسى كه ذمّه‌اش به خياطى لباس ، يا زيارت يا نماز يا حج يا قرائت قرآن و مانند اين‌ها مشغول است بر كسى كه چنين اشتغال ذمّه‌اى ندارد ، يا بر كسى كه ذمّه‌اش براى او به مانند چنين چيزى مشغول است ، صحيح مىباشد . و همچنين بين اينكه محال به ، مثلى باشد مانند گندم و جو ، يا قيمى باشد مانند گوسفند و لباس بعد از آن‌كه طورى توصيف شود كه رفع جهالت از آن شود ، فرقى نيست ، پس اگر ذمّه‌اش به گوسفندى كه داراى وصف معلومى است به سببى مانند سلم مشغول شود ، برايش جايز است كه آن را به كسى كه بر عهدهء او گوسفندى با همان وصف دارد ، يا بر كسى كه برىء است ، حواله نمايد .\r\nمسأله 4 - چنانچه جنس و نوع دين محال به ، با دينى كه بر محال عليه است يكى باشد ، در صحت حواله اشكالى نيست . و اما اگر مختلف باشد ؛ به اينكه مثلًا كسى از او درهم‌هايى طلب داشته باشد و او از ديگرى دينارهايى طلبكار باشد و اولى را بر دومى حواله دهد ، پس اقسامى دارد : گاهى اولى را به عوض دراهمى كه طلبكار است به دنانير بر دومى حواله مىدهد ، به اينكه عوض دراهم ، بر او استحقاق دنانير پيدا كند و از او دنانير بگيرد . و گاهى بر او درهم‌ها را حواله مىدهد ، به اينكه درهم‌ها را از او بگيرد و محال عليه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nعوض آنچه كه از دنانير بر او است ، دراهم مىدهد . و قسم سوم اين است كه درهم‌ها را به او حواله مىدهد ، به اينكه درهم‌ها را از او بگيرد و دينارها به حال خودش باقى بماند ؛ اشكالى در صحّت قسم اول نيست و همچنين در صحت قسم سوم و آن مانند حواله‌اى است كه بر برىء مىشود . و اما قسم دوم داراى اشكال است ؛ پس در موردى كه اين قسم را اراده نمايد ، احتياط ( مستحب ) اين است كه دينارهايى را كه بر محال عليه است اولًا با ناقل شرعى به درهم‌ها تبديل كند ، سپس درهم‌ها بر او حواله شود ؛ اگر چه اقوى آن است كه با تراضى صحيح است .\r\nمسأله 5 - اگر حواله با تمام شرايطش تحقق پيدا كند ، ذمهء محيل از دين برىء مىشود - اگر چه محتال او را ابراء نكند - و ذمّه محال عليه براى محتال به آنچه كه بر او حواله شده مشغول مىشود ؛ اين حال محيل با محتال و محتال با محال عليه است . و اما حال محال عليه با محيل ، پس اگر حواله به مثل آنچه كه بر او است باشد ، ذمّه محال عليه از آنچه براى محيل بر عهده‌اش بود برىء مىشود . و همچنين است اگر حواله به غير آن جنس و به نحو قسم اول و دوم با رضايت يكديگر باشد . و اما اگر به نحو قسم آخرى يا حواله بر شخص برىء باشد ذمهء محيل براى محال عليه به آنچه بر او حواله كرده ، مشغول مىشود . و اگر محيل دينى بر محال عليه داشته باشد به حال خودش باقى مىماند .\r\nمسأله 6 - قبول حواله بر محتال واجب نيست ؛ اگر چه محال عليه غنى بوده و ( در پرداخت حواله ) مسامحه‌كار نباشد ، ولى اگر آن را قبول كند لازم مىشود ، اگر چه حواله بر فقيرى باشد كه دارايى نداشته باشد و محتال ، حال او را بداند . و اگر حال او را نداند ، سپس تنگدستى و فقر او در وقت حواله آشكار شود حق فسخ و برگشت بر محيل را دارد و اگر بعد از حواله فقر بر او عارض شده باشد ، حق فسخ ندارد ، چنان كه داشتن خيار فسخ به واسطهء پيدا شدن گشايش مالى بعد از حواله ، از بين نمىرود .\r\nمسأله 7 - حواله نسبت به هر سه لازم است مگر بر محتال در صورت اعسار ( تنگدستى ) محال عليه و عدم اطلاع محتال بر حالش چنان كه اشاره كرديم ، و مقصود از اعسار ، اين است كه او چيزى كه با آن دينش را وفا كند - زايد بر مستثنيات دين -\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nنداشته باشد . و شرط نمودن خيار فسخ براى هر يك از آنان جايز است .\r\nمسأله 8 - ترامى در حواله به متعدد بودن محال عليه و يكى بودن محتال ، جايز است ؛ مانند اينكه مديون زيد را بر عمرو حواله كند ، سپس عمرو او را بر بكر حواله كند و بكر بر خالد و به همين صورت ، يا به اين صورت كه محتال متعدد باشد و محال عليه يكى باشد ؛ مانند اينكه محتال كسى را كه دينى بر او دارد بر محال عليه ، حواله كند سپس او كسى را كه دينى بر او دارد ، بر همان محال عليه حواله نمايد و به همين منوال .\r\nمسأله 9 - اگر محيل بعد از حواله ، دين را ادا كند ، ذمّه محال عليه برىء مىشود ، پس اگر به خواست او ادا كرده ، محيل ، به او رجوع مىكند و اگر تبرعاً ادا نموده رجوع نمىكند .\r\nمسأله 10 - اگر بر شخصى كه برىء است حواله نمايد و محال عليه آن را قبول كند آيا به مجرد آن ، حق رجوع به محيل را دارد يا حق رجوع ندارد مگر بعد از آن‌كه دين را به محتال ادا كند ؟ اقرب دومى است .\r\nمسأله 11 - اگر بايع كسى را كه بر او دينى دارد ، بر مشترى حواله دهد يا مشترى بايع را به ثمن بر شخص ديگرى حواله كند ، سپس بطلان بيع معلوم شود ، حواله باطل مىشود ، به خلاف جايى كه بيع با خيار يا اقاله فسخ شود ؛ زيرا حواله باقى مىماند و در بطلان ، تابع بيع نمىباشد .\r\nمسأله 12 - اگر نزد وكيل يا امينش مال معيّنى در خارج داشته باشد سپس طلبكارش را بر او حواله دهد تا به او بپردازد و محتال قبول كند ، دادن مال به او واجب است . و اگر آن را به او ندهد او حق رجوع به محيل را دارد ؛ زيرا ذمّه محيل مشغول مانده است .\r\n\r\nكفالت\r\nكفالت ، تعهد و التزام براى شخصى است به اينكه كسى را كه آن شخص حقى بر او دارد احضار كند . و آن عقدى است كه بين « كفيل » و « مكفول له » كه صاحب حق است ، واقع مىشود و ايجاب از اولى است و در آن هر لفظى كه دلالت بر مقصود كند ، كفايت مىكند ، مانند : « كفالت مىكنم فلان كس را براى تو » يا « من كفالت مىكنم براى تو كه او را\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاحضار كنم » و مانند اين‌ها . و قبول از دومى است به واسطهء آنچه كه دلالت بر رضايت به آن نمايد .\r\nمسأله 1 - در كفيل ، بلوغ و عقل و اختيار و قدرت داشتن بر احضار ، معتبر است و در مكفول له ، بلوغ و عقل شرط نيست ؛ پس كفيل شدن براى بچه و ديوانه در صورتى كه ولىّ آن‌ها آن را قبول كند صحيح است .\r\nمسأله 2 - در اينكه رضايت كفيل و مكفول له معتبر است ، اشكالى نيست و بنابر اقوى رضايت مكفول معتبر نيست و او طرف عقد نمىباشد . البته با رضايت داشتن او احكام ديگرى - افزون بر جايى كه او رضايت ندارد - به آن ملحق مىشود . و احتياط ( مستحب ) آن است كه رضايت او مراعات گردد و او هم طرف عقد باشد ، به اين صورت كه عقد كفالت مركب باشد از يك ايجاب ( از كفيل ) و دو قبول از مكفول له و مكفول .\r\nمسأله 3 - هر كسى كه بر عهدهء او حق مالى ثابت است ، كفالت به بدن او صحيح است و علم به مقدار اين مال شرط نيست ، البته شرط است كه مال در ذمّه به طورى ثابت باشد كه ضمانت آن صحيح باشد ، پس اگر متكفل احضار كسى كه مالى بر او نيست بشود صحيح نمىباشد اگر چه سبب آن وجود داشته باشد مانند كسى كه جعاله را قرار داده و هنوز عامل عمل را انجام نداده . و همچنين صحيح است كفالت هر كسى كه بر او لزوم و استحقاق حضور در مجلس شرع پيدا شده ، به اينكه ادعاى مسموعى ، عليه او هست اگر چه در اثبات حق بر عليه او بيّنه اقامه نشده باشد . و همچنين كفالت كسى كه بر او عقوبتى از حقوق خلق است مانند مجازات قصاص ، صحيح است نه كسى كه بر او عقوبت حقوق اللَّه تعالى باشد مانند حدّ و تعزير ؛ زيرا كفالت آن صحيح نيست .\r\nمسأله 4 - واقع ساختن كفالت ، چه به طور حالّ - اگر حق بر مكفول به طور حالّ ثابت باشد - و چه مدت‌دار ، صحيح است . و با اطلاق ، در صورتى كه ثبوت حق حالّ باشد ، كفالت حالّ مىباشد . و اگر كفالت مدت‌دار باشد ، لازم است كه مدت آن - به طورى كه به زيادى و كمى اختلاف نپذيرد - معين شود .\r\nمسأله 5 - عقد كفالت لازم است كه فسخ آن جايز نيست مگر با اقاله . و قرار دادن خيار\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nفسخ در آن براى هر كدام از كفيل و مكفول له در مدت معينى جايز است .\r\nمسأله 6 - در صورتى كه كفالت با تمام شرايطش تحقق پيدا كرد ، براى مكفول له جايز است كه از كفيل ، مكفول را در صورتى كه كفالت مطلق باشد - بنابر آنچه كه گذشت - يا در صورتى كه كفالت حالّ باشد ، به طور فورى و بعد از سرآمدن مدت آن در صورتى كه مدت‌دار باشد ، طلب نمايد ؛ پس اگر مكفول حاضر باشد بر كفيل واجب است كه او را به مكفول له تسليم نمايد ؛ پس اگر او را تحويل دهد به طورى كه مكفول له بر او تمكن پيدا كند تحقيقاً از آنچه كه به عهدهء كفيل بوده برىء مىشود . و اگر از تسليم نمودن او خوددارى نمايد ، امر آن به حاكم ارجاع مىشود ، پس كفيل را زندانى مىكند تا مكفول را حاضر كند يا آنچه بر عهدهء او است - در مثل دين - ادا كند . و اما در مثل حق قصاص و كفالت از زوجه ، پس ملزم به احضار نمودن شده و زندانى مىشود تا او را احضار و تسليم نمايد . و اگر مكفول غايب باشد ، پس اگر جاى او معلوم باشد و براى كفيل ممكن باشد كه او را احضار كند ، به كفيل به اندازهء رفت و آمدش مهلت داده مىشود ، پس اگر مهلت بگذرد و او را بدون عذر نياورد زندانى مىشود ، چنان كه گذشت . و اگر طورى غائب شود كه موجب انقطاع بوده و هيچ‌گونه خبرى از آن نباشد و جايش معلوم نباشد ، پس اگر با جستجو كردن ، اميدى به يافتن او باشد ، بعيد نيست كه كفيل ، مكلف به احضار او شده و براى اين جهت ، زندانى مىشود ، خصوصاً اگر اين وضع به خاطر تفريط او باشد . و اما ملزم كردن او به اداى دين در اين صورت ، مورد تأمل است ؛ البته اگر دين را به خاطر خلاص شدن از زندان بپردازد ، آزاد مىشود . و اگر اميدى به يافتن او نباشد به احضار او مكلف نمىشود و اقرب آن است كه به اداى دين ملزم شود خصوصاً اگر به خاطر تفريط او باشد ، به اينكه مكفول له او را از كفيل بخواهد و كفيل هم بر مكفول تمكن داشته باشد ولى او را احضار نكند تا اينكه فرار كند . البته اگر در حال عقد كفالت به حسب عادت ، اميدى به يافتن او نباشد ، صحت كفالت اشكال دارد . و اما اگر بعداً عارض شده باشد ظاهراً باطل نمىشود ، خصوصاً در صورتى كه به تفريط كفيل باشد ، بنا بر اين بعيد نيست كه در اين صورت ، به اداى دين يا زندانى شدن ملزم شود تا به واسطهء اداى آن خلاصى پيدا كند ، خصوصاً در صورت تفريط .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمسأله 7 - اگر كفيل ، مكفول را حاضر نكند و مال از كفيل گرفته شود ، پس اگر مكفول در كفالت و ادا به كفيل اذن نداده باشد ، كفيل حق رجوع به مكفول را به آنچه كه ادا كرده ندارد . و اگر در ادا به او اذن داده باشد حق رجوع به مكفول را دارد ، چه براى كفالت هم اذن داده باشد يا نه . و اگر در كفالت اذن داده باشد ، ولى در اداى آن اذن نداده باشد آيا حق رجوع به مكفول را دارد يا نه ؟ بعيد نيست كه در حكم مسأله تفصيل داده شود كه در موردى كه براى كفيل ارجاع و احضار او ممكن بوده ، حق رجوع نداشته باشد و در موردى كه امكان نداشته ، حق رجوع داشته باشد .\r\nمسأله 8 - اگر كفيل جاى تحويل را در كفالت معين كند ، همان متعين مىشود ، پس تسليم او در غير آنجا واجب نيست و لو اينكه مكفول له آن را طلب كند ؛ چنان كه اگر او را در غير آنجا تحويل دهد ، بر مكفول له واجب نيست كه او را تحويل بگيرد . و اگر مطلق گذاشته شود و جاى آن تعيين نشود ، در صورتى كه عقد را در شهر مكفول له يا در شهر قرار ( و محل استقرار ) او واقع سازند به همان انصراف پيدا مىكند . و اگر آن را در بيابان يا شهر غريبى واقع سازند كه قصدش قرار و استقرار در آن نباشد ، چنانچه قرينه‌اى بر تعيين آنجا يا غير آن باشد همان است و گرنه كفالت از اصل باطل است ؛ اگر چه در اطلاق آن ( و باطل بودن آن در همهء صورت‌ها ) اشكال است .\r\nمسأله 9 - متوسل شدن كفيل به هر وسيلهء مشروعى جهت احضار مكفول واجب است ، حتى اگر محتاج استعانت ( كمك گرفتن ) از شخص قدرتمندى باشد به طورى كه مفسده يا ضرر دينى يا دنيوى در اين استعانت نباشد بعيد نيست كه واجب باشد . و اگر غائب باشد و حمل او احتياج به هزينه داشته باشد ، چنانچه كفالت به اذن مكفول بوده ، آن مخارج به عهدهء مكفول است . و اگر كفيل آن را خرج نمايد و به عنوان تبرّع نباشد حق رجوع به مكفول را دارد ؛ البته در بعضى از مخارج اشكال است . و اگر كفالت به اذن مكفول نباشد ، مخارج به عهدهء كفيل است .\r\nمسأله 10 - ذمّهء كفيل با حاضر كردن مكفول يا حاضر شدن او و خود را از طرف كفيل به طور كامل تسليم نمودن ، برىء مىشود و اما با حاضر شدن او و خود را تسليم كردن - نه از طرف كفيل - ظاهراً ذمهء كفيل برىء نمىشود و همچنين است اگر مكفول له ، او را با\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاختيار يا اجبار به طورى بگيرد كه از استيفاى حقش متمكن باشد ، يا بر احضار او در مجلس حكم تمكن پيدا كند . البته اگر مكفول از حقى كه به عهده‌اش است ابراء شود يا كفيل از كفالت ابراء شود ، ذمّه‌اش برىء مىشود .\r\nمسأله 11 - اگر مكفول له ، حقى را كه بر مكفول دارد با بيع يا صلح يا حواله به ديگرى انتقال دهد ، كفالت باطل مىشود .\r\nمسأله 12 - اگر كفيل يا مكفول بميرد ، كفالت باطل مىشود ، به خلاف اينكه مكفول له بميرد ؛ زيرا حق او از كفالت ، به ورثه‌اش منتقل مىشود .\r\nمسأله 13 - كسى كه مديونى را از دست صاحبش به طور قهر و اجبار فرارى دهد ، ضامن است كه او را احضار كند و اگر آنچه را كه بر او است ادا نمايد ضمانش ساقط مىشود . اين در مثل دين است و اما در مثل حق قصاص ، ضامن است كه او را احضار كند و در صورتى كه متعذر باشد مورد اشكال است . و اگر قاتلى را از دست ولىّ دم برهاند ضامن است كه او را احضار كند و اگر به واسطهء مردن قاتل و مانند آن احضارش ممكن نباشد ديه‌اش از او گرفته مىشود . اين در قتل عمدى است و اما آنچه كه موجب ديه است بعيد نيست كه حكم دين در او جارى شود ، به اينكه ضامن احضارش باشد و اگر آنچه را كه بر او است ادا كند ضمانش ساقط شود .\r\nمسأله 14 - ترامى كفالت‌ها جايز است ؛ به اينكه يك نفر ديگر ، كفيل را كفالت كند و اين را كسى ديگر كفالت نمايد و به همين منوال و از آنجايى كه همه ، فروع كفالت اول مىباشند و هر كفالت لاحقى فرع كفالت سابقش است ، پس اگر صاحب حق ، كفيل اول را ابراء كند يا كفيل اول مكفول اول را احضار كند يا يكى از آن دو بميرد همه برىء مىشوند .\r\nو اگر صاحب حق بعضى از افراد كفيل را كه در وسط قرار دارد ابراء نمايد او و كسى كه بعد از او واقع شده - نه كسى كه قبل از او مىباشد - برىء مىشوند . و همچنين اگر بميرد ، كسى كه فرع او مىباشد ، برىء مىشود .\r\nمسأله 15 - خود را در معرض كفالت قرار دادن مكروه است ، كه از امام صادق عليه السلام است كه كفيل شدن ، خسارت ، غرامت و پشيمانى است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nكتاب وكالت\r\nوكالت ، تفويض ( سپردن ) كارى به ديگرى است تا آن را در حال حياتش ، برايش انجام دهد ؛ يا ارجاع دادن تمشيت ( راه انداختن ) امرى از امور براى او در حال حياتش به ديگرى مىباشد . و وكالت عقدى است كه به ايجاب احتياج دارد به هر لفظى كه دلالت بر اين مقصود نمايد مانند قول او : « تو را وكيل نمودم » يا « تو وكيل منى در فلان كار » يا « به تو تفويض كردم آن را » و مانند اين‌ها . بلكه ظاهر آن است كه قول او : « خانه‌ام را به فروش » در حالى كه قصدش اين باشد كه امر فروش خانه به او تفويض شود ، كفايت مىكند . و به قبول احتياج دارد با هر چيزى كه دلالت بر رضايت به آن بنمايد ، بلكه ظاهر آن است كه انجام دادن آنچه كه در آن به او وكالت داده شده ، بعد از ايجاب ، در قبول كفايت مىكند .\r\nبلكه اقوى آن است كه وكالت با معاطات واقع مىشود ، به اينكه كالايى را به جهت فروش به او بدهد و او به جهت فروش ، آن را تحويل بگيرد . بلكه بعيد نيست كه به نوشتن از طرف موكّل و رضايت به آنچه در آن هست از طرف وكيل تحقق پيدا كند اگر چه وصول آن نوشته مدتى تأخير بيفتد ، پس موالات بين ايجاب و قبول آن معتبر نيست . و خلاصه ، در امر وكالت توسعه‌اى هست كه در غير وكالت نيست ، حتى اينكه اگر وكيل به طور استفهام بگويد : « آيا من وكيل تو هستم در فروش خانه‌ات ؟ » پس جواب بگويد : « بلى » صحيح است اگر چه مثل آن را در ساير عقود كافى ندانيم .\r\nمسأله 1 - در وكالت بنابر احتياط ( واجب ) تنجيز شرط است ؛ يعنى معلق نكردن اصل وكالت بر چيزى ، مانند قول او مثلًا : « اگر زيد آمد يا اگر هلال اول ماه ديده شد تو را در\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nفلان كار وكيل مىنمايم » . ولى معلق كردن متعلق وكالت اشكالى ندارد ، مانند قول او : « تو وكيل منى در اينكه خانه‌ام را در صورتى كه زيد بيايد بفروشى » يا « وكالت دادم به تو در خريدن فلان چيز در فلان موقع » .\r\nمسأله 2 - در هر يك از موكّل و وكيل ، بلوغ و عقل و قصد و اختيار شرط است ، پس وكيل نمودن و وكيل شدن بچه و ديوانه و مُكرَه ( مجبور ) صحيح نيست . البته در وكيل در مجرّد اجراى عقد ، بنابر اقرب ، بلوغ شرط نيست ، پس وكيل نمودن بچه در اجراى عقد ، صحيح است در صورتى كه مميّز بوده و شرايط را مراعات كند . و در موكّل شرط است آنچه را كه وكالت در آن مىدهد ، تصرفش در آن جايز باشد ؛ پس وكيل نمودن محجور عليه - به خاطر سفاهت يا افلاس - در آنچه كه در آن محجور شده صحيح نيست ، بر خلاف آنچه در آن محجور نشده مانند طلاق ( كه مىتواند ديگرى را در آن وكيل كند ) . و شرط است كه واقع ساختن آن چيز برايش و لو به تسبيب ، جايز باشد ، پس وكيل گرفتن او در عقد نكاح يا خريدن شكار در صورتى كه مُحرم باشد صحيح نيست . و در وكيل شرط است كه تمكن عقلى و شرعى داشته باشد كه آنچه وكالت پيدا كرده مباشرتاً انجام دهد ، پس وكيل شدن محرم در آنچه كه براى محرم جايز نيست صحيح نمىباشد ، مانند خريدن شكار و نگاهدارى آن و واقع ساختن عقد نكاح .\r\nمسأله 3 - شرط نيست كه وكيل مسلمان باشد ، پس وكيل شدن كافر ، بلكه مرتد - اگر چه فطرى باشد - از طرف مسلمان و كافر صحيح است ، مگر در موردى كه وقوع آن از كافر صحيح نيست ، مانند خريدن قرآن كريم براى كافر و مانند استيفاى حقى از مسلمان يا مخاصمه‌اى با او اگر چه براى مسلمان باشد .\r\nمسأله 4 - وكيل شدن كسى كه به جهت سفاهت يا افلاس محجور شده ، از طرف كسى كه حجرى بر او نيست صحيح است .\r\nمسأله 5 - اگر براى بچه بعضى از تصرفات را در مالش جايز بدانيم - مانند وصيت كردن به كارهاى معروف و خوب براىِ كسى كه ده‌ساله است - جايز است در آن چيزى كه برايش جايز است ، كسى را وكيل نمايد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمسأله 6 - آنچه كه ابتداءً در موكّل و وكيل شرط است در ادامه‌اش هم شرط مىباشد ، پس اگر وكيل يا موكّل ديوانه يا بيهوش شوند يا موكّل در آنچه كه وكالت داده محجور شود ، بنابر احتياط ( واجب ) وكالت باطل مىشود . و اگر مانع بر طرف شود برگشتن وكالت به وكيل نمودن مجدد احتياج دارد .\r\nمسأله 7 - در آنچه كه در آن وكالت داده مىشود شرط است كه ذاتاً جايز باشد و موكّل بر واقع ساختن آن شرعاً قدرت داشته باشد ، پس بر معصيت‌ها مانند غصب و دزدى و قمار و مثل آن‌ها و فروش مال ديگرى بدون آن‌كه ولايتى بر آن داشته باشد ، وكيل گرفتن صحيح نيست . و قدرت داشتن بر آن در خارج - با اينكه وقوع آن از او شرعاً صحيح است - معتبر نيست ؛ پس براى كسى كه قدرت گرفتن مالش را از غاصب ندارد ، جايز است كه كسى را كه بر آن قدرت دارد ، وكيل نمايد .\r\nمسأله 8 - اگر شرعاً يا عقلًا بر واقع ساختن چيزى تمكّن نداشته باشد مگر بعد از پيدا شدن چيزى كه در وقت وكالت دادن حاصل نيست ، مانند طلاق دادن زنى كه در حباله او نيست و تزويج زنى كه در حباله زوجيت يا در عده و مانند آن است ، در جواز وكالت دادن در آن به تبع آنچه كه متمكن از آن مىباشد ، اشكالى نيست ، به اينكه در ايقاع امر متقدم به او وكالت بدهد سپس در ايقاع آنچه كه بر آن مترتب است وكالت دهد ؛ به اينكه به او وكالت بدهد مثلًا در تزويج زنى برايش ، سپس در طلاق او ؛ يا در خريدن مال ، سپس در فروش آن و مانند اين‌ها . چنان كه اگر وكالت كلى به او بدهد كه اين يكى از مصاديق آن باشد ، ظاهراً جايز است همانطور كه در همه كارهايش به او وكالت بدهد ، پس در ملك جديد او هم كه به هبه يا ارث پيدا شده از نظر فروش و رهن و غير اين‌ها وكيل مىباشد . و اما وكيل نمودن به طور استقلال در خصوص امر مترتب بدون آن‌كه توكيلى در امر متقدم بر آن باشد داراى اشكال است ، بلكه ظاهراً صحيح نيست ؛ چه امر متقدم بر مورد وكالت قابل توكيل نباشد مانند انقضاى عده ، يا قابل توكيل باشد ، پس وكالت دادن در تزويج زن عده‌دار بعد از پايان عده‌اش و تزويج زنى كه در حبالهء زوجيت است بعد از طلاقش ، جايز نيست . و همچنين وكالت دادن در طلاق زوجه‌اى كه در آينده او را به ازدواج در مىآورد ، يا در فروش كالايى كه بعداً آن را مىخرد و مانند اين‌ها جايز نيست .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمسأله 9 - شرط است كه مورد وكالت قابل تفويض به ديگرى باشد ؛ به اينكه مباشرت خود موكّل در آن معتبر نباشد ، پس اگر عملى را قبول كند كه مقيّد به مباشرت خودش باشد توكيل در آن صحيح نيست . و اما توكيل در عبادت‌هاى بدنى مانند نماز و روزه و حج و غير اين‌ها صحيح نيست اگر چه فرضاً نيابت در آن‌ها از زنده صحيح باشد مانند حج از شخص عاجز ، يا از ميت مانند نماز و غير اين‌ها ؛ زيرا نيابت اعتباراً غير از وكالت است ، ولى وكالت در عبادت‌هاى مالى مانند زكات و خمس و كفارات چه در خارج نمودن و چه در رساندن به مستحق صحيح است .\r\nمسأله 10 - توكيل در تمام عقدها مانند بيع و صلح و اجاره و هبه و عاريه و وديعه و مضاربه و مزارعه و مساقات و قرض و رهن و شركت و ضمان و حواله و كفالت و وكالت و نكاح ، صحيح است چه از جهت ايجاب و چه از جهت قبول در همه اين‌ها ؛ و همچنين توكيل در وصيت و وقف و طلاق و ابراء و اخذ به شفعه و اسقاط آن و فسخ عقد در موارد ثبوت خيار و اسقاط خيار ، صحيح است . و ظاهراً توكيل در رجوع به زنى كه طلاق رجعى داده شده صحيح است در صورتى كه طورى آن را واقع سازد كه صرف توكيل ، تمسك نمودن ( رجوع ) به زوجيت نباشد كه متعلق وكالت از بين برود . و بعيد نيست كه توكيل در نذر و عهد و ظهار صحيح باشد . ولى در يمين و لعان و ايلاء و شهادت و اقرار صحيح نيست اگر چه در آخرى اشكالى هست .\r\nمسأله 11 - توكيل در قبض و اقباض در مواردى كه لازم مىباشند صحيح است ، همانند رهن و قرض و صرف نسبت به عوض و معوّض و سلم نسبت به ثمن و اداى ديون و استيفاى آن‌ها و غير اين‌ها .\r\nمسأله 12 - توكيل در طلاق جايز است ؛ چه شوهر حاضر باشد يا غائب ، بلكه وكيل نمودن زوجه در طلاق به اينكه او خودش را طلاق دهد يا ديگرى را از طرف شوهر يا از طرف خودش وكالت دهد ، جايز مىباشد .\r\nمسأله 13 - وكالت در حيازت مباح مانند طلب و تهيّه آب و جمع كردن هيزم و غير اين‌ها جايز است ، پس اگر در آن‌ها شخص را وكالت دهد و او به عنوان وكالت از طرف او حيازت كند ، ملك موكّل مىشود .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمسأله 14 - شرط است كه موكّل فيه ( مورد وكالت ) تعيين شود ، به اينكه مجهول يا مبهم نباشد ؛ پس اگر بگويد : « به تو در يكى از كارها وكالت دادم » صحيح نيست ولى عموميّت دادن و اطلاق آن - چنان كه مىآيد - اشكالى ندارد .\r\nمسأله 15 - وكالت يا خاص است و يا عامّ است و يا مطلق ؛ اولى آن است كه به تصرف معينى در چيز معينى تعلق يابد ، مانند اينكه به او در خريدن خانهء معينى وكالت دهد و در صحت اين گونه وكالت اشكالى نيست . و دومى يا عام است از جهت تصرف و خاص است از جهت متعلق ، مانند اينكه به او در تمام تصرفات ممكن در خانهء معينى وكالت دهد و يا به عكس مىباشد مانند اينكه به او در فروش تمام آنچه را كه ملك او است وكالت دهد و يا از هر دو جهت عام است مانند اينكه او را در تمام تصرفات ممكن در تمام آنچه ملك او است وكالت دهد يا در ايقاع تمام آنچه كه براى او است در امرى كه جميع انواع آن به او تعلق دارد به طورى كه ( علاوه بر تصرّفات مالى ) شامل تزويج براى او و طلاق زوجه‌اش بشود ، به او وكالت دهد . و همچنين است سومى كه گاهى از جهت تصرف مطلق است و از جهت متعلق خاص مىباشد مانند اينكه بگويد : « تو در امر خانه‌ام وكيل منى » و همچنين بگويد : « تو وكيل منى در فروش خانه‌ام » در مقابل اينكه به ثمن معينى يا شخص معينى مقيد شود و گاهى برعكس است مانند اينكه بگويد : « تو وكيل منى در فروش يكى از ملك‌هايم يا در فروش ملكم » و گاهى از دو جهت مطلق است مانند اينكه بگويد : « تو وكيل منى در تصرف در مالم » و گاهى توكيل به نحو تخيير در بين چند امر است كه يا در تصرف است ، نه در متعلق مانند اينكه بگويد : « تو وكيل منى در فروش خانه‌ام يا در صلح آن يا در هبه يا اجارهء آن » و يا فقط در متعلق است مانند اينكه بگويد :\r\n« تو وكيل منى در فروش اين خانه يا اين چهارپا يا اين فرش مثلًا » و ظاهراً تمام اين‌ها صحيح مىباشند .\r\nمسأله 16 - وكيل ، در تصرف در مورد وكالت بايد به چيزى اكتفا كند كه عقد وكالت يا به طور صريح و يا با ظهورش شامل آن مىشود ، و لو به كمك قرائن حال يا گفتار ، و لو اينكه اين قرينه ، عادت رايجى باشد كه توكيل در امرى ، لازمه‌اش توكيل در امر ديگرى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاست ؛ مانند اينكه مبيع را به او تسليم نمايد و او را در فروش آن وكيل كند يا ثمن را به او تسليم كند و در خريدن چيزى او را وكيل نمايد . و خلاصه در صحت تصرف بايد وكالت شامل آن شود .\r\nمسأله 17 - اگر وكيل مخالفت كند و كار را به صورتى انجام دهد كه عقد وكالت شامل آن نباشد ، پس اگر چيزى باشد كه فضولى در آن جارى است مانند عقدها ، صحت آن بر اجازهء موكّل توقف دارد . و در مخالفت وكيل فرقى نيست بين اينكه مباين و منافى مورد وكالت باشد مثل اينكه او را در فروش خانه‌اش وكيل نموده ولى وكيل آن را اجاره دهد و بين اينكه در بعضى از خصوصيات در مورد وكالت ، مخالفت كند مثل اينكه او را وكالت داده كه خانه‌اش را نقدى يا با خيار فسخ بفروشد ، ولى او به طور نسيه يا بدون خيار به فروش برساند . البته اگر معلوم باشد كه عقد وكالت شامل فاقد خصوصيّت هم مىشود ، ظاهراً صحيح است ؛ مانند اينكه او را وكيل نمايد كه كالا را به يك دينار بفروشد و او به دو دينار به فروش برساند ؛ زيرا ظاهر بلكه از حال موكّل معلوم است كه تحديدش از طرف نقيصه است نه از طرف زيادى . و از اين قبيل است موردى كه وكالت بدهد تا در بازار معينى به قيمت معيّنى بفروشد ، ولى وكيل آن را در بازار ديگرى به همان قيمت بفروشد ؛ زيرا ظاهر آن است كه منظورش ، تحصيل ثمن است . اين به حسب ظاهر است و اما صحت واقعى تابع واقع مىباشد . و اگر فرض شود كه در تحديد موكّل ( مثلًا به بازار معينى ) احتمالًا غرض عقلايى وجود دارد ، تعدّى از آن جايز نيست و در صورت تعدّى در ظاهر فضولى است و در واقع ، تابع واقع است .\r\nمسأله 18 - براى ولىّ مانند پدر و جدّ صغير جايز است كه ديگرى را در آنچه كه به « مولّى عليه » تعلق دارد - از آن چيزهايى كه ولىّ بر آن‌ها ولايت دارد - وكيل نمايد .\r\nمسأله 19 - براى وكيل جايز نيست كه ديگرى را در واقع ساختن آنچه كه در آن وكالت دارد - نه از طرف خودش و نه از طرف موكّل - وكيل نمايد مگر با اذن موكّل . و با اذن او هر دو قسم آن جايز مىباشد ؛ پس اگر يكى از آن‌ها را معين كند بايد همان را متابعت نمود و تعدّى از آن جايز نيست . و اگر مثلًا بگويد : « وكالت دادم به تو كه ديگرى را وكيل نمايى »\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاين اذن است در توكيل ديگرى از طرف موكّل و ظاهراً چنين است در صورتى كه بگويد :\r\n« ديگرى را وكيل نما » اگر چه خالى از تأمل نيست .\r\nمسأله 20 - اگر وكيل دوم ، وكيل از طرف موكّل باشد در عرض وكيل اول خواهد بود ( وكيل دوم از حيث وكالت با وكيل اول يكسان مىشود ) ، پس وكيل اول حق ندارد او را عزل نمايد و با عزل شدن اولى ، دومى عزل نمىشود ، بلكه اگر وكيل اول بميرد وكالت دومى به حالش باقى مىماند . و اگر وكيل دوم از طرف اولى وكيل باشد ، وكيل اول حق دارد او را عزل كند و وكالت او تابع وكالت اولى است ، پس با عزل شدن اولى يا با مرگ او ، دومى نيز عزل مىشود . و بعيد نيست كه موكّل حق داشته باشد كه بدون آن‌كه اولى را عزل كند ، دومى را عزل نمايد .\r\nمسأله 21 - جايز است دو نفر و بيشتر در يك كار از طرف يك نفر وكيل شوند ؛ پس اگر موكّل صريحاً آن‌ها را منفرداً وكيل نمايد يا كلام موكّل ظهور عرفى در انفراد داشته باشد ، براى هر كدام از آن‌ها جايز است كه در تصرف مستقلًا و بدون مراجعه به ديگرى عمل نمايند و گرنه براى هيچ يك از آن‌ها انفراد در عمل مورد وكالت جايز نيست و لو اينكه ديگرى غايب يا عاجز باشد ؛ چه موكّل به انضمام و اجتماع تصريح كرده باشد يا مطلق گذاشته باشد به اينكه مثلًا بگويد : « وكالت دادم به شما » يا « شما دو نفر وكيل من هستيد » و مانند اين‌ها . و اگر يكى از آن‌ها بميرد ، در صورتى كه اجتماع را شرط كرده يا اطلاقى باشد كه در حكم شرط نمودن اجتماع باشد ، وكالت به طور كلى باطل مىشود و در صورتى كه منفرداً وكيل شده باشد ، وكالت شخص باقى مانده به حال خود باقى مىماند .\r\nمسأله 22 - عقد وكالت از دو طرف جايز است ، پس وكيل حق دارد خود را در حضور موكّل يا در غياب او عزل نمايد . و همچنين موكّل حق دارد او را عزل نمايد ، ليكن عزل شدن او با عزل كردن موكّل ، مشروط است كه به وكيل برسد ، پس اگر موكّل ، عزل وكيل را انشا كند ولى وكيل اطلاعى از آن نداشته باشد عزل نمىشود . بنا بر اين ، اگر وكيل امرى را كه مورد وكالت بوده قبل از رسيدن خبر - و لو به واسطهء خبر دادن شخص موثقى - انجام دهد ، نافذ مىباشد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمسأله 23 - وكالت با مرگ وكيل و همچنين موكّل باطل مىشود ؛ اگر چه وكيل مرگ او را نداند . و با پيدا شدن ديوانگى مستمر بنابر اقوى و در غير مستمرّ بنابر احتياط ( واجب ) و با بيهوشى هر يك از اين‌ها بنابر احتياط ( واجب ) و با تلف شدن آنچه وكالت به آن تعلق گرفته است و با انجام دادن موكّل آنچه را كه مورد وكالت است - هر چند با تسبيب - باطل مىشود ؛ مانند اينكه به او وكالت بدهد كه كالايى را بفروشد ، سپس خودش آن را به فروش برساند ، يا كارى انجام دهد كه با وكالت منافات داشته باشد ، مثل اينكه او را در فروش چيزى وكيل نمايد سپس خودش آن را وقف نمايد .\r\nمسأله 24 - براى هر يك از « مدعى » و « مدّعى عليه » ، توكيل در خصومت و مرافعه جايز است ، بلكه براى صاحبان مروّت و شخصيت از اهل شرف و منصب‌هاى بزرگ ، مكروه است كه خودشان متولى منازعه و مرافعه شوند ، خصوصاً در صورتى كه طرف ، بد زبان باشد . و رضايت طرف معتبر نيست ، پس حق ندارد از خصومت وكيل خوددارى كند .\r\nمسأله 25 - وظيفه وكيل مدعى اين است كه نزد حاكم بر مدعى عليه تشريح دعوى نموده و اقامهء بيّنه بر اثبات دعوى نمايد و تعديل بيّنه كند ( عدالت بيّنه را ثابت نمايد ) و منكر را قسم دهد و طلب حكم بر خصم نمايد و خلاصه هر چيزى كه وسيلهء اثبات دعوى است انجام دهد . و وظيفهء وكيل مدعى عليه اين است كه دعوى را انكار نموده و شهود را مورد طعن و خدشه قرار دهد و اقامهء بيّنهء جرح و مطالبهء حاكم به شنيدن بيّنه و حكم به آن نمايد و خلاصه بايد تا جايى كه ممكن است در دفع دعوى كوشش كند .\r\nمسأله 26 - اگر مثلًا منكر دين ، در اثناى دفاعيات وكيل از طرف او ، ادعا كند كه دين را ادا كرده و يا طلبكار او را ابراء نموده است ، منكر در اين مرافعه قلب به مدعى مىشود و وظيفه وكيلش اين مىشود كه بر اين ادعا اقامهء بيّنه نمايد و غير آن از چيزهايى كه وظيفهء مدعى است و وظيفهء خصمش ، انكار آن مىشود و چيزهايى كه وظيفهء مدّعى عليه است .\r\nمسأله 27 - در خصومت ، اقرار وكيل بر عليه موكّلش قبول نمىشود ؛ پس اگر وكيل مدعى اقرار كند به قبض يا ابراء يا قبول حواله يا مصالحه يا اينكه حق داراى مدت است يا بيّنه فاسق است ، يا اگر وكيل مدعى عليه اقرار به حق براى مدعى بنمايد ، قبول نمىشود و\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nخصومت به حال خودش باقى است ؛ چه در مجلس حكم اقرار كند يا در غير آن . و با اين اقرار عزل مىشود و وكالتش باطل مىشود ؛ زيرا به گمان وكيل بعد از اين اقرار ، او در خصومت ظالم است .\r\nمسأله 28 - كسى كه وكيل در خصومت است ، اختيار صلح از حق يا ابراء حق را ندارد ، مگر اينكه در اين مورد هم به خصوص وكيل باشد .\r\nمسأله 29 - جايز است كه دو نفر و بيشتر را در خصومت ، وكيل نمايد مانند ساير امور ، پس اگر به استقلال هر يك از آن‌ها تصريح نكرده باشد و در كلام او ظهورى براى آن نباشد هيچ‌كدام آن‌ها در عمل مستقل نيستند ، بلكه با هم مشاوره كرده و همديگر را روشن و آگاه مىنمايند و در آنچه كه به آن‌ها سپرده شده همديگر را تقويت و كمك مىنمايند .\r\nمسأله 30 - اگر مردى در حضور حاكم ، كسى را در خصومات و استيفاى حقوقش به طور كلى يا در يك خصومت مشخصى وكيل نمايد ، سپس وكيل خصمى را براى موكّلش نزد حاكم ببرد و عليه او اقامه دعوى نمايد ، حاكم بايد دعواى او را بشنود . و همچنين است اگر نزد حاكم ادعاى وكالت در دعوى از او بنمايد و بر آن نزد حاكم اقامهء بيّنه كند . و اما اگر بدون بيّنه آن را ادعا نمايد ، پس اگر خصم را نزد او حاضر نكند يا حاضر نمايد ولى وكالت او را تصديق نكند ، دعواى او شنيده نمىشود . و اگر خصم او را در دعواى وكالت تصديق نمايد ظاهراً دعوايش مسموع است ليكن وكالتش از موكّل ثابت نمىشود به طورى كه حجت بر موكّل باشد ، پس اگر موازين قضاوت ، بر حقانيّت مدعى حكم نمايد ، حق بر مدعى عليه لازم مىشود و اگر بر حقانيّت مدعى عليه حكم كند پس مدعى بر حجتش باقى است ، بنا بر اين اگر وكالت را منكر شود دعواى او به حالش باقى مىماند و براى مدّعى عليه يا وكيل مدعى است كه بر ثبوت وكالت ، اقامهء بيّنه نمايد و با ثبوت وكالت با بيّنه ، حقانيّت مدعى عليه در ماهيت دعوى ثابت مىشود .\r\nمسأله 31 - اگر او را ( فقط ) در دعوى و ثابت كردن حقش بر خصم وكيل نمايد ، بعد از اثبات دعوى ، وكيل حق قبض حق را ندارد ، پس محكوم عليه حق دارد از تسليم آنچه كه بر او حكم شده ، به وكيل خوددارى كند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمسأله 32 - اگر او را در استيفاى حقى كه او بر ديگرى دارد وكيل نمايد ، پس كسى كه حق بر عهده‌اش است او را انكار كند ، وكيل مادامىكه وكيل در خصومت نباشد حق ندارد كه با او مخاصمه و مرافعه كند و اثبات حق بر عليه او بنمايد .\r\nمسأله 33 - توكيل با جعل ( حق الوكاله ) و بدون جعل جايز است . و در صورت اول ، وقتى مستحق جعل مىشود كه عمل مورد وكالت را تحويل دهد ، پس اگر او را در فروش يا خريد وكيل نمايد و برايش جعلى قرار دهد ، وكيل حق دارد به مجرد تمام كردن معامله ، آن را طلب نمايد ؛ اگر چه موكّل ، ثمن يا مثمن را تحويل نگرفته باشد . و همچنين اگر او را در مرافعه و تثبيت حق وكيل نمايد ، به مجرد اثبات آن ، مستحق جعل مىشود ؛ اگر چه موكّل آن حق را نگرفته باشد .\r\nمسأله 34 - اگر او را در گرفتن طلبش از شخصى وكيل نمايد ، پس آن شخص قبل از اداى آن بميرد حق ندارد از ورثهء او مطالبه نمايد ، مگر اينكه وكالت شامل آن باشد .\r\nمسأله 35 - اگر او را وكالت دهد كه طلبش را از زيد بگيرد ، پس جهت مطالبهء آن نزد زيد برود و زيد به او بگويد : « اين درهم‌ها را بگير و دين فلانى را - يعنى موكّل او را - بده » پس او هم درهم‌ها را بگيرد ، وكيل زيد در اداى دين او مىشود و مادامىكه طلبكار اين درهم‌ها را قبض نكرده باشد در ملك زيد باقى است و وكيل حق دارد به عنوان وكالت در استيفاى حق از طرف طلبكار ، آن‌ها را بعد از گرفتن از مديون ( زيد ) ، خودش قبض نمايد ، مگر اينكه وكالت مديون شامل قبض وكيل نباشد ، پس زيد حق دارد مادامىكه آن‌ها در دست وكيل است و قبض از طلبكار به نحوى كه ذكر شد ، تحقق پيدا نكرده آن‌ها را استرداد نمايد . و اگر نزد وكيل تلف شدند دين به حال خودش باقى است . و اگر بگويد :\r\n« اين‌ها را عوض از دينى كه براى فلانى مطالبه مىكنى بگير » ، او هم آن‌ها را بگيرد براى موكّل گرفته است و ذمهء زيد برىء مىشود و زيد حق استرداد را ندارد .\r\nمسأله 36 - وكيل نسبت به آنچه كه در دستش است ، امين مىباشد و ضامن آن نيست ، مگر اينكه تفريط يا تعدّى كند - مانند اينكه لباسى را بپوشد يا چهارپايى را بار كند كه در فروش آن‌ها وكيل بوده - ليكن وكالتش با آن باطل نمىشود ، پس اگر بعد از پوشيدن ، آن را\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبفروشد ، فروش آن صحيح است ، اگر چه در صورتى كه قبل از فروش آن تلف شود ، ضامن آن مىباشد و با تسليم آن به مشترى از ضمان برىء مىشود ؛ بلكه بر طرف شدن ضمان آن با خود بيع بعيد نيست .\r\nمسأله 37 - اگر به او وكالت دهد كه مالى را وديعه بگذارد و او هم بدون گرفتن شاهد آن را وديعه بگذارد ، سپس ودعى آن را انكار نمايد ، وكيل ضامن آن نمىباشد ، مگر اينكه او را وكالت داده باشد كه با گرفتن شاهد وديعه بگذارد و وكيل مخالف آن عمل نمايد . و همچنين است حال اگر او را در قضاى دينش وكيل نمايد و او هم آن را بدون گرفتن شاهد ادا كند و طلبكار آن را انكار كند .\r\nمسأله 38 - اگر او را در فروش كالا يا خريدن متاعى وكالت دهد پس اگر تصريح كند كه فروش يا خريد از ديگرى باشد يا به چيزى تصريح نمايد كه خود او را شامل شود ، اشكالى ندارد . و اگر مطلق بگذارد و بگويد : « تو وكيل من هستى كه اين كالا را بفروشى يا فلان متاع را براى من بخرى » آيا خود وكيل را شامل مىشود تا جايز باشد كه كالا را به خودش بفروشد يا متاع را از خودش براى او بخرد يا نه ؟ دو وجه ، بلكه دو قول است ، كه اقواى آن‌ها اول و احوط آن‌ها دوم است .\r\nمسأله 39 - اگر در توكيل اختلاف نمايند قول ، قول منكر آن است . و اگر در تلف يا در تفريط وكيل اختلاف كنند قول ، قول وكيل است . و اگر در تحويل مال به موكّل اختلاف نمايند ظاهراً قول ، قول موكّل است ؛ خصوصاً اگر وكالت در مقابل جعل باشد و همچنين است حال در موردى كه در تحويل مال « موصى به » به « موصى له » بين او و وصى اختلاف باشد و در موردى كه اولياء حتى پدر و جدّ با « مولّى عليه » بعد از زوال ولايت بر او در تحويل مال به او اختلاف كنند ؛ زيرا در همهء اين موارد ، قول ، قول منكر مىباشد . البته اگر اولياء با مولّى عليهم در انفاق بر آن‌ها يا در چيزى كه متعلق به آن‌ها است در زمان ولايت اولياء ، اختلاف نمايند ، ظاهراً قول ، قول اولياء است ؛ البته بايد قسم بخورند .\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nكتاب اقرار\r\nاقرار ، خبر دادن جزمى است به حق لازمى بر شخصى كه خبر مىدهد يا به چيزى كه حقى يا حكمى را بر عليه او در پى دارد يا به نفى حقى براى او يا چيزى كه نفى حق را در پى دارد ، مانند قول او : « براى او يا براى تو بر من چنين است » يا « نزد من يا در ذمهء من چنين است » يا « اينكه در دستم است مال فلانى است » يا « بر فلانى چنين جنايتى ايجاد كردم » يا « دزدى كردم » يا « زنا كردم » و مانند اين‌ها - از چيزهايى كه قصاص يا حدّ شرعى در پى دارد - يا « من بر فلان كس حقى ندارم » يا « آنچه را كه فلانى تلف كرد مال من نيست » و آنچه كه شباهت به اين‌ها دارد و به هر لغتى كه باشد ، بلكه اقرار شخص عرب به عجمى و برعكس و شخص هندى به تركى و برعكس در صورتى كه به معناى آنچه كه در آن لغت به آن تلفظ نموده عالم باشد ، صحيح است . و معتبر است كه جزم داشته باشد ؛ به اين معنى كه اظهار ترديد و عدم جزم به آن ننمايد ، پس اگر بگويد : « گمان مىبرم يا احتمال مىدهم كه تو بر من چنين چيزى دارى » اقرار محسوب نمىشود .\r\nمسأله 1 - در صحت اقرار ، بلكه در حقيقت آن و گرفتن مقرّ ، به اقرارش معتبر است كه با صراحت يا با ظهورش دلالت بر اخبار مذكور بنمايد ، پس اگر احتمال داده شود كه غير آن را اراده نموده به طورى كه نزد اهل محاوره ، به ظهور آن اخلال وارد مىكند ، صحيح نيست . و در تشخيص آن به عرف و اهل زمان رجوع مىشود ، مانند ساير صحبت‌هاى عادى مردم ، پس هر كلامى كه - و لو به جهت خصوصيت مقام - اهل زبان از آن بفهمند كه به ثبوت حقى بر او يا سلب حقى از خودش بدون ترديد خبر مىدهد ، اقرار مىباشد و اگر\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nچنين اخبارى از آن فهميده نشود از اين جهت كه احتمال موجب ترديد و موجب اجمال ، در آن راه پيدا كند ، اقرار نمىباشد .\r\nمسأله 2 - در اقرار ، معتبر نيست كه ابتداءً از مقر صادر شود يا مورد قصد و افادهء مقر باشد ، بلكه اگر از تصديق كلام ديگرى توسط مقر استفاده شود و از كلام مقر به نوعى فهميده شود كفايت مىكند ؛ مانند قول او : « بلى » در جواب كسى كه گفته : « براى من بر تو چنين است » يا « تو بر فلانى جنايت كردى » و مانند قول او : « رد كردم » يا « آن را ادا كردم » در جواب كسى كه گفته : « از من هزار قرض كردى » يا « هزار به من بدهكارى » زيرا اين كلام اقرارى است به اصل ثبوت حق بر او و ادعايى است از او به سقوط آن حق . و مثل آن اين است كه در جواب كسى كه گفته : « اين خانه‌اى كه نشسته‌اى مال من است » بگويد : « آن را از تو خريدم » زيرا اخبار به خريدن آن ، اعتراف است به اينكه ملك براى طرف ثابت است و ادعايى است از او كه به او منتقل شده است . البته اگر قرائنى وجود داشت كه تصديق كلام ديگرى توسط او ، حقيقى نباشد ، اقرار تحقق پيدا نمىكند ، بلكه در عنوان انكار داخل مىشود ؛ مانند اينكه در جواب كسى كه گفته : « من از تو هزار دينار طلب دارم » بگويد :\r\n« بلى » يا « تصديق مىكنم » با حركاتى كه دلالت دارد بر اينكه او در مقام استهزاء و ريشخند و تعجب شديد و انكار است .\r\nمسأله 3 - در مقرّ به ( آنچه كه به آن اقرار شده ) شرط است كه امرى باشد كه اگر مقر در اخبارش صادق بود ، مقر له ( كسى كه به نفع او اقرار شده ) حق داشته باشد بر او الزام نموده و آن را مطالبه نمايد به اينكه مقرّ به ، مال در ذمّه او باشد ؛ چه عين باشد يا منفعت و چه عمل يا ملك تحت اختيار او و يا حقى كه مطالبهء آن جايز است - مانند حق شفعه و حق خيار و حق قصاص و حق عبور در كوچه مثلًا و حق جارى كردن آب در نهر و نصب كردن ناودان در ملكى و گذاشتن چوب‌ها بر ديوارى - يا نَسَبى باشد كه موجب نقص در ميراث يا محروم شدن در حق مقر شود و غير اين‌ها ، يا براى مقر به ، حكم و اثرى باشد مانند اقرار به چيزى كه موجب حدّ است .\r\nمسأله 4 - اقرار نسبت به مقر در صورتى نافذ است و بر او امضا مىشود كه نسبت به او\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nضرر داشته باشد ، نه نسبت به غير او و نه نسبت به نفعى براى او ، پس اگر اقرار كند كه شخصى پدر او است ، ولى آن شخص نه او را تصديق كند و نه انكار ، اقرارش در وجوب نفقه بر آن شخص امضا مىشود ، نه در وجوب نفقهء او بر مقر يا در ارث بردن مقر از او .\r\nمسأله 5 - اقرار به مجهول و مبهم صحيح است و از مقر قبول است و ملزم و مطالبه مىشود كه توضيح دهد و بيان كند و ابهام را بر طرف نمايد ، و آنچه را كه تفسير نمايد قبول است و اگر در عرف و لغت ، آنچه را كه تفسير كرده با مبهم مطابقت داشته باشد و ممكن باشد كه به حسب عرف و لغت ، همان مقصودش باشد ، ملزم به آن مىشود . بنا بر اين اگر بگويد : « تو نزد من چيزى دارى » ملزم به تفسير مىشود ، پس اگر آن را به هر چيزى كه صحيح باشد كه نزد او باشد تفسير نمايد ، از او قبول مىشود اگر چه ماليت نداشته باشد مانند گربه مثلًا يا كفش كهنه‌اى كه ماليت نداشته باشد و اما اگر بگويد : « تو نزد من مالى دارى » از او قبول نمىشود ، مگر اينكه آنچه كه تفسير كرده عرفاً از اموال باشد ؛ اگر چه ماليت آن جدّاً كم باشد .\r\nمسأله 6 - اگر بگويد : « يكى از اين دو - از آنچه كه در اختيارش است - مال تو است » يا « تو بر من يا يك وزنه گندم يا يك وزنه جو دارى » ملزم به تفسير و رفع ابهام مىشود ؛ پس اگر تعيين نمايد ملزم به همان مىشود ، نه به غير آن . پس اگر مقر له او را تصديق نكند و بگويد : « آنچه را كه تعيين كردى مال من نيست » پس اگر مقرّ به در ذمّه باشد ، حقش به حسب ظاهر ساقط مىشود در صورتى كه در مقام اخبار از واقع باشد ، نه انشاء اسقاط ؛ اگر چه انشاء اسقاط را با مانند چنين عبارتى تجويز نماييم . و اگر مقرّ به عين باشد ، مربوط به آن دو نفر است ، ولى به حسب ظاهر از هر دوى آن‌ها مسلوب است و به همان حال باقى مىماند تا وضعيت آن روشن شود و لو به رجوع مقر از اقرارش يا منكر از انكارش . و اگر مقرّ ادعاى ندانستن نمايد كه به اين جهت نمىتواند آن را تفسير كند ، پس اگر مقرّ له او را تصديق كند و بگويد : « من هم نمىدانم » پس بنابر اقوى قرعه ثابت است ؛ اگر چه احتياط ( مستحب ) آن است كه مصالحه شود . و اگر مقرّ له ادعاى دانستن كند و يكى از آن‌ها را تعيين نمايد ، پس اگر مقرّ او را تصديق نمايد ، كه همان است و گرنه حق دارد از او بيّنه بخواهد و با نبود بيّنه حق دارد او را قسم بدهد و اگر نكول كند يا قسم دادن او امكان\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nنداشته باشد حال و وضع مانند آن است كه هر دو ندانند ؛ پس چاره‌اى نيست از اينكه به آنچه كه ذكر شد ، تخلص پيدا كنند .\r\nمسأله 7 - همانطور كه ابهام و جهالت در مقر به ضررى نداشتند در مقر له هم ضررى ندارند ، پس اگر بگويد : « اين خانه‌اى كه در دستم است ملك يكى از اين دو نفر است » قبول مىشود و ملزم به تعيين مىشود ، پس كسى را كه تعيين كند ، قبول است و او مقرّ له مىباشد و اگر آن ديگرى او را تصديق كند همان است و گرنه بين او و بين كسى كه توسط مقرّ تعيين شده ، مخاصمه واقع مىشود . و اگر ادعاى ندانستن كند و هر دو او را در اين ادعا تصديق نمايند ، الزام او به تعيين ساقط مىشود . و اگر هر دو يا يكى از آن‌ها بر او ادعاى علم نمايند ، قول ، قول مقرّ است با قسم خوردنش .\r\nمسأله 8 - در مقرّ ، بلوغ و عقل و قصد و اختيار معتبر است ؛ پس اقرار بچه و ديوانه و مست و همچنين شوخىكننده و سهوكننده و غافل و شخص اكراه شده ، اعتبار ندارد . البته بعيد نيست كه اقرار بچه در صورتى كه به چيزى كه حق دارد آن را انجام دهد تعلق پيدا كند - مانند وصيت به معروف از كسى كه داراى ده سال است - صحيح باشد .\r\nمسأله 9 - اگر سفيهى كه محجور عليه است به مالى در ذمّه‌اش يا زير دستش اقرار كند ، قبول نمىشود . و در غير مال مانند طلاق و خلع نسبت به جدايى قبول مىشود - نه نسبت به فداء دادن . و همچنين است در هر چيزى كه به آن اقرار كند و مشتمل بر مال و غير مال باشد ، كه نسبت به مال قبول نمىشود مانند سرقت ، پس در صورت اقرار به آن ، حدّ زده مىشود ، ولى به اداى مال ملزم نمىشود .\r\nمسأله 10 - اقرار مفلّس به دين سابق و لاحق ، قبول مىشود ، ليكن مقرّ له با طلبكارها شريك نمىشود ، به تفصيلى كه در كتاب حجر گذشت . همان گونه كه بحث در اقرار مريض به مرض موت ، گذشت و اينكه اين اقرار نافذ است ، مگر اينكه متّهم باشد ، كه در اين صورت به مقدار ثلث ، نافذ مىباشد .\r\nمسأله 11 - اگر بچه ادعاى بلوغ كند ، چنانچه ادعايش به روييدن موى عانه باشد ، آزمايش مىشود و به مجرد ادعاى او بلوغ ثابت نمىشود . و همچنين است اگر ادعايش به\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nسن باشد ، كه بايد از او مطالبهء بيّنه شود . و اما اگر ادعايش به احتلام باشد در حدى كه وقوع آن ممكن باشد ، ثبوت آن با گفتهء او بدون قسم ، بلكه با قسم ، مورد تأمل و اشكال است .\r\nمسأله 12 - در مقرّ له معتبر است كه داراى اهليّت استحقاق باشد ، پس اگر براى چهارپايى اقرار به دين نمايد لغو است . و همچنين اگر براى چهارپا اقرار به ملك نمايد . و اما اگر براى آن اقرار به اختصاصش به جُلّ و مانند آن بنمايد مثل اينكه بگويد : « اين جُل مختص به اين اسب است » يا « براى اين اسب است » در حالى كه قصدش همان اختصاص باشد ، ظاهر آن است كه قبول است و حكم به مالكيت مالك آن مىشود ، چنان كه اگر براى مسجد يا زيارتگاه يا مقبره يا كاروانسرا يا مدرسه و مانند اين‌ها به مال خارجى يا به دينى اقرار نمايد قبول مىشود ؛ زيرا مقصود از آن در عرف ، مشغول شدن ذمّه‌اش است به بعضى از چيزهايى كه به آن‌ها تعلق دارد ، از قبيل غلهء موقوفات يا چيز نذرى يا آنچه كه براى مصالح آن‌ها بدان وصيت شده و مانند آن‌ها .\r\nمسأله 13 - اگر مقرّ له ، اقرار مقرّ را تكذيب نمايد ، چنانچه مورد اقرار دين يا حق باشد آن چيز از مقرّ مطالبه نمىشود و ذمّه‌اش به حسب ظاهر فارغ مىشود . و اگر عين باشد به حسب ظاهر مجهول المالك مىباشد ، پس در دست مقرّ يا حاكم باقى مىماند تا مالكش معلوم شود . اين به حسب ظاهر است و اما به حسب واقع ، پس بر مقرّ است كه بين خود و خداوند تعالى ذمّه‌اش را از دين فارغ نمايد و خودش را با رساندن عين به مالك - هر چند كه آن را مخفيانه در داخل اموال او قرار بدهد - خلاص نمايد . و اگر مقرّ له از انكارش رجوع كند ، بر مقرّ در صورتى كه بر اقرارش باقى باشد ، لازم است كه آن را بپردازد و گرنه در آن تأمل است .\r\nمسأله 14 - اگر به چيزى اقرار كند ، سپس پشت سر آن ضد و منافى آن را بياورد ، به اقرارش گرفته مىشود و منافى آن لغو مىباشد ، پس اگر بگويد : « او بر من ده عدد فلان چيز را دارد ، نه ده عدد ندارد بلكه نه عدد دارد » ملزم به ده مىباشد . و اگر بگويد : « او بر من چنين دارد و آن از ثمن شراب يا به سبب قمار است » ملزم به مال مىشود و آنچه را كه پشت سر آن آورده مسموع نمىباشد . و همچنين است اگر بگويد : « نزد من وديعه‌اى است\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nو آن از بين رفته است » ؛ زيرا اخبار او به از بين رفتن آن منافى قولش است كه گفت « نزد من است » كه اين جمله ظاهر است در اينكه نزد او وجود دارد ، ولى اگر بگويد : « براى او نزد من وديعه‌اى بود و از بين رفت » منافاتى بين آن‌ها نمىباشد و آن ادعايى است كه بايد بر طبق موازين شرعى ، فيصله داده شود .\r\nمسأله 15 - استثنا ، از قبيل آوردن چيز منافى بعد از اقرار نمىباشد ، بلكه مورد اقرار چيزى است كه بعد از استثنا باقى مىماند ، اگر استثنا از مثبت باشد ؛ و خود مستثنى است اگر از منفى باشد ؛ پس اگر بگويد : « اين خانه‌اى كه دستم است مال زيد است مگر فلان اتاق » اقرار به غير از آن اتاق است و اگر بگويد : « او در اين خانه چيزى ندارد مگر فلان اتاق » اقرار به اتاق مىباشد . اين در صورتى است كه اخبار به حق ديگرى كه بر او تعلق دارد باشد و اما اگر متعلق به حق خودش بر ديگرى باشد امر عكس آن است ؛ پس اگر بگويد : « اين خانه مال من است مگر فلان اتاق » اقرار است به اينكه حقى بر آن اتاق ندارد ، پس اگر بعد از آن ادعا كند كه تمام خانه را استحقاق دارد ، مسموع نمىباشد . و اگر بگويد :\r\n« براى من چيزى از اين خانه نيست مگر فلان اتاق » اقرار است به اينكه غير از اتاق را استحقاق ندارد .\r\nمسأله 16 - اگر عينى را براى شخصى اقرار كند سپس آن را براى شخص ديگرى اقرار نمايد ، مانند اينكه بگويد : « اين خانه مال زيد است » سپس بگويد : « مال عمرو است » حكم مىشود كه مال اولى است و به زيد داده مىشود و قيمت آن را ( هم ) براى دومى غرامت مىكشد .\r\nمسأله 17 - از اقرارهايى كه نافذ مىباشد ، اقرار به نسب مانند بُنوّت و اخوّت و مانند اين‌ها مىباشد . و منظور از « نفوذ اقرار » ، الزام مقرّ و گرفتن او به اقرارش است نسبت به آنچه كه بر ضرر او است : از وجوب نفقه دادن و حرمت ازدواج يا مشاركت او با مقر در ارث يا وقف و مانند اين‌ها . و اما ثبوت نسبت بين آن‌ها به طورى كه جميع آثار بر آن مترتب شود ، داراى تفصيل است و تفصيل آن اين است كه اگر اقرار به فرزند باشد و او صغير غير بالغ باشد ، با اقرار ثابت مىشود به شرط اينكه حسّ و عادت ، آن را تكذيب\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nننمايد مانند اقرار به بنوّت كسى كه در سن ، نزديك او است كه به طور عادى تولد او از مثل او ممكن نيست و به شرط اينكه شرع مقدس ، آن را تكذيب ننمايد مانند اقرار او به بنوّت كسى كه از جهت فراش و مانند آن به ديگرى ملحق مىباشد و به شرط اينكه كسى در آن با او منازعه نكند ، پس در اين صورت اقرارش نافذ مىباشد و جميع آثار بر آن مترتب است و به انساب آن‌ها تعدى مىكند ؛ پس با آن ثابت مىشود كه فرزند « مقرّ به » نوهء مقرّ و فرزند مقرّ برادر مقرّ به و پدر او جدّ مقرّ به مىباشد و ارث بردن از همديگر بين آن‌ها واقع مىشود و همچنين بين انساب آن‌ها بعضى از ايشان با بعضى ديگر . و همچنين است حال اگر « مقرّ به » بالغ باشد و مقرّ را با شرايط مذكور تصديق نمايد . و اگر اقرار به غير فرزند باشد - حتى اگر فرزند فرزند باشد - پس اگر مقرّ به بزرگ باشد و مقر را تصديق كند يا كوچك باشد ولى بعد از بلوغش او را تصديق نمايد و شرعاً و عقلًا ممكن باشد كه راست باشد ، از همديگر ارث مىبرند در صورتى كه آن‌ها وارث معلوم و محققى نداشته باشند ، ولى توارث به غير آن‌ها از انسابشان حتى اولادشان تعدى نمىكند . و در صورتى كه تصديق نشود يا وارث محققى وجود داشته باشد كه او را تصديق نكند ، نسبى كه موجب توارث بين آن‌ها شود ، ثابت نمىشود مگر اينكه بيّنه بر آن اقامه شود .\r\nمسأله 18 - اگر به فرزند صغيرى اقرار نمايد و نسب او ثابت شود ، سپس بعد از بلوغ انكار كند ، به انكار او توجه نمىشود .\r\nمسأله 19 - اگر يكى از دو فرزند ميت ، اقرار كند كه ميت ، فرزند ديگرى دارد ، و ليكن فرزند ديگر ميت او را انكار نمايد ، نسب مقرّ به ثابت نمىشود ، پس منكر ، نصف تركه را و مقرّ ، به مقتضاى اقرارش ، يك سوم آن را و مقرّ به يك ششم آن را مىگيرد كه تتمّهء سهم مقرّ است كه به سبب اقرارش كم شده .\r\nمسأله 20 - اگر ميت چند برادر و همسرى داشته باشد آنگاه اين همسر اقرار به فرزندى براى او نمايد هشت يك تركه مال همسر و بقيه مال فرزند است در صورتى كه برادران ، همسر را تصديق نمايند . و اگر انكار نمايند آن‌ها سه چهارم و همسر هشت يك مىبرد و بقيهء حصهء زن مال فرزند است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمسأله 21 - اگر بچه‌اى كه نسبش مجهول است بميرد ، پس شخصى به بنوّت او اقرار نمايد و آن ممكن باشد و منازعى نداشته باشد ، نسب او ثابت مىشود و ميراث او مال مقرّ مىباشد .\r\nمسأله 22 - اگر تمام ورثه به دينى بر ميت يا به چيزى از مالش براى ديگرى ، اقرار نمايند قبول مىشود . و اگر بعضى از آنان اقرار و بعضى ديگر انكار نمايند ، پس اگر دو نفر آنان اقرار كنند و عادل باشند ، دين بر ميت ثابت مىشود و همچنين عين به واسطهء شهادت آن‌ها مال مقرّ له مىشود . و اگر عادل نباشند يا مقر يكى باشد ، اقرار مقر در حق خودش نافذ است و از او مثلًا دينى را كه اقرار كرده به نسبت سهمش از تركه ، گرفته مىشود ، پس اگر تركه صد باشد و نصيب هر كدام از وارث‌ها پنجاه باشد ، آنگاه يكى از آنان براى اجنبى به پنجاه اقرار نمايد و ديگرى او را تكذيب كند ، مقر له از سهم مقر بيست و پنج مىگيرد . و همچنين است حال در جايى كه بعضى از ورثه اقرار نمايند كه ميت براى اجنبى چيزى را وصيت كرده است و بعض ديگر آن را انكار كند ، كه اين اقرار نسبت به مقر نافذ است ، نه غير او .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nكتاب هبه\r\nهبه ، تمليك عينى است مجاناً و بدون عوض . و اين همان هبهء به معناى اعم است كه شامل صدقه و سكنى و غير آن مىشود و اما معناى اصطلاحى خاص آن كه در مقابل نظاير آن است ، احتياج به قيدهاى خارج‌كننده دارد و مطلب سهل است . و گاهى از آن به « عطيّه » و « نحله » تعبير مىشود . و هبه ، عقدى است كه احتياج دارد به ايجابى با هر لفظى كه بر مقصود دلالت كند - مانند « هبه كردم ( بخشيدم ) به تو » يا « به ملك تو در آوردم » يا « اين مال تو » و مانند اين‌ها - و به قبول با چيزى كه دلالت بر رضايت نمايد . و عربى در آن معتبر نيست . و بنابر اقوى با معاطات - با تسليم عين و تحويل گرفتن آن به عنوان هبه - واقع مىشود .\r\nمسأله 1 - بلوغ و عقل و قصد و اختيار در هر يك از واهب ( بخشنده ) و موهوب له كه هبه را قبول مىكند ، شرط است ؛ البته قبول ولىّ از طرف مولّى عليه در صورتى كه موهوب له باشد صحيح است . و در موهوبٌ له شرط است كه براى تملك عين هبه شده ، قابليت داشته باشد ، بنا بر اين هبهء قرآن كريم به كافر صحيح نيست . و در واهب شرط است كه مالك عينى كه هبه مىكند باشد ، بنا بر اين هبه مال ديگرى صحيح نيست ، مگر با اذن يا اجازهء او . و بايد به جهت سفه يا مفلس بودن ، محجور نباشد . و هبه از مريض - در مرض موت - صحيح است ، اگر چه زيادتر از ثلث باشد .\r\nمسأله 2 - در موهوب ( چيزى كه بخشيده مىشود ) شرط است كه عين باشد ، پس هبهء منافع صحيح نيست . و اما دين چنانچه هبه شود به كسى كه حق بر عهدهء او است ، بدون اشكال صحيح است و بنابر اقوى قبول در آن معتبر است و فايدهء ابراء را مىدهد ولى ابراء\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nنمىباشد ؛ زيرا هبه تمليكى است كه به قبول احتياج دارد و سقوط دينى كه هبه شده مترتب بر آن مىباشد ، ولى ابراء ، اسقاط آنچه كه در ذمّه است مىباشد . و اگر چنانچه هبهء دين به غير آن كسى باشد كه حق بر عهدهء او است بنابر اقوى اين هم صحيح است و قبض چيز بخشيده شده كه در ذمّه ديگرى است به قبض مصداق آن است .\r\nمسأله 3 - در صحت هبه ، قبض « موهوب له » ، و لو اينكه در غير مجلس عقد باشد ، شرط است . و در صحت قبض بنابر احتياط ( واجب ) شرط است كه قبض با اذن « واهب » باشد . البته اگر آنچه را كه در دست موهوب له است هبه كند صحيح مىباشد و به قبض جديد و به گذشت زمانى كه قبض در آن ممكن باشد احتياجى نيست . و همچنين اگر واهب ، ولىّ موهوب له باشد مانند پدر و جد براى فرزند صغير كه اگر آنچه را كه در دست خودش است به فرزندش هبه كند ، صحيح است ، اگر چه احتياط ( مستحب ) آن است كه بعد از هبه ، قصد قبض از طرف او بنمايد . و اگر غير ولىّ به صغير هبه كند بايد قبض شود و متولى قبض ، ولىّ او مىباشد .\r\nمسأله 4 - قبض در هبه مانند قبض در بيع است و آن در غير منقول مانند خانه و باغ ، تخليهء آن است ، به اينكه دست از آن بردارد و آنچه را منافى با قبض است از آن بر طرف كند به طورى كه تحت استيلاى او درآيد . و در منقول ، استيلا و استقلال پيدا كردن بر آن به وسيلهء دست ، يا به وسيلهء چيزى كه به منزلهء آن است مانند اينكه مثلًا در دامن او بگذارد .\r\nمسأله 5 - هبهء مشاع ، جايز است ؛ زيرا قبض آن و لو به قبض همهء آن با اذن شريك يا با وكالت دادن متّهب ( قبول‌كننده هبه ) به شريك ، در قبض حصهء موهوبه از طرف او ممكن است . بلكه ظاهر آن است كه قبضى كه شرط صحت است در مشاع به استيلاى متّهب ( قبول‌كننده هبه ) بر آن ، بدون اذن شريك هم ، تحقق پيدا مىكند و اثر بر آن مترتب مىشود ، اگر چه نسبت به شريك در بعضى از صورت‌ها تعدّى باشد .\r\nمسأله 6 - فوريت در قبض و اينكه قبض ، در مجلس عقد بوده باشد معتبر نيست ؛ پس تأخير آن از عقد و لو زمان طولانى ، جايز است . و اگر به تأخير افتد ، انتقال ، از وقت قبض آن مىباشد ؛ پس نمايى كه بر قبض سبقت دارد مال واهب مىباشد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمسأله 7 - اگر واهب بعد از عقد و قبل از قبض بميرد ، عقد باطل مىشود و موهوب ، به ورثه‌اش منتقل مىشود و ورثه‌اش در اقباض آن جاى واهب نمىنشيند . و همچنين اگر موهوب له بميرد ، باطل است و ورثه‌اش در قبض جاى او نمىنشيند .\r\nمسأله 8 - زمانى كه هبه با قبض كردن ، تمام شد ، پس اگر براى صاحب رحم - پدر يا مادر يا فرزند يا ارحامى غير از اين‌ها - باشد ، واهب در هبه حق رجوع ندارد . و اگر براى اجنبى باشد ، مادامىكه عين باقى باشد حق رجوع در آن دارد ، پس اگر همه‌اش يا بعضى از آن تلف شود به طورى كه با وجود اين تلف عرفاً عين همان عين نباشد ، در آن رجوعى نمىباشد . و بنابر اقوى ، شوهر و زوجه در حكم اجنبى مىباشند و احتياط ( مستحب ) آن است كه در هبه‌شان به يكديگر ، رجوع نشود . و همچنين اگر متّهب ، عوض آن را - و لو اينكه مختصر باشد - بدهد ، رجوعى نيست ؛ چه اينكه دادن عوض با شرط شدن عوض در هبه باشد و چه بدون شرط - به اينكه عقد مطلق باشد ، ليكن متّهب به واهب چيزى برساند و به او عوض بدهد - فرقى نمىكند . و همچنين اگر واهب از هبه‌اش قصد تقرب به خداوند متعال را داشته باشد ، رجوعى نيست .\r\nمسأله 9 - تصرف ناقل ، مانند بيع و هبه ، يا تصرفى كه عين را تغيير مىدهد به طورى كه با چنين تصرفى صدق كند كه عين همان عين نيست ، ملحق به تلف مىباشد ، مانند گندمى كه آردش كند و آردى كه با آن نان بپزد و پارچه‌اى كه برش بزند يا رنگش نمايد و مانند اين‌ها ، نه تصرفى كه تغيير ندهد ، مانند لباسى كه آن را بپوشد و فرشى كه آن را پهن كند و چهارپايى كه سوارش شود يا علف و يا آبش دهد و مانند اين‌ها . و ظاهراً از قبيل اولى است اگر با چيز ديگرى به طورى ممزوج شود كه امتياز از بين برود و قابل جدا كردن از هم نباشد . و از قبيل دومى است شستن لباس .\r\nمسأله 10 - در جايى كه رجوع در هبه براى واهب جايز است ، بين همه و قسمتى از آن فرقى نيست ، پس اگر دو چيز را به يك عقد به اجنبى هبه نمايد ، برايش جايز است كه به يكى از آن‌ها رجوع نمايد ، بلكه اگر يك چيز را به او هبه كند ، جايز است كه به بعضى از آن به طور مشاع يا مفروز ( جدا شده ) رجوع نمايد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمسأله 11 - هبه ، يا با عوض است يا بدون عوض . و منظور از اولى آن است كه پاداش و عوض در هبه شرط شود اگر چه عوض داده نشود ، يا عوض از آن داده شود اگر چه عوض در آن شرط نشده باشد .\r\nمسأله 12 - اگر هبه كند و مطلق باشد بر متّهب لازم نيست كه پاداش و عوضى به او بدهد ؛ چه از شخص ادنى به اعلى باشد يا برعكس آن ، يا از مساوى به مساوى باشد ؛ اگر چه بهتر ، بلكه احتياط ( مستحب ) اين است كه در صورت اولى ، به او عوض بدهد . و اگر متهب به او عوض دهد ، قبول آن بر واهب واجب نيست و اگر قبول كند و بگيرد ، هبه لازم مىشود و هيچ كدام از آن دو حق رجوع به آنچه را كه داده‌اند ، ندارند .\r\nمسأله 13 - اگر واهب در هبه‌اش ، بر متّهب شرط كند كه عوض بدهد ؛ به اينكه به عنوان تلافى و پاداش چيزى به او هبه نمايد و او هبه را با همان شرط قبول نمايد و موهوب را قبض كند ، بين رد هبه و پرداخت عوض مخيّر مىباشد . و احتياط مستحب پرداخت عوض است ؛ پس اگر آن را بپردازد هبهء اولى بر واهب لازم مىشود و گرنه حق رجوع در هبه را دارد .\r\nمسأله 14 - اگر عوض را در هبه‌اى كه عوض در آن شرط است تعيين نمايد ، همان متعيّن مىشود و بر متّهب - بر فرض اينكه اصل هبه را رد ننمايد - لازم است كه آنچه را كه تعيين شده بذل نمايد . و اگر مطلق بگذارد ، به اينكه شرط كند كه به او پاداش و عوضى بدهد و عوض را تعيين نكند ، پس اگر بر مقدارى اتفاق نمودند ، كه همان است و گرنه احتياط ( واجب ) آن است كه به مقدار موهوب ؛ مثل يا قيمت آن را عوض بدهد . و احتياط بيشتر از آن اين است كه بيشتر از موهوب ، عوض بدهد ، خصوصاً اگر واهب از متّهب ادنى باشد .\r\nمسأله 15 - ظاهراً در هبه‌اى كه عوض در آن شرط است لازم نيست كه عوض دادن در آن به عنوان هبه باشد ، به اينكه بر متّهب شرط كند كه چيزى به او هبه نمايد ، بلكه جايز است كه به عنوان صلح چيزى باشد ، به اينكه شرط كند بر او ، كه مال يا حقى را به او مصالحه نمايد ، پس اگر با او مصالحه كند و قبول از او تحقق پيدا كند تحقيقاً به او عوض را داده است و او حق رجوع در هبه‌اش را ندارد . و همچنين جايز است كه عوض شرط شده\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nدر هبه ، ابراء حقى يا انجام دادن عملى براى او باشد مانند خياطى لباسش يا درست كردن انگشترش و مانند اين‌ها ، پس اگر او را از آن ابراء كند يا برايش كارى انجام دهد تحقيقاً به او عوض را داده است .\r\nمسأله 16 - اگر واهب در جايى كه رجوع برايش جايز است ، از هبه‌اش رجوع نمايد و موهوب نماى منفصلى داشته باشد كه بعد از عقد و قبض پيدا شده باشد ، مانند ميوه و حمل و بچه و شير در پستان ، مال متّهب مىباشد و به واهب برنمىگردد ، به خلاف نماى متصل مانند چاقى ، كه به واهب بر مىگردد . و احتمال دارد كه اين نماى متصل مانع رجوع شود به جهت آن‌كه موهوب با چنين نمايى ، همان عينى كه بوده نيست ، بلكه حق رجوع نداشتن ، خالى از قوت نيست . بلكه ظاهر آن است كه پيدا شدن ثمره و حمل و بچه هم مانع رجوع مىشود ، پس با پيدا شدن اين نماءها رجوع به آن جايز نيست . البته شير در پستان و اجرت خانه و حمام ، مخصوصاً اجرت المثل آن‌ها در صورتى كه غاصبى آن‌ها را غصب نمايد ، از اين قبيل نيست ؛ پس اين‌ها بعد از رجوع ، مال متّهب مىباشد .\r\nمسأله 17 - اگر واهب بعد از اقباض موهوب بميرد ، هبه لازم مىشود اگر چه براى اجنبى بوده و معوضه نباشد و ورثه‌اش حق رجوع ندارند . و همچنين است اگر موهوب له بميرد پس موهوب به صورت لازم به ورثه‌اش منتقل مىشود .\r\nمسأله 18 - اگر واهب ، عين موهوبه را بفروشد ، پس اگر هبه لازم باشد - به اينكه براى صاحب رحم يا در مقابل عوض يا قصد از آن قربت باشد يا عين از اينكه همان عين باشد خارج شده باشد - بيع فضولى مىشود ، بنا بر اين اگر متّهب اجازه بدهد صحيح است . و اگر هبه لازم نباشد ظاهراً بيع صحيح است و از واهب واقع مىشود و اين رجوع در هبه خواهد بود . و اين در صورتى است كه به هبه‌اش التفات داشته باشد و گرنه در اينكه بيع آن ، رجوع قهرى باشد تأمل و اشكال است ، پس احتياط ترك نشود .\r\nمسأله 19 - رجوع در هبه يا با قول است مثل اينكه بگويد : « رجوع كردم » و آنچه كه اين معنى را برساند . و يا با فعل است ، مانند برگرداندن عين و گرفتن آن از دست متّهب . و از اين قبيل است فروش ، بلكه اجاره و رهن دادن آن در صورتى كه به قصد رجوع در هبه باشد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمسأله 20 - در رجوع ، اطلاع متّهب شرط نيست ؛ پس اگر بدون اطلاع او آن را انشاء نمايد صحيح است .\r\nمسأله 21 - عطيّه براى ارحام مستحب است ، ارحامى كه خداى متعال مؤكداً به صلهء ايشان امر فرموده و از قطع ايشان نهى كرده است ، كه از مولاى ما امام باقر عليه السلام است كه فرموده : « در كتاب على عليه السلام است كه صاحب سه خصلت ابداً نمىميرد تا و بال و نتيجهء بد آن‌ها را ببيند : ظلم و قطع رحم و قسم دروغ كه با آن با خدا مبارزه مىكند . همانا ثواب صلهء رحم از ثواب همهء طاعت‌ها زودتر به صاحبش مىرسد ؛ يك قبيله با اينكه فاسقند صلهء رحم مىكنند و اين باعث زيادى اموال و جمعيتشان مىشود ، قسم دروغ و قطع رحم خانه‌ها را از اهلش خالى مىكند و خويشاوندى را انتقال مىدهد و انتقال خويشاوندى موجب قطع نسل است » . و صلهء رحم نسبت به پدر و مادر اولى است ، چون كه خداوند به نيكى به آن دو امر كرده است ، از امام صادق عليه السلام روايت است كه « مردى پيش پيامبر صلى الله عليه و آله و سلم آمد و از حضرت درخواست توصيه نمود ، حضرت فرمود : اصلًا به خدا شرك مورز ، اگر چه سوزانده شوى و عذاب گردى مگر آن‌كه قلبت به ايمان ثابت باشد و پدر و مادرت را اطاعت كن و به آنان نيكى نما ، زنده باشند يا مرده و اگر پدر و مادرت به تو امر كردند كه از اهل و مالت دست بكشى اين كار را انجام بده ، چون كه اين از ايمان است » .\r\nو مادر از همه اولى است ، زيرا كه در نيكى و صله به مادر بيش از پدر تأكيد شده است ، كه از امام صادق عليه السلام روايت است : « مردى پيش پيامبر صلى الله عليه و آله و سلم آمد و عرض كرد يا رسول اللَّه به چه كسى نيكى كنم ؟ فرمود : مادرت . گفت بعد چه كسى ؟ فرمود : مادرت . گفت بعد چه كسى ؟ فرمود : مادرت . گفت سپس چه كسى ؟ فرمود : پدرت » . و روايت به اين مضامين زياد است كه به مظانش مراجعه شود .\r\nمسأله 22 - برترى دادن بعضى از فرزندان بر بعضى ديگر ، در عطيّه جايز است ، ولى كراهت دارد و چه بسا حرام باشد اگر سبب برانگيخته شدن فتنه و كينه و دشمنى شود كه به فساد بكشاند . همانطور كه در جايى كه ايمن از فساد باشد و بعضى از آنان خصوصيتى داشته باشند كه موجب اولويت مراعات آن شود ، برترى دادن آن چه بسا ترجيح داشته باشد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nكتاب وقف و نظائر آن\r\nوقف ، حبس كردن عين و سبيل نمودن ( مباح كردن و آزاد ساختن ) منفعت آن است . و وقف فضيلت زياد و پاداش فراوانى دارد . و به سند صحيح از ابى عبد الله امام صادق عليه السلام آمده كه فرمود : مرد بعد از مرگش اجرى پشت سر ندارد مگر به سه خصلت : صدقه‌اى كه در زمان حياتش به راه انداخته است كه بعد از مرگش جارى باشد و سنت هدايتى كه او آن را سنت نموده باشد و بعد از مرگش مورد عمل باشد و فرزند صالحى كه برايش دعا كند . و رواياتى به اين مضمون وارد شده است .\r\nمسأله 1 - در وقف ، صيغه معتبر است و صيغه هر آن چيزى است كه بر انشاى معناى مذكور دلالت كند مانند « وقفت » ( وقف كردم ) و « حبست » ( حبس نمودم ) و « سبّلت » ( سبيل نمودم ) بلكه و « تصدّقت » ( صدقه نمودم ) در صورتى كه مقرون به چيزى باشد كه دلالت بر ارادهء وقف نمايد مانند قول او : « صدقه‌اى است ابدى كه فروخته و هبه نمىشود » و مانند اين‌ها . و همچنين مانند « زمين خود را موقوفه يا حبس شده يا سبيل قرار دادم بر چنين . . . » و عربى و ماضى بودن در آن معتبر نيست ، بلكه جملهء اسمى كفايت مىكند مانند « اين وقف است » يا « اين حبس يا سبيل شده است » .\r\nمسأله 2 - در وقف مسجد ، بايد عنوان مسجديت را حتماً قصد نمايد ؛ پس اگر جايى را براى نماز نمازگزاران و عبادت مسلمانان ، وقف نمايد صحيح است ، ليكن با چنين وقفى مادامىكه عنوان مسجديّت مقصود نباشد ، مسجد نمىشود ، و ظاهراً قول او : « آن را مسجد قرار دادم » كافى باشد ؛ اگر چه چيزى را كه بر وقف و جنس آن دلالت كند ، ذكر ننمايد . و احتياط مستحب اين است كه بگويد : وقف نمودم آن را به عنوان مسجد ، يا بنابراين كه مسجد باشد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمسأله 3 - در امثال مساجد و مقابر و راه‌ها و خيابان‌ها و پل‌ها و كاروانسراهايى كه براى توقف مسافران مهيا شده و درخت‌هايى كه براى استفادهء عابرين از سايه و ميوه آن‌ها كاشته مىشوند ، بلكه امثال حصيرهاى مساجد و قنديل‌هاى زيارتگاه‌ها و نظاير اين‌ها و خلاصه هر چيزى كه براى مصلحت عموم حبس باشد ، معاطات كفايت مىكند ؛ پس اگر ساختمانى به عنوان مسجد بسازد و به عموم اذن بدهد كه در آن نماز بخوانند و بعضى از مردم در آن نماز بخوانند در وقف آن كافى است و مسجد مىشود . و همچنين است اگر قطعه زمينى را براى قبرستان مسلمين تعيين كند و بين آن و مردم رفع مانع نموده و اذن عمومى بدهد كه اموات را در آن دفن نمايند و بعضى از اموات را در آن دفن نمايند ، يا پلى را بسازد و بين آن و عابرين رفع مانع كند و مردم شروع در عبور از آن بنمايند و چنين است در ساير موارد .\r\nمسأله 4 - آنچه كه ذكر كرديم از كافى بودن معاطات در مسجد ، فقط در صورتى است كه اصل ساختن به قصد مسجد باشد ، به اينكه قصدش از ساختن و عمران آن ، اين است كه مسجد باشد خصوصاً اگر زمين مباحى را براى مسجد حيازت كند و به همين نيّت آن را بسازد و اما اگر براى او ساختمان مملوكى باشد مانند خانه يا سرايى ، سپس نيّت كند كه مسجد باشد و مردم را به نماز در آن وادار كند بدون آن‌كه صيغه را اجراء نمايد ، اكتفا به آن مشكل است و همچنين است حال در مانند كاروانسرا و پل .\r\nمسأله 5 - در جواز توكيل در وقف ، اشكالى نيست . و در اينكه در وقف ، فضولى هست ، اختلاف و اشكال است كه بعيد نيست كه فضولى در وقف جارى باشد ، ليكن احتياط خلاف آن است .\r\nمسأله 6 - در وقف بر جهات عمومى مانند مساجد و قبرستان‌ها و پُل‌ها و مانند اين‌ها و همچنين وقف بر عنوان‌هاى كلى مانند وقف بر فقرا و فقها و مانند اين‌ها ، بنابر اقوى قبول معتبر نيست . و اما در وقف خاص مانند وقف بر ذرّيه ، احتياط ( مستحب ) آن است كه قبول در آن معتبر باشد پس موقوف عليهم آن را قبول مىكنند ؛ و قبول آن‌هايى كه موجودند كافى است و به قبول كسانى كه بعداً از مصاديق موقوف عليهم به وجود مىآيند احتياجى نيست . و اگر افراد موجود صغير باشند يا در بين آن‌ها صغيرهايى باشند ، ولىّ\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nايشان به آن قيام مىنمايد ، ليكن اقوى آن است كه در وقف خاص هم ، قبول معتبر نيست ، همانطور كه احتياط ( مستحب ) آن است كه در وقف عام هم قبول رعايت شود و كسى كه به آن قيام مىكند حاكم يا منصوب از ناحيهء او است .\r\nمسأله 7 - قصد قربت حتى در وقف عام ، بنابر اقوى معتبر نيست ؛ اگر چه احتياط ( مستحب ) اعتبار آن است در هر وقفى باشد .\r\nمسأله 8 - قبض ، در صحت وقف شرط است و معتبر است كه قبض به اذن واقف باشد ؛ پس در وقف خاص ، قبض موقوف عليهم معتبر است و قبض طبقهء اول از بقيهء طبقات كفايت مىكند ، بلكه قبض افراد موجود از طبقهء اول ، از قبض آنانى كه بعداً به وجود مىآيند كفايت مىكند . و اگر در بين آنان قاصرى باشد ، ولىّ او جاى او مىباشد . و اگر بعضى از افراد موجود قبض نمايند و بعضى ديگر قبض ننمايند ، نسبت به كسى كه قبض كرده - نه كسى كه قبض نكرده - صحيح است . و اما وقف بر جهات عمومى و مصالح عمومى مانند مساجد و آنچه كه بر آن‌ها وقف شده : پس اگر واقف ، براى آن قيّم و متولى قرار بدهد قبض او يا حاكم معتبر است - و احتياط ( مستحب ) آن است كه با وجود اولى به قبض حاكم اكتفا نشود - و در صورت نبود قيّم ، قبض حاكم متعيّن مىشود . و همچنين است حال در وقف بر عناوين كلى مانند فقراء و طلاب . و آيا قبض بعضى از افراد آن عنوان كفايت مىكند ، به اينكه مثلًا يك فقير در وقف بر فقرا ، قبض نمايد ؟ شايد اقوى همين باشد در جايى كه وقف را به مستحق تحويل دهد تا آنچه را كه استحقاق دارد استيفا نمايد ، مانند اينكه خانه‌اى را كه براى سكونت فقرا وقف شده به فقيرى تحويل دهد و او ساكن آن شود يا چهارپايى را كه براى سوار شدن زوار و حجاج وقف شده به يك زائر و حاجى تحويل دهد و او آن را سوار شود . البته مجرّد استيفاى منفعت و ثمره بدون استيلاى بر عين ، كفايت نمىكند ، پس اگر باغى را بر فقرا وقف نمايد ، دادن چيزى از ميوهء آن به بعضى از فقرا ، با اينكه باغ در اختيار خودش است ، در قبض آن كافى نيست ، بلكه اين در اعطاى به ولىّ عام يا خاص هم كفايت نمىكند .\r\nمسأله 9 - اگر مسجد يا قبرستانى را وقف نمايد ، يك نماز و دفن يك ميت در آن‌ها به اذن واقف و به عنوان تسليم و قبض ، در قبض آن كفايت مىكند .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمسأله 10 - اگر پدر آنچه را كه زير دستش است ، بر اولاد صغيرش وقف نمايد و همچنين هر ولىّ آنچه را كه زير دستش است ، بر مولّى عليه وقف نمايد ، احتياج به قبض جديد و دوباره ندارد ، ليكن احتياط ( واجب ) آن است كه قصد كند كه قبض آن از طرف او باشد ، بلكه خالى از وجه نيست .\r\nمسأله 11 - اگر عين موقوفه قبل از وقف در دست موقوف عليه مثلًا به عنوان وديعه يا عاريه باشد به قبض جديد - به اينكه آن را برگرداند سپس قبض نمايد - احتياج ندارد ، ولى حتماً بايد بقاى آن در دست او به اذن واقف باشد . و احتياط ( واجب ) بلكه اوجه اين است كه اذن در بقا به عنوان وقف باشد .\r\nمسأله 12 - در جايى كه قبض متولى معتبر است يا قبض او كافى مىباشد - مانند وقف بر جهات عمومى - در صورتى كه واقف ، توليت آن را براى خودش قرار دهد به قبض ديگرى احتياج ندارد . و قبضى كه حاصل است كافى مىباشد و احتياط ( واجب ) بلكه اوجه اين است كه قبض آن را به عنوان اينكه متولى وقف است قصد نمايد .\r\nمسأله 13 - در قبض ، فوريت شرط نيست ؛ پس اگر عينى را در زمانى وقف نمايد سپس آن را در زمان متأخرى اقباض نمايد ، كفايت مىكند و وقف از وقت قبض تمام مىشود .\r\nمسأله 14 - اگر واقف قبل از قبض بميرد ، وقف باطل مىشود و به ورثه مىرسد .\r\nمسأله 15 - در وقف ، دوام - به معناى اينكه به مدتى ، موقّت نباشد - شرط است ؛ پس اگر بگويد : « وقف كردم اين باغ را بر فقرا تا يك سال » از جهت وقف بودن باطل است . و در صحت آن از جهت حبس بودن يا بطلان آن از اين جهت هم دو وجه است . ولى اگر با اين صيغه ، قصد حبس نمايد صحيح است .\r\nمسأله 16 - اگر بر كسى كه منقرض مىشود وقف نمايد مانند اينكه بر اولادش وقف نمايد و به يك بطن يا چند بطن از كسانى كه غالباً منقرض مىشوند ، اكتفا كند و مصرف بعد از انقراض آنان را ذكر نكند ، در صحت آن از جهت وقف يا حبس يا بطلان آن به طور كلى چند قول است كه اقوى ، قول اول است . پس وقفى كه آخرش منقطع است صحيح است ، به اين معنى كه تا زمان انقراض و پايان يافتن موقوف عليهم ، حقيقتاً وقف است و\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبعد از آن ، عنوان وقف بر طرف مىشود و به واقف يا ورثه‌اش برمىگردد ، بلكه خروج آن از ملك واقف در بعضى از صورت‌هاى مسأله مورد منع است .\r\nمسأله 17 - ظاهر آن است كه وقف مؤبّد ، موجب زوال ملك واقف است و اما وقفى كه آخرش منقطع است زوال ملك واقف در آن ، مورد تأمل است ؛ به خلاف حبس ، زيرا بر ملك حبس‌كننده‌اش باقى است و ارث برده مىشود . و براى حابس آن ، تصرفاتى كه منافى با استيفاى منفعت توسط « محبس عليه » نباشد جايز است ، مگر تصرفاتى كه انتقال دهنده باشند ؛ كه آن‌ها جايز نمىباشند ، بلكه ظاهراً رهن آن هم جايز نيست . البته بقاى ملك بر ملك حابس در بعضى از صورت‌ها مورد منع مىباشد .\r\nمسأله 18 - اگر موقوف عليه منقرض شود و به ورثهء واقف برگردد ، آيا به ورثهء او در وقت مرگ يا به ورثهء در وقت انقراض بر مىگردد ؟ دو قول است كه اظهر آن‌ها اولى است ؛ و نتيجهء آن در جايى ظاهر مىشود كه بر كسى وقف كند كه منقرض مىشود مانند زيد و اولادش سپس واقف بميرد و دو فرزند از او بمانند و يكى از اين فرزندان قبل از انقراض بميرد و يك فرزند داشته باشد ، سپس موقوف عليه منقرض شود ، كه بنابر قول دوم به فرزندى كه باقى مانده برمىگردد و بنابر قول اول فرزند برادرش با او شريك مىباشد .\r\nمسأله 19 - از اقسام وقف منقطع الآخر است آنچه كه بنا بر دوام ، وقف باشد ، ليكن بر كسى كه وقف بر او در اول صحيح است نه در آخر ، مانند اينكه بر زيد و اولاد او وقف نمايد و بعد از انقراض آن‌ها مثلًا وقف بر كنيسه‌ها و معبدهاى يهود و نصارى باشد ؛ پس نسبت به كسى كه وقف بر او صحيح است - نه غير آن - صحيح مىباشد .\r\nمسأله 20 - وقفى كه اولش منقطع است اگر با قرارداد واقف باشد مانند اينكه آن را وقف نمايد در صورتى كه اول ماه كذايى بيايد ، بنابر احتياط ( واجب ) باطل است ، پس اگر اول ماه مذكور برسد احتياط آن است كه صيغهء وقف را تجديد نمايد ؛ و اين احتياط ترك نشود . و اگر به حكم شرع باشد ، به اينكه ابتدا بر چيزى وقف نمايد كه وقف بر آن صحيح نباشد سپس بر غير آن وقف كند ، ظاهراً وقف آن نسبت به كسى كه صحيح است ، صحيح است . و همچنين است در وقفى كه وسط آن منقطع است . مانند اينكه موقوف عليه وسطى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nآن - به خلاف اول و آخر آن - صلاحيت وقف را نداشته باشد ، پس ظاهراً در دو طرف آن صحيح است . و احتياط ( مستحب ) آن است كه در وقت انقراض اولى در صورت اول و انقراض وسطى در صورت دوم آن را تجديد نمايد .\r\nمسأله 21 - اگر بر جهت يا غير آن وقف نمايد و شرط كند كه در وقت نيازش به او برگردد ، بنابر اقوى صحيح است ؛ و برگشت آن به اين است كه مادامىكه به آن احتياج ندارد ، وقف مىباشد و در وقفى داخل مىشود كه آخرش منقطع است . و اگر واقف بميرد پس اگر بعد از عروض احتياج باشد ، ارثيه مىباشد و گرنه بر وقف بودن باقى مىماند .\r\nمسأله 22 - در صحت وقف ، بنابر احتياط ( واجب ) ، تنجيز شرط است ، پس اگر آن را بر شرطى كه حاصل شدن آن متوقع است معلّق نمايد ، مانند آمدن زيد ، يا بر چيزى كه حاصل نيست ولى به طور يقين بعداً حاصل مىشود ، مانند اينكه بگويد : « وقف كردم اگر اول ماه بيايد » بنابر احتياط ( واجب ) باطل است ، ولى معلق كردن آن بر چيزى كه حاصل است - چه علم به حصول آن داشته باشد يا نه - اشكالى ندارد مانند اينكه بگويد : « وقف كردم اگر امروز جمعه باشد » و همان روز جمعه باشد .\r\nمسأله 23 - اگر بگويد : « آن چيز ، بعد از مرگم وقف مىباشد » پس اگر از آن فهميده شد كه وصيت به وقف مىباشد صحيح است ، و گرنه باطل است .\r\nمسأله 24 - از شرايط صحت وقف آن است كه واقف ، خودش را از آن خارج كند ، پس اگر آن را بر خودش وقف نمايد صحيح نمىباشد . و اگر بر خود و ديگرى وقف كند ، چنانچه به طور اشتراكى باشد نسبت به خودش - نه ديگرى - باطل است . و اگر به طور ترتيب باشد پس اگر بر خودش ، سپس بر ديگرى وقف نمايد از وقفى است كه اولش منقطع مىباشد و اگر بر عكس آن باشد منقطع الآخر مىباشد و اگر بر ديگرى سپس بر خودش سپس بر ديگرى وقف كند ، وقفى است كه وسط آن منقطع مىباشد و حكم اين صورت‌ها گذشت .\r\nمسأله 25 - اگر بر غير از خودش مانند فرزندانش يا فقرا مثلًا وقف نمايد و شرط كند كه موقوف عليه قرض‌هايش را بپردازد يا حقوق واجب مالى او را مانند زكات و خمس\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبپردازد ، يا از غلهء وقف مخارج او را بدهد ، صحيح نمىباشد و وقف باطل است . و بين اينكه دين را مطلق بگذارد يا تعيين نمايد و همچنين بين اينكه شرط انفاق بر او و دادن مخارج او تا آخر عمر باشد يا تا مدت معينى باشد و همچنين بين تعيين مخارج و عدم آن ، فرقى نيست . تمام اين‌ها در صورتى است كه شرط مذكور به وقف بر خودش برگردد و اما اگر به شرط بر موقوف عليهم برگردد ، به اينكه آنچه كه بر او است ادا نمايند ، يا بر او از منافع وقفى كه ملك آن‌ها مىشود انفاق نمايند ، بنابر اقوى صحيح است ، چنان كه استثناى مقدار آنچه كه از منافع وقف بر عهدهء او است ( و بدهكار است ) ، بنابر اقوى صحيح مىباشد . و در صورت باطل بودن شرط ، صورت‌ها مختلف مىباشند : پس در بعضى از آن‌ها ممكن است كه گفته شود نسبت به آنچه كه صحيح است ، صحيح مىباشد ، مانند اينكه خودش را با ديگرى شريك نمايد . و بعضى از آن‌ها از قبيل وقفى است كه اولش منقطع باشد ؛ پس ظاهراً بعد از آن صحيح مىباشد ، ليكن احتياط به اينكه صيغهء وقف را در آن موارد اجرا نمايد ، تركش سزاوار نيست .\r\nمسأله 26 - اگر شرط كند كه ميهمان‌هايش و كسى كه بر او عبور مىكند ، از ميوهء وقف بخورند جايز است . و همچنين است اگر شرط كند كه مخارج اهل و عيالش را مرتباً از آن بدهند ؛ اگر چه از كسانى باشد كه نفقه‌اش بر او واجب باشد ، حتى همسر دائمى او در صورتى كه به عنوان نفقهء واجب بر او نباشد تا اينكه از او ساقط شود و گرنه به وقف براى خود ، برمىگردد .\r\nمسأله 27 - اگر عينى را اجاره دهد سپس آن را وقف نمايد ، وقف آن صحيح است و اجاره به حالش باقى مىماند ، و وقف در مدت اجاره ، مسلوب المنفعه مىباشد ؛ پس اگر بعد از تمام شدن وقف ، با فسخ يا اقاله اجاره فسخ شود ، منفعت آن به واقف موجر - نه موقوف عليهم - برمىگردد .\r\nمسأله 28 - استفادهء واقف از وقف‌هايى كه براى جهات عموم است ، مانند مساجد و مدارس و پل‌ها و كاروانسراهايى كه براى منزل كردن مسافرين ، آماده شده و مانند اين‌ها ، بدون اشكال جايز است . و اما وقف بر عنوان‌هاى عمومى مانند فقراى محل مثلًا در\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nصورتى كه واقف در وقت وقف داخل آن عنوان باشد يا بعداً داخل در آن عنوان شود ، پس اگر مقصود اين باشد كه بر آن‌ها توزيع شود ، بدون اشكال ، گرفتن حصه‌اش از منافع آن جايز نيست ، بلكه لازم است كه در وقت وقف ، غير از خودش را قصد نمايد و قصد خروج خودش را بنمايد . و از اين قبيل است جايى كه چيزى را بر ذريهء پدر يا جدّش وقف نمايد و مقصودش پخش و توزيع آن باشد ، چنان كه شايع و متعارف در اين قبيل اوقاف است . و اگر مقصود اين است كه مصرف را بيان كند چنان كه غالباً در وقف بر فقراء و زوّار و حجاج و مانند اين‌ها متعارف است ، پس بدون اشكال در صورتى كه خروج خودش را قصد كرده باشد ، از آن خارج است و استفادهء از آن برايش جايز نيست و اما اگر قصد اطلاق و عموم را داشته باشد به طورى كه شامل خودش هم باشد ، بنابر اقوى استفاده از آن جايز است و احتياط ( مستحب ) خلاف آن است . بلكه در جواز استفاده كفايت مىكند كه قصد خروج خود را از مصرف نداشته باشد و او سزاوارتر به استفاده است از كسى كه قصد كرده كه خودش داخل آن باشد .\r\nمسأله 29 - بلوغ و عقل و اختيار و محجور نبودن به خاطر افلاس يا سفاهت ، در واقف معتبر است ، پس اگر بچه‌اى و لو اينكه ده‌ساله شده باشد چيزى را وقف نمايد ، بنابر اقوى صحيح نيست . البته از آنجايى كه وصيت بچه‌اى كه ده‌ساله شده باشد - چنان كه مىآيد - بنابر اقوى صحيح است ، پس اگر وصيت به آن نمايد ، وقف وصى از طرف او صحيح مىباشد .\r\nمسأله 30 - واقف لازم نيست كه مسلمان باشد ؛ پس وقف كافر در جايى كه از مسلمان صحيح است بنابر اقوى صحيح مىباشد . و همچنين در جايى كه بنابر مذهب خودش صحيح است از جهت اينكه باقى ماندن او بر مذهبش پذيرفته شده است .\r\nمسأله 31 - چيزى كه وقف مىشود معتبر است كه عين مملوكى باشد كه بتوان از آن با منفعتى كه حلال باشد ، به طورى انتفاع برد كه عين آن به صورت قابل توجه باقى بماند و به آن حق ديگرى كه مانع از تصرف باشد تعلق پيدا نكرده باشد و قبض آن ممكن باشد ؛ پس وقف منافع و ديون و آنچه كه مطلقا مملوك نمىباشد مانند حرّ يا چيزى كه مملوك\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمسلمان نمىشود مانند خوك و چيزى كه استفاده از آن فقط به اتلاف آن است مانند طعام‌ها و ميوه‌ها و چيزى كه استفادهء مقصود از آن منحصر در حرام مىباشد مانند آلات لهو و قمار صحيح نيست . و چيزى كه منفعت مقصود از وقف آن حرام باشد ملحق به آن‌ها مىباشد ، مانند اينكه چهارپا را براى بار شراب ، يا دكان را براى حفظ يا فروش شراب وقف نمايد . و همچنين وقف گل براى بوييدن ، بنابر اصح صحيح نيست ؛ زيرا بقاى آن مورد توجه نمىباشد . و وقف عين رهنى و چيزى كه قبض آن امكان ندارد مانند چهارپاى فرارى ، صحيح نيست . و هر چيزى كه استفاده از آن با بقاى عين آن با شرايطش صحيح باشد ، وقف آن صحيح مىباشد مانند زمين‌ها و خانه‌ها و مزرعه‌ها و لباس‌ها و سلاح و وسايل مباح و درخت‌ها و مصحف‌ها و كتاب‌ها و زيورآلات و اقسام حيوان حتى سگ مملوك و گربه و مانند اين‌ها .\r\nمسأله 32 - لازم نيست كه استفاده از عين موقوفه بالفعل باشد ، بلكه همين كه در معرض استفاده قرار داشته باشد ، و لو بعد از مدتى ، كفايت مىكند ، پس وقف چهارپاى كوچك و نهال‌هاى كاشته‌شده‌اى كه بعد از سال‌ها ميوه مىدهند ، صحيح است .\r\nمسأله 33 - منفعت مقصود در وقف ، اعم از منفعت مقصود در عاريه و اجاره است ، پس همه قسم فائده و نتيجه را شامل مىشود ، بنا بر اين وقف درخت‌ها جهت ميوه آن‌ها و وقف گوسفند جهت پشم و شير و بچهء آن ، صحيح مىباشد .\r\nمسأله 34 - وقف به اعتبار موقوف عليه بر دو قسم تقسيم مىشود : « وقف خاص » و آن وقفى است كه براى شخص يا اشخاصى باشد مانند وقف بر اولاد واقف و ذريه‌اش يا بر زيد و ذريه‌اش و « وقف عام » و آن عبارت است از وقف بر جهت و مصلحت عموم ، مانند مساجد و پل‌ها و كاروانسراها ، يا بر عنوان عام مانند فقرا و ايتام و مانند اين‌ها .\r\nمسأله 35 - در وقف خاص وجود موقوف عليه در زمان وقف ، معتبر است ؛ پس وقف ابتدايى بر معدوم و كسى كه بعداً وجود پيدا مىكند و همچنين بر حمل ، قبل از تولد ، صحيح نيست . و مقصود از وقف ابتدايى ، آن است كه معدوم در طبقهء اول باشد بدون آن‌كه موجود در همان طبقه با آن مشاركت داشته باشد ، پس اگر به تبع موجود بر معدوم يا بر\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nحمل ، وقف نمايد به اينكه معدوم را طبقهء دوم يا مساوى موجود در همان طبقه قرار دهد به طورى كه در وقت وجودش با آن مشاركت داشته باشد ، بدون اشكال صحيح است ، مانند اينكه بر اولاد موجودش و كسى كه بعداً متولد مىشود به طور اشتراكى و يا ترتيب ، وقف نمايد . بلكه لازم نيست كه در هر زمانى موقوف عليه وجود داشته باشد و متولد شود . پس اگر بر فرزند موجودش و بر فرزند فرزندش بعد از او وقف نمايد و قبل از تولد فرزند فرزند ، فرزند اول بميرد ، ظاهراً صحيح است و موقوف عليه بعد از مردن او ، حمل مىباشد . پس آنچه كه وقف بر آن صحيح نيست همان معدوم يا حمل است در ابتدا و به صورت مستقل ، نه به صورت تبعى .\r\nمسأله 36 - در وقف بر عنوان عام ، لازم نيست كه مصداق آن در هر زمانى وجود داشته باشد ، بلكه امكان وجود آن ، به ضميمهء اينكه در بعضى از زمان‌ها بالفعل وجود پيدا مىكند ، كافى است . پس اگر مثلًا باغى را بر فقراى شهر وقف نمايد و در زمان وقف فقيرى در آن شهر نباشد ليكن بعداً پيدا مىشود ، وقف صحيح است و اين وقف از قبيل وقفى نيست كه اولش منقطع باشد ، همانطور كه در صورت يافت نشدن فقير بعد از موجود بودن آن ، جزء وقفى كه وسط آن منقطع باشد شمرده نمىشود ، بلكه بر وقفيتش باقى مىماند و غلّهء آن حفظ مىشود تا فقير پيدا شود .\r\nمسأله 37 - تعيين موقوف عليه شرط است ؛ پس اگر بر يكى از دو نفر ، يا يكى از دو مسجد وقف نمايد صحيح نيست .\r\nمسأله 38 - ظاهراً وقف بر ذمّى و بر مرتد غير فطرى صحيح است مخصوصاً اگر رحم باشد . و اما بر كافر حربى و مرتد فطرى ، مورد تأمل است .\r\nمسأله 39 - وقف بر جهات حرام و آنچه كه در آن كمك به معصيت باشد صحيح نيست ، مانند كمك كردن براى زنا و راهزنى و نوشتن كتاب‌هاى گمراه‌كننده و مانند وقف بر معبدها و كنيسه‌ها و آتشكده‌ها ، جهت عمارت و خدمت و فرش و آويزهاى آن‌ها و غير اين‌ها . البته وقف كافر براى آن‌ها صحيح است .\r\nمسأله 40 - اگر مسلمانى وقف بر فقرا يا فقراى شهر نموده باشد ، به فقراى مسلمان\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nانصراف دارد ، بلكه ظاهر اين است كه اگر واقف شيعه باشد بر فقراى شيعه انصراف پيدا مىكند . و اگر كافرى بر فقرا وقف كند به فقراى مسلكش انصراف دارد ، پس يهود به يهود و نصارى به نصارى و به همين منوال . بلكه ظاهر اين است كه اگر واقف ، مخالف باشد به فقراى اهل سنت انصراف دارد ، ولى ظاهر اين است كه به كسى كه در مذهب با او موافق است ، اختصاص ندارد . پس اگر حنفى وقف نمايد به حنفى و اگر شافعى وقف نمايد به شافعى انصراف ندارد و به همين منوال .\r\nمسأله 41 - اگر افراد عنوان موقوف عليه ، در افراد محصور و معدودى منحصر باشند ، مانند اينكه اگر بر فقراى محله يا روستاى كوچكى وقف نمايد ، بايد منافع وقف بر همهء آن‌ها تقسيم شود . و اگر محصور نباشد ، تقسيم بر همهء آن‌ها واجب نيست . ليكن احتياط به اينكه در صورت زياد بودن منفعت ، طورى تقسيم نمايند كه عرفاً تقسيم بر همه باشد ترك نشود ، پس بر جمعيت قابل اعتناى متناسب با مقدار منفعت ، تقسيم مىشود .\r\nمسأله 42 - اگر بر فقراى قبيله‌اى - مانند بنى فلان - وقف نمايد و آن‌ها متفرق باشند به كسانى كه حاضرند اكتفا نمىشود ، بلكه واجب است كه از غايب‌ها جستجو شود و سهم آن‌ها را حفظ نمايند تا به آن‌ها برسانند . و اگر پيدا كردن تمام آن‌ها مشكل است ، بنابر احتياط ( واجب ) بايد به قدر امكان و به مقدارى كه موجب حرج نشود ، استقصا شود . ولى اگر تعداد فقراى قبيله محصور نباشند ، مانند بنى هاشم ، اكتفا به حاضرين جايز است . چنان كه اگر وقف بر جهت باشد اختصاص حاضرين به آن جايز است و استقصا واجب نيست .\r\nمسأله 43 - اگر بر مسلمين وقف نمايد ، براى كسى مىباشد كه اقرار به شهادتين نمايد در صورتى كه واقف از كسانى باشد كه غير از اهل مذهب خودش را هم مسلمان مىداند .\r\nو اگر امامى بر مؤمنين وقف نمايد ، اختصاص به دوازده امامى پيدا مىكند و همچنين است اگر بر شيعه وقف نمايد .\r\nمسأله 44 - اگر وقف در سبيل اللَّه نمايد ، در هر جايى كه موجب وصول به ثواب است مصرف مىشود . و همچنين است اگر در وجوه برّ وقف نمايد .\r\nمسأله 45 - اگر بر ارحام و يا نزديكانش وقف كند ، مرجع ( تشخيص آن ) عرف مىباشد\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nو اگر بر الاقرب فالاقرب ، وقف نمايد ، وقف به ترتيب طبقات ارث مىباشد .\r\nمسأله 46 - اگر بر اولادش وقف نمايد مرد ، زن و خنثى در آن شريك مىباشند و بين آن‌ها به مساوات تقسيم مىشود . و اگر بر اولاد فرزندانش وقف كند ، اولاد پسرها و دخترهايش را - چه مرد باشند و چه زن - به طور مساوات ، شامل مىشود .\r\nمسأله 47 - اگر بگويد : « بر ذريه‌ام وقف كردم » پسرها و دخترها و اولاد بدون واسطه و با واسطهء آن‌ها را - مرد باشند و يا زن - شامل مىشود و طبقات بعدى با قبلىها شريك مىباشند و سرانه به مساوات تقسيم مىشود . و همچنين است اگر بگويد : « بر اولادم و فرزندان اولادم وقف نمودم » ؛ زيرا اين دو ( عبارت ) در اينكه شامل همهء طبقات شود هم ظهور دارد . ولى اگر بگويد : « بر اولادم سپس بر فقرا وقف نمودم » يا بگويد : « بر اولادم و فرزندان اولادم سپس بر فقرا وقف نمودم » بعيد نيست كه خصوصاً در صورت اول ، به بطن اول و در صورت دوم به دو بطن اختصاص داشته باشد .\r\nمسأله 48 - اگر بگويد : « بر اولادم نسلى بعد از نسلى و بطنى بعد از بطنى ، وقف نمودم » ظاهراً آنچه كه از آن عرفاً به ذهن مىرسد اين است كه وقف ترتيبى است ؛ پس فرزند با پدرش و پسر برادر با عمويش شريك نمىباشد .\r\nمسأله 49 - اگر وقف بودن چيزى بر ذريه از خارج معلوم شود ، ولى معلوم نباشد كه وقف مشترك ( بين طبقات ) است يا ترتيبى ، ظاهر آن است كه در غير از قسمت طبقه اول ، به قرعه رجوع شود .\r\nمسأله 50 - اگر بگويد : « بر فرزندانم كه مرد هستند نسلى بعد از نسلى ، وقف نمودم » ، به مردان از مردان در همهء طبقات ، اختصاص دارد و مردان از زنان را شامل نمىشود .\r\nمسأله 51 - اگر وقف ترتيبى باشد ، كيفيت آن تابع چيزى است كه واقف قرار داده ، گاهى ترتيب را بين طبقهء سابق و طبقهء بعدى قرار مىدهد و در اين صورت الاقرب فالاقرب نسبت به واقف رعايت مىشود و فرزند با پدرش و پسر برادر با عمو و عمه‌اش و پسر خواهر با دايى و خاله‌اش شريك نمىشود . و گاهى ترتيب را بين خصوص پدرها از هر طبقه و پسرهاى ايشان قرار مىدهد ، پس اگر برادر باشند و بعضى از آن‌ها اولاد داشته\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nباشند ، مادامىكه پدرها زنده باشند چيزى براى اولاد نيست ، پس اگر پدرها فوت كنند ، اولاد آن‌ها با عموهايشان شريك مىشوند . و واقف حق دارد هرطور كه مىخواهد ، ترتيب را قرار دهد و بايد متابعت شود .\r\nمسأله 52 - اگر بگويد : « بر اولادم طبقه‌اى بعد از طبقه‌اى وقف نمودم » اگر يكى از آن‌ها بميرد و داراى فرزند باشد ، نصيب او مال فرزندش مىباشد و اگر يكى از آن‌ها بميرد و داراى فرزند باشد نصيبش مال او مىشود . و اگر فرزند ، متعدد باشد نصيب او بين آن‌ها سرانه تقسيم مىشود . و اگر كسى كه فرزندى ندارد بميرد ، نصيب او مال كسى است كه در طبقه‌اش مىباشد و فرزندى كه نصيب پدرش را گرفته است با آن‌ها شريك نمىباشد .\r\nمسأله 53 - اگر بر علما وقف نمايد به علماى شريعت انصراف دارد ، پس شامل غير آن‌ها مانند دانشمندان طب و نجوم و حكمت نمىشود .\r\nمسأله 54 - اگر بر اهل يكى از مشاهد مانند نجف مثلًا ، وقف نمايد ، به متوطنين و مجاورين آنجا اختصاص پيدا مىكند و شامل زوّار و مسافرها نمىشود .\r\nمسأله 55 - اگر بر كسانى كه اهل شهرى مانند تهران يا غير آن هستند و مثلًا در نجف اشتغال دارند وقف نمايد به كسى كه از شهرش به سوى نجف جهت اشتغال هجرت نمايد اختصاص دارد و شامل كسى كه آنجا را وطن خود كرده و از شهرش اعراض نموده است نمىشود .\r\nمسأله 56 - اگر براى مسجدى وقف نمايد ، پس در صورت اطلاق ، منافع وقف در تعمير و روشنايى و فرش و خادم آن مصرف مىشود ، و اگر چيزى زياد بيايد به امام جماعت مسجد داده مىشود .\r\nمسأله 57 - اگر براى يكى از مشاهد وقف نمايد در تعمير و روشنايى و خدمتكارهاى آنجا كه بعضى از كارهاى لازم و متعلق به آنجا را انجام مىدهند ، مصرف مىشود .\r\nمسأله 58 - اگر براى سيد الشهداء عليه السلام وقف نمايد ، در اقامهء عزادارى آن حضرت از اجرت گوينده و آنچه كه صرف آن در مجلس عزا براى شنونده‌ها و ديگران متعارف است مصرف مىشود .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمسأله 59 - بعد از تمام شدن وقف ، واقف حق تغيير موقوف عليه را - به اخراج بعضى كه داخل در آن بودند يا داخل كردن بعضى كه خارج از آن مىباشند - بدون اشكال ، ندارد در صورتى كه چنين چيزى را در ضمن عقد وقف ، شرط نكرده باشد . و آيا در صورتى كه آن را شرط كند ، تغيير در موقوف عليه صحيح است يا نه ؟ بعيد نيست كه مطلقاً - نه داخل كردن و نه اخراج كسى - جايز نباشد ؛ پس اگر اين را شرط كند ، شرط آن باطل است ، بلكه وقف هم باطل است با اشكالى كه دارد . و مثل آن است اگر شرط كند كه وقف از موقوف عليهم به كسى كه بعداً موجود مىشود ، منتقل شود . البته اگر بر گروهى وقف نمايد تا كسى كه بعداً موجود مىشود موجود شود و بعد از موجود شدن او وقف بر كسى باشد كه بعداً موجود مىشود ، بدون اشكال صحيح است .\r\nمسأله 60 - اگر وقف بودن چيزى معلوم باشد ولى محل صرف آن و لو از جهت فراموش كردن آن معلوم نباشد ، پس اگر محتملات آن بر همديگر صدق كند و متباين نباشند ، در مورد يقينى مصرف مىشود ، مانند اينكه اگر نداند كه وقف بر فقرا است يا فقها ، بايد به مورد صدق هر دو عنوان ( فقهاى فقير ) اقتصار كند . و اگر محتملات متباين باشند ، پس اگر احتمال بين چند امر محصور باشد مانند اينكه نداند كه وقف بر فلان مسجد است يا وقف بر فلان زيارتگاه است ، يا بر فقراى اين شهر است يا آن شهر ، بايد قرعه كشيد و به آن عمل نمود . و اگر بين امور غير محصورى باشد پس اگر بين عنوان‌ها و اشخاص غير محصور باشد ، مانند اينكه بداند كه وقف بر ذريهء يكى از افراد فلان مملكت است و راهى براى شناخت او نباشد ، منافع اين وقف در حكم مجهول المالك است ، پس بايد بنابر احتياط ( واجب ) با اذن حاكم شرع ، آن را صدقه داد و بهتر آن است كه اگر محتملات مورد صدقه باشند صدقه دادن ، خارج از محتملات نباشد . و اگر بين جهت‌هاى غير محصور مردد باشد مانند اينكه بداند كه وقف بر جهتى از جهات است و نداند كه آن جهت ، مسجد است يا زيارتگاه يا پل يا عزادارى سيد الشهداء عليه السلام يا كمك زوّار است و امثال اين‌ها ، منافع آن در وجوه برّ صرف مىشود به شرطى كه از مورد محتملات خارج نباشد .\r\nمسأله 61 - اگر عين موقوفه ، منافع متجدد و فايده‌هاى گوناگون و متنوّعى داشته باشد ، موقوف عليهم در صورت مطلق بودن وقف همهء آن‌ها را مالك مىشوند ، پس در گوسفند\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nموقوفه پشم و شير و بچهء آن و غير اين‌ها و در درخت و نخل ، ميوهء آن‌ها و منفعت سايه آن‌ها و شاخ و برگ‌هاى خشك آن‌ها ، بلكه و غير اين‌ها از آنچه كه به جهت اصلاح آن‌ها قطع شده است و همچنين نهال‌هاى آن‌ها و غير اين‌ها را مالك مىشوند . و آيا تخصيص به بعضى از منافع ، در وقف جايز است به اينكه بعضى از منافع آن مال موقوف عليهم باشد و بعضى از منافع مال آنان نباشد ؟ بنابر اقوى جايز است .\r\nمسأله 62 - اگر براى مصلحتى وقف نمايد و شكل و صورت آن از بين برود مانند اينكه بر مسجد يا مدرسه يا پلى وقف نمايد سپس آن‌ها خراب شوند و تعمير آن‌ها ممكن نباشد ، يا نيازمند مخارج نباشد ، زيرا كسى كه در مسجد نماز مىخواند و طلبه و رهگذر ، منقطع شده و اميد برگشت آن‌ها نمىرود ، وقف در وجوه برّ مصرف مىشود . و احتياط ( واجب ) آن است كه آن را در مصلحت ديگرى از جنس همان مصلحت وقف مصرف نمود و در صورت متعذر بودن آن ، الاقرب فالاقرب به آن مصلحت ، رعايت شود .\r\nمسأله 63 - اگر مسجد خراب شود ، عرصه‌اش از مسجد بودن خارج نمىشود ؛ پس احكام مسجد بر آن عرصه جارى مىشود مگر در بعضى از فرض‌ها . و همچنين است اگر روستايى كه مسجد در آن هست خراب شود ، مسجد بر مسجد بودنش باقى است .\r\nمسأله 64 - اگر خانه‌اى را بر اولادش يا بر اولاد محتاجش وقف نمايد ، پس اگر مطلق باشد وقف منفعت است ، چنان كه اگر براى آن‌ها روستا يا مزرعه يا دكان و مانند اين‌ها را وقف نمايد ، مالك منافع آن‌ها مىباشند و حق دارند از نماى آن‌ها بهره‌بردارى نمايند ، پس آنچه را كه از آن‌ها به سبب اجاره و غير آن حاصل مىشود ، بين خودشان به حسب آنچه كه واقف آن را از حيث كمّيت و كيفيت مقرر نموده تقسيم مىنمايند و اگر واقف كيفيت خاصّى را در تقسيم كردن ، تعيين نكرده باشد بين آن‌ها به مساوات تقسيم مىشود . و اگر آن را براى سكونت آن‌ها وقف نموده باشد ، وقف انتفاع ( استفاده بردن ) مىباشد و استفاده از آن براى آن‌ها متعين مىباشد و آن‌ها حق ندارند آن را اجاره دهند و در اين صورت اگر براى سكونت همه كافى باشد ، همه حق دارند ساكن آن شوند ؛ و بعضى از آن‌ها حق ندارد كه مستقلًا آن را ساكن شده و مانع ديگرى شود . و اگر بين آن‌ها در انتخاب اتاق‌ها اختلاف\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nافتد ، چنانچه واقف جهت تعيين محل سكونت ساكنين ، متولى معين كرده باشد ، بايد نظر و تعيين او متابعت شود و اگر متولى نباشد رجوع به قرعه مىشود . و اگر بعضى از آنان ساكن شود و بعضى ديگر ساكن نشود ، حق ندارد كه از ساكن آن اجارهء حصه‌اش را مطالبه كند در صورتى كه ساكن او را از سكونت در آن منع ننمايد بلكه به اختيار خودش يا به خاطر مانع خارجى ، ساكن نشود . و اگر براى سكونت همه كفايت نكند پس اگر به نوبت‌گذارى يا غير آن با هم بسازند كه همان ، و گرنه بايد نظر متولى منصوب از طرف واقف در معين كردن ساكنين متابعت شود و در نبود او بايد رجوع به قرعه نمود ، پس كسى كه اسمش در بيايد ساكن مىشود و كسى كه ساكن نشده است حق مطالبهء اجارهء حصه‌اش را ندارد .\r\nمسأله 65 - ميوه‌اى كه در حال وقف ، بر نخل و درخت است ، مال موقوف عليهم نمىباشد ، بلكه بر ملك واقف باقى مىماند . و همچنين است حملى كه در حال وقف حامل موجود است ، ولى در پشم موجود بر گوسفند و شير موجود در پستان آن ، اشكال است ؛ پس احتياط ترك نشود .\r\nمسأله 66 - اگر بگويد : « بر اولادم و فرزندان اولادم وقف نمودم » شامل همهء بطن‌ها مىشود - چنان كه گذشت - ؛ پس اگر ترتيب يا تشريك ، مساوات يا تفضيل ، مرد بودن يا زن بودن يا غير اين‌ها را شرط كند همان را بايد متابعت نمود . و اگر مطلق بگذارد مقتضايش تشريك و شامل شدن مرد و زن و مساوات و برترى ندادن مىباشد . و اگر بگويد : « بر اولادم سپس بر فرزندان اولادم وقف نمودم » ، قطعاً مفيد ترتيب بين اولاد و فرزندان آن‌ها است و اما نسبت به بطن‌هاى بعدى ظاهراً دلالتى بر ترتيب ندارد ؛ پس فرزندان آن‌ها با اولادشان شريك مىباشند مگر اينكه قرينه‌اى باشد كه دلالت كند بر اينكه حكم آن‌ها ( فرزندان مع الواسطه با اولادشان ) مانند حكم اولاد بلاواسطه با فرزندان ايشان است و ترتيبى كه بين اولاد و فرزندانشان ذكر شده از باب مثال است و مقصود ، ترتيب در سلسلهء فرزندان است و اينكه وقف براى الاقرب فالاقرب نسبت به واقف مىباشد .\r\nمسأله 67 - در اينكه وقف بعد از تماميّت ، موجب زوال ملك واقف از عين است ، اشكال سزاوار نيست ، مگر در وقفى كه آخرش منقطع است كه تأمل در بعضى از اقسام آن\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nگذشت . چنان كه در اينكه وقف بر جهات عمومى مانند مساجد و زيارتگاه‌ها و پل‌ها و كاروانسراها و قبرستان‌ها و مدرسه‌ها و همچنين اوقاف مساجد و زيارتگاه‌ها و نظاير اين‌ها هيچ كس مالك آن‌ها نمىشود ، سزاوار شك نمىباشد ، بلكه چنين وقفى ، آزاد كردن ملك و سبيل نمودن منافع بر جهات معينى است . و اما وقف خاص مانند وقف بر اولاد و وقف عام بر عناوين عمومى مانند فقرا و علما و مانند اين‌ها ، آيا مانند وقف بر جهات عمومى ، هيچ كس مالك رقبهء آن نمىشود - چه وقف منفعت باشد ؛ به اينكه وقف نمايد تا منافع وقف مال آن‌ها باشد پس خودشان آن را استيفا نمايند يا با اجاره يا با فروش ميوه و غير اين‌ها استفاده نمايند و چه وقف انتفاع باشد مانند اينكه خانه را براى سكونت ذريه‌اش يا سراى را براى سكونت فقرا وقف نمايد - و يا اينكه موقوف عليهم در همه موارد به صورت ملك غير طلق مالك رقبهء آن مىشوند و يا اينكه بين وقف منفعت و وقف انتفاع تفصيل داده شود ؛ پس دومى مانند وقف بر جهات عمومى باشد ، نه اولى و يا اينكه بين وقف خاص و وقف عام تفصيل داده شود ، پس موقوف عليه در وقف خاص ، به صورت ملك غير طلق مالك آن مىباشند ، و در وقف عام ، موقوف عليه مالك آن نمىباشند مانند وقف بر جهات ؟ چند وجه است : بعيد نيست كه در تمام اقسام آن معتبر باشد كه در وقف ، عين را براى سرازير شدن منفعت بر موقوف عليه ، موقوف نمايد ؛ پس عين ، ملك آن‌ها نمىشود و از ملك واقف بيرون مىآيد مگر در بعضى از صورت‌هايى كه آخرش منقطع است ، چنان كه گذشت .\r\nمسأله 68 - تغيير وقف و باطل كردن شكل و صورت آن و بر طرف نمودن عنوان آن و لو به عنوان ديگر مانند اينكه خانه به كاروانسرا يا دكان تبديل شود يا برعكس آن جايز نيست . البته اگر وقف ، وقف منفعت باشد و با عنوان فعلىاش ، مسلوب المنفعه يا به نهايت منفعتش كم شود ، بعيد نيست كه تبديل آن به عنوان ديگرى كه داراى منفعت است جايز باشد ، مانند اينكه باغى از جهت انقطاع آب آن يا به جهت ديگرى ، از انتفاع بيفتد به خلاف اينكه خانه يا كاروان‌سرا ، قرار داده شود ( كه بتوان از منفعت آن استفاده نمود ) .\r\nمسأله 69 - اگر وقف خراب و ويران شود و عنوانش از بين برود ، مانند باغى كه درخت‌هايش كنده يا خشك شده و خانه‌اى كه ديوارهاى آن از ميان رفته و آثارش محو\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nگرديده ؛ پس اگر تعمير آن و اعادهء عنوانش - و لو اينكه حاصل آن را كه به اجاره و غيره به دست آمده در آن صرف نمايند - ممكن باشد ، تعمير آن لازم و بنابر احتياط ( واجب ) متعين مىباشد ، و گرنه در خروج عرصهء آن از وقفيت و عدم خروج آن به اينكه به وجه ديگرى و لو به زراعت و مانند آن ، از آن استفاده شود ، دو وجه ، بلكه دو قول است كه اقواى آن‌ها دومى است . و احتياط ( واجب ) آن است كه ( عرصه آن ) وقف شود و مصرف و كيفيت آن بر حسب وقف اول قرار داده شود .\r\nمسأله 70 - اگر ملك‌هاى وقفى جهت بقاى آن‌ها و استفاده محتاج تعمير و مرمّت و اصلاح باشند ، پس اگر واقف براى آن‌ها چيزى قرار داده است كه مصرف شود ، بايد همان را انجام داد و گرنه بنابر احتياط ( واجب ) بايد از نماى آن‌ها در آن مصرف نمود و بر حق موقوف عليهم مقدم داشت و براى موقوف عليهم احتياط ( واجب ) اين است كه به آن راضى باشند . و اگر بقاى آن‌ها بر فروش قسمتى از آن‌ها متوقف باشد ، جايز است .\r\nمسأله 71 - فروش وقف‌هاى بر جهات عمومى - كه گذشت اينكه هيچ كس آن‌ها را مالك نمىشود - مانند مساجد و زيارتگاه‌ها و مدرسه‌ها و قبرستان‌ها و پل‌ها و مانند اين‌ها در مثل مسجد و زيارتگاه بدون اشكال جايز نيست و در غير آن‌ها ( مثل مدرسه‌ها و قبرستان‌ها و پل‌ها ) بنابر احتياط ( واجب ) جايز نيست ؛ اگر چه به هر امرى منجر و به هر عاقبتى منتهى شود ، حتى اينكه خراب شده و از بين بروند به طورى كه به هيچ وجه اميد استفاده از آن در جهتى كه از آن قصد شده نباشد ؛ بلكه بر همان حال باقى مىمانند . اين نسبت به اعيان آن‌ها است و اما نسبت به متعلقات آن‌ها از قبيل وسائل و فرش و پارچهء ضريح‌ها و نظاير اين‌ها ، پس مادامىكه به حال خود باقى هستند و استفاده از آن‌ها به همان صورت ممكن است ، فروش آن‌ها جايز نيست . و اگر انتفاع از آن در محلى كه برايش آماده شده به غير آن استفاده‌اى كه جهت آن تهيّه شده بود ، ممكن باشد ، بازهم بايد به همان حال باقى بماند ، پس فرشى كه به مسجد يا زيارتگاهى تعلق دارد اگر فرش نمودن آن در همان محل ممكن باشد ، بايد به همان حال در آنجا باقى بماند و اگر فرض شود كه آنجا به طور كلى بىنياز از فرش شدن است و ليكن به پرده و پوششى احتياج دارد كه مثلًا اهل آن را از گرما يا سرما نگهدارد ، بايد آن را پرده و پوشش آنجا قرار داد . و اگر فرض شود كه\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاين محل به طور كلى مستغنى از اين فرش مىباشد به طورى كه نگهداشتن آن ، فقط موجب خرابى و ضرر و تلف شدن آن مىباشد ، بايد آن فرش را در جاى ديگرى كه همانند آن مكان است قرار داد ، به اينكه فرش مسجد براى مسجد ديگر و مال زيارتگاه براى زيارتگاه ديگر قرار داده شود . پس اگر همانند نبود يا به طور كلى از آن مستغنى بود در مصالح عمومى قرار داده مىشود . اين در صورتى است كه به حال خود باقى بوده و استفاده از آن به همان صورت ممكن باشد و اما اگر فرض شود كه استفاده از آن ممكن نباشد مگر اينكه فروخته شود و طورى است كه اگر بماند خراب و تلف مىشود ، بايد فروخته شود و ثمن آن در آن محل در صورتى كه احتياج به آن دارد ، مصرف شود و گرنه در همانند آن ، سپس در مصالح عمومى بر حسب آنچه كه گذشت صرف شود .\r\nمسأله 72 - همانطور كه فروش اين گونه موقوفات جايز نيست ، ظاهراً اجاره آن‌ها هم جايز نمىباشد . و اگر غاصبى آن‌ها را غصب نمايد و غير از آن منافع مقصوده را از آن‌ها استفاده كند مانند اينكه مسجد يا مدرسه را خانهء مسكونى قرار دهد بعيد نيست كه در مثل مدرسه‌ها و كاروانسراها و حمام‌ها - نه مساجد و زيارتگاه‌ها و قبرستان‌ها و پل‌ها و مانند اين‌ها - اجرة المثل بر او لازم باشد . و اگر تلف كننده‌اى عين آن‌ها را تلف كند ، ظاهراً ضامن مىباشد ، پس قيمت آن‌ها از او گرفته مىشود و در تحصيل عوض چيزى كه تلف شده و يا در مثل آن ، صرف مىشود .\r\nمسأله 73 - وقف‌هاى خاص مانند وقف بر اولاد و وقف‌هاى عامى كه وقف بر عنوان‌هاى عمومى مىباشد مانند فقرا ، فروش و انتقال آن‌ها با يكى از اسباب نقل جايز نيست مگر به جهت عروض و پيدا شدن بعضى از عوارض ؛ و عوارض چند امر است :\r\nاول : وقفى كه خراب شود به طورى كه اعادهء آن به حالت اولش ممكن نباشد و نيز انتفاع از آن مگر به فروش و استفاده از ثمن آن ممكن نباشد مانند حيوان ذبح شده و تنهء درخت كه پوسيده شده و حصير كهنه ، پس اين‌ها فروخته مىشوند و از ثمن آن‌ها چيزى خريده مىشود كه مورد استفاده موقوف عليهم واقع شود . و در چيزى كه خريده مىشود احتياط ( واجب ) اگر اقوى نباشد ، مراعات نمودن الاقرب فالاقرب نسبت به عين وقفى است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nدوم : اينكه وقف به سبب خرابى يا غير آن ، از انتفاع قابل توجه ساقط شود به طورى كه استفاده‌اى كه از آن برده مىشود ، نسبت به مثل اين عين وقفى ، در حكم عدم آن باشد ، به شرطى كه اميد برگشت به حالت اول نباشد - چنان كه گذشت - مانند اينكه خانه و باغ خراب شود و تبديل به عرصه‌اى شود كه انتفاع از آن فقط به مقدار جداً كمى ممكن باشد كه اين مقدار استفاده ، نسبت به آن‌ها در حكم عدم است ، ليكن اگر فروخته شود امكان دارد كه با ثمن آن ، خانه يا باغى ديگر يا ملك ديگرى خريده شود كه منفعت آن با منفعت خانه يا باغ مساوى يا نزديك به آن است يا منفعتى قابل توجه است . و اگر فرض شود كه در صورت فروش ، با ثمن آن فقط چيزى مىتوان خريد كه منفعت آن مانند منفعت خود عين وقفى است كه به حال خودش باقى بماند يا نزديك به آن باشد ، فروش آن جايز نيست و بايد به حالش باقى بماند .\r\nسوم : واقف در وقفش شرط كند كه در وقت پيدا شدن امرى مانند كمى منفعت يا زيادى خراج يا زيادى مخارج يا وقوع اختلاف بين ارباب وقف يا حاصل شدن ضرورتى يا نياز داشتن آن‌ها يا غير اين‌ها ، فروخته شود ، پس در وقت حدوث چنين امرى بنابر اقوى مانعى از فروش آن نيست .\r\nچهارم : جايى كه بين ارباب وقف ، اختلاف شديد بيفتد كه با چنين اختلافى از تلف اموال و نفوس ، ايمنى نباشد و اين اختلاف قطع نشود مگر با فروش آن ، پس بايد به فروش برسد و ثمن آن بين آن‌ها تقسيم شود . البته اگر فرض شود كه با فروش آن و خريدن عين ديگرى از ثمن آن ، يا تبديل آن به عين ديگر ، اختلاف آن‌ها بر طرف مىشود ، متعين است كه چنين شود ، پس با ثمن آن ، عين ديگرى خريده مىشود يا عين آن تبديل به عين ديگرى مىشود و وقف قرار داده مىشود تا براى ساير بطن‌ها باقى بماند . و متولى فروش آن در صورت مذكور و متولى تبديل آن و خريدن عين ديگر ، عبارت است از حاكم يا منصوب از طرف او ، در صورتى كه از طرف واقف ، متولى منصوب نشده باشد .\r\nمسأله 74 - اجاره دادن چيزى كه وقف منفعت شده ، بدون اشكال جايز است ؛ چه وقف خاص باشد يا عام ، بر عناوين باشد و يا بر جهات و مصالح عموم ، مانند دكان‌ها و مزرعه‌هاى وقف شده بر اولاد يا فقرا يا جهات عمومى ؛ زيرا مقصود طلب نموّ و\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبهره‌بردارى از آن‌ها است با اجاره و مانند آن و وصول نفع آن‌ها به موقوف عليهم ، به خلاف وقف انتفاع مانند خانه وقف شده بر سكونت ذريه و مانند مدرسه و قبرستان و پل و كاروانسراهاى وقف شده جهت استراحت عابرين ؛ زيرا ظاهر اين است كه اجارهء آن‌ها در هيچ حالى جايز نيست .\r\nمسأله 75 - اگر قسمتى از وقف خراب شود به طورى كه فروش آن جايز باشد و قسمت ديگر آن جهت حصول منفعت احتياج به تعمير داشته باشد ، پس اگر تعمير اين قسمت كه نيازمند تعمير است ، از منافع آن ممكن باشد ، احتياط ( واجب ) آن است كه از آن منافع تعمير شود و ثمن قسمت ديگر در خريد همانند آن موقوفه به مصرف برسد و اگر ممكن نباشد ، بعيد نيست كه بهتر بلكه احتياط ( مستحب ) اين باشد كه ثمن در تعمير قسمتى كه محتاج به آن است صرف شود . و اما جواز صرف آن براى تعميرى كه موجب زيادى منفعت وقف شود ، بعيد است . البته اگر ثمن به مقدار خريد همانند موقوفه نباشد ، جايز است در تعمير آن و لو براى زياد شدن منفعت مصرف شود .\r\nمسأله 76 - در جايى كه عين ، مشترك بين وقف و ملك طلق است در جواز افراز ( جدا كردن ) آن‌ها اشكالى نيست ؛ پس مالك آن با متولى وقف يا با موقوف عليهم ، متصدى افراز آن مىشوند . بلكه ظاهر آن است كه تقسيم وقف هم اگر واقف و موقوف عليه متعدد باشد جايز است ، مانند اينكه خانه‌اى بين دو نفر مشترك باشد و هر كدام از آن‌ها حصه مشاع خودش را بر اولادش وقف نمايد . بلكه در جايى كه وقف و موقوف عليه متعدد و واقف يكى باشد بعيد نيست كه تقسيم جايز باشد ، مانند اينكه نصف خانه‌اش را به طور مشاع بر مسجد و نصف ديگر را بر زيارتگاه وقف نمايد . و تقسيم وقف بين ارباب آن در صورتى كه وقف و واقف يكى باشد و موقوف عليهم هم بطن‌هايى باشند كه پىدرپى خواهند آمد ، جايز نيست . و اگر بين ارباب آن نزاع واقع شود به حدّى كه بيع وقف با آن جايز باشد و نزاع از بين نمىرود مگر اينكه وقف تقسيم شود ، تقسيم آن جايز مىباشد ، ليكن نسبت به بطن‌هاى بعدى نافذ نمىباشد ؛ و شايد به تقسيم منافع برگردد . و ظاهر آن است كه تقسيم منافع مطلقاً جايز است و اما تقسيم عين به طورى كه نسبت به بطن‌هاى بعدى نافذ باشد بنابر اقوى مطلقاً جايز نيست .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمسأله 77 - اگر بطن اول ، وقف را اجاره دهند و قبل از به پايان رسيدن مدت اجاره ، منقرض شوند ، اجاره نسبت به بقيهء مدت باطل است ، مگر اينكه بطن بعدى آن را اجازه دهد كه در اين صورت بنابر اقوى صحيح مىباشد . و اگر متولى آن را اجاره دهد پس اگر در آن مصلحت وقف را ملاحظه كرده باشد ، صحيح است و نسبت به بطن‌هاى بعدى نافذ مىباشد ، بلكه اقوى آن است كه نسبت به آن‌ها نافذ است اگر چه اجاره به خاطر مراعات آن‌ها - نه اصل وقف - بوده باشد و به اجازهء آن‌ها احتياج ندارد .\r\nمسأله 78 - براى واقف جايز است كه توليت وقف و نظارت آن را دائماً يا تا مدتى ؛ چه به طور مستقل و چه به طور مشترك با ديگرى براى خودش قرار دهد . و همچنين جايز است كه آن را به همين صورت براى ديگرى قرار دهد . بلكه جايز است كه قرار دادن توليت را در دست شخصى قرار دهد ؛ پس متولى كسى است كه آن شخص او را معين مىكند . بلكه جايز است كه شخصى را متولى كند و كار تعيين متولى بعد از او را ، در دست او قرار دهد و به همين صورت قرار بگذارد كه هر متولى ، براى بعد از خودش متولى معين كند .\r\nمسأله 79 - در صورتى واقف حق قرار دادن توليت براى خودش يا ديگرى را دارد كه در وقت واقع ساختن وقف و در ضمن عقد آن باشد و اما بعد از تمام شدن وقف ، واقف ، بيگانه از وقف مىباشد ؛ پس حق قرار دادن توليت و عزل متولى را ندارد مگر اينكه چنين چيزى را در ضمن عقد وقف براى خودش شرط كند ، به اينكه توليت را براى شخصى قرار دهد و شرط كند كه هر وقت بخواهد او را عزل كند ، عزل نمايد .\r\nمسأله 80 - در جايى كه توليت و نظارت را براى خودش قرار مىدهد ، بدون اشكال عدالت در او معتبر نيست و بنابر اقوى اگر توليت را براى ديگرى هم قرار دهد ، عدالت معتبر نمىباشد . البته در او امانت و كفايت معتبر است ؛ پس قرار دادن توليت براى كسى كه خائن و غير موثّق است خصوصاً در جهات و مصالح عامّه ، جايز نمىباشد و همچنين است كسى كه در توليت امور وقف ، كفايت نداشته باشد . و قرار دادن توليت براى ديوانه و طفل حتى مميّز ، جايز نيست ؛ اگر عمل توليت از او مثل اجارهء وقف و امثال آن به طور\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمباشرت خواسته شود و اما اگر توليت براى او قرار داده شود تا اينكه قيّم - مادامىكه او قاصر است - به امر آن قيام كند ، ظاهراً جايز باشد و لو اينكه غير مميّز باشد . بلكه قرار دادن توليت براى ديوانه‌اى كه خوب شدنش ، متوقع مىباشد ، بعيد نيست كه جايز باشد و ولىّ قائم مقام او است تا افاقه پيدا كند .\r\nمسأله 81 - اگر توليت را براى شخصى قرار دهد ، بر او واجب نيست كه قبول كند ؛ چه در مجلس عقد حاضر باشد ، يا غائب باشد و خبر و لو بعد از فوت واقف به او برسد . و اگر توليت را براى اشخاصى به ترتيب قرار دهد و بعضى از آنان قبول كنند بر كسى كه بعد از آن‌ها است ، واجب نيست كه قبول كند و با قبول نكردن توليت ، وقف بدون متولى منصوب است . و اگر توليت را قبول كند آيا برايش جايز است كه خودش را عزل كند مانند وكيل يا نه ؟ دو قول است ؛ احتياط به عزل نكردن ترك نشود . و در صورت عزل خود با مراجعه به حاكم و نصب او ، قيام به وظايفش مىكند .\r\nمسأله 82 - اگر توليت را براى دو نفر قرار دهد ، پس اگر براى هر يك توليت را به طور مستقل قرار داده باشد ، در تصرف و عمل مستقل مىباشد و بر او لازم نيست كه به ديگرى مراجعه كند . و اگر يكى از آن‌ها بميرد يا از صلاحيت توليت خارج شود ديگرى منفرد مىشود . و اگر توليت را براى آن‌ها به طور اجتماع قرار دهد هيچ كدام آن‌ها مستقل نمىباشند و همچنين است اگر مطلق باشد و قرائن احوالى بر ارادهء استقلال نباشد ، پس در اين صورت اگر يكى از آن‌ها بميرد يا از صلاحيت خارج شود ، حاكم شرع شخص ديگرى را بنابر احتياط ( واجب ) - اگر اقوى نباشد - به او ضميمه مىكند .\r\nمسأله 83 - اگر واقف ، وظيفهء متولى و كار او را تعيين كند همان متابعت مىشود ؛ و اگر مطلق بگذارد ، وظيفه‌اش آن چيزى است كه متعارف مىباشد از تعمير وقف و اجاره دادن آن و تحصيل اجرت و تقسيم آن بر ارباب وقف و اداى خراج وقف و مانند اين‌ها ، كه همه اين‌ها بايد به صورت احتياط و مراعات مصلحت باشد و كسى حق ندارد كه در آن مزاحم او باشد حتى موقوف عليهم . و جايز است كه واقف ، توليت بعضى از امور وقف را براى شخصى و بعضى ديگر را براى شخص ديگرى قرار دهد ؛ پس امر تعمير و تحصيل منافع\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nرا مثلًا براى يكى و امر حفاظت و تقسيم آن بر ارباب وقف را براى ديگرى ، قرار مىدهد ، يا براى يكى قرار مىدهد كه وقف در دست و حفاظت او باشد و براى ديگرى تصرفات را قرار مىدهد . و اگر امرى را مانند تعمير و تحصيل فايده به يكى تفويض نمايد و بقيه جهات وقف از حفاظت و تقسيم و غير اين‌ها را مهمل بگذارد وقف نسبت به آنچه تفويض به او نشده است بدون متولى منصوب است ، پس بر آن حكم آن - كه مىآيد - جارى مىشود .\r\nمسأله 84 - اگر واقف ، چيزى از منافع را براى متولى تعيين كند ، همان متعيّن است . و اين اجرت عمل متولّى مىباشد و بيشتر از آن چيزى برايش نيست اگر چه كمتر از اجرت المثل آن باشد . و اگر چيزى را معين نكند ، اقرب آن است كه حق اجرت المثل را دارد .\r\nمسأله 85 - متولى حق واگذارى توليت به ديگرى را ندارد - حتى اگر عاجز از تصدى آن باشد - مگر اينكه واقف در وقتى كه او را متولى قرار داده ، چنين چيزى را برايش قرار دهد ، ولى در بعضى از چيزهايى كه تصدّى آن وظيفه‌اش مىباشد ، در صورتى كه شرط مباشرت بر متولى نشده باشد ، مىتواند ديگرى را وكيل نمايد .\r\nمسأله 86 - براى واقف جايز است كه بر متولى ، ناظرى قرار دهد ، پس اگر احراز شود كه مقصود واقف اين است كه ناظر ، فقط جهت محكم‌كارى بر اعمال متولى اطلاع پيدا كند پس متولى در تصرفاتش استقلال دارد و اذن ناظر در صحت و نفوذ آن‌ها معتبر نيست و فقط لازم است كه به او اطلاع دهد . و اگر مقصود واقف اين باشد كه ناظر ، اعمال نظر و تصويب نمايد ، براى متولى جايز نيست كه تصرف كند مگر به اذن ناظر و تصويب او . و اگر مقصود واقف احراز نشود ، لازم است كه هر دو امر رعايت شود .\r\nمسأله 87 - اگر واقف اصلًا متولى معين نكرده باشد ، در وقف‌هاى عمومى ، حاكم يا منصوب او ، بنابر اقوى متولى مىباشد . و همچنين است در وقف خاص در موردى كه به مصلحت وقف و مراعات بطن‌ها برمىگردد از قبيل تعمير وقف و حفظ درخت‌هاى وقفى و اجاره دادن آن براى بطن‌هاى بعدى . و اما نسبت به پرورش دادن و اصلاحات جزئى كه نماى فعلى متوقف بر آن‌ها است مانند باز كردن و لايروبى نهرهاى آن و كاشتن و جمع\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nكردن حاصل و تقسيم آن و امثال اين‌ها ؛ پس امر آن‌ها به موقوف عليهم موجود ، برمىگردد .\r\nمسأله 88 - در وقف‌هايى كه توليت آن‌ها براى حاكم و منصوب او است ، در صورت نبودن آن‌ها و دسترسى نداشتن به آن‌ها ، توليت اين اوقاف براى مؤمنين عادل است .\r\nمسأله 89 - در جايى كه امرش به حاكم بر مىگردد ، بين موردى كه واقف ، متولى را معين نكرده باشد و بين موردى كه معين كرده و ليكن براى آن صلاحيت ندارد يا از صلاحيت خارج شده است فرقى نيست ، پس اگر به عادل از فرزندانش توليت بدهد و بين فرزندان او عادلى نباشد يا عادل باشد ولى فاسق شود مانند اين است كه متولى نصب ننموده است .\r\nمسأله 90 - اگر توليت را براى دو عادل از فرزندانش مثلًا قرار دهد و بين آن‌ها فقط يك عادل باشد ، حاكم ، عادل ديگرى به او ضميمه مىكند . و اما اگر در بين آن‌ها اصلًا عادلى نباشد آيا بر حاكم لازم است كه دو عادل معين كند يا نصب يك امين كفايت مىكند ؟ احوط ( استحبابى ) اوّلى و اقواى آن‌ها دومى است .\r\nمسأله 91 - اگر وقف محتاج تعمير باشد و چيزى نباشد كه در آن مصرف شود ، براى متولى جايز است كه جهت تعمير قرض كند و قصدش اين باشد كه ما فى الذمه‌اش را بعداً از آنچه كه به او بر مىگردد مانند منافع آن يا منافع موقوفاتش ادا نمايد . بنا بر اين متولى باغ مثلًا جهت تعمير آن قرض مىكند به قصد اينكه دينش را از عايدات آن بپردازد و متولى مسجد يا زيارتگاه يا قبرستان و مانند اين‌ها قرض مىنمايد به قصد اينكه آن را از عايدات موقوفات آن‌ها بپردازد . بلكه جايز است كه از مال خودش در آن مصرف نمايد و قصد داشته باشد كه از آنچه ذكر شد استيفا نمايد . و اگر براى آن قرض نمايد و مصرف كند و قصد نكرده باشد كه از آن بپردازد يا مال خودش را در آن مصرف كند و قصد استيفاى از آن نداشته باشد ، بعد از آن حق استيفاى آن را از آنچه ذكر شد ندارد .\r\nمسأله 92 - وقفى بودن چيزى ، با شياعى كه مفيد علم يا اطمينان باشد و با اقرار ذو اليد يا اقرار ورثه‌اش بعد از مردن او و با بودن آن در تصرف وقف - به اينكه\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمتصرف‌ها در آن بدون هيچ معارضى معاملهء وقف نمايند - و با بيّنهء شرعيّه ثابت مىشود .\r\nمسأله 93 - اگر اقرار به وقف كند سپس ادعا نمايد كه اقرارش به جهت مصلحتى بوده ، از او شنيده مىشود ، ليكن در صورتى كه منازع صالحى با او منازعه كند ، احتياج به اثبات آن دارد ، به خلاف آنجايى كه عقد را واقع سازد و قبض حاصل شود سپس ادعا كند كه او قاصد نبوده است ، پس از او اصلًا شنيده نمىشود چنان كه در جميع عقدها و ايقاعات همين‌گونه است .\r\nمسأله 94 - همانطور كه عمل متصرفين به نحو معامله وقفى ، دليل بر اصل وقفى بودن آن است ، مادامىكه خلاف آن ثابت نشود ، همچنين كيفيت عمل آن‌ها از ترتيب و تشريك و مصرف و غير اين‌ها دليل بر كيفيت آن است ؛ پس مادامىكه خلاف آن معلوم نشود ، بايد متابعت شود .\r\nمسأله 95 - اگر ملكى دست شخصى باشد كه در آن به عنوان ملك بودن آن ، تصرف مىكند ، ليكن دانسته شود كه قبلًا وقف بوده است ، به مجرد آن ، مادامىكه وقفى بودن آن بالفعل ثابت نشود از دستش گرفته نمىشود . و همچنين است اگر كسى ادعا كند كه آن ملك بر پدران او نسلى بعد از نسلى وقف شده و اين را اثبات كند بدون آن‌كه ثابت كند كه فعلًا وقف است . ولى اگر ذو اليد در مقابل ادعاى طرفش اقرار كند كه آن ملك قبلًا وقف بوده ولى بعداً مجوّز فروش پيدا شده است و آن را خريده است ، حكم « يد » او ساقط مىگردد و از او گرفته مىشود و به اثبات وجود مجوّز و وقوع خريدن ، ملزم مىشود .\r\nمسأله 96 - اگر كتاب يا مصحف يا غير اين‌ها در دست شخصى باشد و او دعواى ملكيت آن را دارد ، ولى بر آن نوشته شده كه وقف است ، به مجرّد چنين نوشته‌اى حكم به وقفى بودن آن نمىشود ؛ پس خريدن از او جايز است . البته ظاهر اين است كه وجود چنين نوشته‌اى در آن عين ، عيب و نقص مىباشد ، پس اگر بر مشترى در حال بيع پوشيده بماند ، حق خيار فسخ دارد .\r\nمسأله 97 - اگر ورقى به خط او در تركه‌اش ظاهر شود كه فلان ملكش وقف است و قبض و اقباض واقع شده است ، به مجرّد آن - مادامىكه علم يا اطمينان به آن حاصل\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nنشود - حكم به وقفى بودن آن نمىشود ؛ زيرا احتمال دارد كه او آن را نوشته تا وقف نمايد چنان كه چنين چيزى بسيار اتفاق مىافتد .\r\nمسأله 98 - اگر عين وقفى از اعيان زكات‌دار باشد مانند گاو و گوسفند و شتر ، زكات آن بر موقوف عليهم واجب نيست ؛ اگر چه حصهء هر كدام از آن‌ها به حدّ نصاب برسد . و اما اگر نماى آن از چيزهاى زكات‌دار باشد مانند انگور و خرما ، پس در وقف خاص ، بر هر كدام از موقوف عليهم كه حصه‌اش به حدّ نصاب برسد ، زكات واجب است ؛ زيرا آن‌ها ملك طلق ايشان است ، به خلاف وقف عام ، حتى در مثل وقف بر فقرا ؛ زيرا آن ، ملك هيچ‌كدام از آن‌ها نيست مگر بعد از قبض آن . البته اگر مثلًا حصهء فقير از حاصل روى درخت قبل از وقت تعلق زكات - به تفصيلى كه در كتاب زكات گذشت - به او داده شود ، در صورتى كه به حدّ نصاب برسد ، زكات آن بر او واجب است .\r\nمسأله 99 - وقفى كه بين بعضى از طايفه‌ها متداول است كه به ميش يا ماده گاو روى مىكنند و به الفاظى كه بين آن‌ها متعارف است ، تكلم مىكنند و مقصود آن است كه آن حيوان بماند و اولاد ذكورش كشته شوند و اولاد ماده‌اش بمانند و به همين منوال ، ظاهراً باطل است ؛ زيرا شرايط صحت وقف تحقق نيافته .\r\n\r\nخاتمه\r\nخاتمه مشتمل بر دو امر است : يكى از آن‌ها در حبس و آنچه ملحق به آن است مىباشد و دومى از آن‌ها در صدقه است .\r\n\r\nحبس و نظاير آن\r\nمسأله 1 - براى شخص جايز است كه ملكش را بر هر چه كه وقف بر آن صحيح است حبس نمايد ، به اينكه منافع آن ، در امرى كه آن را تعيين كرده ، طبق آنچه معين نموده مصرف شود ؛ پس اگر آن را بر راهى از راه‌هاى خير و محل‌هاى عبادت مثل كعبهء معظّمه و مساجد و مشاهد مشرفه حبس نمايد ، در صورتى كه مطلق باشد يا به دوام آن تصريح كند ، پس رجوعى بعد از قبض آن نيست و به ملك مالك برنمىگردد و ارث برده نمىشود و\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاگر تا مدتى باشد ، تا پايان آن مدت رجوعى نيست و بعد از انقضاى مدت ، به مالك يا وارث او برمىگردد . و اگر آن را بر شخصى حبس نمايد ، پس اگر مدتى را معين كند يا در مدت حيات آن شخص باشد حبس در آن مدت لازم مىشود و اگر حابس ، قبل از انقضاى آن مدت بميرد به همان حال باقى مىماند تا پايان يابد . و اگر مطلق بگذارد و وقتى را معين نكند ، مادامىكه حابس حيات دارد لازم است ؛ پس اگر بميرد ارث مىباشد . و همچنين است حال اگر بر عنوان عامى مانند فقرا حبس نمايد ، پس اگر آن را محدود به وقتى نمايد تا پايان آن لازم مىباشد و اگر وقتى را تعيين نكند مادامىكه حابس حيات دارد ، لازم مىباشد .\r\nمسأله 2 - اگر سكونت در خانه‌اش را مثلًا براى كسى قرار دهد ، به اينكه او را بر اسكان آن - با بقاى خانه بر ملك خودش - مسلط نمايد ، به آن « سكنى » گفته مىشود ؛ چه مطلق بگذارد و مدتى را معين نكند مثل اينكه بگويد : « تو را ساكن خانه‌ام كردم » يا « سكناى خانه مال تو است » يا مدت آن را به اندازهء عمر يكى از آن‌ها قرار دهد مانند اينكه بگويد :\r\n« سكونت خانه‌ام در مدت حيات تو مال تو است » يا « در مدت حيات من » . يا مقدار آن را به زمان تعيين كند مانند يك سال و دو سال مثلًا . البته براى هر يك از دوتاى آخرى ، اسمى است كه به آن اختصاص دارد و آن در اولى « عمرى » و در دومى « رقبى » است .\r\nمسأله 3 - هر كدام از اين سه ، احتياج به عقد دارند كه بر ايجاب از مالك و قبول از ساكن مشتمل است ؛ پس ايجاب ، هر آن چيزى است كه عرفاً مفيد تسليط مذكور باشد ، مثل اينكه در سكنى بگويد : « تو را در اين خانه ساكن كردم » يا « سكناى آن مال تو است » و هر چيزى كه مفيد معناى آن‌ها به هر لغتى باشد . و در عمرى ، مدت حياتم يا حيات تو ؛ و در رقبى مثلًا يك سال يا دو سال ، اضافه مىشود . و عمرى و رقبى دو لفظ ديگر دارند ؛ براى اولى : عمرى دادم اين خانه را در طول عمر تو يا عمر من يا مادامىكه باقى بودى يا باقى بودم يا مادامىكه زندگى كنى يا زندگى كنم و مانند اين‌ها . و براى دومى : به مدت چنينى به تو رقبى دادم . و قبول هر چيزى است كه دلالت بر رضايت به ايجاب كند .\r\nمسأله 4 - در هر سه قبض كردن ساكن شرط است ؛ و آيا قبض شرط صحت است يا لزوم ؟ دو وجه است ، كه وجه اول بعيد نيست ، پس اگر قبض نكند تا مالك بميرد ، بنابر اظهر مانند وقف باطل مىشود .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمسأله 5 - اين سه عقد لازم مىباشند كه عمل به مقتضاى آن‌ها واجب است و مالك حق رجوع و بيرون كردن ساكن را ندارد ؛ پس در سكناى مطلق از آنجايى كه ساكن استحقاق مسماى اسكان را دارد و لو اينكه يك روز باشد ، عقد در همين مقدار لازم مىشود و مالك حق منع او را از اين مقدار ندارد و در زايد از آن هر وقت كه بخواهد حق رجوع دارد . و در عمرى و رقبى به اندازهء مقدار معين شده لازم است و قبل از انقضاى آن ، حق اخراج او را ندارد .\r\nمسأله 6 - اگر خانه‌اش را براى شخصى ، سكنى يا عمرى يا رقبى قرار دهد ، از ملكش خارج نمىشود و فروش آن جايز است و عقدهاى سه‌گانه باطل نمىشوند ، بلكه ساكن ، به طورى كه برايش قرار داده شده ، استحقاق سكنى را دارد . و همچنين مشترى حق ندارد آن را باطل كند و اگر جاهل باشد ، بين فسخ بيع و امضاى آن به همهء ثمن ، حق خيار دارد .\r\nالبته در سكناى مطلق ، بعد از گذشتن مقدار مسمى ، عقد باطل مىشود . و اگر با بيع ، فسخ آن و مسلط كردن مشترى بر منافع آن اراده شود ، فسخ مىشود ، پس در اين صورت مشترى حق خيار ندارد .\r\nمسأله 7 - اگر در عمرى ، طول حيات مالك را مدت قرار دهد و ساكن قبل از آن بميرد ، ورثه او حق سكنى در آن را دارند تا مالك بميرد . و اگر طول حيات ساكن ، مدت قرار داده شده و مالك قبل از او بميرد ، ورثه‌اش حق اخراج ساكن را در طول حيات او ندارند . و اگر ساكن بميرد ورثه‌اش حق سكنى ندارند مگر اينكه سكنى براى او در مدت حيات او و براى ورثهء او بعد از وفات او قرار داده شود ؛ پس ورثه چنين حقى را دارند و اگر منقرض شوند به مالك يا ورثه‌اش برمىگردد .\r\nمسأله 8 - آيا مقتضاى سه عقد ، تمليك سكناى خانه است كه به تمليك منفعت خاصى برمىگردد و او حق استيفاى آن را در صورت اطلاق به هر نحوى كه بخواهد - براى خودش و غير خودش مطلقا و لو اينكه بيگانه باشد - دارد و حق اجاره و عاريه دادن آن را دارد و اگر مدتش عمر مالك باشد و ساكن بميرد - نه مالك - ارث برده مىشود ، يا مقتضاى آن ملتزم شدن به سكونت ساكن است به اينكه حق انتفاع و سكنى براى او باشد بدون\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nآن‌كه منافع آن به او منتقل گردد و لازمهء آن در صورت اطلاق اين است كه ساكن كردن كسى كه عادتاً در سكونت همراه او است مانند اهل و اولاد و خدمتگزار و دايهء فرزند و ميهمان‌هايش ، بلكه و همچنين چهارپايان او در صورتى كه جايى براى آن‌ها آماده باشد ، جايز است و ساكن كردن غير اين‌ها جايز نيست مگر اينكه آن را شرط كند يا مالك رضايت داشته باشد و اجاره و عاريه دادن مسكن برايش جايز نيست و اين حق به مردن ساكن ارث برده مىشود ، يا مقتضاى آن يك قسم اباحهء لازمى است و لازمهء آن مانند احتمال دوم است مگر در ارث بردن ، كه لازمهء احتمال سوم ارث نبردن است ؟ و شايد اولى ، خصوصاً در مثل « سكناى خانه مال تو است » و همچنين در عمرى و رقبى ، اقرب باشد و در عين حال مسأله خالى از اشكال نيست .\r\nمسأله 9 - هر چيزى كه وقف آن صحيح است ، عمرى قرار دادن آن هم صحيح مىباشد از قبيل مزرعه و حيوان و اثاث و غير اين‌ها . و ظاهراً رقبى در حكم عمرى است ؛ پس در جايى كه وقف صحيح است ، صحيح مىباشد . و اما سكنى ، اختصاص به مسكن‌ها دارد .\r\n\r\nصدقه\r\nنصوص زيادى بر استحباب صدقه و تشويق بر آن مخصوصاً در وقت‌هاى خاصى مانند جمعه و عرفه و ماه رمضان و بر طوايف مخصوصى مانند همسايه‌ها و ارحام وارد شده است ، حتى در حديث وارد شده است : « صدقه به ديگران روا نيست در حالى كه خويشاوند محتاج باشد » . و از حضرت رسول صلى الله عليه و آله و سلم است كه : « به درستى خدايى كه غير از او خدايى نيست ، هرآينه با صدقه ، بيمارى و ورم و آتش‌سوزى و غرق شدن و ويرانى و ديوانگى - و هفتاد باب از بدى را شمرد - دفع مىكند » . و وارد شده است كه : « شروع در روز با صدقه ، نحوست روز ، و شروع شب با آن ، نحوست شب را دفع مىكند » . و « صدقه در شب غضب ربّ را خاموش مىكند و گناه بزرگ را نابود مىنمايد و حساب را آسان مىكند . و صدقه در روز ، مال و عمر را زياد مىكند » . و « بر شيطان چيزى سنگين‌تر از صدقه بر مؤمن نمىباشد و صدقه قبل از آن‌كه به دست بنده برسد ، به دست خداى متعال مىرسد » . و از على بن الحسين عليهما السلام است كه : « دستش را وقت صدقه مىبوسيد ، به او گفته\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nشد براى چه مىبوسيد ؟ فرمود : صدقه به دست خدا مىرسد قبل از آن‌كه به دست سائل برسد » . و مانند اين حديث از غير آن حضرت عليه السلام وارد شده است . و از پيغمبر اسلام صلى الله عليه و آله و سلم است : « هر معروفى صدقه است ، به غنى يا فقير ؛ پس صدقه بدهيد و لو اينكه به يك نيم خرما باشد و از آتش دورى كنيد و لو به يك نيمى از خرما ، زيرا خداوند آن را براى صاحبش پرورش مىدهد چنان كه يكى از شما كره اسب يا گوساله‌اش را پرورش مىدهد تا او را در قيامت به او برساند و از كوه بزرگ ، بزرگ‌تر باشد » . و غير از اين‌ها .\r\nمسأله 1 - در صدقه قصد قربت معتبر است و بنابر اقوى ، عقدى كه مشتمل بر ايجاب و قبول باشد ، در آن معتبر نيست ؛ بلكه معاطات كافى است ، پس به هر لفظ يا فعلى - از اعطا كردن و مسلط نمودن - كه قصدش از آن تمليك مجانى و قربة الى اللَّه باشد ، تحقق پيدا مىكند و اقباض و قبض در آن شرط است .\r\nمسأله 2 - رجوع در صدقه بعد از قبض جايز نيست ؛ اگر چه بر بيگانه باشد بنابر اصح .\r\nمسأله 3 - صدقه دادن هاشمى به مثل خودش و به غير هاشمى مطلقا حتى زكات واجب و فطره ، حلال است و اما صدقهء غير هاشمى براى هاشمى در صدقه مستحب حلال است و در زكات واجب و فطره حرام است . و اما واجبات ديگر غير از آن‌ها ، مانند مظالم و كفارات و مانند آن‌ها ، ظاهراً مثل صدقه مستحب است ، اگر چه احتياط ( مستحب ) آن است كه به آن‌ها داده نشود و خود را از آن‌ها منزه نگاه دارند .\r\nمسأله 4 - در صدقه دهنده ، بلوغ و عقل و محجور نبودن به جهت افلاس يا سفاهت معتبر است ؛ پس صدقه بچه حتى اگر به ده سال رسيده باشد ، صحيح نيست .\r\nمسأله 5 - در صدقه مستحب ، فقر و ايمان و اسلام در كسى كه صدقه به او داده مىشود ، معتبر نيست ؛ پس صدقه بر غنى و بر ذمّى و مخالف اگر چه بيگانه باشند جايز است ، ولى بر ناصبى و حربى اگر چه خويشاوند باشند جايز نيست .\r\nمسأله 6 - صدقه پنهانى افضل است و تحقيقاً وارد شده است : « صدقه پنهانى ، غضب پروردگار را خاموش مىكند و همانطور كه آب آتش را خاموش مىكند ، صدقه گناه را خاموش مىكند و هفتاد باب بلا را دفع مىكند » . ولى اگر متّهم به ترك مواسات شود و\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبخواهد تهمت را از خودش دفع نمايد يا قصد اقتدا نمودن ديگرى را داشته باشد ، آشكارا دادن صدقه مانعى ندارد و مخفى نمودن آن تأكيد نشده است . اين در صدقه مستحب است و اما در صدقهء واجب ، افضل آن است كه مطلقا ، آشكارا بپردازد .\r\nمسأله 7 - مساعدت و واسطه شدن در رساندن صدقه ، مستحب است ؛ پس از پيغمبر اسلام صلى الله عليه و آله و سلم در خطبه‌اى از ايشان است : « كسى كه صدقه مردى را به مسكين بدهد مانند او اجر دارد و اگر صدقه در دست چهل هزار انسان بچرخد و دست به دست شود سپس به مسكين برسد براى همهء آن‌ها اجر كامل است و آنچه نزد خدا است بهتر و باقىتر است براى كسانى كه تقوا داشته باشند و احسان كنند اگر بدانيد » .\r\nمسأله 8 - تملك نمودن از فقير آنچه را كه به او صدقه داده با خريدن يا قبول هبه يا سبب ديگر ، كراهت شديد دارد ، بلكه گفته شده كه حرام است ، ولى اگر با ارث به او برگردد مانعى ندارد .\r\nمسأله 9 - رد سائل - و لو اينكه گمان كند كه او بىنياز است - مكروه است ، بلكه به او و لو چيز مختصرى داده مىشود .\r\nمسأله 10 - سؤال كردن - بدون آن‌كه نيازمند باشد ، بلكه اگر نيازمند هم باشد - شديداً مكروه است ، بلكه گفته شده كه اولى حرام است ؛ و ترك احتياط سزاوار نيست . و به تحقيق منع مؤكدى از سؤال وارد شده است ، در خبر است كه : « هر كس از مردم سؤال كند و حال آن‌كه روزى سه روز را داشته باشد ، خداوند را روز قيامت ملاقات مىكند در حالى كه صورتش گوشت ندارد » .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nكتاب وصيت\r\nوصيت يا تمليكى است مثل اينكه به چيزى از تركه‌اش براى زيد وصيت نمايد - و به آن ملحق مىشود وصيت كردن به مسلط شدن بر حق - و يا عهدى است مثل اينكه وصيت مىكند به آنچه كه متعلق است به تجهيزش يا به اجير گرفتن براى حج يا نماز يا مانند اين‌ها براى او ؛ و يا فكّى است كه به فكّ ملكى تعلق دارد مانند وصيت كردن به آزاد نمودن .\r\nمسأله 1 - اگر براى انسان ، نشانه‌هاى مرگ آشكار شود ، واجب است آنچه كه از اموال مردم از وديعه‌ها و مال التجاره‌ها و مانند اين‌ها نزدش است به صاحبان آن‌ها برساند . و همچنين آنچه كه از خالق متعال به عهده او است مانند قضاى نماز و روزه و كفارات و غير اين‌ها يا از خلق به عهده‌اش است اداى آن‌ها واجب است ، مگر ديون مدت‌دار . و اگر خودش از رساندن و انجام دادن متمكن نبود واجب است وصيت كند كه آنچه از اموال مردم نزد او است ، به صاحبان آن‌ها رسانده شود و بر وصيت شاهد بگيرد ، خصوصاً اگر اموال متعلق به مردم بر ورثه مخفى باشد . و همچنين واجب است كه به اداى آنچه كه از حقوق مالى مردم كه به عهدهء او است ، مانند ديون و ضمان‌ها و ديات و ارش جنايت‌ها يا از خالق به عهدهء او است مانند خمس و زكات و كفارات و مانند اين‌ها وصيت نمايد . بلكه بر او واجب است كه وصيت نمايد به اينكه براى آنچه كه از واجبات بدنى كه نايب و اجير گرفتن در آن‌ها صحيح است از طرف او اجير بگيرند مانند قضاى نماز و روزه ؛ در صورتى كه وليّى نداشته باشد كه آن‌ها را قضا نمايد ، بلكه و لو اينكه داراى وليّى باشد كه عمل از او صحيح نيست ، يا از كسانى باشد كه به انجام دادن او اطمينانى نباشد يا عمل او را نادرست مىداند .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمسأله 2 - اگر اموال مردم نزد او باشد يا به عهده‌اش حقوق و واجباتى باشد ليكن مىداند يا اطمينان دارد به اينكه بازماندگان او ، اموال را مىرسانند و حقوق و واجبات را ادا مىنمايند ، رساندن آن‌ها و وصيت كردن بر او واجب نيست ، اگر چه احوط و اولى است .\r\nمسأله 3 - در وصيت نمودن ، هر لفظى كه دلالت بر آن كند ، كفايت مىكند از هر لغتى كه باشد و لفظ خاصى در وصيت معتبر نيست . پس در تمليكى مىگويد : « براى فلانى وصيت كردم اين چنين . . . » يا « به فلانى بعد از فوت من اين چنين بدهيد » يا « براى فلان است بعد از فوت من اين چنين . . . » و مانند آن به هر نحوى كه مفيد اين مطلب باشد . و در عهدى مىگويد : « بعد از مرگم چنين و چنان كنيد » . و ظاهر آن است كه به نوشتن اكتفا شود اگر چه توانايى بر نطق داشته باشد خصوصاً در وصيت عهدى در صورتى كه معلوم باشد كه او در مقام وصيت كردن است و عبارت ، آشكارا بر مقصود او دلالت نمايد ؛ پس بودن نوشته‌اى كه به خط و امضا يا مهر موصى باشد ، در صورتى كه از قرائن و احوال معلوم شود كه به عنوان وصيت بوده است كفايت مىكند ، پس تنفيذ آن واجب است . بلكه اكتفا كردن به اشاره‌اى كه مفهم باشد حتى اگر قادر بر نطق يا نوشتن باشد ، خالى از قوت نيست ، اگر چه احتياط ( مستحب ) آن است كه در حال اختيار با اشاره وصيت ننمايد .\r\nمسأله 4 - براى وصيت تمليكى سه ركن است : « موصى » و « موصى به » و « موصى له » . و عهدى به دو چيز متقوم است : « موصى » و « موصى به » . البته اگر موصى شخصى را براى تنفيذ آن تعيين كند در چنين صورتى عهديه هم به سه چيز قائم مىشود : موصى و موصى به و موصى اليه و او كسى است كه به او وصى گفته مىشود .\r\nمسأله 5 - وصيت عهدى بدون اشكال احتياج به قبول ندارد ، ولى اگر براى تنفيذ آن ، وصى تعيين نمايد ، شرط است كه وصى آن را قبول كند ؛ ليكن قبول ، در وصى بودن او شرط است ، نه در اصل وصيت . و اما وصيت تمليكى ، پس اگر تمليك براى نوع باشد مانند وصيّت براى فقرا و سادات ، مانند عهدى مىباشد كه قبول در آن معتبر نيست و اگر تمليك براى شخص باشد مشهور آن است كه قبول از موصى له در آن معتبر است . و ظاهر آن است كه تحقق وصيت و ترتب احكام آن - از قبيل حرمت تبديل و مانند آن - متوقف بر\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nقبول نمىباشد ، ليكن مالك شدن موصى له ، متوقف بر قبول است ؛ پس به طور قهرى مالك نمىشود . بنا بر اين ، وصيت از ايقاعات است ، ليكن وصيت در اين فرض ، جزء سبب ملكيت است ( نه تمام سبب ) .\r\nمسأله 6 - در قبول ، هرچه كه بر رضايت دلالت كند ، از قول يا فعل ، كفايت مىكند مانند اينكه موصى به را بگيرد و در آن به قصد قبول تصرف نمايد .\r\nمسأله 7 - بين وقوع قبول در حيات موصى يا بعد از موت او فرقى نيست . چنان كه در قبولى كه بعد از موت واقع شده ، بين اينكه متصل به موت بوده يا مدتى بعد از آن باشد ، فرقى نمىباشد .\r\nمسأله 8 - اگر بعضى از وصيت را رد كند و قسمتى ديگر را قبول نمايد بنابر اقوى در آنچه كه قبول نموده ، صحيح است و نسبت به آنچه كه رد كرده باطل است ، مگر اينكه موصى ، به مجموع آن من حيث المجموع ، وصيت كرده باشد .\r\nمسأله 9 - اگر موصى له در حيات موصى يا بعد از مرگ او ، قبل از آن‌كه رد يا قبولى از او صادر شود بميرد ، ورثه‌اش در رد و قبول آن ، جاى او مىباشند ، پس با قبول آن‌ها - مانند مورثشان - در صورتى كه موصى از وصيتش بر نگردد ، مالك موصى به مىشوند .\r\nمسأله 10 - ظاهر آن است كه وارث ، مال را ابتدا از موصى مىگيرد ، نه آن‌كه اولًا به موصى له منتقل سپس به وارث او انتقال پيدا كند ، اگر چه تقسيم آن بين ورثه - در صورت متعدد بودن آن‌ها - بر اساس تقسيم ارثيه است . بنا بر اين از موصى به ديون موصى له خارج نمىشود و وصيت‌هايش در آن نافذ نمىباشد .\r\nمسأله 11 - اگر بعضى از ورثه قبول كند و بعضى از آنان رد نمايد ، وصيت نسبت به سهم كسى كه قبول نموده صحيح است و نسبت به سهم كسى كه رد نموده باطل است .\r\nمسأله 12 - بلوغ و عقل و اختيار و رشد در موصى معتبر است ؛ پس وصيت بچه صحيح نيست ، ولى بنابر اقوى وصيت بچه‌اى كه به ده سالگى رسيده باشد در صورتى كه در راه نيك و معروف باشد صحيح است ، مانند ساختن مساجد و پل‌ها و وجوه خيرات و نيكىها . و همچنين وصيت ديوانه و لو اينكه ادوارى باشد در دور ديوانگيش ، صحيح\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nنيست . و وصيت مست و مكره و محجور عليه در صورتى كه به مالى كه در آن محجور است تعلق داشته باشد ، صحيح نيست .\r\nمسأله 13 - در موصى - علاوه بر آنچه كه ذكر شد - معتبر است كه عمداً قاتل خودش نباشد پس كسى كه بر خود زخمى بزند يا سمّى بنوشد يا خودش را از جاى بلندى بيندازد و مانند اين‌ها از چيزهايى كه موجب قطع يا گمان است كه او را به هلاكت مىرساند ، وصيت او كه به اموالش تعلق دارد ، صحيح نيست . و اگر آنچه را كه ذكر شد ، به طور اشتباهى انجام دهد يا گمان سلامت داشته باشد ، ولى اتفاقاً با آن كار بميرد ، وصيتش نافذ مىباشد . و اگر وصيت كند ، سپس چيزى را در خودش احداث كند كه به هلاكتش منتهى شود ، وصيتش باطل نمىشود اگر چه در وقت وصيت ، بنا داشته است كه بعداً چنين كارى را انجام دهد .\r\nمسأله 14 - وصيت به واسطهء عارض شدن بيهوشى و ديوانگى براى موصى ، باطل نمىشود اگر چه تا وقت مردن باقى بمانند .\r\nمسأله 15 - شرط است كه موصى له در وقت وصيت ، موجود باشد ؛ پس براى معدوم مانند ميت يا حملى كه زن در آينده پيدا مىكند و براى كسى از اولاد فلانى كه بعداً موجود مىشود ، وصيت صحيح نيست . و وصيت براى حمل به شرط اينكه در وقت وصيت ، موجود باشد ، اگر چه روح در آن دميده نشده باشد و به شرط اينكه به طور زنده متولد شود صحيح است . پس اگر به طور مرده به دنيا بيايد باطل است و مال به عنوان ارثيه به وارث موصى ، برمىگردد .\r\nمسأله 16 - وصيت براى ذمّى و همچنين براى مرتد ملّى صحيح است در صورتى كه مال از چيزهايى نباشد كه كافر آن را مالك نمىشود ، مانند قرآن . و در صحيح نبودن وصيّت براى حربى و مرتد فطرى ، تأمل است .\r\nمسأله 17 - در وصيت تمليكى در موصى به شرط است كه مال باشد يا حقى باشد كه قابل انتقال است مانند حق تحجير و حق اختصاص . و در مال فرقى نيست بين اينكه عين باشد يا دين در ذمهء ديگرى باشد يا منفعت باشد . و در عين ، فرقى نيست بين اينكه فعلًا\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nموجود باشد يا چيزى باشد كه بعداً موجود مىشود ، پس وصيت به حملى كه چهارپا پيدا مىكند ، يا به ميوه‌اى كه درخت در آينده مىدهد ، صحيح است .\r\nمسأله 18 - عين مورد وصيت بايد صاحب منفعت حلال مقصود باشد تا اينكه شرعاً مال باشد ؛ پس وصيت به شراب كه براى سركه درست كردن گرفته نشده و وصيت به خوك و آلات لهو و قمار صحيح نيست . و وصيت به حشرات و سگ ولگرد و مانند اين‌ها صحيح نيست . و بايد منفعت مورد وصيت حلال و مقصود باشد ؛ پس وصيت به منفعت كنيزك غناخوان و آلات لهو و همچنين منفعت بوزينه و مانند آن‌ها صحيح نيست .\r\nمسأله 19 - وصيت به مال ديگرى اگر چه مالك آن را اجازه كند صحيح نيست ، در صورتى كه وصيت به آن از جانب خودش باشد به اينكه مال ديگرى را براى شخصى بعد از فوت خودش ، قرار دهد . و اما از طرف ديگرى به اينكه آن را براى شخصى بعد از وفات مالك آن قرار دهد بعيد نيست كه صحيح باشد و با اجازه ، نافذ شود .\r\nمسأله 20 - در وصيت عهدى شرط است كه آنچه را كه وصيت مىكند عمل جايزى باشد كه مورد تعلق اغراض عقلا قرار بگيرد ، پس وصيت به صرف نمودن مالش در كمك به ستمكاران و راهزنان و تعمير كنيسه‌ها و استنساخ كتاب‌هاى ضلال و مانند اين‌ها ، صحيح نيست . و همچنين وصيت به صرف آن در جايى كه سفاهت و بيهوده است ، صحيح نيست .\r\nمسأله 21 - اگر وصيت كند به چيزى كه از روى اجتهاد يا تقليد ، نزد او جايز است ولى نزد وصى جايز نمىباشد مانند اينكه به انتقال جنازه‌اش بعد از دفنش وصيت نمايد و حال آن‌كه نزد وصى جايز نباشد ، تنفيذ آن براى وصى جايز نيست و اگر امر برعكس شود ، برعكس آن مىشود .\r\nمسأله 22 - اگر با وجود ولىّ به غير ولىّ وصيت كند كه او را با مباشرت خودش تجهيز نمايد - مانند غسل دادن او و نماز بر او - در نفوذ آن و مقدم داشتن او بر ولىّ و عدم آن دو وجه ، بلكه دو قول است و احتياط ترك نشود به اينكه وصى طلب اذن از ولىّ نمايد و ولىّ هم به او اذن دهد .\r\nمسأله 23 - در نفوذ وصيت فى الجمله شرط است كه از ثلث مال زيادتر نباشد . و\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nتفصيل آن اين است كه اگر وصيت به واجب مالى مانند اداى ديونش و اداى آنچه كه از حقوق به عهده‌اش است مانند خمس و زكات و مظالم و كفارات باشد به هر مقدار كه بالغ شود از اصل مال خارج مىشود ، بلكه اگر وصيت هم به آن نكرده باشد از اصل خارج مىشود اگر چه همه تركه را دربرگيرد . و واجب مالى كه با بدنى مخلوط و مشترك است ملحق به آن است مانند حج و لو اينكه نذرى باشد بنابر اقوى . و اگر وصيت تمليكى يا عهدى تبرعى باشد مانند اينكه به اطعام فقرا يا زيارات يا اقامه عزادارى و مانند اين‌ها وصيت بنمايد ، به مقدار ثلث نافذ مىباشد و در زيادتر از آن اگر ورثه اجازه بدهند صحيح است و گرنه باطل مىباشد ؛ و فرقى بين وقوع آن در حال صحت يا بيمارى نيست . و همچنين است اگر به واجب غير مالى باشد بنا بر اقوى ، مانند اينكه به نماز و روزه از طرف خودش ، در صورتى كه ذمّه‌اش مشغول به آن‌ها باشد ، وصيت نمايد .\r\nمسأله 24 - در آنچه كه ذكر شد ، بين اينكه وصيت به كسر مشاع يا به مال معين يا مقدارى از مال باشد ، فرقى نيست ؛ پس همان طورى كه اگر به ثلث وصيت كند نافذ است و اگر به نصف وصيت نمايد در ثلث نافذ است مگر اينكه ورثه آن را اجازه دهند ، همچنين اگر به مال معينى وصيت نمايد مانند اينكه به باغش يا به مقدار معينى مانند هزار دينار وصيت كند ، مورد وصيت به مجموع تركه ، نسبت‌گيرى مىشود ، پس اگر بر ثلث مجموع زيادتر نشود ، نافذ است و گرنه احتياج به اذن ورثه دارد .\r\nمسأله 25 - اگر اجازهء ورثه براى زيادتر از ثلث ، بعد از موت موصى باشد ، بدون اشكال نافذ است اگر چه قبل از مرگ او ، آن را رد نموده باشند . و همچنين است اگر آن را قبل از مرگ اجازه نموده باشند و بعد از مرگ هم آن را رد نكنند . ولى اگر بعد از آن ، آن را رد كنند ، آيا اجازه قبلى نافذ است و اين رد بعد از آن ، اثرى ندارد يا نه ؟ دو قول است كه اقوى اولى است .\r\nمسأله 26 - اگر وارث قسمتى از زيادى بر ثلث را اجازه دهد ؛ نه تمام آن را ، به مقدار اجازه نافذ است و در زيادتر از آن باطل است .\r\nمسأله 27 - اگر بعضى از ورثه اجازه دهد و بعضى اجازه ندهد ، در حق كسى كه در مقدار زايد اجازه داده نافذ است و در حق غير او باطل است ؛ پس اگر موصى داراى يك پسر و يك دختر باشد و نصف مالش را براى زيد وصيت كند ، تركه‌اش هجده قسمت\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمىشود و در ثلث آن كه شش است نافذ مىباشد و در زيادتر از آن كه سه باشد به امضاى پسر و دختر نياز دارد ، پس اگر پسر آن را امضا كند و دختر امضا ننمايد در دو نافذ است و در يكى باطل است و اگر فقط دختر آن را امضا كند در يكى نافذ و در دو باطل مىشود .\r\nمسأله 28 - اگر به عين معينى يا مقدار كلى از مال مانند صد دينار وصيت نمايد ، در اينكه به مقدار ثلث است يا كمتر يا بيشتر ، نسبت آن به اموال او در وقت مردن ملاحظه مىشود ، نه در وقت وصيت . پس اگر به عينى كه در وقت وصيت به مقدار نصف مالش بود وصيّت كند و به جهتى در وقت مردن به مقدار ثلث تركه‌اش باشد در كل نافذ است و اگر برعكس باشد در ثلث تركه نافذ مىباشد و در زيادى باطل است و در اين اشكالى نيست ؛ و اشكال در جايى است كه اگر به كسر مشاع وصيت كند مانند اينكه بگويد : « ثلث مالم براى زيد است بعد از وفاتم » سپس بعد از وصيت ، اموالى برايش پيدا شود و اينكه آيا وصيت او ، زيادىهاى متجدد را مخصوصاً اگر حصول آن‌ها متوقع نباشد مىگيرد يا نه ؟ و ظاهر با ملاحظهء شاهد حال اين است كه منظور در وصيت آن مالى است كه اگر وصيت به آن ننمايد ، همه‌اش مال ورثه است و آن مالى است كه وقت فوت دارد ، ولى اگر قرينه‌اى باشد كه دلالت كند بر اينكه مقصود او همان اموال موجود در حال وصيت است ، بايد به همان اكتفا نمود .\r\nمسأله 29 - اجازه از وارث امضا و تنفيذ است ؛ پس در اجازه ، مجرّد رضايت و طيب نفس بدون قول يا فعلى كه دلالت بر امضا نمايند ، كفايت نمىكند .\r\nمسأله 30 - در اجازه فوريّت معتبر نيست .\r\nمسأله 31 - آنچه را كه با موت ، مالك مىشود - مانند ديه - از تركه حساب مىشود . و همچنين است آنچه را كه بعد از فوت مالك مىشود در صورتى كه ميت سبب آن را قبل از مرگش ايجاد نمايد مانند چيزى كه در تورى واقع مىشود كه در زمان حياتش آن را نصب نموده باشد ؛ پس دين ميت و وصيت‌هايش از آن خارج مىشود ، البته بعضى از صورت‌هايش مورد تأمل است .\r\nمسأله 32 - موصى حق دارد ثلث خود را در عين مخصوصى از تركه معين كند و حق دارد كه تعيين آن را به وصى واگذار نمايد ؛ پس آنچه را كه وصى تعيين كند همان متعين مىشود . و\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nدر صورت اطلاق مانند اينكه بگويد : « ثلث مالم براى فلانى باشد » با ورثه به طور مشاع شريك مىشود ، پس بايد افراز و تعيين آن مانند ساير اموال مشترك با رضايت همه باشد .\r\nمسأله 33 - ثلث وقتى حساب مىشود كه چيزهايى مانند دين و واجبات مالى از اصل تركه خارج شود و اگر چيزى بعد از آن باقى بماند ثلث آن خارج مىشود .\r\nمسأله 34 - اگر وصيت‌هاى متعددى كه متضادّ نيستند بنمايد و از يك نوع باشند ، پس اگر همه واجب مالى باشند همه از اصل نافذ مىباشند . و اگر واجب بدنى يا تبرعى باشند از ثلث نافذ مىشوند ، پس اگر ثلث براى همه وافى باشد يا بيشتر از ثلث باشد و ورثه اجازه بدهند ، در همه نافذ است و اگر اجازه ندهند پس اگر بين وصيت‌ها ترتيب و تقديم و تأخيرى در ذكر آن‌ها نباشد بلكه به طور اجتماع باشند مانند اينكه بگويد : « بيست سال واجبات بدنى من را قضا نماييد » يا « بيست سال نمازها و روزه‌هايم را قضا نماييد » يا بگويد : « به هر كدام از زيد و عمرو و خالد صد دينار بدهيد » به منزله يك وصيت مىباشد ، پس نقص بر همه به نسبت توزيع مىشود . بنا بر اين اگر به مقدارى از روزه و مقدارى از نماز وصيت كند و ثلث براى آن‌ها كافى نباشد و اجرت نماز دو برابر اجرت روزه باشد ، از وصيت نماز دو برابر نقص روزه كم مىشود ، مانند اينكه تركه‌اش هجده باشد و به شش براى استيجار نماز و به سه براى استيجار روزه وصيت نمايد و ورثه اجازه ندهند ، هر دو در سه باطل مىشوند و نقص بر هر دو به نسبت توزيع مىشود ؛ پس دو از نماز كم مىشود و در نتيجه چهار در استيجار نماز مصرف مىشود و از روزه يكى كم مىشود و دو در استيجار روزه به مصرف رسانده مىشود . و همچنين است حال در وصيت تبرعى . و اگر بين آن‌ها ترتيب و تقديم و تأخيرى در ذكر باشد ، به اينكه دومى بعد از تمام شدن اولى و سومى بعد از تمام شدن دومى باشد و به همين منوال و مجموع آن‌ها بيشتر از ثلث باشد و ورثه اجازه ندهند ، در عمل به وصيت ابتدا مىشود به اولى و سپس اولى بعد از آن ، تا اينكه ثلث كامل شود و بقيه وصيت‌ها ملغى مىشوند .\r\nمسأله 35 - اگر وصيت‌هايى كرده باشد كه نوع آن‌ها مختلف مىباشد ، مانند اينكه وصيت نمايد مقدار معينى خمس و زكات و مقدارى روزه و نماز و مقدارى براى اطعام فقراء داده شود ، پس اگر مطلق بگذارد و آنچه را كه بايد وصيت از آن خارج شود ذكر\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nنكند ، بايد به واجب مالى ابتدا شده و از اصل مال خارج شود آنگاه اگر چيزى باقى ماند ثلث آن معين مىشود و از آن ، واجب بدنى و تبرعى خارج مىشود ، پس اگر براى آن‌ها كافى باشد يا براى آن‌ها كافى نباشد ولى ورثه آن را اجازه بدهند در هر دو نافذ است . و اگر كافى نباشد و ورثه هم اجازه ندهند ، واجب بدنى مقدم مىشود و نقص بر تبرعى وارد مىشود . و اگر آنچه را كه بايد وصيت از آن خارج شود ، ذكر كند و وصيت كند به اينكه از ثلث خارج شود ، بنابر اقوى واجبات - چه مالى باشند يا بدنى - بر تبرعى مقدم مىشوند . و اما واجبات ، بعضى از آن‌ها بر بعضى ديگر مقدم نمىشود ، بلكه ظاهر آن است كه اگر به طور ترتيب وصيت نمايد ، مقدم سپس مقدم بعد از آن ، تا ثلث تمام شود جلو انداخته مىشود ، پس اگر از واجب مالى چيزى باقى بماند از اصل تركه خارج مىشود و اگر چيزى از بدنى باقى بماند ملغى مىشود و اگر بين آن‌ها ترتيبى نباشد ، ثلث بر آن‌ها توزيع مىشود و واجب مالى - نه بدنى - از اصل تكميل مىشود .\r\nمسأله 36 - اگر به وصيت‌هاى متضادى وصيت نمايد ، به اينكه وصيت آخرى با قبلى منافات داشته باشد - مانند اينكه عين مشخصى را براى يكى وصيت كند سپس همان عين را براى ديگرى وصيت نمايد ، يا ثلث مال خود را براى شخصى وصيت كند سپس همان را براى شخص ديگرى وصيت كند - وصيت بعدى عدول از قبلى مىباشد ، پس بايد به وصيت بعدى عمل شود . و اگر عين مشخصى را براى شخصى وصيت كند سپس مثلًا نصف آن را براى شخصى ديگر وصيت نمايد ، ظاهر آن است كه وصيت دوم نسبت به نصف آن عين عدول مىباشد ؛ نه همه آن ، پس نصف ديگر ، براى شخص اولى باقى مىماند .\r\nمسأله 37 - متعلق وصيت اگر كسر مشاعى از تركه باشد مانند ثلث يا ربع ، موصى له آن را با مردن او و قبول ، مالك مىشود و ثلث يا ربع هر چيزى مال او مىشود و با ورثه در آن‌ها از همان وقتى كه مالك شده ، شريك مىشود . اين در وصيت تمليكى است و اما در عهدى مانند اينكه وصيت كند كه ثلث يا ربع تركه‌اش را در عبادات و زيارات مصرف نمايند ، موصى به در اين قبيل وصايا به حكم مال ميت باقى مىماند ؛ پس ميت با ورثه از وقتى كه به واسطهء ارث مالك مىشوند شريك است . بنا بر اين ثلث يا ربع هر چيزى مال ميّت است و بقيه مال ورثه مىباشد و مادامىكه موصى به از مال آن‌ها جدا نشده و تقسيم\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nبين آن‌ها و موصى له واقع نشده ، اين شركت باقى است ؛ پس اگر نماى متصل يا منفصلى قبل از تقسيم حاصل شود بين ورثه و موصى له مىباشد و اگر چيزى از تركه تلف شود از هر دو مىباشد . و اگر آنچه را كه وصيت كرده مال معينى باشد كه مساوى ثلث يا كمتر از آن باشد ، به موصى له اختصاص پيدا مىكند و ورثه در آن حق اعتراض ندارند و احتياج به اجازهء آن‌ها نمىباشد ؛ ليكن زمانى ملكيت موصى له يا ميت در تمام موصى به ، استقرار پيدا مىكند كه دو برابر آنچه وصيت نموده به وارث برسد ، پس اگر مالى به اين مقدار نزد ورثه داشته باشد ، ملكيت تمام مال تعيين شده مستقر مىشود ، پس موصى له يا وصى ، حق هر نوع تصرف در آن را دارند . و اگر غير از آنچه را كه تعيين كرده ، غائب باشد ، متوقف بر حصول دو برابر مال تعيين شده در دست ورثه مىباشد ، ولى موصى له يا وصى حق تصرف در ثلث مشاع آن عين با تصرّفى مانند انتقال به ديگرى را دارند ، بلكه حق دارند كه مطالبهء تعيين ثلث آن را بنمايند تا در آن هرطور كه بخواهند تصرف نمايند ؛ اگر چه ورثه حق تصرف در دو ثلث ديگر آن عين را به هيچ وجهى ندارند . و اگر چيزى از غير آن به دست ورثه نرسد ، با موصى له در مال معين به طور اثلاثى ( تقسيم بر سه ) شريك مىباشند ؛ كه ثلث براى موصى له و دو ثلث براى ورثه مىباشد .\r\nمسأله 38 - براى موصى جايز است كه شخصى را جهت تنجيز وصيت‌هايش و تنفيذ آن‌ها معين كند ، كه ( در صورت تعيين ) همان شخص متعين مىشود و به او موصى اليه و وصى گفته مىشود . و در او بلوغ و عقل و اسلام شرط است ؛ پس وصى شدن بچه و ديوانه و كافر از مسلمان اگر چه ذمّى قريب ( خويشاوند ) باشد صحيح نيست . و آيا عدالت در او معتبر است يا ثقه بودن كفايت مىكند ؟ دومى بعيد نيست ؛ اگر چه احوط ( استحبابى ) اولى است .\r\nمسأله 39 - وصى شدن بچه به تنهايى صحيح نيست و اما در صورت انضمام به كامل اشكالى ندارد ، بنا بر اين شخص كامل تا زمان بلوغ بچه ، مستقلًا تصرف مىكند ، پس هنگامى كه بالغ شود از وقت بلوغش با او شريك مىشود و حق ندارد در مواردى كه شخص كامل قبلًا آن را امضا نموده ، اعتراض نمايد مگر آنچه بر خلاف وصيت ميت باشد ، كه به وصيت او برمىگرداند . و اگر بچه بميرد يا بالغ شود ولى عقلش فاسد باشد ، شخص كامل به تنهايى به وصيت عمل مىكند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمسأله 40 - اگر وصى بعد از مردن موصى ديوانه شود ، آيا وصايت او باطل است يا نه ؟\r\nدومى خالى از وجه نيست ؛ اگر چه ( در حال ديوانگى ) تصرفاتش نافذ نمىباشد ، پس اگر افاقه پيدا كند تصرفاتش جايز است ، ليكن احتياط ( مستحب ) آن است كه حاكم او را ( بعد از افاقه ) نصب نمايد . البته اگر ديوانگى او به طورى باشد كه اميد بر طرف شدن آن نباشد ، ظاهر آن است كه وصايت باطل باشد .\r\nمسأله 41 - احتياط ( واجب ) آن است كه پسر ، وصايت پدرش را رد نكند ؛ ولى قبول وصايت بر غير پسر ، واجب نيست و حق دارد وصايت را مادامىكه موصى زنده باشد ، رد نمايد به شرطى كه رد را به او برساند - اگر چه احتياط بهتر آن است كه در جايى كه موصى از وصيت نمودن به غير او ، تمكن نداشته باشد ، رد ننمايد - پس اگر رد او بعد از مردن موصى يا قبل از آن باشد و ليكن به او نرسد تا بميرد ، وصيت بر وصى لازم مىباشد و حق رد ندارد . بلكه اگر به او نرسد كه به او وصيت كرده و او را وصى خود قرار داده است مگر بعد از مرگ موصى ، وصايت او لازم است و حق رد آن را ندارد .\r\nمسأله 42 - براى موصى جايز است كه وصايت را براى دو نفر و بيشتر قرار دهد ، پس اگر بر استقلال و انفراد هر يك از آن‌ها تصريح نمايد يا در كلامش ظهورى - و لو به قرينهء حال يا مقال - در آن داشته باشد ، بايد همان متابعت شود و گرنه هيچ كدام از آن‌ها در تصرف - نه در همهء وصيت او و نه در قسمتى از آن - استقلال ندارند و حق ندارند كه ثلث را تقسيم نمايند و هر كدام از آن‌ها در نصف آن به انفراد تصرف نمايند ؛ و در اين صورت ، بين اينكه با هم بودن را بر آن‌ها شرط كرده باشد يا مطلق گذاشته باشد ، فرقى نيست . و اگر منازعه كنند و اجتماع ننمايند ، حاكم آن‌ها را بر آن مجبور مىكند ، پس اگر متعذر باشد ، حاكم آن‌ها را تغيير مىدهد . و اين در صورتى است كه نزاع آن‌ها به جهت اختلاف آن‌ها در اجتهاد و نظرشان نباشد و گرنه آن‌ها را بر نظر سومى ملزم مىكند در صورتى كه در نظر آن‌ها ، عمل به وصيت ، تعطيل شود ، پس اگر خوددارى نمايند تغييرشان مىدهد و اگر يكى از آن‌ها خوددارى كند ، او را تغيير مىدهد .\r\nمسأله 43 - اگر يكى از دو وصى بميرد يا ديوانگى يا غير آن از چيزهايى كه موجب بر طرف شدن وصايت باشد ، بر او عارض شود ، در صورت مستقل نبودن هر يك از آن‌ها ،\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاحتياط ( واجب ) آن است كه حاكم ، شخصى را به او ضميمه كند ، بلكه لزوم آن خالى از قوت نيست . و اگر هر دو با هم بميرند ، احتياج به نصب كسى از طرف حاكم دارد . و آيا لازم است كه دو نفر را نصب نمايد يا نصب يكى در صورتى كه كافى باشد جايز است ؟ دو وجه است كه احوط ( استحبابى ) آن‌ها اولى است و اقواى آن‌ها دومى است .\r\nمسأله 44 - جايز است كه در چيزى به شخصى و در چيز ديگر به شخص ديگرى وصيت نمايد و يكى از آن‌ها با ديگرى شريك نمىباشد .\r\nمسأله 45 - اگر بگويد : « به زيد وصيت مىكنم و اگر او بميرد به عمرو وصيت مىكنم » صحيح است و بعد از مرگ زيد ، عمرو وصى مىباشد . و همچنين است اگر بگويد : « به زيد وصيت مىكنم و اگر پسرم بزرگ شد يا از فسقش توبه كرد يا مشغول به علم شد او وصى من مىباشد » اين وصيت صحيح است و وصايت زيد با حاصل شدن آنچه كه ذكر شد پايان مىپذيرد .\r\nمسأله 46 - اگر خيانت وصى آشكار شود بايد حاكم او را عزل نمايد و شخص ديگرى را به جاى او نصب كند يا شخص امينى را به او ضميمه نمايد بر حسب آنچه را كه مصلحت مىداند . و اگر ناتوانى وصى در مستقل بودن آشكار شود ، بايد كسى را جهت مساعدت او به وى ضميمه نمايد . و اما اگر از تدبير و عمل ، مطلقاً عاجز باشد به طورى كه اميد به زوال آن نباشد مانند پيرى كه عقل او از كار افتاده ، ظاهر آن است كه منعزل مىشود و بايد حاكم كسى را به جاى او نصب كند .\r\nمسأله 47 - اگر وصى در زمان حياتش ، آنچه را كه موصى وصيت كرده بود ، به انجام نرساند ، حق ندارد كه كسى را براى انجام آن بعد از مرگش وصى قرار دهد ، مگر اينكه از موصى در وصيت كردن مأذون باشد .\r\nمسأله 48 - وصى امين است ؛ پس ضامن آنچه را كه در دست دارد نمىباشد ، مگر اينكه با تعدّى يا تفريط باشد و لو اينكه به مخالفت وصيت باشد ، پس اگر تلف شود ضامن مىباشد .\r\nمسأله 49 - اگر به وصى عمل خاص يا مقدار مخصوص يا كيفيت خاصى را وصيت نمايد بايد به همان اكتفا نمايد و به غير آن تجاوز ننمايد . و اما اگر مطلق بگذارد به اينكه\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبگويد : « تو وصى من هستى » بدون آن‌كه متعلق را ذكر نمايد اقرب آن است كه لغو مىباشد ، مگر اينكه در آنجا عرف خاص و متعارفى باشد كه بر مقصود او دلالت نمايد ، كه همان بايد متابعت شود ؛ چنان كه در عرف بعضى از طوايف چنين است ، زيرا مراد آن‌ها به حسب ظاهر آن است كه بر اداى ديون او ولايت داشته باشد و آنچه را كه از مردم طلب دارد ، استيفا نمايد و امانات و اموال تجارى را به اهلش برگرداند و ثلث او را خارج كند و در جايى كه برايش نافع است از استيجار عبادات و اداى حقوق واجب و مظالم و مانند اين‌ها ، و لو به نظر حاكم ، صرف نمايد . البته در شامل شدن آن بر قيمومت بر اطفال به مجرد آن تأمل و اشكال است ، پس احتياط ( واجب ) آن است كه تصدّى او براى امور آن‌ها با اذن حاكم باشد . و خلاصه معيار همان متعارف بودن است به طورى كه آن متعارف ، قرينه‌اى براى منظورش باشد ، پس به اختلاف زمان‌ها و شهرها مختلف مىشود .\r\nمسأله 50 - وصى حق ندارد بعد از مرگ موصى ، خود را عزل نمايد و حق ندارد امر وصيت را به ديگرى تفويض نمايد . البته حق دارد در بعضى از امور متعلق به وصيت كه غرض از آن فقط وقوع آن از هر كسى است كه به آن مباشرت نمايد كسى را وكيل نمايد ، مخصوصاً اگر از چيزهايى باشد كه عادتاً مانند اين وصى مباشرت به آن نمىكند و مباشرت را هم بر او شرط نكرده باشد .\r\nمسأله 51 - اگر وصى ، مصرف وصيت را مطلقا فراموش نمايد ، پس اگر مردد بين افراد محصورى باشد ، بنابر اقوى بين آن‌ها قرعه مىاندازد . و اگر مردد بين چند جهت محصور باشد ، بين آن‌ها تقسيم مىكند و احتمال قرعه مىرود و احتمال مىرود كه بين آن جهات مخيّر باشد كه در هر يك از آن‌ها كه بخواهد صرف نمايد و صرف آن در مطلق خيرات ، بنابر اقرب جايز نيست . و اگر بين اشخاص يا جهات غير محصور مردد شود ، جايز است كه در اولى در خيرات مطلق مصرف نمايد و بهتر آن است كه از اطراف شبهه خارج نشود . و در دومى جايز است كه در جهتى از جهات صرف كند ، به شرط آن‌كه از اطراف شبهه خارج نشود .\r\nمسأله 52 - اگر وصيت عهدى بنمايد ، ولى وصى معين نكند يا وصايت كسى كه معين كرده بود با مرگ يا ديوانگى يا غير اين‌ها باطل شود ، حاكم متولّى امر وصيت مىشود يا كسى را\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nبراى متولى شدن آن معين مىكند . و اگر حاكم و منصوب او نباشد كسى از مؤمنين كه به او اطمينان است ، متولى آن مىشود .\r\nمسأله 53 - براى موصى جايز است كه بر وصى ، ناظر قرار دهد و وظيفهء او تابع چگونگى قرار دادن موصى است ؛ پس گاهى از جهت اطمينان پيدا كردن بر وقوع آنچه كه وصيت نموده است مىباشد و ناظر را مراقب وصى قرار مىدهد تا بر اعمال وصى اطلاع پيدا كند كه اگر از او خلاف وصيت موصى چيزى ببيند به او اعتراض نمايد . و گاهى از جهت اين است كه به نظرات وصى اطمينان ندارد ولى به نظرات ناظر اطمينان دارد و او را بر وصى ناظر قرار مىدهد كه كارهاى وصى طبق نظر ناظر باشد و هيچ كارى انجام ندهد مگر اينكه ناظر آن را صلاح بداند ، پس وصى اگر چه مستقلًا در تصرف ولايت دارد ليكن در رأى و نظر ، غير مستقل است ، پس اعمال او امضا نمىشود مگر اينكه موافق نظر ناظر باشد ، بنا بر اين اگر وصى در عمل استبداد بر نظر خودش داشته باشد و به ناظر مراجعه نكند و او اطلاع نداشته باشد ، ولى عمل او طبق وصيت موصى باشد ، ظاهراً بنابر اول صحيح و نافذ است ، ولى بنابر دوم صحيح نيست . و شايد غالباً در قرار دادن ناظر بر وصيت‌ها و متعارف ، همان نحو اول باشد .\r\nمسأله 54 - براى پدر با نبود جد و براى جد پدرى با نبود پدر جايز است كه بر صغيرها قيم قرار دهند . و با وجود قيّم ، حاكم ولايت ندارد . و غير آن دو حتى مادر حق نصب قيّم بر صغيرها را ندارند .\r\nمسأله 55 - در قيّم بر اطفال آنچه كه در وصى بر مال شرط بود ، شرط است . و احتياط ( مستحب ) آن است كه عادل باشد اگر چه اكتفا به امانت و وجود مصلحت ، بعيد نيست .\r\nمسأله 56 - اگر موصى ، بر قيّم ، سرپرستى جهت خاص و تصرف مخصوصى را معين كند بايد به همان اكتفا نمايد و امر غير آن ، به دست حاكم يا منصوب از ناحيهء او است . پس اگر او را مثلًا در حفظ مال طفل و آنچه مربوط به خرج او است قيّم قرار دهد ، حق ولايت بر اموال او با بيع و اجاره و مانند اين‌ها و بر خود او به اجاره دادن و مانند آن و بر ديون او به پرداخت و دريافت آن‌ها را ندارد . و اگر مطلق بگذارد و مثلًا بگويد : « فلانى قيّم بر اولادم است » بر همهء متعلقات آن‌ها از آنچه كه موصى بر آن ولايت داشته ، ولايت خواهد داشت ؛\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nپس حق دارد به خوبى و معروف بر آن‌ها و بر كسى كه نفقه‌اش به عهدهء آن‌ها است خرج نمايد و اموال آن‌ها را حفظ نموده و نمائات اموال را تحصيل كرده ، طلب‌هايشان را استيفا نمايد و بدهكارىهاى آن‌ها را مانند ارش آنچه كه از اموال مردم تلف نموده‌اند بپردازد و همچنين حقوقى را كه به مال آن‌ها تعلق دارد ، مانند خمس و غير آن ، خارج كند . و در ولايت او بر تزويج آن‌ها سخنى است كه در جاى خود ان شاء اللَّه تعالى مىآيد .\r\nمسأله 57 - قرار دادن ولايت بر اطفال براى دو نفر و بيشتر ، چه به طور مستقل و يا مشترك جايز است و همچنين جايز است قرار دادن ناظر بر وصى ( بر اطفال ) مانند وصيت به مال .\r\nمسأله 58 - وصى بايد بدون اسراف و سخت‌گيرى بر بچه خرج كند ؛ پس طعام و لباس او را طبق عادت امثال و نظاير او به او مىدهد و اگر اسراف نمايد ضامن زيادى مىباشد . و اگر بچه بالغ شود و اصل خرج را انكار كند يا بر وصى ادعاى اسراف نمايد پس قول ، قول وصى است با قسم او . و همچنين است اگر بر وصى ادعا كند كه بدون نياز و مصلحت ، مال او را فروخته است . البته اگر در پرداخت مال به طفل بعد از بلوغ ، اختلاف نمايند پس وصى آن را ادعا نمايد و بچه آن را انكار كند ، قول بچه مقدّم مىشود و بيّنه بر وصى مىباشد .\r\nمسأله 59 - براى قيّم كه متولى امور يتيم است ، جايز است كه از مال او اجرت المثل عملش را بگيرد ؛ چه غنى باشد يا فقير ، اگر چه احتياط و بهتر براى شخص غنى آن است كه از گرفتن مزد خوددارى نمايد . و اما وصى بر اموال : پس اگر موصى مقدار مال موصى به را معين كند و مطابق آن مصرف معيّن نمايد به طورى كه چيزى براى اجرت وصى باقى نماند و گرفتن اجرت مستلزم گرفتن زياده بر مال موصى به يا كم كردن در مقدار مصرف باشد ، در اين صورت جايز نيست كه براى خودش اجرت بگيرد . ولى اگر مال و مصرف را به طورى معين كند كه قابل زياده و كم باشد ، حال آن مانند حال متولى وقف مىباشد در اينكه اگر جُعل معينى برايش معين نكند جايز است كه اجرت المثل عملش را بگيرد مانند اينكه وصيت كند به اينكه ثلث يا مقدار معينى از مال را در ساختن پل‌ها و صاف كردن معابر و تعمير مساجد ، صرف نمايد ( كه اجرت وصى هم جزء مخارج خواهد بود ) .\r\nمسأله 60 - وصيت از طرف موصى جايز است ، پس حق دارد مادامىكه روح در بدن\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nدارد از وصيّتش برگردد و آن را از اصل يا از بعضى از جهات و كيفيات و متعلّقات عوض نمايد ؛ پس حق دارد تمام موصى به يا قسمتى از آن را تعويض نمايد و وصى و موصى له و غير اين‌ها را تغيير بدهد . و اگر از بعضى از جهات برگردد بقيهء وصيت به حال خودش باقى مىماند ، پس اگر وصيت نمايد كه ثلث او را در مصارف مخصوص مصرف نمايند و وصايت را براى زيد قرار دهد سپس بعد از آن از وصايت زيد برگردد و براى عمرو قرار دهد اصل وصيت به حال خودش باقى مىماند . و همچنين است اگر وصيت كند كه ثلث او در مصارف معينى به دست زيد مصرف شود سپس از آن مصارف به مصارف ديگرى برگردد ، وصيت به اينكه در دست زيد باشد به حالش باقى مىماند و به همين منوال . و همانطور كه در وصيت متعلق به مال ، حق رجوع دارد همچنين در وصيت به ولايت بر اطفال هم حق رجوع دارد .\r\nمسأله 61 - رجوع از وصيت ، با قول تحقق پيدا مىكند و آن ، هر لفظى است كه - با هر لغتى باشد - عرفاً ، دلالت بر رجوع نمايد مانند « از وصيتم برگشتم » يا « آن را باطل كردم » يا « از آن عدول نمودم » يا « آن را نقض نمودم » و مانند اين‌ها . و با فعل هم تحقق پيدا مىكند و آن يا با معدوم نمودن موضوع آن است مثل تلف كردن موصى به و همچنين است نقل آن به ديگرى با عقد لازم مانند بيع يا با عقد جايز مانند هبهء همراه با قبض و يا با چيزى كه عرفاً رجوع حساب مىشود اگر چه موصى به ، به حالش و در ملك او باقى بماند ، مانند اينكه شخصى را در فروش موصى به ، وكيل نمايد .\r\nمسأله 62 - وصيت بعد از آن‌كه واقع شد ، به حالش باقى مىماند و به آن عمل مىشود ، در صورتى كه موصى از آن رجوع نكند ؛ اگر چه مدت آن طول بكشد . و اگر در رجوع او شك شود و لو از اين جهت كه شك در لفظ يا فعلى باشد كه رجوع است ، حكم به بقاى وصيت و عدم رجوع مىشود . اين در صورتى است كه وصيت مطلق باشد ، به اينكه مقصود موصى اين باشد كه مضمون وصيت واقع شود و بعد از مرگ او در هر زمانى كه قضاى الهى بر او برسد ، به آن عمل گردد و اما اگر مقيّد به مرگ او در مسافرت چنينى يا از بيمارى فلانى باشد و مرگ او در آن مسافرت يا از آن بيمارى اتفاق نيفتد ، اين وصيت باطل مىشود . و اگر در آستانهء مسافرت يا در حال بيمارى و مانند اين‌ها وصيت كند و قرائن حالى يا مقالى\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبر مطلق نبودن آن و اينكه نظرش تنها به مرگش در اين احوال است قائم باشند ، عمل به آن جايز نيست و در غير اين صورت اقرب آن است كه آن وصيت را اخذ نمود و به آن عمل كرد و لو اينكه مدت آن طول بكشد - مگر آن‌كه آن را نسخ ( ابطال ) نمايد - مخصوصاً اگر از حال او آشكار شود كه وصيت جديد نكردن او به خاطر اعتماد بر وصيّت گذشته است ، مانند اينكه از او مشاهده شود كه مثلًا ورق وصيت را محافظت مىكند .\r\nمسأله 63 - وصيت به ولايت - چه بر مال باشد يا بر اطفال - فقط با شهادت دو مرد عادل ثابت مىشود و شهادت زنان در آن - چه منفرد باشند و چه منضم به مردان باشند - قبول نمىشود . و اما وصيت به مال مانند ساير دعاوى مالى با شهادت دو مرد عادل ، يك شاهد و قسم ، و شهادت يك مرد عادل و دو زن عادل ثابت مىشود . و از بين دعاوى مالى ، وصيّت به مال به دو چيز امتياز پيدا مىكند : يكى از آن‌ها اين است كه با شهادت زنان به طور منفرد ثابت مىشود اگر چه چهار تا تكميل نشود و قسم ضميمه نشود ، پس ربع آن به شهادت يك زن عادل و نصف آن به دو زن و سه چهارم آن به سه زن و تمام آن به چهار زن ثابت مىشود . دومى آن‌ها اين است كه وصيت مالى ، با شهادت دو مرد ذمّى كه در دين خودشان عادل باشند در وقت ضرورت و نبود مسلمانان عادل ، ثابت مىشود و شهادت غير اهل ذمّه از كافرها قبول نمىشود .\r\nمسأله 64 - اگر ورثه كبير باشند و همه به وصيت بر ثلث و كمتر از آن براى وارث يا بيگانه يا به اينكه در مصرفى صرف شود اقرار نمايند در تمام موصى به ثابت مىشود و از جهت اخذ به اقرارشان ملزم مىشوند كه به آن عمل نمايند و احتياج به بيّنه ندارد . و اگر بعضى از ورثه به آن اقرار نمايند و بعضى ديگر اقرار نكنند ، پس اگر مقرّ دو نفر عادل باشند بازهم در تمام ثابت مىشود ؛ زيرا نسبت به مقر ، اقرار و نسبت به غير آن شهادت است ؛ پس به بيّنهء ديگرى احتياج نيست . و در غير اين صورت ، نسبت به حصهء مقرّ ثابت مىشود و در حصهء بقيّهء آنان احتياج به بيّنه دارد . البته اگر مقر يك عادل باشد و وصيت به مال براى شخص يا اشخاصى باشد ضميمه نمودن قسم مقر له به اقرار مقر در ثبوت تمام ، كفايت مىكند . بلكه اگر يك زن عادل باشد در ربع حصه بقيّهء آنان طبق آنچه كه در مسأله قبل گذشت ثابت مىشود . و خلاصه كسى كه از ورثه مقر است نسبت به حصه‌هاى افراد باقى\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nشاهد مىباشد مانند بيگانه ، پس با اقرار بعض ورثه در حصه ديگران ثابت مىشود آن چيزى كه با شهادت اجنبى ثابت مىگردد .\r\nمسأله 65 - اگر وارث ، اصل وصيت را اقرار نمايد مانند بيگانه است ، پس حق ندارد وصايت كسى را كه ادعاى آن را دارد ، انكار نمايد و انكار از او شنيده نمىشود مانند غير او .\r\nالبته اگر وصيت متعلق باشد به افراد قُصَّر ، يا عناوين عمومى مانند فقرا ، يا وجوه قربى مانند مساجد و زيارتگاه‌ها ، يا خود ميت مانند استيجار عبادات و زيارات براى او و مانند اين‌ها ، هر كسى كه مىداند مدعى وصايت دروغ مىگويد مخصوصاً اگر خيانت را از او ببيند ، حق دارد او را انكار نمايد و از باب حسبه با او نزد حاكم ترافع نمايد ؛ ليكن وارث و بيگانه ، در اين مطلب مساوى مىباشند ، مگر در چيزى كه به امور ميت تعلق داشته باشد ؛ زيرا بعيد نيست كه وارث از غير وارث ، اولويت داشته باشد و حق دعوا ، قبل از ديگران به او اختصاص داشته باشد .\r\nمسأله 66 - در كتاب حجر گذشت كه وصيت در ثلث مال نافذ مىباشد و در زيادتر از آن ، متوقف بر امضاى وارث است . و منجزات حتى از مريض در مرض موتش و بنابر اقوى حتى منجزات مجانى و محاباتى در اصل مال نافذ مىباشد .\r\nمسأله 67 - اگر در مرض موت بين عطاى منجّز و عطايى كه بر موت معلق است جمع نمايد پس اگر ثلث براى هر دو كافى باشد در نفوذ آن‌ها در تمام آنچه كه به آن تعلق يافته‌اند ، اشكالى نيست . و اگر براى آن‌ها وافى نباشد به عطاى منجّز ، ابتدا مىشود ، پس از اصل مال خارج مىشود و عطاى معلق در صورتى كه ورثه اذن ندهند از ثلث آنچه كه باقى مانده است خارج مىشود .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nكتاب يمين و نذر و اقسام آن‌ها\r\n\r\nيمين\r\nو بر آن حلف و قسم ( سوگند ) اطلاق مىشود و آن سه نوع است :\r\nاول - آن است كه جهت تأكيد و تحقيق خبر دادن به وقوع چيزى در گذشته يا حال يا در آينده واقع مىشود .\r\nدوم - يمين « مناشده » است و آن چيزى است كه طلب و سؤال ( درخواست ) با آن مقرون است و منظور از آن تحريك مسئول بر برآوردن مقصود سائل است مانند قول سائل : « سؤال مىكنم از تو به خدا كه انجام بدهى فلان كار را » .\r\nسوم - يمين عقد است و آن چيزى است كه واقع مىشود به جهت تأكيد و تحقيق آنچه كه بنابر آن گذاشته و التزام به آن پيدا كرده از انجام دادن امرى يا ترك آن در آينده مانند قول او : « قسم به خدا البته روزه مىگيرم » يا مثلًا « مصرف و كشيدن دخانيات را ترك مىكنم » .\r\nدر اينكه قِسم اول منعقد نمىشود ، اشكالى نيست و چيزى بر آن مترتب نمىشود غير از گناه در جايى كه عمداً اخبارش دروغ باشد . و همچنين قِسم دوم منعقد نمىشود و چيزى بر آن از گناه يا كفّاره - نه بر قسم‌خورنده در سوگندش و نه بر محلوف عليه ( شخص قسم داده شده ) در حنث ( مخالفت ) آن و برنياوردن مورد سؤال او - مترتب نمىشود . و اما قِسم سوم همان است كه با اجتماع شرايطى كه مىآيد ، منعقد مىشود و اطاعت و وفاى به آن واجب است و مخالفت آن حرام مىباشد و بر حنث آن كفّاره مترتب مىشود .\r\nمسأله 1 - قسم منعقد نمىشود مگر با لفظ يا چيزى كه جاى آن بنشيند ؛ مانند اشاره شخص لال . و بنابر اقوى به نوشتن منعقد نمىشود و ظاهراً عربى در آن معتبر نيست خصوصاً در متعلقات آن .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمسأله 2 - قسم منعقد نمىشود مگر اينكه آنچه به آن قسم خورده شده خدا جلّ شأنه باشد يا به ذكر اسم علم او كه مختص به او مىباشد مانند لفظ جلاله ( اللَّه ) و ملحق به آن است آنچه بر غير او اطلاق نمىشود مانند رحمان ؛ يا به ذكر اوصاف و افعال مختص به او كه غير او در آن با او شريك نمىباشد مانند قول او : « قسم به مقلب القلوب و الابصار » ، « قسم به آن كسى كه جانم به دست او است » و « قسم به آن كسى كه حبه را شكافت و انسان را آفريد » و نظاير اين‌ها ؛ يا به ذكر اوصاف و افعال مشتركه‌اى كه بر خداى تعالى و بر غير او اطلاق مىشود ليكن غالباً بر او اطلاق مىشود به طورى كه در وقت اطلاق ، منصرف به خداى تعالى مىشود مانند ربّ و خالق و بارى و رازق و رحيم . و به آنچه كه انصراف به او ندارد ، مانند موجود و حىّ و سميع و بصير و قادر ، منعقد نمىشود اگر چه با آن‌ها نيّت قسم به ذات مقدس خدا را داشته باشد ؛ البته اشكال دارد پس احتياط ترك نشود .\r\nمسأله 3 - آنچه در انعقاد قسم معتبر است اين است كه قسم به خداى متعال باشد ، نه به غير او ؛ پس هر چيزى كه عرفاً صدق كند كه قسم به خداى متعال است ، قسم با آن منعقد مىشود . و اگر بگويد : « قسم به حق خدا » و « به جلال خدا » و « به عظمت خدا » و « به كبريايى خدا » و « قسم به بقا و دوام خدا » ظاهراً قسم صدق مىكند . و در انعقاد قسم به اينكه بگويد : « به قدرت خدا » و « به علم خدا » تأمل است اگر چه خالى از قرب نيست .\r\nمسأله 4 - در انعقاد قسم معتبر نيست كه انشاى قسم با حروف قسم باشد به اينكه بگويد : « و اللَّه يا باللَّه يا تاللَّه هرآينه انجام مىدهم اين را » بلكه اگر آن را با دو صيغهء قسم و حلف ، انشا نمايد مانند قول او : « اقسمت باللَّه » يا « حلفت باللَّه » نيز منعقد مىشود . البته دو لفظ « اقسمت » و « حلفت » بدون لفظ جلاله يا چيزى كه به منزلهء آن است ، كفايت نمىكند .\r\nمسأله 5 - يمين با قسم به پيغمبر صلى الله عليه و آله و سلم و ائمه اطهار عليهم السلام و بقيه نفوس مقدسه و به قرآن كريم و به كعبهء شريف و بقيه مكان‌هاى محترم ، منعقد نمىشود .\r\nمسأله 6 - يمين با طلاق و مانند آن منعقد نمىشود به اينكه بگويد : « زوجه‌ام طالق است اگر اين را انجام دهم يا اگر انجام ندهم » ؛ پس مثل اين قسم تأثيرى در حصول طلاق و مانند آن ، با حنث قسم و نيز در مترتب شدن گناه يا كفّاره بر آن ندارد . و همچنين است يمين به برائت از خداى متعال يا از رسول خدا صلى الله عليه و آله و سلم يا از دين او يا از ائمه عليهم السلام به اينكه\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمثلًا بگويد : « از خدا يا از دين اسلام ، برىء هستم اگر اين را انجام دهم يا اگر اين را انجام ندهم » ؛ پس گناه يا كفّاره‌اى در مخالفت آن ، مترتب نمىشود . البته خود اين قسم حرام است و قسم‌خورنده گناه كار است بدون آن‌كه بين راست و دروغ و مخالفت و عدم مخالفت آن فرقى كند . بلكه احتياط ( مستحب ) آن است كه قسم‌خورنده ، ده مسكين را به عنوان كفّاره اطعام كند ؛ به اينكه به هر مسكين يك مدّ بدهد و از خداى متعال مغفرت و آمرزش بخواهد . و همچنين منعقد نمىشود به اينكه مثلًا بگويد : « اگر اين را انجام ندهم پس من يهودى يا نصرانى هستم » .\r\nمسأله 7 - اگر قسم را بر مشيّت ( خواست ) خداى متعال ، معلّق كند به اينكه بگويد :\r\n« قسم به خدا اين را انجام مىدهم اگر خدا بخواهد » و مقصودش تعليق بر خواست خداى متعال باشد نه آن‌كه تنها جهت تبرّك به اين كلمه باشد منعقد نمىشود ؛ حتى در جايى كه « محلوف عليه » ، فعل واجب يا ترك حرام باشد ، به خلاف موردى كه بر مشيّت غير او معلق كند به اينكه مثلًا بگويد : « قسم به خدا اين را انجام مىدهم اگر زيد بخواهد » پس اين قسم بر فرض خواستن زيد ، منعقد مىشود . پس اگر زيد بگويد : « من مىخواهم كه اين را انجام دهى » منعقد مىشود و حنث و كفّاره بر ترك آن مترتب مىشود . و اگر زيد بگويد : « من نمىخواهم انجام دهى » قسم مذكور منعقد نمىشود . و اگر قسم‌خورنده نداند كه زيد انجام آن عمل را مىخواهد يا نه ، اثر و حنث بر آن مترتب نمىشود . و همچنين است حال اگر بر چيز ديگرى غير از مشيّت ، معلق نمايد كه بر تقدير حصول آنچه بر آن معلق شده ، منعقد مىشود ، پس بر اين تقدير ، اگر محلوف عليه را به جا نياورد قسم حنث مىشود .\r\nمسأله 8 - در شخص قسم‌خورنده ، بلوغ و عقل و قصد و اختيار و منتفى بودن حجر در متعلق آن معتبر است ؛ پس قسم بچه و ديوانهء هميشگى ، يا ادوارى در حال ديوانگى و مكره و مست ، بلكه شخص غضبناك كه غضبش به طورى شديد باشد كه قصد را از او سلب نمايد و محجور عليه در موردى كه بر او حجر شده است منعقد نمىشود .\r\nمسأله 9 - قسم فرزند با منع پدر و قسم زوجه با منع شوهر منعقد نمىشود ، مگر اينكه محلوف عليه فعل واجب يا ترك حرام باشد و منع متوجه به محلوف عليه باشد و اما اگر منع متوجه به قسم باشد ، بعيد نيست كه منعقد نشود . و اگر در غير آن قسم بخورند ، پدر يا\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nهمسر حق دارند كه يمين را حل ( نقض ) نمايند و اثر آن از بين مىرود ، پس حرمت مخالفت و كفّاره‌اى بر آن نيست . و آيا اذن و رضايت آن‌ها در انعقاد قسم آن‌ها شرط است كه اگر بر قسم آن‌ها مطلع هم نباشند يا در صورتى كه آن را بدانند ولى حلّ ننمايند ؛ اصلًا منعقد نشود يا اينكه اذن آن‌ها شرط نمىباشد ، بلكه منع آن‌ها مانع انعقاد قسم و حلّ آن‌ها رافع استمرار آن مىباشد ، تا اينكه در دو صورت مذكور صحيح بوده و منعقد شود ؟ دو قول است كه اولى آن‌ها خالى از رجحان نيست ؛ پس در اين صورت بعيد نيست كه بدون اذن آن‌ها منعقد نشود ، حتى اگر قسم در فعل واجب يا ترك حرام باشد ، ليكن احتياط خصوصاً در اين دو مورد ترك نشود .\r\nمسأله 10 - در انعقاد قسم اگر به فعل واجب يا مستحب يا به ترك حرام يا مكروه ، تعلق پيدا كند و در منعقد نشدن آن اگر به فعل حرام يا مكروه يا به ترك واجب يا مستحب متعلق شود اشكالى نيست ، و اما مباحى كه در نظر شرع ، هر دو طرف آن مساوى مىباشد ، پس اگر فعل آن بر تركش به حسب منافع و اغراض عقلايى دنيايى ، ترجيح داشته باشد يا بر عكس آن باشد ، پس در انعقاد آن در صورتى كه به طرف راجح آن تعلق پيدا كند و عدم انعقاد آن ، اگر به طرف مرجوح آن متعلق شود اشكالى نيست . و اگر دو طرف آن به حسب دنيا هم مساوى باشد آيا در صورت تعلق آن به فعل يا ترك آن ، منعقد مىشود ؟ دو قول است كه اشهر و احوط آن‌ها اولى آن‌ها مىباشد بلكه خالى از قوت نيست .\r\nمسأله 11 - همانطور كه قسم بر آنچه كه مرجوح است منعقد نمىشود ، همچنين اگر به راجح تعلق پيدا كند سپس مرجوح شود ، منحل مىشود و اگر دوباره راجح شود ، قسم بعد از انحلال آن بنابر اقوى ، عود نمىكند .\r\nمسأله 12 - قسم ، فقط بر مقدور منعقد مىشود ، نه بر غير آن . و اگر مقدور باشد سپس بعد از آن عجز بر آن عارض شود ، در صورتى كه عجز او در تمام وقتى كه براى محلوف عليه مشخص شده باشد ، يا در صورتى كه عجز او هميشگى باشد در حالى كه قسمش مطلق است ، قسم منحل مىشود . و همچنين است حال در عسر و حرجى كه رافع تكليف مىباشند .\r\nمسأله 13 - اگر قسم منعقد شود وفاى به آن واجب است و مخالفت آن حرام مىباشد و با حنث آن ، كفّاره واجب مىشود . و حنثى كه موجب كفّاره است ، مخالفت عمدى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمىباشد ، پس اگر از روى جهل يا فراموشى يا اضطرار يا اكراه آن را مخالفت كند نه حنثى هست و نه كفّاره‌اى .\r\nمسأله 14 - اگر متعلق قسم فعل باشد مانند نماز و روزه ، پس اگر وقتى براى آن معين كند همان متعين مىباشد و وفاى به آن ، اين است كه در وقتش آن را انجام دهد . و حنث آن ، انجام ندادن آن در آن وقت است ، اگر چه در وقت ديگرى آن را به جا بياورد . و اگر مطلق باشد وفاى به آن به اين است كه هر وقتى كه شد آن را ايجاد نمايد و لو يك مرتبه باشد و حنث آن به اين است كه به طور كلى آن را ترك نمايد . و تكرار و فوريّت و مبادرت ، واجب نيست و براى او تأخير و لو با اختيار ، تا زمانى كه به خاطر گمان پيدا شدن عجز يا پيدا شدن مرگ گمان فوت نمايد جايز است . و اگر متعلق آن ترك باشد ، مانند اينكه قسم بخورد كه مثلًا دخانيات استعمال نكند ، پس اگر آن را مقيّد به زمانى نمايد ، حنث آن به انجام آن در آن زمان مىباشد اگر چه يك بار باشد . و اگر مطلق بگذارد مقتضاى آن هميشه و مادام العمر مىباشد ؛ پس اگر در مدت عمرش و لو يك مرتبه آن را انجام دهد ، حنث تحقق پيدا مىكند .\r\nمسأله 15 - اگر محلوف عليه ، انجام كارى باشد مانند روزهء يك روز ، چه به زمانى مقيد باشد مانند يك روز از ماه شعبان يا مطلق باشد ، فقط يك حنث براى آن مىباشد در صورتى كه در آن وقت مشخص يا به طور مطلق ، آن را ترك نمايد . و همچنين است اگر محلوف عليه ترك كارى به طور مطلق باشد ، چه آن را به زمان مقيد كرده باشد يا نه ، پس وفاى آن به اين است كه در آن وقت مشخص يا به طور مطلق ، آن را ترك نمايد و حنث آن به واقع ساختن آن مىباشد ؛ و لو يك مرتبه ، بنا بر اين اگر آن را انجام دهد حنث نموده و قسم منحل مىشود . و اگر چند مرتبه آن را انجام دهد ، حنث آن فقط يك مرتبه مىباشد ، پس كفّاره تكرار نمىشود . و بنابر اقوى چنين است اگر قسم بخورد كه هر پنجشنبه روزه بگيرد يا قسم بخورد كه در هر جمعه دخانيات استعمال نكند ، پس اگر بيشتر از يك روز روزه را ترك نمايد يا بيشتر از يك جمعه ، دخانيات استعمال كند حنث و كفّاره تكرار نمىشود و قسم با همان مخالفت اولى منحل مىشود و احتياط خوب است .\r\nمسأله 16 - كفّارهء قسم ، آزاد كردن يك بنده يا اطعام ده مسكين يا پوشاندن آن‌ها است ؛\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nپس اگر نتواند ، بايد سه روز روزه بگيرد . و تفصيل آن در كفارات مىآيد ان شاء اللَّه تعالى .\r\nمسأله 17 - همه قسم‌هاى راست مكروه مىباشند ؛ چه بر گذشته و چه بر آينده . البته اگر به وسيلهء آن‌ها قصد دفع مظلمه‌اى از خود يا غير خود از برادرانش را داشته باشد ، بدون كراهت جايز است و لو اينكه دروغ باشد . بلكه چه بسا جهت دفع ظالم از خودش يا عرضش يا از جان مؤمن يا عرض او ، قسم دروغ واجب شود . و اقوى آن است كه « توريه » واجب نمىباشد اگر چه آن را خوب بتواند انجام دهد .\r\nمسأله 18 - بنابر اقوى قسم به غير خدا در گذشته و آينده جايز است اگر چه بر مخالفت آن گناه و كفّاره‌اى مترتب نمىشود ، چنان كه در دعاوى و مرافعات ، قسم به غير خدا ، قسمى نمىباشد كه سبب فصل نزاع گردد .\r\n\r\nنذر\r\nمسأله 1 - نذر ، التزام به كارى است براى خداى متعال به گونه‌اى مخصوص ؛ و به مجرد نيّت منعقد نمىشود ، بلكه حتماً بايد با صيغه باشد . و « صيغه » چيزى است كه مفاد آن قرار دادن فعل يا تركى بر ذمّه‌اش براى خداى متعال است ، به اينكه بگويد : « للَّه ( براى خدا ) بر من است كه روزه بگيرم » يا مثلًا « شرب خمر را ترك نمايم » و آيا در صيغه ، گفتن « للَّه » به خصوص ، معتبر است يا همانطور كه در يمين گذشت ، غير از اين لفظ از اسم‌هاى مختص خداى متعال كفايت مىكند ؟ ظاهر دومى است . و بعيد نيست كه به آنچه كه - از هر لغتى - هم معنى و مرادف گفتهء مذكور باشد خصوصاً براى كسى كه عربى را خوب نمىداند منعقد شود . و اگر بر قول او : « بر من است چنين . . . » اكتفا شود منعقد نمىشود اگر چه در قلبش معنى « للَّه » را قصد كرده باشد . و اگر مثلًا بگويد : « نذر كردم براى خدا كه روزه بگيرم » يا « براى خدا بر من است نذر روزهء يك روز » ، منعقد نمىشود با اشكالى كه دارد ، پس ترك احتياط نشود .\r\nمسأله 2 - در نذركننده ، بلوغ و عقل و اختيار و قصد و منتفى بودن حجر در متعلق نذرش شرط است ، پس نذر بچه منعقد نمىشود اگر چه مميّز باشد و ده سال داشته باشد و همچنين است ديوانه در حال ديوانگيش و لو اينكه ادوارى باشد و نذر مكره و مست ، بلكه و\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nغضبناكى كه غضبش رافع قصد او باشد و سفيهى كه محجور عليه است در صورتى كه مورد نذر مال - و لو در ذمّه‌اش - باشد و همچنين نذر مفلسى كه محجور عليه است در صورتى كه مورد نذر از مالى باشد كه حجر شده و مورد تعلق حق طلبكارها باشد ، منعقد نمىشود .\r\nمسأله 3 - نذر زوجه با منع زوج صحيح نيست اگر چه متعلق به مال خودش باشد و عمل به نذر مانع حق زوج نباشد ، بلكه ظاهراً انعقاد آن مشروط به اذن زوج مىباشد . و اگر به زوجه اذن بدهد و او نذر كند ، منعقد مىشود و زوج حق ندارد بعد از آن ، آن را منحل نموده و يا از وفاى به آن منع نمايد . و نذر فرزند بنابر اظهر مشروط به اذن پدرش نمىباشد و او حق انحلال آن و منع او از وفاى به آن را ندارد .\r\nمسأله 4 - نذر يا نذر برّ است و به آن نذر « مجازات » گفته مىشود و آن نذرى است كه بر امرى معلّق شود ، چه به جهت شكرانهء نعمت دنيوى يا نعمت اخروى ، مثل اينكه بگويد : « اگر فرزندى روزيم شد پس براى خدا بر من است چنين » يا « اگر به زيارت بيت اللَّه موفق شدم پس براى خدا بر من است چنين » و چه به جهت طلب دفع بلا ، مثل اينكه بگويد : « اگر خداوند مريض مرا شفا دهد پس براى خدا بر من است چنين » . و يا نذر « زجر » است و آن چيزى است كه بر فعل حرام يا مكروه جهت منع كردن نفس از ارتكاب آن‌ها معلق شود مثل اينكه بگويد : « اگر عمداً دروغ گفتم يا در آب بول كردم پس براى خدا بر من است چنين » يا بر ترك واجب يا مستحب جهت منع كردن نفس از ترك آن‌ها ، معلق شود . و يا نذر « تبرّع » است و آن چيزى است كه مطلق است و بر چيزى معلق نباشد مثل اينكه بگويد : « براى خدا بر من است كه فردا روزه بگيرم » در انعقاد اولى و دومى اشكال و اختلافى نيست و در انعقاد آخرى دو قول است كه اقواى آن‌ها انعقاد آن است .\r\nمسأله 5 - در متعلق نذر ، مطلقاً شرط است كه مقدور ناذر باشد و اينكه اطاعت و عبادت خداى متعال باشد ؛ خواه نماز يا روزه يا حج و مانند اين‌ها از چيزهايى كه در صحت آن قربت معتبر است باشد و خواه امرى باشد كه شرع آن را مستحب كرده و تقرب با آن صحيح است مانند زيارت مؤمنين و تشييع جنازه و عيادت بيماران و غير اين‌ها . پس در هر واجب يا مستحب و لو كفايى باشد در صورتى كه نذر به فعل آن تعلق پيدا كند و در\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nهر حرام يا مكروه در صورتى كه به ترك آن تعلق پيدا كند ، نذر منعقد مىشود . و اما مباح مانند اينكه خوردن غذا يا ترك آن را نذر نمايد ، پس چنانچه معناى راجحى را از آن قصد نمايد مانند اينكه از خوردن آن قصد نمايد قدرت بر عبادت پيدا كند يا با ترك آن منع نفس از شهوت را قصد نمايد ، بدون اشكال منعقد مىشود ، چنان كه در عدم انعقاد نذر در جايى كه متعلق آن - چه فعل و چه ترك - به سبب اقتران با بعضى از عوارض مرجوح شود و لو اينكه مرجوحيت آن دنيوى باشد ، اشكالى نيست . و اما اگر معناى راجحى را از آن قصد نكند و چيزى عارض نشود كه موجب رجحان يا مرجوحيت آن باشد ، ظاهراً منعقد نمىشود ، ليكن ترك احتياط در آن ، سزاوار نيست .\r\nمسأله 6 - قبلًا دانستى كه نذر يا بر امرى معلق است يا نه ، و اولى بر دو قسم است : « نذر شكر » و « نذر زجر » پس بدان كه معلق عليه در نذر شكر يا فعل ناذر است يا فعل غير او است يا فعل خداى متعال است و در همه اين‌ها بايد امرى باشد كه صلاحيت داشته باشد كه بر آن شكر شود ، تا اينكه منذور ، تلافى آن واقع شود ، پس اگر فعل ناذر باشد پس بايد طاعت خداى متعال باشد : از فعل واجب يا مستحب يا ترك حرام يا مكروه ، پس از جهت شكر خداى تعالى در جايى كه او را بر آن طاعت موفق نموده است به آنچه كه نذر نموده ملتزم مىشود ، بنا بر اين اگر نذر شكر را بر ترك واجب يا مستحب يا فعل حرام يا مكروه ، معلق نمايد منعقد نمىشود . و اگر فعل غير او باشد بايد براى ناذر در آن منفعت دينى يا دنيوى باشد كه براى شكر بر آن شرعاً يا عرفاً ، صلاحيت داشته باشد و در عكس آن ، منعقد نمىشود مثل اينكه بگويد : « اگر منكرات بين مردم شايع شد ، براى خدا بر من است چنين » . و اگر فعل خداى متعال باشد لازم است امرى باشد كه خواستن آن جايز باشد و طلب آن از خداى متعال پسنديده باشد مانند شفاى مريض يا هلاكت دشمن دينى يا امنيّت بلاد و مانند اين‌ها ، پس در عكس آن منعقد نمىشود ، مانند اينكه بگويد : « اگر خداوند اين مؤمن صالح را هلاك كند - يا بگويد - اگر قحطى در بلاد واقع شود پس چنين » . و اما در نذر زجر بايد شرط و معلق عليه - چه در فعل يا ترك - در اختيار ناذر باشد و صلاحيت داشته باشد كه از آن منع شود تا نذر به جهت منع آن واقع شود مانند فعل حرام يا مكروه يا ترك واجب يا مندوب .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمسأله 7 - اگر شرط ، فعل اختيارى ناذر باشد ، پس نذرى كه بر آن معلق مىشود ، مىتواند نذر شكر باشد و مىتواند نذر زجر باشد و امتياز و جداكننده بين آن دو ، قصد مىباشد ، مثلًا اگر بگويد : « اگر شراب خوردم پس براى خدا بر من است چنين » و در مقام منع كردن نفس و منصرف نمودن آن از آشاميدن آن باشد و براى اين جهت چيزى را بر خودش بر فرض خوردن شراب ، واجب كرده تا مانع آن شود ؛ پس نذر زجر مىباشد و منعقد مىشود و اگر در مقام تشويق نفس و ترغيب آن باشد و منذور را به عنوان جزاى صدور آن از خودش و مهيا شدن اسباب آن برايش قرار دهد نذر شكر مىباشد پس منعقد نمىشود .\r\nمسأله 8 - اگر نماز يا روزه يا صدقه را در زمان معينى نذر نمايد متعين مىشود ؛ پس اگر آن را در غير آن زمان انجام دهد كفايت نمىكند . و همچنين است اگر آن را در محلى كه داراى رجحان است نذر نمايد ، پس در غير آن مجزى نمىباشد ، اگر چه محل ديگر افضل باشد . و اگر آن را در محلى كه داراى رجحان نيست نذر نمايد ، در انعقاد و متعين شدن آن ، دو وجه ، بلكه دو قول است كه اقواى آن‌ها انعقاد آن است . البته اگر واقع ساختن بعضى از فرائض يا بعضى از نافله‌هاى راتبه را مانند نماز شب ، يا روزه ماه رمضان ، در مكان يا شهرى كه رجحان ندارد ، نذر نمايد به طورى كه نذر به اصل نماز و روزه تعلق پيدا نكند ، بلكه نذر به واقع ساختن آن‌ها در مكان خاصى تعلق پيدا كند ، ظاهر آن است كه منعقد نمىشود . اين در صورتى است كه عنوان راجحى بر آن عارض نشود ، مثل اينكه آن مكان براى عبادت فارغ‌تر باشد يا از ريا دور تر قرار بگيرد و مانند آن ، و گرنه در انعقاد آن اشكالى نيست .\r\nمسأله 9 - اگر روزه نذر كند ولى عددى را تعيين نكند روزهء يك روز كفايت مىكند . و اگر نماز نذر كند و كيفيت و مقدار را تعيين ننمايد ، بعيد نيست كه يك ركعت وتر كفايت كند مگر آن‌كه قصدش غير از رواتب باشد ، پس مجزى نمىباشد مگر اينكه دو ركعت بخواند . و اگر صدقه نذر كند و جنس و مقدار آن را معيّن ننمايد كمترين چيزى كه بر آن صدقه گفته مىشود كفايت مىكند . و اگر نذر كند كه فعل قربى انجام دهد ، هرچه كه قربى است كفايت مىكند ؛ گرچه يك تسبيح يا صلوات بر پيغمبر و آل او ( صلوات اللَّه عليهم ) يا تصدّق به چيزى باشد و غير اين‌ها .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمسأله 10 - اگر مثلًا ده روز روزه نذر نمايد ، پس اگر به پىدرپى بودن يا جدا از هم بودن مقيّد نمايد ، همان متعيّن مىشود و گرنه بين پىدرپى بودن و جدا بودن آن‌ها مخيّر است . و همچنين است اگر يك سال روزه نذر نمايد ، كه ظاهر آن است كه در صورت اطلاق آن ، دوازده ماه و لو متفرق باشد ، كفايت مىكند . بلكه و همچنين است اگر يك ماه روزه نذر نمايد ، كه ظاهراً روزهء سى روز و لو متفرق باشد كفايت مىكند ، همانطور كه روزه بين دو هلال از يك ماه و لو ناقص باشد ( يك روز كم داشته باشد ) كفايت مىكند . و مىتواند كه يك ماه با تلفيق روزه بگيرد ، پس در اثناى ماهى شروع مىكند و از ماه دوم مقدار آنچه كه از ماه اول گذشته بود ، تكميل مىنمايد . البته اگر به طور متفرق بياورد اكتفا به مقدار ماه ناقص ، جايز نيست .\r\nمسأله 11 - اگر روزهء سال معينى را نذر كند ، روزهء دو عيد از آن استثنا مىباشد ، پس در آن‌ها روزه نمىگيرد و قضايى بر او نيست . و همچنين در روزهايى كه چيزى از قبيل بيمارى يا حيض يا نفاس يا مسافرت در آن‌ها عارض شود كه روزه با آن صحيح نمىباشد ، افطار مىكند ، ليكن بنابر اقوى ، قضاى آن واجب است .\r\nمسأله 12 - اگر مثلًا روزهء هر پنجشنبه را نذر نمايد و بعضى از آن‌ها با يكى از عيدين ( عيد فطر و قربان ) يا با يكى از عوارضى كه مجوّز افطار مىباشد ، از قبيل بيمارى يا حيض يا نفاس يا مسافرت مصادف شود ، بايد افطار كند و روزه نگيرد . و قضاى آن در غير عيدين و مسافرت ، بنابر اقوى واجب است و در عيدين و سفر ، بنابر احتياط ( واجب ) ؛ اگر چه وجوب قضا نسبت به عيدين ، خالى از قوت نيست .\r\nمسأله 13 - اگر روزهء يك روز معين را نذر نمايد و عمداً آن روز را روزه نگيرد ، قضاى آن با كفّاره واجب است .\r\nمسأله 14 - اگر روزهء روز معينى را نذر نمايد ، مسافرت - اگر چه ضرورى نباشد - برايش جايز است و افطار مىكند سپس قضا نموده و كفّاره‌اى بر او نيست .\r\nمسأله 15 - اگر زيارت يكى از ائمه عليهم السلام يا بعضى از صلحا را نذر كند لازم مىشود و حضور بر مزار آن‌ها و سلام بر مزور ( شخص زيارت شونده ) كفايت مىكند و ظاهراً غسل\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nزيارت و نماز آن اگر در نذر ذكر نشده‌اند واجب نمىباشد . و اگر امامى را تعيين كند ، زيارت غير او - اگر چه زيارتش افضل باشد - مجزى نمىباشد ، همانطور كه اگر از زيارت كسى كه تعيين نموده ، عاجز شود ، زيارت غير او به عنوان عوض آن ، واجب نمىباشد . و اگر زمانى را براى زيارت تعيين كند ، متعين مىشود ، پس اگر عمداً در وقتش آن را ترك نمايد حنث نموده و كفّاره واجب مىشود و بنابر اقوى قضا واجب نيست .\r\nمسأله 16 - اگر نذر كند كه پياده حج نمايد يا پياده امام حسين عليه السلام را زيارت نمايد ، در صورت توانايى و نبود ضرر ، منعقد مىشود ، پس اگر سواره حج يا زيارت نمايد با اينكه توانايى بر پياده روى داشته باشد ، در صورتى كه نذرش مطلق باشد و تعيين وقت ننموده باشد بايد به طور پياده اعاده نمايد . و اگر وقتى را معين كرده باشد و عمداً آن وقت فوت شود ، حنث نموده و كفّاره بر او واجب است ، ولى بنابر اقوى قضا واجب نمىباشد . و همچنين است حال اگر در قسمتى از راه سوار شود و در قسمتى ديگر ، پياده برود .\r\nمسأله 17 - كسى كه حج يا زيارت را به طور پياده نذر نموده حق ندارد روى دريا برود يا راهى را بپيمايد كه به كشتى و مانند آن نياز داشته باشد و لو اينكه به خاطر عبور از شط و مانند آن باشد . و اگر راه منحصر به دريا باشد پس اگر از اول چنين بوده است ، منعقد نمىشود ، مگر اينكه منظورش در مسافتى باشد كه پياده‌روى ممكن است ، پس در بقيهء راه - غير دريا - واجب است پياده برود . و اگر بعد از نذر عارض شده باشد ، چنانچه نذر مطلق و غير موقت باشد و انتظار مىرود كه بعداً بر راه خشكى تمكن پيدا كند و در آن پياده برود ، بايد منتظر بماند و اگر نذرش معين به وقت خاصّ باشد و انحصار طريق به دريا در همان وقت عارض شود يا مطلق و غير موقت باشد و هيچ وقت نمىتواند پياده برود ، وجوب وفا از او ساقط مىشود و چيزى بر او نيست .\r\nمسأله 18 - اگر براى كسى كه پياده رفتن را نذر نموده ، در قسمتى از راه - نه قسمت ديگر - عجز عارض شود ، احتياط ( واجب ) - اگر اقوى نباشد - آن است كه به اندازهء توانايىاش پياده برود و در قسمت ديگر سوار شود و احتياط بهتر آن است كه در نذر حج ، شترى براى قربانى سوق دهد . و اگر به سوار شدن كشتى اضطرار پيدا كند احتياط ( واجب ) آن است كه به اندازه‌اى كه ممكن است در كشتى بايستد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nمسأله 19 - اگر نذر كند كه عين مشخصى را صدقه بدهد متعيّن مىشود و دادن مثل يا قيمت آن با اينكه خود آن وجود دارد ، مجزى نمىباشد . و در صورت تلف آن اگر او آن را تلف نكرده باشد نذرش منحل مىشود و چيزى بر او نيست و اگر او آن را تلف كرده ، مثل يا قيمت آن را بنابر احتياط ( واجب ) ضامن است ؛ پس بدل را صدقه مىدهد و در صورتى كه اتلاف او ، از روى اختيار و عمد باشد ، بنابر اقوى كفّاره هم بايد بدهد .\r\nمسأله 20 - اگر براى شخص معينى نذر نمايد لازم مىشود و منذور له ( كسى كه براى او نذر شده ) ، مالك ابراء آن نمىباشد ؛ پس با ابراء او از ناذر ساقط نمىشود . و قبول آن بر منذور له واجب نمىباشد ، پس اگر از قبول آن خوددارى نمايد بعيد نيست كه نذر منحل نشود ، مگر اينكه در تمام وقت معيّنى كه برايش مشخص شده در نذر موقّت و مطلقاً و دائماً در غير آن ، از قبول خوددارى نمايد ، پس اگر از امتناعش در نذر موقت - قبل از اينكه از وقتش خارج شود - و در غير آن ، از امتناعش برگردد صدقه بر او واجب است . البته اگر نذر او صدقه دادن عين معينى باشد و او از قبول آن خوددارى نمايد برايش جايز است كه آن را تلف نمايد و اگر منذور له از امتناعش برگردد ضمان و كفّاره‌اى بر ناذر نمىباشد . و اگر ناذر قبل از آن‌كه به نذرش وفا نمايد بميرد ، از اصل تركه‌اش خارج مىشود . و همچنين است هر نذرى كه متعلق به مال باشد مانند ساير واجبات مالى . و اگر منذور له قبل از آن‌كه به او صدقه داده شود بميرد ، وارث او - بنابر احتمالى كه مطابق احتياط است مخصوصاً اگر متعلق نذر دادن چيز معينى باشد و او قبل از قبض آن بميرد - به جاى او مىنشيند .\r\nمسأله 21 - اگر چيزى را براى يكى از مشاهد مشرفه نذر نمايد ، بايد در مصالح آن مانند تعمير و روشنايى و بوى خوش و فرش آن مصرف نمود . و احتياط ( واجب ) آن است كه از مانند اين گونه مصالح تجاوز ننمايد . و اگر چيزى را براى امام عليه السلام يا بعضى از امام‌زاده‌ها نذر نمايد ظاهر آن است كه جايز باشد صرف آن در راه‌هاى خير به قصد اينكه ثواب آن به منذور له برگردد ، بدون اينكه بين صدقه بر مساكين و كمك به زائرها و غير آن‌ها از وجوه خير مانند ساختن مسجد و پل و مانند آن فرقى باشد ، اگر چه احتياط ( مستحب ) آن است كه در كمك به زوار آنان و صله به مجاورين نيازمند آن‌ها و خدمتكاران صالحى كه مواظب شئون زيارتگاه آن‌ها هستند و در اقامهء مجالس عزادارى ايشان مصرف نمايند . و\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاين در صورتى است كه جهت خاص يا انصرافى به جهت خاصى در قصد ناذر نباشد و گرنه بايد به همان بسنده شود .\r\nمسأله 22 - اگر گوسفندى را براى صدقه يا براى يكى از ائمه عليهم السلام يا براى يكى از مشاهد و مانند آن معين نمايد ، نماى متصل آن مانند چاقى ، تابع آن مىباشد . و اما نماى منفصل پس در حمل و شير آن ، احتياط ترك نشود ؛ بلكه خالى از وجه نيست . و اما بچه گوسفند كه قبل از نذر موجود است و شيرى كه قبل از نذر دوشيده شده ، مال مالك آن است .\r\nمسأله 23 - اگر نذر كند كه همهء ملكش را صدقه بدهد ، لازم مىشود ؛ پس اگر بر او دشوار باشد ، همهء آن را به قيمت عادلانه قيمت‌گذارى مىكند و بر ذمّهء خود مىگيرد و در اموالش به هر مقدار و هرطور كه بخواهد تصرف مىنمايد سپس كم‌كم آنچه را كه در ذمه‌اش مىباشد صدقه مىدهد و حساب مىكند تا تمام آن را وفا نمايد ؛ پس اگر چيزى از آن باقى بماند بايد وصيت كند كه آن را بعد از مرگش از تركهء او بپردازند .\r\nمسأله 24 - اگر ناذر از نذرش در وقت آن در صورتى كه موقت باشد ؛ و در هر وقت اگر مطلق باشد ، عاجز شود ، نذرش منحل مىشود و از او ساقط مىگردد و چيزى بر او نيست .\r\nالبته اگر روزه‌اى را نذر كند و از آن عاجز شود بايد بنابر اقوى از هر روزى يك مدّ طعام بدهد ، و احتياط ( مستحب ) دو مدّ است .\r\nمسأله 25 - نذر در اين جهت كه اگر به ايجاد عملى از روزه يا نماز يا صدقه يا غير آن ، تعلق پيدا كند مانند قسم است ؛ پس اگر وقتى را براى آن معين كند ، متعين مىشود و با ترك آن در آن وقت حنث تحقق پيدا مىكند و كفّاره واجب مىشود ؛ پس اگر روزه باشد قضاى آن بنابر اقوى واجب است و اگر نماز باشد بنابر احتياط ( واجب ) آن را قضا مىنمايد و اما اگر غير از اين دو باشد ظاهراً قضاى آن واجب نمىباشد . و اگر مطلق باشد ، وقت آن تمام عمر است و تأخير آن برايش جايز است تا اينكه گمان به فوت پيدا كند كه در اين صورت مضيّق مىشود و به ترك آن در مدت حياتش ، حنث تحقق پيدا مىكند . اين در صورتى است كه منذور فعل چيزى باشد و اگر منذور ترك چيزى باشد در نذر موقت ، و لو يك مرتبه در آن وقت ايجاد نمايد ، حنث نموده است و در نذر مطلق حنث آن به اين است كه\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nدر مدت حياتش و لو يك مرتبه آن را ايجاد نمايد . و اگر آن را انجام دهد حنث تحقق مىيابد و نذر منحل مىشود چنان كه در قسم گذشت .\r\nمسأله 26 - حنثى كه موجب كفّاره است وقتى محقق مىشود كه نذر را از روى اختيار مخالفت نمايد ؛ پس اگر چيزى را كه نذرش به ترك آن تعلق پيدا كرده ، از روى فراموشى يا جهل يا اضطرار يا اكراه انجام دهد ، چيزى بر آن مترتب نمىشود ، بلكه ظاهر آن است كه نذر به جهت آن منحل نمىشود ، پس ترك آن بعد از بر طرف شدن عذر - مادام العمر در صورتى كه نذرش مطلق باشد و تا وقت آن باقى مانده در صورتى كه موقت باشد - واجب است .\r\nمسأله 27 - اگر نذر كند كه چنانچه بيمارش خوب شود يا مسافرش بيايد مثلًا يك روز روزه بگيرد ، آنگاه معلوم شود كه قبل از نذر مريض خوب شده و مسافر آمده ، وفاى به نذر لازم نمىباشد .\r\nمسأله 28 - كفّارهء حنث نذر بنابر اقوى مانند كفّارهء كسى است كه يك روز از ماه رمضان را افطار نمايد .\r\n\r\nعهد\r\nعهد به مجرد نيّت منعقد نمىشود ، بلكه بنابر اقوى احتياج به صيغه دارد و صورت آن :\r\n« عهد مىكنم با خدا » يا « بر من است عهد خدا » مىباشد . و مانند نذر ، هم به طور مطلق و هم به طور معلّق بر شرط واقع مىشود . و ظاهر آن است كه آنچه كه در نذر مشروط معتبر بود در معلق عليه عهد هم ، اگر مشروط باشد ، معتبر است . و اما نسبت آن به چيزى كه بر آن عهد مىبندد مانند قسم است كه در آن معتبر است مرجوح دينى يا دنيايى نباشد و رجحان در آن معتبر نمىباشد ؛ تا چه رسد به اينكه طاعت باشد ، بنا بر اين اگر بر فعل مباحى عهد نمايد لازم مىشود . و اگر بر فعلى كه ترك آن ارجح است يا بر ترك چيزى كه فعل آن اولى است - و لو از جهت دنيايى - عهد ببندد منعقد نمىشود . و اگر در وقت عهد چنين نباشد سپس بر آن عارض شود ، منحل مىشود .\r\nمسأله - مخالفت عهد بعد از انعقاد آن ، موجب كفّاره است . و اظهر آن است كه كفّاره‌اش كفّارهء كسى است كه يك روز از ماه رمضان را افطار نمايد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nكتاب كفّارات\r\n\r\nاقسام كفارات\r\nكفارات چهار قسمند : « مرتّبه » ، « مخيّره » ، « كفّاره‌اى كه هر دو امر ( تخيير و ترتيب ) در آن جمع مىشود » و « كفّارهء جمع » .\r\nاما كفّارهء « مرتّبه » سه‌تا است : كفّارهء ظهار ، و كفّارهء قتل خطايى ، كه در اين دو ، عتق واجب است . و اگر عاجز شود ، پس دو ماه پىدرپى روزه مىگيرد و اگر ( از آن هم ) عاجز شود پس شصت مسكين را طعام مىدهد . و ( سوم ) كفّارهء كسى كه يك روز از قضاى ماه رمضان را بعد از ظهر افطار نمايد و كفّارهء آن اطعام ده مسكين است و اگر عاجز شود پس سه روز روزه مىگيرد و احتياط ( واجب ) آن است كه سه روز پىدرپى باشد .\r\nو اما كفّارهء « مخيّره » ، كفّارهء كسى است كه در ماه رمضان با يكى از اسبابى كه موجب كفّاره است ، افطار نمايد و كفّارهء حنث نذر و كفّارهء حنث عهد و كفّارهء بريدن زن موى سرش را در مصيبت . و اين كفّاره ، عتق يا روزهء دو ماه پىدرپى يا اطعام شصت مسكين است كه بنابر اظهر ، بين آن‌ها مخير است .\r\nو اما « كفّاره‌اى كه هر دو امر در آن اجتماع دارند » ، كفّارهء حنث يمين و كفّارهء كندن زن مويش را و خراشيدن صورتش را در مصيبت و پاره كردن مرد لباسش را در مرگ فرزند يا همسرش است . بنا بر اين در تمام اين‌ها كفّارهء عتق رقبه يا اطعام ده مسكين يا پوشاندن آن‌ها به طور تخيير واجب است ؛ پس اگر از همه عاجز باشد ، بايد سه روز روزه بگيرد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nو اما « كفّارهء جمع » ، كفّارهء قتل مؤمن است از روى عمد و ظلم و كفّارهء افطار است در ماه رمضان به چيز حرام بنابر احتياط ( واجب ) . و آن عتق رقبه است با دو ماه پىدرپى روزه گرفتن و اطعام شصت مسكين .\r\nمسأله 1 - در بريدن زن موى سرش را ، بين همهء آن يا قسمتى از آن به طورى كه عرفاً صدق كند كه موى سرش را بريده فرقى نيست . همانطور كه بين اينكه در مصيبت شوهرش و مصيبت غير او باشد ، و بين قريب و بعيد فرقى نمىباشد . و اقوى آن است كه تراشيدن و سوزاندن آن به آن ملحق نشود اگر چه مخصوصاً در اولى احوط ( استحبابى ) است .\r\nمسأله 2 - در خراشيدن صورت ، خراش همهء آن معتبر نيست ، بلكه مسمّاى خراش كفايت مىكند . البته ظاهر آن است كه آمدن خون از آن معتبر است . و خراشيدن غير صورت و لو اينكه خون بيايد اعتبار ندارد . و پاره كردن لباسش اگر چه براى فرزند يا شوهرش باشد اثرى ندارد ، چنان كه اگر مرد صورتش را بخراشد يا مويش را ببرد و يا لباسش را براى غير فرزند و غير زوجه‌اش پاره كند اثرى ندارد . البته در فرزند ، بين پسر و دختر فرقى نيست و در اينكه شامل فرزند فرزند شود تأمل است . و احتياط ( واجب ) در فرزند پسر اين است و ظاهراً شامل فرزند دختر نمىباشد اگر چه احوط ( استحبابى ) است . و بعيد نيست كه زوجه شامل زن غير دائمى هم بشود مخصوصاً اگر مدت آن طولانى باشد .\r\n\r\nاحكام كفّارات\r\nمسأله 1 - در كفّاره ، عتق كافر ، مطلقا كفايت نمىكند ؛ پس اسلام ، در عتق شرط است . و در كفايت كردن آن ، مرد و زن و كبير و صغيرى كه در حكم مسلمان است - به اينكه يكى از پدر و مادرش مسلمان باشد - مساوى است . ليكن در كفّارهء قتل ، ترك احتياط به عتق كسى كه بالغ است ، سزاوار نمىباشد . و نيز شرط است از عيوبى كه موجب آزاد شدن قهرى او مىشود مانند كورى و جذام و زمين‌گير شدن و تنكيل ( عقوبت شديد ) سالم باشد ؛ و بقيهء عيوب مانعى ندارند . پس عتق كر و عتق لال و غير اين‌ها كفايت مىكند و عتق عبد فرارى اگر چه جايش معلوم نباشد مادامىكه مرگ او را نداند ، كفايت مىكند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمسأله 2 - در خصال سه‌گانه يعنى عتق و روزه و اطعام ، نيّت كه مشتمل بر قصد عمل و قصد قربت و قصد اينكه كفّاره است و تعيين نوع آن - در صورتى كه انواع متعددى بر عهده‌اش باشد - معتبر است ؛ پس اگر به عهده‌اش كفّارهء ظهار و كفّارهء يمين و كفّارهء افطار باشد و يك عبد را آزاد نمايد و نيّت كفّاره را داشته باشد براى هيچ يك از آن‌ها كفايت نمىكند . و اگر از يك نوع به طور متعدد به عهده‌اش باشد قصد نوع آن كافى است و به تعيين ديگرى نياز ندارد ، پس اگر چند روز از ماه رمضان را در يك سال يا چند سال افطار كند ، سپس عبدى را براى كفّارهء افطار آزاد كند كفايت مىكند اگر چه روزى را كه در آن افطار نموده معين ننمايد . و همچنين است نسبت به روزه و اطعام . و اگر كفّاره‌اى بر عهده‌اش باشد و نوع آن را نداند ولى بداند كه مثلًا در خصال سه‌گانه مشترك است ، انجام يكى از آن‌ها به نيّت ما فى الذمه ، كفايت مىكند ؛ بلكه اگر بداند كه مثلًا بايد عبدى را آزاد كند و نداند كه آيا نذرى است يا از كفّاره است ، آزاد كردن آن به قصد ما فى الذمه كافى است .\r\nمسأله 3 - ناتوانى بر عتق كه در كفّارهء مرتّبه موجب انتقال به غير آن است ، با نبود رقبه يا متمكن نبودن از خريدن آن يا غير آن از امورى كه در فقه مذكور است تحقق پيدا مىكند . و عجز از روزه كه موجب متعين شدن اطعام است ، به مرضى كه مانع از روزه است يا به جهت ترس زياد شدن آن ، بلكه به جهت پيدا شدن آن - در صورتى كه منشأ عقلايى داشته باشد - و همچنين به اينكه روزه بر او مشقت داشته باشد به طورى كه قابل تحمّل نباشد ، تحقق پيدا مىكند . و آيا وجود بيمارى يا ترس حدوث آن يا زياد شدن در حال و لو به اميد اينكه خوب مىشود و حالات او تغيير پيدا مىكند كفايت مىكند يا يأس از آن معتبر است ؟ دو وجه ، بلكه دو قول است كه اولى آن‌ها خالى از رجحان نمىباشد . البته اگر اميد خوب شدن بعد از زمان كوتاهى داشته باشد ، انتقال به اطعام مشكل است . و اگر اطعام را تا وقتى كه از بيمارى خوب شود ، تأخير بيندازد و متمكن از روزه شود ، روزه متعين مىشود و اطعام ، كفايت نمىكند .\r\nمسأله 4 - پيدا شدن حيض و نفاس ، موجب عجز از روزه و انتقال به اطعام نمىباشد . و همچنين است پيدا شدن اضطرار به مسافرتى كه موجب افطار است ، زيرا با پيدا شدن آن ، پىدرپى بودن چنين مسافرتى منقطع نمىشود .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nمسأله 5 - عجز و قدرت ، در حال ادا معتبر است ، نه در حال وجوب ؛ پس اگر در حال پيدا شدن موجب كفّاره ، قدرت بر عتق داشته باشد ولى عاجز از روزه باشد پس عتق نكند تا عكس آن شود ، فرض او روزه است و وجوب عتق از او ساقط مىباشد .\r\nمسأله 6 - اگر در كفّارهء مرتّبه ، از عتق عاجز شود ، سپس به گرفتن روزه - و لو يك ساعت از روز - شروع كند ، پس چيزى پيدا كند كه عتق مىشود ، عتق بر او لازم نمىباشد ؛ پس روزه را تمام مىكند و مجزى است . و در جواز دست برداشتن از روزه و اختيار نمودن عتق ، وجهى است ، بلكه ظاهر آن است كه عتق افضل است . و اگر چيزى پيدا شود كه موجب از سر گرفتن روزه باشد ، به اينكه چيزى كه پىدرپى بودن را باطل كند در اثناى آن پيدا شود ، عتق - با داشتن قدرت بر آن - بر او متعين مىشود . و همچنين است كلام در جايى كه از روزه عاجز بود و داخل اطعام شد سپس عجز او بر طرف شد .\r\nمسأله 7 - پىدرپى بودن روزه در همهء كفارات واجب است - و اين حكم در بعضى از آن‌ها بنابر احتياط است - بنا بر اين افطار نمودن و يا گرفتن روزهء ديگر بين روزهاى آن اگر چه براى كفّارهء ديگرى باشد ، جايز نيست . و بين كفّاره‌اى كه دو ماه در آن واجب شده ، فرقى نمىكند كه به طور مرتب باشد يا مخيّر يا جمع . و همچنين فرقى نيست بين موردى كه دو ماه واجب شده است يا سه روز مانند كفّارهء قسم . و هر وقت كه اخلالى در پىدرپى بودن آن ايجاد كند واجب است كه از سر بگيرد . و بر وجوب پىدرپى بودن ، متفرّع مىشود اينكه شروع در روزه ، در زمانى كه مىداند كه روزهء واجب ديگرى در زمان معيّنى ، بين روزهاى آن واقع مىشود ، جايز نمىباشد ؛ پس اگر در روزهء سه روز ، يك روز يا دو روز قبل از ماه رمضان يا قبل از پنجشنبهء معينى كه مثلًا روزهء آن را نذر نموده ، شروع نمايد ، مجزى نمىباشد و از سرگرفتن آن واجب است .\r\nمسأله 8 - فقط در صورتى به پىدرپى بودن ضرر مىرسد كه افطار در بين از روى اختيار واقع شود ؛ پس اگر به جهت عذرى مانند اكراه يا اضطرار يا بيمارى يا حيض يا نفاس واقع شود ضررى به پىدرپى بودن نمىرساند . و از اين قبيل است مسافرتى كه ضرورى باشد - نه غير ضرورى - و در بين آن واقع شود . و همچنين از اين قبيل است\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nموردى كه نيّت را فراموش كند تا وقتش فوت شود ، به اينكه بعد از ظهر متذكر شود . و همچنين است حال در جايى كه روزهء ديگرى بدون اختيار در بين واقع شود مانند اينكه فراموش كند و روزهء ديگرى را نيّت كند و تا بعد از ظهر يادش نيايد . و از اين قبيل است اگر روزهء هر پنجشنبه‌اى را مثلًا نذر نمايد سپس روزهء دو ماه پىدرپى بر او واجب شود پس در بين واقع شدن روزهء نذرى ، ضررى نمىرساند و در مخيّره ، بدل بر او متعيّن نمىشود و در مرتّبه به اطعام منتقل نمىشود . البته در روزهء سه روز ، تخلل بين آن در مفروض ( كه مىتواند بين دو پنجشنبه ، سه روز را پىدرپى روزه بگيرد ) اخلال مىرساند ، پس لازم است كه در زمانى به آن‌ها شروع نمايد كه روزه نذرى بين آن‌ها واقع نشود . اما اگر روزهء نذرى طورى باشد كه تحصيل پىدرپى بودن با آن ممكن نباشد مانند اينكه روزه را يك در ميان نذر نمايد ، واقع شدن روزهء نذرى مذكور بين روزهء سه روز ، ضررى نمىرساند .\r\nمسأله 9 - در پياپى بودن روزهء دو ماه در كفّاره - مرتّبه باشد يا مخيره - روزه پىدرپى يك ماه و يك روز ، كفايت مىكند و تفريق بقيه و لو از روى اختيار و بدون عذر جايز است .\r\nپس اگر دو ماه روزهء پىدرپى به عنوان كفّاره به عهدهء كسى باشد جايز است كه يك روز قبل از شعبان شروع به روزه نمايد ؛ و برايش جايز نيست كه به شعبان ، اكتفا نمايد . و همچنين شروع در روزه ، سى و يك روز قبل از عيد قربان جايز است و سى روز قبل از آن جايز نيست .\r\nمسأله 10 - كسى كه دو ماه روزه بر او واجب است اگر از اول ماه شروع كند دو ماه هلالى كفايت مىكند اگر چه ناقص باشند . و اگر در اثناى ماه شروع نمايد در آن وجوه ، بلكه اقوالى است كه وجيه‌ترين آن‌ها شكستن دو ماه و تكميل نقص آن مىباشد . پس اگر در دهم شوّال شروع به روزه كند با روزهء نهم ذى الحجه تمام مىشود . و بين اينكه دو ماه ناقص يا كامل يا مختلف باشند فرقى نيست ؛ و احتياط ( مستحب ) آن است كه شصت روز روزه بگيرد . و اگر با واقع شدن چيزى كه شرعاً به پىدرپى بودن ، ضررى نمىرساند بين روزها تفريق حاصل شود ، همان متعين مىشود و شصت روز واجب مىشود .\r\nمسأله 11 - در اطعام واجب در كفارات ، بين سير كردن مسكين‌ها و تسليم نمودن به\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nآن‌ها مخيّر است . و سير كردن بعضى و تسليم نمودن به بعضى ديگر جايز مىباشد . و سير كردن اندازه‌اى ندارد ، بلكه معيار آن است كه به مقدار سيرى بخورند ؛ كم باشد يا زياد . و اما در تسليم نمودن به آن‌ها بايد حدّ اقل يك مدّ باشد و افضل بلكه احوط دو مدّ است . و در هر دو صورت بايد عدد شصت يا ده كامل باشد ؛ پس دو مرتبه سير كردن سى نفر يا پنج نفر ، يا تسليم نمودن دو مدّ به هر يك از آن‌ها مجزى نمىباشد . و در تسليم نمودن و يا سير كردن ، واجب نيست كه تمام عدد اجتماع نمايند ، بلكه اگر شصت نفر را در اوقات متفرق از شهرهاى مختلف اطعام نمايد و لو اينكه يكى را در يك سال و ديگرى را در سال ديگر ، طعام دهد ، مجزى است و كفايت مىكند .\r\nمسأله 12 - در سير كردن ، واجب است كه هر كدام از آن عدد را يك مرتبه سير نمايد ؛ اگر چه افضل آن است كه صبحانه و شام يك روز و شب آن باشد .\r\nمسأله 13 - هر چه كه براى غالب مردم غذا و قوت متعارف باشد از پختنى و اقسام غذاهايى كه درست مىكنند ؛ و نان از هر جنسى كه بين آن‌ها متعارف است كه با آن نان مىپزند از گندم يا جو يا ذرت يا ارزن و غير اين‌ها اگر چه با قاتق نباشد ، در سير كردن كافى است ؛ البته در كفّارهء قسم و هر چه كفّارهء آن را دارد ، احتياط ( مستحب ) آن است كه به پست‌تر از آنچه كه به اهل خود طعام مىدهد ، اطعام نكند و بلكه تسليم ننمايد ؛ اگر چه كافى بودن آنچه كه ذكر شد در آن هم خالى از قوت نيست . و افضل آن است كه با قاتق باشد و آن عبارت است از هر چه كه عادتاً با نان ، به طور جامد يا مايع خورده مىشود ، گرچه سركه يا نمك يا پياز باشد و هر چه كه بهتر است ، افضل مىباشد . و در تسليم نمودن كفّاره ، بذل نمودن هر چه كه طعام ناميده شود از خام و پختنى از گندم و جو و آرد و نان آن‌ها و برنج و غير اين‌ها كفايت مىكند . و احتياط ( مستحب ) گندم يا آرد آن است . و خرما و كشمش در تسليم نمودن و سير كردن ، مجزى مىباشند .\r\nمسأله 14 - تسليم نمودن به مسكين ، تمليك به او است ، پس آنچه را كه قبض كند مالك مىشود و هر چه را كه بخواهد با آن انجام مىدهد و بر او متعين نيست كه در خوردن مصرف نمايد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمسأله 15 - اگر دادن كفّاره با تسليم نمودن آن باشد ، صغير و كبير مساوى مىباشند ؛ پس به صغير يك مدّ طعام داده مىشود مانند كبير ، اگر چه در صغير لازم است كه به ولىّ او تسليم شود . و همچنين است اگر به صورت سير كردن باشد در صورتى كه صغار با كبار مختلط باشند ؛ پس اگر يك خانواده يا خانواده‌هايى كه داراى كبير و صغير مىباشند ، سير شوند در صورتى كه به شصت نفر برسند ، مجزى است . و اگر صغار جدا باشند لازم است كه هر دو نفر صغير يكى حساب شوند ؛ بلكه احتياط ( مستحب ) آن است كه مطلقا ( اگر چه جدا هم نباشند ) هر دو نفر صغير يكى حساب شوند . و ظاهر آن است كه در سير كردن آن‌ها اذن ولىّ معتبر نمىباشد .\r\nمسأله 16 - در جواز اعطاى بيشتر از يك مدّ به هر مسكين از كفّاره‌هاى متعدّد و لو با اختيار ، اشكالى نيست و فرقى بين سير كردن و تسليم نمودن نيست ؛ پس اگر تمام ماه رمضان را افطار كرده باشد برايش جايز است كه شصت نفر معين را در سى روز سير نمايد ، يا سى مدّ طعام را به هر يك از آن‌ها تسليم كند ؛ اگر چه غير از آن‌ها موجود باشند .\r\nمسأله 17 - اگر عدد مورد نظر در آن شهر نباشد واجب است كه به غير آن شهر انتقال داده شود . و اگر متعذر باشد بايد در انتظار يافتن آن باشد . و اگر بعضى از عدد را پيدا كند بايد بر كسى كه موجود است تكرار نمايد تا آن مقدار تكميل شود . و در تكرار ، اكتفا به همهء موجودها مىنمايد ؛ پس اگر بر ده نفر تمكن پيدا كند شش دفعه بر آن‌ها تكرار مىشود و جايز نيست كه بر پنج نفر آن‌ها دوازده دفعه تكرار كند . و احتياط ( واجب ) آن است كه در وقت تعذر عدد ، بر سير كردن - نه تسليم نمودن - اكتفا نمايد و اينكه در روزهاى متعدّد باشد .\r\nمسأله 18 - منظور از « مسكين » كه مصرف كفّاره است فقيرى است كه مستحق زكات مىباشد و او كسى است كه روزى سالش را نه بالفعل و نه بالقوه مالك نباشد . و در او اسلام بلكه بنابر احتياط ( مستحب ) ايمان شرط است ، اگر چه جواز دادن آن به مردم مستضعف كه ناصبى نباشند ، خالى از قوت نيست . و شرط است كه از كسانى نباشد كه نفقه‌اش بر پرداخت كنندهء كفّاره واجب باشد مانند والدين و اولاد و زوجهء دائمى ؛ نه زوجهء\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمنقطعه و نه ساير نزديكان و خويشان حتى برادرها و خواهرها . و در او عدالت و فاسق نبودن شرط نيست ، البته به متجاهر به فسق كه پردهء حيا را كنار انداخته است ، داده نمىشود . و در جواز اعطاى غير هاشمى به هاشمى دو قول است ، كه جواز آن خالى از رجحان نمىباشد ، اگر چه احتياط ( مستحب ) آن است كه بر مورد اضطرار و نياز كامل كه گرفتن زكات با آن حلال مىشود اكتفا شود .\r\nمسأله 19 - در لباس معتبر است كه عرفاً لباس شمرده شود - و فرقى بين نو و غير آن ، مادامىكه به طورى ساييده و پوسيده نباشد كه با استعمال پاره شود ، نمىباشد - بنا بر اين به عمامه و كلاه و كمربند و كفش و جوراب اكتفا نمىشود . و احتياط ( مستحب ) آن است كه به يك لباس مخصوصاً مانند شلوار يا پيراهن كوتاه ، اكتفا نشود ، پس كمتر از پيراهن با شلوار نباشد ، اگر چه اقوى آن است كه اكتفا به يك لباس جايز است ؛ و احتياط ( واجب ) آن است كه چيزى باشد كه عورت را بپوشاند . و در آن عدد معتبر است مانند اطعام ؛ پس اگر بر يكى تكرار كند ، به اينكه ده مرتبه او را بپوشاند فقط يك مرتبه حساب مىشود . و در شخصى كه لباس به او پوشانده مىشود بين صغير و كبير و مرد و زن فرقى نمىباشد . البته در پوشاندن بچه‌اى كه اوايل عمرش است مثل بچهء يك‌ماهه يا دوماهه اشكال است ؛ پس احتياط ترك نشود . و ظاهر آن است كه در موردى كه دوخته شدن آن متعارف است - نه چيزى كه به خياطى نياز ندارد - معتبر است كه دوخته شده باشد ؛ پس اگر لباس غير دوخته‌اى را در اين فرض به مسكين تسليم نمايد كفايت نمىكند . البته ظاهراً اشكالى ندارد كه اجرت خياطى را با آن به او بپردازد تا آن را بدوزد و لباس نمايد . و دادن لباس مردان به زنان و عكس آن ؛ و دادن لباس صغير به كبير ، مجزى نمىباشد . و در جنس آن بين اينكه از پشم باشد يا پنبه يا كتان يا غير آن فرقى نيست . و در اكتفا به ابريشم خالص براى مردان اشكال است مگر آن‌كه جهت ضرورت يا غير آن ، پوشيدن آن براى مردان جايز باشد . و اگر عدد كامل ، متعذر باشد كسى را كه وجود دارد مىپوشاند و براى بقيه منتظر مىماند . و احتياط ( مستحب ) آن است كه بر موجود تكرار كند ؛ پس اگر بقيه را پيدا كرد ، آن را مىپوشاند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمسأله 20 - دادن قيمت در كفّاره - چه در اطعام و چه در لباس - مجزى نمىباشد ، بلكه در اطعام بايد طعام را به طور سير كردن يا تمليك بذل نمايد ؛ و همچنين در لباس بايد لباس را اعطا كند . البته اگر مستحق ، مورد اطمينان باشد ، پرداخت قيمت به او اشكال ندارد و او را وكيل مىكند تا با آن طعام بخرد و آن را بخورد يا آن را تملك كند يا لباسى بخرد تا آن را بپوشد .\r\nمسأله 21 اگر كفّارهء مخيّره بر او واجب باشد دو جنس را كفّاره دهد مجزى نمىباشد ، به اينكه در كفّارهء ماه رمضان مثلًا يك ماه روزه بگيرد و سى نفر را طعام دهد ، يا در كفّارهء قسم ، پنج نفر را طعام و پنج نفر را مثلًا بپوشاند . البته مختلف بودن افراد يك صنف از آن اشكالى ندارد ، مانند اينكه بعضى از عدد را طعام خاصى دهد و بعضى ديگر را از غير آن طعام دهد ؛ يا بعضى از آنان را لباسى از جنسى و بعضى ديگر را از جنسى ديگر بپوشاند ، بلكه در اطعام جايز است كه بعضى را سير كند و به بعضى تحويل دهد همانطور كه گذشت .\r\nمسأله 22 - در كفّاره - مخيره باشد يا مرتّبه يا كفّارهء جمع - عتق عوض ندارد ؛ پس در صورت متعذر بودن ، ساقط مىشود . و اما اگر روزهء دو ماه پىدرپى و اطعام متعذر باشند پس در كفّارهء ماه رمضان در صورت تعذر همهء خصال سه‌گانه ، هر چه كه مىتواند صدقه مىدهد و در صورتى كه ( از آن هم ) متمكن نباشد طلب مغفرت از خدا مىنمايد و يك مرتبه استغفار كافى است ، و احتياط ( واجب ) آن است كه در اين صورت اگر بعد از آن تمكن پيدا كند كفّاره دهد . و در غير كفّارهء ماه رمضان در صورت متعذر بودن آن‌ها هجده روز روزه مىگيرد ؛ بنابر اقوى در ظهار و بنابر احتياط ( واجب ) در غير ظهار ؛ و احتياط ( واجب ) آن است كه پىدرپى باشد . و اگر از آن هم عاجز باشد هر مقدار كه مىتواند روزه مىگيرد يا به آنچه كه موجود است تصدق مىنمايد و اين در هر دو طرف تخيير ، بنابر احتياط ( واجب ) است . و اگر به طور كلى از آن‌ها عاجز باشد از خداى متعال طلب مغفرت مىنمايد و لو يك مرتبه باشد .\r\nمسأله 23 - وجوب كفارات ظاهراً موسّع است ؛ پس مبادرت به آن‌ها ( انجام فورى ) واجب نيست و تأخير آن‌ها مادامىكه به حدّ سهل‌انگارى نرسد ، جايز است .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمسأله 24 - وكيل نمودن در خارج كردن كفارات مالى و اداى آن‌ها جايز است ؛ و وكيل ، متولى نيّت آن مىشود در صورتى كه در اخراج آن وكيل باشد . و اگر در رساندن آن به فقير ، وكيل باشد ، موكّل در وقت اداى وكيل به فقير نيّت مىنمايد . و همين كه نيّت كند آنچه را وكيلش به فقير مىدهد كفّاره باشد ، كفايت مىكند و لازم نيست وقت اداى آن را به طور تفصيل بداند . و اما وكيل نمودن در كفارات بدنى مجزى نمىباشد و نيابت در آن‌ها بنابر اقوى جايز نيست مگر از ميت .\r\nمسأله 25 - كفارات مالى در حكم ديون مىباشند ، پس اگر كسى كه اين كفّاره بر او واجب باشد بميرد از اصل مال خارج مىشود . و اما اداى كفّارهء بدنى و اخراج آن از تركه مادامىكه ميت به آن وصيت نكرده باشد ، واجب نمىباشد . پس از ثلث آن خارج مىشود .\r\nالبته در وجوب آن بر ولىّ - كه پسر بزرگ‌تر است - در جايى كه روزه بر ميت متعين باشد احتمالى قوى است . و اما اگر غير روزه بر او متعين شود ، به اينكه مرتّبه باشد و اطعام بر او متعيّن باشد بر ولىّ واجب نمىباشد ، و اگر مخيّره باشد و به روزه و اطعام توانايى داشته باشد چنانچه اخراج آن از تركه ممكن است از آن خارج مىشود و گرنه در صورتى كه تركه تلف شود يا ورثه از اطعام خوددارى نمايند بر ولىّ است كه بنابر احتياط ( واجب ) روزه بگيرد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nكتاب صيد و ذباحه\r\n\r\nشكار\r\nهمانطور كه حيوان با ذبحى كه به طرز شرعى واقع شده تذكيه مىشود و گوشت حيوان مأكول اللحم ، به وسيلهء آن حلال مىشود ، همچنين به وسيلهء شكار به طرز معتبر هم تذكيه مىشود . و شكار يا با حيوان است يا با غير حيوان و به عبارت ديگر وسيله‌اى كه با آن شكار مىشود يا حيوان ( جاندار ) است يا جماد ( بىجان ) و كلام در هر دو قسم در ضمن مسائلى تمام مىشود .\r\nمسأله 1 - از شكار حيوان و مقتول آن به جز آنچه كه به وسيلهء سگ تعليم يافته باشد ، چه سلوقى باشد يا غير آن و چه سياه باشد يا غير آن ، حلال نمىشود ، پس شكار غير سگ تعليم يافته ، از حيوانات شكارى مانند يوزپلنگ و پلنگ و غير اين‌ها و پرنده‌هاى شكارى مانند باز و عقاب و قرقى و غير آن‌ها ، اگر چه تعليم يافته باشند ، حلال نمىباشند . پس آنچه را كه سگ تعليم ديده مىگيرد و با گاز گرفتن و مجروح كردن آن را مىكشد ، مذكّى است و بدون ذبح ، خوردن آن حلال است ؛ پس گاز گرفتن و مجروح نمودن سگ در هر جاى حيوان كه واقع شود به منزلهء ذبح آن است .\r\nمسأله 2 - در حلال بودن شكار سگ ، معتبر است كه براى شكار تعليم ديده باشد و نشانهء اينكه چنين صفتى دارد اين است كه - در صورتى كه مانعى نباشد - عادتش اين است اگر صاحبش او را روانه كند و به سوى صيد تهييج نمايد ، به طرف شكار راه مىافتد و حركت مىنمايد و اگر او را منع كند ، از رفتن خوددارى مىكند و توقف مىنمايد . البته اگر\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nدر وقت ديدن شكار و نزديكى آن ، منزجر نشود ( نايستد ) ضررى نمىرساند و احتياط ( واجب ) اين است كه عادتش - كه تخلف نمىشود مگر به ندرت - اين باشد كه صيد را بگيرد و چيزى از آن نخورد تا صاحبش برسد .\r\nمسأله 3 - در حلّيت شكار سگ معلّم چند امر شرط است :\r\nاول : آن را جهت شكار كردن ، روانه نمايد ؛ پس اگر بدون فرستادن او ، خودش براى صيد برود ، مقتول او حلال نمىشود ، اگر چه بعداً صاحبش آن را وادار و تحريك كند ، حتى بنابر احتياط ( واجب ) اگر تحريك او در آن اثر بگذارد به اينكه دويدن او به سبب تحريك صاحبش زياد شود . و همچنين است حال اگر آن را نه براى شكار ، بلكه براى كار ديگرى از قبيل دفع دشمن يا دور كردن درنده يا غير اين‌ها بفرستد و اتفاقاً با آهويى برخورد كند و آن را شكار كند . و معتبر است كه جنس شكار قصد شود ، نه شخص شكار ، پس اگر براى شكار آهويى بفرستد و با آهوى ديگر برخورد كند و آن را بگيرد و به قتل برساند در حلال بودن آن كافى است . و همچنين است اگر آن را به سوى شكارى بفرستد ، پس آن را با ديگرى شكار كند ، هر دو حلال مىشوند .\r\nدوم : فرستنده مسلمان يا در حكم آن باشد ، مانند بچه‌اى كه ملحق به مسلمان است به شرط آن‌كه مميّز باشد ، پس اگر كافر - همهء اقسام آن - يا كسى كه در حكم كافر است مانند ناصبىها - كه خدا آن‌ها را لعنت كند - آن را بفرستد ، خوردن آنچه را كه سگ به قتل رسانده حلال نمىباشد .\r\nسوم : تسميه را به جا آورد به اينكه در وقت فرستادن سگ ، نام خدا را ذكر كند ؛ پس اگر عمداً آن را ترك كند ، مقتول آن حلال نمىباشد . و اگر از روى فراموشى باشد ضررى نمىرساند ، و احتياط ( واجب ) آن است كه ذكر نام خدا در وقت فرستادن آن باشد ، پس به تسميه ، قبل از آن‌كه به شكار برسد اكتفا نمىشود .\r\nچهارم : مردن حيوان ، به جرح و گاز او مستند باشد ؛ پس اگر به سبب ديگرى مانند مصدوم كردن يا خفه كردن يا خسته نمودن يا رفتن زهره‌اش ( زهره‌اش بتركد ) از ترس يا انداختن از بلندى يا غير اين‌ها باشد ، حلال نمىشود .\r\nپنجم : صاحب سگ ، در حال زنده بودن شكار با قدرت بر تذكيهء آن ، به آن نرسد ، به\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاينكه شكار را به طور مرده دريابد يا به طور زنده بيابد و ليكن وقت براى ذبح آن نباشد . و خلاصه اگر سگش را به سوى شكار بفرستد ، پس اگر بعد از اينكه سگ آن را گرفت و مجروح كرد و شكار رام و تسليم شد ، به آن برسد و آن را مرده بيابد مذكّى است و خوردنش حلال است و همچنين است اگر به صورت زنده آن را بيابد و ليكن وقت ، براى ذبح آن نباشد و همانطور بگذارد تا بميرد . و اما اگر زمان براى ذبح آن باشد ، فقط با ذبح ، حلال مىشود ، پس اگر همانطور بگذارد تا بميرد ميته مىباشد . و كمترين چيزى كه با آن تذكيه درك مىشود اين است كه چشم‌هايش تكان بخورد يا پا بزند يا دم يا دستش را حركت بدهد ، پس اگر به اين صورت آن را دريابد و زمان براى ذبح آن وسعت داشته باشد ، خوردن آن فقط با ذبح حلال مىشود . و همچنين است حال اگر بعد از مجروح كردن سگ ، شكار را در حال امتناع ( و فرار ) بيابد و شروع به دويدن عقب سر او نمايد پس شكار بايستد ، چنانچه از حياتش زمانى باقى مانده باشد كه براى ذبح كافى باشد فقط با ذبح كردن حلال مىشود و اگر چنين زمانى باقى نمانده باشد بدون ذبح حلال است . و به وسيع نبودن زمان در حلّيت بدون ذبح ملحق مىشود موردى كه زمان وسعت داشته باشد ، ليكن ترك تذكيه به كوتاهى از او نباشد مانند اينكه به گرفتن وسيلهء ذبح ، و كشيدن كارد با سرعت و عدم كندى به نظر عرف و با اينكه همه اسباب متعارف باشند مشغول شود ( ولى فرصت ذبح پيدا نكند ) ، پس اگر كارد در غلافى باشد كه تنگ و غير متعارف باشد و به جهت طول كشيدن بيرون آوردن كارد از آن ، به تذكيهء او نرسد حلال نمىشود و همچنين است اگر به جهت خون و مانند آن به غلاف چسبيده باشد . و از قبيل كوتاهى نكردن است موردى كه شكار از جهت باقىماندهء قوّتش و مانند آن ، خود را تمكين صياد ننمايد و قبل از ذبح بميرد . ولى بنابر احتياط ( واجب ) - اگر اقوى نباشد - نبود وسيله ، به كوتاهى نكردن ملحق نمىشود ؛ پس اگر آن را زنده بيابد و وقت براى ذبح آن باشد ، ولى چاقو نداشته باشد و آن را به اين جهت ذبح ننمايد تا بميرد ، خوردن آن حلال نمىباشد .\r\nمسأله 4 - آيا بر كسى كه سگ را مىفرستد ، به سرعت رفتن و مبادرت به طرف شكار از وقت فرستادن سگ واجب است يا در وقتى كه مىبيند كه سگ به شكار رسيده اگر چه بعد از امتناع شكار باشد يا در وقتى كه او را متوقف مىكند و تسليم مىشود ، يا اصلًا\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nواجب نمىباشد ؟ ظاهر آن است كه در وقت متوقف نمودن ، واجب باشد ؛ پس اگر بر متوقف شدن شكار آگاه شد ، بايد عرفاً به سرعت به سوى شكار برود تا اينكه اگر زنده باشد آن را ذبح نمايد . پس اگر به سرعت نرود سپس ببيند كه مرده است خوردن آن حلال نمىباشد و اما قبل از آن ظاهراً واجب نيست اگر چه سزاوار نيست كه احتياط ترك شود . و اين در صورتى است كه احتمال دهد اثرى بر شتاب كردن و رسيدن به شكار مترتب شود ، به اينكه احتمال دهد كه در حالى به آن مىرسد كه زنده است و از جهت وسيع بودن زمان و بودن وسيله ، بر ذبح آن توانايى دارد . و اما اگر آن را احتمال ندهد و لو از اين جهت كه وسيله ذبح نباشد ، بدون اشكال واجب نيست ؛ پس اگر در اين صورت آن را به حال خودش بگذارد تا سگ او را به قتل برساند و به وسيلهء مجروح نمودن سگ جان بدهد ، خوردن آن حلال است . البته اگر احراز اينكه مردن شكار به سبب جرح سگ بوده ، نه به سبب ديگر ، بر سريع رفتن به سوى آن و دانستن حال آن متوقف باشد ، براى اين جهت لازم است .\r\nمسأله 5 - در حلال بودن شكار ، لازم نيست كه يك فرستنده يا يك سگ باشد ، پس اگر عده‌اى يك سگ بفرستند يا يك نفر يا عده‌اى ، چند سگ بفرستند و شكار را بكشند ، خوردن آن حلال است . البته در فرستنده‌هاى متعدد و سگ‌هاى متعدّد معتبر است كه همه داراى امورى كه شرعاً معتبر است باشند ؛ پس اگر فرستنده دو نفر باشند كه يكى از آن‌ها كافر است يا يكى از آن‌ها ذكر خدا ننمايد ، يا دو سگ را بفرستد كه يكى از آن‌ها تعليم ديده و ديگرى تعليم نيافته است و هر دو آن را بكشند حلال نمىشود .\r\nمسأله 6 - از شكارى كه به وسيلهء آلت جمادى كشته شده خورده نمىشود مگر اينكه به وسيلهء شمشير يا چاقو يا خنجر و سلاح‌هاى ديگرى كه به واسطهء تيزى مىبرند ، كشته شده باشد ، يا به وسيلهء نيزه و تير و خدنگ از چيزهايى كه به واسطهء تيزى سوراخ مىنمايند ، حتى عصايى كه در سرش آهن تيزى است . و بين اينكه مانند پيكان باشد كه نوك تيز بر آن سوار مىشود يا به خودى خود به طور برنده يا سوراخ‌كننده ساخته مىشود فرقى نيست ، بلكه بعيد نيست كه آهن بودن آن معتبر نباشد ؛ پس همين كه سلاح برنده يا سوراخ‌كننده باشد از هر فلزى حتى از برنج و طلا و نقره ، كفايت مىكند . و احتياط\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n( مستحب ) اعتبار آن است . و بنابر احتياط ( واجب ) معتبر است كه به طور عادى از آن به عنوان سلاح استفاده شود ، پس شامل سوزن و خار و سيخ و مانند اين‌ها نمىشود . و ظاهراً در وسيلهء مذكور يعنى وسيلهء داراى آهن تيز ، معتبر نيست كه پاره كند و جراحت ايجاد نمايد ، بلكه اگر به شكار تيرى بزند يا نيزه بر آن پرتاب كند و آن را به وسيلهء تير و يا پرتاب نيزه به قتل برساند بدون آن‌كه اثر تير و نيزه در آن باشد ، خوردن آن حلال است . و « معراض » به وسيلهء آهنى ملحق مىشود . و معراض - چنان كه گفته شده - چوبى است كه داراى پيكان نيست ولى دو طرف آن تيز است و وسط آن سنگين است ، يا تيرى است كه سرش تيز است و پيكان ندارد ، يا تيرى است كه نوك تيز ندارد و وسط آن ضخيم مىباشد و به پهناى آن به شكار مىخورد نه به تيزى آن . و به هر حال وقتى مقتول اين وسيله ( معراض ) حلال مىشود كه شكار به وسيلهء آن و لو مختصراً پاره و سوراخ شود ؛ پس اگر به وسيلهء سنگينى آن بدون آن‌كه پاره نمايد كشته شود حلال نمىباشد ، و احتياط ( واجب ) آن است كه از معراض به غير آن ؛ از چيزهاى تيزى كه غير آهن باشند ، تعدّى نشود .\r\nمسأله 7 - هر وسيلهء جمادى كه داراى آهن تيز و يا وسيلهء تيز غير آهنى نباشد و به پاره كردن شكار ، آن را به قتل برساند از چيزهاى سنگين مانند سنگ و دبوس و عمود و گلوله ، مقتول اين گونه چيزها مانند شكارى كه به وسيلهء طناب‌ها و تور و دام و مانند اين‌ها به قتل مىرسد حلال نمىباشد . البته گرفتن شكار به وسيلهء آن‌ها مانعى ندارد و همچنين به وسيلهء حيوانى غير سگ - مانند يوزپلنگ و پلنگ و باز شكارى و غير اين‌ها - به اين معنى كه شكارى كه ممتنع است به وسيلهء آن‌ها غير ممتنع و تسليم شود . و ليكن به وسيلهء اين وسائل حلال نمىشود مگر اينكه به شكار برسد و آن را تذكيه نمايد .\r\nمسأله 8 - شكارى كه به وسيله‌اى كه معروف به تفنگ است كشته شود در صورت جمع بودن شرايط ، بعيد نيست كه حلال باشد ، به شرط آن‌كه بنابر احتياط ( واجب ) گلولهء آن تيز باشد و به واسطهء تيزىاش در بدن حيوان فرو رود ، پس از آنچه كه به وسيلهء گلوله‌اى كه چنين نيست ، كشته شود بايد اجتناب شود اگر چه با قوّتش آن را پاره و جرح نمايد . و گلوله‌اى كه در مسألهء گذشته گفتيم كه مقتول آن حرام است ، غير اين گلوله‌اى است كه به جهت تيزيش نفوذ مىكند و پاره مىكند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمسأله 9 - در حلال بودن شكار به وسيلهء جمادى ، يكى بودن شكارچى و يكى بودن وسيله ، معتبر نيست ؛ پس اگر يك نفر تير بزند و ديگرى با نيزه بزند و هر دو نام خدا را ببرند و هر دو ، شكار را به قتل برسانند ، حلال مىشود در صورتى كه شرايط در آن‌ها جمع باشد . بلكه اگر يكى سگش را به سوى شكار بفرستد و ديگرى آن را با تيرى بزند و به وسيلهء هر دو كشته شود حلال مىشود .\r\nمسأله 10 - تمام آنچه كه در شكار به وسيلهء جاندار شرط است در شكار به وسيلهء جماد هم شرط مىباشد ، پس شرط است كه شكارچى مسلمان باشد و در وقت به كار بردن وسيله ، نام خدا را ببرد و به جهت شكار ، وسيله را به كار برد ؛ پس اگر به سوى هدفى يا به سوى دشمن يا به سوى خوك تير بيندازد و به آهو بخورد و آن را به قتل برساند حلال نمىشود ، اگر چه به جهت يكى از اغراض ( غير از شكار ) ، ذكر خدا را هم بنمايد و چنين است اگر از دستش در رود و به شكار بخورد و آن را به قتل برساند . و شرط است كه به طور زنده در زمانى كه براى ذبح كافى باشد به آن نرسد ، پس اگر به اين صورت به آن برسد ، فقط با ذبح حلال مىشود . و كلام در واجب بودن شتاب كردن و عدم آن همان است كه گذشت . و شرط است اينكه وسيلهء حلال‌كننده در قتل شكار ، مستقل باشد ؛ پس اگر در قتل آن ، وسيلهء ديگرى با آن شريك شود ، حلال نمىشود ، بنا بر اين اگر بعد از خوردن تير به آن ، از روى كوه بيفتد يا در آب بيفتد و مردن آن ، به هر دوى آن‌ها مستند شود ، بلكه اگر چه معلوم نشود كه تير به طور مستقل آن را كشته باشد حلال نمىشود . و همچنين است اگر دو نفر به آن تير بزنند و هر دو آن را بكشند و شرايط در يكى از آن‌ها نباشد .\r\nمسأله 11 - در مباح شدن شكار ، مباح بودن وسيله شرط نيست ؛ پس شكار به وسيلهء سگ يا تيرى كه غصبى باشند حلال است ، اگر چه كار حرامى كرده و اجرت آن به عهدهء او است و شكارچى - نه صاحب وسيله - مالك شكار مىشود .\r\nمسأله 12 - حيوانى كه به سبب سگ و با وسيلهء جمادى با شرايط آن ، كشته و حلال مىشود هر حيوان ممتنع وحشى است از پرنده يا غير آن ؛ چه اصلًا چنين باشد مانند كبوتر\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nو آهو و گاو وحشى يا اهلى باشد سپس وحشى گردد ، يا سركش شود مانند گاو سركش و شترى كه اين چنين است . و همچنين است هر چهارپايى كه هجوم‌كننده است مانند گاوميش وحشى و مانند آن ؛ و خلاصه هر آنچه كه زيردست نيايد و غالباً دست يافتن بر آن بدون تدبير ممكن نباشد . بنا بر اين تذكيه نمودن با شكار ، بر حيوان اهلى رام واقع نمىشود ، چه رام بودن آن اصلى باشد مانند مرغ و گوسفند و شتر و گاو يا عارضى پيدا شده باشد مانند آهو و پرنده‌اى كه اهلى شده‌اند . و همچنين است بچهء حيوان وحشى قبل از آن‌كه بتواند بدود و جوجه پرنده قبل از آن‌كه بر پرواز قدرت پيدا كند ، پس اگر پرنده و جوجهء آن را كه قدرت بر پرواز ندارد ، تير بزند و آن‌ها را به قتل برساند پرنده حلال مىشود ولى جوجه حلال نمىباشد .\r\nمسأله 13 - ظاهر آن است كه همان طورى كه تذكيهء به وسيلهء شكار بر حيوان مأكول اللحم واقع مىشود و خوردن به وسيلهء آن حلال مىشود و پوست آن پاك مىگردد ، بر غير مأكول اللحم نيز كه قابل تذكيه است واقع مىشود ؛ پس پوست آن به وسيلهء شكار پاك مىشود و انتفاع از آن جايز است و اين در صورتى است كه شكار به وسيلهء جماد باشد . و اما اگر به وسيلهء جاندار باشد داراى تأمل و اشكال است .\r\nمسأله 14 - اگر وسيلهء شكار ، قطعه‌اى از حيوان را جدا كند ، پس اگر وسيله حلال‌كننده نباشد مانند تور و طناب مثلًا ، قسمتى كه در آن سر و محل تذكيه نيست حرام است و قسمت ديگر نيز ، در صورتى كه حيات مستقرش برود ، به اينكه حركتش حركت مذبوح باشد بنابر احتياط ( واجب ) حرام است و اگر حيات مستقرش باقى بماند ، با تذكيه حلال مىشود .\r\nو اگر وسيله ، حلال‌كننده باشد مانند شمشير در شكار با همهء شرايط ، پس اگر حيات مستقر آن - به وسيلهء اين قطع نمودن - از هر دو قسمت برود هر دو حلال مىشوند . و اگر حيات مستقر باقى بماند ، قسمتى كه داراى سر و محل تذكيه نيست حرام و ميته مىباشد ، چه زمان براى تذكيه باشد يا نه ؛ و اما قسمت ديگر در صورتى كه زمان براى تذكيه وسعت نداشته باشد حلال است و اگر وسعت داشته باشد ، فقط با ذبح حلال مىشود .\r\nمسأله 15 - حيوان وحشى - چه پرنده باشد يا غير آن - با يكى از سه امر ملك مىشود :\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nيكى از آن‌ها اين است كه حقيقتاً گرفته شود ، به اينكه پاى آن يا شاخ يا بال آن را بگيرد يا با طناب و مانند آن ، آن را ببندد به شرطى كه به قصد شكار و تملك آن باشد و اما در صورت عدم قصد داراى اشكال است ، چنان كه اگر با قصد خلاف آن باشد ، مالك نمىشود . دومى آن‌ها اين است كه در وسيله‌اى كه عادتاً براى شكار است واقع شود مانند طناب و دام و تور و مانند اين‌ها در صورتى كه آن را براى شكار نصب كرده باشد . سومى آن‌ها اين است كه به سبب وسيله‌اى آن را غير ممتنع و تسليم كند ، مانند اينكه به آن تير بزند و به طورى مجروح شود كه مانع دويدن آن شود يا بالش را بشكند كه از پريدن آن جلوگيرى نمايد ؛ چه اين وسيله از وسايل حلال كنندهء شكار باشد مانند تير و سگ تعليم يافته ، يا از غير اين‌ها باشد مانند سنگ و چوب و يوزپلنگ و باز و شاهين و غير اين‌ها . و در اين هم معتبر است كه به كار بردن وسيله به قصد شكار و تملك باشد ؛ پس اگر بيهوده يا براى نشانه‌گيرى يا براى غرض ديگرى تير بزند ، مالك آن نمىشود ؛ پس اگر شخص ديگرى به قصد تملك آن را بگيرد ، مالك آن مىشود .\r\nمسأله 16 - هر چيزى كه وسيلهء ثابت نگهداشتن حيوان و بر طرف نمودن امتناع و سرپيچى آن ، قرار داده شود ظاهراً ملحق به وسيلهء شكار مىشود و لو اينكه گودالى در راه او كنده شود تا در آن بيفتد ، يا به اينكه در زمينى آب انداخته شود تا اينكه زمين به صورت باتلاق درآيد و حيوان در آن فرو رود ، يا درب چيز تنگى بازشود و دانه در آن ريخته شود تا گنجشك‌ها داخل آن شوند و درب به روى آن‌ها بسته شود و امتناع آن‌ها از بين برود . و اما اگر درب خانه و يا اتاق را به همين منظور باز نمايد و آن‌ها داخل آن شوند در حالى كه در خانه و اتاق بر امتناعشان باقى باشند ، ظاهراً با بستن درب ، مالك آن‌ها نمىشود ، همانطور كه اگر پرنده در خانهء او لانه كند ، به مجرّد آن ، مالك پرنده نمىشود . و اگر حيوانى در زمين باتلاقى او در گل فرو رود ، مادامىكه زمين را به منظور شكار ، چنين نكرده باشد نيز چنين است ؛ پس اگر شخصى بعد از آن ، آن را بگيرد مالكش مىشود ، اگر چه در صورتى كه بدون اذن او داخل خانه يا زمين او شود ، معصيت كرده است .\r\nمسأله 17 - اگر حيوانى را تعقيب كند تا خسته شود و از دويدن بايستد ، مادامىكه او را نگرفته مالك او نمىشود ؛ پس اگر ديگرى قبل از او آن را بگيرد ، مالكش مىشود .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمسأله 18 - اگر حيوانى در تورى كه جهت شكار نصب شده ، بيفتد و تور به جهت ضعيف بودنش و قوى بودن حيوان ، آن را نگه ندارد و از آن در رود ، كسى كه تور را نصب كرده ، مالك آن نمىشود . و همچنين است اگر تور را بردارد و با همان تور فرار نمايد و امتناع آن از بين نرود ؛ پس اگر غير او ، آن را شكار نمايد مالك آن مىشود و بايد تور را به صاحبش برگرداند . البته اگر تور آن را نگهدارد و ثابت بدارد سپس به سببى از اسباب خارجى از آن فرار كند به واسطهء آن ، از ملك او خارج نمىشود ، چنان كه اگر آن را در دستش نگهدارد سپس از دستش در رود . و همچنين است اگر تور را همراه خود طورى ببرد كه قدرت بر امتناع نداشته باشد ، پس آن حيوان براى كسى است كه تور را نصب كرده است ؛ پس اگر غير او آن را بگيرد واجب است كه به او برگرداند .\r\nمسأله 19 - اگر حيوان را تير بزند و زخمى نمايد ، ولى از امتناع خارج نشود و داخل خانه‌اى گردد و صاحب خانه آن را بگيرد ، با گرفتن آن - نه با داخل شدن در خانه - آن را مالك مىشود ، چنان كه اگر آن را تير بزند و متوقف نشود و شخص ديگرى تير بزند و متوقف شود ، مال دومى است .\r\nمسأله 20 - اگر شكارچى ، شكارش را رها نمايد ، چنانچه قصد اعراض از آن را ننموده باشد از ملكش خارج نمىشود و ديگرى با شكار كردن آن مالكش نمىشود . ولى اگر قصد اعراض و زوال ملكش را از آن بنمايد ظاهراً مانند مباح مىشود كه براى ديگرى جايز است كه آن را شكار كند و مالكش مىشود ؛ و بنابر اقوى اوّلى حق رجوع به او را بعد از تملك او ندارد .\r\nمسأله 21 - غير از پرنده ، وقتى به وسيلهء شكار ملك مىشود كه ملك ديگرى بودنش معلوم نباشد و لو از جهت آثار يد در آن كه اماره ملكيت مىباشد مانند اينكه طوقى در گردنش يا گوشواره‌اى در گوشش باشد يا طنابى به يكى از پاها و دست‌هايش بسته باشد .\r\nو اگر معلوم باشد كه مالك دارد ، شكاركننده مالك آن نمىشود ، بلكه بايد آن را به صاحبش - در صورتى كه او را بشناسد - برگرداند و اگر او را نشناسد در حكم لقطه مىباشد . و اما پرنده ، چنانچه بال‌هايش چيده شده باشد در حكم آن است كه معلوم باشد\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nكه ملك كسى است ، پس به صاحبش در صورتى كه بشناسد بايد رد نمايد و اگر نشناسد لقطه مىباشد . و اما اگر دو بالش در اختيار باشد و چيده نشده باشد ، با شكار آن ، مالكش مىشود مگر اينكه مالك معلومى داشته باشد كه در اين صورت واجب است به او برگرداند . و در جايى كه معلوم باشد كه مالك دارد - و لو از جهت اينكه آثار يد در آن موجود است - و او را نشناسد ، احتياط ( واجب ) آن است كه مانند غير پرنده با آن معاملهء لقطه نمايد .\r\nمسأله 22 - اگر برجى جهت لانه كردن كبوتر ، بسازد و كبوتر در آن لانه كند ، مالك آن نمىشود ، خصوصاً اگر منظورش مثلًا حيازت فضلهء آن باشد ، پس براى ديگرى جايز است كه آن را شكار نمايد و آنچه را كه شكار كند مالك مىشود ، بلكه اگر كبوتر را از برج بگيرد مالكش مىشود ؛ اگر چه از جهت دخول در آن بدون اذن صاحبش ، گناه كرده است .\r\nو همچنين است اگر پرنده در چاه مملوك و مانند آن ، لانه بگذارد ، كه مالك چاه ، آن را مالك نمىشود .\r\nمسأله 23 - در مالك شدن زنبورى كه مملوك نيست ، ظاهراً گرفتن ملكهء آن‌ها كفايت مىكند ؛ پس اگر كسى ملكهء آن‌ها را مثلًا از كوه‌ها بگيرد و بر آن تسلط يابد ، ملكه و همهء زنبورهايى را كه تابع او هستند - كه با حركت او حركت مىكنند و با توقف او متوقف مىشوند و با دخول او به كندو و خروج او از آن ، داخل و خارج مىشوند - مالك مىشود .\r\nمسأله 24 - تذكيهء ماهى يا با بيرون آوردن آن به طور زنده از آب است يا با گرفتن آن بعد از بيرون آمدن از آب و قبل از مردنش ؛ چه اين كار با دست يا به وسيله‌اى مانند تور و مثل آن باشد ؛ پس اگر ماهى به كنارهء رود بپرد يا دريا آن را به ساحل پرت كند يا آبى كه در آن است پايين بنشيند و كسى آن را قبل از مردن بگيرد حلال مىباشد . و اگر قبل از آن‌كه آن را بگيرد بميرد ، حرام مىشود اگر چه بنابر اقوى در حالى كه زنده است به آن برسد و آن را ببيند .\r\nمسأله 25 - در تذكيهء ماهى در وقت بيرون آوردن آن از آب يا در وقت گرفتن آن بعد از خروج آن از آب ، تسميه شرط نيست ، چنان كه اسلام در شكار كنندهء آن معتبر نيست ؛ پس\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاگر كافر آن را بيرون آورد يا آن را بگيرد و بعد از گرفتن بميرد ، حلال است ، چه اهل كتاب باشد يا غير اهل كتاب . البته اگر ماهى را مرده در دست كافر بيابد ، مادامىكه نداند كه بعد از اخراج آن از آب مرده است ، يا گرفتن آن بعد از خروج آن و قبل از مردنش ، بوده است ، خوردن آن حلال نمىباشد و از اينكه در دست كافر است ، چنين چيزى احراز نمىشود و به قول او - در صورتى كه آن را خبر دهد - محرز نمىگردد ، به خلاف آن‌كه در دست مسلمان باشد ؛ زيرا حكم به تذكيهء آن مىشود تا اينكه خلاف آن معلوم شود .\r\nمسأله 26 - اگر ماهىاى از آب به كشتى بپرد ، مادامىكه با دست گرفته نشده حلال نمىباشد و كشتىنشينان و صاحب كشتى آن را مالك نمىشوند ، بلكه هر كسى كه آن را به قصد تملك بگيرد مالك مىشود . البته اگر صاحب كشتى قصد شكار با كشتى را داشته باشد ، به اينكه در شب ، روشنايى در كشتى قرار دهد و چيزى را مانند زنگ ، به صدا درآورد تا ماهىها به كشتى بپرند پس آن‌ها هم به كشتى بپرند ، وجه آن است كه آن‌ها را مالك مىشود و پريدن آن‌ها به كشتى به آن علت ، به منزلهء اين است كه آن‌ها را زنده از آب بيرون آورده است ، پس تذكيه آن‌ها به همان است .\r\nمسأله 27 - اگر تورى را نصب كند يا حصارى در آب بسازد كه ماهى شكار كند ، پس هر چه كه در آن‌ها واقع و حبس شود ملك او مىباشد ، بنا بر اين اگر آنچه را كه در آن‌ها است ، به طور زنده از آب بيرون بياورد بدون اشكال حلال است . و همچنين است اگر آب به سبب جزر پايين بنشيند و بعد از پايين نشستن آب ، ماهى در آن‌ها بميرد . و اما اگر در آب بميرد آيا حلال است يا نه ؟ دو قول است كه مشهورتر و احوط ( وجوبى ) آن‌ها قول دوم است ؛ بلكه خالى از قوت نيست . و اگر تور را از آب بيرون بياورد و بعضى از آنچه كه در آن است يا همهء آن را مرده ببيند و نداند كه در آب مرده يا بعد از خروج از آب ، احتياط ( واجب ) آن است كه از آن اجتناب شود .\r\nمسأله 28 - اگر ماهى را زنده از آب بيرون بياورد سپس آن را به آب برگرداند - چه با چيزى بسته شده باشد يا آزاد باشد - و در آب بميرد حرام است .\r\nمسأله 29 - اگر ماهى روى آب بيايد و امتناعش به سببى زايل شود ، مانند اينكه با\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nچيزى به آن ضربه زده شود ، يا چيزى را كه در زبان بعضى از مردم « زهر » ناميده مىشود ببلعد يا غير اين‌ها ، پس اگر شخصى به آن برسد و آن را بگيرد و قبل از آن‌كه بميرد ، از آب خارج نمايد ، حلال مىباشد و اگر روى آب بميرد حرام مىباشد . و اگر شخصى « زهر » بيندازد و ماهى آن را ببلعد و روى آب قرار بگيرد و امتناعش بر طرف شود چنانچه به قصد شكار كردن نباشد مالك آن نمىشود ؛ پس اگر غير او آن را بگيرد مالك آن مىشود ؛ بدون آن‌كه فرقى باشد بين اينكه ماهى معينى را قصد نمايد يا نه . و اگر به قصد شكار كردن و تملك باشد بعيد نيست كه بر طرف نمودن امتناعش مملِّك آن شود ( و آن را به ملك او درآورد ) ، پس ديگرى با گرفتن آن مالك نمىشود . و همچنين است حال اگر بر طرف نمودن امتناع آن با چيز ديگرى مانند به كار بردن وسيله‌اى باشد مانند اينكه با تير آن را بزند و بر روى آب بيايد . و خلاصه بر طرف نمودن امتناع آن به قصد شكار كردن و تملك بعيد نيست كه مطلقا موجب ملكيت گردد مانند حيازت .\r\nمسأله 30 - در حلال شدن ماهى - بعد از آن‌كه زنده از آب بيرون آورده شود يا اينكه بعد از خروج از آب ، زنده گرفته شود - معتبر نيست كه در خارج از آب ، خودش بميرد ، پس اگر آن را قبل از آن‌كه بميرد دو قطعه كند و به واسطهء قطع نمودن يا غير آن بميرد ، خوردنش حلال است ، بلكه اصلًا مردن ، در حلال بودن آن معتبر نمىباشد ، پس بلعيدن زندهء آن حلال مىباشد . بلكه اگر قطعه‌اى از آن را جدا كند و بقيه را به آب برگرداند آنچه را كه جدا نموده حلال است چه باقى مانده ، در آب بميرد يا نه . البته اگر قطعه‌اى از آن را در حالى كه در آب - زنده يا مرده - است جدا كند ، آنچه را كه قطع نموده حلال نمىباشد .\r\nمسأله 31 - تذكيهء ملخ ، زنده گرفتن آن است ؛ چه با دست باشد يا با وسيله ؛ پس اگر قبل از گرفتنش بميرد حرام است . و تسميه و اسلام در آن معتبر نيست چنان كه در ماهى گذشت . البته اگر آن را در دست كافر ، مرده ببيند ، مادامىكه نداند كه زنده آن را گرفته بوده ، حلال نمىباشد و يد كافر و خبر دادن او در محرز شدن آن ، فايده نمىبخشد .\r\nمسأله 32 - اگر آتشى به نيزار و مانند آن بيفتد و آنچه را كه از ملخ در آن است بسوزاند حلال نمىشود ؛ اگر چه مقصود آتش افروز چنين چيزى باشد . البته اگر بعد از گرفتن آن ، به\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nهر نحوى بميرد ، حلال است ؛ چنان كه اگر فرض شود كه آتش وسيلهء شكار ملخ است به اينكه اگر آتش روشن شود ملخ‌هايى اطراف آن جمع مىشوند و خودشان را در آتش مىاندازند ، پس آتش را براى اين منظور روشن كند و جمع شوند و به وسيلهء آن آتش بگيرند ، حلال بودن آن‌ها بعيد نيست .\r\nمسأله 33 - ملخ مادامىكه در پريدن استقلال پيدا نكرده ، حلال نمىباشد و آن به نام « دبى » بر وزن « عصا » مىباشد و آن ملخى است كه حركت مىكند ، ولى هنوز بال‌هايش روييده نشده است .\r\n\r\nذباحه\r\nو كلام در ذابح ( ذبح‌كننده ) و وسيلهء ذبح و كيفيت آن و بعضى از احكامى كه تعلق به ذبح ( سر بريدن ) دارد ، در طىّ مسائلى است :\r\nمسأله 1 - شرط است كه ذابح ، مسلمان يا در حكم آن باشد - مانند كسى كه متولد از مسلمان است - پس ذبيحهء كافر ؛ چه مشرك باشد يا غير مشرك ، حتى بنابر اقوى اگر اهل كتاب هم باشد حلال نيست . و ايمان در ذابح شرط نمىباشد ؛ پس ذبيحهء همهء فرقه‌هاى اسلام حلال است غير از ناصبى اگر چه اظهار اسلام نمايد .\r\nمسأله 2 - مرد بودن و بلوغ و غير آن در ذابح شرط نيست ؛ پس ذبيحهء زن حلال است ، تا چه رسد به خنثى و همچنين است ذبيحهء حائض و جنب و نفساء و بچه - در صورتى كه مميز باشد - و نابينا و ختنه نشده و ولد زنا .\r\nمسأله 3 - در صورت اختيار ، ذبح با غير آهن جايز نيست ؛ پس اگر با غير آهن - در صورتى كه دسترسى به آهن باشد - ذبح شود ، اگر چه از معادن ذوب شدنى باشد مانند برنج و مس و طلا و نقره و غير اين‌ها ، حلال نمىباشد . البته اگر آهن نباشد و با تأخير ذبح ، ترس مردن ذبيحه باشد يا اضطرار به آن پيدا كند ، با هر چيزى كه اعضاى ذبح را جدا مىكند ، ذبح آن جايز است و لو اينكه قلم يا پوست نى يا سنگ تيز يا شيشه يا غير اين‌ها باشد . البته در وقوع تذكيه با دندان و ناخن در صورت ضرورت ، اشكال است ؛ اگر چه عدم\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nوقوع تذكيه به آن‌ها در حالى كه متّصل به محل خودشان باشند ، خالى از رجحان نيست . و احتياط ( مستحب ) آن است كه در صورت انفصال آن‌ها هم اجتناب شود اگر چه وقوع آن در اين صورت خالى از قرب نمىباشد .\r\nمسأله 4 - در ذبح ، واجب است بريدن تمام چهار عضو : « حلقوم » و آن مجراى دخول و خروج نفس است و « مرى » و آن مجراى طعام و آشاميدنى است و جاى آن زير حلقوم است و دو « ودج » و آن‌ها دو رگ كلفتى ( شاهرگ ) هستند كه حلقوم يا مرى را احاطه نموده‌اند و گاهى بر اين چهار عضو ، اوداج ( رگ‌هاى ) اربعه اطلاق مىشود و لازم است كه آن‌ها قطع و جدا شوند ، پس شكافتن آن‌ها بدون آن‌كه قطع و جدا شوند ، كفايت نمىكند .\r\nمسأله 5 - جاى بريدن در گلو زير استخوان‌هاى فكّ پايين است به طورى كه رگ‌هاى چهارگانه بريده شود و لازم است كه از زير غده‌اى كه در زبان اهل اين زمان جوزه گفته مىشود ، بريده شود و خود آن غده در طرف سر قرار بگيرد نه در طرف جثه و بدن . و اين بنا بر اين است كه ادعا مىشود كه حلقوم يا اعضاى چهارگانه به آن غده اتصال دارد به طورى كه اگر تمام آن غده طرف سر نرود و ذبح در زير آن قرار نگيرد تمام رگ‌ها بريده نمىشوند . و اين امرى است كه اهل خبره آن را مىدانند ، پس اگر چنين باشد يا علم به بريدن تمام آن‌ها بدون آن حاصل نشود ، لازم است كه مراعات شود ، چنان كه لازم است كه مقدارى از رگ‌هاى چهارگانه در طرف سر بماند تا معلوم شود كه آن‌ها از آنچه بعد از سر قرار دارد بريده و جدا شده‌اند .\r\nمسأله 6 - شرط است كه ذبح از جلو باشد ؛ پس اگر از قفا ذبح شود و لو قبل از بيرون آمدن روح ، سريعاً رگ‌ها را كه قطعشان معتبر است ، قطع نمايد ، حرام است . البته اگر آن‌ها را از جلو ببرد ليكن نه از بالا ، به اين صورت كه چاقو را زير رگ‌ها داخل نمايد و به طرف بالا آن‌ها را قطع نمايد ذبيحه حرام نمىشود ، اگر چه بنابر اوجه ، كار مكروهى به جا آورده است و احتياط ( مستحب ) آن است كه اين طرز را ترك نمايد .\r\nمسأله 7 - در ذبح ، پياپى بودن واجب است ، به اينكه قبل از بيرون آمدن روح آن ، تمام رگ‌ها بريده شود ؛ پس اگر بعضى از آن‌ها را ببرد و ذبيحه را رها كند تا منتهى به مرگ شود\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nسپس بقيه رگ‌ها را ببرد حرام است ، بلكه نبايد احتياط را ترك كند به اينكه بين آن‌ها به قدرى فاصله ندهد كه از متعارف و عادت خارج باشد - و با اين فاصله عرفاً يك عمل حساب نشود بلكه دو عمل حساب مىشود - اگر چه قبل از بيرون آمدن جانش تمام رگ‌ها بريده شود .\r\nمسأله 8 - اگر گردن ذبيحه را از قفا ببرد و اعضاى ذبح باقى بماند ، چنانچه حياتش - كه با حركت نمودن بعد از ذبح هر چند به صورت مختصر معلوم مىشود - باقى مانده و رگ‌ها را از جلو قطع نمايد حلال مىشود . و اگر ذبيحهء مذكور حركتى - هر چند مختصر - قبل از ذبح شرعى داشته باشد ، ذبح مىشود ، پس اگر در اين صورت ، خون به طور معتدل بيرون بيايد حلال است و گرنه در صورتى كه قبل از ذبح ، حتى به طور مختصر حركت ننمايد حرام است و اگر قبل از آن حركت كند ، ولى بعد از ذبح خون معتدل خارج نشود مورد اشكال است .\r\nمسأله 9 - اگر ذابح اشتباه كند و از بالاى غده ذبح نمايد و رگ‌هاى چهارگانه را قطع ننمايد چنانچه جانش باقى نباشد حرام است . و اگر جانش باقى باشد امكان دارد ذبح شرعى قابل تدارك باشد ، به اينكه سريعاً از زير غده آن را ذبح كند و رگ‌ها را ببرد و حلال شود و طريقهء كشف و معلوم كردن اينكه جانش باقى بوده است ، همان است كه گذشت .\r\nمسأله 10 - اگر مثلًا گرگ محل ذبح حيوان را بخورد و ذابح در حالى كه حيوان زنده است به آن برسد پس اگر تمام رگ‌هاى چهارگانه را خورده باشد به طورى كه همگى خورده شده و چيزى از هيچ يك از آن‌ها باقى نمانده باشد ، قابل تذكيه نيست و حرام است . و همچنين است اگر از بالا يا از پايين آن را خورده باشد و مقدارى از همه باقى مانده باشد كه به سر آويزان باشد يا متصل به بدن باشد پس بنابر احتياط ( واجب ) با بريدن آنچه كه از آن‌ها باقى مانده است حلال نمىشود . و همچنين است اگر بعضى از آن‌ها را تماماً خورده باشد و بعضى از آن‌ها تماماً باقى مانده باشد چنان كه اگر تمام حلقوم را بخورد و تمام بقيه بماند ، اگر بقيه را با شرايط ببُرد تذكيهء آن مشكل است ؛ پس احتياط ترك نشود .\r\nمسأله 11 - در تذكيهء با ذبح ، علاوه بر آنچه كه گذشت ، چند امر شرط است :\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاول - رو به قبله نمودن ذبيحه در حال ذبح ؛ به اينكه محل ذبح آن و مقاديم بدنش را رو به قبله نمايد ؛ پس اگر به آن خللى برساند ، چنانچه از روى علم و عمد باشد حرام مىشود و اگر از روى فراموشى يا جهل باشد يا در قبله يا در نحوهء عمل اشتباه كند حرام نمىباشد . و اگر جهت قبله را نداند يا نتواند آن را رو به قبله نمايد ، اين شرط ساقط مىشود . و بنابر اقوى رو به قبله بودن ذابح شرط نيست اگر چه احوط و بهتر است .\r\nدوم - تسميه از سوى ذابح ؛ به اينكه در وقتى كه مشغول به ذبح مىشود يا عرفاً متصل به ذبح است يا مختصرى قبل از آن - كه متصل به ذبح است - اسم خدا را بر آن ذكر نمايد ، پس اگر عمداً اخلال به آن نمايد حرام مىشود و اگر از روى فراموشى ذكر ننمايد حرام نمىباشد . و در الحاق جهل به حكم به فراموشى يا به عمد دو قول است كه اظهر آن‌ها دومى است . و معتبر است كه نام خدا را به اين قصد ذكر نمايد ؛ يعنى به عنوان اينكه بر ذبيحه باشد و اگر نام خدا را به طور اتفاقى به منظور ديگرى ذكر نمايد كفايت نمىكند .\r\nسوم - بعد از تمام شدن ذبح ، حركتى از ذبيحه صادر شود كه دلالت كند كه ذبح بر زنده واقع شده است و لو اينكه حركت مختصرى باشد مثل اينكه چشمش را حركت دهد يا گوشش يا دمش را تكان دهد يا پايش را به زمين بزند يا مانند اين‌ها و در اين صورت ، احتياج به خروج خون معتدل نمىباشد ؛ پس اگر حركت كند ولى خون بيرون نيايد يا به طور سنگين و قطره‌قطره - نه روان و معتدل - بيرون بيايد در تذكيهء آن كفايت مىكند ، و در اكتفاى به خروج خون معتدل ، به طورى كه يكى از دو امر - حركت يا بيرون آمدن خون معتدل - معتبر باشد ، بين فقهاى متأخرين قول مشهورى است و خالى از وجه نيست ، ليكن ترك احتياط سزاوار نيست . اين در صورتى است كه زنده بودنش معلوم نباشد و اما اگر زنده بودن آن با خروج اين خون معلوم شود ، بدون اشكال اكتفا به آن مىشود .\r\nمسأله 12 - در قرار دادن ذبيحه بر زمين - در حال ذبح - كيفيت خاصى معتبر نيست ، پس بين اينكه آن را بر طرف راست ، مانند ميت در حال دفن و بين اينكه بر طرف چپ قرار دهد فرقى نيست .\r\nمسأله 13 - در ذكر نام خدا كيفيت مخصوصى و اينكه در ضمن « بسم اللَّه الرحمن الرحيم » باشد معتبر نمىباشد ؛ بلكه معيار صدق ذكر نام خدا بر آن است ، پس كفايت\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمىكند اينكه بگويد : « بسم اللَّه » يا « اللَّه اكبر » يا « الحمد للَّه » يا « لا إله الا اللَّه » و مانند اين‌ها . و در اكتفا به لفظ « اللَّه » بدون آن‌كه چيزى را با آن مقرون نمايد كه كلام تام و كاملى شود كه بر صفت كمال يا ثنا يا تمجيد او دلالت نمايد ، اشكال است . البته تعدّى از لفظ « اللَّه » به ساير اسماى حسنى مانند رحمن و بارئ و خالق و ديگر اسم‌هاى خاص او بعيد نمىباشد ؛ ليكن احتياط در آن ، ترك نشود چنان كه تعدّى به لفظى كه در لغت ديگر ، مرادف لفظ جلاله است مانند لفظ « يزدان » در لغت فارسى و الفاظ ديگر در ساير لغات ، خالى از وجه و قوت نيست ، ليكن احتياطاً به عربى باشد و ترك آن سزاوار نيست .\r\nمسأله 14 - بنابر اقوى استقرار حيات به آن معنايى كه ( عده‌اى از فقها ) تفسير نموده‌اند در حلال بودن ذبيحه شرط نيست - و تفسير آن‌ها اين است كه مشرف بر مرگ نباشد به طورى كه مثل آن نتواند ، يك روز يا نصف روز زنده بماند مانند حيوانى كه شكمش پاره شده و آن‌كه روده‌هايش خارج شده و آن‌كه از قفا ذبح شده كه رگ‌هايش باقى است و آن‌كه از بلندى افتاده و مانند اين‌ها - بلكه معتبر آن است كه اصل حيات را داشته باشد و لو اينكه در شُرف خروج آن باشد . پس اگر چنين حياتى معلوم باشد كه همان است و گرنه حركت بعد از ذبح و لو اينكه مختصر باشد كاشف از چنين حياتى است ، چنان كه گذشت .\r\nمسأله 15 - در حلال بودن ذبيحه - بعد از آن‌كه حيوان در حال زنده بودن ذبح شده است - شرط نيست كه جان آن به سبب اين ذبح بيرون بيايد ، پس اگر ذبح شرعى بر ذبيحه واقع شود ، سپس در آتش يا آب بيفتد يا از كوه سقوط كند و مانند اين‌ها ، و به اين صورت بميرد ، بنابر اقوى حلال است .\r\nمسأله 16 - تذكيهء شتر در بين چهارپايان اختصاصاً به نحر است ؛ همانطور كه تذكيهء غير شتر به ذبح مىباشد ؛ پس اگر شتر ذبح شود و غير شتر نحر شود ، ميته مىشوند . البته اگر حيات بعد از آن باقى باشد جبران آن ممكن است به اينكه ، آنچه كه ذبحش واجب است بعد از آن‌كه نحر شده ، ذبح شود يا آنچه كه نحرش واجب است بعد از آن‌كه ذبح شده ، نحر شود و ( به اين صورت ) تذكيه بر آن واقع مىشود .\r\nمسأله 17 - كيفيت و محل نحر اين است كه كارد يا نيزه و مانند اين‌ها از آهن آلات تيز\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nدر « لبّه » شتر فرو برده شود . و « لبّه » ، جاى گودى است كه بين انتهاى گردن و سينه واقع شده است . و هر چيزى كه در تذكيهء با ذبح شرط است در تذكيهء با نحر هم شرط مىباشد ؛ پس آنچه كه در ذابح و وسيلهء ذبح شرط است در ناحر ( نحركننده ) و وسيلهء نحر هم شرط مىباشد . و ذكر نام خدا در وقت نحر واجب است ، همانطور كه در وقت ذبح واجب مىباشد . و واجب است كه شتر مورد نحر را رو به قبله نمايد و در اعتبار حيات و استقرار آن در اينجا همان معتبر است كه در ذبيحه گذشت .\r\nمسأله 18 - نحر شتر ، چه ايستاده و چه به زانو نشسته - در حالى كه رو به قبله باشد - جايز است ، بلكه اگر بر يك طرفش افتاده باشد در صورتى كه جاى نحر و مقاديم بدنش رو به قبله باشد ، نحر آن جايز است ؛ اگر چه افضل آن است كه ايستاده باشد .\r\nمسأله 19 - هر چه كه ذبح و نحرش متعذر باشد - خواه به جهت سرپيچى و امتناع نمودن آن و خواه به جهت اينكه در جايى واقع شده كه انسان نمىتواند به موضع تذكيهء آن دسترسى پيدا كند تا ذبح يا نحرش نمايد ، مانند اينكه به چاه بيفتد يا در جاى تنگى واقع شود و ترس مردن آن باشد - جايز است كه با شمشير يا كارد يا نيزه يا غير آن‌ها از چيزهايى كه آن را زخم مىزند و به قتل مىرساند ، آن را مجروح نمايد و خوردن آن حلال است ؛ اگر چه موضع جرح ، مصادف موضع تذكيه نباشد و شرط بودن ذبح و نحر و همچنين رو به قبله بودن ساقط مىشود . البته رعايت بقيّهء شرايط از قبيل تسميه و شرايط ذابح و ناحر واجب است . و اما آنچه كه در آلت جمادى شكار گذشت در اين وسيله معتبر مىباشد . و در اينجا به گاز گرفتن سگ اكتفا نمودن دو وجه است كه اقواى آن‌ها در مورد حيوانى كه سرپيچى مىنمايد كافى بودن آن است . و از اين قبيل است حيوانى كه حمله مىكند و سرپيچى مىكند ، نه غير آن مانند حيوانى كه به چاه افتاده است .\r\nمسأله 20 - براى ذبح و نحر آداب و وظايف مستحب و مكروهى است : از آن جمله بنا بر آنچه از گروهى از فقها فتواى به آن حكايت شده است اين است كه هر دو دست گوسفند با يكى از دو پايش بسته شود و پاى ديگرش رها باشد و پشم و مويش را به دستش بگيرد تا سرد شود و چهار دست و پاى گاو بسته شود و دم آن رها باشد و شتر\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nايستاده باشد و دست‌هايش از ما بين خف‌ها تا زانوها ، يا تا زير بغل‌ها بسته شود و پاهايش آزاد باشد و پرنده بعد از ذبح رها شود تا پر بزند . و از آن جمله اين است كه ذابح و ناحر رو به قبله باشند . و از آن جمله اين است كه قبل از ذبح و نحر آب به آن عرضه شود . و از آن جمله اين است كه با حيوان در ذبح و نحر و مقدمات آن‌ها ، به آنچه كه آسان‌تر و راحت‌تر است و از تعذيب و اذيت دادن آن دور تر باشد معامله شود ؛ به اينكه با مدارا جهت ذبح و نحر سوق داده شود و با نرمى آن را بخواباند و تيغه را تيز نمايد و از آن بپوشاند تا نبيند و در عمل سريع باشد و كارد را با قوّت در موضع ذبح بكشد .\r\nو اما مكروهات ، از آن جمله اين است كه قبل از بيرون آمدن جان ، پوستش را بكند و گفته شده كه حرام است اگر چه ذبيحه به آن حرام نمىشود و احتياط همين است . و از آن جمله اين است كه كارد را معكوس كند و داخل گردن نمايد و حلقوم را به طرف بالا ببرد .\r\nو از آن جمله اين است كه در حالى حيوان ذبح شود كه حيوان ديگرى كه هم‌جنس آن است به آن نگاه مىكند و اما در حيوان غير هم جنس تأمل است اگر چه خالى از وجه نيست . و از آن جمله ذبح كردن در شب و ذبح كردن قبل از ظهر روز جمعه است ، مگر ضرورتى باشد . و از آن جمله اين است كه با دست خويش چهارپايى را كه پرورش داده ، ذبح نمايد . و اما جدا كردن سر حيوان قبل از آن‌كه جانش بيرون بيايد ، احتياط ( واجب ) ترك آن است ، بلكه حرمت آن خالى از وجه نيست ؛ البته بنابر اقوى ذبيحه با چنين كارى ، حرام نمىشود . و اين در صورت عمد است و اما اگر با غفلت يا سبقت گرفتن كارد باشد بدون اشكال حرمت و كراهتى نه در خوردن و نه در جدا نمودن آن نمىباشد . و احتياط ( واجب ) آن است كه بريدن « نخاع » ذبيحه را ترك نمايد ، به اين معنى كه كارد را به نخاع آن نرساند . و « نخاع » رشته سفيدى ( مغز حرام ) است كه از وسط فقرات ، از گردن تا آخر دم كشيده شده است .\r\nمسأله 21 - اگر جنين خودش از شكم مادر خارج شود يا بيرون آورده شود پس در صورت زنده بودن مادر يا مردنش بدون تذكيه ، خوردن آن حلال نمىباشد مگر اينكه جنين زنده باشد و تذكيه شود . و همچنين است اگر زنده خارج شود يا زنده از شكم\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمادرش كه تذكيه شده ، بيرون آورده شود ؛ زيرا فقط با تذكيه حلال مىشود ، پس اگر تذكيه نشود حلال نمىباشد ؛ اگر چه بنابر اقوى تذكيه نشدن آن به جهت اين باشد كه وقت براى تذكيه نباشد ، ولى اگر از شكم مادر تذكيه‌شده‌اش مرده بيرون بيايد يا مرده بيرون آورده شود خوردنش حلال است و تذكيه‌اش به تذكيهء مادرش مىباشد ، ليكن شرطش اين است كه تامّ الخلقه باشد و مو يا كرك در آورده باشد و گرنه ميته مىباشد . و با وجود اين شرط ، در حلال بودن آن بنابر اقوى فرقى نيست بين اينكه روح در او دميده نشده باشد و بين اينكه داراى روح بوده و ليكن در شكم مادرش مرده باشد .\r\nمسأله 22 - اگر جنين در وقت ذبح يا نحر مادرش زنده باشد و بعد از آن ، قبل از آن‌كه شكم مادرش شكافته شود و از آن خارج شود ، بميرد بنابر اقوى در صورتى كه به شكافتن شكم مادرش ، مبادرت شود و حيات آن درك نشود ، حلال است . بلكه چنين است اگر مبادرت نشود ولى زايد بر مقدار متعارف در شكافتن شكم‌هاى ذبيحه‌ها بعد از ذبح تأخير نيفتد ؛ اگر چه احتياط ( مستحب ) مبادرت نمودن و عدم تأخير حتى به قدر متعارف است .\r\nولى اگر زيادتر از متعارف تأخير بيفتد و قبل از آن‌كه شكم شكافته شود بميرد ، احتياط ( واجب ) ، اجتناب از آن است .\r\nمسأله 23 - هر حيوانى كه ذاتاً خوردن آن حلال است ، بدون اشكال ، تذكيه بر آن واقع مىشود ؛ اگر چه به عوارضى حرام شده باشد مانند حيوان جلّال ( نجاست خوار ) و وطى شده ، خواه دريايى باشد يا برّى ( خشكى ) ، وحشى باشد يا اهلى ، پرنده باشد يا غير آن ؛ اگر چه در كيفيت تذكيه مختلف مىباشند ؛ بنابر آنچه كه گذشت . و اثر تذكيه در حلال گوشت اين است كه گوشت و پوستش پاك مىشود و گوشتش در صورتى كه به عارضى حرام نشده باشد ، حلال مىشود . اما حيوان غير مأكول كه داراى خون جهنده نمىباشد تذكيهء آن در طهارت و حلال بودن آن اثرى ندارد ؛ زيرا او پاك است و خوردن آن در هر حال حرام مىباشد . و اما حيوان غير مأكولى كه داراى خون جهنده مىباشد چنانچه نجس العين باشد ، مانند سگ و خوك ، پس قابل تذكيه نمىباشد . و همچنين است حيوانات مسخ شده غير درنده مانند فيل و خرس و ميمون و مانند اين‌ها . و همچنين حشرات و آن‌ها\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nجنبندگان كوچكى هستند كه در درون زمين سكونت دارند مانند موش و راسو و سوسمار و مانند اين‌ها بنابر احتياطى كه نبايد در اين دو ( حيوانات مسخ شده و حشرات ) ترك شود اگر چه طهارت آن‌ها خالى از وجه نيست . و اما « سباع » كه حيوان را مىدرّد و گوشت مىخورد - چه از وحشىها باشد مانند شير و پلنگ و يوزپلنگ و روباه و شغال و غير اين‌ها و چه از پرنده‌ها باشد مانند شاهين و باز و قرقى و غير آن‌ها - پس اقوى اين است كه قابل تذكيه مىباشند و تذكيه ، گوشت و پوست آن‌ها را پاك مىكند پس انتفاع از آن‌ها حلال است به اينكه در غير نماز مىپوشد و فرش مىنمايد ، بلكه ظرف براى مايعات قرار داده مىشود مثل اينكه مشك آب يا خيك كره و روغن و مانند اين‌ها قرار مىدهد و لو بنابر اقوى دبّاغى نشود ، اگر چه مادامىكه دبّاغى نشده ، احتياط ( مستحب ) آن است كه استعمال نشود .\r\nمسأله 24 - همهء انواع حيوان كه خوردن آن‌ها حرام است از حيواناتى كه داراى خون جهنده‌اند - غير از آنچه كه قبلًا ذكر شد - ظاهراً تذكيه بر آن‌ها واقع مىشود ، پس گوشت‌ها و پوست‌هاى آن‌ها به وسيلهء تذكيه پاك مىشود .\r\nمسأله 25 - تذكيهء جميع آنچه كه قبول تذكيه مىكنند از حيواناتى كه خوردن آن‌ها حرام است ، در صورتى است كه با ذبح با شرايط معتبر در ذبح حيوان حلال گوشت باشد و همچنين با شكار نمودن آن با آلت جمادى در خصوص حيوانى كه ممتنع است ، مىباشد مانند حيوانات حلال گوشت . و در تذكيهء آن با شكار نمودن به وسيلهء سگ تربيت شده تردّد و اشكال است .\r\nمسأله 26 - آنچه كه در دست مسلمان است از گوشت‌ها و پيه‌ها و پوست‌ها در صورتى كه معلوم نباشد كه از غير مذكّى است ، از او گرفته مىشود و با آن معاملهء مذكى مىشود ، به شرط آن‌كه بنابر احتياط ( واجب ) ، ذو اليد در آن تصرّفى نمايد كه مشروط به تذكيه باشد ؛ پس در اين صورت خريدوفروش و خوردن آن و همراه داشتن در نماز و ساير استعمالاتى كه متوقف بر تذكيه است ، جايز مىباشد و بر او تفحّص و پرسيدن واجب نيست ، بلكه مستحب هم نمىباشد و بلكه از آن نهى شده است . و همچنين است آنچه كه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nاز اين چيزها در بازار مسلمين فروخته مىشود ؛ چه در دست مسلمان يا مجهول الحال باشد . بلكه همچنين است آنچه كه در زمين مسلمين افتاده باشد در صورتى كه در آن اثر استعمال باشد مثل اينكه گوشت ، پخته و پوست ، دوخته يا دبّاغى شده باشد . و همچنين است بنابر اقوى اگر از كافر گرفته شود و معلوم شود كه قبلًا در دست مسلمان بوده به شرطى كه احتياط گذشته مراعات شود . و اما آنچه از دست كافر و لو در بلاد مسلمين گرفته شود و معلوم نباشد كه قبلًا دست مسلمان بوده و آنچه در دست مجهول الحال در بلاد كفّار باشد يا در زمين اهل كفر افتاده باشد و معلوم نباشد كه قبلًا در دست مسلمان و در استعمال او بوده است با آن معاملهء غير مذكّى مىشود و در حكم ميته است . و معيار در اينكه بلد يا زمين منسوب به مسلمين باشد ، اين است كه ساكنين و اقامت كنندگان آن‌ها غالباً مسلمان باشد ، به طورى كه عرفاً منسوب به مسلمين باشد و لو اينكه تحت سلطهء كفّار باشند ؛ چنان كه همين معيار است در بلد كفّار . و اگر نسبت به اسلام و كفر از جهت اينكه غلبه‌اى نباشد ، مساوى باشد حكمش حكم بلد كفار است .\r\nمسأله 27 - در مباح بودن آنچه از دست مسلمان گرفته مىشود بين اينكه مؤمن باشد يا مخالفى باشد كه به پاك شدن پوست ميته به وسيلهء دبّاغى معتقد است و ذبيحه‌هاى اهل كتاب را حلال مىشمرد و شروطى را كه ما آن‌ها را در تذكيه معتبر مىدانيم مراعات نمىكند ، فرق نمىباشد . و همچنين فرقى نيست بين اينكه گيرنده با كسى كه از آن گرفته مىشود در شرايط تذكيه از حيث اجتهاد يا تقليد موافق باشد يا با او در آن‌ها مخالف باشد ؛ در صورتى كه گيرنده ، احتمال بدهد كه بر وفق مذهب او مذكى مىباشد ، مانند اينكه گيرنده اعتقاد داشته باشد كه لازم است ذكر نام خدا به عربى باشد و كسى كه از او گرفته مىشود چنين اعتقادى نداشته باشد در صورتى كه احتمال بدهد كه آنچه كه در دست او مىباشد نام خدا به عربى بر آن ذكر شده است ؛ اگر چه او آن را لازم نمىداند . و اللَّه العالم .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nكتاب خوردنىها و آشاميدنىها\r\nو مقصود از اين كتاب بيان كردن حلال و حرام ؛ از حيوان و غير حيوان مىباشد .\r\n\r\nحيوان\r\nمسأله 1 - از حيوان دريا خورده نمىشود مگر ماهى و پرنده فى الجمله ( نه همهء ماهىها و پرندگان ) پس غير آن‌ها از انواع حيوان دريا حرام مىباشد ، حتى بنابر اقوى حيوانى كه مثل آن در خشكى خورده مىشود مانند گاو دريايى .\r\nمسأله 2 - از ماهى خورده نمىشود مگر ذاتاً داراى فلس و قشر باشد اگر چه باقى نمانده و به سبب عارضى از بين رفته باشد مانند « كنعت » ؛ زيرا دربارهء آن چنين وارد شده است كه ماهى بد خلقى است كه به سرعت مىرود و با همه چيز برخورد مىكند پس فلس او از بين مىرود و لذا اگر به بيخ گوش آن نگاه كنى فلس را در آن مىبينى . و بين اقسام ماهى داراى قشر فرقى نيست ؛ پس همه آن‌ها - كوچك و بزرگ آن‌ها - از ماهى بزّ ، بنيّ ، شبّوط ، قطّان ، طيرانى ، ابلامى و غير اين‌ها حلال مىباشد . و آن‌كه ذاتاً داراى فلس نمىباشد از آن خورده نمىشود مانند ماهى جرّى ، زمّار ، زهو ، مارماهى و غير اين‌ها .\r\nمسأله 3 - اربيان كه در زبان اهل اين زمان روبيان ( ميگو ) ناميده مىشود از جنس ماهى فلس‌دار مىباشد ، پس خوردن آن جايز است .\r\nمسأله 4 - تخم ماهى تابع خود آن ماهى است ؛ پس تخم ماهى حلال ، حلال است اگر چه نرم باشد و تخم ماهى حرام ، حرام مىباشد اگر چه خشن و زبر باشد . و در حال\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمشتبه بودن ، در صورتى كه نرم باشد ، احتياط ( واجب ) نخوردن آن است . البته اگر مشتبه باشد در اينكه از حلال است يا از حرام و خشن باشد يا اين هم مشتبه باشد ، خوردن آن حلال است .\r\nمسأله 5 - حيوانات چهارپاى برّى ( غير دريايى ) ، دو صنف‌اند : اهلى و وحشى . اما اهلى ، پس از آن‌ها جميع اصناف گوسفند و گاو و شتر حلال است و اسب و قاطر و الاغ مكروه است و كراهت اولى خفيف‌تر است . و غير اين‌ها حرام مىباشد مانند سگ و گربه و غير اين‌ها . و اما وحشى آن‌ها ، پس از آن‌ها آهو و انواع غزال و گوزن و قوچ كوهى و گورخر و الاغ وحشى حلال مىباشد . و از آن‌ها سباع حرام است و « سباع » ، حيوانى است كه بدرّد و داراى ناخن و دندان باشد ، چه نيرومند باشد مانند شير و پلنگ و يوزپلنگ و گرگ يا ضعيف باشد مانند روباه و كفتار و شغال . و همچنين خرگوش حرام است اگر چه از سباع نيست . و همچنين همهء حشرات حرام است مانند مار و موش و سوسمار و موش صحرايى و جوجه‌تيغى و سوسك و جعل و كك و شپش و غير اين‌ها از آنچه كه قابل شمارش نيست . و همچنين آنچه كه مسخ شده مانند فيل و ميمون و خرس و غير اين‌ها حرام مىباشد .\r\nمسأله 6 - از پرنده ، تمام اقسام كبوتر حلال است مانند قمرى كه كبود است و دباسى كه ( يك نوع ) كبوتر سرخ است و ورشان كه ( يك نوع ) كبوتر سفيد است و دُرّاج و كبك و مرغ سنگ خوار و تيهو و مرغابى و كروان و هوبره و درنا و همهء اقسام مرغ خانگى و همهء اقسام گنجشك كه از جملهء آن‌ها است بلبل و سار و چكاوك و آن پرنده‌اى است كه كاكل بر سر دارد . و از پرندگان هدهد و پرستو كه در خانه‌ها لانه مىگذارد و مأنوس‌ترين پرنده به مردم است و صرد ( وركاك ) كه داراى سر و نوك كلفت است و گنجشك‌ها را شكار مىكند و نصف آن سياه و نصف ديگرش سفيد است و صوام و آن پرنده‌اى است كه رنگ خاكى دارد و داراى گردن دراز است و اكثراً در درخت خرما بيتوته مىكند . و شقراق و آن پرندهء سبزى است و نمكى مىباشد و به اندازهء كبوتر است و سبز بودن آن خوب و پر است و در بال‌هايش سياهى است و به رنگ سرخ و سبز و سياه خطكشى شده است ، مكروه مىباشند و چيزى از اين‌ها حتى پرستو بنابر اقوى ، حرام نمىباشد . و خفاش و طاووس و\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nهر صاحب پنجه - چه قوى باشد كه با آن پرندگان را صيد كرده و بدرّد مانند باز و قوش و عقاب و شاهين و قرقى يا ضعيف باشد كه بر آن قدرت نداشته باشد مانند لاشخور و كركس - اين‌ها از پرندگان حرام مىباشند .\r\nمسأله 7 - احتياط ( واجب ) پرهيز و اجتناب نمودن از همهء اقسام كلاغ است حتى زاغ - و آن كلاغ زراعت است - و حتى كلاغ « غداف » كه از زاغ كوچك‌تر و خاكى رنگ مانند خاكستر مىباشد و در كلاغ « ابقع » كه داراى رنگ سياه و سفيد است و به آن عقعق گفته مىشود و در كلاغ سياه بزرگ كه در كوه‌ها سكونت دارد و اين هر دو مردار مىخورند اين احتياط تأكيد مىشود و احتمال قوى مىرود كه اين دو از پرنده‌هاى درنده باشند ، پس حرام بودن آن تقويت مىشود بلكه حرمت در هر نوع كلاغى خالى از قرب نيست .\r\nمسأله 8 - پرندهء حلال از پرندهء حرام به دو امر تشخيص داده مىشود كه هر كدام از آن‌ها در موردى كه بر حليّت و بر حرمت آن تصريح نشده باشد ، شرعاً علامت حلال بودن و حرام بودن قرار داده شده ، نه در موردى كه نصّى بر حكم آن از حيث حليّت و حرمت باشد مانند انواع گذشته . يكى از آن دو امر « صفيف » و « دفيف » است ، پس هر پرنده‌اى كه صفيفش - و آن گشادن بال‌ها در وقت پريدن است - بيشتر از دفيفش - و آن تكان دادن بال‌هايش در وقت پريدن است - باشد حرام است . و هر پرنده‌اى كه عكس آن باشد به اينكه دفيفش بيشتر باشد ، حلال است . دومى آن‌ها « حوصله » و « قانصه » و « صيصيه » است ؛ پس هر پرنده‌اى كه يكى از اين سه را داشته باشد حلال است و هر پرنده‌اى كه هيچ يك از آن‌ها را نداشته باشد حرام است . و « حوصله » چيزى است نزديك گلو ، كه دانه و غير آن از خوردنى ، در آن جمع مىشود ( چينه‌دان ) و « قانصه » قطعه محكمى است كه سنگ‌هاى ريزى كه پرنده مىخورد در آن جمع مىشود ( سنگ‌دان ) و « صيصيه » خارى است كه در پشت پاى پرنده قرار دارد . و پرندهء آب ( دريايى ) با غير آن در دو علامت ذكر شده مساوى مىباشد ، پس هر آنچه كه دفيفش بيشتر از صفيفش باشد يا در آن ، يكى از اين سه نشانه باشد ، حلال است اگر چه ماهى مىخورد و آنچه كه صفيفش بيشتر از دفيفش باشد يا هيچ يك از آن سه را نداشته باشد حرام مىباشد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمسأله 9 - اگر دو علامت تعارض پيدا كنند ؛ مثل اينكه پرنده‌اى كه صفيفش بيشتر از دفيفش است داراى حوصله يا قانصه يا صيصيه باشد يا پرنده‌اى كه دفيفش بيشتر از صفيفش است هيچ يك از آن‌ها را نداشته باشد ، ظاهر آن است كه اعتبار به صفيف و دفيف است ؛ پس اوّلى حرام و دومى حلال است ، البته دومى داراى اشكال است ، پس احتياط ترك نشود اگر چه اقرب حلال بودن آن است . ليكن چه بسا گفته شده كه هر دو علامت تلازم دارند و بين آن‌ها تعارض واقع نمىشود پس اشكالى ندارد .\r\nمسأله 10 - اگر ببيند كه پرنده‌اى مىپرد و داراى صفيف و دفيف است و معلوم نشود كه كدام يك از آن‌ها بيشتر است متعين است كه به علامت دوم رجوع نمايد و علامت دوم ، بودن يكى از آن سه و عدم آن است . و همچنين است پرندهء ذبح‌شده‌اى كه حال آن را نداند . و اگر به طور كلى حال پرنده‌اى را نداند اقرب حلال بودن آن است .\r\nمسأله 11 - اگر صفيف و دفيف فرضاً مساوى باشند احتياط ( واجب ) رجوع به علامت دوم است و در صورتى كه علامت دوم را نداند ، اقرب حلال بودن آن است .\r\nمسأله 12 - تخم پرنده‌ها در حليّت و حرمت ، تابع خود پرنده‌ها است ، پس تخم پرندهء حلال ، حلال و تخم پرندهء حرام ، حرام مىباشد . و تخمى كه مشتبه باشد كه از كدام يك از آن‌ها است آن‌كه دو طرفش مختلف است و سر آن با ته آن مانند تخم مرغ متمايز است خورده مىشود و در صورتى كه هر دو طرفش متفق و مساوى باشد خورده نمىشود .\r\nمسأله 13 - شترمرغ از پرنده‌ها است و بنابر اقوى گوشت و تخم آن حلال است .\r\nمسأله 14 - تصريحى بر حليت و حرمت لك‌لك نشده است پس بايد به علامات رجوع شود و ظاهر آن است كه صفيفش بيشتر است ، پس حرام مىباشد و كسى كه آن ( بيشتر بودن صفيف ) را احراز نكند بايد به علامت دوم رجوع نمايد .\r\nمسأله 15 - حيوانى كه اصالتاً حلال است به وسيلهء امورى حرام مىشود : از آن جمله « جلل » است و آن عبارت است از اينكه حيوان ، عذرهء ( مدفوع ) انسان را بخورد به طورى كه عرفاً صدق كند كه غذاى او عذره است و عذرهء غير انسان و بقيهء نجاسات به آن ملحق نمىشود - و صدق عرفى ، تحقّق پيدا مىكند به اينكه غذاى حيوان منحصر به آن باشد ،\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nپس اگر غير عذره هم مىخورد ، صدق عرفى تحقق پيدا نمىكند پس حرام نمىشود ، مگر اينكه تغذيه‌اش به غير عذره جداً ندرت داشته باشد به طورى كه در نظر عرف در حكم نخوردن باشد - و اينكه مدت مورد توجهى از آن تغذيه نمايد و ظاهر آن است كه تغذيهء يك شب و روز كافى نباشد ، بلكه صدق عرفى به كمتر از دو روز حتى كمتر از سه روز مشكوك است .\r\nمسأله 16 - حكم جلل شامل هر حيوان حلالى مىشود حتى پرنده و ماهى .\r\nمسأله 17 - شير و تخم حيوان - مانند گوشت آن - به واسطهء جلل حرام مىشوند ، و به چيزى كه گوشت آن حلال مىشود حلال مىشوند . و خلاصه : اين حيوانى كه حرمت بر آن عارض شده در تمام احكام قبل از آن‌كه استبراء شود و حكمش بر طرف گردد ، مانند حيوانى است كه اصالتاً حرام است ، البته اين حكم در بعضى از افراد كلّى مبنى بر احتياط است .\r\nمسأله 18 - ظاهر آن است كه جلل مانع تذكيه نمىباشد ؛ پس حيوان جلّال تذكيه مىشود با آن چيزى كه غير جلّال با آن تذكيه مىگردد و پاك شدن گوشت و پوستش بر آن مترتب مىشود مانند بقيه حيواناتى كه اصالتاً حرام هستند و قابل تذكيه مىباشند .\r\nمسأله 19 - حرمت حيوان جلّال ، با استبراء از بين مىرود ؛ به اينكه خوردن عذره را ترك نمايد و به غير آن تغذيه كند تا اينكه اسم جلل از آن بر طرف شود و بعد از زوال اسم جلّال احتياط آن است كه مدتى كه در هر حيوان منصوص شده ، بگذرد و اين احتياط ترك نشود . و آن مدت در شتر ، چهل روز و در گاو ، بيست روز و احوط ( استحبابى ) سى روز و در گوسفند ، ده روز و در مرغابى ، پنج روز و در مرغ ، سه روز و در ماهى ، يك روز و شب است . و در غير آنچه كه ذكر شد ، معيار بر طرف شدن اسم جلل است به طورى كه صدق نكند كه تغذيه به عذره مىكند ، بلكه صدق كند كه غذايش غير عذره است .\r\nمسأله 20 - كيفيت استبراء اين است كه حيوان با بستن يا حبس شدن در مدت مقرر از تغذيه با عذره جلوگيرى شود و در اين مدت بنابر احتياط ( مستحب ) علف پاك خورانده شود ، اگر چه اكتفا به غير آنچه كه موجب جلل است ، مطلقاً اگر چه متنجس يا نجس باشد\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nخصوصاً در متنجس خالى از قوت نيست .\r\nمسأله 21 - وقتى كه خوردن مرغى اراده مىشود در صورتى كه جلّال بودن آن معلوم نباشد مستحب است كه چند روزى آن را ببندد سپس ذبح نمايد .\r\nمسأله 22 - از چيزهايى كه موجب حرمت حيوان حلال بالأصاله مىشود اين است كه انسان در « قُبُل » يا « دُبُر » او وطى نمايد اگر چه انزال نكند ؛ چه انسان وطىكننده صغير باشد يا كبير ، عالم باشد يا جاهل ، با اختيار باشد يا اكراه بر آن شود ؛ و چه حيوان وطى شده نر باشد يا ماده ؛ پس به سبب اين وطى ، گوشت او و گوشت نسل او كه بعد از وطى به وجود مىآيد ، بنابر اقوى در نسل حيوان ماده و بنابر احتياط ( واجب ) در نسل حيوان نر و همچنين شير و پشم و موى آن‌ها حرام مىباشد . و ظاهر آن است كه اين حكم اختصاص به چهارپا دارد و در وطى بقيّهء حيوانات نه در خود آن‌ها و نه در نسل آن‌ها جارى نمىشود .\r\nمسأله 23 - حيوان وطى شده اگر از حيواناتى باشد كه خوردن آن اراده مىشود مانند گوسفند و گاو و شتر واجب است كه ذبح شده سپس سوزانده شود و وطىكننده - در صورتى كه مالك نباشد - غرامت قيمت آن را براى مالكش بپردازد و اگر حيوانى باشد كه بر پشت آن بار مىگذارند يا سوار مىشوند و خوردن آن متعارف نمىباشد مانند الاغ و قاطر و اسب ، از محل وطى به شهر ديگرى برده مىشود و در آنجا فروخته مىشود . پس ثمن آن به وطىكننده داده مىشود و وطىكننده - در صورتى كه مالك نباشد - قيمت آن را غرامت مىدهد .\r\nمسأله 24 - از چيزهايى كه موجب عروض حرمت بر حيوان حلال بالأصالة مىشود اين است كه بره يا بزغاله يا گوساله از شير خوك بمكد تا قوى شود و گوشتش برويد و استخوانش محكم گردد ، پس گوشت او و گوشت نسل او و شير هر دو حرام مىشود . و سگ ماده و زن كافر ملحق به خوك نمىشود و در تعميم اين حكم نسبت به آشاميدن شير آن - نه مكيدن - و نسبت به مكيدن شير آن بعد از آن‌كه بزرگ شود و از شير گرفته شود ، اشكال است اگر چه احوط است . و اگر استخوانش محكم نشده باشد ، گوشتش مكروه\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nاست و كراهت آن با استبراء نمودن به مدت هفت روز از بين مىرود به اينكه از تغذيه با شير خوك جلوگيرى شود و علف داده شود در صورتى كه بىنياز از شير باشد ، ولى اگر بىنياز از شير نباشد در همان مدت به پستان گوسفندى مثلًا انداخته مىشود .\r\nمسأله 25 - اگر حيوان شراب بخورد تا مست شود و در همين حالت كشته شود گوشتش خورده مىشود ، البته بعد از شستن آن بنابر احتياط ( واجب ) . ولى آنچه در درون او هست از قبيل روده‌ها و شكمبه و دل و كبد و غير اين‌ها خورده نمىشود اگر چه شسته شود . و اگر بول بخورد سپس بعد از خوردن آن ، كشته شود ، گوشت آن بدون شستن حلال است و آنچه را كه در درون دارد بعد از شستن خورده مىشود .\r\nمسأله 26 - اگر بزغاله يا گوساله از شير زنى بمكد تا از شير گرفته و بزرگ شود ، گوشتش حرام نمىباشد ، ليكن مكروه است .\r\nمسأله 27 - چهارده چيز از حيوان حلال ، حرام مىباشد : « خون » ، « فضله » ، « سپرز » ، « عورت نرى » ، « فرج ، ظاهر و باطن آن » ، « خايه‌ها » ، « بول دان » ، « زهره‌دان » ، « نخاع » كه رشته سفيدى است مانند مخ كه در وسط كمر مىباشد و « غدّه‌ها » كه عبارت از هر گره‌اى است در جسد كه گرد است و غالباً به فندق شباهت دارد و « مشيمه » كه بچه‌دان است ؛ و واجب است از چيزى كه با بچه‌دان است ( جفت ) و با آن بيرون مىآيد ، احتياط شود و « علباوان » كه عبارتند از دو عصب پهن و زردى كه از گردن تا دُم ، روى كمر كشيده شده‌اند ، و « خرزهء دماغ » كه عبارت است از حبّه‌اى در وسط مغز و به اندازهء نخود است كه تا حدودى به رنگ خاكسترى متمايل است و رنگش با رنگ مخ كه در جمجمه است تفاوت دارد و « حدقه » كه عبارت است از عدسى چشم كه ديدن به وسيله آن صورت مىگيرد ، نه همهء جسم چشم .\r\nمسأله 28 - حرمت چيزهاى ذكر شده ( در مسأله بالا ) اختصاص به حيوانى دارد كه ذبح و نحر شده است ، بنا بر اين هيچ يك از آن‌ها از ماهى و ملخ حرام نمىباشد مگر فضله و خون با اشكالى كه در هر دو است .\r\nمسأله 29 - احتياط در اجتناب از هر آنچه از مذكورات كه در پرنده‌ها پيدا شود نبايد ترك شود ، چنان كه در حرمت فضله و خون آن‌ها اشكالى نيست .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمسأله 30 - از ذبيحه غير از آنچه كه گذشت ، خورده مىشود ، پس دل و كبد و شكمبه و روده‌ها و غضروف ( نرمه استخوان ) و عضله‌ها و غير اين‌ها خورده مىشوند . البته هر دو قلوه و دو گوش دل و رگ‌ها مخصوصاً شاهرگ‌ها مكروه مىباشند . و آيا پوست و استخوان - در صورت نداشتن ضرر - خورده مىشود يا نه ؟ اولى اظهر و دومى احوط است . البته در پوست سر و پوست مرغ و پرنده‌هاى ديگر ، اشكالى نيست . و همچنين است در استخوان پرنده‌هاى كوچك مانند گنجشك .\r\nمسأله 31 - گوشتى كه خوردنش حلال است ، خوردن آن به طور خام و پخته و بلكه سوخته جايز است ، در صورتى كه موجب ضرر نباشد . البته خوردن گوشت به طور تازه بدون آن‌كه با آفتاب و يا با آتش و يا با پاشيدن نمك بر آن و خشك كردن آن در سايه و به صورت نمك سود نمودن آن تغيير كرده باشد ، مكروه است .\r\nمسأله 32 - در حلال بودن بول حيوانى كه گوشتش خورده مىشود ، مانند گوسفند و گاو در صورت نبودن ضرورت و حلال نبودن آن ، اختلاف شده و حلال بودن آن اقوى است ، چنان كه در حلال بودن بول شتر جهت استشفاء اشكالى نيست .\r\nمسأله 33 - فضلهء هر حيوانى و لو از حيواناتى باشد كه خوردن آن‌ها حلال است ، حرام مىباشد . ولى فضلهء كرم‌هايى كه به درون ميوه‌ها و خربزه‌ها و مانند آن‌ها چسبيده ، ظاهراً حرام نمىباشد . و همچنين است آنچه كه در درون ماهى و ملخ مىباشد ؛ در صورتى كه با آن‌ها خورده شود .\r\nمسأله 34 - خون حيوان داراى نفس ( داراى خون جهنده ) حتى علقه حرام مىباشد غير از خونى كه بعد از ذبح ، در ذبيحه باقى مىماند . البته خون جمع شده در دل و كبد ذبيحه داراى اشكال است . و اما خون حيواناتى كه داراى خون جهنده نيستند ، چنانچه از چيزهايى باشد كه خوردن آن حرام است ، مانند وزغ و قورباغه بدون اشكال ، حرام مىباشد و اگر چنانچه از چيزهايى باشد كه خوردنش حلال است مانند ماهى حلال ، در آن اختلاف است و ظاهراً اگر خوردن آن با ماهى باشد به اينكه ماهى با خونش خورده شود حلال است و اما اگر به طور جداگانه خورده شود داراى اشكال است . و احتياط ( واجب )\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآن است كه از خونى كه در تخم مىباشد ، اگر چه پاك است ، اجتناب شود .\r\nمسأله 35 - در كتاب طهارت گذشت كه چيزى كه از ميته داراى روح نيست حتى شير و تخمى كه پوست سفت بالايى بر آن پوشيده شده باشد ؛ و پنيرمايه ، پاك است و اين‌ها همان طورى كه پاك هستند حلال هم مىباشند .\r\nمسأله 36 - چرك زخم و چرك بدن و بلغم و اخلاط سر و سينه هر حيوانى بدون اشكال حرام است و اما ظاهراً آب دهان و عرق از غير نجس العين مخصوصاً اولى حلال مىباشد و مخصوصاً اگر از انسان يا حيوانى كه گوشتش خورده مىشود ، باشد .\r\n\r\nغير حيوان\r\nمسأله 1 - خوردن اعيان نجس و همچنين چيزى كه نجس شده - مادامىكه بر نجاستش باقى باشد - چه مايع باشند يا جامد ، حرام است .\r\nمسأله 2 - خوردن هر چيزى كه به بدن ضرر مىرساند حرام است ؛ چه موجب هلاكت باشد - مانند آشاميدن سم‌هاى كشنده و آشاميدن زن حامله چيزى را كه موجب سقط جنين شود - و چه موجب انحراف مزاج يا از كار افتادن بعضى از حس‌ّهاى ظاهرى يا باطنى ، يا موجب فقدان بعضى از نيروها باشد مانند مردى كه چيزى بياشامد كه قوهء جنسى و تناسلى را قطع نمايد يا زن چيزى بياشامد كه عقيم و نازا شود .\r\nمسأله 3 - در حرمت خوردن چيز مضرّ - بنابر اقوى در چيزى كه موجب هلاكت است و بنابر احتياط ( واجب ) در غير آن - فرقى نيست بين اينكه ضرر آن معلوم باشد و بين اينكه مظنون باشد ، بلكه چنين است اگر ضرر احتمالى هم داشته باشد ؛ در صورتى كه احتمال مورد توجه عقلا باشد به طورى كه نزد آنان موجب ترس گردد . و همچنين در ضررى كه بر خوردن آن مترتب است ، فرقى نيست بين اينكه فورى باشد يا اينكه بعد از مدتى باشد .\r\nمسأله 4 - مداوا و معالجه با چيزى كه احتمال خطر دارد و احياناً به خطر مىكشاند ، جايز است ؛ در صورتى كه نفعى كه از آن عايد مىشود بر اساس تجربه و تشخيص و حكم صاحبان مهارت و اهل خبره ، غلبه داشته باشد ، بلكه معالجه با چيزى كه بالفعل و فورى ضرر قطعى داشته باشد ، در صورتى كه به وسيلهء آن ضرر بزرگ‌تر و خطر شديدترى دفع\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nشود ، جايز است و از اين قبيل است قطع بعضى از اعضا جهت جلوگيرى از سرايتى كه منجر به مرگ مىشود و شكافتن زخم و داغ كردن با آتش . و بعضى از « عمل » ها كه در اين زمان‌ها معمول مىباشد به شرطى كه اقدام بر آن طبق روش عقلا باشد به اينكه كسى كه مباشر عمل است با مهارت و با احتياط و با ملاحظه باشد و سهل‌انگار و متهوّر نباشد .\r\nمسأله 5 - آنچه كه زياد آن ضرر دارد ، نه كم آن ، زيادش كه موجب ضرر است حرام مىباشد ، نه كم بدون ضرر آن . و اگر عكس آن فرض شود ، برعكس مىباشد . و همچنين چيزى كه به تنهايى موجب ضرر است - نه همراه با چيز ديگر - به تنهايى حرام مىباشد و آنچه كه برعكس است ، عكس آن مىشود .\r\nمسأله 6 - چيزى كه مثلًا يك مرتبه يا دو مرتبه‌اش ضرر ندارد ولى اعتياد به آن و تكرار زياد آن ضرر داشته باشد ، فقط تكرار مضرّ آن حرام مىباشد .\r\nمسأله 7 - خوردن « گِل » حرام است . و گل ، خاك مختلط با آب است در حال ترى و همچنين است « كلوخ » و آن گل خشك است ؛ و خاك بنابر احتياط ( مستحب ) به آن‌ها ملحق مىشود اگر چه عدم الحاق آن خالى از قوت نيست مگر با ضرر رساندن آن . و آنچه كه از خاك و كلوخ با گندم و جو مختلط است و به صورت گرد درآمده و در آن مستهلك گرديده اشكالى ندارد . و همچنين است آنچه كه از غبار و خاك روى ميوه‌ها و مانند آن‌ها مىنشيند . و همچنين است گِلى كه با آب ممزوج گردد و آب را گل‌آلود نموده باشد به طورى كه آب بر مطلق بودنش باقى باشد . البته اگر ذائقهء انسان در وقت آشاميدن آن ، اجزاى گل را احساس كند ، احتياط ( مستحب ) آن است كه اجتناب نمايد تا صاف شود اگر چه اقرب آن است كه در صورت استهلاك ، خوردنش جايز باشد .\r\nمسأله 8 - ظاهراً ماسه و سنگ‌ها و انواع معدن‌ها به گل ملحق نمىشوند ؛ پس همهء آن‌ها در صورت نداشتن ضرر حلال مىباشند .\r\nمسأله 9 - از گل ، گل قبر آقايمان ابى عبد الله الحسين عليه السلام جهت استشفاء استثنا شده است و خوردن آن براى غير استشفاء و خوردن بيشتر از مقدار يك نخود متوسط ، جايز نيست و گل غير قبر آن حضرت ، حتى قبر پيغمبر صلى الله عليه و آله و سلم و ائمه عليهم السلام ، بنابر اقوى به آن ملحق\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nنمىشود . البته اگر با آب يا شربتى ممزوج شود و در آن مستهلك گردد و با آن آب و شربت تبرّك و استشفاء شود اشكالى ندارد .\r\nمسأله 10 - براى گرفتن تربت مقدس ( سيّد الشهداء عليه السلام ) و خوردن آن در وقت احتياج ، آداب و دعاهايى مىباشد ليكن ظاهر آن است كه اين‌ها شرطهاى كمال مىباشند - جهت سريع شدن اجابت - نه آن‌كه شرط جواز خوردن آن باشند .\r\nمسأله 11 - محل گرفتن تربت ، به طور قدر متيقن همان قبر شريف و آنچه كه عرفاً به آن ملحق است مىباشد و احتياط ( واجب ) آن است كه به همان اكتفا شود و احتياط بيشتر از آن اين است كه تربت‌هايى كه در اين زمان‌ها مىباشد ، در استفادهء از آن‌ها با آب يا غير آن ممزوج شوند به طورى كه مستهلك گردد ، بلكه در صورتى كه آنچه كه گرفته شده گل يا كلوخ باشد ، اين احتياط ترك نشود . البته بنابر آنچه كه قبلًا گفتيم از جهت اينكه حرمت خاك به طور مطلق نمىباشد ، اشكالى ندارد كه از حائر شريف و غير آن تا سر يك ميل بلكه بيشتر از آن تا حدودى كه احاديث ، مشتمل بر آن است جهت استشفاء به قصد رجاء گرفته شود و خوردن آن حرام نمىباشد ، ليكن ترك احتياط سزاوار نيست .\r\nمسأله 12 - خوردن تربت مقدس جهت استشفاء ، يا با فرو بردن در حلق و بلعيدن است و يا با حلّ كردن آن در آب و آشاميدن آن است يا با اين است كه با شربتى ممزوج شود و آن را به قصد شفا بخورد .\r\nمسأله 13 - اگر خودش تربت را بردارد يا علم پيدا كند كه اين گل از آن تربت مقدّس است اشكالى در آن نمىباشد . و همچنين است اگر بيّنه بر آن اقامه شود بلكه ظاهراً قول يك عادل بلكه يك نفر مورد اطمينان كفايت مىكند و در كفايت قول ذو اليد اشكال است .\r\nو احتياط آن است كه در غير صورت علم و قيام بيّنه ، با آب يا شربت ممزوج شود و مستهلك گردد سپس خورده شود .\r\nمسأله 14 - جواز خوردن « گل ارمنى » جهت مداوا ، بعيد نيست ، ليكن احتياط آن است كه آن را نخورد ، مگر اينكه معالجه منحصر به آن باشد يا با آب و مانند آن ممزوج گردد به طورى كه با امتزاج آن ، خوردن گل ، صدق نكند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمسأله 15 - شراب به ضرورت دين حرام است به طورى كه كسى كه آن را حلال مىداند با توجه به لوازم آن كه تكذيب پيغمبر صلى الله عليه و آله و سلم « و العياذ باللَّه » مىباشد ، در زمرهء كفّار است و تحقيقاً در اخبار ، در ترك آن تشديدى عظيم و در ارتكاب آن تهديدى سخت ، وارد شده است . و از امام صادق عليه السلام است : « شراب ، مادر خباثت‌ها و سرآمد هر شرّى است و ساعتى بر خورندهء شراب مىآيد كه عقلش سلب مىشود و در نتيجه پروردگارش را نمىشناسد و معصيتى را ترك نمىكند مگر اينكه آن را مرتكب مىشود و حرمتى را رها نمىكند مگر اينكه آن را هتك مىنمايد و هيچ خويشى نزديكى نيست مگر آن‌كه آن را قطع مىكند و هيچ فحشايى نيست مگر آن‌كه آن را انجام مىدهد » . و تحقيقاً وارد شده است : « حضرت رسول صلى الله عليه و آله و سلم در آن ده نفر را لعنت نموده است : غرس كنندهء آن و نگهبان آن و گيرندهء آن و خورندهء آن و ساقى آن و حمل كنندهء آن و كسى كه به سوى او حمل مىشود و فروشندهء آن و خريدار آن و خورندهء پول آن » . بلكه در بعضى از اخبار تصريح شده است كه آن بزرگ‌ترين كبيره‌ها است . و در اخبار زيادى آمده است كه « مدمن شراب » مانند بت‌پرست است . و بعضى از اخبار « مدمن » را تفسير نموده كه او ، آن كسى نيست كه هر روز مىخورد و ليكن كسى است كه خود را آماده كرده كه اگر شراب پيدا كند آن را بخورد . و علاوه بر اين‌ها ضررهاى زيادى در خوردن آن مىباشد كه اطباى حاذق آن‌ها را در اين زمان‌ها كشف نموده و منصف‌هايى از غير ملّت ما ( مسلمين ) اقرار و اعتراف به آن‌ها پيدا كرده‌اند .\r\nمسأله 16 - هر مسكرى - جامد باشد يا مايع - از نظر موضوع يا حكم به شراب ملحق مىباشد و آنچه كه زيادش مستى مىآورد كم و زيادش حرام مىباشد و اگر فرضاً در بعضى از مزاج‌ها يا در بعضى از مناطق يا به سبب عادت به آن مستى نياورد موجب حرام نبودن آن نمىباشد .\r\nمسأله 17 - اگر شراب به سركه منقلب شود حلال مىباشد ، خواه انقلابش خود به خود باشد يا با وسيله و علاجى باشد ، خواه بدون آن‌كه چيزى با آن ممزوج شود يا با چيزى ممزوج شود ، خواه استهلاك چيزى كه ضميمه شده قبل از انقلاب شراب به سركه باشد - مانند اينكه با مختصرى نمك يا سركه ممزوج گردد و در شراب مستهلك شوند سپس\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nشراب سركه شود - و خواه آن ضميمه مستهلك نشود بلكه تا بعد از انقلاب شراب به سركه همانطور باقى بماند . ليكن شرط است كه اختلاط آن جهت علاج و به اندازهء متعارف باشد ، ولى اگر زيادتر از آن باشد محل اشكال است ، بلكه با غلبهء آن ، اقوى آن است كه حرام و نجس باشد . و اما چيزى كه در حدّ متعارف ممزوج با آن شده و باقى مانده است ، به تبعيت آن پاك مىگردد ، همانطور كه ظرف آن به تبعيت پاك مىشود .\r\nمسأله 18 - « فُقّاع » در صورتى كه داراى نشيش و جوشش باشد ، از محرمات است اگر چه مسكر نباشد . و فقاع ، شراب معروفى است كه در اوايل غالباً از جو گرفته مىشد . و ماء الشعير ( آب جو ) كه بين اطبّاء معمول است از فقاع نمىباشد .\r\nمسأله 19 - عصير عنبى ( عصارهء انگور ) در صورتى كه خود به خود نشيش پيدا كند و بجوشد يا به وسيلهء آتش به جوش آيد ، حرام است . ولى عصير كشمش و خرما در صورتى كه به سبب آتش به جوش درآيند ، حلال مىباشند . و همچنين است اگر خود به خود بجوشند مگر اينكه مسكر بودن آن‌ها ثابت شود ، و ظاهر آن است كه جوشيدن به وسيلهء آفتاب مانند جوشيدن به آتش است ، پس حكم آن را دارند .\r\nمسأله 20 - آبى كه در درون حبّهء انگور است ظاهراً در حكم عصارهء انگور مىباشد ؛ پس اگر خود به خود يا به وسيلهء آتش بجوشد حرام مىباشد . البته مادامىكه جوشش آن ، احراز نشود حكم به حرمت آن نمىشود ، پس اگر يك حبّه انگور به درون ديگى كه مىجوشد ، بيفتد و در آب جوشان ، بالا و پايين رود ، مادامىكه جوشش آن معلوم نشود حرام نمىباشد و مجرد آنچه كه ذكر شد ، موجب جوشيدن درون حبه نمىباشد .\r\nمسأله 21 - معلوم است كه كشمش به تنهايى آبى ندارد ، پس مقصود از عصير كشمش آن آبى است كه شيرينى از آن تحصيل نمايد يا به اين صورت كه كوبيده شود و با آب مخلوط گردد و يا به اينكه در آب قرار داده شود و بعد از مدتى ، شيرينى كشمش را پيدا كند به طورى كه در شيرينى ، مانند عصارهء انگور گردد و يا به اينكه در آب خيسانده شود و سپس فشرده شود و در نتيجه عصارهء آن بيرون بيايد . و اما اگر كشمش به حال خودش باشد و در درون آن آبى پيدا شود ظاهراً عصير آن نمىباشد ، پس با جوشيدن حرام نمىشود اگر چه بگوييم كه عصير جوشيدهء كشمش حرام است . بنا بر اين كشمشى كه در\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nميان خوراك پخته شده يا كبّه ( نوعى كباب شامى ) يا محشى ( غذايى مانند دلمه و ميان‌پر ) و مثل اين‌ها قرار داده مىشود اشكالى ندارد اگر چه آبى در آن وارد شود و بجوشد ، تا چه رسد به اينكه مشكوك باشد .\r\nمسأله 22 - ظاهر آن است كه حرمت آنچه كه خود به خود به جوش آمده از اقسام عصيرى كه گفتيم حرام است ، بر طرف نمىشود مگر اينكه سركه شود مانند شراب ؛ زيرا شراب فقط وقتى حلال مىشود كه با انقلاب ، سركه شود و ذهاب دو ثلث در آن نتيجه‌اى ندارد . و اما حرمت آنچه كه به وسيلهء آتش و مانند آن به جوش آمده ، با ذهاب دو ثلث آن ، بر طرف مىگردد و احتياط ( واجب ) آن است كه ذهاب دو ثلث آن ، به وسيلهء آتش يا با چيزى باشد كه آن را به جوش آورد ، نه با هوا و طولانى بودن مكث آن . البته ذهاب دو ثلث آن لازم نيست كه در حال جوشيدن آن باشد بلكه ذهاب دو ثلث در صورتى كه منتسب به آتش باشد - و لو به ضميمهء آنچه كه بعد از جوشيدن و قبل از آن‌كه سرد شود ، از آن كم مىشود - كافى است ؛ پس اگر آب انگور در ديگى باشد كه روى آتش است و بجوشد تا آن‌كه نصف آن - سه ششم آن - برود سپس ديگ را روى زمين قرار دهد و قبل از آن‌كه سرد شود يك ششم ديگر آن به وسيلهء بالا رفتن بخار برود در حلال بودن آن كفايت مىكند .\r\nمسأله 23 - اگر آب انگور جوشان قبل از آن‌كه دو ثلث آن از بين برود ، شيره شود بنابر احتياط ( واجب ) ، در حلال بودن آن كافى نيست .\r\nمسأله 24 - اگر آب انگور با آب مخلوط شود سپس بجوشد و دو ثلث مجموع آن‌ها برود در حلال بودن آن اشكال است ، مگر اينكه معلوم شود كه دو ثلث آب انگور هم رفته است .\r\nمسأله 25 - اگر مقدارى آب انگور نجوشيده روى آب انگورى كه مىجوشد ، قبل از ذهاب دو ثلث آن ، ريخته شود ، واجب است كه دو ثلث مجموع آنچه كه از آب انگور اول ، باقى مانده با آنچه كه مرتبهء دوم روى آن ريخته شده ، برود و آنچه كه ابتدا از آب انگور اولى رفته حساب نمىشود ؛ پس اگر در ديگ نُه رطل آب انگور باشد و بجوشد تا اينكه سه رطل آن برود و شش رطل باقى بماند سپس نه رطل ديگر روى آن بريزد و پانزده رطل گردد ، واجب است كه بجوشد تا ده رطل برود و پنج رطل باقى بماند و رفتن نه رطل و باقى ماندن شش رطل آن كفايت نمىكند . البته اصل اين كار خلاف احتياط است ، پس احتياط ( مستحب )\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nآن است كه هر كدام آن‌ها جداگانه پخته شود اگر چه آنچه كه ذكر كرديم وجهى دارد .\r\nمسأله 26 - اشكالى ندارد كه قبل از ذهاب دو ثلث ، چيزى مانند كدوى حلوايى و گلابى و سيب و غير آن‌ها ، در آب انگور ريخته شود و در آن بپزد تا آن‌كه دو ثلث آن برود ؛ پس اگر عصير حلال شود آنچه كه در ميان آن پخته نيز حلال مىشود ، ولى اگر آنچه كه در آن انداخته شده ، از چيزهايى باشد كه آب انگور را به خودش جذب مىكند حلال بودن آن حتماً به ذهاب دو ثلث آنچه كه در درون آن هم هست ، نيازمند است .\r\nمسأله 27 - ذهاب دو ثلث آب انگور ، با علم و با بيّنه و با خبر دادن ذو اليد مسلمان بلكه با گرفتن از او در صورتى كه از كسانى باشد كه به حرمت آن قبل از ذهاب دو ثلث ، اعتقاد داشته باشد ، بلكه عقيده‌اش هم معلوم نباشد ، ثابت مىشود . البته اگر معلوم باشد كه او از كسانى است كه آب انگور جوشيده را قبل از ذهاب دو ثلث آن حلال مىداند - مثل اينكه معتقد باشد كه شيره شدن آن در حلال بودن آن كفايت مىكند ، يا معتقد باشد كه لازم نيست كه ذهاب دو ثلث با آتش باشد بلكه با هوا و طولانى بودن مكث آن هم كافى است - در جواز اعتماد به گفتهء او در صورتى كه به حصول تثليث خبر بدهد ، خلاف و اشكال است و گرفتن از چنين شخصى و بنا گذاشتن بر اينكه او آن را بر اساس تثليث پخته است در صورتى كه چنين چيزى - بدون آن‌كه تفحّصى از حال او شود - محتمل باشد ، سزاوارتر به اشكال است ؛ پس احتياط ( واجب ) آن است كه از آن اجتناب شود و اعتماد به گفتهء او نشود و بنا گذاشته نشود كه آنچه را كه از او گرفته شده ، تثليث شده است ، بلكه خالى از قوت نيست .\r\nمسأله 28 - خوردن مال ديگرى بدون اذن و رضايت او حرام است اگر چه كافرى باشد كه مالش محترم است . و بايد با علم و مانند آن ، رضايت او احراز شود ، و در حديث وارد است كه : « كسى كه از طعامى بخورد كه به آن خوانده نشده است ، در حقيقت پاره‌اى از آتش را خورده است » .\r\nمسأله 29 - جايز است كه انسان - و لو اينكه ضرورتى نباشد - از خانه پدران و مادران و فرزندان و برادران و خواهرها و عموها و عمه‌ها و دايىها و خاله‌ها و دوستان بخورد . و همچنين زن از خانهء شوهرش . و همچنين براى كسى كه بر خانهء كسى وكيل شده است و امور آن و حفاظت آنچه كه در آن است ، به او سپرده شده است جايز است كه از خانهء\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nموكّلش بخورد . و البته جايز بودن خوردن از اين خانه‌ها در صورتى است كه كراهت صاحب خانه را نداند ، پس امتياز اين خانه‌ها از خانه‌هاى ديگر به اين است كه جواز خوردن از اين خانه‌ها متوقف بر احراز رضايت و اذن از صاحب خانه نمىباشد ، پس با شك در آن ، بلكه با گمان به عدم رضايت او هم بنابر اقوى جايز مىباشد ؛ ليكن سزاوار نيست كه احتياط ترك شود مخصوصاً اگر ظن غالب داشته باشد . و احتياط ( واجب ) آن است كه حكم اختصاص داشته باشد به آنچه كه عادتاً خوردن آن معمول است از قبيل نان و خرما و روغن و ميوه و مانند اين‌ها ، نه غذاهاى گران‌بها كه غالباً براى مواقع احتياج و ميهمان‌هاى شريف و عزيز نگهدارى مىشود . و ظاهر آن است كه به نوشيدنىهاى معمولى مانند آبدوغ و شير و غير اين‌ها تعدّى مىشود ، ولى به خانهء غير اين‌ها و به غير خانه‌هاى اين‌ها مانند دكان‌ها و باغ‌هاى ايشان ، تعدّى نمىشود ، همانطور كه بر آنچه كه از خوردنى در خانه هست اكتفا مىشود ؛ پس به آنچه كه از بيرون خانه با پولى كه از خانه برداشته مىشود ، تعدّى نمىشود .\r\nمسأله 30 - تمام محرمات مذكور ، در حال اضطرار به آن‌ها مباح مىشوند ، خواه اينكه حفظ جان و سدّ رمقش بر خوردن آن توقف داشته باشد ، يا با نخوردن آن ، بيمارى سختى پيدا مىشود كه عادتاً تحمّل نمىشود ، يا ترك آن منجر مىشود به ضعف مفرطى كه به مرضى كه عادتاً تحمل نمىشود كشيده مىشود يا منتهى به تلف او مىگردد يا به جا ماندن از همراهان با آشكار شدن نشانهء هلاكت او منجر مىگردد ، و از آن جمله است : آنچه كه ترك آن به گرسنگى و تشنگى غير قابل تحمل عادتاً منتهى گردد . و از آن جمله است : آنچه كه با ترك آن ، بر نفس محترم ديگرى ترس باشد مانند زن حامله‌اى كه براى جنين و زن شيردهى كه براى طفلش ترس باشد ، بلكه از آن جمله است : مرضى كه عادتاً طول كشيدن آن تحمل نمىشود يا معالجهء آن با ترك خوردن آن‌ها سخت مىشود . و معيار در همهء اين‌ها ، ترسى است كه از علم يا گمان به مترتب شدن امور مذكوره بلكه از احتمالى كه منشأ عقلايى دارد پيدا شود ، نه آن‌كه مجرّد خيال و احتمال باشد .\r\nمسأله 31 - از ضرورت‌هايى كه محرمات را مباح مىكند ، اكراه و تقيّه از كسى است كه از او بر خود يا نفس محترمى يا بر عرض خود يا عرض محترمى يا بر مال محترمى از\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nخودش كه قابل توجه است به طورى كه تحمل ضرر و خسارت آن موجب حرج است يا از مال غير كه چنين باشد ، ترس داشته باشد .\r\nمسأله 32 - در هر موردى كه حفظ نفس ، بر ارتكاب حرام توقف داشته باشد ، ارتكاب آن واجب است ، پس در چنين حالى ، اجتناب از آن جايز نيست ؛ و بين شراب و گِل و ساير محرمات فرقى نيست . پس اگر عطشى پيدا كند كه بر جانش بترسد ، خوردن شراب جايز بلكه واجب است . و همچنين است اگر به غير شراب از محرمات ديگر ، اضطرار پيدا كند .\r\nمسأله 33 - اگر به حرامى اضطرار پيدا كند بايد به مقدار ضرورت ، اكتفا كند و زياده بر آن جايز نيست ، پس اگر ضرورت اقتضا كند كه شراب بياشامد يا ميته بخورد تا خوف بر جانش را دفع نمايد ، بايد به همان مقدار اكتفا كند و زياده بر آن برايش جايز نيست .\r\nمسأله 34 - مداوا كردن بيمارىها به وسيلهء هر حرامى در صورتى كه علاج مرض ، منحصر به آن باشد - و لو اطباى حاذق مورد اطمينان حكم به انحصار نمايند - جايز است .\r\nو معيار انحصار ، آن است كه مداواى آن ، بر حسب تشخيص آن‌ها ، از ميان آنچه كه در دست مردم وسيلهء علاج مىباشد منحصر به آن حرام باشد ، نه چيزى كه واقعاً هست و ادراك بشر به آن احاطه پيدا نمىكند .\r\nمسأله 35 - مشهور - بنابر آنچه كه حكايت شده - اين است كه مداوا نمودن با شراب ، بلكه با هر مسكرى حتى در صورت انحصار جايز نيست ، ليكن جواز آن خالى از قوت نيست به شرط آن‌كه علم داشته باشد كه مرض قابل معالجه است و علم داشته باشد كه ترك معالجه با آن به هلاكت يا به چيزى كه نزديك به آن است منتهى مىشود . و علم به منحصر بودن معالجه با آن به آن معنايى است كه ذكر كرديم . و البته شدت مسألهء شراب مخفى نيست ، پس به خوردن و معالجه با آن عجله نكند مگر آن‌كه در صورت ترك مداوا با آن و لو به سبب موافقت عده‌اى از اطباى حاذق و صاحب ديانت و درايت ببيند كه هلاكت يا مانند آن ، به جانش مىرسد و گرنه بايد بر مشقت صبر نمايد كه شايد حضرت بارى تعالى وقتى ببيند كه او بر دينش محافظت دارد او را عافيت دهد ، يا به جهت صبرش ، به او ثواب جزيل عطا كند .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمسأله 36 - اگر جهت سدّ رمقش به خوردن طعام شخص ديگرى اضطرار پيدا كند و مالك حاضر باشد پس اگر مالك هم مضطر باشد بر او بذل آن واجب نمىباشد ؛ و آيا بذل آن برايش جايز نيست ؟ در آن تأمل است . و براى مضطر جايز نيست كه او را مجبور كند . و اگر مالك ، مضطر نباشد ، واجب است كه به مضطر بذل نمايد و اگر از بذل خوددارى نمايد براى مضطر جايز است كه او را مجبور نمايد ، بلكه با او مقاتله كند و به زور از او بگيرد .\r\nولى بر مالك متعين نيست كه به طور مجانى بذل نمايد ، پس حق دارد كه بذل ننمايد مگر اينكه در مقابل عوض باشد و مضطر حق ندارد او را بدون عوض مجبور نمايد ، پس اگر بذل را با گرفتن عوض اختيار نمايد چنانچه مقدار آن را معين نكند بر مضطرّ است در صورتى كه قيمى باشد ، قيمت مثل آنچه را كه خورده است به او بدهد و يا در صورتى كه مثلى باشد ، مثل آن را بدهد . و اگر مقدار آن را معين كند قيمت مثل يا كمتر از آن بر او متعين نمىباشد ، بلكه در صورتى كه به حرج كشانده نشود ، حق دارد به بيشتر از ثمن المثل تعيين كند و گرنه حق آن را ندارد . پس بعد از تعيين مقدار آن در صورتى كه مضطر بر پرداخت آن توانا باشد در صورت مطالبهء مالك ، پرداخت آن بر او واجب است و اگر عاجز از پرداخت آن باشد در ذمّه‌اش مىباشد . اين در صورت حضور مالك است و اگر غائب باشد ، مضطر حق دارد به اندازهء سدّ رمقش از آن بخورد و ثمن آن را تعيين كند و در ذمّه‌اش قرار دهد و نبايد از ثمن المثل كمتر باشد . و احتياط آن است كه در صورت وجود حاكم ، به او مراجعه نمايد و در صورت نبود او ، به مؤمنين عادل رجوع نمايد .\r\nمسأله 37 - خوردن بر سر سفره‌اى كه در آن چيزى از شراب - بلكه مسكرات ديگر و همچنين فقّاع - خورده شود ، حرام است . و براى خوردن و آشاميدن ، آداب مستحب و مكروهى است كه در كتاب‌هاى مفصل ذكر شده پس به آن‌ها مراجعه شود .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nكتاب غصب\r\nغصب ، استيلاى عدوانى بر چيزى است كه مربوط به ديگرى مىباشد ؛ چه ( آن چيز ) مال باشد يا حق . و تحقيقاً عقل و نقل - چه از جهت كتاب و چه سنت و چه اجماع - بر حرام بودن غصب ، تطابق دارند . و غصب از فاحش‌ترين ظلم‌ها است كه عقل مستقلًا آن را قبيح مىداند . و در حديث نبوى صلى الله عليه و آله و سلم است : « كسى كه يك وجب از زمين را غصب نمايد خداوند در روز قيامت از هفت زمين ، آن را طوق گردنش قرار مىدهد » . و در حديث نبوى صلى الله عليه و آله و سلم ديگر است : « كسى كه در يك وجب زمين بر همسايه‌اش خيانت كند خداوند آن را از مرزهاى زمين هفتم طوق گردنش قرار مىدهد تا آن‌كه روز قيامت با همان حالت خدا را ملاقات كند مگر آن‌كه توبه كند و بازگردد » . و در حديث ديگر است : « كسى كه زمينى را به ناحق بگيرد ، مكلّف مىشود كه خاك آن را به محشر حمل نمايد » . و از كلام امير المؤمنين عليه السلام است : « سنگ غصبى در خانه ، گرو خرابى آن مىباشد » .\r\nمسأله 1 - چيز غصب شده يا عينى است به همراه منفعت آن ، از يك مالك يا چند مالك و يا عينى است بدون منفعت و يا تنها منفعت است و يا حقى مالى است كه متعلق به عين است ؛ پس اولى مانند غصب خانه از مالك آن و مانند غصب عين استيجارى از موجر و مستأجر آن . و دومى مانند عين استيجارى كه مستأجر آن از مالك آن در مدت اجاره ، غصب نمايد . و سومى مانند عين استيجارى كه موجر آن را بگيرد و از دست مستأجر در بياورد و در مدت اجاره ، بر منفعت آن مستولى شود . و چهارمى مانند استيلا يافتن بر زمين تحجير شده يا عين مرهونه ، نسبت به مرتهن كه در آن داراى حق رهانت است و از اين\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nقبيل است غصب مساجد و مدارس و كاروانسراها و پل‌ها و راه‌ها و خيابان‌هاى عمومى و همچنين است غصب مكانى كه كسى بر آن سبقت گرفته است از مسجدها و زيارتگاه‌ها بر اساس احتمالى كه موافق احتياط است .\r\nمسأله 2 - مغصوب منه ( كسى كه از او چيزى غصب شده است ) گاهى شخص است ، چنان كه در غصب اعيان و منافع مملوك و حقوق اشخاص است و گاهى نوع يا جهت است مانند غصب كاروانسرا كه جهت نزول قافله‌ها آماده شده است و مانند غصب مدرسه كه جهت سكونت طلبه‌ها است در صورتى كه اصل مدرسه ، غصب شود و از سكونت طلبه‌ها جلوگيرى شود و مانند غصب خمس و زكات قبل از آن‌كه به مستحق پرداخت شود و مانند غصب آنچه كه به زيارتگاه‌ها و مسجدها و مانند اين‌ها تعلق دارد .\r\nمسأله 3 - غصب ، دو حكم تكليفى دارد و آن‌ها حرمت غصب و وجوب رد آن به مغصوب منه يا ولىّ او است . و يك حكم وضعى دارد و آن ضمان است ، به اين معنى كه چيز غصبى بر عهدهء غاصب مىباشد و تلف و خسارت آن بر عهدهء او است و اينكه اگر تلف شود واجب است كه بدل آن را بپردازد و به اين ضمان ، « ضمان يد » گفته مىشود .\r\nمسأله 4 - دو حكم تكليفى غصب در تمام اقسام غصب جريان دارند ؛ پس غاصب در آن‌ها گناهكار است و رد بر او واجب است . و اما حكم وضعى كه عبارت از ضمان است اختصاص به موردى دارد كه مغصوب ، از اموال - عين يا منفعت - باشد ، بنا بر اين غصب حقوق ، ضمان يد ندارد .\r\nمسأله 5 - اگر بر شخص حرّى استيلا پيدا كند و او را حبس نمايد ، غصب تحقق پيدا نمىكند ؛ نه نسبت به عين آن شخص و نه نسبت به منفعتش ، اگر چه با اين كار ، گناه كرده و به او ظلم نموده است ، خواه آن شخص بزرگ باشد يا كوچك ، پس ضمان يد كه از احكام غصب مىباشد ، بر عهدهء او نيست . بنا بر اين اگر آن شخص محبوس بسوزد يا غرق شود يا در تحت استيلاى او بدون تسبيب او بميرد ، ضامن نمىباشد . و همچنين ضامن منافع او نمىباشد ، چنان كه اگر صنعت كار باشد و در آن مدت به صنعتش اشتغال نداشته باشد پس ضامن اجرت او نمىباشد . البته اگر از او استيفاى منفعتى كند مانند اينكه او را استخدام به\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nكارى نمايد لازم است كه اجرت او را بپردازد . و همچنين است اگر غاصب مسبّب تلف او باشد مثل اينكه او را در خانه‌اى كه داراى مار است حبس نمايد و مار او را نيش بزند يا در محل درنده‌ها حبس كند و آن‌ها او را بدرند ، از جهت اينكه سبب تلف او شده ضامن مىباشد ، نه از جهت غصب و يد .\r\nمسأله 6 - اگر ديگرى را از نگهداشتن چهارپاى رهاشده‌اش يا از نشستن بر فرشش يا از داخل شدن در خانه‌اش يا از فروختن كالايش ممانعت نمايد ، غاصب نمىباشد ؛ اگر چه از جهت ممانعت او ، عاصى و ظالم است . پس اگر بعد از جلوگيرى غاصب چهارپا به هلاكت برسد و فرش تلف شود يا خانه خراب گردد يا قيمت كالا پايين بيايد ، ضمان يد بر عهدهء او نيست و آيا از جهت ديگر ، ضمان بر عهدهء او ثابت است يا نه ؟ اقواى آن‌ها در مورد آخرى - كه پايين آمدن قيمت كالا است - عدم ضمان است . و اما در غير اين مورد ، چنانچه هلاكت و تلف و خرابى به ممانعت نمودن او مستند نباشد به اينكه با آفت آسمانى و سبب طبيعى باشد كه در مترتب شدن آفت ، بين ممنوعيّت مالك و ممنوع نبودن مالك تفاوتى نكند ، ضامن نمىباشد . ولى چنانچه مستند به ممانعت او باشد مانند اينكه چهارپا ضعيف باشد يا در محل درنده‌ها باشد و مالك او را محافظت مىكرده و وقتى كه آن شخص او را ممانعت نموده ، مالك نتوانسته چهارپايش را حفظ كند و چهارپا به هلاكت رسيده ، در ثبوت ضمان تأمل است ، ليكن احتياط ثبوت ضمان است .\r\nمسأله 7 - استيلاى غاصب بر مغصوب ، و تحت يد ( زيردست ) او قرار گرفتن آن ، در نظر عرف ، به اختلاف چيزهاى غصبى مختلف مىباشد و ميزان اين است كه در نظر عرف ، چيزى عدواناً تحت يد او قرار بگيرد . بنا بر اين در چيز منقولى كه حيوان نيست با گرفتن آن با دستش يا با انتقال آن به خود يا به خانه يا دكان يا انبارش يا غير از اين‌ها از جاهايى كه محل حفظ اموالش است ، استيلا تحقق پيدا مىكند و لو اينكه اين به مباشرت خودش نباشد بلكه به دستور او باشد ، پس اگر باربرى به دستور او آن را انتقال دهد آمر غاصب است و در ثبوت ضمان كفايت مىكند ، بلكه و لو اينكه منقول مثلًا در خانه يا دكانش باشد و مالك آن ، آن را مطالبه نمايد ولى او رد نكند در حالى كه بر خانه و دكان\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاستيلا داشته باشد در ثبوت ضمان كافى است ، بلكه اگر مثلًا بر فرش استيلا پيدا كند و لو اينكه به نشستن روى آن باشد در ثبوت ضمان كفايت مىكند ، ولى مجرد نشستن و قصد استيلا - مادامىكه عرفاً تحقق پيدا نكرده - در ثبوت ضمان كافى نيست و استيلاى عرفى در هر موردى مختلف است . چنان كه در حيوان هم ميزان همان است و نشستن روى حيوان در صورتى كه افسار آن را - بعد از كنار زدن و دفع نمودن مالك يا حضور نداشتن مالك - به دست بگيرد و حيوان را راه ببرد و با راه بردن او ، حيوان راه برود و منقاد او باشد كفايت مىكند ، پس اگر گلّه‌اى از گوسفندها در صحرا باشد و چوپان همراه آن‌ها باشد ، پس چوپان را كنار بزند و به عنوان چيره شدن و از دست مالك درآوردن بر آن گلّه استيلا پيدا كند و آن را راه ببرد و به منزلهء چوپان گلّه كه آن را حفظ مىنمايد و مانع تفرق آن مىشود درآيد ، ظاهر آن است كه در تحقق غصب كفايت مىكند ، زيرا عرفاً استيلا صدق پيدا كرده است . و اما چيز غير منقول ، پس در غصب خانه و مانند آن مثل دكان و كاروانسرا ، نشستن او در آن‌ها يا نشاندن كسى كه دستور او را اطاعت مىكند بعد از كنار زدن مالك از آن‌ها و يا عدم حضور او كفايت مىكند . و همچنين است اگر كليد آن‌ها را به زور از صاحب آن‌ها بگيرد و درب آن‌ها را ببندد و باز كند و رفت و آمد نمايد . و اما باغ ، در صورتى كه داراى درب و ديوار باشد مانند خانه است و گرنه ورود و رفت و آمد نمودن در آن بعد از كنار زدن مالك آن به عنوان استيلا پيدا كردن و انجام دادن بعضى از تصرفات در آن ، در غصب آن كفايت مىكند . و همچنين است حال در غصب روستا و مزرعه . همهء اين‌ها در غصب اعيان بود . و اما غصب منافع ، پس به گرفتن عينى كه داراى منفعت است از مالك منفعت و قرار دادن آن زير دستش - به صورتى كه گذشت - تحقق مىيابد ، چنان كه در عين استيجارى در صورتى كه موجر يا غير او آن را از مستأجر بگيرد و در مدت اجاره بر آن مسلط شود - چه آن منفعتى را كه ملك مستأجر است استيفا نمايد يا نه - غصب ، تحقق مىيابد .\r\nمسأله 8 - اگر داخل خانه شود و با مالك آن سكونت گزيند ، چنانچه مالك ضعيف باشد و نتواند او را بيرون كند پس اگر استيلا و تصرف او در طرف معينى از خانه باشد\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nغصب و ضمان به همان طرف اختصاص پيدا مىكند ، نه غير آن . و اگر استيلا و تصرفات و رفت و آمدش در اطراف خانه و قسمت‌هاى آن به يك نسبت باشد و دست ساكن و دست مالك بر آن خانه مساوى باشد ، ظاهر آن است كه او غاصب نصف مىباشد ، پس ضامن خصوص نصف مىباشد به اين معنى كه اگر خانه خراب شود ساكن ( غاصب ) ، ضامن نصف آن مىباشد و اگر قسمتى از آن خراب شود نصف همين قسمت را ضامن است . و همچنين ضامن نصف منافع آن مىباشد . و اگر فرض شود كه مالك ساكن بيشتر از يك نفر باشد ساكن غاصب در اين فرض به آن نسبت ، ضامن مىباشد ؛ پس اگر مالك‌هاى ساكن دو نفر باشند ، ساكن غاصب ، ضامن ثلث آن مىباشد و اگر سه نفر باشند ضامن ربع آن است و به همين منوال . و اگر ساكن ( غاصب ) ضعيف باشد به اين معنى كه نمىتواند در مقابل مالك مقاومت كند و هر وقت كه مالك بخواهد او را اخراج كند مىتواند ، ظاهر آن است كه غصب و يد و استيلا تحقق پيدا نمىكنند ، بنا بر اين ضمان يدى بر او نيست . البته بر او است كه عوض آنچه را كه از منفعت خانه - مادامىكه در آن است - استيفا نموده ، بپردازد .\r\nمسأله 9 - اگر افسار چهارپا را بگيرد و راه ببرد و مالك سوار آن باشد ، چنانچه در ضعف و نداشتن استقلال در حدّ محموله‌اى باشد كه روى آن است ، كسى كه چهارپا را راه مىبرد غاصب تمام آن است و ضمان نيز به همين صورت ثابت است . و اگر عكس آن باشد به اينكه مالك سواره ، قوى باشد و بتواند او را دفع نمايد ، ظاهر آن است كه اصلًا غصبى تحقق پيدا نمىكند ؛ پس اگر چهارپا در همان حال تلف شود ، ضمانى بر او نمىباشد . البته اگر اتفاقاً تلف آن به وسيلهء كشيدن افسار او باشد ، بدون اشكال ضامن مىباشد . چنان كه كسى كه چهارپايى را كه سركشى دارد ، مىراند در صورتى كه به سبب راندن و راه بردن او ، فرار كند و مثلًا در چاهى يا از بلندى بيفتد و تلف يا معيوب شود ضامن مىباشد .\r\nمسأله 10 - اگر در غصب ، دو نفر شريك باشند هر كدام از آن‌ها به نسبت استيلا ، ضامن آن قسمت مىباشند ، اگر استيلا ، نصف به نصف باشد ، هر كدام ضامن نصف هستند و به همين منوال ؛ خواه هر كدام از آن‌ها قوى باشند و بتوانند بر عين استيلا پيدا كنند و مالك را\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nدفع نمايند و بر او زور بگويند يا ( به تنهايى ) نتوانند ، بلكه هر كدام از آن‌ها به طور انفرادى ضعيف باشند و استيلاى آن‌ها بر آن و كنار زدن مالك به سبب همكارى و كمك كردن به همديگر باشد ؛ و خواه مالك حاضر باشد يا غائب .\r\nمسأله 11 - غصب اوقاف عمومى مانند مساجد و قبرستان‌ها و مدارس و پل‌ها و كاروانسراهايى كه جهت فرود مسافرها آماده شده و راه‌ها و خيابان‌هاى عمومى و مانند اين‌ها و استيلاى بر آن‌ها اگر چه حرام است و رد آن‌ها واجب مىباشد ، ليكن ظاهر آن است كه موجب ضمان يد - نه از نظر عين و نه از نظر منفعت - نمىباشد ؛ پس اگر مسجد يا مدرسه يا كاروانسرايى را غصب نمايد و در زير دست او بدون آن‌كه او سبب شود ، خراب گردد ، ضامن عين و منفعت آن نمىباشد . البته غصب اوقاف عامه بر فقرا يا غير آن‌ها - به شكل وقف منفعت - موجب ضمان عين و منفعت آن مىشود ؛ پس اگر سرا يا دكان يا باغى را كه مثلًا بر فقرا بر اين اساس كه منفعت و نماى آن براى آن‌ها باشد وقف شده غصب نمايد ، بر آن ضمان مترتب مىشود مانند غصب مملوك .\r\nمسأله 12 - اگر شخص حرّى را حبس نمايد ، ضامن - به ضمان يد - نيست ؛ نه نسبت به خود حر و نه نسبت به منافع او ، حتى در موردى كه او صنعت كار باشد ، پس اجرت صنعت او در مدت حبسش به عهدهء حبس‌كننده نمىباشد . البته اگر در مدتى كه اجير ديگرى مىباشد او را حبس نمايد تا آن مدت بگذرد ، منفعت فوت‌شدهء او را براى مستأجر ضامن است . و همچنين اگر او را استخدام نمايد و منافع او را استيفا نمايد ، اجرت كارش به عهدهء حبس‌كننده است . و اگر مثلًا چهارپايى را غصب نمايد منافع آن را ضامن است ؛ چه آن منافع را استيفا كرده باشد يا نه .\r\nمسأله 13 - اگر شخص حرّى را از كارى كه داراى اجرت است - بدون تصرف و استيفاى آن - بازدارد عمل او را ضامن نمىباشد و اجرت آن به عهده‌اش نمىباشد .\r\nمسأله 14 - آنچه كه با عقد باطل معاوضه‌اى يا مانند معاوضه‌اى مثل مهر ، گرفته شده ، در ضمان ، ملحق به غصب مىباشد و ملحق به آن است آنچه كه به مانند جعالهء باطل كه عقد نمىباشد گرفته شده ؛ پس مبيعى را كه مشترى و ثمنى را كه بايع آن را در بيع باطل\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nگرفته‌اند ، ضمان آن‌ها مانند مال غصبى است ، چه بطلان آن را بدانند يا نه . و همچنين است اجرتى را كه موجر در اجارهء باطل و مهرى كه زن در نكاح باطل و جُعلى كه عامل در جعالهء باطل مىگيرند . و اما آنچه كه با عقد باطل غير معاوضه‌اى و امثال آن گرفته شده ، ضمانى ندارد ؛ پس اگر در هبهء باطل ، شخصى كه به او هبه شده ، مال هبه شده را گرفت بر او ضمانى نيست . و آنچه كه به « سوم » گرفته مىشود ملحق به غصب مىباشد . و منظور از سوم آن است كه شخصى چيزى را مىگيرد تا در آن نظر كند يا نزد خود مىگذارد كه از خصوصيات آن مطلع شود تا در صورتى كه نظرش را جلب كرد ، آن را خريدارى نمايد ، پس آن چيز در ضمان گيرنده‌اش مىباشد ، بنا بر اين اگر نزد او تلف شود ضامن آن مىباشد .\r\nمسأله 15 - رد چيز غصب شده به مالك آن - مادامىكه باقى است - واجب است ؛ اگر چه برگرداندن آن هزينه داشته باشد ، بلكه اگر چه رد آن مستلزم ضرر بر او باشد حتى اگر چوب غصبى را داخل ساختمانى نموده باشد ، لازم است كه - در صورت خواستن مالك - آن را بيرون آورد ؛ اگر چه به خراب شدن ساختمان منتهى شود . و همچنين اگر تختهء غصبى را در كشتى قرار دهد واجب است كه آن را از كشتى بكند و به صاحبش برگرداند ، مگر در صورتى كه از كندن آن ، ترس اين باشد كه كشتى غرق شود و موجب هلاكت نفس محترم يا مال محترمى كه مال غير غاصب است كه جاهل به غصب است ، شود و در غير اين صورت ( در مسأله ) تفصيل است . و همچنين است حال در جايى كه لباس خود را با نخ غصبى بدوزد ، كه مالك حق دارد غاصب را بر رد آن ملزم نمايد و رد آن بر غاصب واجب است اگر چه به تباهى لباس او منتهى شود . و اگر نقصى بر چوب يا تخته يا نخ به جهت بيرون آوردن و كندن آن‌ها وارد شود ، جبران آن بر غاصب واجب است . و اين در صورتى است كه آنچه كه بيرون آورده و كنده مىشود ، ارزشى داشته باشد و گرنه ظاهر آن است كه در حكم تلف شده است پس لازم است كه غاصب عوض آن را بدهد و مالك حق مطالبهء عين آن را ندارد .\r\nمسأله 16 - اگر چيز غصبى را با چيزى كه جدا كردن آن به سختى ممكن است ، ممزوج نمايد مثل اينكه جو غصبى را با گندم ، يا ارزن ريز را با ارزن درشت مخلوط كند ، بر غاصب واجب است كه آن را جدا كرده و به صاحبش برگرداند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nمسأله 17 - بر غاصب - علاوه بر برگرداندن عين - واجب است كه عوض منفعت عين را در مدت غصب ، در صورتى كه داراى منفعت باشد بپردازد ؛ چه منفعت را استيفا كرده باشد مانند خانه‌اى كه ساكن آن شده و چهارپايى كه سوارش شده است ، يا استيفا نكرده و آن را معطّل گذاشته باشد .\r\nمسأله 18 - اگر عين ، داراى منافع متعددى باشد و همه معطّل بمانند ، معيار منفعت متعارف نسبت به آن عين مىباشد و به مجرد اينكه عين براى بعضى از منافع ديگر قابليت دارد ، توجه نمىشود ، پس منفعت خانه به حسب متعارف همان سكونت در آن است اگر چه ذاتاً صلاحيت دارد كه انبار يا براى بعضى از چهارپاها و غير اين‌ها مسكن قرار داده شود . و منفعت بعضى از چهارپايان مانند اسب به حسب متعارف ، سوار شدن است و منفعت بعضى از آن‌ها باربرى است اگر چه ذاتاً صلاحيت دارد كه سنگ آسياب و دولاب ( چرخ آب‌كشى چاه ) را هم بگرداند . پس در غصب هر عينى آنچه را ضامن است كه منفعت متعارف نسبت به آن عين مىباشد و اگر فرضاً داراى منافع متعارف متعدد ، به نحو تبادلى ( كه گاهى از يك منفعت آن و گاهى از منفعت ديگر آن استفاده مىشود ) باشد مانند بعضى از چهارپايانى كه به طور متعارف هم براى باربرى و هم براى سوارى به كار گرفته مىشود ، چنانچه اجرت آن منفعت‌ها تفاوت نداشته باشد ضامن آن اجرت مىباشد ، ولى اگر اجرت بعضى از آن‌ها بيشتر باشد ، ضامن اجرت بيشتر مىباشد ، پس اگر اجرت باربرى در هر روز دو درهم و اجرت سوارى يك درهم باشد بر او واجب است كه دو درهم بدهد . و ظاهر آن است كه حكم ( مسأله ) در صورت استيفاى منفعت هم اين چنين است ، پس اگر منفعت‌ها در اجرت مساوى باشند ، بر غاصب است كه اجرت چيزى را كه استيفا كرده بپردازد و در صورت تفاوت داشتن آن‌ها بر او واجب است كه اجرت بيشتر را بدهد چه بيشتر را استيفا كرده باشد يا كمتر را .\r\nمسأله 19 - اگر مغصوب منه ، شخص ( فرد مشخصى ) باشد ، واجب است كه آن را به او يا به وكيل او در صورتى كه كامل باشد ، و به ولىّ او در صورتى كه قاصر باشد - مثل اينكه بچه يا ديوانه باشد - برگرداند ؛ پس اگر در صورت دوم به خود مالك برگرداند ضمان از غاصب مرتفع نمىشود . و اگر مغصوب منه ، نوع باشد ، مثل اينكه مغصوب ، به طور وقف\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمنفعت ، وقف بر فقرا باشد در صورتى كه متولى مخصوصى داشته باشد بايد به او برگرداند ، و گرنه بايد به ولىّ عام كه حاكم است برگرداند و حق ندارد به بعضى از افراد آن نوع به اينكه در مثال مذكور به بعضى از فقرا برگرداند . البته در مثل مسجدها و خيابان‌ها و پل‌ها ، بلكه كاروانسراها در صورتى كه آن‌ها را غصب نمايد ، در برگرداندن آن‌ها دست برداشتن از آن‌ها و آن‌ها را به حال خودشان گذاشتن ، كفايت مىكند . بلكه در مدرسه‌ها هم احتمال مىرود كه چنين باشد ، پس اگر مدرسه‌اى را غصب كند دست برداشتن از آن و خالى نمودن آن براى طلّاب ، در برگرداندن كفايت مىكند ، ولى احتياط آن است كه به ناظر خاص - در صورتى كه باشد - برگرداند و گرنه به حاكم رد نمايد . و اين در صورتى است كه آن را غصب نمايد در حالى كه ساكنى نداشته باشد و گرنه بعيد نيست كه رد آن به طلّابى كه در وقت غصب ، ساكن بوده‌اند در صورتى كه از حقشان اعراض ننموده باشند ، واجب باشد .\r\nمسأله 20 - اگر ( مال ) مغصوب و مالك هر دو در بلد غصب باشند اشكالى نيست . و همچنين است اگر مال به بلد ديگر نقل شود و مالك در بلد غصب باشد ؛ زيرا بر او واجب است كه مال را به آن بلد برگرداند و به مالكش تسليم نمايد . و اما اگر مالك در غير بلد غصب باشد ؛ چنانچه در بلد مال باشد او حق دارد كه غاصب را به يكى از دو امر ملزم نمايد : يا آن را در آن بلد به او تسليم نمايد و يا به بلد غصب منتقل كند . ولى اگر مالك در بلد ديگرى باشد ، بدون اشكال حق دارد غاصب را ملزم كند كه آن را به بلد غصب نقل نمايد . و آيا حق دارد كه او را - به نقل مال به بلدى كه مالك در آن است - ملزم نمايد ؟ ظاهر آن است كه چنين حقى را ندارد .\r\nمسأله 21 - اگر در مغصوب ، نقص و عيبى پيدا شود ، بر غاصب واجب است كه ارش نقصان را بدهد - و ارش نقصان ، همان تفاوت بين قيمت صحيح و قيمت معيوب آن است - و واجب است كه معيوب را به مالكش برگرداند و مالك حق ندارد كه او را به گرفتن معيوب و پرداخت تمام قيمت ، ملزم نمايد . و ظاهراً بين اينكه عيب استقرار داشته باشد ( كه زياد نمىشود ) و بين اينكه سرايت‌كننده باشد و كم‌كم زياد مىشود تا آن‌كه مال را به طور كلى تلف مىنمايد ، فرقى نيست .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمسأله 22 - اگر مغصوب باقى باشد و ليكن قيمت سوقى ( بازارى ) آن پايين آمده باشد ، بايد همان را برگرداند . و مادامىكه پايين آمدن قيمت به جهت نقصانى در عين نباشد ، ضامن كم شدن قيمت آن نمىباشد .\r\nمسأله 23 - اگر مغصوب يا آنچه را كه در حكم آن است - مانند چيزى كه به عقد باطل و يا به سَوْم گرفته شده - قبل از آن‌كه به مالكش برگرداند تلف شود ، مثل آن را در صورتى كه مثلى باشد و قيمت آن را در صورتى كه قيمى باشد ، ضامن مىباشد . و تعيين مثلى و قيمى موكول به عرف است . و ظاهر آن است كه چيزهايى كه با وسايل ماشينى در اين زمان ساخته مىشود مثلى يا در حكم آن مىباشند همانطور كه حبوبات و روغن‌ها و گياهان دارويى و مانند اين‌ها مثلى مىباشند و انواع حيوان‌ها و همچنين جواهر و مانند اين‌ها قيمى مىباشند .\r\nمسأله 24 - در صورتى مانند گندم مثلى مىباشد كه مشخصات هر صنفى از آن جداگانه ملاحظه شود و مشخصات يك صنف آن با مشخصات صنف ديگر آن كه در بسيارى از صفات و خصوصيات مخالف آن است ملاحظه نشود ؛ پس اگر نزد او مقدارى از صنف خاصى از گندم تلف شود بر او واجب است كه اين مقدار را از همان صنف - نه صنف ديگر - بپردازد ، البته تفاوتى كه در جزئيات اين صنف مىباشد ، مورد توجه قرار نمىگيرد .\r\nو همچنين است برنج ؛ زيرا داراى صنف‌هايى كه جداً متفاوت است مىباشد ؛ پس برنج عنبر كجا و برنج حويزاوى يا غير آن كجا ، بنا بر اين اگر مقدارى از برنج عنبر نزد او تلف شود ، واجب است بر او كه به همين مقدار از عنبر - نه غير آن - بپردازد . و همچنين است حال در خرما و روغن‌ها و اصناف آن‌ها و غير اين‌ها از چيزهايى كه قابل شمارش نمىباشد .\r\nمسأله 25 - در مثلى اگر مثل متعذر باشد ، قيمت آن را ضامن است و اگر قيمت متفاوت باشد و به حسب زمان‌ها كم و زياد شود به اينكه در وقت غصب قيمتى و در وقت تلف عين قيمتى و در زمان متعذر شدن آن قيمتى و زمانى كه قيمت را به مغصوب منه مىپردازد قيمتى داشته باشد معيار آخرى است ، پس بر او واجب است كه اين قيمت را بپردازد .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nبنا بر اين اگر يك من گندم كه قيمتش دو درهم باشد را غصب نمايد و آن را در زمانى كه گندم موجود است و قيمتش سه درهم مىباشد تلف نمايد سپس متعذر شود و قيمتش چهار درهم شود سپس زمانى بگذرد و بخواهد فراغت ذمّه پيدا كند و قيمت آن را بپردازد و قيمت گندم در اين زمان پنج درهم باشد ، واجب است كه اين قيمت آخر را بپردازد .\r\nمسأله 26 - در متعذر شدنى كه با وجود آن ، پرداخت قيمت واجب مىشود ، ناياب بودن در بلد و اطراف آن كه عادتاً از آنجا به بلد نقل مىشود ، كفايت مىكند .\r\nمسأله 27 - اگر مثل ، به بيشتر از ثمن المثل پيدا شود ، مادامىكه موجب حرج نشود ، بر او واجب است كه آن را بخرد و به مالك بدهد .\r\nمسأله 28 - اگر مثل پيدا شود و ليكن قيمتش پايين آمده باشد چيزى بر غاصب ، جز اينكه همان را به او بدهد نيست و مالك نه حق مطالبه قيمت و نه تفاوت قيمت را ندارد .\r\nپس اگر يك من گندم را در زمانى كه قيمتش ده درهم بود غصب نمايد و آن را تلف نمايد و مثل آن را تا زمانى كه قيمتش پايين آمده و پنج درهم شود به علّت قصور يا تقصير ندهد ، چيزى به جز ، دادن يك من گندم بر او نيست و مالك نه حق مطالبهء قيمت و نه مطالبه پنج درهم با يك من گندم را ندارد ، بلكه در صورتى كه غاصب بخواهد بالفعل آن را ادا كرده و ذمه‌اش را فارغ نمايد ، مالك حق ندارد كه فعلًا آن را نگيرد و در ذمّه غاصب باقى بگذارد تا اينكه قيمتش ترقى كند .\r\nمسأله 29 - اگر مثل به خاطر زمان يا مكان ، از ماليّت بيفتد ، ظاهر آن است كه غاصب حق ندارد مالك را به گرفتن مثل ملزم نمايد . و پرداخت آن به مالك در آن زمان يا مكان - در صورتى كه مالك راضى به آن نباشد - در بر طرف شدن ضمان آن كفايت نمىكند ؛ پس اگر يخى را در تابستان غصب كند و آن را تلف كند و بخواهد كه مثل آن را در زمستان به مالك بدهد ، يا مشك آبى را در بيابان غصب كند و بخواهد در كنار شط ، مشك آب را به او بدهد ، چنين حقى ندارد و مالك حق دارد كه امتناع نمايد ، پس مىتواند صبر كند و منتظر زمان يا مكان ديگر بماند و سپس مثل آن را كه داراى قيمت است مطالبه نمايد . و مىتواند بالفعل از غاصب مطالبهء قيمت آن را بنمايد ، همانطور كه در صورت متعذر بودن مثل بود .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nو در اين صورت آيا قيمت در زمان غصب و مكان آن رعايت مىشود ؟ مسأله داراى اشكال است ، احتياط ( واجب ) آن است كه با مصالحه تخلص پيدا كنند .\r\nمسأله 30 - اگر مغصوب تلف شود و قيمى باشد - مانند چهارپايان و لباس‌ها - قيمت آن را ضامن است ، پس اگر قيمت زمان غصب ، با قيمت زمان تلف ، متفاوت نباشد اشكالى نيست . و اگر متفاوت باشد ، به اينكه قيمت زمان غصب بيشتر از قيمت زمان تلف يا عكس آن باشد ، آيا اولى رعايت مىشود يا دومى ؟ در آن دو قول مشهور است و در اينجا وجه ديگرى است و آن مراعات قيمت زمان پرداخت است . و احتياط ( واجب ) آن است كه در ما به التفاوت بين قيمت زمان غصب تا زمان پرداخت آن تراضى نمايند . اين در صورتى است كه تفاوت قيمت از جهت بازار و متفاوت بودن رغبت مردم باشد و اما اگر از جهت زياد و كم شدن در عين باشد مانند چاقى و لاغرى ، پس در رعايت بالاترين قيمت‌ها و بهترين حالات آن اشكالى نيست . بلكه اگر فرض شود كه قيمت زمان غصب و قيمت زمان تلف از اين جهت متفاوت نباشد ليكن در فاصله اين دو زمان بالا رفته سپس بر طرف شده ، ضامن قيمت بالاترى كه در آن حال پيدا شده مىباشد ، مثل اينكه حيوان در وقت غصب لاغر بوده سپس چاق شده و پس از آن به لاغرى بازگشته و تلف شده پس قيمت آن را در حال چاقى ضامن مىباشد .\r\nمسأله 31 - اگر به جهت اختلاف مكان ، قيمت مختلف باشد ، مانند اينكه قيمت مغصوب در بلد غصب ، ده و در بلد تلف ، بيست و در بلد دادن آن ، سى باشد ، پس احتياطى كه در مسألهء سابق گذشت ، ترك نشود .\r\nمسأله 32 - همان طورى كه در تلف شدن مغصوب ، بر غاصب واجب است كه عوض مثلى يا قيمى آن را به مالك بدهد ، همين‌طور است در صورتى كه به طور عادى تسليم آن بر غاصب متعذر شود ، مثل اينكه دزديده شود ، يا در جايى مدفون شود كه بر بيرون آوردن آن قدرت نداشته باشد ، يا عبد فرار كند ، يا چهارپا فرارى شود و مانند اين‌ها ، پس بر غاصب واجب است كه مثل يا قيمت آن را مادامىكه چنين است بپردازد . و اين بدل ، « بدل حيلوله » ناميده مىشود و بدل ، ملك مالك مىشود در حالى كه مغصوب ( هم ) در ملك او\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nباقى مىباشد و اگر تسليم مغصوب ممكن شود و غاصب آن را به مالك برگرداند بدل را از او پس مىگيرد .\r\nمسأله 33 - اگر بدل در اين مدت ، نماء و منافعى داشته باشد مال مغصوب منه مىباشد .\r\nالبته نماى متصل آن مانند چاقى تابع عين مىباشد ، پس اگر غاصب ، آن را پس گرفت با نمائش پس مىگيرد . و اما مبدل ( مغصوب ) ، چون كه بر ملك مالك باقى است ، نماء و منافع آن مال مالك مىباشد ؛ ليكن بنابر اقوى منافعى را كه غاصب در اين مدت استيفا نكرده ضامن نمىباشد .\r\nمسأله 34 - قيمتى را كه غاصب در قيمىها و در مثلىها - در وقت تعذر مثل - ضامن است همان نقد بلد است از قبيل طلا و نقره كه سكه معامله بر آن‌ها زده شده است و غير اين‌ها از آنچه كه نقد بلد است مانند اوراق نقدى . و اين ، چيزى است كه مغصوب منه ، مستحق آن مىباشد ، همانطور كه در جميع غرامت‌ها و ضمان‌ها اين چنين است ، پس ضامن حق ندارد غير از نقد بلد را بدهد مگر اينكه بعد از ملاحظه نمودن قيمت پرداختى ، در قياس با نقد رايج بلد ، با يكديگر تراضى نمايند .\r\nمسأله 35 - ظاهر آن است كه فلزات و معادن قالب‌ريزى شونده مانند آهن و سرب و مس ، همگى حتى طلا و نقره مسكوك يا غير مسكوك ، مثلى مىباشند و در اين صورت ضمان در تمام آن‌ها به مثل مىباشد و در صورت نبود مثل ، ضمان به قيمت مىشود مانند بقيه مثلىهايى كه مثل آن‌ها متعذر مىشود . البته در خصوص طلا و نقره تفصيل است و آن تفصيل اين است كه اگر به غير جنس قيمت شود مانند اينكه طلا به درهم ، يا نقره به دينار قيمت شود اشكالى ندارد ، ولى اگر به جنس قيمت شود مانند نقره به درهم يا طلا به دينار ، چنانچه قيمت و قيمت شده از نظر وزن مساوى باشند مانند اينكه نقرهء مورد ضمان و قيمت شده ده مثقال باشد و به هشت درهم قيمت شده و وزن درهم‌ها هم ده مثقال باشد ، در اين صورت هم اشكالى نيست . ولى اگر بين آن‌ها تفاوت باشد به اينكه نقرهء قيمت شده مثلًا ده مثقال باشد و به هشت درهم قيمت گردد كه وزن آن‌ها هشت مثقال باشد ، در چنين صورتى پرداخت درهم‌ها به عنوان غرامت از نقره اشكال دارد ؛ زيرا احتمال دارد كه\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nداخل در ربا شود و حرام باشد ، چنان كه جمعى از فقها به آن فتوا داده‌اند . پس احتياط ( واجب ) آن است كه به غير جنس قيمت شود ؛ به اينكه نقره به دينار و طلا به درهم قيمت شود تا از شبههء ربا سالم بماند .\r\nمسأله 36 - اگر چند دست غصبى ، پشت سر هم روى عينى واقع شوند سپس تلف شود ، به اين صورت كه شخصى آن را از مالكش غصب كند و يك نفر ديگر آن را از آن غاصب ، غصب كند سپس شخص سومى از غاصب دوم غصب كند و به همين منوال ، سپس تلف شود ، همه ضامن مىباشند ؛ پس مالك حق دارد به هر كدام از آن‌ها براى گرفتن بدل مثلى يا قيمى آن رجوع نمايد و مىتواند به بيشتر از يكى از آن‌ها رجوع كند كه از آن‌ها با تقسيم به طور مساوى يا با تفاوت ، بدل را بگيرد ، حتى اگر مثلًا ده نفر باشند حق دارد به همهء آن‌ها رجوع كند و از هر كدام ده يك بدل را كه استحقاق دارد بگيرد و حق دارد از يكى از آن‌ها نصف و بقيه را از بقيهء آن‌ها با تقسيم متساوى يا متفاوت بگيرد ؛ اين حكم مالك با آن‌ها است . و اما حكم بعضى از آنان با بعضى ديگر اين است كه قرار ضمان بر غاصب آخرى است كه مال نزد او تلف شده است ؛ به اين معنى كه اگر مالك به او رجوع كرد و غرامت گرفت ، او حق رجوع به ديگرى را در آنچه كه غرامت كشيده ندارد ، به خلاف دست‌هاى غصبى قبلى ؛ زيرا اگر مالك به يكى از آن‌ها رجوع نمايد ، او حق دارد به غاصب آخرى كه مال نزد او تلف شده رجوع كند ، چنان كه هر كدام از آن‌ها حق دارند به غاصب بعدى رجوع نمايند و او به غاصب بعدى و به همين منوال ، تا به آخرى منتهى شود .\r\nمسأله 37 - اگر چيز مثلى را كه در آن صنعت حلالى به كار برده شده ، غصب نمايد - مانند زيورآلات طلا و نقره و مانند ظرف مسى و مانند آن - و نزد او تلف شود يا آن را تلف نمايد ، ضامن مثل آن جنس و ضامن قيمت صنعت آن مىباشد ؛ پس اگر گوشواره‌اى از طلا را غصب نمايد كه وزنش دو مثقال و ارزش ساخت و زرگرى آن ، ده درهم باشد ، ضامن دو مثقال طلا عوض جنس گوشواره و ده درهم براى ارزش صنعت آن مىباشد . و احتمال قريب مىرود كه بعد از ريخته‌گرى و بعد از آن‌كه صنعتى روى آن انجام مىگيرد\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nقيمى شود ؛ پس مثلًا جنس و صنعت گوشواره ، قيمت مىشود و قيمت بازارى آن داده مىشود و احتياط آن است كه مصالحه نمايند . و اما احتمال اينكه چيز ساخته شده با صنعتش مثلى باشد جداً بعيد است ، البته اين احتمال در مصنوعاتى كه مماثل نزديك به هم دارند بعيد نيست ، بلكه جداً احتمال قريبى است ، مانند مصنوعاتى كه با ماشين‌ها و كارخانه‌هاى متداول اين زمان‌ها از انواع ظروف و ادوات و لباس‌ها و غير اين‌ها ، توليد مىشوند ؛ پس در همهء اين‌ها با در نظر گرفتن صنف آن‌ها ، ضامن مثل مىشود .\r\nمسأله 38 - اگر مصنوعى را غصب كند و فقط شكل و صنعت آن - نه جنس آن - تلف شود بايد عين را برگرداند و قيمت صنعت آن را بدهد و مالك حق ندارد كه او را به برگرداندن صنعت آن ملزم نمايد . چنان كه اگر غاصب آن را بذل نمايد و بگويد من آن را مانند اولش مىسازم و به تو مىدهم ، قبول آن بر مالك لازم نمىباشد .\r\nمسأله 39 - اگر در مغصوب مثلى ، صنعت حرام غير محترمى به كار رفته باشد - چنان كه در آلات قمار و لهو و لعب و مانند آن‌ها هست - ضامن صنعت آن نمىباشد ؛ چه خصوص صنعت را تلف نموده باشد يا با جنس آن ، پس اگر جنس آن باقى مانده است ، بايد برگرداند و اگر تلف شده بايد عوض آن را بدهد و به جهت شكل و صنعت آن ، چيزى بر او نمىباشد .\r\nمسأله 40 - اگر مغصوب در دست غاصب عيب پيدا كند بايد ارش نقص آن را بدهد و در اين جهت بين حيوان و غير حيوان فرقى نيست . البته غلام‌ها و كنيزها داراى بعضى از احكام مخصوص و تفصيلاتى هستند كه اين مقام گنجايش آن‌ها را ندارد .\r\nمسأله 41 - اگر دو چيز را غصب نمايد كه قيمت هر يك از آن‌ها به طور جداگانه كمتر از قيمت آن‌ها در صورتى كه با هم هستند ، باشد - مانند دو لنگه درب و يك جفت كفش - و يكى از آن‌ها تلف شود يا آن را تلف نمايد ، قيمت صورت با هم بودن تلف شده را ضامن است و بايد باقى را با مقدار نقصانى كه قيمت آن به جهت جدا بودنش پيدا كرده است برگرداند ، پس اگر يك جفت كفش را غصب نمايد كه قيمت هر دوى آن‌ها ده و قيمت هر لنگه - جداگانه - سه مىباشد پس يكى از آن‌ها نزد او تلف شود ، قيمت با هم بودن تلف شده را ضامن است كه پنج مىباشد و ديگرى را با نقصى كه - به جهت تنها\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبودن - در آن پيدا شده كه آن دو است بايد برگرداند ، پس يك لنگه كفش باقى مانده و هفت را به مالك مىدهد . و اگر يكى از آن‌ها را غصب نمايد و نزد او تلف شود ، قيمت با هم بودن تلف شده را ضامن است و آن در فرض مذكور ، پنج مىباشد . و آيا نقصى كه بر لنگهء دومى وارد شده كه دو باشد ، ضامن است تا هفت بدهكار باشد يا نه ؟ در آن دو وجه ، بلكه دو قول است ، كه اولى آن‌ها خالى از رجحان نمىباشد .\r\nمسأله 42 - اگر با كار غاصب ، زياده‌اى در عين مغصوب افزوده شود ، اين زياده بر سه قسم است : يكى اين است كه فقط اثر محض باشد ، مانند خياطى كردن لباس با نخ‌هاى مالك و ريسيدن پنبه و بافتن نخ و آرد كردن گندم و ريخته‌گرى نقره و مانند اين‌ها . دوم اين است كه فقط عينى در آن زياد شود ، مانند كاشتن درخت‌ها و ساختن ساختمان در زمين صاف و مانند اين‌ها . سوم اين است كه اثر مشوب به عينى در آن زياد شود ، مانند رنگ كردن لباس و مانند آن .\r\nمسأله 43 - اگر اثر محض را در عين غصبى بيفزايد ، بايد به همان صورت كه هست ، برگرداند و به جهت آن زيادى و از جهت اجرت كار ، چيزى براى او نيست و حق ندارد كه آن اثر را بدون اذن مالك از بين ببرد و عين را به صورتى كه بوده برگرداند ؛ زيرا اين كار تصرف در مال ديگرى است بدون اذن او ، بلكه اگر بدون اذن او آن را از بين ببرد ضامن قيمت آن براى مالك مىباشد ؛ اگر چه نقصى در عين وارد نكند . و مالك حق دارد در صورت داشتن غرض عقلايى او را به از بين بردن اثر و برگرداندن عين به حالت اولش ملزم نمايد و در اين صورت غاصب ، ضامن ارزش صنعت آن نمىباشد ، البته اگر نقصى بر عين وارد شود ، ضامن ارش نقصان است .\r\nمسأله 44 - اگر زمينى را غصب نمايد و زراعت كند يا درخت در آن بكارد ، زراعت يا درخت و نماى آن‌ها مال غاصب مىباشد و به عهدهء او است كه اجرت زمين را در مدت زمانى كه زراعت يا درختان در زمين بوده‌اند بپردازد . و بر او لازم است كه زراعت و درخت را از زمين خارج كند اگر چه متضرر شود . و نيز بر او لازم است كه حفره‌هاى زمين را پر كرده و تفاوت نقصان را - اگر زمين به واسطهء زراعت و كندن آن ناقص شده باشد -\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبپردازد ، مگر اينكه مالك به بقاى آن به طور مجّانى يا در مقابل اجرت ، راضى شود . و اگر صاحب زمين قيمت درختكارى يا زراعت را بذل نمايد قبول آن بر غاصب واجب نيست .\r\nو همچنين اگر غاصب ، اجرت زمين يا قيمت آن را بذل نمايد قبول آن بر صاحب زمين واجب نمىباشد . و اگر غاصب ، چاهى را در زمين بكند ، در صورت مطالبهء مالك ، بايد آن را پر كند ، ولى غاصب بدون مطالبهء مالك حق پر كردن آن را ندارد ، تا چه رسد به اينكه مالك او را منع نمايد . و اگر در زمين غصبى ساختمانى بنا كند مانند اين است كه در آن درخت بكارد ، پس ساختمان ، ملك غاصب است در صورتى كه اجزاى ساختمان مال او باشد و مالك حق دارد كه او را به كندن آن ملزم نمايد ؛ پس حكم آن در جميع مذكورات حكم درختكارى است .\r\nمسأله 45 - اگر در زمينى كه غصب كرده است درخت بكارد يا ساختمان بسازد و نهال‌ها و اجزاى ساختمان ، مال صاحب زمين باشد همه مال صاحب زمين است و غاصب حق كندن آن‌ها يا مطالبهء اجرت را ندارد ؛ ولى مالك - در صورت داشتن غرض عقلايى - حق دارد كه غاصب را به كندن و خراب كردن آن‌ها ملزم نمايد و بر غاصب است كه ارش نقص زمين را بدهد و حفره‌هاى آن را پر كند .\r\nمسأله 46 - اگر لباسى را غصب كند و با رنگ خودش آن را رنگ نمايد ، پس اگر بر طرف كردن آن با باقى ماندن ماليت آن ممكن باشد حق بر طرف كردن آن را دارد و مالك لباس حق منع او را ندارد ، همانطور كه مالك حق دارد او را به آن ملزم نمايد . و اگر به جهت بر طرف كردن رنگ آن نقصى در لباس وارد شود ، غاصب ضامن آن مىباشد . و اگر مالك لباس از غاصب بخواهد كه رنگش را - به قيمت آن - به ملك او درآورد ، قبول آن واجب نيست ، مانند عكس آن به اينكه غاصب از مالك بخواهد كه لباس را به ملك او درآورد . اين در صورتى بود كه بر طرف كردن رنگ ممكن باشد . و اما اگر بر طرف كردن آن ممكن نباشد ، يا تراضى كنند كه رنگ باقى بماند و رنگ ، عين ماليت دارى باشد ، هر دو به نسبت ، در قيمت لباس رنگ شده شريك مىباشند ، پس اگر قيمت لباس قبل از رنگ شدن ، مساوى قيمت رنگ باشد ، اشتراك آن‌ها نصف نصف است و اگر متفاوت باشد ، تفاوت آن مال صاحب لباس يا صاحب رنگ مىباشد . اين در صورتى است كه قيمت\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nآن‌ها به همان صورت كه بوده تا بعد از رنگ كردن ، باقى بماند و در غير اين صورت پس اگر قيمت لباس زيادتر و قيمت رنگ به جهت آن كم شود ، زيادى آن مال صاحب لباس است . و اگر عكس آن شود غاصب ، ضامن ارش نقص لباس مىباشد . و اگر قيمت لباس با رنگ كردن زياد شود و قيمت رنگ به همان وضع اولى باقى بماند ، زيادى مال صاحب لباس است . و اگر عكس آن شود ، زيادى مال غاصب است .\r\nمسأله 47 - اگر لباس غصبى را با رنگ غصبى رنگ نمايد و رنگ بعد از آن ، عين ماليت دارى داشته باشد ، هر كدام از آن‌ها در ملك صاحبش باقى مىماند . و در صورتى كه فروخته شوند بين صاحبان آن‌ها به نسبت قيمت آن‌ها ، شركت حاصل مىشود ، و در صورتى كه نقصى بر آن‌ها وارد نشود ، غرامتى بر غاصب نيست ، و اگر نقصى وارد شود ، غاصب براى كسى كه نقص بر مال او وارد شده ، ضامن مىباشد .\r\nمسأله 48 - اگر غاصب ، چيز غصبى را با غير آن ممزوج نمايد ، يا بدون اختيار ، در دست غاصب به نحوى كه تمايز بين آن‌ها از بين برود ممزوج شود ، چنانچه با جنس خودش باشد و هر دو مثل هم باشند و يكى از آن‌ها بهتر از ديگرى يا پست‌تر نباشد ، به نسبت مالشان در همهء مال ، شريك مىشوند و بر غاصب غرامتى - به مثل يا قيمت - نمىباشد ، بلكه آنچه كه به عهدهء او است عبارت است از تسليم نمودن مال و اقدام بر جدا كردن و تقسيم آن به نسبت دو مال يا فروختن و گرفتن هر يك از آن‌ها حصه‌اش را از ثمن ، مانند ساير اموال مشترك . و اگر مغصوب با بهتر يا پست‌تر از آن مخلوط شود به همين صورت به نسبت دو مال شريك مىشوند ، البته تقسيم و توزيع ثمن بين آن‌ها به نسبت قيمت مىباشد ، پس اگر يك من روغن را كه قيمتش پنج است با يك من روغن كه قيمتش ده مىباشد مخلوط كند ، براى هر يك از آن‌ها نصف مجموع مىباشد ، ليكن اگر بنا گذاشتند كه تقسيم نمايند بايد سه سهم قرار دهند و براى صاحب روغن اولى يك سهم و براى دومى دو سهم بدهند . و اگر آن را فروختند ثمن بين آن‌ها سه قسمت مىشود . و در چنين موردى - يعنى جايى كه چيزهايى كه از يك جنس و در قيمت متفاوتند ، با يكديگر مخلوط شوند - احتياط ( مستحب ) فروختن و تقسيم ثمن به نسبت قيمت است ، نه تقسيم آن با زيادى به نسبت قيمت ؛ زيرا در دومى چنان كه جمعى از فقها گفته‌اند شبههء ربا\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمىباشد . اين در صورتى است كه مغصوب با جنس خودش مخلوط شود . و اما اگر به غير جنس خودش مخلوط گردد ، پس اگر به واسطهء اين مخلوط شدن ، تلف شده حساب شود مانند اينكه گلاب غصبى با روغن مخلوط گردد ، ضامن مثل مىباشد ؛ و اگر چنين نباشد مانند اينكه آرد گندم با آرد جو ، يا سركه با عسل مخلوط شود ظاهر آن است كه در حكم اختلاط با بهتر يا پست‌تر از يك جنس است ؛ پس به نسبت دو مال ، در عين شريك مىباشند و عين را تقسيم مىكنند و ثمن را بين ايشان به نسبت دو قيمت توزيع مىنمايند ، همانطور كه گذشت .\r\nمسأله 49 - اگر مغصوب را با بهتر يا پست‌تر مخلوط كند و قيمت مجموع مخلوط شده از قيمت هر دوى آن‌ها به طور جداگانه كمتر شود و در نتيجه با اين اختلاط ، نقص مالى بر مغصوب وارد شود ، غاصب ضامن آن است ، مانند اينكه اگر يك من روغن خوب را كه قيمتش ده باشد غصب نمايد و آن را با يك من روغن پست كه قيمتش پنج است مخلوط نمايد و به جهت اين اختلاط ، قيمت هر دو من دوازده شود پس سهم مغصوب منه از ثمن بعد از تقسيم مىشود هشت و حال آن‌كه روغن غير مخلوط او ده قيمت داشت پس نقصى كه بر او وارد شده است دو ، مىباشد و غاصب بايد اين نقص را غرامت بكشد . و به عبارت ديگر : بايد مالك قيمت مالش را - در حالى كه مخلوط نشده باشد - از ثمن استيفا كند و بقيه مال غاصب مىباشد .\r\nمسأله 50 - فوايد مغصوب ، ملك مغصوب منه مىباشد ؛ اگر چه بعد از غصب پيدا شوند و غاصب ضامن همهء آن‌ها مىباشد ؛ خواه عين باشند مانند شير و بچه و مو و ميوه ، يا منافع باشند مانند سكونت خانه و سوار شدن چهارپا ، بلكه هر صفتى كه به سبب آن قيمت مغصوب افزوده شود در صورتى كه در زمان غصب پيدا شود و از بين برود و با از بين رفتن آن قيمتش پايين بيايد ، غاصب ضامن آن مىباشد ؛ اگر چه عين را همان طورى كه بوده است برگرداند ، پس اگر چهارپاى لاغرى را غصب كند سپس چاق شود و به سبب آن قيمتش افزوده شود و پس از آن لاغر شود ، غاصب آن زيادى را كه حاصل شده بود و از بين رفته ضامن مىباشد . البته اگر به سبب زياد شدن صفتى ، قيمتش زياد شود ، سپس آن صفت از بين برود و پس از آن ، همان صفت برگردد ، ضامن قيمت زيادى تلف شده\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nنمىباشد ؛ زيرا با زيادى كه عودت پيدا كرده است جبران شده است ، مانند اينكه چهارپا در دست او چاق شود و قيمتش افزوده شود سپس لاغر و پس از آن چاق شود ، در چنين صورتى ضامن زيادى كه به سبب چاقى اول پيدا شده بود نمىباشد ، مگر اينكه زيادى دوم كمتر از زيادى اول باشد ؛ به اينكه زيادى چاقى اول دو درهم و زيادى چاقى دوم مثلًا يك درهم باشد ، كه ضامن تفاوت آن مىباشد .\r\nمسأله 51 - اگر صفتى در آن پيدا شود كه قيمتش را بيفزايد ، سپس آن صفت از بين برود و قيمتش پايين بيايد و پس از آن ، صفت ديگرى در آن پيدا شود كه به وسيلهء آن قيمتش افزوده شود ، ضمانت زيادى اولى از بين نمىرود و پايين آمدن قيمت آن با زيادى دومى جبران نمىشود ، مانند اينكه چهارپاى غصبى چاق شود سپس لاغر شود و قيمتش پايين بيايد و پس از آن تربيت شود و قيمتش به مقدار زيادى اول يا بيشتر از آن افزوده شود ، ضمان غاصب نسبت به زيادى اولى از بين نمىرود .\r\nمسأله 52 - اگر مثلًا دانه‌اى را غصب كند و بكارد ، يا تخم‌مرغ را غصب كند و براى جوجه‌كشى زير مرغ خودش بگذارد ، زراعت و جوجه مال مغصوب منه مىباشد . و همچنين است اگر شراب را غصب كند و سركه شود يا عصير را غصب نمايد سپس نزد او شراب شود و پس از آن سركه شود پس آن ملك مغصوب منه مىباشد ، نه غاصب . و اما اگر حيوان نرى را غصب كند و بر ماده بيندازد و آن حيوان ماده بچه‌دار شود ، اين بچه مال صاحب حيوان ماده است اگر چه صاحب آن ، غاصب باشد ولى بايد اجرت حيوان نر را بدهد .\r\nمسأله 53 - تمام آنچه كه از ضمان و كيفيت آن و احكام و تفصيلات آن گذشت ، بر هر دستى كه به غير حق بر مال ديگرى سلطه پيدا مىكند ، جريان دارد اگر چه دست عدوانى و غاصبانه و ظالمانه نباشد - مگر در موارد امانت‌ها ؛ چه مالكى باشند يا شرعى ، همانطور كه تفصيل آن را در كتاب وديعه دانستى - پس در همهء آنچه كه با معامله‌هاى باطل ، قبض مىشود و در آنچه كه به سبب جهل و اشتباه دست روى آن مىگذارد جارى مىشود ، مانند اينكه كفش ديگرى يا لباس او را اشتباهى بپوشد يا چيزى را از دزد به اعتقاد اينكه مال او است ، عاريه بگيرد و غير اين‌ها از چيزهايى كه قابل شمارش نيست .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمسأله 54 - همانطور كه دست غاصبانه و آنچه كه ملحق به آن است ، موجب ضمان است - و اين ضمان « ضمان يد » ، نام دارد و تفصيل آن را در مسائل سابق دانستى - همچنين براى ضمان دو سبب ديگر نيز هست : اتلاف ( تلف نمودن ) و تسبيب ( سبب شدن براى تلف ) . و به عبارت ديگر : براى ضمان سبب ديگرى هست كه اتلاف باشد ؛ چه به مباشرت يا به تسبيب .\r\nمسأله 55 - اتلاف به مباشرت ، واضح است و مصاديق آن مخفى نمىباشد ، مانند اينكه حيوانى را ذبح كند يا تيرى به آن بزند و آن را بكشد يا ظرفى را بزند و بشكند يا چيزى را در آتش بيندازد و بسوزاند و غير اين‌ها از مواردى كه شمرده نمىشود . و اما اتلافى كه به تسبيب باشد عبارت است از اينكه چيزى را ايجاد كند كه به سبب واقعه‌اى ، اتلاف بر آن چيز مترتب مىشود مثل اينكه در معابر ، چاهى را بكند آنگاه انسان يا حيوانى در آن بيفتد ، يا چيزهاى لغزنده و ليز را - مانند پوست خربزه و هندوانه - در راه‌ها بيندازد ، يا ميخى را در راه به زمين بكوبد و آسيب يا جنايتى بر حيوان يا انسانى برسد ، يا چيزى را در راه قرار بدهد و چهارپا بر آن عبور كند و رم كند و صاحبش را زخمى نمايد ، يا ناودانى را به طرف راه خارج كند و به عابرين ضررى برساند ، يا بچه يا حيوانى را كه نتواند فرار كند در محل درندگان بيندازد و درنده او را بكشد و از اين قبيل است جايى كه زنجير چهارپا را باز كند و آن فرار كند ، يا قفس پرنده‌اى را باز كند و آن فوراً يا بعد از مكثى فرار كند و غير اين موارد .\r\nپس در همهء اين موارد ، فاعل سبب ، ضامن مىباشد و بر او است كه غرامت تلف شده را بكشد و عوض آن را بدهد - اگر مثلى باشد مثل آن را و اگر قيمى باشد قيمت آن را - و اگر سبب معيوب شدن مال شود بايد ارش آن را بدهد چنان كه در ضمان يد گذشت .\r\nمسأله 56 - اگر گوسفند بچه‌دارى را غصب نمايد و بچه‌اش به خاطر گرسنگى بميرد ، يا مالك گله يا چوپان آن را از حفاظت گله جلوگيرى نمايد و اتفاقاً تلف شود ، به سبب اين تسبيب ضامن نمىباشد ، مگر اينكه غذاى بچه منحصر در شير خوردن از مادرش باشد و گله در محل درنده‌ها و مظان خطر باشد و حفاظت آن منحصر به حفاظت چوپان از آن باشد كه در اين صورت احتياط ( واجب ) آن است كه ضامن مىباشد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمسأله 57 - از موارد تسبيبى كه موجب ضمان است موردى است كه سر ظرفى را كه مايعى در آن است باز كند و مايع بيرون ريخته شود . و اما اگر سر ظرف را باز كند سپس اتفاقاً بادى كه پيدا شده آن را وارونه كند يا به وسيلهء پريدن پرنده‌اى روى آن ، بيفتد و مايعش ريخته شود ، در ضمان تردّد و اشكال است . البته در موردى كه باز كردن سر ظرف در حال وزيدن باد تند باشد يا در محل اجتماع پرنده‌ها و مظان وقوع آن‌ها بر آن باشد ، ضمان آن تقويت مىشود .\r\nمسأله 58 - اگر دربى را كه روى مالى بسته شده ، باز كند پس آن مال دزديده شود ، يا دزدى را بر آن مال راهنمايى كند و او بدزدد از موارد تسبيب موجب ضمان نيست ، بنا بر اين ضمانى بر او نمىباشد .\r\nمسأله 59 - اگر مثلًا ديوار بر روى راه خراب شود و به واسطهء آن ، مال يا جانى تلف شود ، صاحب ديوار ضامن نمىباشد ؛ مگر اينكه آن را طورى ساخته باشد كه به طرف راه متمايل باشد يا بعد از آن‌كه درست ساخته شده ، به طرف راه تمايل پيدا كند و صاحبش مىتوانسته كه كجى آن را بر طرف كند و نكرده باشد ، كه در اين دو صورت بنابر اقوى ضامن است .\r\nمسأله 60 - اگر مثلًا ظرف آب يا كوزه‌اى را روى ديوار بگذارد و بيفتد و به سبب آن ، مال يا جانى تلف شود ضامن نمىباشد ، مگر اينكه آن را طورى گذاشته باشد كه به طرف راه متمايل باشد يا طورى آن را قرار داده باشد كه مانند آن مىافتاده است .\r\nمسأله 61 - از موارد تسبيب موجب ضمان ، آن است كه مثلًا آتشى را در ملك و خانه‌اش روشن كند و پس از آن آتش از آنجا فراتر رود و خانه همسايه‌اش را بسوزاند ؛ در صورتى كه بيشتر از نيازش باشد و معلوم يا مظنون باشد كه مثلًا به سبب تندى باد به خانهء همسايه‌اش سرايت مىكند . بلكه ظاهر آن است كه دومى كفايت مىكند ؛ پس با علم يا ظن به سرايت آن ضامن مىشود و لو اينكه به مقدار نيازش باشد . بلكه بعيد نيست در صورتى كه معتقد باشد كه سرايت نمىكند ولى خلاف آن معلوم شود ، ضامن باشد ، مانند اينكه در وقت روشن كردن آتش بادى باشد كه اعتقاد پيدا كند اين چنين بادى موجب\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nسرايت به همسايه نمىشود پس خلاف آن معلوم شود . البته اگر هوا ساكن باشد به طورى كه با آرام بودن هوا از سرايت آن مأمون باشد و اتفاقاً باد تندى ناگهان وزيدن بگيرد ، پس شرارهء آن به همسايه برسد عدم ضمان آن قوى است .\r\nمسأله 62 - اگر آبى را به ملك خودش بيندازد و به ملك ديگرى سرايت كند و ضرر به آن برساند ، ضامن است و لو اينكه معتقد باشد كه سرايت نمىكند . البته ضمان او در جايى كه از اختيارش بيرون برود در صورتى كه معتقد به عدم سرايت آن باشد مورد اشكال است و احتياط ( واجب ) ضمان است . و اگر در وقت آب دادن ، راه آب به ملك ديگرى بسته باشد ولى به غير كار او ، بازشود ضمانى بر او نمىباشد .\r\nمسأله 63 - اگر كسى كه چوب حمل مىكند ، خسته شود و آن را به ديوار ديگرى بدون اذن صاحب ديوار تكيه دهد تا خستگى بگيرد پس ديوار با تكيه دادن چوب به آن ، فرو ريزد ، ضامن آن و هر چه كه با فرو ريختن ديوار بر آن تلف شده مىباشد . و اگر چوب بيفتد و چيزى را تلف نمايد ضامن آن است ، چه در همان حال ( حمل كردن ) بيفتد يا بعد از آن‌كه به ديوار تكيه داده شده بود .\r\nمسأله 64 - اگر قفس پرنده‌اى را باز كند و پرنده خارج شود و با بيرون آمدنش مثلًا شيشهء شخصى شكسته شود ، بنابر احتياط ( واجب ) ضامن است . و همچنين است اگر قفس مثلًا تنگ باشد و با خروج پرنده ، بلغزد و بيفتد و بشكند .\r\nمسأله 65 - اگر چهارپاى شخصى ، زراعت ديگرى را بخورد يا آن را خراب كند ، چنانچه صاحبش با آن باشد - چه سوار آن باشد ، يا آن را سوق بدهد ، يا افسارش به دست او باشد يا همراه آن باشد - آنچه را كه تلف كرده ضامن مىباشد . و اگر همراه آن نباشد ، به اينكه مثلًا از طويله‌اش فرار كند و داخل زراعت ديگرى شود ، در صورتى كه در شب باشد ضامن آنچه را كه تلف كرده مىباشد . البته ضمان آن شخص در جايى كه از اختيارش بيرون باشد ، مورد اشكال است و احتياط ( واجب ) ضمان است . و اگر در روز باشد ضمانى بر او نيست .\r\nمسأله 66 - اگر گوسفند يا غير آن در دست چوپان ، يا چهارپا در دست عاريه‌كننده يا\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمستأجر آن باشد و آن‌ها زراعت يا غير آن را تلف نمايند ضمان آن بر چوپان و مستأجر و عاريه‌كننده است ، نه بر مالك و عاريه دهنده .\r\nمسأله 67 - اگر دو سبب براى اتلاف به واسطهء كار دو نفر ، جمع شود ، چنانچه يكى از آن‌ها در تأثير ، جلوتر از ديگرى نباشد هر دو در ضمان شريك مىباشند و گرنه ضمان به عهدهء آن است كه در تأثير مقدم است . پس اگر شخصى چاهى را در راه بكند و كسى ديگر سنگى را نزديك آن قرار دهد و انسان يا حيوانى به آن بخورد و به چاه بيفتد ، ضمان آن بر قرار دهندهء سنگ است نه بر چاه كن و احتمال قوى مىرود كه در هر صورت هر دو در ضمان شريك باشند .\r\nمسأله 68 - اگر سبب با مباشر اجتماع نمايند ، ضمان آن بر مباشر - نه فاعل سبب - مىباشد ، پس اگر شخصى چاهى را در راه بكند و شخص ديگر ، انسان يا حيوانى را در آن بيندازد ، ضمان آن بر پرت‌كننده مىباشد نه بر چاه‌كن . البته اگر سبب قوىتر از مباشر باشد ، ضمان آن بر سبب است نه بر مباشر ، پس اگر شيشه‌اى را زير پاى شخص خوابيده قرار دهد و آن شخص خوابيده ، پايش را دراز كند و آن را بشكند ، ضمان آن بر قرار دهندهء شيشه در آنجا است نه شخص خوابيده .\r\nمسأله 69 - اگر بر اتلاف مال شخص ديگرى اكراه شود ، ضمان آن بر كسى است كه او را اكراه نموده است و ضمانى بر او نمىباشد ؛ زيرا سبب از مباشر قوىتر است . اين در صورتى است كه مالى كه در دست او است در ضمان او نباشد به اينكه او را بر اتلاف چيزى كه تحت يد او نيست اكراه نمايد يا بر اتلاف وديعه‌اى كه مثلًا نزد او است اكراه كند .\r\nو اما اگر مالى كه در دست او است در ضمان او باشد مانند اينكه مالى را غصب كند و شخصى او را بر اتلاف آن مجبور كند ، ظاهر آن است كه هر دو ضامن مىباشند ؛ پس مالك حق دارد به هر كدام از آن‌ها رجوع نمايد ، پس اگر بر اكراه‌كننده رجوع كند او بر اكراه شده رجوع نمىنمايد به خلاف عكس آن . اين در صورتى است كه بر اتلاف مال اكراه نمايد و اما اگر بر كشتن كسى كه خونش محترم است اكراه نمايد و شخص اكراه شده او را بكشد ضمان آن بر قاتل است بدون آن‌كه رجوع به اكراه‌كننده نمايد - اگر چه براى او عقوبت است - زيرا در خون‌ها اكراهى نمىباشد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nمسأله 70 - اگر مثلًا چيز خوردنىاى را غصب كند و آن را به خورد مالك بدهد در حالى كه او نمىداند مال خودش است به اينكه به او بگويد : « اين ملك و غذاى من است » يا مثلًا به عنوان مهمانى جلوى او قرار دهد ، يا گوسفندى را غصب كند و از مالك تقاضا كند كه آن را ذبح كند و او هم در حالى كه نداند كه گوسفند خودش است آن را بكشد ، غاصب ضامن آن است اگر چه مباشر آن براى اتلاف خود مالك است . البته اگر مالك مثلًا داخل خانهء غاصب شود و غذايى را ببيند و آن را به اعتقاد اينكه غذاى غاصب است بخورد و حال آن‌كه غذا مال خورنده مىباشد ، ظاهراً غاصب ضامن نمىباشد و از ضمان غذا برىء مىشود .\r\nمسأله 71 - اگر غذاى شخصى را غصب كند و به غير مالك به عنوان اينكه مال خودش است بخوراند و خورندهء آن نداند كه مال ديگرى است مانند اينكه مثلًا غذا را جلوى او به عنوان ميهمانى بگذارد ، هر دو ضامن مىباشند ؛ پس مالك حق دارد از هر كدام آن‌ها كه خواست غرامت بگيرد ، پس اگر غرامت را از غاصب گرفت ، غاصب بر خورندهء آن رجوع نمىنمايد و اگر غرامت را از خورنده گرفت ، خورنده به غاصب رجوع مىكند ؛ زيرا غاصب ، او را فريب داده است .\r\nمسأله 72 - اگر نزد ظالم از كسى سعايت كند يا شكايت او را نزد ظالم - به حق يا ناحق - ببرد و ظالم از او مالى را به ناحق بگيرد ، سعايت‌كننده و شكايت برنده خسارت او را ضامن نمىباشد اگر چه به سبب سعايت يا شكايتش - در صورتى كه حق نباشد - گناه كرده است و ضمان فقط بر كسى است كه مال را گرفته است .\r\nمسأله 73 - اگر مغصوب تلف شود و مالك و غاصب در قيمت آن نزاع نمايند و بيّنه‌اى نباشد پس در اينكه قول ، قول غاصب است يا قول مالك ، تردّد است كه منشأ اين تردّد از جهت تردّد در معناى\r\n« على اليد ما اخذت . . . »\r\n( بر دست است آنچه را كه گرفته است . . . ) مىباشد از جهت احتمال اينكه آنچه را كه گرفته است همان بر عهدهء او است حتى بعد از تلف و اداى مثل يا قيمت آن يك نوع اداى آن مىباشد ؛ پس قول ، قول مالك مىباشد با قسمش و از جهت احتمال اينكه با تلف شدن آن ، به قيمت منتقل مىشود ، پس قول ، قول\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nغاصب است با قسمش ؛ و اين احتمال خالى از قوت نيست . و اگر در صفتى نزاع كنند كه به سبب آن ، ثمن افزوده مىشود ، به اينكه مالك ادعا كند كه آن صفت در زمان غصب بوده ، يا آن صفت بعد از غصب پيدا شده هر چند كه بعداً از بين رفته است ، ولى غاصب آن را انكار نمايد و بيّنه‌اى نباشد ، پس بدون اشكال قول ، قول غاصب است با قسمش .\r\nمسأله 74 - اگر روى چهارپاى غصبى رحلى باشد يا طنابى با چهارپا باشد و در آنچه كه روى چهارپا است اختلاف نمايند ؛ پس مغصوب منه بگويد كه : « آن مال من است » و غاصب بگويد : « مال من است » و بيّنه‌اى نباشد پس قول ، قول غاصب است با قسمش ؛ زيرا او صاحب يد فعلى بر آن است .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nكتاب احياى موات و مشتركات\r\n\r\nاحياى موات\r\nموات ، زمين معطلى است كه انتفاعى از آن برده نمىشود ؛ خواه به جهت قطع شدن آب از آن ، يا براى استيلاى آب‌ها يا رمل يا شوره‌نمك يا سنگ‌ها بر آن ، يا به جهت بيشه شدن و پيچيده شدن نى و درخت‌ها در آن ، يا به جهت غير اين‌ها . و موات بر دو قسم است :\r\nاول : موات اصلى است ؛ و آن زمينى است كه مسبوق به ملك و احيا نباشد - اگر چه احراز چنين چيزى غالباً ، بلكه به طور كلى مشكل بلكه ممنوع است - و ملحق به موات اصلى مىباشد زمينى كه مسبوق بودن آن به ملك و احيا معلوم نباشد .\r\nدوم : موات عارضى است ؛ و آن زمينى است كه خرابى و موات شدن بعد از حيات و آباد بودنش بر آن عارض شود مانند زمين ويرانى كه داراى آثار نهرها و مانند اين‌ها است و قريه‌هاى مخروبى كه آثار آبادانى آن باقى مانده است .\r\nمسأله 1 - زمين موات اصلى اگر چه مال امام عليه السلام است - زيرا از انفال مىباشد ، چنان كه در كتاب خمس گذشت - ليكن در زمان غيبت حضرت صاحب الامر عليه السلام براى هر كس جايز است كه با شروطى كه مىآيد آن را احيا كرده و به عمران آن اقدام نمايد . و احيا كنندهء آن بنابر اقوى مالك آن مىشود چه در دار الاسلام باشد يا در دار الكفر و چه در زمين خراج باشد مانند زمين عراق يا در غير آن و چه احيا كنندهء آن مسلمان باشد يا كافر .\r\nمسأله 2 - زمين موات عارضى ، كه مسبوق به ملك و احيا بوده است در صورتى كه مالك شناخته‌شده‌اى نداشته باشد بر دو قسم مىباشد :\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاول : زمينى كه اهل آن هلاك شده باشند و به سبب گذشت زمان و مرور ايام بدون مالك شده باشد و اين مانند زمين‌هاى ويران و قراء و بلاد مخروبه و قنات‌هاى از بين رفته‌اى است كه مربوط به اقوام گذشته بوده كه نام و نشانى از آن‌ها باقى نمانده ، يا به اقوام و افرادى نسبت داده مىشود كه فقط نام آن‌ها شناخته شده است .\r\nدوم : زمينى كه چنين نباشد و طورى نباشد كه بدون مالك شمرده شود ، بلكه مربوط به مالكى است كه وجود دارد ، ولى شخص آن شناخته شده نمىباشد و به اين زمين « مجهول المالك » گفته مىشود . اما قسم اول ، در اينكه از انفال است و اينكه احياى آن جايز مىباشد و احياكننده مالك آن است ، مانند زمين موات اصلى است ؛ پس احياى زمين‌هاى ويرانى كه آثار نهرها و جوىها و مرزها در آن‌ها باقى است و لايروبى قنات‌ها و چاه‌هاى پر شده و تعمير قريه‌هاى مخروب و شهرهاى قديمى كه بدون مالك باقى مانده‌اند ، جايز مىباشد و با آن‌ها معاملهء مجهول المالك نمىشود و به اذن حاكم شرع و يا خريدن از او نيازى نيست ، بلكه محيى و تعميركننده ، با احيا و تعميرشان مالك آن مىشوند . و اما قسم دوم ، احتياط ( واجب ) آن است كه در احيا و اقدام به تعمير و تصرف در آن ، از حاكم شرع طلب اذن شود ، چنان كه احتياط ( واجب ) اين است كه با آن معاملهء مجهول المالك شود ، به اينكه از صاحب آن جستجو گردد و بعد از يأس از صاحبش عين آن را از حاكم شرع بخرد و ثمن آن را صرف فقرا نمايد ، يا اينكه آن را از حاكم شرع در مقابل اجرت معينى اجاره كند يا اجرت المثل آن را در صورت انتفاع از آن تقدير كند و وجه الاجاره را به فقرا صدقه دهد ؛ و احتياط ( مستحب ) آن است كه ( در صدقه دادن ) از حاكم شرع طلب اذن نمايد . البته اگر معلوم باشد كه مالكش از آن اعراض كرده يا اهل آن از آنجا كوچ كرده‌اند و آن را براى قوم ديگرى گذاشته‌اند ، بدون اشكال احيا و تملكش جايز مىباشد .\r\nمسأله 3 - اگر آنچه كه خرابى بر آن عارض شده مربوط به مالك معلومى باشد ، پس اگر مالك آن از آن اعراض نموده باشد ، هر كس حق دارد آن را احيا و تملك نمايد و اگر از آن اعراض ننموده باشد ، در صورتى كه به طور موات آن را باقى گذاشته تا با همان حالت براى علف دادن چهارپايش يا فروختن علف يا نى آن و مانند اين‌ها ، از آن استفاده ببرد - كه چه بسا از موات آن بيشتر از احياشدهء آن استفاده نمايد - پس در چنين صورتى بدون\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاشكال كسى حق ندارد بدون اذن صاحبش در آن تصرف نموده و آن را احيا نمايد . و همچنين است اگر همت بسته كه آن را احيا كند و بر آن عزم دارد و تأخير اشتغال به آن ، به خاطر جمع‌آورى آلات احيا و تهيّهء وسائلى مىباشد كه توقع حصول آن‌ها مىرود ، يا به جهت انتظار كشيدن وقت مناسب احيا مىباشد . و اما اگر تعمير زمين و اصلاح آن را رها كرده باشد و آن را تا خرابى باقى بگذارد از جهت بىاعتنايى به شأن آن و اهتمام نداشتن و توجه نكردن به مرمت و عازم نبودن به احياى آن به خاطر آن‌كه احتياجى به آن ندارد يا مشغول تعمير غير آن است پس مدت مورد توجهى مهجور باقى بماند تا به خرابى كشيده شود ، پس در صورتى كه سبب ملك مالك ، غير از احيا باشد مثل اينكه با ارث يا خريدن مالك آن شده باشد ، در اين صورت كسى حق ندارد بدون اذن صاحبش دست روى آن بگذارد و آن را احيا كرده و در آن تصرف نمايد و اگر كسى آن را احيا كند و در آن تصرف نمايد و با زراعت و غير آن از آن استفاده ببرد بايد اجرت آن را به مالكش بدهد . و اگر سبب ملك مالك ، احيا باشد ، به اينكه زمين ، موات بالاصل بوده و او آن را احيا نموده و مالك آن شده است و پس از آن ، آن را معطل گذاشته و تعمير آن را ترك نموده تا آن‌كه خراب شده است بعضى از فقها احياى آن را براى غير او اجازه داده‌اند ، ولى نهايت اشكال را دارد ، بلكه اجازه نداشتن ديگرى ، خالى از قوت نمىباشد .\r\nمسأله 4 - همانطور كه احياى قريه‌هاى ويران شده و بلاد قديمى كه اهل آن منقرض شده‌اند و بدون مالك مانده‌اند به مزرعه يا مسكن قرار دادن و غير اين‌ها جايز است ، همچنين جايز است كه اجزاى باقىماندهء آن‌ها را از سنگ‌ها و چوب‌ها و آجرها و غير اين‌ها حيازت نمود و اگر حيازت‌كننده به قصد تملك آن‌ها را بردارد ، مالك آن‌ها مىشود .\r\nمسأله 5 - اگر زمين موقوفه باشد و موات و خرابى بر آن عارض شود چنانچه از موقوفات قديم و ويرانى است كه كيفيت وقف آن‌ها معلوم نمىباشد - كه وقف خاص است يا عام يا وقف بر جهات است - و از استفاضه و شهرت هم فقط معلوم است كه وقف بر اقوام گذشته‌اى است كه از آن‌ها نه اسمى باقى مانده و نه اثرى ، يا وقف بر قبيله‌اى است كه فقط اسمى از آن مانده است ظاهر آن است كه از انفال مىباشد ؛ پس احياى آن جايز مىباشد ، چنان كه زمين موات مسبوق به ملك بر همين حال است . و اگر معلوم باشد كه\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nوقف بر جهات است ولى متعين نباشد ، به اينكه معلوم باشد كه وقف است يا بر مسجدى يا زيارتگاهى يا قبرستانى يا مدرسه‌اى يا غير آن‌ها و عيناً معلوم نباشد ، يا معلوم باشد كه وقف بر اشخاصى است كه شناخته شده نيستند ؛ مانند اينكه معلوم باشد كه مالك آن بر ذريه‌اش وقف نموده ولى واقف و ذريه‌اش شناخته شده نيستند ، ظاهر آن است كه در حكم موات مجهول المالك مىباشد كه قول به انفال بودن آن به مشهور فقها نسبت داده شده است و تحقيقاً گذشت كه داراى اشكال است ، بلكه قول به انفال بودن آن در اينجا مشكل‌تر است و احتياط ( واجب ) آن است كه كسى كه اراده كرده كه آن را احيا و تعمير نموده و با زراعت يا غير آن از آن استفاده نمايد ، از حاكم شرع طلب اذن كند و در صورت اول اجرت المثل آن را در وجوه برّ ( خيرات ) و در صورت دوم بر فقرا مصرف نمايد ، بلكه احتياط - خصوصاً در اول - آن است كه به حاكم شرع مراجعه شود . و اما اگر بر وقفى كه محل مصرف آن يا موقوف عليهم آن معلوم است ، موات عارض شود ، سزاوار نيست كه اشكال شود در اينكه اگر كسى آن را احيا و تعمير نمايد صرف نمودن منفعت آن در محل مصرف معلوم آن در صورت اول بر او واجب است و در صورت دوم كه موقوف عليهم معلوم مىباشند ، بر او واجب است كه به آن‌ها برساند اگر چه متولى يا موقوف عليهم اصلاح و تعمير و مرمّت آن را ترك كرده باشند تا آن‌كه خراب شود . ليكن با وجود متولى معلوم ، كسى بدون اذن او يا اذن از حاكم شرع در صورت نبود او در صورت اول و در صورت دوم بدون اذن متولى يا موقوف عليهم در صورتى كه وقف خاص باشد يا اذن حاكم در صورتى كه وقف عام باشد ، حق احيا و تصرف را در آن ندارد .\r\nمسأله 6 - اگر زمين موات بالاصل ، حريم زمين آباد مملوكى باشد احياى آن براى غير مالك آن جايز نمىباشد و اگر آن را احيا كند مالك آن نمىشود . و توضيح آن اين است :\r\nكسى كه مواتى را براى احداث چيزى از قبيل خانه يا باغ يا مزرعه يا غير آن‌ها احيا مىكند ، اين چيزى را كه احداث كرده مقدارى از زمين موات كه نزديك اين چيز حادث است تا حدّ و اندازه‌اى كه جهت استفادهء كامل از آن ، محتاج به آن است و عادتاً به مصالح آن تعلق دارد ، تابع آن چيز حادث قرار مىگيرد و اين مقدار تابع ، حريم آن متبوع ناميده مىشود . و مقدار حريم در زيادى و كمى به اختلاف صاحب حريم است و آن به خاطر آن است كه\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمصالح و حريم چيزهايى كه به حريم نياز دارند ، متفاوت مىباشند ؛ پس حريمى كه خانه به آن نيازمند است به حسب عادت غير آن است كه مثلًا چاه و نهر به آن احتياج دارد ؛ و همين طور در بقيهء چيزها . بلكه به اختلاف بلاد و نيز به اختلاف عادت‌ها ، مختلف مىشود . بنا بر اين اگر شخصى بخواهد اطراف چيزى را كه داراى حريم است احيا كند ، برايش جايز نيست كه مقدار حريم را بدون اذن مالك و رضايت او احيا كند و اگر آن را احيا كرد مالكش نمىشود و غاصب مىباشد .\r\nمسأله 7 - حريم خانه ، جاى ريختن خاك و زباله و خاكستر آن و جاى ريختن آب و برف آن و راه دخول و خروج از آن در طرفى است كه درب به آن باز مىشود . پس اگر خانه‌اى را در زمين موات بنا كند ، اين مقدار از موات در اطراف آن ، تابع خانه مىباشد ؛ پس كسى حق ندارد كه بدون رضايت صاحب خانه ، آن مقدار را احيا كند . و مقصود از استحقاق محل مرور در جلو درب خانه ، استحقاق آن به طور مستقيم و در امتداد زمين موات نيست ، بلكه منظور آن است كه راهى براى او باقى بماند كه خودش و عيال و ميهمان‌ها ، و متعلقات او از چهارپايان و بارها و اشياى سنگين بدون سختى داخل و خارج شود به هر نحوى كه باشد . بنا بر اين براى ديگرى جايز است آنچه را كه در مقابل درب او از موات قرار گرفته است احيا كند در صورتى كه براى او راه و لو به صورت مايل و كج باقى بماند . و حريم ديوار - اگر جزء خانه نباشد ، به اينكه مثلًا جدار حصار يا باغ يا غير اين‌ها باشد - آن مقدارى است كه براى ريختن خاك و آلات و خيساندن گل در صورتى كه شكسته و منهدم شود و احتياج به ساختن و ترميم داشته باشد نياز به آن دارد . و حريم نهر مقدارى است كه گل و خاك نهر در صورتى كه احتياج به لايروبى پيدا كند ريخته مىشود و محل عبور بر كنارهء آن جهت مواظبت و اصلاح آن به قدرى كه احتياج به آن دارد مىباشد . و حريم چاه مقدارى است كه براى كشيدن آب و استفاده از آن در جايى كه كسى كه آب از چاه مىكشد مىايستد در صورتى كه استفاده از چاه با دست باشد ؛ و جاى دولاب و تردّد چهارپا است در صورتى كه استفاده از آن به وسيلهء اين‌ها باشد ؛ و جاى ريختن آب و جايى كه در آنجا جهت آب خوردن گله يا زراعت از قبيل حوض و مانند آن آب جمع مىشود ؛ و جايى كه گل و غير آن در صورت احتياج به بيرون آوردن ريخته\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمىشود . و حريم چشمه مقدارى است كه جهت استفاده يا اصلاح و حفظ آن همانند چيزهاى ديگر به آن نياز مىباشد .\r\nمسأله 8 - براى هر كدام از چاه و چشمه و قنات ؛ يعنى چاه آخرى قنات كه آب از آن مىجوشد و به آن چشمهء چاه و مادر چاه‌ها گفته مىشود و همچنين غير آن در صورتى كه منشأ آب باشد ، براى هر كدام از اين‌ها حريم ديگرى است به معناى ديگر و آن مقدارى است كه كسى بدون اذن صاحب آن‌ها حق ندارد در كمتر از آن مقدار ، چاه يا قنات ديگرى احداث نمايد . بلكه احتياط ( مستحب ) ملاحظهء چنين حريمى است بين دو قنات مطلقاً ، اگر چه جواز آن در غير آنچه كه ذكر شد اشبه مىباشد . و مقدار حريم در چاه چهل ذراع است در صورتى كه حفر آن به جهت آب خوردن گله - از قبيل شتر و مانند آن - از آن چاه باشد . و شصت ذراع است در صورتى كه به جهت زراعت و غير آن باشد ؛ پس اگر شخصى چاهى را در زمين موات احداث نمايد ، شخص ديگر حق ندارد بدون اذن صاحب آن ، چاه ديگرى در كنار آن ، بلكه مادامىكه فاصلهء بين آن‌ها چهل ذراع يا شصت و بيشتر - بنابر آنچه كه به تفصيل گفته شد - نباشد احداث نمايد . و مقدار حريم در چشمه و قنات در زمين سخت پانصد ذراع و در زمين سست هزار ذراع مىباشد ؛ پس اگر انسانى چشمه يا قناتى را در زمين موات سخت احداث نمايد و ديگرى بخواهد يكى ديگر احداث نمايد بايد پانصد ذراع از او دور باشد و اگر در زمين سست باشد بايد هزار ذراع از آن دور شود . و اگر فرض شود كه دومى به اولى ضرر مىرساند و آب آن كم مىشود با اينكه به مقدار حريم دور است ، احتياط واجب - اگر اقوى نباشد - آن است كه دورى را به قدرى زياد كنند كه ضرر بر طرف شود يا صاحب اولى رضايت بدهد .\r\nمسأله 9 - اعتبار دورى مذكور در قنات ، فقط در احداث قنات ديگرى است - چنان كه در بالا به آن اشاره كرديم - و اما احياى مواتى كه در حوالى آن است براى زراعت يا ساختمان يا غير اين‌ها مانعى از آن نيست در صورتى كه مقدارى كه جهت آب كشيدن يا آب خوردن يا اصلاح و لايروبى و غير اين‌ها از آنچه كه در مطلق چاه ذكر شد ، از جوانب آن باقى بماند ، بلكه احياى مواتى كه بالاى چاه‌ها و ما بين آن‌ها است در صورتى كه از اطراف حلقه‌هاى آن‌ها مقدارى كه جهت مصالح آن احتياج به آن است باقى بماند مانعى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nندارد . پس صاحب قنات از احياى بالاى آن‌ها جهت زراعت و غير آن - در صورتى كه ضررى براى قنات نداشته باشد - حق جلوگيرى ندارد .\r\nمسأله 10 - تحقيقاً گذشت كه دورى مذكور در قنات فقط نسبت به چاهى كه محل جوشيدن آب يا منشأ آن است ملاحظه مىشود و اما چاه‌هاى ديگرى كه محل جريان آب مىباشند رعايت اين فاصله بين آن‌ها لازم نيست ، پس اگر نفر دوم قناتى را در زمين سخت احداث كند و سرچشمهء آن پانصد ذراع از محل جوشيدن قنات اولى دور باشد سپس در چاه‌هايى كه مجراى آب مىباشند به قدرى به ديگرى نزديك شود كه فاصله بين چاه‌هاى اولى و چاه‌هاى دومى مثلًا به ده ذراع برسد ، صاحب قنات اولى حق منع او را ندارد . البته اگر فرض شود كه نزديكى آن‌ها به اين چاه‌ها از جهت جذب كردن آبى كه در آن جريان دارد يا از جهت ديگر ، ضرر مىزند بايد به حدى كه دفع ضرر شود ، از آن دور شود .\r\nمسأله 11 - قريه‌اى كه در زمين موات ساخته شده است داراى حريمى مىباشد كه كسى حق احياى آن را ندارد و اگر آن را احيا كرد مالكش نمىشود . و حريم قريه آن چيزى است كه به مصالح قريه و مصالح اهل آن تعلق دارد ؛ از قبيل راه‌هايى كه از آن شروع مىشود و راه‌هايى كه به آن ختم مىگردد و مسيل آب قريه و جاى جمع شدن خاك و زبالهء آن و جاى ريختن كود و خاكستر آن و راه آب و مجمع اهالى آن جهت مصالح اهالى بر حسب عادتشان و مدفن مرده‌ها و محل چراى گله و محل جمع‌آورى هيزم آنان و غير اين‌ها . و منظور از قريه ، خانه‌ها و مسكن‌هايى است كه در كنار هم ، محل سكونت مىباشند ، پس اين حريم براى آبادى و مزرعه‌اى كه داراى چندين كشتزار و باغ‌هاى متصل به هم است كه از خانه‌ها و مسكن‌ها و ساكنين خالى است ثابت نمىباشد ؛ پس اگر شخصى قناتى را در فلاتى احيا نمايد و زمين پهناورى را به مقدارى كه آب آن قنات برايش كافى مىباشد احيا كند و در آن زراعت نموده و نخيل و درخت‌ها را در آن بكارد ، موات مجاور زمين احيا شده ، حريم آن نمىباشد تا چه رسد به تپّه‌ها و كوه‌هاى نزديك آن ، بلكه اگر بعد از اين ، در آن زمين احيا شده ، خانه‌ها و مسكن‌هايى را احداث كند تا اينكه قريهء بزرگى شود ، ثبوت حريم براى آن مشكل مىباشد ؛ البته اگر آن‌ها را در كنار\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nمزرعه و باغ‌ها در زمين‌هاى موات احداث كند ظاهر آن است كه حريم براى آن‌ها ثابت مىشود ، بلكه ثبوت بعضى حريم‌ها از قبيل چراگاه گله براى آن ، مطلقاً بعيد نيست ، چنان كه خود مزرعه هم حريمى دارد و آن ، مقدارى است كه در مصالحش به آن نياز دارد و از مرافق آن مىباشد از قبيل راه‌هاى دخول و خروج و محل خرمن و جاى آرميدن گله و محل جمع‌آورى كود و خاك آن و غير اين‌ها .\r\nمسأله 12 - حدّ چراگاه كه حريم قريه و محل چيدن هيزم آن است ، مقدارى است كه اهالى آن به حسب عادتشان نيازمند آن مىباشند به طورى كه اگر منع كننده‌اى آن‌ها را جلوگيرى نموده يا مزاحمى براى آن‌ها مزاحمت فراهم نمايد هرآينه در تنگى و حرج واقع مىشوند . و اين به زيادى اهالى و كمى آنان و زيادى گله‌ها و چهارپاها و كمى آن‌ها مختلف مىباشد و لذا مقدار آن از نظر وسعت و ضيق در طول و عرض ، متفاوت مىشود .\r\nمسأله 13 - اگر زمين مواتى در نزديكى زمين آبادى باشد و از حريم و مرافق آن نباشد براى هر كس جايز است كه آن را احيا كند و اختصاص به مالك آن زمين آباد نداشته و اولويتى هم ندارد ، پس اگر مثلًا كناره‌اى از شط در نزديكى زمين احيا شده يا باغى پيدا شود مانند بقيهء زمين‌هاى موات مىباشد و كسى كه به احيا و حيازت آن سبقت بگيرد ، مال او مىباشد و صاحب زمين يا باغ حق منع او را ندارد .\r\nمسأله 14 - حريم قنات - كه به پانصد يا هزار ذراع تقدير مىشود - بدون اشكال ملك صاحب قنات نبوده و متعلق حق او - كه از تصرفات غير او بدون اذنش ، منع كند - نمىباشد ، بلكه - همانطور كه گذشت - فقط حق دارد از احداث قنات ديگر جلوگيرى نمايد . و ظاهر آن است كه حريم قريه هم ملك ساكنين و اهالى آن نمىباشد ، بلكه آن‌ها حق اولويت دارند . و اما حريم نهر و خانه ، ملك مالك آن چيز صاحب حريم است ، با تردّدى كه هست ، اگر چه خالى از وجه نمىباشد ، پس براى او جايز است كه به طور جداگانه آن را بفروشد مانند بقيهء ملك‌ها .\r\nمسأله 15 - آنچه كه از حريم بعضى املاك گذشت ، فقط در جايى است كه در زمين موات به صورت تنها ( بدون مجاور ) احداث شود . و اما در املاكى كه مجاور هم مىباشند ،\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n( در بين آن‌ها ) حريمى نمىباشد ؛ پس اگر دو مالك كه همسايه هستند ديوارى را در بين ، احداث كنند ، حريمى براى آن ، در دو طرفش نمىباشد . و اگر يكى از آن‌ها در آخر حدود ملكش ديوار يا نهرى را احداث كند آن‌ها حريمى در ملك ديگرى ندارند . و همچنين اگر يكى از آن‌ها قناتى را در ملك خودش حفر نمايد ديگرى هم حق دارد كه قنات ديگرى در ملك خودش احداث كند اگر چه حدّى بين آن‌ها نباشد .\r\nمسأله 16 - جماعتى از فقها ذكر كرده‌اند كه براى هر يك از دو مالك همسايهء هم ، جايز است كه در ملك خودش هرطور و در هر جا كه بخواهد ، تصرف نمايد اگر چه مستلزم ضرر بر همسايه باشد ، ليكن اطلاق آن اشكال دارد و احتياط ( واجب ) آن است كه آنچه كه سبب پيدا شدن فساد در ملك همسايه شود ، جايز نباشد ، بلكه خالى از قرب نمىباشد - مگر آن‌كه در ترك آن حرج يا ضررى براى او باشد پس در چنين صورتى آن تصرف جايز است - مانند اينكه چيزى را به شدت بكوبد به طورى كه موجب تكان خوردن ديوار همسايه شود و خللى در آن ايجاد كند يا آب را در ملك خودش حبس كند به طورى كه رطوبت آن در ديوار همسايه نفوذ كند يا چاه فاضلاب يا مستراحى در نزديكى چاه همسايه احداث كند كه موجب فساد آب آن شود ، بلكه و همچنين است اگر چاهى را در نزديكى چاه او حفر نمايد كه موجب كم شدن آب چاه همسايه شود و اين به جهت جذب چاه دومى از آب چاه اولى باشد و اما اگر از جهت اين باشد كه دومى عمق بيشترى دارد و در سمت مجراى آب قرار گرفته است كه آب از رگه‌هاى زمين ، قبل از آن‌كه به چاه اول برسد به اين چاه سرازير مىشود ، ظاهراً مانعى ندارد و تشخيص اين دو صورت به درك صاحبان حدس صائب از اهل خبره مىباشد . و همچنين بلند نمودن ساختمان اگر چه مانع آفتاب و مهتاب و هوا باشد مانعى ندارد ، يا اينكه خانه‌اش را مثلًا محل دباغى يا نانوايى قرار دهد ، اگر چه همسايه از بو و دود آن در اذيت باشد ، در صورتى كه به قصد اذيت كردن او نباشد . و همچنين احداث سوراخى در ديوارش به خانهء همسايه كه موجب اشراف به آن يا جذب نمودن هوا شود ؛ زيرا آنچه كه حرام است ، نگاه كردن به خانهء همسايه مىباشد نه مجرد سوراخ كردن ديوار .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمسأله 17 - مخفى نباشد كه شأن همسايه شديد است و تشويق شرع اقدس بر رعايت آن مورد تأكيد است و اخبارى كه در وجوب خوددارى از اذيت همسايه و در تشويق به حسن همجوارى است آن قدر زياد مىباشد كه قابل شمارش نمىباشد : كه از پيغمبر صلى الله عليه و آله و سلم است كه فرمود : « جبرئيل مرتب مرا به همسايه سفارش مىكرد تا اينكه گمان كردم كه به زودى او را از ورثه قرار مىدهد » . و در حديث ديگر است كه : « پيغمبر صلى الله عليه و آله و سلم به على عليه السلام و سلمان و ابا ذر - راوى مىگويد : و شخص ديگرى را كه فراموش كردم و گمان دارم كه مقداد بود - دستور داد كه در مسجد به بالاترين صدا ندا كنند كسى كه همسايه‌اش از بدىهاى او در امان نباشد ، ايمان ندارد و آن‌ها سه مرتبه ندا كردند » . و در كتاب كافى است از امام صادق از پدر بزرگوارش امام باقر عليهما السلام نقل مىكند كه فرمود : « در كتاب على عليه السلام خواندم كه رسول خدا صلى الله عليه و آله و سلم بين مهاجرين و انصار و كسانى كه به آن‌ها ملحق شدند از اهل يثرب ، نوشت كه همسايه مانند خود انسان است ؛ نه ضرر مىرساند و نه ستم مىكند و احترام همسايه بر همسايه مانند حرمت مادر او است » . و شيخ صدوق به اسناد خود از امام صادق عليه السلام و او از امير المؤمنين عليه السلام و او از رسول خدا صلى الله عليه و آله و سلم نقل كرده كه فرموده : « كسى كه همسايه‌اش را اذيت كند خداوند بر او بوى بهشت را حرام مىكند و جايگاهش جهنم است و آن بد جايگاهى است . و كسى كه حق همسايه‌اش را ضايع كند از ما نمىباشد » .\r\nو از امام رضا عليه السلام است كه : « از ما نيست كسى كه همسايه‌اش از شر او در امان نباشد » . و از امام صادق عليه السلام است كه فرمود - حال آن‌كه خانه مملوّ از جمعيت بود - : « بدانيد كه از ما نيست كسى كه حسن همجوارى با همسايهء خود نداشته باشد » . و از امام صادق عليه السلام است كه فرمود پيغمبر صلى الله عليه و آله و سلم فرموده : « حسن همجوارى خانه‌ها را آباد مىكند و عمرها را طولانى مىكند » .\r\nپس بر هر كسى كه ايمان به خدا و پيغمبر خدا و روز آخرت دارد واجب است كه از هر چه كه همسايه را اذيت مىكند اجتناب كند ؛ اگر چه چيزى نباشد كه موجب فساد يا ضرر در ملك همسايه شود ؛ مگر آن‌كه در ترك آن ، ضرر فاحشى براى خودش باشد . و شكى نيست كه مانند سوراخ ديوار كه موجب اشراف بر خانهء همسايه است ، اذيت به همسايه\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nاست و چه اذيتى ؟ ! و همچنين است احداث آنچه كه همسايه از بو يا دود يا صداى آن اذيت مىشود ، يا احداث چيزى كه از رسيدن هوا به او يا از تابيدن آفتاب بر او و غير اين‌ها جلوگيرى مىنمايد .\r\nمسأله 18 - در تملك با احيا شرط است كه شخصى به وسيلهء تحجير بر او سبقت نگرفته باشد ؛ زيرا تحجير براى تحجيركننده مفيد اولويت است ، پس او نسبت به احيا و تملك مورد تحجير ، از غير خودش اولى مىباشد ؛ بنا بر اين ، حق جلوگيرى دارد . و اگر بر تحجيركننده زور بگويد و آن را احيا كند مالك آن نمىشود . و منظور از « تحجير » اين است كه آنچه دلالت بر ارادهء احيا نمايد احداث كند مانند قرار دادن سنگ‌ها يا جمع نمودن خاك يا كندن پايه يا فرو بردن تخته ، يا نى يا مانند اين‌ها در اطراف و جوانب آن ، يا اينكه شروع كند در احياى آنچه كه احياى آن را اراده نموده است ، مانند اينكه چاهى از چاه‌هاى قنات مندرسى كه احياى آن را اراده نموده است حفر كند ، زيرا كندن آن نسبت به بقيهء چاه‌ها تحجير مىباشد ، بلكه و نسبت به زمين‌هاى مواتى كه بعد از جريان از آب قنات آبيارى مىشوند ؛ پس كسى حق احياى آن قنات و احياى آن زمين‌ها را ندارد . و همچنين است اگر بخواهد نيزارى را كه در آن آب و نى مىباشد احيا كند پس اگر فقط شروع به قطع آب آن نمايد تحجير آن مىباشد و كسى حق ندارد كه با قطع نى آن ، آن را احيا كند .\r\nمسأله 19 - تحجير ، علاوه بر دلالتش بر اصل احيا ، بايد بر مقدارى كه احيايش را اراده نموده دلالت نمايد ، پس اگر تحجير آن مثلًا به قرار دادن سنگ‌ها يا جمع نمودن خاك يا فرو نمودن چوب يا نى باشد حتماً بايد در تمام جوانب باشد تا آن‌كه دلالت كند كه همهء آنچه را كه علامت آن را احاطه نموده ، قصد احيايش را كرده است . البته در مثل احياى قنات مخروبه ، شروع در حفر يكى از چاه‌هاى آن - چنان كه قبلًا به آن اشاره كرديم - كفايت مىكند ؛ زيرا اين كار - به حسب عرف - دليل است بر اينكه او در صدد احياى تمام قنات است ، بلكه زمين‌هايى هم كه به آن تعلق دارد عرفاً چنين است . بلكه اگر چاهى را به خاطر احداث قنات در زمين موات بالاصل بكند ، ممكن است گفته شود كه اين كار ، نسبت به اصل قنات و نسبت به زمين‌هاى مواتى كه بعد از تمام شدن قنات و جارى شدن آب ، از آب آن مشروب مىشوند ، تحجير مىباشد ، پس كسى حق ندارد كه اطراف آن را احيا كند\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nتا اينكه قنات را تمام كند و زمين‌هايى را كه نياز به آن دارد ، معين نمايد . البته زمين مواتى كه حريم قنات نيست و زمينى كه معلوم است كه آب قنات بعد از جريانش ، به آن نمىرسد ، مانعى در احياى آن نمىباشد .\r\nمسأله 20 - تحجير ، مفيد اولويت است - همانطور كه قبلًا اشاره كرديم - و مفيد ملكيت نيست ؛ پس فروش آن ، بنابر احتياط ( مستحب ) صحيح نمىباشد ؛ اگر چه جواز آن بعيد نيست . البته صلح از آن صحيح است و ارث برده مىشود و در معامله ثمن واقع مىشود ؛ زيرا آن حقى است كه قابل نقل و انتقال است .\r\nمسأله 21 - در مانع شدن تحجير ، شرط است كه تحجيركننده بتواند كه به آباد نمودن آن و لو بعد از زمان طولانى قيام نمايد به شرطى كه موجب تعطيل موات نباشد ؛ پس كسى كه بر احياى آنچه را كه تحجير نموده - يا از جهت فقر يا از جهت عاجز بودنش از تهيّهء اسباب آن - قدرت نداشته باشد ، تحجير او اثرى ندارد و براى غير او جايز است كه آن را احيا نمايد . و همچنين اگر بيشتر از مقدار توانايىاش بر احيا ، تحجير كند ، تحجيرش اثرى ندارد ، مگر در آن مقدارى كه توانايى بر آباد نمودن آن دارد ؛ و اما نسبت به زيادتر از آن حق ندارد ديگرى را از احياى آن جلوگيرى كند . بنا بر اين ، كسى كه از احياى موات عاجز است ، حق تحجير و سپس انتقال آنچه را كه تحجير نموده به ديگرى با صلح يا غير آن ندارد ؛ چه به طور مجانى باشد يا در مقابل عوض ؛ زيرا براى او حقى حاصل نشده تا آن را به ديگرى منتقل نمايد .\r\nمسأله 22 - در تحجير ، مباشرت معتبر نمىباشد ؛ بلكه جايز است كه با وكيل نمودن يا اجير نمودن شخص ديگر باشد ؛ پس حقى كه به سبب تحجير حاصل مىشود براى موكّل و مستأجر ثابت مىشود ، نه براى وكيل و اجير . و اما كفايت وقوع آن از شخص به طور نيابت از شخص ديگرى كه بعداً آن را اجازه دهد در ثبوت حق تحجير براى منوب عنه ( اجازه دهنده ) بعيد است .\r\nمسأله 23 - اگر آثار تحجير ، قبل از آن‌كه تحجيركننده اقدام به آبادى آن بنمايد ، خود به خود از بين برود حقش باطل مىشود و موات به همان وضعى كه قبل از تحجير بود\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبرمىگردد . و اما اگر به وسيلهء فعل كسى غير از تحجيركننده از بين برود بعيد نيست كه با نزديك بودن زمان محو آثار ، حقش باقى بماند . و در صورت طولانى بودن مدت ، ظاهر آن است كه مطلقاً باطل مىشود . بلكه در صورتى كه آثار آن خود به خود از بين رفته باشد ، در صورتى كه به خاطر طول كشيدن مدت تعطيل آن نباشد ، بعيد نيست كه حقش باقى باشد ، مانند اينكه زوال آن به سيل يا مثلًا باد حاصل شده باشد .\r\nمسأله 24 - تحجيركننده حق تعطيل و اهمال در تعمير مواتى را كه تحجير نموده ندارد ، بلكه لازم است كه در پى تحجير ، مشغول آباد كردن آن شود ؛ پس اگر اهمال كند و مدت طولانى شود و شخصى ديگر بخواهد آن را احيا كند احتياط ( واجب ) آن است كه امر آن را پيش حاكم - با وجود و بسط يد او - ببرند ، پس تحجيركننده را به يكى از دو امر ملزم مىنمايد : يا آباد كردن ، يا دست برداشتن از آن تا ديگرى آن را آباد كند ، مگر اينكه عذر موجّهى ارائه دهد - مثل اينكه در انتظار وقت مناسب آن يا اصلاح وسايل يا حضور كارگرها است - پس به مقدارى كه عذرش بر طرف مىشود به او مهلت داده مىشود . ولى توانا نبودن بر تهيّهء اسباب به خاطر فقر و انتظار بىنيازى كشيدن و توانا شدن عذر نمىباشد ، مگر با وجود اميد و توقع بر اينكه به واسطهء حاصل شدن اسباب ، تمكن پيدا شود . پس اگر در فرض گذشته ، آن مدت بگذرد و به آباد كردن آن مشغول نشود حقش باطل مىشود و براى ديگرى جايز است كه قيام به آباد كردن آن نمايد . و اگر حاكمى كه قيام به اين امور كند نباشد ، ظاهر آن است كه در صورتى كه در آبادى آن اهمال كرده باشد و مدت اهمال به طورى طولانى شود كه در عرف تعطيل حساب شود حقش ساقط مىشود ، پس براى ديگرى جايز است كه آن را احيا كند و او حق جلوگيرى او را ندارد . و احتياط ( مستحب ) مراعات حق او است مادامىكه از مدت تعطيل و اهمال او سه سال نگذشته باشد .\r\nمسأله 25 - ظاهر آن است كه در تملك به احيا ، قصد تملك شرط است مانند تملك به حيازت ، مثل صيد نمودن و جمع نمودن هيزم و علف و مانند اين‌ها ، پس اگر چاهى را در بيابانى به قصد آن‌كه نيازش را مادامىكه آنجا هست برآورد ، حفر كند مالك آن نمىشود ، بلكه براى او نيست مگر حق اولويت ، مادامىكه اقامت دارد ، پس اگر كوچ نمايد اين اولويت از بين مىرود و براى همه مباح مىشود .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمسأله 26 - احيايى كه مفيد ملك است ، عبارت است از اينكه زمين مرده را زنده نمايد و آن را از صفت خرابى به آبادى در آورد . و معلوم است كه عمارت زمين يا به اين است كه مزرعه يا باغ شود و يا به اين است كه مسكن و خانه و يا حصار گوسفندان و گله‌ها شود و يا براى حاجات ديگر مانند خشك كردن ميوه‌ها ، يا جمع نمودن هيزم يا غير اين‌ها . پس در صدق نمودن احياى موات ، حتماً بايد در آن عمل انجام دهد و آن را به حدى برساند كه يكى از عنوان‌هاى آبادانى - مانند مزرعه يا خانه يا غير اين‌ها - بر آن نزد عرف صدق كند . و تحقق اولين مراتب آبادانى كفايت مىكند و رسيدن آبادانى به حدّ كمالش معتبر نمىباشد و قبل از آن‌كه به اين حدّ برسد ، هر مقدار كارى هم كه در آن انجام داده باشد احيا نيست ، بلكه تحجير مىباشد و تحقيقاً گذشت كه تحجير ، مفيد ملك نيست ، بلكه مفيد چيزى غير از اولويت نيست .\r\n\r\nتكمله\r\nآنچه كه در احيا معتبر است ، به اختلاف آبادانىاى كه محيى آن را قصد نموده ، مختلف مىباشد ؛ پس آنچه كه در احياى موات جهت مزرعه يا باغ معتبر است غير آن چيزى است كه در احياى آن جهت مسكن و خانه معتبر مىباشد . و آنچه كه در احياى آن جهت قنات يا چاه معتبر مىباشد غير آن چيزى است كه در احياى آن جهت نهر معتبر است و به همين صورت . و در همهء اين‌ها بر طرف كردن امورى كه مانع از آباد كردن است شرط مىباشد ، مانند آب‌هاى غالب يا رمل‌ها و سنگ‌ها يا نى و درخت‌ها - اگر پوشيده از نى و درخت باشد - و غير آن . و هر كدام از اين‌ها به بعضى از امور اختصاص دارند و ما آن‌ها را در ضمن مسائلى بيان مىكنيم .\r\nمسأله 1 - در احياى موات جهت خانه يا مسكن ، بعد از بر طرف كردن موانع - در صورتى كه موانعى باشد - معتبر است كه دور آن طبق عادت آن بلاد ديوارى كشيده شود و لو اينكه با چوب يا نى يا آهن يا غير اين‌ها باشد . و سقف بر آن زده شده - و لو قسمتى از آن را كه قابليت سكونت دارد - ولى نصب درب در ديوار كشيدن آن معتبر نمىباشد . و ديوار كشيدن بدون سقف زدن كفايت نمىكند ؛ البته اين كار ، در احياى آن جهت حصار\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nگوسفند و غيره و همچنين براى آن‌كه ميوه‌ها در آن خشك شود يا علف و هيزم در آن جمع شود كافى است . و اگر در زمين موات ديوارى را به قصد ساختن خانه بنا كند و قبل از آن‌كه بر آن سقفى بزند قصدش عوض شود و نيّت كند كه حصار حيوانات باشد ، مالك آن مىشود همانند اينكه از اول چنين قصدى را نموده باشد . و همين طور مالك آن مىشود در عكس آن ؛ به اين صورت كه ديوار آن را به قصد حصار بكشد سپس تصميم بگيرد كه روى آن را سقف بزند و خانه قرار دهد .\r\nمسأله 2 - در احياى موات جهت مزرعه - بعد از بر طرف نمودن موانع - معتبر است كه زمين هموار شود در صورتى كه داراى پستى و بلندىهايى باشد كه مانع قابليت آن براى زراعت است و معتبر است كه ترتيب آبيارى زمين داده شود خواه به جدا نمودن جويى از نهر ، يا كندن قنات براى آن يا حفر چاه ؛ و به وسيلهء اين‌ها احياى آن كامل مىشود و محيى مالك آن مىگردد . و در احياى آن شخم زدن معتبر نيست تا چه رسد به زراعت آن . و اگر زمين از آن زمين‌هايى باشد كه در زراعتش احتياجى به آبيارى نداشته باشد ، به علت اينكه آب آسمان كفايتش مىكند ، انجام دادن امور ديگر غير از ترتيب دادن آب ، در احياى آن كفايت مىكند . و اگر به خودى خود براى زراعت آماده باشد ، به اينكه مانعى از آنچه كه ذكر شد براى زراعت نداشته باشد و فقط به آب‌رسانى احتياج داشته باشد ، مرز درست كردن با خاك دور آن ، با رساندن آب به آن در احيايش كفايت مىكند . و اگر به آب‌رسانى هم از جهت اينكه آب آسمان كفايتش مىكند احتياجى نداشته باشد مانند بعضى از زمين‌هاى هموار و تپه‌هايى كه در زراعتشان به علاج نيازى نيست و قابل زراعت به صورت كشت ديمى مىباشند ، ظاهر آن است كه احيايى كه مفيد ملكيت آن‌ها است اين است كه دور آن را مرز بكشد و آن را شخم زده و زراعت نمايد ، بلكه بعيد نيست كه شخم زدن در تملك آن كافى باشد و اما كافى بودن مرز ، بدون شخم زدن و زراعت ، داراى اشكال است . البته مرز بستن - بدون اشكال - تحجير مىباشد كه مفيد اولويت است .\r\nمسأله 3 - آنچه كه در احياى زراعت معتبر است ، در احياى باغ هم معتبر مىباشد به ضميمهء كاشتن نخل يا درخت‌هايى كه قابل نموّ مىباشند . و ديوار كشيدن دور آن ، حتى در\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nبلادى كه عادت آن‌ها كشيدن ديوار بر آن است بنابر اقوى معتبر نمىباشد ، بلكه ظاهر آن است كه آب دادن هم معتبر نباشد ، پس مجرد كاشتن درخت‌هايى كه قابل نموّ مىباشند در احياى آن كفايت مىكند .\r\nمسأله 4 - احياى چاه در زمين موات به حفر نمودن آن تا اينكه به آب برسد ، حاصل مىشود ، پس با اين كار مالك آن مىگردد و قبل از آن تحجير است ، نه احيا . و احياى قنات به اين است كه چاه‌ها را بكند تا آن‌كه آب آن بر زمين جارى شود . و احياى نهر به كندن و رساندن آن به آب مباح مانند شط و مثل آن مىباشد ، به طورى كه فاصلهء بين آن‌ها كم باشد مانند مرز و سيل بند كوچك و با اين كار ، احياى نهر كامل مىشود و حفر كنندهء آن مالكش مىگردد و جريان آب بالفعل در آن معتبر نمىباشد اگر چه جارى شدن آب ، در تملك آب‌ها معتبر مىباشد .\r\n\r\nمشتركات\r\nو آن‌ها راه‌ها و خيابان‌ها و مسجدها و مدرسه‌ها و كاروان‌سراها و آب‌ها و معدن‌ها هستند .\r\nمسأله 1 - راه دو نوع است : نافذ و غير نافذ ؛ پس اولى - كه به خيابان عمومى ناميده مىشود - حبس بر همه مردم است و مردم در آن مانند هم مساوى مىباشند و كسى حق احيا و اختصاص به آن را ندارد . و كسى حق تصرف در زمين آن با ساختن دكّه يا ديوار يا كندن چاه يا كاشتن درخت يا غير آن را ندارد . البته بعيد نيست كه كاشتن درخت‌ها و احداث نهر براى مصلحت عابرين ، در صورتى كه راه جداً وسيع باشد - مانند خيابان‌هاى وسيع و جديد كه در اين زمان‌ها احداث مىشود - جايز باشد . چنان كه ظاهر آن است كه جايز است كه در آن ، چاه فاضلابى كنده شود تا آب باران و غيره در آن جمع شود ، زيرا اين از مصالح و مرافق آن مىباشد ، ليكن در غير اوقات نياز ، جهت حفاظت اهالى خيابان و عابرين ، بايد مسدود شود . بلكه ظاهر آن است كه كندن سرداب در زير آن در صورتى كه پايه و سقف را محكم كند به طورى كه با آن از خرابى و ريزش در امان باشد ، جايز است . و اما تصرف در فضاى آن به خارج نمودن نورگير يا بالكن يا ساختن سايبان يا باز كردن\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nدرب يا قرار دادن ناودان و مانند اين‌ها در صورتى كه به عابرين ضررى نرساند ، اشكالى در جواز آن نيست و كسى - حتى كسى كه خانه‌اش روبه‌روى خانهء او مىباشد - حق جلوگيرى او را ندارد ، چنان كه در كتاب صلح گذشت .\r\nو اما دومى - مقصودم راه غير نافذ است كه به « سكه مرفوعه » ناميده مىشود و گاهى بر آن راه كوچك ( بن بست ) اطلاق مىشود - و آن راهى است كه از آن به راه ديگر يا به مباحى راه نداشته باشد ، بلكه سه جانب آن را خانه‌ها و ديوارها احاطه كرده باشد ، پس اين راه ، ملك صاحبان آن خانه‌هايى است كه درهايشان به آن باز مىشود ؛ نه كسى كه ديوار خانه‌اش - نه درب آن - در اين كوچه است . پس چنين راهى مانند ساير ملك‌هاى مشترك مىباشد كه براى صاحبان آن جايز است كه آن را ببندند و بين خودشان تقسيم كنند و هر كدام از آنان حصه‌اش را داخل در خانه‌اش نمايد . و براى كسى غير از آن‌ها بلكه براى يكى از آن‌ها هم ، جايز نيست كه در آن و در فضاى آن تصرف نمايد مگر اينكه با اذن كسى باشد كه اذنش معتبر است ، همانطور كه در مسألهء آينده مىآيد .\r\nمسأله 2 - در كوچهء بن بست بعيد نيست كسى كه داخل آن است تا مقابل درب خانه‌اش از آنچه كه ممرّ او است با مرافقى كه نوعاً احتياج به آن دارد و متعارف است ، با كسى كه از او داخل‌تر است شريك باشد ، و بعيد نيست كسى كه داخل كوچه است تا آخر ديوار خانه‌اش با او شريك باشد و كسى كه داخل‌تر است ، مابعد آن را به تنهايى داشته باشد . و در صورت تعدد شركا ، كسى كه داخل‌تر است ( آخر همه ) با همهء آن‌ها شريك است و آن مقدارى را كه راه مخصوص او است به تنهايى دارد ؛ پس همهء آن‌ها از ابتداى بن‌بست تا درب اول يا تا آخر ديوار آن سپس غير از صاحب خانه اولى در غير راه خانهء اول ، شريك مىباشند و به همين صورت ، شركا تا آخر كوچه كم مىشوند و بعيد نيست زيادىاى كه در آخر كوچه است اختصاص به آخرى داشته باشد ؛ پس كسى كه از همه داخل‌تر است ، مىتواند در آنچه كه به تنهايى دارد ، بلكه در زيادى مذكور ، هر نوع تصرفى كه بخواهد انجام دهد و براى غير او تصرف در آن ، مانند بيرون آوردن بالكن يا نورگير يا ساختن سايبان يا كندن چاه فاضلاب يا سرداب يا قرار دادن ناودان و غير اين‌ها ، جايز نيست مگر به اذن شركايش . البته هر كدام از آن‌ها حق رفت و آمد به خانهء خود را از هر\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nكجاى ديوارشان دارند ، پس هر كدام از آنان مىتوانند درب ديگرى داخل‌تر يا سابق‌تر از درب اولشان بازنمايند ؛ با مسدود كردن درب اول و يا مسدود نكردن آن .\r\nمسأله 3 - كسى كه ديوار خانه‌اش در كوچه بن‌بست است حق ندارد دربى را به آن كوچه باز كند مگر با اذن صاحبان كوچه . البته حق دارد روزنه و پنجره‌اى به آن كوچه باز كند و آن‌ها حق منع او را ندارند ؛ زيرا اين كار ، تصرف در ديوارش است - نه در ملك آن‌ها - و آيا حق دارد دربى به منظور نور گرفتن و دخول هوا - نه راه قرار دادن - به آن كوچه باز نمايد ؟ اقرب جواز آن است و صاحب بن‌بست حق دارد سند مالكيت را جهت دفع شبهه محكم نمايد .\r\nمسأله 4 - براى هر يك از صاحبان كوچهء بن‌بست - خودش و متعلقاتش از عيال و چهارپاها و ميهمان‌ها و عيادت‌كننده و زائرين او - جايز است كه در آن جلوس نموده و راه برود و به خانه‌اش تردّد نمايد . و همچنين است قرار دادن هيزم و مانند آن در آن تا آن‌كه داخل خانه بياورد . و همچنين قرار دادن بارها و چيزهاى سنگين وقت وارد كردن و خارج كردن آن‌ها بدون اذن شركايش ، بلكه اگر چه در بين آن‌ها قُصَّر و مولّى عليه باشد . و رعايت مساوات با بقيهء شركا لازم نيست .\r\nمسأله 5 - خيابان‌ها و راه‌هاى عمومى اگر چه براى راه قرار دادن عموم مردم ايجاد شده و منفعت اصلى آن‌ها تردّد در آن‌ها به رفت و آمد است و ليكن براى هر كسى جايز است كه به غير از راه رفتن ، از آن‌ها براى نشستن يا خوابيدن يا نماز و غير اين‌ها استفاده نمايد ، به شرط آن‌كه بنابر احتياط ( واجب ) كسى به وسيلهء آن متضرر نشود و مزاحم اهالى خيابان نبوده و راه بر عابرين تنگ نشود .\r\nمسأله 6 - در نشستن غير مضر بين آن‌كه براى استراحت باشد يا براى تفريح و بين آن‌كه براى حرفه و معامله باشد ، فرق نمىكند - در صورتى كه در فراخى و جاهاى وسيع بنشيند تا راه بر عابرين تنگ نشود - پس اگر به هر قصدى در آن‌ها بنشيند كسى حق ندارد او را برخيزاند .\r\nمسأله 7 - اگر در جايى از راه بنشيند سپس از آنجا بلند شود ، پس اگر نشستن ، جهت\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاستراحت و مانند آن باشد حقش باطل مىشود ، بنا بر اين براى ديگرى جايز است كه آنجا بنشيند . و همچنين است اگر براى حرفه و معامله باشد و بعد از استيفاى مقصودش بلند شود و قصدش نباشد كه برگردد ، پس اگر به آنجا برگردد بعد از آن‌كه ديگرى جاى او نشسته باشد ، حق ندارد او را كنار بزند . و اگر قبل از استيفاى مقصودش از آنجا بلند شود در حالى كه قصد دارد به آنجا برگردد در ثبوت حق براى او اشكال است . البته تصرف در بساط او جايز نيست ؛ پس اگر بلند شود و لو به نيّت اينكه برگردد و بساطش را جمع كند ، ظاهر آن است كه براى ديگرى جايز است جاى او بنشيند و احتياط خوب است .\r\nمسأله 8 - ثبوت حق براى كسى كه جهت معاملات و مانند آن‌ها نشسته است مشكل است ، بلكه ظاهر آن است چنين حقى ندارد ؛ ليكن مادامىكه در آنجا است ، برخيزاندن او و تصرف در بساط او جايز نمىباشد . و اشغال اطراف او و لو اينكه او جهت قرار دادن كالا و ايستادن مشترىهايش به آن نيازمند باشد ، مانعى ندارد . و همچنين براى ديگرى جايز است كه در آنجا بنشيند به طورى كه جلوى ديد كالاى او را بگيرد يا مانع رسيدن معامله‌گرها شود و او حق منع او را ندارد ؛ لكن احتياط خوب است و مراعات مؤمن مطلوب است .\r\nمسأله 9 - كسى كه براى معامله نشسته است جايز است كه با چيزى كه براى عابرين ضررى نداشته باشد بر روى جايى كه مىنشيند با لباس يا حصير و مانند اين‌ها سايبان بزند ، ولى حق ندارد كه دكّه و مانند آن را در آنجا بنا كند .\r\nمسأله 10 - اگر روزى در جايى از راه ، جهت معامله بنشيند پس در روز ديگرى ، شخص ديگرى بر او سبقت بگيرد و جاى او را بگيرد ، اوّلى حق برخيزاندن و مزاحمت او را ندارد .\r\nمسأله 11 - خيابان عمومى محقق نمىشود مگر به يكى از چند امر : اول : به زيادى تردّد و راه قرار گرفتن و عبور قافله‌ها و مانند اين‌ها در زمين موات ، مانند جاده‌هايى كه در بيابان‌ها و صحراها پيدا مىشود و با آن‌ها از بلادى به بلادى مىروند . دوم : اينكه انسانى ملك خودش را خيابان قرار دهد و آن را جهت راه دائمى براى رفت و آمد عموم مردم سبيل قرار دهد و بعضى از مردم در آن راه بروند ، كه با اين وضع راه عمومى مىشود و كسى كه آن را سبيل قرار داده بعد از آن حق رجوع ندارد . سوم اينكه : عده‌اى زمين موات را جهت قريه يا شهر احيا كنند و براى آن راه نافذ بين خانه‌ها و مسكن‌ها بگذارند و\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nدرب‌ها را به روى آن راه باز كنند . و منظور از نافذ بودن راه اين است كه داراى ورودى و خروجى باشد كه مردم از طرفى وارد شوند و از طرف ديگر بيرون روند تا به جادهء عمومى يا به زمين موات برسند .\r\nمسأله 12 - اگر خيابان عمومى بين املاك واقع شده باشد حريمى ندارد ، پس اگر بين املاك يك قطعه زمين موات باشد كه مثلًا عرض آن سه يا چهار ذراع باشد و مردم آن را راه قرار دهند تا جاده شود بر مالكين واجب نيست كه آن را توسعه دهند هرچند كه جاده بر عابرين تنگ باشد و همچنين است اگر شخصى در وسط ملك يا از كنار ملكش كه مجاور ملك ديگرى است سه يا چهار ذراع را مثلًا براى خيابان سبيل كند . و اما اگر دو طرف خيابان يا يكى از دو طرفش محدود به زمين موات باشد پس براى آن حريم ثابت است ؛ و آن بنابر احتياط ( واجب ) مقدارى است كه احياى آن موجب نقص خيابان از هفت ذراع مىباشد ، پس اگر به سبب راه قرار گرفتن ، خيابانى در وسط موات ايجاد شود ، احياى دو طرف آن تا حدى كه براى خيابان هفت ذراع بماند جايز است و از اين حدّ نبايد تجاوز شود . و همچنين است اگر براى كسى در وسط مباح ملكى باشد كه عرض آن مثلًا چهار ذراع باشد و آن را براى خيابان سبيل قرار دهد ، احياى دو طرف آن به قدرى كه براى راه هفت ذراع نماند ، جايز نمىباشد . و اگر در يكى از دو طرف خيابان زمين مملوكى باشد و در طرف ديگر زمين مواتى باشد حريم آن از طرف موات است ، بلكه اگر راهى بين موات باشد و شخصى سبقت بگيرد و يكى از دو طرفش را تا حدّ راه احيا كند ، حريم اختصاص به طرف ديگر پيدا مىكند ؛ پس براى ديگرى جايز نيست كه تا حدّى آن را احيا كند كه براى راه هفت ذراع نماند ، پس اگر ساختمانى بسازد كه از اين حدّ تجاوز كند ، او به خراب نمودن و دور نمودن آن ملزم مىشود ، نه احيا كنندهء اولى .\r\nمسأله 13 - اگر راه نيزار شود يا عابرين از آن نروند حكم آن بر طرف مىشود ، بلكه موضوع و عنوان آن از بين مىرود . پس براى هر كس جايز است كه آن را مانند موات احيا كند . و در صورت نرفتن عابرين از آن ، بين اينكه آن‌ها وجود نداشته باشند يا قدرتمندى آن‌ها را منع كند يا آن را ترك نمايند و راه ديگرى را برگزينند يا به سبب ديگرى باشد ، فرق نمىكند . البته در شارع و راهى كه سبيل شده ، جواز احياى آن خالى از اشكال نيست .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمسأله 14 - اگر عرض راهى كه رفت و آمد در آن مىشود بيشتر از هفت ذراع شود در سبيل شده براى كسى قطعاً جايز نيست كه بيشتر از هفت ذراع را بگيرد و احيا و تملك نمايد و اما در غير سبيل پس در جواز احياى زيادى و عدم آن دو وجه است كه وجيه‌ترين آن‌ها عدم جواز است ، مگر آن‌كه از زيادى اعراض شده باشد .\r\nمسأله 15 - از مشتركات مسجد است و مسجد از مرافق مسلمين است كه عموم مسلمين در آن شريك مىباشند و همهء آن‌ها در استفاده از آن مساوى هستند ، مگر به آنچه كه مناسب آن نيست و شارع مقدس از آن نهى كرده است مانند توقف جنب در مسجد و مانند آن . بنا بر اين اگر كسى براى نماز يا عبادت يا قرائت قرآن يا دعا ، بلكه تدريس يا وعظ يا فتوا دادن و غير اين‌ها ، به جايى از مسجد سبقت بگيرد كسى حق برخيزاندن او را ندارد ؛ چه فرد سابق با فرد مسبوق ، در غرض مساوى باشند يا در آن اختلاف داشته باشند ، پس كسى هر غرضى داشته باشد حق ندارد كسى را كه به جايى از مسجد سبقت گرفته و داراى هر غرضى باشد ، مزاحمت نمايد . البته بعيد نيست كه نماز جماعت يا فرادا بر اغراض ديگر مقدم باشد ، پس اگر جلوس فرد سابق به منظور قرائت يا دعا يا تدريس باشد و كسى بخواهد كه در آن مكان نماز جماعت يا فرادا بخواند بر فرد سابق واجب است كه جا را براى او خالى كند ، البته سزاوار است كه اين مقيد بشود به جايى كه انتخاب اراده كنندهء نماز در آن مكان ، به مجرد خواهش نفس نباشد ، بلكه يا به خاطر انحصار محل نماز در آن يا به خاطر غرض راجح دينى باشد مانند ملحق شدن به صف‌هاى نماز جماعت و مانند آن .\r\nو ليكن اصل مسأله در جايى كه جلوس شخص سابق به خاطر عبادت مانند دعا و قرائت باشد نه به خاطر مجرد تفريح و استراحت ، خالى از اشكال نيست ، پس ترك احتياط براى فرد مسبوق به عدم مزاحمت و براى شخص سابق به خالى نمودن جا براى او در آن سزاوار نيست . و ظاهر آن است كه نماز فرادا با نماز جماعت مساوى مىباشد ، پس دومى اولويتى بر اولى ندارد ، بنا بر اين كسى كه به جايى از مسجد جهت نماز فرادا سبقت بگيرد ، كسى كه مىخواهد جماعت بخواند حق ندارد او را مزاحمت نمايد اگر چه در صورتى كه جاى ديگرى براى فرد سابق پيدا شود بهتر است كه جا را براى او خالى كند و نبايد منّاع خير از برادرش باشد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمسأله 16 - اگر كسى كه سابقاً نشسته بلند شود و از آنجا دست بردارد در حالى كه از آنجا اعراض نموده - بنابر فرض ثبوت حق براى او - حقش باطل مىشود ؛ اگر چه رحل او باقى بماند ، پس اگر به آنجا برگردد و حال آن‌كه ديگرى آن را گرفته باشد حق مزاحمت او را ندارد ، البته تصرف در بساط و رحل او جايز نمىباشد . و اگر قصد داشته باشد كه برگردد چنانچه رحلش باقى باشد حقش باقى مىماند - اگر قائل شديم كه حقى براى او ثابت است - و ليكن تصرف در رحل او به هر حال ، جايز نمىباشد . و اگر رحلش باقى نباشد ظاهر آن است كه حقش بر فرض ثبوتش ، ساقط مىشود . ليكن ثبوت حق در امثال اين ، به طور كلى خالى از تأمل نمىباشد ، اگر چه از فقها ظاهر مىشود كه در خصوص مسجد ، ثبوت حق را پذيرفته‌اند . و احتياط ( واجب ) آن است كه آن را اشغال نكند ، خصوصاً اگر خروج او به خاطر ضرورتى باشد مانند تجديد طهارت يا بر طرف كردن نجاست يا قضاى حاجت و مانند آن‌ها .\r\nمسأله 17 - ظاهر آن است كه رحل گذاشتن به عنوان مقدمه براى نشستن - مانند خود نشستن - مفيد اولويت است ؛ ليكن در صورتى كه گذاشتن رحل مانند پهن كردن سجّاده و نظير آن ، از چيزهايى باشد كه به قدر مكان نماز يا بيشتر مكان نماز را بگيرد ، نه آن‌كه مانند گذاشتن مهر يا تسبيح يا مسواك و مانند آن‌ها باشد .\r\nمسأله 18 - معتبر است كه بين گذاشتن رحل و آمدن او زمانى طولانى كه مستلزم تعطيل مكان شود ، فاصله نشود و گرنه مفيد حقى نمىباشد ، پس براى ديگرى جايز است كه آنجا را قبل از آمدن او بگيرد و رحل او را بردارد و در آنجا نماز بخواند در صورتى كه جا را به طورى اشغال كرده كه نماز در آن بدون برداشتن رحل ممكن نيست . و ظاهر آن است كه بردارندهء رحل ، ضامن آن است تا آن‌كه آن را به صاحبش برساند . و همچنين است حال در جايى كه آنجا را ترك نمايد با اعراض از آن با اينكه رحلش در آنجا باقى مىباشد .\r\nمسأله 19 - زيارتگاه‌ها در جميع احكامى كه ذكر شد ، مانند مساجد مىباشند ؛ پس تمام مسلمين در آن‌ها با هم مساوى مىباشند ، چه كسى كه ساكن در آن‌ها باشد و چه از اطراف بيايد و چه مجاور آن‌ها باشد و چه از بلاد دور متحمل آمدن به آن‌ها شود . و كسى كه براى زيارت يا نماز يا دعا يا قرائت به جايى از آن‌ها سبقت بگيرد كسى حق مزاحمت او را\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nندارد . و آيا زيارت اولويتى بر غير آن دارد - مانند نماز در مسجد نسبت به غير آن ، اگر بگوييم نماز اولويت دارد - خالى از وجه نيست ؛ لكن اين وجه ، وجيه نمىباشد مانند اولويت كسى كه از شهرهاى دور به زيارتگاه‌ها مىآيد نسبت به مجاورين آن‌ها ، اگر چه براى مجاورين سزاوار است كه رعايت آن‌ها را بنمايند . و حكم مفارقت از مكان و گذاشتن رحل و بقاى آن ، مانند آن است كه در مساجد گذشت .\r\nمسأله 20 - و از مشتركات ، مدارس است - نسبت به طلاب علم يا طايفهء خاصى از آن‌ها در صورتى كه واقف آن‌ها را به صنف خاصى اختصاص دهد ، چنان كه اگر آن‌ها را به صنف عرب يا عجم يا طالب علوم شرعى يا خصوص فقه مثلًا اختصاص دهد - پس كسى كه به حجره‌اى از آن سبقت بگيرد او سزاوار به آن است مادامىكه با اعراض از آن جدا نشود ، اگر چه مدت سكونت ، طول بكشد ، مگر اينكه واقف براى آن ، مدت معينى شرط نمايد - مانند سه سال مثلًا - پس بر او لازم است كه بعد از گذشت آن مدت بدون مهلت ، از آنجا بيرون رود ، اگر چه امر به خروج نشود ، يا متّصف بودن به صفتى را شرط نمايد و آن صفت از او زايل شود مانند اينكه شرط كند كه مشغول تحصيل يا تدريس باشد و به خاطر بيمارى يا پيرى و مانند آن از آن عاجز شود .\r\nمسأله 21 - حق ساكن مدرسه با خروج از آن به خاطر حاجت عادى مانند خريدن خوردنى يا آشاميدنى يا پوشيدنى و مانند آن‌ها ، قطعاً باطل نمىشود ، اگر چه رحلش را آنجا نگذارد و لازم نيست كه كسى را جاى خودش قرار دهد . بلكه با مسافرت‌هاى متعارف و عادى - مانند رفتن براى زيارت يا تحصيل معاش يا معالجه - با قصد برگشتن و باقى گذاشتن متاع و رحلش حقش باطل نمىشود ، مادامىكه مدت آن به طورى طول نكشد كه عرفاً سكونت و اقامت در آنجا صدق ننمايد و زايد بر متعارف موجب معطل نمودن محل نشود و واقف مدت معينى را شرط نكرده باشد ، مانند اينكه شرط كرده باشد كه خروج او مثلًا بيشتر از يك ماه يا دو ماه نباشد ، كه در اين صورت اگر مدت خروجش از آن مدت تجاوز كند حقش باطل مىشود .\r\nمسأله 22 - اگر كسى كه استحقاق سكونت در مدرسه را دارد ، در حجره‌اى از آن اقامت نمايد ، حق دارد ديگرى را از مشاركت با خود جلوگيرى نمايد ، در صورتى كه مسكن\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبراى يك نفر آماده شده باشد - به حسب قابليت محل يا به سبب شرط واقف - و اگر براى بيشتر از يك نفر آماده شده ، حق جلوگيرى ديگرى را ندارد ، مگر آن‌كه به تعدادى برسد كه براى آن آماده شده است ، پس ساكنين آن حق دارند زايد بر آن را جلوگيرى نمايند .\r\nمسأله 23 - رباطها به مدارس ملحق مىشوند ؛ و آن‌ها جاهايى هستند كه براى سكونت فقرا بنا شده‌اند و آنچه كه در آن‌ها ملاحظه شده است اين است كه غالباً براى غريب‌ها مىباشند ، پس كسى كه از آن‌ها به اقامت اتاقى از آن سبقت بگيرد سزاوار به آن مىباشد و كسى حق ندارد او را مزاحمت نمايد . و كلام در مقدار حق او و آنچه كه حقش را باطل مىكند و جواز جلوگيرى شريك و عدم جواز آن در آن‌ها ، همان است كه در مدارس گذشت .\r\nمسأله 24 - و از مشتركات ، آب‌ها مىباشند ؛ و منظور از آن‌ها ، آب‌هاى شطها و نهرهاى بزرگ مانند دجله و فرات و نيل و نهرهاى كوچكى است كه كسى آن‌ها را به جريان نينداخته ، بلكه خودشان از چشمه يا سيل‌ها يا آب شدن برف‌ها به جريان افتاده‌اند .\r\nو همچنين است چشمه‌هاى شكافته شده از كوه‌ها يا در زمين‌هاى موات و آب‌هايى كه از باريدن باران‌ها در زمين‌هاى پست جمع شده . بنا بر اين مردم در همهء اين‌ها مثل هم مساوى مىباشند و كسى كه چيزى از آن‌ها را به وسيلهء ظرف يا آبگير يا حوض و مانند اين‌ها حيازت كند مالك مىشود و احكام ملك بر آن جارى مىباشد و فرقى بين مسلمان و كافر نيست . و اما آب‌هاى چشمه‌ها و چاه‌ها و قنات‌هايى كه كسى آن‌ها را در ملك خودش يا در زمين موات به قصد تملك آب آن‌ها حفر نموده ، ملك حفر كنندهء آن‌ها مىباشد مانند بقيّهء املاك و براى كسى جايز نيست كه آن‌ها را بگيرد و در آن‌ها تصرف نمايد مگر آن‌كه به اذن مالك باشد . البته به غير از بعضى از تصرفاتى كه بيان آن‌ها در كتاب طهارت گذشت . و آن‌ها به نواقل شرعى - قهرى باشند مانند ارث يا اختيارى باشند مانند بيع و صلح و هبه و غير اين‌ها - به غير مالك منتقل مىشوند .\r\nمسأله 25 - اگر نهرى را از آب مباح - مثل شط و مانند آن - جدا كند ، آنچه كه از آب ، داخل نهر مىشود ، ملك او مىباشد و احكام ملك بر آن جارى مىباشد مانند آبى كه در ظرف و مانند آن حيازت شده است . و ملكيت آب ، تابع ملكيت نهر است ؛ پس اگر نهر مال يك نفر باشد ، تمام آب را مالك مىشود و اگر مال عده‌اى باشد هر كدام از آنان به اندازهء\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nسهمش از نهر ، مالك مىگردد ، پس اگر يكى از آن‌ها نصف و ديگرى يك سوم و سومى يك ششم آن را مالك هستند آب آن را به همين نسبت مالك مىشوند و به همين منوال . و مقدار استحقاق آب ، تابع مقدار زمين‌هايى كه از آن آب مىخورند نمىباشد ، پس اگر نهر بين سه نفر به طور مساوى مشترك باشد ، براى هر يك از آن‌ها يك سوم آب است اگر چه زمين‌هايى كه از آن آب مىخورند مال يكى از آن‌ها هزار جريب و ديگرى يك جريب و سومى نصف جريب باشد ، پس اين دو نفر آب مازاد بر احتياج زمينشان را هرطور بخواهند مصرف مىنمايند ، بلكه اگر يكى از آن‌ها آسيابى داشته باشد كه آب آن را مىگرداند و اصلًا زمينى نداشته باشد ، با هر يك از دو شريكش در استحقاق آب ، مساوى مىباشد .\r\nمسأله 26 - در صورتى نهر متصل به مباح را مالك مىشود كه آن را در زمين موات به قصد احياى آن جهت نهر با نيّت تملك آن - چنان كه در احياى موات گذشت - تا رساندن آن به مباح حفر نمايد ، پس اگر حفركننده يك نفر باشد ، تمام آن را مالك مىشود و اگر عده‌اى باشند بين آن‌ها به قدرى كه كار كرده‌اند مشترك است ، پس با تساوى كار ، مساوى و با تفاوت آن متفاوت مىباشند .\r\nمسأله 27 - چون آبى كه در نهر مشترك ميان عده‌اى ، جريان دارد بين صاحبان نهر ، مشترك است ، حكم آن حكم بقيهء اموال مشترك است ؛ پس براى هيچ يك از آن‌ها تصرف و برداشتن آب و آبيارى با آن ، جايز نمىباشد ، مگر با اذن باقى شركا . بنابراين اگر سخت‌گيرى بين آن‌ها نباشد و هر كدام از آن‌ها اجازه دهد كه بقيهء شركا در هر وقت و زمانى ، نيازشان را از آن برآورند ، بحثى نيست و اگر بين آن‌ها سخت‌گيرى پيدا شود ، پس اگر به نوبت و مهايات ( سهم‌بندى ) به حسب ساعات يا روزها يا هفته‌ها مثلًا راضى شوند ، كه همان است و گرنه چاره‌اى از تقسيم آب بين آن‌ها به حسب اجزاء آب نيست ؛ به اين صورت كه بر دهانهء نهر ، چوب يا سنگ يا آهنى كه داراى سوراخ‌هايى كه وسعتشان مساوى است قرار داده مىشود تا آن‌كه آب مساوى از آن‌ها جارى شود ، و براى هر كدام از آن‌ها از سوراخ‌ها به اندازهء سهمش قرار داده شود و هر كدام از آنان آبى را كه در سوراخى كه اختصاص به او دارد وارد مىشود در جوى اختصاصى خود به جريان مىاندازد . پس اگر بين سه نفر مشترك باشد و سهام آن‌ها مساوى باشد چنانچه سه سوراخ مساوى باشد\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبراى هر يك از آنان سوراخى قرار داده مىشود و اگر شش سوراخ باشد ، براى هر يك دو سوراخ قرار داده مىشود و اگر سهم‌هاى آنان متفاوت باشد سوراخ‌ها بر اساس كمترين سهم ايشان قرار داده مىشود ، پس اگر براى يكى از آن‌ها نصف و براى ديگرى يك سوم و براى سومى يك ششم باشد شش سوراخ قرار داده مىشود سه‌تاى آن‌ها براى صاحب نصف و دوتاى آن‌ها براى صاحب يك سوم و يكى از آن‌ها براى صاحب يك ششم قرار داده مىشود و به همين صورت . و بعد از آن‌كه سهم هر كدام آنان از آب ، جدا شود ، هر طورى كه مىخواهد با آب خود عمل مىنمايد .\r\nمسأله 28 - ظاهر آن است كه تقسيم به حسب اجزاء آب ، تقسيم اجبارى است ؛ پس اگر يكى از شركا مطالبهء آن را بنمايد كسى كه از آن خوددارى مىكند ، مجبور به آن مىشود و اين تقسيم لازم است و هيچ كدام از آن‌ها بعد از وقوع آن ، حق رجوع از آن را ندارد . و اما مهايات آن ( نوبت‌بندى و تقسيم به حسب زمان ) ، توقف بر رضايت همديگر دارد و لازم نمىباشد ، پس بعضى از آن‌ها حتى در وقتى كه تمام نوبتش را استيفا كرده باشد و ديگرى نوبتش را استيفا ننموده باشد ، حق رجوع از آن را دارد اگر چه در اين صورت ، مقدارى را كه استيفا كرده - در صورت امكان به مثل آن و گرنه به قيمت آن - ضامن است .\r\nمسأله 29 - اگر املاكى بر آب مباح از چشمه يا رودخانه يا نهر و مانند آن ، اجتماع كنند به اينكه اشخاصى آن املاك را بر آن احيا كنند تا آن‌ها را به وسيلهء جوىها يا دلوها يا چرخ‌هاى آبكشى يا موتورهايى كه در اين زمان متداول است از آن آب بدهند ، همهء آن‌ها حق آب گرفتن از آن را دارند ، پس هيچ كسى حق ندارد كه بالاتر از آن املاك ، نهرى باز كند و همهء آب را بگيرد يا آن را از مقدار احتياج آن املاك كم نمايد . و در اين صورت ، پس اگر بدون آن‌كه مزاحمتى در بين باشد ، آب براى آبيارى همه وافى بود كه وافى است . و اگر وافى نباشد و بين صاحبان آن در تقدّم و تأخّر ، مشاجره و سخت‌گيرى پيدا شود ، الاسبق فالاسبق در احيا ، مقدم مىشود در صورتى كه سابقى معلوم باشد و گرنه الاعلى فالاعلى و الاقرب فالاقرب تا دهانه و اصل آب ، مقدم مىشود . پس بالاترى ، نيازش را بر طرف مىكند سپس آب را به سوى آن‌كه بعد از او است رها مىكند و به همين صورت . ليكن در آبيارى نخل ، بنابر احتياط ( مستحب ) زيادتر از برآمدگى روى پا نباشد اگر چه جواز آب\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nدادن تا به اول ساق ، خالى از قوت نيست و در آبيارى درخت زيادتر از قدم و در آبيارى زراعت بالاتر از بند كفش نباشد .\r\nمسأله 30 - نهرهاى مملوكى كه از شطها و مانند آن‌ها باز شده‌اند در صورتى كه بين صاحبان آن‌ها مشكل پيدا شود به اينكه شط ، در يك زمان نتواند تمام نهرها را پر از آب كند ، حال آن‌ها مانند حال جمع شدن املاك بر آب مباح است كه در مسألهء سابق گذشت ؛ پس ، احق آن نهرى است كه باز شدنش اسبق است و سپس آن‌كه بعد از او اسبق بوده . و اگر سابقى آن‌ها معلوم نباشد معيار الاعلى فالاعلى است ، پس نهر بالايى آنچه را كه گنجايش دارد مىگيرد ، سپس نهرى كه پشت سرش مىباشد و به همين صورت .\r\nمسأله 31 - اگر نهرى كه مملوك و مشترك ميان عده‌اى است ، به لايروبى يا كندن يا اصلاح يا مسدود نمودن شكاف و مانند اين‌ها محتاج باشد ، پس اگر همهء آن‌ها اقدام نمايند هزينهء آن به عهدهء همهء آن‌ها به نسبت ملكشان از نهر است ، چه اقدامشان اختيارى باشد يا به اجبار حاكم زورگوى ظالم يا به الزام شرع باشد ، مانند اينكه مشترك بين چند نفرى باشد كه « مولّى عليه » مىباشند و ولىّ شرعى مصلحت ملزمه ( ضرورى ) ببيند كه مثلًا تعمير شود . و اگر همهء آن‌ها اقدام نكردند ، كسى كه خوددارى از آن نموده اجبار به آن نمىشود و اقدام كنندگان حق مطالبهء حصهء خوددارىكننده را از هزينه ندارند مادامىكه اقدامشان به تقاضا و تعهد او به بذل حصه‌اش نباشد . ولى اگر نهر ، بين قاصر و غير او مشترك باشد و اقدام غير قاصر متوقف بر مشاركت قاصر باشد - به خاطر آن‌كه بدون او قدرت ندارد يا به خاطر غير آن باشد - بر ولىّ قاصر واجب است كه جهت مصلحت او ، در تعمير آن شركت نمايد و به مقدار حصه‌اش از هزينه ، از مال قاصر بذل نمايد .\r\nمسأله 32 - و از مشتركات ، معادن است و آن‌ها يا ظاهرند ، كه در استخراج و وصول به آن‌ها ، به كار و هزينه‌اى احتياج نيست ، مانند نمك و قير و گوگرد و موميايى و سنگ سرمه و نفت در صورتى كه هيچ كدام از اين‌ها به كندن و كار مورد توجه نياز نداشته باشد ؛ و يا ( معادن ) باطنى مىباشند و آن‌ها معادنى هستند كه ظاهر نمىشوند مگر به كار و علاج ، مانند طلا و نقره و مس و سرب و همچنين نفت در صورتى كه در استخراج آن به كندن چاه‌ها نياز باشد چنان كه در اين زمان‌ها غالباً معمول است . اما معادن ظاهرى ، به حيازت\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n- نه به احيا - ملك مىشوند ؛ پس اگر چيزى از آن‌ها را بگيرد آنچه را كه گرفته است ، مالك مىشود ؛ كم باشد يا زياد ، اگر چه از آنچه كه عادتاً براى مثل او و بر مقدار نيازش ، زيادتر باشد . و باقىماندهء آن - از آنچه كه نگرفته است - به طور مشترك باقى مىماند و به كسى كه در گرفتن سبقت گرفته ، اختصاص ندارد . و بنابر احتياط ( واجب ) او حق ندارد مقدارى را كه موجب تنگى و زيان بر مردم باشد ، حيازت كند . و اما معادن باطنى ، پس آن‌ها به احيا ملك مىشوند به اينكه عمل انجام شده و شكافتن و كندن آن‌ها به حدّى باشد كه به آن‌ها برسد ، پس حال آن‌ها حال چاه‌هاى كنده شده در موات به خاطر در آوردن آب مىباشد و تحقيقاً گذشت كه به كندن آن‌ها تا اينكه به آب برسند ، ملك مىشوند و آب هم به تبع آن‌ها ملك مىشود . و اگر در آن‌ها عملى انجام شود كه به آن‌ها نرسد ، تحجير مىباشد كه مفيد احقّيت و اولويت است ، نه ملكيت .\r\nمسأله 33 - اگر شروع در احياى معدن نمايد سپس اهمال كند و آن را معطل بگذارد ، به تمام كردن كار يا دست برداشتن از آن مجبور مىشود . و اگر عذرى اظهار نمايد ، به اندازهء بر طرف شدن عذرش مهلت داده مىشود ، سپس بر يكى از دو كار ملزم مىشود ، چنان كه همهء اين‌ها در احياى موات گذشت .\r\nمسأله 34 - اگر زمينى را مثلًا جهت مزرعه يا مسكن احيا كند آنگاه معدنى در آن ظاهر شود به تبع زمين ، آن را مالك مىشود ، چه در وقت احياى آن ، علم به آن داشته باشد يا نه .\r\nمسأله 35 - اگر صاحب معدن به ديگرى بگويد : در اين معدن كار كن و مثلًا نصف آنچه كه بيرون آمد مال تو باشد ، در صورتى كه به عنوان اجاره باشد باطل است و در صورتى كه به عنوان جعاله باشد صحيح است .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nكتاب لقطه\r\n« لُقَطَه » به معناى اعم آن هر مالى است كه از مالك آن گم شده باشد و بر آن يد نباشد ؛ و لقطه يا حيوان است و يا غير حيوان .\r\n\r\nلقطهء حيوان\r\nلقطهء حيوان « ضالّه » ناميده مىشود .\r\nمسأله 1 - اگر حيوان ، در آبادانى پيدا شود ، گرفتن و دست گذاشتن بر آن - هر حيوانى كه باشد - جايز نيست ، پس كسى كه آن را بگيرد ضامن آن است و حفظ آن از تلف و دادن مخارج لازم آن بر او واجب است و در آنچه كه براى آن خرج كرده ، حق رجوع به صاحب آن را ندارد . البته اگر گوسفند باشد سه روز بايد آن را حبس نمايد ، پس اگر صاحبش نيامد آن را مىفروشد و ثمن آن را صدقه مىدهد - و ظاهر آن است كه اگر صاحبش آمد و به صدقه دادن آن راضى نشد ، ضامن آن مىباشد - و بعيد نيست كه حفظ آن براى صاحبش يا تحويل آن به حاكم شرع هم جايز مىباشد . و اگر حيوان به خاطر بيمارى يا غير آن ، در معرض خطر باشد ، گرفتن آن بدون ضمان ، جايز است و دادن مخارج آن بر او واجب است و جايز است كه خرج را از مالكش - در صورتى كه خرجش به قصد رجوع به صاحب آن بوده - بگيرد . و اگر داراى منفعتى از قبيل سوارى يا بار نمودن بر آن يا شير و مانند آن باشد ، استيفا و حساب كردن آن‌ها در مقابل خرجى كه مىكند ، براى او جايز است و در صورتى كه هزينه زيادتر باشد ، به صاحب آن رجوع مىكند و اگر منفعت زيادتر از خرج باشد به صاحبش مىدهد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nمسأله 2 - بعد از آن‌كه حيوان را در آبادانى گرفت و زير دستش قرار گرفت ، بر او واجب است كه در دو صورت جواز گرفتن و عدم آن ، از صاحبش جستجو نمايد ، پس اگر از صاحب آن مأيوس شده ، آن را يا ثمنش را صدقه بدهد مانند غير آن از ساير اقسام مجهول المالك .\r\nمسأله 3 - آنچه كه از حيوانات - مانند مرغ و كبوتر - كه صاحبش شناخته شده نيست ، داخل خانهء انسان شود ظاهراً از لقطه خارج مىباشد ، بلكه داخل در مجهول المالك است ، پس از صاحب آن جستجو مىشود و در وقتى كه از صاحب آن مأيوس شد ، آن را صدقه مىدهد و فحص لازم ، به قدر متعارف اين گونه موارد است ، به اينكه از همسايه‌ها و خانه‌ها و آبادانىهاى نزديك سؤال كند . و جايز است كه مانند كبوتر را تملك نمايد در صورتى كه مالك دو بال خود باشد ( توانايى پرواز داشته باشد ) و معلوم نباشد كه صاحبى داشته است . و فحص واجب نيست و احتياط ( واجب ) در جايى كه مىداند كه مالك دارد و لو از جهت آثار يد كه بر آن است ، آن است كه با آن معاملهء مجهول المالك نمايد .\r\nمسأله 4 - آنچه كه از حيوانات در غير آبادانى از قبيل راه‌ها و جاده‌ها و بيابان‌ها و دشت‌ها و صحراها و كوه‌ها و نيزارها و مانند آن‌ها پيدا مىشود ، اگر از حيواناتى باشد كه به حسب عادت ، خود را از درنده‌هاى كوچك مثل روباه و شغال و گرگ و كفتار و مانند اين‌ها حفظ مىكند خواه به خاطر آن‌كه جثه‌اش بزرگ است مانند شتر ، يا به خاطر آن‌كه به طور سريع مىدود مانند اسب و آهو ، يا به خاطر قوى بودن و قدرت تهاجم داشتن مانند گاوميش و گاو - گرفتن و دست گذاشتن روى آن جايز نيست در صورتى كه در چراگاه و كنار آب باشد يا سالم باشد كه بر تحصيل آب و چراگاه علف قدرت داشته باشد . و اما اگر از حيواناتى باشد كه درنده‌هاى كوچك بر آن غلبه دارد ، مانند گوسفند و بچه شتر و بچهء چهارپايان ، گرفتن آن جايز است ؛ پس اگر آن را گرفت بنابر احتياط ( واجب ) بايد در جايى كه آن را پيدا كرده و در حوالى آن - در صورتى كه كسى در آنجا باشد - تعريف كند ، پس اگر صاحب آن شناخته شد ، بايد به او برگرداند و گرنه مىتواند آن را - با ضمان براى مالكش در صورتى كه پيدا شود - تملك كرده و بفروشد يا بخورد ، چنان كه حق دارد آن را نگه دارد و براى مالكش حفظ نمايد و ضمانى بر او نيست .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمسأله 5 - اگر شتر و مانند آن را در صورتى كه گرفتن آن جايز نباشد ، بگيرد ضامن آن است و واجب است كه مخارج آن را بدهد و در مخارج آن ، حق رجوع به صاحبش را ندارد ؛ اگر چه قصدش بوده كه به او رجوع نمايد ، همانطور كه در « آنچه در آبادانى گرفته مىشود » گذشت .\r\nمسأله 6 - اگر صاحب حيوان آن را رها كند و در راه‌ها يا صحراها و بيابان‌ها آزادش كند ، پس اگر به قصد اعراض از آن باشد براى هر كس جايز است كه آن را گرفته و تملك نمايد ، چنان كه همين‌طور است حال در هر مالى كه صاحبش از آن اعراض نموده است . و اگر به قصد اعراض نباشد ، بلكه از جهت اين باشد كه نمىتواند نفقهء آن را بدهد يا از جهت اينكه حيوان فرسوده و خسته شده است - چنان كه زياد اتفاق مىافتد كه انسان وقتى چهارپايش در راه‌ها و صحراها خسته و وامانده شد و نتوانست كه نزد آن بماند ، رحل يا زين آن را مىگيرد و آن را رها مىكند و مىرود - پس اگر آن را در چراگاه و كنار آب و جاى امنى رها كند ، براى هيچ كس جايز نيست كه آن را بگيرد ، پس اگر آن را بگيرد غاصب و ضامن آن است . و اگر بعد از گرفتن ، آن را رها نمايد از ضمان خارج نمىشود و در وجوب حفظ آن و نفقه دادن آن و عدم رجوع به صاحبش همان است كه در « آنچه در آبادانى گرفته مىشود » گذشت . و اگر آن را در جاى خوفناكى و در جاى بدون آب و علف رها كند ، گرفتن آن جايز است و آن مال گيرندهء آن است در صورتى كه آن را تملك كند .\r\nمسأله 7 - اگر چهارپايى را يافت و با قرائن دانست كه صاحبش آن را رها كرده است ، ولى نداند كه به قصد اعراض يا به سبب ديگرى است ، در حكم دومى مىباشد ، پس حق گرفتن و تملك آن را ندارد مگر اينكه در جاى مخوف و بدون آب و علف باشد .\r\nمسأله 8 - اگر در غير آبادانى حيوانى را پيدا كند و نداند كه صاحب آن ، آن را به يكى از دو نوع رها كرده يا آن را رها نكرده بلكه گم شده يا از او فرار كرده است ، در حكم دومى از تفصيل گذشته مىباشد ، پس اگر مثل شتر است گرفتن و تملك آن جايز نمىباشد مگر اينكه غير سالم بوده و در آب و علف نباشد و اگر مثل گوسفند است گرفتن آن مطلقا جايز است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nلقطهء غير حيوان\r\nو اين همان است كه در صورت اطلاق ، به آن لقطه ، و لقطه به معناى اخص اطلاق مىشود . و در آن معتبر است كه مالك آن شناخته شده نباشد ؛ پس لقطه قسمى از مجهول المالك است كه داراى احكام خاصى است .\r\nمسأله 1 - در لقطه معتبر است كه از مالك گم شود ، پس آنچه كه از دست غاصب و دزد گرفته مىشود ، لقطه نمىباشد ؛ چون كه از مالك گم نشده است ، بلكه چاره‌اى نيست كه در اجراى احكام لقطه ، گم شدن آن و لو به شاهد حال ، احراز شود ؛ پس كفشى كه در مسجد و مانند آن با كفش او عوض شده ، مشكل است كه احكام لقطه را بر آن جارى نمود . و همچنين است لباسى كه با لباس او در حمام و مانند آن عوض شده است ؛ زيرا احتمال دارد كه مالك آن در تعويض آن تعمد داشته است و با اين احتمال مجهول المالك مىشود نه لقطه .\r\nمسأله 2 - در صدق لقطه و ثبوت احكام آن ، گرفتن و برداشتن ، معتبر است ؛ پس اگر غير او چيزى را ببيند و به او خبر بدهد و او هم آن را بگيرد حكم آن بر گيرندهء آن است نه بينندهء آن ، اگر چه به سبب او بوده است ، بلكه اگر بگويد آن را به من بده ، و مأمور به قصد خودش آن را بگيرد ، گيرنده ملتقط است نه امركننده . و اگر آن را بگيرد ولى نه براى خودش و به او بدهد ، در اينكه آمر ملتقط باشد اشكال است ، تا چه رسد به اينكه به امر و نيابت از او آن را بگيرد بدون آن‌كه آن را به او بدهد .\r\nمسأله 3 - اگر ببيند كه چيزى روى زمين افتاده و آن را به گمان اينكه مال خودش است بردارد سپس معلوم شود از ديگرى گم شده ، لقطه مىشود و حكم لقطه بر آن جارى است .\r\nو همچنين است اگر مال گم‌شده‌اى را ببيند و بعد از گرفتن از طرفى به طرف ديگر بگرداند . البته اگر براى آن‌كه آن را وارسى كند ، با پا يا دستش آن را جا به جا كند - بدون آن‌كه بردارد - ظاهر آن است كه با اين كار ، ملتقط نمىشود ، بلكه ضامن هم نمىباشد ؛ براى آن‌كه صدق يد و گرفتن نمىكند .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nمسأله 4 - مال مجهول المالكى كه گمشده نيست ، گرفتن آن و دست گذاشتن روى آن جايز نيست ؛ پس اگر آن را بردارد غاصب و ضامن است ، مگر آن‌كه در معرض تلف باشد ، پس به قصد حفظ آن جايز مىباشد . و در اين صورت ، در دست او امانت شرعى مىباشد و فقط با تعدّى يا تفريط ضامن است . و بر هر دو تقدير - جواز برداشتن و عدم آن - اگر آن را بردارد واجب است كه از مالك آن جستجو نمايد تا اينكه از دست‌يابى به او مأيوس شود و در اين وقت ، واجب است كه آن را يا ثمن آن را صدقه بدهد . و اگر مال مجهول المالك از چيزهايى باشد كه فاسد شدنى است و عين آن باقى نمىماند ، مىتواند آن را بفروشد و يا قيمت كرده و خود مصرف نمايد و احتياط ( مستحب ) آن است كه بيع در صورت امكان به اذن حاكم شرع باشد ، سپس بعد از مأيوس شدن از دستيابى به صاحبش ، ثمن آن را صدقه بدهد .\r\nمسأله 5 - هر مالى به غير از حيوان ، كه گم شدنش از مالك مجهولش و لو به شاهد حال احراز شده است - و آن همان است كه بر آن لقطه اطلاق مىشود چنان كه گذشت - گرفتن و برداشتن آن - با كراهتى كه دارد - جايز است . و اگر مال گم شده در حرم - يعنى حرم مكه كه خداوند شرف و عظمت آن را زياد نمايد - باشد ، برداشتن آن كراهت شديدى دارد ، بلكه سزاوار اين است كه احتياط ، به نگرفتن آن ، ترك نشود .\r\nمسأله 6 - لقطه اگر قيمتش كمتر از درهم باشد تملك آن در همان حال بدون تعريف و فحص از مالكش جايز است . و بدون قصد تملك بنابر اقوى ، به طور قهرى مالك نمىشود . پس اگر بعد از برداشتن آن مالكش بيايد ، در صورت بقاى آن ، به مالكش برمىگرداند ؛ اگر چه آن را تملك كرده باشد ، بنابر احتياط ( واجب ) اگر اقوى نباشد و اگر تلف شده باشد ملتقط ضامن آن نمىباشد و اگر بعد از تملك باشد عوض آن بر او نيست و همچنين است قبل از تملك اگر بدون تفريط او تلف شود . و اگر قيمتش يك درهم يا بيشتر باشد بر او واجب است كه آن را تعريف و از صاحب آن فحص نمايد ، پس اگر به او دست نيافت چنانچه لقطهء حرم باشد بين دو چيز مخيّر است : صدقه دادن آن با ضمان مانند لقطه در غير حرم ، يا باقى نگاهداشتن و حفظ آن براى مالكش ؛ پس ضمانى بر او نيست و حق تملك آن را ندارد . و اگر لقطهء غير حرم باشد بين سه چيز مخيّر است : تملك آن ، صدقه دادن\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبه آن با ضمان در آن‌ها و نگهدارى آن در دستش به طور امانت بدون آن‌كه ضمانى باشد .\r\nمسأله 7 - درهم ، همان نقرهء مسكوكى است كه در معامله رايج است و آن اگر چه عيارش به حسب زمان‌ها و مكان‌ها مختلف است ، ليكن منظور از آن در اينجا آن است كه به اندازهء وزن دوازده نخود و نصف نخود و عُشر آن باشد و به عبارت ديگر : نصف مثقال و يك چهارم عُشر مثقال ، به مثقال صيرفى كه مساوى بيست و چهار نخود معتدل مىباشد ؛ پس درهم نزديك نصف ريال عجمى است و همچنين ربع روپيه انگليسى مىباشد .\r\nمسأله 8 - معيار در قيمت ، جاى برداشتن و زمان آن در لقطه و در درهم است ؛ پس اگر چيزى را مثلًا در بلاد عجم پيدا كند و قيمتش در بلدى كه آن را پيدا كرده است و در آن زمان كمتر از نصف ريال باشد يا در بلادى پيدا كرده كه رايج در آن بلاد روپيه است و قيمتش كمتر از ربع آن باشد تملك آن در همان حال جايز است و تعريف آن واجب نمىباشد .\r\nمسأله 9 - در موردى كه كمتر از يك درهم نمىباشد تعريف آن بنابر احتياط ( واجب ) ، فوراً واجب است البته مسامحه كارى و اهمال و سهل‌انگارى جايز نيست ؛ پس اگر اين چنين آن را تأخير بيندازد معصيت كرده مگر اينكه عذرى داشته باشد و على اى حال تعريف ساقط نمىشود .\r\nمسأله 10 - گفته شده : تعريف واجب نيست مگر اينكه قصد داشته باشد كه بعد از تعريف ، آن را تملك نمايد . و اقوى آن است كه تعريف مطلقا واجب است اگر چه نيّتش تملك يا صدقه دادن يا حفظ آن براى مالكش باشد يا اصلًا چيزى را نيّت نكند .\r\nمسأله 11 - مدت تعريف واجب يك سال كامل است و متوالى بودن آن شرط نمىباشد ، پس اگر آن را در سه ماه يك سال طورى تعريف كند كه عرفاً گفته شود او در اين مدت ، آن را تعريف نموده است ، سپس به طور كلى تعريف را ترك كند و پس از آن در سال ديگر ، سه ماه تعريف نمايد و به همين منوال تا آن‌كه مقدار يك سال مثلًا در ضمن چهار سال كامل شود در تحقق تعريف كه شرط جواز تملك و تصدق است كفايت مىكند و آنچه كه بر او واجب بوده ، از او ساقط مىشود ؛ اگر چه در تأخير آن تا اين مقدار در صورتى كه بدون عذر باشد ، معصيت كرده است .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمسأله 12 - در تعريف ، معتبر نيست كه خود ملتقط مباشرت داشته باشد ، بلكه جايز است كه ديگرى را مجاناً يا با دادن اجرت نايب بگيرد در صورتى كه اطمينان داشته باشد كه او تعريف مىكند . و ظاهر آن است كه اجرت تعريف بر ملتقط است مگر آن‌كه قصدش اين باشد كه در دستش باقى بماند و براى مالكش حفظ نمايد ، پس در اينكه اجرت او بر مالك است يا بر ملتقط ، تردّد است و احتياط ( واجب ) مصالحه كردن است .\r\nمسأله 13 - اگر بداند كه تعريف فايده ندارد يا قبل از تمام شدن سال از يافتن مالكش مأيوس شود ، تعريف ساقط مىشود و بين دو امر در لقطهء حرم مخيّر است و احتياط ( واجب ) در لقطهء غير حرم هم همان است .\r\nمسأله 14 - اگر در اثناى سال ، تعريف آن متعذر شد ، منتظر بر طرف شدن عذر مىشود و بعد از بر طرف شدن عذر از سر گرفتن سال بر او واجب نيست ، بلكه تكميل سال كفايت مىكند .\r\nمسأله 15 - اگر بعد از تعريف يك سال ، بداند كه اگر بيشتر از يك سال آن را تعريف كند ، صاحبش را پيدا مىكند ؛ آيا تعريف بيشتر تا پيدا كردن صاحب آن واجب است يا نه ؟\r\nدو وجه است ، كه احتياط ( واجب ) اولى آن‌ها است ، خصوصاً اگر بداند كه با زيادى مختصر ، او را پيدا مىكند .\r\nمسأله 16 - اگر لقطه از ملتقط گم شود و كسى ديگر آن را پيدا كند تعريف بر او واجب نيست ، بلكه بر او واجب است كه به ملتقط اول برساند . البته اگر او را نمىشناسد بر او واجب است كه يك سال تعريف كند و در تعريفش مالك يا ملتقط اول را طلب نمايد ، پس هر كدام آن‌ها را پيدا كرد واجب است كه به او بدهد . و بين اينكه گم شدن آن از ملتقط ، قبل از تعريف يك سال باشد يا بعد از آن فرقى نيست .\r\nمسأله 17 - اگر لقطه از چيزهايى باشد كه يك سال نمىماند ، مانند پختنى و خربزه و گوشت و ميوه‌ها و سبزيجات ، جايز است كه آن را با قيمت‌گذارى براى خود بردارد و بخورد و در آن تصرف نمايد ، يا به ديگرى بفروشد و ثمن آن را براى مالكش حفظ نمايد ، و احتياط ( مستحب ) آن است كه بيع آن - در صورت امكان - با اذن حاكم شرع باشد اگر چه\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nاقوى آن است كه لازم نيست . و احتياط ( واجب ) آن است كه تا آخر وقتى كه خوف خراب شدن مىرود نگهدارد ، بلكه وجوب آن خالى از قوت نيست . و در هر صورت ، تعريف آن ساقط نمىشود ، پس خصوصيات و صفات آن را قبل از آن‌كه آن را بخورد يا بفروشد حفظ مىكند سپس يك سال تعريف مىكند ، پس اگر صاحبش آمد و او هم آن را فروخته بود ثمنش را به مالك مىدهد و اگر آن را خورده بود قيمت آن را غرامت مىدهد و اگر نيامد چيزى بر او نيست .\r\nمسأله 18 - يك سال تعريف ، به اين صورت تحقق مىيابد كه در يك سال متوالى يا غير متوالى مشغول معرفى آن باشد به طورى كه عرفاً در جستجوى از مالك آن ، مسامحه كار و سهل‌انگار شمرده نشود ، بلكه او را در اين مدت جستجو كنندهء مالك آن بدانند . و اين ، اندازهء معينى ندارد ، بلكه يك امر عرفى است و تحديد آن به مشهور فقها چنين نسبت داده شده كه در هفتهء اول در هر روز يك مرتبه ، سپس در بقيّهء ماه در هر هفته يك مرتبه و بعد از آن در هر ماه يك مرتبه معرفى نمايد . و ظاهراً منظور از اين كيفيت ، آن است كه كمترين چيزى كه تعريف در يك سال بر آن صدق مىكند ، بيان شود و برگشت آن به بيست و اندى مرتبه با اين كيفيت است . و در آن اشكال است از جهت اينكه در كافى بودن يك مرتبه در هر ماه بعد از ماه اول اشكال است و ظاهراً در هر هفته يك مرتبه تا تمام سال ، كفايت كند و احتياط ( مستحب ) اين است كه در هفتهء اول هر روز يك مرتبه باشد .\r\nمسأله 19 - محل تعريف لقطه ، مجامع عمومى مردم است مانند بازارها و زيارتگاه‌ها و جاى اقامهء جماعات و مجالس عزادارى و همچنين مساجد در وقتى كه مردم در اجتماع دارند ، اگر چه اين كار در مساجد مكروه است ، پس سزاوار است كه تعريف ، در درب‌هاى مساجد در وقت داخل شدن مردم به مساجد ، يا وقت خروجشان باشد .\r\nمسأله 20 - واجب است كه لقطه در جاى برداشتن آن - با احتمال وجود صاحب آن در آنجا - تعريف بشود در صورتى كه در جاهايى كه داراى اهالى است از قبيل شهر يا روستا و مانند اين‌ها پيدا كند . و اگر نتواند كه بماند آن را همراه خود به سفر نمىبرد ، بلكه شخص امين مورد اطمينان را نايب مىگيرد تا آن را تعريف نمايد . و اگر آن را در صحراها و بيابان‌ها\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nو جاده‌ها و امثال اين‌ها پيدا كند بايد براى كسى كه در آنجاها وجود دارد ، تعريف كند ، حتى اگر قافله‌اى از آنجا گذشته است بايد پشت سرشان برود تا در ميان آن‌ها تعريف كند ، پس اگر مالك را در ميان آن‌ها پيدا نكرد ، تعريف آن را در شهرهاى ديگر ؛ هر شهرى كه بخواهد - از شهرهايى كه احتمال مىدهد صاحب آن در آنجا باشد - تمام مىنمايد . و سزاوار است كه در نزديك‌ترين شهر به آنجا باشد و در صورت امكان الاقرب فالاقرب باشد .\r\nمسأله 21 - كيفيت تعريف اين است كه منادى بگويد : چه كسى طلا يا نقره يا لباسش گم شده است ؟ و الفاظى كه شبيه آن مىباشد به لغتى كه اكثراً آن را مىفهمند . و جايز است كه بگويد : چه كسى از او چيزى يا مالى گم شده است ؟ بلكه چه بسا گفته شده : اين طور احوط و اولى است . پس اگر كسى ادعا كند كه از او گم شده است ، بايد خصوصيات و صفات و علامات آن را از ظرف و دوخت و ساخت آن ، از او بپرسد و امورى كه اطلاع داشتن غير مالك بر آن بعيد است از قبيل تعداد آن و زمان و مكان گم شدن آن و غير آن را بپرسد ، پس اگر صفات و خصوصياتى را كه ذكر كرده با خصوصياتى كه در آن مال وجود دارد موافقت كند ، تعريف آن تمام است و جهل او به بعضى از خصوصياتى كه مالك غالباً اطلاع و توجه به آن‌ها ندارد مگر به ندرت ، ضرر نمىرساند . مگر نمىبينى كتابى را انسان مالكش است و آن را مدت طولانى قرائت و مطالعه مىكند ، ولى غالباً عدد اوراق و صفحات آن را نمىداند ؟ پس اگر مثل اين را نداند ، ليكن صفات و علامات ديگرى را كه بر مالك مخفى نيست توصيف نمايد ، در تعريف و توصيف آن كفايت مىكند .\r\nمسأله 22 - اگر لقطه قابل تعريف نباشد ، به جهت اينكه داراى علامت و خصوصيات ممتازى از غير آن نباشد تا مدّعى آن ، آن را به وسيلهء آن‌ها توصيف نمايد و ملتقط آن‌ها را از مدعى سؤال كند - مانند يك دينار از دينارهاى متعارف كه در كيسه نباشد و شكسته نباشد - تعريف آن ساقط است . و در اين صورت آيا بين امور سه‌گانهء گذشته بدون تعريف ، مخير است ، يا با آن معاملهء مجهول المالك مىشود كه در نتيجه صدقه دادن آن متعين مىگردد ؟ دو وجه است كه احوط ( وجوبى ) دومى آن‌ها است .\r\nمسأله 23 - اگر دو نفر يك لقطه را بيابند ، پس اگر كمتر از يك درهم باشد براى آن‌ها در\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nهمان حال جايز است كه آن را بدون تعريف ، تملك نمايند و بين آن‌ها مساوى مىباشد . و اگر به مقدار درهم و بيشتر باشد بر آن‌ها واجب است كه آن را تعريف نمايند ، اگر چه حصّهء هر كدام از آن‌ها كمتر از درهم باشد . و جايز است كه هر دو يا يكى از آن‌ها متصدى تعريف آن بشوند يا سال بين آن‌ها به تساوى يا به تفاضل ، تقسيم شود ، پس اگر بر يكى از اين صورت‌ها موافقت كردند ، تحقيقاً آنچه را كه بر آن‌ها واجب است ادا نموده‌اند و از آن‌ها ساقط مىشود . و اگر سخت‌گيرى كردند ، سال بين آن‌ها به تساوى تقسيم مىشود . و همچنين است نسبت به اجرت تعريف ، كه در صورت اجرت داشتن بر هر دوى آن‌ها است . و بعد از آن‌كه سال تعريف تمام شد ، جايز است كه بر تملك يا تصدق يا به طور امانت نگهداشتن ، موافقت نمايند . و جايز است كه يكى از آن‌ها چيزى را اختيار كند كه ديگرى آن را اختيار ننموده است ، به اينكه يكى از آن‌ها تملك و ديگرى مثلًا تصدق به نصف آن را اختيار نمايد . پس اگر يكى از آن‌ها متصدى اداى تكليفش شد و تعريف نمود و ديگرى از روى معصيت يا از روى عذرى آن را ترك نمود ، ظاهر آن است كه كسى كه وظيفه‌اش را ترك كرده ، جايز نيست كه حصّه‌اش را تملك نمايد . و اما كسى كه تعريف نموده در صورتى كه يك سال تعريف كرده باشد ، حق دارد كه حصه‌اش را تملك كند . و احتياط ( واجب ) براى آن‌ها - در صورت موافقت بر توزيع - اين است كه هر يك از آن‌ها تعريف را از طرف خود و رفيقش قصد نمايد و گرنه تملك آن‌ها مشكل است . و همچنين در صورتى كه موافقت كنند كه يكى از آن‌ها متصدى تعريف باشد احتياط ( واجب ) اين است كه از طرف خود و رفيقش قصد نمايد .\r\nمسأله 24 - اگر بچه يا ديوانه چيزى پيدا كند پس اگر كمتر از درهم باشد مالكش مىشوند در صورتى كه ولىّ آن‌ها قصد تملك آن‌ها را بنمايد و اما تأثير قصد خود آن‌ها در اين جهت ، محل اشكال ، بلكه منع است . و آنچه كه به مقدار درهم و بيشتر باشد ، بايد تعريف شود و تعريف آن بر ولىّ آن‌ها است و بعد از تمام شدن سال آنچه را كه از ميان تملك براى آن‌ها و تصدق و امانت باقى بودن آن براى آن‌ها اصلح باشد ، اختيار مىكند .\r\nمسأله 25 - لقطه در مدت تعريف ، امانتى است كه ملتقط ضامنش نيست ، مگر آن‌كه در آن تعدى يا تفريط كند . و همچنين است اگر بعد از تمام شدن سال اختيار كند كه براى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمالكش ، نزد او امانت بماند . و اما اگر تملك يا تصدّق را اختيار كند در ضمان او واقع مىشود همانطور كه خواهى شناخت .\r\nمسأله 26 - اگر مالك پيدا شود و حال آن‌كه ملتقط بعد از تعريف آن را تملك نموده است پس اگر عين باقى باشد آن را مىگيرد و حق ندارد ملتقط را به دفع بدل - كه عبارت از مثل يا قيمت باشد - ملزم نمايد و ملتقط هم حق ندارد مالك را به گرفتن عوض ملزم نمايد . و اگر تلف شده باشد يا به بيع و مانند آن به ديگرى منتقل شده باشد ، عوض آن را - مثل يا قيمت - از ملتقط مىگيرد . و اگر مالك بعد از آن‌كه ملتقط آن را صدقه داده باشد پيدا شود ، حق رجوع به عين را ندارد اگر چه نزد كسى كه به او صدقه داده شده ، موجود باشد و فقط مىتواند به ملتقط رجوع كند و عوض مالش را از او - در صورتى كه راضى به تصدق آن نباشد - بگيرد و اگر راضى به صدقه باشد ، حق رجوع به ملتقط را ندارد و اجر صدقه مال او مىباشد . اين در صورتى است كه مالك پيدا شود و اما اگر پيدا نشود چيزى در هر دو صورت بر ملتقط نيست .\r\nمسأله 27 - با دادن لقطه به حاكم شرع ، تعريف از ملتقط ساقط نمىشود ، اگر چه برايش جايز است كه آن را قبل از تعريف و بعد از آن ، به حاكم تحويل دهد ، بلكه اگر تصدق به آن را بعد از تعريف اختيار نمود ، بهتر است كه آن را به حاكم شرع بدهد تا او صدقه بدهد .\r\nمسأله 28 - اگر مالك پيدا شود و براى لقطه نماى متصلى حاصل شده باشد تابع عين مىباشد ؛ پس عين را با نماى آن مىگيرد ؛ چه قبل از تمام شدن تعريف يا بعد از آن حاصل شده باشد و چه قبل از تملك يا بعد از آن پيدا شده باشد . و اما نماى منفصل آن ، چنانچه بعد از تملك پيدا شده باشد مال ملتقط مىباشد ، پس اگر عين موجود باشد ، خود عين را - نه نماى آن را - به مالكش برمىگرداند و اگر در زمان تعريف يا بعد از آن قبل از تملك پيدا شود مال مالك مىشود .\r\nمسأله 29 - اگر بعد از برداشتن لقطه ، نماى منفصلى براى آن حاصل شود ، پس اگر عين آن را يك سال تعريف كند و مالك را پيدا نكند ، آيا حق دارد به تبع عين ، نما را تملك نمايد يا نه ؟ دو وجه است ، كه احتياط ( واجب ) دومى آن‌ها است ؛ به اينكه با آن معاملهء مجهول\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nالمالك نمايد ، پس بعد از يأس از مالك ، آن را صدقه بدهد .\r\nمسأله 30 - آنچه كه در خرابهء قديمى كه اهل آن سپرى شده‌اند و در صحراها و هر زمينى كه صاحب ندارد به طور دفن شده پيدا مىشود ، بدون تعريف ، مال يابندهء آن مىباشد و بر او است كه خمس آن را ، در صورتى كه صدق گنج بر آن شود - چنان كه در كتاب خمس گذشت - بدهد و همچنين مالِ يابنده مىباشد آنچه كه افتاده و به شهادت بعضى از علائم و خصوصيات بداند يا گمان پيدا كند كه مال اهل زمانِ يابنده نيست . و اما آنچه كه معلوم باشد كه مال اهل زمان يابنده است لقطه مىباشد ، پس تعريف آن در صورتى كه به مقدار درهم و بيشتر باشد واجب است و تحقيقاً گذشت كه در هر شهرى كه بخواهد آن را تعريف مىكند .\r\nمسأله 31 - اگر مالك لقطه قبل از تعريف يا بعد از آن معلوم شد ، ليكن رساندن به او و به وارثش ممكن نباشد در اجراى حكم لقطه بر آن ، به اينكه مخيّر بين سه امر باشد ، يا اجراى حكم مجهول المالك بر آن و متعين شدن صدقه دادن آن ، دو وجه است و احتياط ( واجب ) آن است كه امر آن را به حاكم شرع ارجاع دهد .\r\nمسأله 32 - اگر ملتقط بميرد ، پس اگر بعد از تعريف و تملك باشد منتقل به وارث او مىشود . و اگر بعد از تعريف و قبل از تملك باشد وارث او بين سه امر مخيّر است . و اگر قبل از تعريف يا در اثناى آن باشد بعيد نيست كه حكم مجهول المالك بر آن جارى باشد .\r\nمسأله 33 - اگر مالى را در خانهء آبادى كه ديگرى ساكن آن است پيدا كند ، چه ملك ديگرى باشد يا استيجارى يا استعاره‌اى بلكه يا غصبى باشد ، بايد آن را به ساكن خانه معرفى نمايد ؛ پس اگر ادعاى ملكيت آن را بنمايد مال او مىباشد ، بنا بر اين بايد بدون بيّنه ، به او رد نمايد . و اگر بگويد : « نمىدانم » پس جريان اين حكم ، اشكال دارد . و اگر آن را از خود نفى كند احتياط ( واجب ) آن است كه حكم لقطه بر آن جارى شود و احتياط بيشتر از آن اجراى حكم مجهول المالك است ؛ پس بعد از يأس از مالك ، آن را صدقه بدهد .\r\nمسأله 34 - اگر چيزى را در درون حيوانى كه از ديگرى به او منتقل شده پيدا كند ، پس اگر غير از ماهى باشد ، مانند گوسفند و گاو ، بايد آن را به صاحب سابق آن معرفى نمايد ،\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nپس اگر آن را ادعا كرد ، به او داده مىشود . و همچنين است بنابر احتياط ( مستحب ) اگر بگويد : « نمىدانم » ، اگر چه اقوى آن است كه مال يابنده‌اش مىباشد . و اگر آن را انكار كند ، مال يابنده است . و اگر چيزى را - لؤلؤ باشد يا غير آن - در درون ماهى كه آن را خريده است پيدا كند ، مال او مىباشد . و ظاهراً حيوانى كه سابقاً مالك نداشته باشد غير از ماهى ، در حكم ماهى مىباشد ؛ مانند اينكه آهويى را شكار كند پس در درون آن چيزى را پيدا كند ، اگر چه احتياط ( مستحب ) ، اجراى حكم لقطه يا مجهول المالك بر آن است .\r\nمسأله 35 - اگر در خانه‌اش كه ساكن است چيزى را پيدا كند و نداند كه مال خودش است يا مال ديگرى ، پس اگر غير او داخل خانه نشده باشد يا آحادى ( افراد اندكى ) از مردم اتفاقاً وارد آن شده باشند - مانند اندرونى خانه كه براى اهل و عيالش آماده شده است - پس آن چيز ، مال او مىباشد . و اگر از جاهايى باشد كه مردم در آن تردّد دارند ، مانند بيرونى خانه كه براى ميهمان‌ها و واردين و عيادت كنندگان آماده شده است و ميهمان خانه‌ها و مانند آن‌ها ، پس آن چيز لقطه است و حكمش بر آن جارى مىشود . و اگر در صندوقش چيزى را پيدا كند و نداند كه مال خودش يا از ديگرى است مال او مىباشد ، مگر آن‌كه ديگرى هم دستش را در آن مىبرد يا چيزى در آن مىگذارد ، پس بايد براى آن ديگرى تعريف كند ؛ پس اگر آن را انكار نمود مال خودش مىباشد - نه مال آن ديگرى - و اگر آن را ادعا نمود به او داده مىشود و اگر بگويد : « نمىدانم » احتياط ( واجب ) مصالحه نمودن است .\r\nمسأله 36 - اگر از كسى مالى را بگيرد ، سپس بداند كه آن ، مال ديگرى است و او به غير وجه شرعى و عدواناً آن را از آن شخص گرفته است و مالك را نشناسد ، حكم مجهول المالك - نه لقطه - بر آن جارى است به خاطر آنچه كه گذشت به اينكه در صدق لقطه ، گم شدن از مالك معتبر است و در اين فرض ، گم شدنى نيست . البته در خصوص جايى كه دزدى مالى را نزد او به وديعه بگذارد سپس معلوم شود كه مال ديگرى است و او را نشناسد ، واجب است كه در صورت امكان آن را نگه دارد و به دزد برنگرداند ، پس آن در حكم لقطه است و بايد يك سال آن را تعريف كند ؛ پس اگر صاحبش را يافت ، بايد به او بدهد و گرنه آن را صدقه مىدهد . پس اگر صاحبش بعد از صدقه دادن آمد ، او را بين اجر\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n( صدقه ) و غرامت گرفتن مخيّر مىكند ، پس اگر اجر را اختيار نمود ، اجر براى او مىباشد و اگر غرامت را اختيار نمود بايد غرامت او را بدهد و اجر آن براى خودش مىباشد . و بنابر احتياط ( واجب ) حق ندارد بعد از تعريف ، آن را تملك نمايد ؛ پس از اين جهت در حكم لقطه نيست .\r\nمسأله 37 - اگر چيزى را پيدا كند و بعد از آن‌كه در دستش قرار گرفت شخصى كه حضور داشته ، آن را ادعا كند و بگويد : « آن مال من است » دادن آن به او به مجرّد ادّعاى او مشكل است ، بلكه محتاج بيّنه مىباشد ؛ مگر طورى باشد كه عرفاً صدق كند كه در دست او است ، يا آن را قبل از آن‌كه يابنده آن را بردارد ادعا كند ، پس حكم مىشود كه آن ، مال مدّعى مىباشد و جايز نيست كه يابنده آن را بردارد .\r\nمسأله 38 - دادن لقطه به كسى كه آن را ادّعا مىكند واجب نيست ، مگر با علم يا بيّنه ، اگر چه صفات و علاماتى را كه غالباً مالك بر آن‌ها اطلاع پيدا مىكند توصيف نمايد در صورتى كه موجب قطع به اينكه او مالك است نشود . البته به اكثر فقها نسبت داده شده كه اگر موجب گمان بود جايز است كه به او داده شود ، پس اگر تبرّعاً به او رد نمود جلوگيرى نمىشود و اگر خوددارى نمود مجبور نمىشود و اين اقوى است ، اگر چه احتياط ( مستحب ) آن است كه به صورت علم يا بيّنه اكتفا شود .\r\nمسأله 39 - اگر كفش او با كفش شخص ديگرى در مسجد يا غير آن عوض شود ، يا لباسش در حمام يا غير آن با لباس شخص ديگرى عوض شود ، پس اگر بداند آنچه كه موجود است مال كسى است كه مال او را گرفته است جايز است در آن تصرف نمايد ، بلكه به عنوان تقاصّ از مالش ، آن را تملك نمايد ، در صورتى كه بداند كه آن را صاحبش عمداً عوض نموده است و جريان اين حكم در غير اين صورت ، محل اشكال است ؛ اگر چه خالى از قرب نمىباشد ، ليكن بايد بعد از فحص و يأس از صاحب آن باشد و همچنين در صورت تعمّد او ( نيز ) ، فحص واجب است . البته اگر آنچه كه موجود است از آنچه كه برده شده بهتر باشد ، بايد تفاوت ، ملاحظه شود ، پس با هم قيمت مىشوند و مقدار تفاوت را بعد از يأس از صاحب چيزى كه باقى مانده ، صدقه مىدهد . و اگر نداند آنچه كه باقى مانده مال كسى است كه مالش را برده يا مال ديگرى است بايد با آن معاملهء مجهول المالك\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nنمايد ؛ پس بايد از صاحب آن تفحص كند و در صورت يأس از يافتن او ، آن را صدقه بدهد ، بلكه در جايى هم كه بداند آنچه كه موجود است مال گيرنده است ليكن نداند كه او عمداً عوض كرده است احتياط همين است .\r\n\r\nخاتمه\r\nاگر بچه‌اى را كه گم شده و نگهدارى كننده‌اى ندارد و خودش مستقلًا نمىتواند به آنچه كه مصلحت او است و دفع آنچه كه موجب ضرر و هلاكت او است اقدام نمايد - و به او « لقيط » گفته مىشود - بيابد ، التقاط و گرفتن او جايز و بلكه مستحب است ، بلكه اگر در معرض تلف باشد و حفظ او متوقف بر گرفتن او باشد ، از باب مقدمه ، واجب است ، چه اين لقيط بچه‌اى باشد كه خانواده‌اش به جهت عجز از نفقهء او يا ترس از تهمت ، او را در جاده يا مسجد و مانند آن‌ها رها كرده باشند يا غير آن . بلكه اگر چه مميز باشد بعد از آن‌كه صدق كند كه گم شده و آواره است و نگهدارى كننده‌اى ندارد . و بعد از آن‌كه لقيط گرفته شد و او را التقاط نمود ، واجب است كه خودش يا به وسيلهء شخص ديگرى او را حضانت و حفاظت نموده و به لوازم تربيت او اقدام نمايد . و او سزاوارتر است از ديگرى نسبت به او تا بالغ شود ؛ پس كسى حق ندارد كه او را از دست او بگيرد و متصدّى حضانت او شود ، البته غير از كسى كه شرعاً داراى حق حضانت به جهت حق نسب است مانند پدر و مادر و اجداد و بقيهء اقارب ، يا به جهت حق وصايت مانند وصى پدر يا جد در صورتى كه يكى از اين‌ها پيدا شود ، پس با اين وضع از عنوان لقيط خارج مىشود ؛ چون كه در اين صورت داراى نگهدارىكننده مىباشد و لقيط كسى است كه داراى نگهدارى كننده‌اى نباشد . و چنان كه اين‌ها حق حضانت دارند حق هم دارند كه او را از دست‌گيرنده‌اش بگيرند ، همچنين اين كار بر آن‌ها لازم است ؛ پس اگر خوددارى نمودند مجبور به آن مىشوند .\r\nمسأله 1 - اگر لقيط ، مالى از قبيل فرش يا پوشش كه زيادتر از نيازش است يا غير آن را داشته باشد براى ملتقط جايز است كه آن را با اذن حاكم شرع يا وكيل او خرج نفقهء او نمايد و با نبود آن‌ها و بنابر احتياط ( واجب ) نبود عدول مؤمنين ، براى خود او جايز است و ضمانى بر او نمىباشد . و اگر مالى نداشته باشد ، پس اگر كسى پيدا شود كه نفقهء او را بدهد\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاز قبيل حاكمى كه بيت المال در دستش است ، يا كسى كه نزد او حقوقى هست كه منطبق بر او مىشود از قبيل زكات يا غير آن ، يا متبرعى پيدا شود ، مىتواند از آن‌ها در نفقه دادن به او كمك بگيرد ، يا از مال خودش نفقهء او را بدهد و در اين صورت ( كه كس ديگرى براى نفقه دادن وجود دارد ) در آنچه كه براى او خرج كرده حق رجوع به لقيط را بعد از بلوغ و توانگر شدن او ندارد ، اگر چه قصد رجوع به او را كرده باشد . و اگر كسى كه نفقهء او را بدهد از امثال آنچه كه ذكر شد نباشد ، بر خودش متعين است و حق رجوع به لقيط را در صورت قصد رجوع به او - نه بدون آن - دارد .\r\nمسأله 2 - در ملتقط ، بلوغ و عقل و حريّت و همچنين اسلام - در صورتى كه لقيط محكوم به اسلام باشد - شرط است .\r\nمسأله 3 - لقيط دار الاسلام محكوم به اسلام است و همچنين لقيط دار الكفر در صورتى كه در آنجا مسلمانى پيدا شود كه احتمال داده شود لقيط از او تولد يافته است ، محكوم به اسلام است . و اگر در دار الكفر باشد و مسلمانى در آن نباشد يا مسلمانى باشد ، ولى احتمال داده نشود كه از او است ، به كفر او حكم مىشود . و در جايى كه محكوم به اسلام است اگر بعد از بلوغ ، اظهار كفر بنمايد ، به كفر او حكم مىشود ؛ ليكن بنابر اقوى حكم مرتد فطرى بر او جارى نمىشود .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nكتاب نكاح\r\nنكاح از مستحبات مؤكد است و آنچه در تشويق بر آن و در مذمت بر ترك آن وارد شده از نظر كثرت ، قابل شمارش نيست ؛ پس از مولاى ما امام باقر عليه السلام است كه فرمود :\r\n« حضرت رسول صلى الله عليه و آله و سلم فرمود : بنايى در اسلام بنا نشده كه در نزد خداى عزّ و جلّ محبوب‌تر از ازدواج نمودن باشد » . و از مولاى ما امام صادق عليه السلام است : « دو ركعت نمازى كه شخص متزوّج مىخواند از هفتاد ركعتى كه شخص عزب مىخواند بهتر است » . و نيز از امام صادق عليه السلام است كه فرمود : « پيغمبر صلى الله عليه و آله و سلم فرموده است فرومايه‌ترين مرده‌هاى شما عزب‌ها هستند » . و در خبر ديگر از پيغمبر صلى الله عليه و آله و سلم است : « اكثر اهل آتش عزب‌ها هستند » . و سزاوار نيست كه فقر و احتياج مانع از ازدواج باشد ، بعد از آن‌كه خداى عزّ و جلّ وعده داده است كه غنى مىسازد و گشايش ( در زندگى ) مىبخشد به فرموده‌اش - عز من قائل - : « اگر فقير باشند خداوند ايشان را از فضلش غنى مىسازد » . كه از پيغمبر صلى الله عليه و آله و سلم است : « كسى كه ازدواج را به خاطر ترس از احتياج ترك نمايد تحقيقاً به خداى عزّ و جلّ گمان بد برده است » .\r\nو از چيزهايى كه مناسب است بر مقاصد اين كتاب مقدم شود چند امر است : بعضى از آن‌ها مربوط است به اينكه چه كسى سزاوار است تا براى ازدواج اختيار شود و چه كسى سزاوار نيست ؛ و بعضى از آن‌ها در آداب عقد است ؛ و بعضى از آن‌ها در آداب خلوت با زوجه مىباشد ؛ و بعضى از آن‌ها ملحقاتى است كه مناسب اينجا مىباشند . و اين‌ها در ضمن مسائلى ذكر مىشوند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمسأله 1 - از چيزهايى كه سزاوار است كه انسان به آن اهتمام بورزد ، اين است كه در صفات كسى كه مىخواهد با او ازدواج نمايد ، دقت كند ، كه از پيغمبر صلى الله عليه و آله و سلم است : « براى نطفه‌هايتان اختيار كنيد پس به درستى كه دايى يكى از همخواب‌ها است » . و در خبر ديگر است : « براى نطفه‌هاى خود اختيار كنيد پس به درستى كه فرزندان شبيه دايىها مىباشند » .\r\nو از مولاى ما امام صادق عليه السلام است كه براى بعضى از اصحابش در وقتى كه گفت : « تصميم گرفته‌ام ازدواج نمايم » فرمود : « ببين نفست را كجا قرار مىدهى و چه كسى را در مالت شريك مىنمايى و چه كسى را بر دين و سرّت مطلع مىكنى ، پس اگر ناچارى كه ازدواج نمايى ، بكرى را بگير كه به خير و حسن خلق انتساب دارد » . و نيز از امام صادق عليه السلام است :\r\n« به درستى زن گردن‌بند است ، پس ببين چه گردن‌بندى به گردن مىاندازى و براى زن معادلى نيست ؛ نه براى شايستهء آن‌ها و نه براى بد آن‌ها ، اما شايستهء آن‌ها پس عدل آن‌ها طلا و نقره نيست و او از طلا و نقره بهتر است و اما بد آن‌ها عدل آنان خاك نيست و خاك از آن‌ها بهتر است » . و همانطور كه براى مرد سزاوار است كه دقت كند چه كسى را براى ازدواج اختيار مىنمايد همچنين براى زن و اولياى او هم سزاوار است كه نسبت به مرد دقت نمايند ، كه از مولاى ما امام رضا عليه السلام از پدرانش از پيغمبر صلى الله عليه و آله و سلم است كه فرمود :\r\n« نكاح ، بندگى است ؛ پس اگر يكى از شما دخترش را به نكاح داد تحقيقاً او را بنده قرار داده است ، پس هر كدام شما ببيند كه دختر گرامىاش را بندهء چه كسى قرار مىدهد » .\r\nمسأله 2 - سزاوار است كه در انتخاب زن ، تنها به جمال و مال او نگاه نشود ، كه از پيغمبر صلى الله عليه و آله و سلم است : « كسى كه زنى را ازدواج كند كه فقط براى جمالش با او ازدواج مىكند آنچه را كه دوست دارد در او نمىيابد و كسى كه با زنى فقط به جهت مالش ازدواج كند خدا او را به همان واگذار مىكند ، پس بر شما باد به صاحب دين » . بلكه بايد زنى را اختيار كند كه داراى صفات شريف و شايسته باشد كه در اخبار ، مدح او آمده است و صفات بد را نداشته باشد كه احاديث به مذمّت او ناطقند . و جامع‌ترين خبر در اين زمينه آن است كه از پيغمبر صلى الله عليه و آله و سلم وارد شده كه فرمود : « بهترين زنان شما زنى است كه اولادآور و مهربان و عفيف باشد و در بين اهل خودش عزيز باشد و نسبت به شوهرش ذليل و متواضع باشد و جمالش را بر شوهر آشكار نمايد و بر غير او ، محفوظ باشد ؛ زنى كه حرف شوهر را\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمىشنود و امر او را اطاعت مىكند - تا اينكه فرمود : - هرآينه خبر بدهم به شما از بدترين زنانتان ؟ ( او زنى است كه ) در بين اهلش ذليل باشد ، با شوهر غير متواضع باشد و نازا و داراى كينه باشد ، زنى كه از زشتى پرهيز نمىكند ؛ وقتى شوهرش غايب مىشود جمالش را آشكار مىكند وقتى كه شوهرش حاضر است محفوظ مىشود ؛ حرف او را نمىشنود و امر او را اطاعت نمىكند و اگر شوهرش با او خلوت كند مانع مىشود ؛ مانند مركبى كه سواريش سخت است و سوارى نمىدهد ؛ عذرى را از شوهرش نمىپذيرد و گناهى را از او نمىگذرد » . و در خبر ديگر از پيغمبر صلى الله عليه و آله و سلم است : « بر شما باد به پرهيز و اجتناب از خضراء دمن ، گفته شد يا رسول اللَّه خضراء دمن چيست ؟ فرمود : زن زيبا كه در جاى بدى پرورش يافته » .\r\nمسأله 3 - ازدواج با زن زناكار و زنى كه از زنا تولد يافته و ازدواج شخص ، با قابله خود يا دختر قابله‌اش مكروه است .\r\nمسأله 4 - سزاوار نيست كه زن شوهرى را انتخاب كند كه بدخلق ، مخنّث ، فاسق و شارب الخمر باشد .\r\nمسأله 5 - مستحب است كه در عقد شاهد گرفته شود و آن را اعلان نمايند و پيش از عقد ، خطبه خوانده شود ، و كامل‌ترين خطبه آن است كه بر حمد خدا و صلوات و درود بر پيغمبر صلى الله عليه و آله و سلم و ائمه معصومين عليهم السلام و شهادتين و سفارش به تقوى و دعا براى زن و شوهر مشتمل باشد . و حمد خدا و صلوات بر محمّد و آلش ، كفايت مىكند ، بلكه حمد تنها كفايت مىكند . و مستحب است كه شب واقع شود . و واقع ساختن آن در وقتى كه قمر در برج عقرب است و در هنگام محاق ( اواخر ماه قمرى ) و در يكى از روزهاى نحس هر ماه كه در زبان‌ها به « كوامل » ماه شهرت يافته‌اند مكروه مىباشد . و « كوامل » هفت تا مىباشد :\r\nسوم و پنجم و سيزدهم و شانزدهم و بيست و يكم و بيست و چهارم و بيست و پنجم .\r\nمسأله 6 - مستحب است كه زفاف در شب باشد و در شب زفاف يا روز آن وليمه مستحب مىباشد ، به درستى كه وليمه از سنن مرسلين است و از پيغمبر صلى الله عليه و آله و سلم است كه :\r\n« وليمه نيست مگر در پنج چيز : در عرس يا خرس يا عذار يا و كار يا ركاز » يعنى در\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nعروسى يا در ولادت فرزند يا در ختنه نمودن او يا در خريدن خانه يا در برگشت از مكه .\r\nو فقط يك روز يا دو روز مستحب است ، نه بيشتر ، براى آن‌كه از پيغمبر صلى الله عليه و آله و سلم روايت است كه : « وليمه در روز اول حق و در دو روز كرامت است و سه روز وليمه دادن ريا و سمعه است » . و سزاوار است كه مؤمنين براى وليمه دعوت شوند و براى آن‌ها مستحب است كه آن را اجابت نمايند و از وليمه بخورند ، اگر چه دعوت شده روزهء مستحبى داشته باشد . و سزاوار است كه دعوت صاحب دعوت ، هم اغنياء و هم فقرا را شامل شود و دعوت را مخصوص اغنيا قرار ندهد ؛ پس از پيغمبر صلى الله عليه و آله و سلم است كه : « بدترين وليمه‌ها وليمه‌اى است كه اغنيا به آن دعوت شوند ولى فقرا به آن دعوت نشوند » .\r\nمسأله 7 - براى كسى كه مىخواهد در شب زفاف يا روز آن به زن دخول نمايد مستحب است كه دو ركعت نماز بخواند سپس بعد از آن به آنچه كه از حضرات معصومين عليهم السلام وارد شده دعا كند و هر دو با طهارت باشند . و مستحب است كه در حالى كه رو به قبله است دستش را روى پيشانى عروس بگذارد و بگويد : « خدايا ! بر اساس كتاب تو با او ازدواج كردم و او را به عنوان امانت تو گرفتم و فرج او را با كلمات تو حلال نمودم ، پس اگر در رحم او چيزى قرار دادى ، پس او را مسلمان و از نظر خلقت سالم قرار بده و او را بهره و نصيب شيطان قرار مده » .\r\nمسأله 8 - براى خلوت كردن با زن مطلقا و لو در غير زفاف ، آدابى است كه بعضى از آن‌ها مستحب و بعضى مكروه مىباشد .\r\nاما آداب مستحب آن : از جملهء آن‌ها اين است كه : در وقت جماع نام خدا را ببرد ؛ زيرا بردن نام خدا ، از شرك شيطان نگاه مىدارد ، از امام صادق عليه السلام است : « وقتى يكى از شما نزد زنش مىرود پس ياد كند خدا را و اگر اين كار را نكرد و از او فرزندى بود نصيب شيطان است » . و در معناى اين خبر اخبار زيادى است . و از جملهء آن‌ها اين است كه : از خداى تعالى بخواهد كه به او فرزندى باتقوا و مبارك و پاك و پسر و مستوى الخلقه روزى نمايد .\r\nو از جملهء آن‌ها اين است كه : با وضو باشد مخصوصاً اگر زن حامله باشد .\r\nو اما آداب مكروه آن : پس جماع در شب خسوف ماه و روز كسوف خورشيد و روز وزيدن باد سياه و زرد و زلزله و در وقت غروب آفتاب تا شفق برود و بعد از طلوع سپيده\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nتا طلوع آفتاب و در هنگام محاق و در شب اول هر ماه غير از ماه رمضان و در شب نيمهء هر ماه و در شب چهارشنبه و در شب عيد قربان و عيد فطر مكروه است . و جماع در شب دوشنبه و سه شنبه و پنجشنبه و جمعه و روز پنجشنبه در وقت ظهر و روز جمعه بعد از عصر مستحب است . و جماع در مسافرت در صورتى كه آبى نداشته باشد كه با آن غسل كند و جماع در حالى كه لخت است و بعد از احتلام قبل از غسل كردن ، مكروه است . البته چند دفعه جماع كردن - بدون آن‌كه غسلى بين آن‌ها انجام دهد - اشكالى ندارد پس غسلش را آخر همه انجام مىدهد ، ليكن شستن عورت و وضو گرفتن در هر مرتبه ، مستحب است . و مكروه است كه در وقت جماع كردن كسى نزد او باشد كه به او نگاه مىكند حتى پسر بچه و دختر بچه . و رو به قبله و پشت به قبله جماع نمودن و در كشتى و سخن گفتن به غير ذكر خدا در وقت جماع مكروه است . و جماع نمودن در حالى كه مرد يا زن حنا بسته باشد و در وقت پر بودن معده از غذا مكروه است ، كه از امام صادق عليه السلام است : « سه چيز بدن را خراب مىكنند و چه بسا به قتل مىرسانند : حمام رفتن با پر بودن معده ، جماع در وقت پر بودن معده و نكاح با عجوزه‌ها » ، و ايستاده جماع نمودن و زير آسمان و زير درختى كه ميوه مىدهد ، مكروه است . و يكى بودن دستمال مرد و زن مكروه است ، بلكه بايد هر كدام از آن‌ها دستمال جداگانه داشته باشند و با يك دستمال خود را پاك نكنند كه شهوت بر شهوت واقع شود ، چون در خبر است كه اين كار بين آن‌ها عداوت مىآورد .\r\nمسأله 9 - تعجيل در شوهر دادن دختر و محفوظ نمودن او به واسطهء شوهر در وقت بلوغ او ، مستحب است ، كه از امام صادق عليه السلام است : « از سعادت مرد اين است كه دخترش در خانهء او حيض نبيند » . و در خبر است : « به درستى كه دختران بكر به منزلهء ميوهء روى درخت مىباشند ، اگر ميوه‌ها رسيدند و چيده نشدند آفتاب آن‌ها را خراب مىكند و باد آن‌ها را روى زمين مىاندازد و چنينند دختران باكره در وقتى كه مىرسند به آنچه كه زن‌ها رسيده‌اند پس براى آن‌ها دوايى نيست مگر شوهر نمودن » . و مستحب است خواستگارى كه خلق و دين و امانتش مورد رضايت است و عفيف و صاحب گشايش در زندگى است ، جواب رد به او داده نشود و به شرافت حسب و بلندى نسب نگاه نشود ؛ حضرت على عليه السلام\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nاز پيغمبر صلى الله عليه و آله و سلم نقل مىكند كه فرمود : « وقتى كسى پيش شما آمد كه خلق و دينش مورد رضايت شما بود به ازدواج او در بياوريد » حضرت على عليه السلام مىفرمايد : گفتم : اى پيامبر خدا حتى اگر آن شخص نسبش پست باشد ؟ » پيامبر فرمود : « هرگاه كسى كه دين و اخلاق او را مىپسنديد نزد شما آمد به ازدواج او درآوريد ، كه اگر چنين نكرديد فتنه در زمين و فساد بزرگى مىشود » .\r\nمسأله 10 - سعى در تزويج و شفاعت ( واسطه شدن ) در آن و راضى نمودن دو طرف ، مستحب است . از امام صادق عليه السلام نقل شده است كه امير المؤمنين عليه السلام فرمود : « افضل شفاعت‌ها اين است كه در نكاح بين دو نفر شفاعت كنى تا آن‌كه خدا بين آن‌ها جمع نمايد » . و از امام كاظم عليه السلام است كه فرمود : « سه نفرند كه در روز قيامت زير سايهء عرش خدا هستند روزى كه هيچ سايه‌اى غير از سايهء خدا نيست : مردى كه برادر مسلمانش را به ازدواج برساند يا به او خدمت كند يا سرّى را برايش كتمان نمايد » . و از پيغمبر صلى الله عليه و آله و سلم است :\r\n« كسى كه در ازدواج بين دو مؤمن كارى كند كه خداوند بين آن‌ها جمع نمايد خداوند هزار حورالعين را به ازدواج او درمىآورد كه هر حورى در قصرى از درّ و ياقوت است و براى هر قدمى كه او در آن برداشته يا هر كلمه‌اى كه به آن تكلم نموده ، عمل يك سال است كه شب‌هايش را ( به عبادت ) برخاسته و روزهايش را روزه گرفته است . و كسى كه در جدايى بين زن و شوهرش تلاش كند غضب و لعنت خدا در دنيا و آخرت بر او مىباشد و بر خدا حق است كه او را به هزار سنگ بزرگ از آتش سنگسار نمايد . و كسى كه در فساد بين آن‌ها قدم بردارد ولى به جدايى نكشد ، در دنيا و آخرت در سخط خداى عزّ و جلّ و لعنت او مىباشد و بر او حرام مىشود كه به وجه خداوند نظر كند » .\r\nمسأله 11 - بنابر مشهور اقوى ، وطى ( نزديكى ) در دُبُر ( پشت ) زوجه با كراهت شديد جايز است ؛ ولى احتياط ( مستحب ) ترك آن است ، خصوصاً اگر زن راضى نباشد .\r\nمسأله 12 - نزديكى با زوجه قبل از تمام شدن نُه سال جايز نيست - نكاحش دائمى باشد يا منقطع - و اما ساير لذت‌ها مانند لمس نمودن با شهوت و بغل گرفتن و تفخيذ او حتى در شيرخوار ، اشكالى ندارد . و اگر با او قبل از نُه سالگى نزديكى كند و او را افضا\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nننمايد بنابر اقوى چيزى بر او نيست مگر گناه . و اگر او را افضا كند ؛ به اينكه راه بول و حيض ، يا راه حيض و غائط او را يكى نمايد ، براى هميشه نزديكى با آن زن بر وى حرام است ، ليكن در صورت دوم ( كه راه حيض و غائط يكى شود ) مبنى بر احتياط ( واجب ) است . و به هر حال بنابر اقوى از زن او بودن خارج نمىشود پس احكام زوجيت ، از قبيل ارث بردن و حرمت زن پنجم و حرمت جمع كردن خواهرش با او و غير آن‌ها بر او جارى مىشود . و مادامىكه آن زن زنده است نفقه‌اش بر او واجب است اگر چه او را طلاق بدهد ، بلكه اگر چه بنابر احتياط ( واجب ) بعد از طلاق ، زن با ديگرى ازدواج نمايد ، بلكه خالى از قوت نيست . و ديهء افضا بر او واجب است ؛ و ديهء افضا ، ديهء نفس است - پس اگر حُرّه باشد برايش نصف ديهء مرد است - علاوه بر مهرى كه با عقد و دخول مستحق آن است . و اگر بعد از نه سالگى به زوجه‌اش دخول نمايد و او را افضا نمايد بر او حرام نمىشود و ديه ثابت نمىشود ، ليكن احتياط ( مستحب ) آن است كه مادامىكه زنده است نفقه به او بدهد ، اگر چه اقوى آن است كه واجب نيست .\r\nمسأله 13 - ترك نزديكى با زوجه در بيشتر از چهار ماه جايز نيست مگر اينكه با اذن او باشد ، حتى بنابر اقوى اگر منقطعه باشد . و اين حكم اختصاص به نداشتن عذر دارد و اما با وجود عذر مادامىكه موجود است ، مطلقا جايز مىباشد ، مانند اينكه ترس ضرر بر او يا بر زوجه باشد . و ميل نداشتن به نزديكى كه مانع برخاستن عضو ( مخصوص ) است از عذرها مىباشد . و آيا اين حكم اختصاص دارد به شخص حاضر پس اشكالى بر مسافر نيست اگر چه سفرش طول بكشد يا هر دو را شامل مىشود پس براى مسافر جايز نيست كه سفرش را بيشتر از چهار ماه طول بدهد بلكه در صورت نداشتن عذر بر او واجب است كه جهت اداى حق زوجه ، حضور پيدا كند ؟ دو قول است ، كه اظهر آن‌ها اولى است ؛ ليكن به شرط آن‌كه مسافرت و لو در نظر عرف ضرورى باشد ، مانند سفر تجارت يا زيارت يا تحصيل علم و مانند اين‌ها ، نه آن‌كه به مُجرد ميل و رفاقت و خوشگذرانى و مانند اين‌ها باشد ، بنابر احتياط ( واجب ) .\r\nمسأله 14 - در جايز بودن « عزل » ، اشكالى نيست - و عزل ، عبارت است از بيرون آوردن آلت در وقت انزال و خالى نمودن منى به خارج ( از رحم ) - در غير زوجهء حرّهء\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nدائمى و همچنين است در زوجهء حرّهء دائمى با اذن او . و اما بدون اذن او دو قول است كه مشهورترين آن‌ها جواز آن با كراهت است و اين قول اقوى است ، بلكه در زنى كه معلوم است كه بچه نمىآورد و در زن مسن و سليطه و بد زبان و زنى كه فرزندش را شير نمىدهد ، بعيد نيست كه مكروه نباشد ، چنان كه اقوى واجب نبودن ديهء نطفه بر او است اگر چه به حرمت آن قائل شويم . و گفته شده كه وجوب ديه بر عهدهء زوج براى زوجه است و آن ده دينار است و اين قول در نهايت ضعف است .\r\nمسأله 15 - براى هر يك از زوج و زوجه جايز است كه به جسد ديگرى - ظاهر و باطن آن - حتى به عورت نگاه كنند . و همچنين مس هر كدام از آن‌ها - با هر عضو او به هر عضو آن ديگرى ، با تلذذ و بدون تلذذ - جايز است .\r\nمسأله 16 - نگاه كردن مرد به مثل خودش ( مرد ) به غير از عورت ، مادامىكه با تلذذ نباشد جايز است چه منظور اليه ( كسى كه مورد نظر واقع مىشود ) پير باشد يا جوان ، خوش صورت باشد يا زشت . و « عورت » ، عبارت است از قبل و دبر و دو بيضه . و همچنين در جواز نگاه كردن زن به غير از عورت ، از مثل خودش ( زن ) اشكالى نيست و اما نگاه كردن به عورت او حرام است مثل مرد .\r\nمسأله 17 - براى مرد جايز است كه به بدن محارمش غير از عورت در صورتى كه با تلذذ و ريبه نباشد نگاه كند . و مقصود از محارم زنانى هستند كه ازدواج با آن‌ها از جهت نسب يا شير خوردن يا مصاهره ، حرام است . و براى آن‌ها هم جايز است كه به غير از عورت ، به بدن او بدون تلذذ و ريبه نگاه كنند .\r\nمسأله 18 - نگاه كردن مرد به غير از صورت و دست‌ها تا مچ زن بيگانه ، از مويش و بقيهء بدن او بدون اشكال جايز نيست ؛ چه در آن تلذذ و ريبه باشد يا نه . و همچنين است صورت و دست‌ها در صورتى كه با تلذّذ و ريبه باشد . و اما بدون آن ، دو قول ، بلكه چند قول هست : جواز آن مطلقا ، عدم جواز آن مطلقا ، تفصيل بين يك نگاه كه جايز باشد و تكرار نگاه كردن كه جايز نباشد ؛ و احوط ( وجوبى ) اقوال وسطى آن‌ها مىباشد .\r\nمسأله 19 - نگاه كردن زن به مرد بيگانه جايز نيست همان گونه كه نگاه مرد به زن بيگانه\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nجايز نمىباشد و اقرب آن است كه صورت و دست‌ها تا مچ ، استثنا مىباشد .\r\nمسأله 20 - هر كسى كه نگاه كردن به او حرام است ، مسّ او هم حرام مىباشد ؛ پس مس مرد بيگانه زن بيگانه را و برعكس ، جايز نمىباشد . بلكه اگر هم بگوييم كه نگاه كردن به صورت و دست‌ها تا مچ از زن بيگانه جايز است ، مسّ صورت و دست‌ها تا مچ او را جايز نمىدانيم . پس مصافحه او براى مرد جايز نيست ، البته از پشت لباس اشكالى ندارد ؛ ليكن بنابر احتياط ( واجب ) نبايد دست او را بفشارد .\r\nمسأله 21 - نگاه كردن به عضوى كه از مرد بيگانه و زن بيگانه جدا شده جايز نيست ؛ و احتياط ( واجب ) آن است كه به موى جدا شده نگاه نشود . البته نگاه كردن به دندان و ناخن كه جدا شده باشند ، ظاهراً اشكالى ندارد .\r\nمسأله 22 - از حرمت نگاه كردن و لمس در مرد بيگانه و زن بيگانه ، مقام معالجه استثنا مىشود در صورتى كه معالجه به وسيلهء هم‌جنس ، ممكن نباشد ، مانند معرفت نبض در صورتى كه با وسيله‌اى مانند درجه و غير آن ممكن نباشد و مانند خون گرفتن و حجامت و بستن شكستگى و مانند آن . و مقام ضرورت نيز استثنا شده است ، مانند اينكه نجات او از غرق شدن يا سوختن ، بر نگاه كردن و لمس نمودن توقف داشته باشد . و اگر ضرورت اقتضا كند يا معالجهء آن بر نگاه كردن ، نه لمس نمودن ، يا عكس آن متوقف باشد ، بايد به همانى كه اضطرار پيدا شده اكتفا شود و در آنچه كه اضطرار پيدا كرده بايد به قدر ضرورت اكتفا كند پس آن ديگرى ( نگاه يا لمس ) و تعدّى به بيشتر از مقدار ضرورت ، جايز نمىباشد .\r\nمسأله 23 - همانطور كه بر مرد حرام است كه به زن بيگانه نگاه كند ، بر زن نيز واجب است كه خود را از بيگانه‌ها بپوشاند ؛ و پوشاندن بر مردها واجب نيست اگر چه بر زنان حرام است كه به مردان - به غير از آنچه كه استثنا شده - نگاه كنند . و اگر مردها بدانند كه زن‌ها تعمداً به آنان نگاه مىكنند احتياط ( مستحب ) آن است كه خود را از زن‌ها بپوشانند ؛ اگر چه اقوى آن است كه واجب نمىباشد .\r\nمسأله 24 - اشكالى نيست كه غير مميّز - چه پسر و چه دختر - از احكام نگاه كردن و\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nلمس نمودن بدون شهوت خارج است ، نه با شهوت با فرض برانگيخته شدن آن .\r\nمسأله 25 - براى مرد جايز است كه به دختر بچه مادامىكه بالغ نشده نگاه كند ، در صورتى كه در آن تلذذ و شهوت نباشد ؛ البته احتياط ( مستحب ) و اولى اين است كه به جاهايى كه عادت بر پوشاندن آن‌ها با لباس‌هاى متعارف ، جارى نمىباشد اكتفا نمايد مانند صورت و دست‌ها تا مچ و موى سر و دو ذراع و دو پا ، نه مثل ران و كپل و كمر و سينه و پستان و سزاوار نيست كه احتياط در آن‌ها ترك شود . و احتياط ( واجب ) آن است كه در صورتى كه به شش سال رسيده باشد او را نبوسد و در دامن خود قرار ندهد .\r\nمسأله 26 - براى زن ، نگاه كردن به پسر بچهء مميّز مادامىكه بالغ نشده جايز است . و بر زن واجب نيست كه خود را از او بپوشاند مادامىكه به جايى نرسد كه نگاه كردن از ناحيهء او و نگاه كردن به او موجب برانگيخته شدن شهوت شود ؛ بنابر اقوى در برانگيخته شدن شهوت بالفعل و بنابر احتياط ( واجب ) در غير آن ( يعنى در صورتى كه برانگيخته شدن بالقوه باشد ) .\r\nمسأله 27 - نگاه كردن به زنان اهل ذمّه بلكه مطلق كفار با نبود تلذذ و ريبه - يعنى ترس واقع شدن در حرام - جايز مىباشد . و احتياط ( واجب ) آن است كه به جاهايى كه عادت آن‌ها بر نپوشاندن آن جارى است اكتفا شود . و گاهى زنان باديه‌نشين و روستايى از اعراب و غير آن‌ها - كه عادت آن‌ها بر اين است كه خود را نمىپوشانند و اگر نهى شوند هم ، نمىپذيرند و به آن توجه نمىكنند - به زنان اهل ذمّه ملحق مىشوند و اين اشكال دارد .\r\nالبته ظاهر آن است كه تردّد در روستاها و بازارها و جاهايى كه اين چنين زنانى رفت و آمد مىكنند و مجامع آن‌ها و جاهايى كه اين‌ها معامله مىكنند - كه عادتاً علم پيدا مىشود كه نگاه به اين‌ها مىافتد - جايز مىباشد و نگاه نكردن در اين گونه جاها واجب نيست ، در صورتى كه ترس افتادن به فتنه نباشد . مسأله 28 - كسى كه مىخواهد با زنى ازدواج كند جايز است كه به او نگاه كند ، به شرط آن‌كه به قصد لذت بردن نباشد اگر چه مىداند كه به جهت نگاه كردن به او ، لذت قهراً حاصل مىشود . و به شرط آن‌كه احتمال بدهد كه با نگاه كردن به او ، بصيرت زيادترى پيدا\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nمىكند . و به شرط آن‌كه ازدواج آن زن بالفعل جايز باشد - نه مثل زن شوهردار و صاحب عدّه - و به شرط آن‌كه احتمال پيدا شدن توافق بر ازدواج را بدهد - نه آن‌كه بداند كه آن زن خواستگارى او را رد مىكند - و احتياط ( مستحب ) آن است كه به صورت و دست‌ها تا مچ و مو و نيكويىهاى او اكتفا نمايد اگر چه اقوى آن است كه به مُچ‌ها بلكه و بقيهء جسد - غير از عورت - تعدّى شود و احتياط ( مستحب ) آن است كه از پشت لباس نازك باشد ، چنان كه احتياط ( واجب ) - اگر اقوى نباشد - آن است كه به موردى كه قصد دارد با خصوص زنى كه نگاه مىكند ازدواج نمايد ، اكتفا شود پس اين حكم ( جواز نگاه ) شامل موردى كه به طور مطلق قصد ازدواج دارد و با اين آزمايش و نگاه در صدد تعيين زوجه است نمىشود .\r\nو تكرار نگاه كردن - در صورتى كه اطلاع بر او در نگاه اول حاصل نشده باشد - جايز است .\r\nمسأله 29 - اقوى آن است كه شنيدن صداى زن بيگانه مادامىكه تلذذ و ريبه نباشد جايز است . و همچنين براى زن جايز است كه صدايش را به مردان بيگانه بشنواند ، در صورتى كه ترس فتنه نباشد ؛ اگر چه احتياط ( مستحب ) در غير مقام ضرورت ، ترك آن است خصوصاً اگر زن جوان باشد . و عده‌اى ، شنيدن و شنواندن را حرام دانسته‌اند و اين قول ضعيف است ، البته بر زن حرام است كه با مردان با كيفيت مهيج صحبت كند ؛ به اينكه به نازكى سخن بگويد و در كلام نرمى كند و صدايش را زيبا نمايد ؛ تا آن‌كه كسى كه در قلبش مرض هست ، طمع كند .\r\n\r\nعقد ازدواج و احكام آن\r\nازدواج بر دو قسم است : دائم و منقطع . و هر كدام از اين‌ها محتاج عقدى است كه داراى ايجاب و قبول لفظى باشند كه بر انشاى معناى مقصود و انشاى رضايت به آن به طورى كه در نزد اهل محاوره معتبر است ، دلالت نمايند ؛ پس نه مجرد رضايت قلبى دو طرف و نه معاطاتى كه در غالب معاملات جريان دارد و نه نوشتن آن‌ها كفايت نمىكند و همچنين - در غير شخص لال - اشاره‌اى كه اين معنى را برساند ، كفايت نمىكند . و احتياط لازم آن است كه ايجاب و قبول به لفظ عربى باشند پس غير از عربى ، از لغت‌هاى ديگر\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمجزى نمىباشد ، مگر آن‌كه از عربى و از وكيل نمودن ديگرى ، عاجز باشند ، اگر چه اقوى آن است كه وكيل گرفتن واجب نمىباشد . و با عجز از عربى ، به غير عربى جايز است و در اين صورت ، واقع ساختن عقد به غير عربى اشكالى ندارد ، ليكن بايد به عبارتى باشد كه معناى آن همان معناى لفظ عربى باشد ، به طورى كه ترجمهء آن شمرده شود .\r\nمسأله 1 - احتياط ( واجب ) - اگر اقوى نباشد - آن است كه ايجاب از طرف زوجه و قبول از طرف زوج باشد ، پس بنا بر احتياط ( واجب ) مجزى نيست اينكه زوج بگويد :\r\n« زوجتك نفسى » آنگاه زوجه بگويد : « قبلت » . و همچنين احتياط ( مستحب ) تقديم ايجاب است بر قبول ؛ اگر چه اظهر آن است كه عكس آن جايز است ، در صورتى كه قبول به لفظ « قبلت » و امثال آن نباشد .\r\nمسأله 2 - احتياط آن است كه ايجاب نكاح دائم با دو لفظ « انكَحْتُ » يا « زَوَّجْتُ » باشد ؛ پس با لفظ « مَتَّعتُ » بنابر احتياط واقع نمىشود ، اگر چه اقوى آن است كه با آن هم واقع مىشود در صورتى كه چيزى با آن بياورد كه آن را ظاهر در دائم قرار دهد . و با مثل « بِعْت » يا « وَهبْتُ » يا « مَلَّكْتُ » يا « آجَرْتُ » واقع نمىشود . و احتياط ( واجب ) آن است كه قبول به لفظ « قَبلْتُ » يا « رَضيتُ » باشد . و در قبول جايز است كه بعد از ايجاب ، فقط به گفتن « قبلت » بدون متعلقاتى كه در ايجاب ذكر شده اكتفا شود ، پس اگر موجب كه وكيل زوجه است به زوج بگويد : « انكحتك موكّلتى فلانة على المهر الفلانى » پس زوج بگويد : « قبلت » بدون اينكه بگويد : « قبلت النكاح لنفسى على المهر الفلانى » صحيح است .\r\nمسأله 3 - هر كدام از انكاح و تزويج به دو مفعول متعدّى مىشوند . و بهتر است كه زوج ، مفعول اول و زوجه مفعول دوم قرار داده شود و عكس آن ( نيز ) جايز است . و در اينكه هر كدام از اين‌ها به مفعول دوم گاهى بدون واسطه و گاهى به واسطهء « مِنْ » متعدى مىشوند مشترك مىباشند . پس گفته مىشود : « انكحت - يا زوّجت - زيداً هنداً » يا « انكحت هنداً من زيد » . و با « لام » هم گفته مىشود و اين به حسب مشهور و مأنوس است و چه بسا به گونهء ديگر هم ، استعمال مىشوند كه مشهور و مأنوس نيست .\r\nمسأله 4 - گاهى عقد ازدواج بين زوج و زوجه و با مباشرت خودشان واقع مىشود ،\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nپس بعد از گفتگو و توافق و تعيين مهر ، زوجه خطاب به زوج مىگويد : « انكحتك نفسى - يا انكحت نفسى منك يا لك - على المهر المعلوم » پس زوج بدون فاصلهء معتنابه مىگويد : « قبلت النكاح لنفسى على المهر المعلوم » يا « . . . هكذا » يا زوجه مىگويد :\r\n« زوجتك نفسى - يا زوجت نفسى منك ، يا لك - على المهر المعلوم » پس زوج مىگويد :\r\n« قبلت التزويج لنفسى على المهر المعلوم » يا « . . . هكذا » . و گاهى عقد ازدواج بين دو وكيل آن‌ها واقع مىشود پس بعد از گفتگو و تعيين هر دو موكّل و مهر ، وكيل زوجه خطاب به وكيل زوج مىگويد : « انكحت موكّلك فلاناً موكّلتى فلانة - يا من موكّلك يا لموكّلك فلان - على المهر المعلوم » پس وكيل زوج مىگويد : « قبلت النكاح لموكّلى على المهر المعلوم » يا « . . . هكذا » . يا وكيل زوجه مىگويد : « زوجت موكّلتى موكّلك - يا من موكّلك يا لموكّلك - فلان على المهر المعلوم » پس وكيل زوج مىگويد : « قبلت التزويج لموكّلى على المهر المعلوم » يا « . . . هكذا » . و گاهى عقد ازدواج بين دو ولىّ آن‌ها واقع مىشود مانند پدر و جدّ ، پس بعد از گفتگو و تعيين مولّى عليهما و مهر ، ولىّ زوجه مىگويد : « انكحت ابنتى - يا ابنة ابنى فلانة مثلًا - ابنك - يا ابن ابنك فلاناً يا من ابنك يا ابن ابنك يا لابنك يا لابن ابنك - على المهر المعلوم » يا مىگويد : « زوجت بنتى ابنك مثلًا - يا من ابنك يا لابنك - » پس ولىّ زوج مىگويد : « قبلت النكاح - يا التزويج - لابنى - يا لابن ابنى - على المهر المعلوم » . و گاهى ( دو طرف عقد ) مختلف مىباشند ، به اين صورت كه بين زوجه و وكيل زوج يا بر عكس ، يا بين زوجه و بين ولىّ زوج و بر عكس يا بين وكيل زوجه و ولىّ زوج و بر عكس ، واقع مىشود . و كيفيت واقع ساختن عقد در اين صورت‌ها از آنچه كه در صورت‌هاى گذشته تفصيل داديم فهميده مىشود و تقديم زوج بر زوجه در جميع موارد - همانطور كه گذشت - بهتر است .\r\nمسأله 5 - در لفظ قبول ، مطابقت آن با لفظ ايجاب شرط نمىباشد ، بلكه صحيح است كه ايجاب با لفظى و قبول با لفظ ديگرى باشد ؛ پس اگر بگويد : « زوجتك » پس بگويد :\r\n« قبلت النكاح » يا بگويد : « انكحتك » پس بگويد : « قبلت التزويج » صحيح است اگر چه احتياط ( مستحب ) مطابقت است .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمسأله 6 - اگر در صيغهء عقد ، غلطى موجود باشد ، پس اگر تغيير دهندهء معنى باشد به طورى كه لفظ ، عبارت از معناى ديگر - غير آنچه كه مقصود است - شمرده شود ، كفايت نمىكند . و اگر تغيير دهندهء معنى نباشد ، بلكه طورى است كه معناى مقصود از آن فهميده مىشود و لفظ براى اين معنى شمرده مىشود ليكن گفته مىشود كه لفظ و عبارت از حيث ماده يا از جهت اعراب و حركات غلط است ، پس اكتفاى به آن خالى از قوت نيست ؛ اگر چه احتياط ( مستحب ) خلاف آن است . و لغت‌هايى كه از لغت عربى اصلى تحريف شده در اكتفا نمودن به آن‌ها اولى است ، مانند لغت سواد عراق در اين زمان در صورتى كه مباشر عقد از اهالى آن لغت باشد ، ليكن به شرط آن‌كه معنى را تغيير ندهد مثل « جوزت » عوض « زوجت » مگر اينكه فرض شود كه آن در لغت آن‌ها مانند منقول شده است .\r\nمسأله 7 - قصد مضمون عقد در عقد معتبر است و اين متوقف است بر فهم معناى دو لفظ « انكحت » و « زوجت » و لو اينكه به صورت اجمالى باشد تا اينكه تنها لقلقهء زبان نباشد ، البته دانستن قواعد عربى و علم و احاطه به خصوصيات دو لفظ به طور تفصيل معتبر نمىباشد ، بلكه دانستن اجمالى آن كفايت مىكند . پس اگر موجب با گفته‌اش - انكحت يا زوجت - قصد واقع ساختن علقهء خاص متعارف كه در اذهان مرتكز و ثابت است را بنمايد - كه به آن در لغت عرب ، « نكاح » و « زواج » اطلاق مىشود و از آن‌ها ، در لغت‌هاى ديگر ، به عبارات ديگر تعبير مىشود - و قابل هم همين معنى را قبول كند كفايت مىكند ، مگر اينكه جاهل به ( معناى ) لغات باشد به طورى كه نداند علقه‌اى كه پيدا مىشود با لفظ « زوجت » واقع مىشود يا با لفظ « موكّلى » كه در چنين صورتى صحت آن مشكل است اگر چه بداند كه اين جمله براى اين معنى است .\r\nمسأله 8 - در عقد ، قصد انشاء معتبر است ، به اينكه موجب در قولش : « انكحت » يا « زوجت » قصد واقع ساختن نكاح و ازدواج و ايجاد آنچه را كه نبوده است بنمايد - نه آن‌كه اخبار و حكايت از وقوع چيزى در خارج را قصد كند - و قابل با قولش : « قبلت » قبول آنچه را كه موجب آن را واقع ساخته است انشاء كند .\r\nمسأله 9 - موالات و عدم فاصلهء معتنابه ، بين ايجاب و قبول معتبر است .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمسأله 10 - در صحت عقد ، تنجيز شرط است ؛ پس اگر آن را بر شرطى يا آمدن زمانى معلق نمايد باطل است . البته اگر آن را بر چيزى كه حقيقتاً حاصل شده معلق نمايد ، مانند اينكه در روز جمعه بگويد : « انكحت ان كان اليوم يوم الجمعه » بعيد نيست كه صحيح باشد .\r\nمسأله 11 - در عاقدى كه صيغه را اجرا مىكند ، بلوغ و عقل شرط است ؛ پس عقد بچه و ديوانه - و لو ادوارى باشد ، در حال ديوانگى - اعتبار ندارد ؛ چه براى خود عقد نمايند يا براى غير خودشان . و احتياط ( واجب ) آن است كه بنا گذاشته شود بر سقوط عبارت بچه ، ليكن اگر مميز معنى را قصد كند و براى ديگرى به عنوان وكالت يا فضولى عقد نمايد و آن ديگرى اجازه بدهد ، يا براى خود عقد نمايد با اذن ولىّ يا اجازهء او يا خودش بعد از بلوغ اجازه دهد ، با احتياط تخلص پيدا مىشود . و همچنين قصد در عاقد معتبر است ؛ پس عقد كسى كه سهو نموده و يا به غلط عقد را جارى كرده يا مست بوده و امثال اين‌ها ، اعتبار ندارد . البته در خصوص عقد زن مست در صورتى كه بعد از افاقه پيدا كردن ، آن را اجازه دهد ، احتياط ترك نشود به اينكه عقد تجديد شود يا طلاق داده شود .\r\nمسأله 12 - در صحت عقد ، تعيين زوجين - به طورى كه از غيرشان ممتاز شوند - با اسم يا اشاره يا وصفى كه موجب تمايز باشد شرط است ؛ پس اگر بگويد : « زوجتك احدى بناتى » يا بگويد : « زوجت بنتى فلانة من احد بنيك يا من احد هذين » باطل است . البته در جايى كه هر دو به حسب قصد متعاقدين معين باشند و در ذهن آن‌ها متمايز باشند ، ليكن در وقت اجراى صيغه آن‌ها را معين ننمايند و چيزى هم از لفظ يا فعل يا قرينه خارجى نباشد كه بر آن دلالت نمايد ، مشكل است ، مانند اينكه گفتگو كنند و قرار بگذارند بر تزويج دختر بزرگش براى پسر بزرگ او و ليكن در مقام اجراى صيغه بگويد : « زوجت احدى بناتى من احد بنيك » و ديگرى قبول كند . ولى اگر گفتگو نموده و قرار بر يكى بگذارند پس عقد را بر او اجرا نمايند ، ظاهراً صحيح است مانند اينكه بعد از گفتگو بگويد : « زوجت ابنتى منك » نه آن‌كه بگويد : « زوجت احدى بناتى » .\r\nمسأله 13 - اگر اسم با وصف مختلف باشد يا اسم و وصف يا يكى از آن‌ها با اشاره\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمختلف باشد ، عقد تابع آنچه كه قصد شده مىباشد و آنچه كه به طور غلط و خطا واقع شده لغو است ؛ پس اگر مقصود ، تزويج دختر بزرگ باشد و خيال شود كه اسم او فاطمه است و حال آن‌كه اسم دختر كوچك فاطمه است و اسم دختر بزرگ خديجه مىباشد و بگويد : « زوجتك الكبرى من بناتى فاطمه » عقد بر دختر بزرگ واقع مىشود كه اسمش خديجه است و نام بردن او به فاطمه لغو مىباشد . و اگر مقصود ، تزويج فاطمه است و خيال شود كه دختر بزرگ است سپس معلوم شود كه او دختر كوچك است ، عقد بر دخترى واقع مىشود كه اسمش فاطمه مىباشد و وصف او به اينكه دختر بزرگ است لغو مىباشد . و همچنين اگر مقصود تزويج اين زن حاضر است و خيال كند كه او دختر بزرگ و اسمش فاطمه است پس بگويد : « زوجتك هذه و هى فاطمه و هى الكبرى من بناتى » پس معلوم شود كه او دختر كوچك و اسمش خديجه است ، عقد بر زنى كه مورد اشاره شده واقع مىشود و اسم و وصف لغو مىشود . و اگر مقصود عقد بر دختر بزرگ است ، ولى چون خيال كرده كه اين زن حاضر همان دختر بزرگ است ، بگويد : « زوجتك هذه و هى الكبرى » بدون اشكال عقد بر دختر بزرگ واقع نمىشود و در وقوع عقد بر زن مورد اشاره وجهى است ، لكن نبايد احتياط ترك شود به اينكه عقد تجديد شود يا طلاق داده شود .\r\nمسأله 14 - در صحت وكيل گرفتن در ازدواج از يك طرف يا از دو طرف - به اينكه زوج يا زوجه ، در صورتى كه كامل باشند وكيل بگيرند يا اينكه ولىّ آن‌ها ، در صورتى كه آن‌ها قاصر باشند وكيل بگيرد - اشكالى نيست . و بر وكيل واجب است كه از آنچه كه موكّل برايش از جهت شخص و مهر و ساير خصوصيات ، تعيين كرده تعدّى ننمايد ، پس اگر تعدّى كند فضولى مىباشد كه متوقف بر اجازه است . و همچنين بر وكيل واجب است كه مصلحت موكّل را مراعات نمايد ، پس اگر تعدّى كند و خلاف مصلحت او به جا آورد فضولى مىباشد . البته اگر موكّل خصوصيتى را تعيين كند همان متعين مىشود و عمل وكيل نافذ است اگر چه اين عمل بر خلاف مصلحت موكّل باشد .\r\nمسأله 15 - اگر زن ، مردى را در تزويجش وكيل نمايد ، وكيل حق ندارد او را براى خودش نكاح كند مگر اينكه زن صريحاً تعميم دهد يا كلام زن به حسب فهم عرف ظهور در عموم داشته باشد كه شامل وكيل هم بشود .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمسأله 16 - اقوى آن است كه يك نفر مىتواند متصدى هر دو طرف عقد شود ، به اينكه موجب از يك طرف عقد و قابل از طرف ديگر باشد ؛ چه اصالتاً از يك طرف و وكالتاً از طرف ديگر ، چه از دو طرف ولايتاً يا از هر دوى آن‌ها وكالتاً يا با اختلاف ( از يك طرف وكالتاً و از طرف ديگر ولايتاً ) اگر چه در صورت امكان ، احوط و اولى آن است كه دو نفر متصدى شوند و يك نفر براى هر دو طرف متصدى نشود ، مخصوصاً در تصدى زوج هر دو طرف عقد را ؛ به طور اصالت از طرف خودش و به طور وكالت از طرف زوجه در عقد انقطاعى ؛ زيرا از اشكالى كه مورد توجه نيست ، خالى نمىباشد و ليكن ترك احتياط در آن سزاوار نيست .\r\nمسأله 17 - اگر كسى را براى عقد در زمان معين وكيل نمايند ، بعد از اين زمان مادامىكه علم به وقوع عقد پيدا نكرده‌اند ، براى آن‌ها نزديكى كردن جايز نيست و گمان كفايت نمىكند . البته اگر وكيل خبر دهد كه عقد را واقع ساخته است ، كفايت مىكند ؛ زيرا قول او در آنچه كه وكيل شده حجت مىباشد .\r\nمسأله 18 - شرط كردن خيار فسخ در عقد ازدواج - خواه دائم باشد يا منقطع - نه براى زوج و نه براى زوجه ، جايز نيست ؛ پس اگر آن را شرط كردند ، شرط باطل است ، بلكه نزد مشهور فقها ، عقد هم باطل است و گفته شده كه شرط باطل است نه عقد ، كه خالى از قوت نيست . و شرط كردن خيار فسخ در مهر با تعيين مدت جايز است ؛ پس اگر صاحب خيار ، فسخ نمايد مهر المسمى ( نامبرده شده ) ساقط مىشود ، پس مانند عقد بدون ذكر مهر مىشود ، پس به مهر المثل برمىگردد ؛ اين در عقد دائم است كه ذكر نمودن مهر در آن معتبر نمىباشد . اما متعه كه بدون مهر صحيح نمىباشد ، آيا شرط كردن خيار در مهر در متعه صحيح است ؟ در آن اشكال است .\r\nمسأله 19 - اگر مردى ادعاى زوجيت زنى را بنمايد ، پس زن او را تصديق نمايد ، يا زن ادعا كند زوجيت مردى را پس مرد او را تصديق نمايد ، با احتمال صدق ، حكم به زوجيت آن‌ها مىشود و كسى حق ندارد كه به آن‌ها اعتراض نمايد . و بين اينكه هر دو از همان شهر و شناخته شده باشند يا غريب باشند فرق نمىكند . و اما اگر يكى از آن‌ها ادعاى\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nزوجيت كند و ديگرى آن را انكار نمايد ، بيّنه بر مدعى و قسم بر انكاركننده است ؛ پس اگر مدعى بيّنه داشته باشد به نفع او حكم مىشود و گرنه قسم متوجه منكر مىشود ، پس اگر قسم بخورد ادعاى مدعى ساقط مىشود و اگر نكول كند حاكم شرع قسم را به مدعى برمىگرداند ، پس اگر مدعى قسم بخورد ، حق ثابت مىشود و اگر نكول كند ساقط مىشود . و همچنين اگر منكر آن را بر مدعى رد نمايد و مدعى قسم بخورد ثابت مىشود و اگر نكول كند ساقط است . اين به حسب موازين قضاوت و قواعد دعوى است و اما به حسب واقع بر هر يك از آن‌ها واجب است كه به تكليفشان بيّنه و بين اللَّه تعالى ؛ عمل نمايند .\r\nمسأله 20 - اگر منكر از انكارش برگردد و اقرار نمايد ، اقرار او مسموع است و حكم به زوجيت بين آن‌ها مىشود اگر چه اقرار - بنابر اقوى - بعد از قسم باشد .\r\nمسأله 21 - اگر مردى زوجيت زنى را ادعا كند و او انكار نمايد ، آيا آن زن مىتواند با غير او ازدواج نمايد ؟ و آيا ديگرى مىتواند قبل از فصل دعوى و حكم به بطلان ادعاى مدعى ، با آن زن ازدواج كند يا نه ؟ دو وجه است كه اقواى آن‌ها اولى است ، خصوصاً در موردى كه مدعى در دعوايش سستى كند يا از ( پيگيرى ) آن ساكت باشد تا آن‌كه امر بر زن طول بكشد ، و در اين صورت اگر مدعى بعد از عقد نمودن ( ديگرى ) بر زن ، بيّنه اقامه كند به سبب بيّنه به نفع او و به بطلان عقد زن ، حكم مىشود و اگر بيّنه نباشد قسم متوجه زن مورد عقد مىشود ، پس اگر زن قسم بخورد بر زوجيتش باقى مىماند و ادعاى مدعى ساقط مىشود . و همچنين است اگر زن قسم را بر مدعى رد كند و او از قسم نكول نمايد . و فقط اشكال در جايى است كه زن از قسم نكول كند يا قسم را بر مدّعى رد نمايد و او قسم بخورد آيا به سبب نكول زن و قسم خوردن مدعى ، حكم به فساد عقد بر زن مىشود كه بين زن و شوهرش جدايى حاصل شود يا نه ؟ دو وجه است و وجيه‌ترين آن‌ها دومى است ، ليكن اگر كسى كه زن را عقد نموده او را طلاق دهد يا بميرد مانع بر طرف مىشود ، پس به سبب قسم مرد كه از حاكم يا از منكر به او رد شده ، زن به مدعى برمىگردد .\r\nمسأله 22 - تزويج زنى كه ادعا مىكند كه شوهر ندارد با احتمال صدقش ، بدون فحص جايز است حتى اگر سابقاً صاحب شوهر باشد و ادعا كند كه طلاق گرفته يا شوهرش مرده\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاست - البته اگر زن در ادعايش متّهم باشد احوط اولى آن است كه از حال آن زن فحص شود - پس اگر كسى غايب شود و به طورى انقطاع پيدا كند كه موت و حياتش معلوم نباشد ، اگر زنش ادعا كند كه از نشانه‌ها و قرائن و اخبار مخبرها ، علم پيدا كرده كه شوهرش مرده است ، تزويج اين زن جايز است ؛ اگر چه علم به قولش پيدا نشود . و براى وكيل جايز است كه عقد را بر او جارى نمايد در صورتى كه دروغ زن در ادعاى علم ، برايش معلوم نباشد ؛ ليكن احتياط ( مستحب ) ترك است خصوصاً اگر زن متهم باشد .\r\nمسأله 23 - اگر با زنى كه ادعا مىكند شوهر ندارد ازدواج كند ، پس مرد ديگرى ادعا كند كه زن من است ، اين ادعا متوجه هر يك از زوج و زوجه است ، پس اگر مدعى ، بيّنهء شرعى اقامه نمايد به نفع او و عليه آن دو حكم مىشود و بين آن دو جدايى مىافتد و زن تسليم مدعى مىگردد . و در صورت نبود بيّنه ، قسم متوجه هر دوى آن‌ها مىشود ؛ پس اگر هر دو با هم بر عدم زوجيت او قسم خوردند ، ادعاى او بر آن‌ها ساقط مىشود و اگر هر دو از قسم نكول كردند پس حاكم قسم را بر مدعى رد نمود ، يا هر دو قسم را بر او رد نمايند و او قسم بخورد ، مدعايش ثابت مىشود . و اگر يكى از آن دو قسم بخورد به اينكه ديگرى از قسم نكول نمايد ، پس حاكم آن را بر مدعى رد نمايد يا نكول‌كننده قسم را به مدعى رد كند پس مدعى قسم بخورد ، ادعايش نسبت به كسى كه قسم خورده ساقط است و اما نسبت به ديگرى ( كه نكول كرده ) اگر چه ادعاى مدعى نسبت به او ثابت شده ليكن اين ثبوت نسبت به كسى كه قسم خورده اثرى ندارد ، پس اگر قسم‌خورنده ، زوج و نكول‌كننده زوجه باشد ، نكول زن نسبت به زوج اثرى ندارد ، البته اگر او را طلاق دهد يا بميرد ، زن به مدعى برمىگردد . و اگر قسم‌خورنده زوجه و نكول‌كننده زوج باشد ، ادعاى مدعى نسبت به زن ساقط است و به هر حال راهى به زن ندارد .\r\nمسأله 24 - اگر زنى ادعا كند كه شوهر ندارد و مردى با او ازدواج كند ، سپس زن بعد از آن ادعا كند كه صاحب شوهر بوده است ، ادعايش مسموع نمىباشد . البته اگر بر ادعايش اقامهء بيّنه نمايد بين آن‌ها جدايى انداخته مىشود و در اين صورت كافى است كه بيّنه شهادت بدهد كه اين زن صاحب شوهر بوده است و ازدواجى كه با دومى نموده در وقت داشتن شوهر بوده است ، و لازم نيست زوج مشخصى را تعيين نمايد .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nمسأله 25 - در صحت عقد ، اختيار - يعنى اختيار زوجين - شرط است ، پس اگر هر دو يا يكى از آن‌ها بر ازدواج اكراه شوند ، عقد صحيح نمىباشد ، ولى اگر پس از آن رضايت حاصل شود بنابر اقوى صحيح است .\r\n\r\nاولياى عقد\r\nمسأله 1 - پدر و جد پدرى - يعنى پدر پدر و بالاتر - بر صغير و صغيره و ديوانه‌اى كه جنونش به بلوغ اتصال دارد ، و همچنين - ظاهراً - بر ديوانه‌اى كه ديوانگيش از بلوغ فاصله دارد ، ولايت دارند . و مادر و جد مادرى و لو از طرف مادر پدر - به اينكه مثلًا پدر مادر پدر باشد - و برادر و عمو و دايى و اولاد ايشان ، بر آن‌ها ولايت ندارند .\r\nمسأله 2 - پدر و جد پدرى بر بالغ رشيد و بر بالغهء رشيده‌اى كه ثيّبه باشد ، ولايت ندارند . و اما اگر بالغه باكره باشد داراى اقوالى است : مستقل مىباشد و آن‌ها بر او ولايت ندارند ، نه به طور استقلال و نه به طور انضمام ؛ و استقلال آن‌ها و اينكه او سلطنت و ولايت ندارد ، نه به طور استقلال و نه به طور انضمام ؛ اذن ولىّ و اذن خود باكره با هم به طور مشترك معتبر مىباشد ؛ و تفصيل بين ازدواج دائم و منقطع يا به استقلال باكره در اول - نه در دومى - يا عكس آن . و احتياط ( واجب ) آن است كه از آن دو ( پدر و جد پدرى ) اذن گرفته شود . البته اگر آن دو او را از تزويج با كسى كه شرعاً و عرفاً كفو او مىباشد و او هم ميل دارد جلوگيرى كنند اعتبار اذن آن‌ها بدون اشكال ساقط مىشود . و همچنين است اگر هر دو غايب باشند به طورى كه گرفتن اذن از آن‌ها ممكن نباشد با اينكه او احتياج به ازدواج داشته باشد .\r\nمسأله 3 - ولايت جد ، منوط به زنده بودن پدر و يا مرده بودن او نمىباشد ، پس در وقت وجود آن دو هر كدام از آن‌ها در ولايت مستقل مىباشند ، و اگر يكى از آن‌ها بميرد ولايت اختصاص به ديگرى پيدا مىكند . و هر كدام از آن‌ها در وقتى كه هر دو باشند در تزويج « مولّى عليه » سبقت بگيرد ، براى ديگرى محلى باقى نمىماند . و اگر هر كدام از آن‌ها او را به شخصى تزويج نمايند پس اگر معلوم باشد كدام يك از آن دو سبقت گرفته او مقدم است و تزويج ديگرى لغو مىباشد . و اگر معلوم شود مقارن هم بوده است عقد جد مقدم\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nمىشود و عقد پدر لغو مىگردد . و اگر تاريخ آن‌ها مجهول باشد و تقدم و تأخر و تقارن ، معلوم نباشد ، لازم است كه حكم علم اجمالى به اينكه اجمالًا او زن يكى از آن دو نفر است اجرا شود . و اگر تاريخ يكى از آن‌ها - نه ديگرى - معلوم باشد ، پس اگر آن‌كه معلوم است تاريخ عقد جد است بر عقد پدر مقدم مىشود و اگر آن‌كه تاريخش معلوم است عقد پدر است ، بر عقد جد مقدم مىشود ؛ ليكن در اين صورت ترك احتياط سزاوار نيست .\r\nمسأله 4 - نداشتن مفسده در صحت تزويج پدر و جد و نفوذ آن شرط است - و گرنه مانند اينكه بيگانه عقد كرده است ، عقد فضولى مىباشد و صحت آن بر اجازهء صغير بعد از بلوغ ، توقف دارد - بلكه احتياط ( مستحب ) مراعات مصلحت است .\r\nمسأله 5 - اگر عقد به وسيلهء پدر يا جد - بر صغير يا صغيره - با مراعات آنچه كه رعايتش واجب است واقع شود ، بعد از بلوغ ، آن دو خيار فسخ ندارند ، بلكه بر آن‌ها لازم مىباشد .\r\nمسأله 6 - اگر ولىّ ، صغيره را به كمتر از مهر المثل يا صغير را به بيشتر از آن ، تزويج نمايد ، پس اگر مصلحتى باشد كه آن را اقتضا كند ، عقد و مهر صحيح و لازم است و اگر مصلحت در خود تزويج باشد ؛ نه در مهر ، بنابر اقوى عقد صحيح و لازم است و مهر باطل مىباشد ، به اينكه مهر نافذ نيست و بعد از بلوغ ، متوقف بر اجازه است ، پس اگر اجازه دهد مستقر مىشود و گرنه به مهر المثل بر مىگردد .\r\nمسأله 7 - سفيه اسراف‌كننده كه سفاهتش به زمان صغر او متصل است يا به خاطر اسراف ، محجور شده ، ازدواج او صحيح نيست مگر با اذن پدر يا جدش يا با اذن حاكم شرع در صورت نبود آن دو . و تعيين مهر و تعيين زن در اختيار ولىّ مىباشد . و اگر بدون اذن ازدواج كند متوقف بر اجازه است ، پس اگر ولىّ مصلحت ببيند و اجازه دهد جايز است و به اعادهء صيغه نيازى نيست .\r\nمسأله 8 - اگر ولىّ ، « مولّى عليه » را به كسى تزويج كند كه داراى عيب است صحيح نيست و نافذ نمىباشد ؛ چه از عيب‌هاى موجب خيار فسخ باشد يا غير آن‌ها ، مانند اينكه غرق در معصيت‌ها است و اينكه شارب الخمر يا بدزبان و بدخلق است و امثال اين‌ها ؛\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمگر اينكه مصلحتى باشد كه تزويج او را لازم كرده باشد . و در اين صورت خيار فسخ نيست ؛ نه براى او و نه براى مولّى عليه ، در صورتى كه عيب از عيوب مجوّزهء فسخ نباشد . و اگر از اين گونه عيب‌ها باشد ظاهراً خيار فسخ براى مولّى عليه بعد از بلوغش ثابت است .\r\nاين‌ها همه‌اش با علم ولىّ به عيب است و گرنه داراى تأمل و تردّد است ؛ اگر چه در صورتى كه كوشش كند تا مصلحت را احراز نمايد ، بعيد نيست كه صحيح باشد . و بنابراين كه صحيح باشد ، ولىّ در عيوبى كه موجب فسخ مىباشند حق خيار فسخ دارد ، همانطور كه مولّى عليه بعد از بر طرف شدن حجر از او چنين حقى دارد . و در غير اين عيب‌ها ، بنابر اقوى نه براى او خيار فسخ هست و نه براى ولىّ .\r\nمسأله 9 - سزاوار ، بلكه مستحب است براى زنى كه مالك امر خودش است اينكه از پدر يا جدش اذن بگيرد و اگر آن‌ها نبودند از برادرش و اگر چند برادر دارد از برادر بزرگ‌تر اذن بگيرد .\r\nمسأله 10 - آيا وصى - يعنى كسى كه از طرف پدر يا جد قيّم است - در ازدواج بر صغير و صغيره ولايت دارد ؟ داراى اشكال است و احتياط ترك نشود .\r\nمسأله 11 - حاكم در نكاح بر صغير - پسر باشد يا دختر - با نبود پدر و جد ولايت ندارد . و اگر حاجت و ضرورت و مصلحتى كه رعايتش لازم است ازدواج را اقتضا كند به طورى كه بر ترك آن مفسده‌اى مترتب شود كه بايد از آن اجتناب نمود ، حاكم اقدام به تزويج او مىكند و احتياط به ضميمه نمودن اجازهء وصى پدر يا جد در صورتى كه وجود داشته باشد ترك نشود . و همچنين است كسى كه بلوغ او در حال فساد عقل باشد يا فساد عقل او تجديد شود در صورتى كه بلوغ و تجدد فساد عقل ، در زمان حيات پدر يا جد باشد .\r\nمسأله 12 - در ولايت اولياء ، بلوغ و عقل و حرّيت و اسلام - در صورتى كه مولّى عليه مسلمان باشد - شرط است ؛ پس صغير و صغيره بر كسى ولايت ندارند ، بلكه ولايت در موردش مال ولىّ آن‌ها است . و همچنين پدر و جد در صورتى كه ديوانه بشوند ولايت ندارند ؛ و اگر يكى از آن‌ها ديوانه شود ولايت مختص ديگرى مىشود . و همچنين پدرى\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nكه كافر است بر فرزند مسلمانش ولايت ندارد ؛ پس ولايت مال جدش است اگر مسلمان است . و ظاهر آن است كه بر فرزند كافرش ولايت دارد در صورتى كه جدّ مسلمان نداشته باشد و گرنه بعيد نيست كه براى جد مسلمان ثابت باشد ، نه براى ( پدر ) كافر .\r\nمسأله 13 - عقدى كه از غير وكيل و ولىّ صادر شده كه « فضولى » ناميده مىشود با اجازه صحيح مىشود ؛ چه از دو طرف فضولى باشد ، يا از يك طرف ؛ و چه مورد عقد ، صغير باشد يا كبير ؛ و چه عقدكننده خويشاوند مورد عقد باشد مانند برادر و عمو و دايى ، يا بيگانه باشد . و عقدى كه از ولىّ يا وكيل به صورتى كه در آن مأذون نبوده ، صادر شود - به اينكه ولىّ ، عقد را بر خلاف مصلحت واقع سازد ، يا وكيل بر خلاف آنچه كه موكّل تعيين نموده عقد نمايد - از موارد فضولى مىباشد .\r\nمسأله 14 - اگر معقود له ( كسى كه عقد برايش واقع شده ) از كسانى باشد كه عقد از او براى خودش صحيح باشد ، به اينكه بالغ عاقل باشد ، عقدى كه برايش از فضولى صادر شده وقتى صحيح مىشود كه او اجازه نمايد . و اگر كسى باشد كه عقد از او صحيح نباشد و مولّى عليه باشد ، به اينكه صغير يا ديوانه باشد وقتى صحيح مىشود كه يا ولىّ او عقد را در زمان قاصر بودن او اجازه كند يا خود او بعد از كمال ، آن را اجازه نمايد ، پس اگر بيگانه عقدى را بر صغير يا صغيره واقع سازد ، صحت عقدش متوقف بر اجازهء آن‌ها بعد از بلوغ و رشدشان مىباشد ، اگر پدر يا جدشان در حال كوچكى آن‌ها آن را اجازه نكرده باشند و هر كدام از اجازه‌ها حاصل شود كفايت مىكند . البته در صحت اجازهء ولىّ آنچه كه در صحت عقدش اعتبار دارد ، معتبر مىباشد ، پس اگر عقدى را كه بر خلاف مصلحت صغير ، واقع شده اجازه نمايد ، لغو مىباشد و امر آن منحصر به اجازهء خودش بعد از بلوغ و رشدش مىشود .\r\nمسأله 15 - اجازه ، فورى نيست ؛ پس اگر اجازه زمانى طولانى از عقد به تأخير بيفتد صحيح است ؛ چه تأخير اجازه از جهت جهل به وقوع عقد باشد يا به خاطر تأمل كردن يا به خاطر مشورت نمودن يا غير اين‌ها باشد .\r\nمسأله 16 - اجازهء بعد از رد ، اثر ندارد . و همچنين رد بعد از اجازه اثر ندارد . پس عقد به\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nوسيلهء اجازه لازم مىشود و به سبب رد منفسخ مىشود ؛ چه آنچه كه از رد يا اجازه سبقت گرفته از معقود له واقع شده باشد يا از ولىّ او ، پس اگر ولىّ دو صغير عقدى را كه فضولتاً بر آن‌ها واقع شده اجازه دهد يا رد نمايد ، آن دو بعد از بلوغ در اولى حق رد و در دومى حق اجازه ندارند .\r\nمسأله 17 - اگر يكى از دو زوج در وقت عقد كراهت داشته باشد ، ليكن رد از او صادر نشود ، ظاهر آن است كه اگر بعد از آن ، اجازه نمايد صحيح است ؛ بلكه اقوى صحت آن است با اجازه ، حتى اگر از او اذن خواسته شود و او نهى كند و اذن ندهد و با اين حال فضولى عقد را واقع سازد .\r\nمسأله 18 - در اجازه‌اى كه تصحيح كنندهء عقد فضولى است هر چه كه بر انشاى رضايت به اين عقد دلالت نمايد كفايت مىكند ، بلكه كارى كه دلالت بر رضايت به آن نمايد كافى است .\r\nمسأله 19 - در صحت عقد و خروج آن از فضولى بودن و احتياج نداشتن به اجازه ، رضايت قلبى كفايت نمىكند ؛ پس اگر در حال عقد ، حاضر و راضى به آن باشد ، ليكن چيزى از قول و فعل از او صادر نشود كه دلالت بر رضايت او نمايد ظاهراً فضولى مىباشد ، البته گاهى سكوت ، اجازه است و اخبارى كه در سكوت دختر باكره آمده حمل بر آن مىشود .\r\nمسأله 20 - قصد فضولى بودن و توجه به آن ، در وقوع عقد به طور فضولى معتبر نمىباشد ؛ بلكه معيار در فضولى بودن و عدم آن اين است كه عقد به حسب واقع از غير كسى كه او مالك عقد است واقع شود ، اگر چه خلاف آن را خيال نمايد . بنا بر اين اگر خيال كند كه ولىّ يا وكيل است و عقد را واقع سازد آنگاه خلاف آن آشكار شود فضولى مىباشد و با اجازه صحيح مىشود . همانطور كه اگر اعتقاد داشته باشد كه وكيل يا ولىّ نيست پس عقد را به عنوان فضولى بودن واقع سازد سپس خلاف آن معلوم شود ، عقد صحيح و لازم است و به اجازه توقف ندارد ، البته با فرض اينكه مصلحت رعايت شده باشد .\r\nمسأله 21 - اگر دو صغير به طور فضولى تزويج شوند ، پس اگر ولىّ آن‌ها اجازه دهد يا\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nآن‌ها بعد از بلوغشان آن را اجازه نمايند يا به اختلاف ، به اينكه ولىّ يكى از آن‌ها قبل از بلوغش اجازه دهد و ديگرى بعد از بلوغ ، خودش اجازه نمايد ، زوجيت ثابت مىشود و تمام احكام آن مترتب مىشود . و اگر ولىّ آن‌ها قبل از بلوغ آن‌ها ، آن را رد نمايند ، يا ولىّ يكى از آن‌ها قبل از بلوغ او آن را رد نمايد ، يا آن‌ها بعد از بلوغشان آن را رد نمايند ، يا يكى از آن‌ها بعد از بلوغش آن را رد نمايد ، يا هر دو بميرند ، يا يكى از آن‌ها قبل از اجازه بميرد ، عقد از اصل باطل مىشود به طورى كه اصلًا اثرى از توارث و غير آن از ساير آثار زوجيت بر آن مترتّب نمىشود . البته اگر يكى از آن‌ها بالغ شود و اجازه دهد سپس قبل از بلوغ ديگرى و اجازه‌اش بميرد ، از تركه‌اش به مقدارى كه ديگرى بر فرض زوجيت ارث مىبرد كنار گذاشته مىشود ؛ پس اگر آن ديگرى بالغ شد و اجازه داد به او داده مىشود ليكن بعد از اينكه قسم بخورد كه اجازه‌اش به طمع ارثيه نيست . و اگر اجازه ندهد يا اجازه دهد ولى قسم بر آن نخورد به او داده نمىشود ، بلكه به ورثه‌اش برگردانده مىشود . و ظاهر آن است كه احتياج به قسم وقتى است كه متهم باشد كه اجازه‌اش به خاطر ارث است و اما اگر متهم نباشد مانند اينكه با جهل به موت ديگرى ، آن را اجازه نمايد يا كسى كه باقى مانده زوج باشد و مهرى كه بر او لازم است - بر فرض زوجيت - بيشتر از آن چيزى باشد كه ارث مىبرد ، بدون قسم به او داده مىشود .\r\nمسأله 22 - همانطور كه ارث بر تقدير اجازه نمودن و قسم خوردن مترتب مىشود ، آثار ديگرى هم كه بر زوجيت مترتب است بر آن مترتب مىشود از قبيل مهر و حرام بودن مادر و دختر و حرام بودن زن بر پدر زوج و پسر او اگر كسى كه باقى مانده زوجه باشد و غير اين‌ها ، پس جميع آثار در ظاهر - بنابر اقوى - بر قسم مترتب مىشود .\r\nمسأله 23 - ظاهراً در هر موردى كه كسى كه عقد از طرف او لازم شده باشد بميرد و كسى كه زوجيتش بر اجازه‌اش متوقف باشد بماند ، اين حكم جريان دارد ، مانند اينكه يكى از دو صغير را ولىّ تزويج نمايد و صغير ديگر را فضولى تزويج كند پس اولى قبل از بلوغ دومى و اجازه‌اش بميرد ، بلكه در موردى كه هر دو كبير باشند و يكى از آن‌ها اجازه دهد و قبل از مردن دومى و اجازه‌اش بميرد ، بعيد نيست كه اين حكم جارى باشد ، ليكن قسم مبنى بر احتياط است ، مانند قسمى كه در بعضى از صورت‌هاى ديگر است .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nمسأله 24 - اگر عقد از يك طرف فضولى باشد ، از طرف اصيل لازم مىباشد ، پس اگر زوجه باشد حق ندارد قبل از آن‌كه آن ديگرى عقد را رد كند و فسخ نمايد با شخص ديگرى ازدواج نمايد . و آيا در حق او تحريم مصاهره قبل از اجازه و رد ديگرى ثابت مىشود ، پس اگر زوج باشد ازدواج با مادر زن و دختر و خواهر او و زن پنجم - اگر او چهارمى است - بر او حرام است ؟ احتياط ( مستحب ) اين است ، اگر چه اقوى خلاف آن است .\r\nمسأله 25 - اگر مرد يا زنى كه برايش عقد خوانده شده عقد فضولى را رد نمايد ، مثل اين است كه عقدى واقع نشده است ، چه عقد از دو طرف فضولى باشد و هر دو با هم آن را رد نمايند يا يكى از آن‌ها آن را رد كند ، بلكه چنين است اگر يكى از آن‌ها اجازه و ديگرى رد نمايد ؛ و چه از يك طرف فضولى باشد و اين طرف ، عقد را رد نمايد ، پس زنى كه برايش عقد خوانده شده بر پدر معقود له و پسرش ، حلال مىشود و دختر و مادر اين زن بر مرد معقود له حلال مىگردد .\r\nمسأله 26 - اگر فضولى زنى را بدون اطلاع او براى مردى تزويج نمايد و اين زن با مرد ديگرى ازدواج نمايد دومى صحيح و لازم است و محلى براى اجازهء اولى نمىماند . و همچنين است اگر فضولى مردى را بدون اطلاعش به زنى تزويج نمايد و حال آن‌كه اين مرد با مادر يا دختر آن زن ازدواج كرده باشد و سپس علم ( به عقد فضولى ) پيدا كند .\r\nمسأله 27 - اگر هر يك از دو نفر فضولى ، زنى را براى مردى تزويج نمايند ، آن زن مىتواند هر كدام را بخواهد اجازه دهد و اگر بخواهد مىتواند هر دو را رد نمايد ؛ چه هر دو عقد مقارن باشند يا يكى از آن‌ها بر ديگرى مقدم باشد . و همچنين است حال در موردى كه يكى از دو فضولى مردى را به زنى و فضولى ديگر آن مرد را به مادر يا دختر يا خواهر او تزويج نمايد ، كه او مىتواند هر كدام را بخواهد اجازه نمايد .\r\nمسأله 28 - اگر زن به دو مرد براى تزويج وكالت دهد و هر كدام از آن‌ها او را براى مردى تزويج نمايند ، در صورتى كه يكى جلوتر باشد ، همان صحيح مىباشد و ديگرى لغو مىشود . و در صورتى كه مقارن هم باشند هر دو با هم باطل مىباشند . و اگر جلو و عقب\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبودن آن‌ها معلوم نباشد ، پس اگر تاريخ يكى از آن‌ها معلوم است ، حكم به صحت همان مىشود ، نه ديگرى . و اگر تاريخ هر دو مجهول است ، پس اگر احتمال داده شود كه مقارن هم بوده‌اند حكم به بطلان آن‌ها با هم در حق هر يك از زوجه و دو زوج مىشود و اگر معلوم باشد كه مقارن هم نبوده‌اند پس اجمالًا معلوم است كه يكى از دو عقد صحيح است و زن زوجهء يكى از دو مرد است و نسبت به مرد ديگر بيگانه است ، پس زن حق ندارد با شخص ديگرى غير از آن دو ازدواج كند و ديگرى حق ندارد با اين زن ازدواج كند ؛ زيرا اين زن قطعاً صاحب شوهر است . و اما حال زن نسبت به دو زوج و حال آن‌ها نسبت به اين زن ، پس بهتر آن است كه هر دو او را طلاق دهند و يكى از آن‌ها با رضايت زن ، ازدواج را تجديد نمايد . و اگر سخت گرفتند و در توقف قضيه تا اينكه وضع روشن شود عسر و حرج بر زن باشد يا اميد روشن شدن آن نباشد ، متّجه آن است كه زوج از ميان آن دو با قرعه تعيين شود ، پس حكم مىشود به زوجيت كسى كه قرعه به نام او واقع شده است .\r\nمسأله 29 - اگر يكى از دو زوج ادعا كرد كه عقد او جلوتر بوده است ، پس اگر ديگرى او را تصديق نمود و زوجه هم او را تصديق كرد ، يا يكى از آن دو ( زوجه يا زوج دوم ) او را تصديق نمود و ديگرى گفت : « نمىدانم » پس زن ، زوجهء كسى است كه مدعى جلو بودن عقدش است . و اگر هر دو گفتند : « نمىدانيم » پس وجوب تمكين زوجه براى مدعى بلكه جواز آن مورد تأمل است ؛ مگر اينكه ندانستن مرد به غفلت در وقت اجراى عقد برگردد و احتمال دهد كه از باب اتفاق ، عقد به طور صحيح واقع شده باشد . و اگر ديگرى او را تصديق كند و ليكن زوجه او را تكذيب نمايد ، دعوى بين زوجه و هر دو زوج مىباشد ، پس زوج اول ادعاى زوجيت زن و صحت عقدش را مىنمايد و زن منكر زوجيت او و مدعى باطل بودن عقدش مىباشد ؛ و دعوى بين زن و زوج دومى برعكس مىشود ؛ زيرا دومى ادعاى بطلان عقدش را مىكند و زن ادعا مىكند كه عقد صحيح است ، پس در دعواى اولى زن مدعى و زوج منكر مىباشد و در دعواى دومى برعكس است ، پس اگر زن بر فساد عقد اول كه مستلزم صحيح بودن دومى است اقامهء بيّنه نمايد براى زن به زوجيت دومى حكم مىشود ، نه اولى . و اگر زوج دومى بر فساد عقدش ، اقامهء بيّنه كند حكم مىشود كه زن زوجيت او را ندارد و زوجيت براى اولى ثابت است . و اگر بيّنه نباشد ،\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nقسم متوجه زوج اول در دعواى اولى و متوجه زوجه در دعواى دومى مىباشد ، پس اگر زوج اول قسم بخورد و زوجه نكول نمايد ، زوجيت زن براى اولى ثابت مىشود و اگر برعكس باشد ، به اينكه زن قسم بخورد و زوج قسم نخورد ، حكم به زوجيت زن براى دومى مىشود . و اگر هر دو با هم قسم خوردند ، مرجع قرعه است . اين در صورتى است كه مصب دعوى صحت عقد و فساد آن باشد ، نه جلو بودن و عدم آن ، يا جلو و عقب بودن يا زوجيت و عدم زوجيت . خلاصه معيار در تشخيص مدعى و منكر ، غالباً مصب دعوى است . و اگر هر كدام از زوج‌ها ادعاى جلو بودن عقدش را بنمايد پس اگر زوجه بگويد :\r\n« نمىدانم » ، دعوى بين دو زوج مىشود پس اگر يكى از آن‌ها - نه ديگرى - اقامهء بيّنه نمايد به نفع او حكم مىشود و زوجه براى او است و اگر هر كدام از آن‌ها اقامهء بيّنه نمايند هر دو بيّنه تعارض مىكنند پس به قرعه رجوع مىشود و حكم مىشود به زوجيت زن براى كسى كه قرعه به نام او درآمده است . و اگر بيّنه نباشد قسم متوجه هر دو زوج مىشود ، پس اگر يكى از آن‌ها قسم بخورد به نفع او حكم مىشود و اگر هر دو قسم خوردند يا هر دو نكول نمودند به قرعه رجوع مىشود . و اگر زن يكى از آن‌ها را تصديق نمايد كسى كه زن او را تصديق نكرده يكى از دو طرف دعوى مىشود و طرف ديگر دعوى ، زوج ديگر با زوجه است پس با اقامهء بيّنه از يكى از دو طرف يا از هر دو طرف ، حكم همان است كه گذشت . و اما اگر بيّنه نباشد و منتهى به قسم گردد ، پس اگر زوجى كه زن او را تصديق نكرده ، قسم بخورد به نفع او و بر عليه زوجه و زوج ديگر ، حكم مىشود و اما اگر زوجى كه زن او را تصديق كرده ، قسم بخورد رفع و فيصلهء دعواى زوج ديگر بر زوجه ، بر قسم زوج مترتب نمىشود بلكه بايد زن هم قسم بخورد .\r\nمسأله 30 - اگر يكى از دو وكيل مردى ، زنى را براى او تزويج نمايد و وكيل ديگر ، دختر او را برايش تزويج كند ، عقد سابقى صحيح و عقد لاحق ، لغو مىباشد و اگر مقارن باشند هر دو باطل مىباشند . و اگر سابقى معلوم نباشد ، پس اگر تاريخ يكى از آن‌ها معلوم باشد ، حكم به صحت آن مىشود ، نه ديگرى . و اگر تاريخ آن‌ها مجهول باشد ، پس اگر تقارن آن‌ها محتمل باشد حكم به بطلان هر دو مىشود و اگر معلوم باشد كه مقارن هم نيستند پس در حقيقت علم به صحت يكى از دو عقد و بطلان يكى از آن‌ها پيدا مىشود پس زوج\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nحق مقاربت هيچ يك از آن‌ها را ندارد چنان كه براى آن‌ها هم جايز نيست كه از او تمكين نمايند . البته براى او جايز است كه به مادر نگاه كند و پوشاندن مادر خود را از او واجب نيست ؛ زيرا معلوم است كه يا شوهر او است يا شوهر دخترش مىباشد . و اما دختر چون كه زوجيتش احراز نشده است و وقتى نگاه كردن به دختر زوجه حلال مىشود كه به مادر دخول شده باشد و فرض اين است كه دخول ننموده است پس آنچه كه سبب حلال بودن نگاه به او است ، احراز نشده است و بر او پوشاندن خود از آن مرد واجب است . البته اگر فرض شود كه به مادر و لو به جهت « شبهه » دخول نموده ، حالش مانند حال مادر مىشود .\r\n\r\nاسباب تحريم\r\nيعنى چيزى كه به سبب آن ، ازدواج مرد با زن حرام است و صحيح نيست و زوجيت بين آن‌ها واقع نمىشود . و اين‌ها امورى مىباشند : نسب و رضاع ( شير خوردن ) و مصاهره ( خويشاوندى از راه ازدواج ) و آنچه كه به آن ملحق است و كفر و كفو هم نبودن و استيفاى عدد و عده گرفتن و احرام .\r\n\r\nنسب\r\nهفت صنف از زنان بر هفت صنف از مردان ، به واسطهء نسب ، حرام مىباشند : مادر ؛ كه شامل جده‌هاى بالا و پايين مىشود ؛ چه از پدر باشند يا از مادر ، پس زن بر پسرش و بر پسر پسرش و بر پسر پسر پسرش و بر پسر دخترش و بر پسر دختر دخترش و بر پسر دختر پسرش و به همين منوال حرام مىباشد . و خلاصه زن بر هر مردى كه با ولادت به او انتساب پيدا مىكند ، حرام است ؛ چه بدون واسطه يا با واسطه يا چند واسطه باشد و چه واسطه‌ها مرد يا زن يا مختلف باشند .\r\nو دختر ؛ كه شامل حفيده ( نوهء دختر ) و لو با يك واسطه باشد يا چند واسطه ؛ پس او بر پدرش كه شامل جد است ؛ خواه جد پدرى باشد يا مادرى ، حرام است . پس بر مرد ، دخترش و دختر پسرش و دختر پسر پسرش و دختر دخترش و دختر دختر دخترش و دختر پسر دخترش حرام است . و خلاصه هر زنى كه با ولادت - به يك واسطه يا چند واسطه ، خواه واسطه‌ها مرد باشند يا زن يا مختلف - به او منتسب باشد .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nو خواهر ؛ چه از پدر باشد يا از مادر و يا از هر دو .\r\nو دختر برادر ؛ چه برادر از پدر باشد يا از مادر و يا از هر دو ؛ و او هر زنى است كه با ولادت به برادرش - بدون واسطه يا با واسطه و لو زياد باشند - انتساب پيدا كند چه انتساب با او به وسيلهء پدرها باشد يا به وسيله مادرها يا مختلف . پس بر مرد ، دختر برادرش و دختر پسر او و دختر پسر پسر او و دختر دختر او و دختر دختر دختر او و دختر پسر دختر او و به همين منوال ، حرام است .\r\nو دختر خواهر ؛ و او هر زنى است كه با ولادت ، به خواهرش - طبق آنچه كه در دختر برادر ذكر شد - انتساب پيدا كند .\r\nو عمه ؛ و او خواهر پدرش از پدر يا از مادر يا از هر دو مىباشد . و مقصود از عمه شامل عمه‌هاى بالا هم مىشود ، يعنى عمهء پدر - خواهر جدّ پدرى - خواه از پدر باشد يا از مادر يا از هر دو ؛ و عمهء مادر - خواهر پدر مادر - خواه از پدر باشد يا از مادر يا از هر دو ؛ و عمهء جدّ پدرى و جدّ مادرى و عمهء جدّه اين چنينى ( پدرى يا مادرى ) . پس مراتب عمه‌ها مراتب پدرها است و او هر زنى است كه خواهر مردى باشد كه با تو از طرف پدرت يا مادرت با ولادت انتساب پيدا مىكند .\r\nو خاله ؛ و مقصود از او نيز ، كسى است كه شامل خاله‌هاى بالا مىشود ؛ پس خاله مانند عمه است ، البته او خواهر يكى از مادرهاى تو - و لو از طرف پدرت - مىباشد ، و عمه ، خواهر يكى از پدرهاى تو - و لو از طرف مادرت - مىباشد ، پس خواهر جدهء تو از پدر ، خاله‌ات مىباشد زيرا او خالهء پدرت است و خواهر جد تو از مادر ، عمهء تو است زيرا او عمهء مادرت مىباشد .\r\nمسأله 1 - عمهء عمه و خالهء خاله مادامىكه و لو با واسطه در دو عنوان عمه و خاله داخل نشوند ، حرام نمىباشند . و آن‌ها گاهى در اين دو عنوان داخل مىشوند پس حرام مىشوند مانند اينكه عمهء تو ، خواهر پدرت ، از پدر و مادر يا از پدر باشد و براى پدر پدرت خواهرى از پدر يا از مادر يا از پدر و مادر باشد ، پس اين زن بدون واسطه عمه است براى عمهء تو و با واسطه عمه است براى تو . و مانند اينكه اگر خالهء تو خواهر مادرت از پدرش يا از پدر و مادرش باشد و براى مادر مادر تو خواهرى باشد ، پس اين زن بدون واسطه\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nخاله است براى خالهء تو و با واسطه خاله است براى تو . و گاهى داخل در عنوان عمه و خاله نمىشوند پس حرام نمىباشند ، مانند اينكه اگر عمهء تو خواهر پدرت از مادرش - نه از پدرش - باشد و براى پدر خواهر ، خواهرى باشد ، پس خواهر دومى ، عمهء عمه تو مىشود ، ولى بين تو و بين او اصلًا نسبى نيست . و مانند اينكه اگر خالهء تو خواهر مادرت از پدرش - نه از مادرش - باشد و براى مادر خواهر ، خواهرى باشد پس اين زن خالهء خالهء تو مىباشد و خالهء تو و لو با واسطه نمىشود . و همچنين خواهر برادر يا خواهر خواهر وقتى حرام مىشود كه خواهر باشد ، نه مطلقاً پس اگر تو برادر يا خواهرى از پدرت داشته باشى و براى مادر او دخترى از شوهر ديگر باشد پس او خواهر برادرت يا خواهرت است ولى خواهر تو نمىشود - نه از طرف پدرت و نه از طرف مادرت - پس بر تو حرام نمىباشد .\r\nمسأله 2 - نسب يا شرعى است ، و آن عبارت است از اينكه به سبب وطيى كه ذاتاً با سببى شرعى - از نكاح يا ملك يمين يا تحليل - حلال است ، حاصل شود ؛ اگر چه به خاطر عوارضى از قبيل حيض يا روزه يا اعتكاف يا احرام و مانند آن‌ها حرام شده باشد . و وطى شبهه به نكاح شرعى ملحق مىشود . و يا غير شرعى است و آن عبارت است از اينكه با سفاح و زنا حاصل شود . و احكامى كه بر نسب ثابت در شرع ، از توارث و غيره ، مترتب مىباشد اگر چه اختصاص به اولى دارد ليكن ظاهراً بلكه قطعاً موضوع حرمت ازدواج اعم از آن است پس سبب غير شرعى را هم شامل مىشود ، بنا بر اين اگر با زنى زنا كند و پسر و دخترى از او متولد شود ازدواج نمودن بين آن‌ها حرام است . و همچنين بين هر يك از آن‌ها و بين اولاد زانى و زانيه كه با ازدواج صحيح يا با زنا با زن ديگرى ، پيدا شده‌اند . و همچنين زن زانيه و مادرش و مادر مرد زانى و خواهر آن‌ها بر پسر حرام مىشوند و دختر بر مرد زانى و پدرش و اجداد و برادرها و عموهايش حرام مىشود .\r\nمسأله 3 - منظور از وطى شبهه وطيى است كه استحقاق آن را ندارد و علم به حرمت وطى ندارد مانند اينكه با زن بيگانه به اعتقاد اينكه زن خودش است نزديكى نمايد ، يا طريق معتبرى بلكه اصل معتبرى بر آن نداشته باشد ؛ و مع ذلك مسأله مورد اشكال است . و وطى ديوانه و كسى كه خواب است و كسى كه مانند مجنون و خواب است ملحق به آن\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nمىشود . و شخص مست در صورتى كه مستىاش به آشاميدن مسكر از روى عمد و عصيان باشد ، به آن ملحق نمىشود .\r\n\r\nرضاع\r\nنشر ( سرايت ) حرمت به وسيلهء رضاع بر چند شرط توقف دارد : اول اينكه شير از وطى جايز شرعى به سبب ازدواج يا ملك يمين يا تحليل و آنچه كه در حكم آن است - مانند آن‌كه بدون وطى كردن ، نطفه به فرج حليله‌اش برسد - حاصل شود . و وطى شبهه بنابر اقوى ملحق به وطى شرعى است . پس اگر شير از زن بدون ازدواج و آنچه كه ملحق به آن است ، بيايد حرمت نمىآورد . و همچنين است اگر بدون وطى و آنچه كه ملحق به وطى است باشد و لو ازدواج كرده باشد . و همچنين است اگر شير از زنا باشد . بلكه ظاهر آن است كه معتبر است كه جريان شير بعد از ولادت باشد ، پس اگر بدون ولادت جارى شود و لو اينكه حامله باشد بنابر اقوى حرمت حاصل نمىشود .\r\nمسأله 1 - در نشر حرمت ، لازم نيست كه زن در حبالهء مرد باقى باشد ، پس اگر شوهر او را طلاق دهد يا از او بميرد و حال آن‌كه زن از او حامله يا شيرده باشد ، پس بچه‌اى را شير دهد حرام مىشود اگر چه زن ازدواج كند و شوهر دوم به او دخول نمايد و از او حامله نشود يا حامله شود و شير به حال خودش بماند - نه قطع شود و نه زياد شود - بلكه چنين است اگر زياد هم شده باشد در صورتى كه احتمال داده شود كه از شوهر اول است . دوم :\r\nاينكه خوردن شير با مكيدن از پستان باشد ، پس اگر شير به حلق او ريخته شود يا شير دوشيده شده از زن را بياشامد ، حرمت پيدا نمىكند . سوم : اينكه زن شيرده زنده باشد ، پس اگر زن در اثناى شير دادن بميرد و نصاب ، در حال مرگ او و لو با يك مرتبه كامل گردد حرام نمىشود . چهارم : اينكه بچهء شيرخوار در اثناى دو سالگى باشد و دو سالش كامل نشده باشد ، پس شير خوردن او بعد از دو سال اعتبار ندارد . و دو سال در فرزند زن شيرده بنابر اقوى معتبر نمىباشد ، پس اگر شير دادن بعد از كامل شدن دو سال او واقع شود حرام مىشود در صورتى كه قبل از دو سال شيرخوار باشد .\r\nمسأله 2 - منظور از دو سال ، بيست و چهار ماه قمرى از وقت ولادت است . و اگر در\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nاثناى ماه متولد شود بنابر اظهر آنچه كه از ماه اول گذشته از ماه بيست و پنجم كامل مىگردد . پس اگر در دهم ماه متولد شده باشد دو سالش در دهم ماه بيست و پنجم كامل مىگردد .\r\nشرط پنجم : كميت است و كميت شير خوردن ، آن است كه به حدّ معينى برسد ، پس همين كه گفته شود شير خورد و يا يك‌دفعه شير كامل بخورد ، كفايت نمىكند و براى كميت آن ، سه تقدير و تحديد هست : اثر و زمان و عدد ، و هر كدام از اين‌ها حاصل شود در حرمت آن كافى است و بعيد نيست كه اثر ، اصل باشد و دوتاى ديگر ، دو نشانه بر اثر باشند ، ليكن اگر يكى از آن‌ها بدون اثر ، حاصل شد احتياط ترك نشود . اما اثر ، آن است كه به قدرى بخورد كه گوشت روييده شود و استخوان محكم گردد . و اما زمان ، آن است كه از زن يك روز و شب به طورى كه متصل باشند ، شير بخورد ، به اينكه غذاى بچه در اين مدت منحصر به شير آن زن باشد . و اما عدد ، آن است كه پانزده مرتبهء كامل از آن زن شير بخورد .\r\nمسأله 3 - در روييدن گوشت و محكم شدن استخوان معتبر است كه آن‌ها مستقلًا از شير خوردن از آن زن حاصل شوند به طورى كه روييدن گوشت و محكمى استخوان انتساب به اين شير خوردن پيدا كنند ، پس اگر فرض شود كه شكر و مانند آن ضميمه شده به طورى كه روييدن گوشت و محكم شدن استخوان انتساب به هر دو پيدا كند ، ثبوت تحريم مشكل است ، چنان كه معيار آن است كه روييدن گوشت و محكم شدن استخوان ، قابل اعتنا باشد و به صورتى مشخص باشد كه عرفاً روييدن گوشت و محكم شدن استخوان صادق باشد و حصول آن‌ها به دقت عقلى كفايت نمىكند . و اگر در حاصل شدن آن‌ها به اين اندازه شك شود يا در اينكه شير خوردن به طور استقلال ( نه به ضميمه چيز ديگر ) موجب پيدا شدن آن‌ها شده ، شك شود ، به دو تقدير ديگر رجوع مىشود .\r\nمسأله 4 - در تقدير با زمان ، معتبر است كه غذاى بچه در آن يك روز و شب منحصر به شير باشد و آشاميدن آب جهت عطش ، و آنچه كه جهت مداوا مىخورد يا مىآشامد ، در صورتى كه از حدّ متعارف خارج نشود ضررى نمىرساند . و ظاهر آن است كه در تقدير با\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nزمان ، اگر در اثناى شب يا اثناى روز شروع به شير خوردن نمايد تلفيق آن كفايت مىكند .\r\nمسأله 5 - در تقدير با عدد ، امورى معتبر است :\r\nاز آن جمله است اينكه : هر مرتبه شير خوردن كامل باشد ، به اينكه بچه سير شود و خودش پستان را رها كند ؛ و مرتبهء ناقص ، يك مرتبه حساب نمىشود . و مرتبه‌هاى ناقص بعضى با بعضى ضميمه نمىشوند ، به اينكه دو مرتبهء ناقص يا سه مرتبهء ناقص ، مثلًا يك مرتبه حساب شود . ولى اگر بچه پستان را بگيرد و سپس آن را رها كند ولى نه به قصد اعراض ، بلكه به خاطر نفس كشيدن يا توجه به اسباب‌بازى يا به جهت منتقل شدن از پستانى به پستان ديگر يا غير اين‌ها ، تمام اين‌ها يك شير خوردن حساب مىشود .\r\nو از آن جمله است اينكه : مرتبه‌هاى خوردن شير ، پىدرپى باشد ، به اينكه بين آن‌ها شير دادن زن ديگرى - بنابر اقوى در رضاع كامل و تمام و بنابر احتياط ( واجب ) در مطلق شير خوردن - فاصله نيفتد . البته اگر جداً كم باشد ضرر نمىرساند و در پىدرپى بودن آن فاصله افتادن غير رضاع از خوردنى و آشاميدنى ، اگر چه به آن تغذيه مىنمايد ضرر ندارد .\r\nو از آن جمله است اينكه : عدد كامل از يك زن باشد ، پس اگر بعضى از مرتبه‌ها را از زنى بخورد و آن‌ها را از زن ديگرى كامل نمايد حرام نمىشود اگر چه هر دو زن از يك شوهر باشند ، پس نه يكى از زن‌هاى شيرده ، مادر شيرخوار مىشود و نه مرد ، پدرش .\r\nو از آن جمله است اينكه : از يك مرد باشد ، به اينكه عدد كامل از شير يك مرد باشد و يكى بودن زن شيرده كفايت نمىكند ؛ پس اگر زنى از شير مردى هشت مرتبهء كامل شير بدهد ، سپس آن مرد او را طلاق دهد و با مرد ديگرى ازدواج نمايد و از او حامله شود و پس از آن همان بچه را از شير مرد دومى شير بدهد و عدد را كامل كند و بدون آن‌كه شير دادن زن ديگرى در بين آن فاصله بيندازد - به اينكه در اين مدت فاصله ، از خوردنى و آشاميدنى ديگر تغذيه نمايد - حرمت پيدا نمىشود .\r\nمسأله 6 - شرايطى را كه ما ذكر كرديم شروط شير دادنى است كه حرمت مىآورد ، پس اگر بعضى از آن‌ها منتفى باشد اثرى ندارد و اصلًا حرمتى نمىآورد ؛ حتى بين مرد و بچهء شيرخوار و همچنين بين شيرخوار و شيرده ، تا چه رسد به اصول و فروع و حواشى آن‌ها .\r\nو در شير دادن ، علاوه بر آنچه كه گذشت شرط ديگرى است و اين شرط اختصاص دارد\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبه پيدا شدن حرمت بين دو شيرخوار و بين يكى از آن‌ها و فروع ديگر . و به عبارت ديگر شرط تحقق اخوّت رضاعى بين دو شيرخوار است ، و آن شرط اين است كه مردى كه دو شيرخوار از شير او خورده‌اند ، يكى باشد ، پس اگر پسر بچه‌اى از زنى از شير شخصى رضاع كاملى شير بخورد و دختر بچه‌اى از آن زن از شير شخص ديگرى رضاع كاملى شير بخورد ، به اينكه اولى او را طلاق دهد و دومى با او ازدواج نمايد و از دومى صاحب شير شود پس دختر بچه را رضاع كاملى شير بدهد اين دختر بر آن پسر حرام نمىشود . و همچنين فروع يكى از اين‌ها بر ديگرى حرام نمىباشد ، بر خلاف آن‌كه اگر مرد و صاحب شير يكى باشد و شيرده متعدد باشد ، مانند اينكه شخصى چند زن داشته باشد و هر كدام از آن‌ها طفلى را رضاع كاملى از شير آن مرد ، شير دهند ، كه بعضى از اين‌ها بر بعضى و بر فروع آن حرام مىشوند ؛ زيرا اخوت رضاعى بين آن‌ها حاصل شده است .\r\nمسأله 7 - اگر رضاع جامع شرايط تحقق پيدا كند ، مرد و مرضعه ( زن شيرده ) ، پدر و مادر شيرخوار مىشوند و اصل‌هاى آن‌ها اجداد و جدّه‌ها مىگردند و فرع‌هاى آن‌ها برادرها و اولاد برادرهاى او مىشوند و كسى كه در حاشيهء آن‌ها و در حاشيهء اصل‌هاى آن‌ها مىباشند عموها يا عمه‌ها و دايىها يا خاله‌هاى او مىشوند و او - يعنى شيرخوار - پسر يا دختر آن‌ها است و فرع‌هاى او نوادگان آن‌ها مىباشند . و وقتى اين مطلب روشن گرديد پس هر عنوان نسبى محرّم - از عنوان‌هاى هفتگانه گذشته - در صورتى كه مثل آن در رضاع تحقق پيدا كند محرّم مىباشد . پس مادر رضاعى مانند مادر نسبى است و دختر رضاعى مانند دختر نسبى است و به همين صورت . پس اگر زنى از شير مردى طفلى را شير دهد ، مرضعه و مادرش و مادر آن مرد بر آن طفل به خاطر مادر بودن ، حرام مىشوند و دخترى كه شير خورده و دخترهاى او و دخترهاى پسرى كه شير خورده بر آن مرد و بر پدرش و پدر مرضعه به خاطر دختر بودن ، حرام مىباشند و خواهر آن مرد و خواهر مرضعه بر شيرخوار حرام مىباشند ؛ زيرا آن‌ها عمه و خالهء او مىشوند . و دخترى كه شير خورده بر برادر آن مرد و برادر مرضعه حرام است ؛ زيرا او دختر برادر يا دختر خواهر آن‌ها مىشود . و دخترهاى آن مرد بر پسرى كه شير خورده ، و دخترى كه شير خورده بر پسرهاى آن مرد - نسبى باشند يا رضاعى - حرام مىباشند . و همچنين دخترهاى مرضعه بر\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nپسرى كه شير خورده ، و دخترى كه شير خورده بر پسرهاى مرضعه - اگر نسبى باشند - حرام هستند براى آن‌كه اخوت دارند . و اما اولاد رضاعى مرضعه از كسانى كه با شير مرد ديگر ، آن‌ها را شير داده غير از آن مردى كه پسر شيرخوار از شير او خورده است بر پسرى كه شير خورده ، حرام نمىباشند به خاطر آنچه كه گذشت ، كه يكى بودن مرد در تأثير حرمت بين شيرخوارها ، شرط است .\r\nمسأله 8 - در پيدا شدن علاقهء رضاعى كه حرمت مىآورد دخيل بودن رضاع در حصول آن علاقه فى الجمله كفايت مىكند ، كه گاهى بدون دخالت غير رضاع در آن ، علاقهء رضاع حاصل مىشود ، مانند علاقه پدر بودن و مادر بودن و پسر بودن و دختر بودن كه بين مرد و مرضعه و بين شيرخوار حاصل مىشود . و همچنين علاقه‌اى كه بين شيرخوار و بين اصول مرد و مرضعه حاصل مىشود مانند آن‌كه مرد و مرضعه ، پدر يا مادر رضاعى داشته باشند چون كه آن‌ها فقط از جهت رضاع ، جدّ و جدّهء شيرخوار مىباشند . و گاهى علاقهء رضاع با رضاع و دخالت نسب ، حاصل مىشود ، مانند علاقهء اخوت كه بين شيرخوار و اولاد نسبى مرد و مرضعه حاصل مىشود ، پس اين‌ها اگر چه با ولادت منسوب به آن‌ها مىباشند ، ليكن برادر بودن آن‌ها براى شيرخوار به سبب رضاع حاصل شده است پس آن‌ها برادرها يا خواهرهاى رضاعى او مىباشند . توضيح اين مطلب ، آن است كه نسبت بين دو نفر گاهى با يك علاقه حاصل مىشود مانند نسبت بين فرزند و پدر و مادرش و گاهى با دو علاقه حاصل مىشود مانند نسبت بين دو برادر ؛ زيرا اين علاقه با علاقهء هر يك از اين‌ها با پدر يا مادر يا هر دو ، حاصل شده است . و مانند نسبت بين يك نفر و نزديك‌ترين جدش ؛ پس اين علاقه با علاقه بين او و بين پدرش مثلًا و علاقه بين پدرش و بين جدش حاصل شده است . و گاهى با سه علاقه حاصل مىشود مانند نسبت يك نفر با جد دومش و مانند نسبت بين او و بين نزديك‌ترين عمويش پس او با علاقه بين تو و بين پدرت و با علاقه هر يك از پدر تو و برادرش با پدرشان مثلًا حاصل شده است و به همين صورت علاقه‌ها و نسبت‌ها بالا مىروند و پايين مىآيند و به كمى علاقه‌ها و زيادى آن‌ها انشعاب پيدا مىكنند حتى نسبت بين دو نفر ، گاهى بر ده علاقه يا كمتر و يا بيشتر توقف پيدا مىكند . و وقتى كه اين مطلب روشن شد ، پس اگر همهء اين علاقه‌ها با ولادت حاصل\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nشده باشند ، علاقه نسبى مىباشد و اگر همه يا بعضى از آن‌ها و لو يكى از ده علاقه ، با رضاع حاصل شده باشند علاقهء رضاعى مىباشد .\r\nمسأله 9 - از آنجا كه مصاهرت - كه چنان كه خواهد آمد ، يكى از اسباب تحريم ازدواج است - علاقهء بين يكى از زوجين و بعضى از خويشان زوج ديگر است پس بر دو امر توقف دارد : ازدواج نمودن ، و قرابت ( خويشاوندى ) . و رضاع ، فقط جاى دومى را مىگيرد ، نه اولى را . پس مرضعهء فرزند تو ، به منزلهء زوجهء تو نمىباشد تا آن‌كه مادر مرضعه بر تو حرام باشد ، ليكن مادر رضاعى و دختر رضاعى زوجهء تو مانند مادر و دختر نسبى او مىباشند پس بر تو حرام مىباشند . و همچنين حليلهء پسر رضاعى مانند حليلهء پسر نسبى و حليلهء پدر رضاعى مانند حليلهء پدر نسبى است ، كه اولى بر پدر رضاعيش و دومى بر پسر رضاعيش حرام است .\r\nمسأله 10 - در گذشته معلوم شد كه علاقهء رضاعى محض ( بدون دخالت نسب ) گاهى با يك رضاع حاصل مىشود مانند علاقه‌اى كه بين شيرخوار و بين مرضعه و صاحب شير حاصل مىشود . و گاهى با دو رضاع حاصل مىشود ، مانند علاقه‌اى كه بين شيرخوار و بين پدر و مادر رضاعى مرد و مرضعه حاصل مىشود . و گاهى با چند رضاع پيدا مىشود ، پس اگر صاحب شير مثلًا پدر رضاعى داشته باشد و اين پدر رضاعى هم پدر رضاعى داشته باشد و براى اين پدر آخرى هم ، پدر رضاعى باشد و همچنين تا ده پدر مثلًا ، همهء آن‌ها اجداد رضاعى شيرخوار آخرى مىباشند و همهء مرضعه‌ها جدّه‌هاى او مىباشند ، پس اگر زن باشد بر همهء اجداد حرام است و اگر مرد باشد تمام جده‌ها بر او حرام مىباشند . بلكه اگر جد رضاعى اعلى ، خواهر رضاعى داشته باشد ، بر شيرخوار آخرى حرام مىباشد ؛ براى آن‌كه عمهء رضاعى اعلاى او مىباشد . و اگر مرضعهء دور تر ، كه جدهء علياى شيرخوار است ، خواهر داشته باشد ، بر او حرام مىشود ؛ چون كه خالهء اعلاى رضاعى او مىباشد .\r\nمسأله 11 - در گذشته دانستى كه در پيدا شدن اخوت رضاعى بين شيرخوارها ، يكى بودن مرد شرط است و بر همين متفرع مىشود مراعات اين شرط در عمو بودن و دايى بودنى كه با رضاع پيدا مىشوند ؛ زيرا عمو و عمه ، برادر و خواهر پدر مىباشند و دايى و خاله ، برادر و خواهر مادر هستند ، پس اگر پدر تو يا مادرت با دختر زنى شير خورده باشند\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nچنانچه مرد يكى باشد ، آن دختر ، عمه يا خالهء رضاعى تو مىباشد به خلاف آن‌كه مرد يكى نباشد ، پس چون اخوت رضاعى بين پدر تو يا مادر تو با آن دختر حاصل نشده عمّه يا خالهء تو نمىشود ، بنا بر اين بر تو حرام نمىباشد .\r\nمسأله 12 - ازدواج پدر شيرخوار با اولاد صاحب شير كه با ولادت ، بچه‌هاى او مىباشند ، بلكه بنابر احتياط ( واجب ) با اولاد رضاعى او نيز ، جايز نيست . و همچنين با اولاد نسبى - نه رضاعى - مرضعه جايز نيست . و اما اولاد او ( پدر شيرخوار ) كه از اين شير نخورده‌اند ازدواج آن‌ها با اولاد صاحب شير و با اولاد مرضعه كه برادر آن‌ها را شير داده ، جايز است ؛ اگر چه ترك احتياط سزاوار نيست .\r\nمسأله 13 - اگر زنى پسر شخصى را با شير شوهرش شير دهد ، سپس دختر شخصى ديگر را از شير همان شوهر شير بدهد ، اين دختر اگر چه بر آن پسر حرام مىشود ، ليكن خواهرهاى هر كدام از آن‌ها به برادرهاى ديگرى حلال مىباشند .\r\nمسأله 14 - رضاع محرّم ( رضاعى كه موجب حرمت مىشود ) همانطور كه اگر قبل از نكاح باشد مانع نكاح است همچنين اگر بعد از نكاح باشد نكاح را باطل مىكند ؛ پس اگر مردى داراى زوجهء كوچكى باشد پس اين زوجه را دختر او يا مادر او يا خواهر او يا دختر برادر او يا دختر خواهر او يا زوجهء برادر او با شير او ( برادر ) ، با رضاع كاملى شير دهد ، ازدواج آن زن باطل مىشود و بر او حرام مىشود ؛ زيرا به وسيلهء رضاع ، دختر يا خواهر يا دختر برادر يا دختر خواهرش مىشود ، پس بعد از ازدواج بر او حرام مىگردد همانطور كه قبل از ازدواج بر او حرام مىشد . و همچنين اگر داراى دو زن - صغيره و كبيره - باشد ، پس زن كبيره ، زن صغيرهء او را شير دهد ، زن كبيره بر او حرام مىشود ؛ چون مادر زنش مىشود . و همچنين زوجهء صغيره نيز بر او حرام مىشود در صورتى كه رضاع او از شير او باشد يا به زوجهء كبيره دخول كرده باشد ؛ چون كه در فرض اول ، زن صغيره ، دخترش مىشود و در فرض دوم دختر زوجهء مدخول بها مىشود ، ولى اگر رضاع از شير او نباشد و به زوجهء كبيره دخول نكرده باشد ، عقد او منفسخ مىشود ؛ اگر چه بر او حرام نمىشود ( و مىتواند دوباره او را عقد نمايد ) .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nتوجه\r\nاگر دو برادر مثلًا در يك خانه باشند و زن هر كدام از اين‌ها نسبت به ديگرى بيگانه باشد و بخواهند كه زن هر كدام اين‌ها از محارم ديگرى شود تا نگاه كردن آن مرد به آن زن جايز باشد ، براى آن‌ها ممكن است كه به اين صورت عمل كنند كه هر كدام از آن‌ها دختر بچه‌اى را تزويج نمايند و زوجهء هر كدام از آن‌ها زوجهء ديگرى را رضاع كامل شير دهد ، پس زوجهء هر كدام از آن‌ها مادر زوجهء ديگرى مىشود پس ، از محارم او مىگردد و نگاه او به آن زن حلال مىشود و ازدواج هر دو دختر بچه باطل مىشود ؛ به جهت آن‌كه هر كدام از آن‌ها با رضاع ، دختر برادر شوهرش مىشود .\r\nمسأله 1 - اگر زنى فرزند دخترش را شير دهد ، و به عبارت ديگر اگر جده از طرف مادر نوه‌اش را شير دهد ، دخترش - مادر فرزند - بر شوهرش حرام مىشود و ازدواجش باطل مىشود - چه او را با شير پدر دختر يا با شير غير او شير دهد - و اين به خاطر آن است كه شوهر دختر ، پدر شيرخوار است و زوجه‌اش دختر مرضعه - جدهء فرزند - مىباشد و تحقيقاً گذشت كه بر پدر شيرخوار ازدواج با اولاد مرضعه حرام است ، پس اگر پيش از ازدواج آن را منع كند بعد از ازدواج هم آن را باطل مىكند . و همچنين اگر زوجهء پدر دختر ، از شير او فرزند دختر را شير دهد ، ازدواج دختر باطل مىشود براى آنچه كه گذشت ، به اينكه ازدواج پدر شيرخوار در اولاد صاحب شير حرام است . و اما جدّهء از طرف پدر اگر فرزند پسرش را شير دهد چيزى بر آن مترتب نمىشود ، چنان كه اگر شير دادن جدّه از طرف مادر ، به فرزند دخترش ، بعد از وفات دخترش يا طلاق او يا بعد از وفات شوهر او باشد چيزى بر آن مترتب نمىشود ، پس مانعى از آن نيست اگر چه حرمت ازدواج مطلقه و خواهر او و همچنين خواهر زوجهء متوفى ، بر آن مترتب مىشود .\r\nمسأله 2 - اگر كسى پسر صغيرش را با دختر صغير برادرش ، تزويج نمايد سپس جدّهء پدرى يا مادرى آن‌ها يكى از آن‌ها را شير دهد ، در صورتى كه دو برادر با دو خواهر ازدواج كرده باشند ، ازدواج دو بچه به هم مىخورد ؛ زيرا شيرخوار اگر پسر باشد پس اگر جدّهء پدرىاش او را شير دهد عموى زوجه‌اش مىشود و اگر جدّهء مادرىاش او را شير\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nدهد دايى زوجه‌اش مىشود و اگر دختر باشد ، بنابر فرض اول ، عمهء شوهرش مىشود و بر فرض دوم ، خالهء او مىشود ، پس به هر حال ازدواج باطل است .\r\nمسأله 3 - اگر رضاعى كه ازدواج را باطل مىكند پيدا شود ، پس يا ازدواج مرضعه با شير دادن خودش باطل مىشود مانند اينكه زوجهء كبيرهء شخصى ، زوجهء صغيره‌اش را شير دهد نسبت به ازدواج خود كبيره و يا اينكه ازدواج دخترى كه شير خورده باطل مىشود مانند اين مثال نسبت به ازدواج صغيره . و يا ازدواج غير آن‌ها ( شيردهنده و شيرخورنده ) باطل مىشود مانند شير دادن جدهء مادرى ، به فرزند دخترش و ظاهر آن است كه زوجه در همهء اين صورت‌ها استحقاق مهر دارد مگر در صورت اولى در جايى كه شير دادن و به هم خوردن عقد قبل از دخول باشد ؛ زيرا در اين صورت تأمل است ، پس احتياط ( واجب ) تخلص يافتن با صلح است ، بلكه احتياط ( مستحب ) در همهء اين صورت‌ها همين است ، اگر چه استحقاق مهر ، اقرب است . و آيا مرضعه ، آنچه را كه زوج از مهر قبل از دخول ، غرامت مىكشد ، در موردى كه شير دادن مرضعه مبطل ازدواج غيرش مىشود ، ضامن مىشود يا نه ؟ دو قول است كه اقواى آن‌ها عدم ضمان است ، و احتياط ( مستحب ) مصالحه است .\r\nمسأله 4 - قبلًا گذشت كه عنوان‌هاى محرّم از جهت ولادت و نسب ، هفت عنوان مىباشند : مادرها و دخترها و خواهرها و عمه‌ها و خاله‌ها و دختران برادر و دختران خواهر ؛ پس اگر به سبب رضاع ، تنها يكى از اين عناوين حاصل شود ، محرّم مىباشد مانند عنوانى كه با ولادت پيدا شود ، و قبلًا كيفيت پيدا شدن آن‌ها را به رضاع به طور مفصّل دانستى . و اما اگر به سبب رضاع ، يكى از عناوين هفتگانه حاصل نشود ، ليكن عنوان خاصى پيدا شود كه اگر با ولادت پيدا مىشد ملازم و متحد با يكى از عناوين هفتگانه مىشد مانند اينكه زنى فرزند دخترش را شير دهد ، پس مادر فرزند دخترش مىشود و مادر فرزند دختر از آن هفت‌تا نمىباشد ليكن اگر مادر بودن فرزند دختر با ولادت بود ، دختر او مىشد و دختر از محرّمات هفتگانه است ، پس آيا مثل اين رضاع هم محرّم است پس مرضعهء فرزند دختر مانند دختر مىباشد يا نه ؟ حق دومى است . و بعضى گفته‌اند كه اولى است . و اين همان است كه در زبان‌ها به عموم منزلت مشهور شده كه بعضى از اجلّه\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nآن را پذيرفته‌اند ، و ما براى اين مثال‌هايى ذكر مىكنيم .\r\nيكى از آن‌ها : زن تو با شير تو برادرش را شير مىدهد ؛ پس فرزند تو مىشود و زن تو خواهر او مىباشد ، پس از جهت اينكه خواهر فرزند تو ، يا دختر تو يا ربيبهء تو است ، و اين دو بر تو حرام مىباشند و زوجهء تو به منزلهء آن‌ها است ، آيا بر تو حرام مىشود يا نه ؟ پس كسى كه عموم منزلت را قبول دارد مىگويد بلى حرام است و كسى كه آن را قبول ندارد مىگويد حرام نيست .\r\nدومى آن‌ها : زن تو با شير تو پسر برادرش را شير مىدهد ، پس فرزند تو مىشود و او عمّه او مىباشد و عمهء فرزند تو بر تو حرام است ؛ زيرا او خواهر تو مىباشد . پس آيا از رضاع حرام مىشود يا نه ؟ كسى كه عموم منزلت را قبول دارد مىگويد بلى حرام است و كسى كه آن را قبول ندارد مىگويد نه .\r\nسومى آن‌ها : زن تو عمو يا عمه يا دايى يا خاله‌اش را شير مىدهد ، پس مادر آن‌ها مىشود و مادر عمو و مادر عمهء زن تو بر تو حرام است ؛ زيرا او جدّهء پدرى او مىباشد و همچنين مادر دايى و مادر خالهء زن تو بر تو حرام است ؛ زيرا جدّهء مادرى او مىباشد ، پس آيا از جهت رضاع بر تو حرام مىشود يا نه ؟ كسى كه عموم منزلت را قبول دارد مىگويد بلى حرام است و كسى كه آن را قبول ندارد مىگويد نه .\r\nچهارمى آن‌ها : زن تو با شير تو فرزند عمويش يا فرزند دايىاش را شير مىدهد ، پس تو پدر پسر عموى او يا پدر پسر دايى او مىشوى و او بر پدر پسر عمويش و بر پدر پسر دايىاش حرام است ؛ چون كه آن‌ها عمو و دايى او مىباشند ، پس آيا از جهت رضاع بر تو حرام مىشود يا نه ؟ پس كسى كه عموم منزلت را قبول دارد مىگويد بلى و كسى كه قبول ندارد مىگويد نه .\r\nپنجمى آن‌ها : زنى ، برادر يا خواهر پدر و مادرى تو را شير مىدهد ، پس مادر آن‌ها مىشود و او در نسب حرام است ؛ زيرا او براى تو مادر است ، پس آيا از جهت رضاع بر تو حرام مىشود و ازدواج مرضعه در صورتى كه زن تو باشد باطل مىشود يا نه ؟ كسى كه عموم منزلت را قبول دارد مىگويد بلى و كسى كه قبول ندارد مىگويد نه .\r\nششمى آن‌ها : زنى فرزند دخترت را شير داده پس مادر او مىشود ، پس آيا بر تو حرام\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nمىشود ؛ زيرا او به منزلهء دخترت مىباشد . و اگر مرضعه زوجهء تو باشد ازدواجش باطل مىشود يا نه ؟ كسى كه عموم منزلت را قبول دارد مىگويد بلى و كسى كه قبول ندارد مىگويد نه .\r\nهفتمى آن‌ها : زنى فرزند خواهر تو را شير داده پس مادرش شده است ، آيا بر تو از جهت اينكه مادر فرزند خواهر بر تو حرام است ، حرام مىباشد ؛ زيرا خواهرت مىشود و اگر مرضعه زن تو باشد ازدواجش باطل است يا نه ؟ كسى كه عموم منزلت را قبول دارد مىگويد بلى و كسى كه آن را قبول ندارد مىگويد نه .\r\nهشتمى آن‌ها : زنى عمو يا عمه يا دايى يا خالهء تو را شير داده پس مادرشان شده است و مادر عمو و عمهء نسبى تو بر تو حرام مىباشد ، زيرا او جدّهء تو از طرف پدرت مىباشد و همچنين است مادر دايى و خالهء تو ؛ زيرا او جدّهء تو از طرف مادر است پس آيا بر تو به سبب رضاع ، حرام مىشود و اگر مرضعه زن تو باشد ازدواجش باطل مىشود يا نه ؟ كسى كه عموم منزلت را قبول دارد مىگويد بلى و كسى كه آن را قبول ندارد مىگويد نه .\r\nمسأله 5 - اگر در وقوع رضاع يا در پيدا شدن بعضى از شروط آن از جهت كميّت يا كيفيت ، شك نمايد ، بنا را بر عدم آن مىگذارد . البته در جايى كه مىداند كه رضاع با شرايطش واقع شده ولى نمىداند كه وقوع آن در داخل دو سال بوده يا بعد از آن بوده است و تاريخ رضاع را بداند و تاريخ ولادت شيرخوار را نداند ، در اين صورت ، احتياط ترك نشود .\r\nمسأله 6 - شهادت بر رضاع قبول نمىشود مگر اينكه با تفصيل باشد ، به اينكه شهود شهادت بدهند كه در دو سال ، با مكيدن از پستان شير خورده و مثلًا پانزده مرتبه به طور پىدرپى بوده است تا آخر آنچه كه از شروط گذشت . و شهادت مطلق و مجمل كفايت نمىكند ، به اينكه شهادت بدهد كه رضاع محرّم واقع شده است يا مثلًا شهادت بدهد بر اينكه فلانى فرزند رضاعى فلان زن است يا فلان زن دختر رضاعى فلانى مىباشد ، بلكه از او تفصيل خواسته مىشود . البته اگر معلوم باشد كه آن‌ها شرايط رضاع را مىدانند و آن‌ها در رأى - چه به طور اجتهادى يا از روى تقليد - موافق او مىباشند ، كفايت مىكند .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمسأله 7 - اقوى آن است كه شهادت زن‌هاى عادل در رضاع ، به طور استقلال ، به اينكه چهار زن به آن شهادت دهند و به طور انضمام ، به اينكه دو زن با يك مرد شهادت دهند ، قبول مىباشد .\r\nمسأله 8 - مستحب است كه براى شير دادن اولاد ، زنى مسلمان ، عاقل ، عفيف ، پاكيزه و داراى اوصاف خوب ، اختيار شود ؛ زيرا شير تأثير تامّى در شيرخوار دارد چنان كه تجربه شاهد آن است و اخبار و آثار ناطق به آن مىباشند ، كه از امام باقر عليه السلام است كه فرمود :\r\n« پيغمبر صلى الله عليه و آله و سلم فرمود : زن احمق و زنى كه چشم او ضعيف است را مرضعه قرار ندهيد ؛ زيرا شير سرايت مىدهد » . و از امير المؤمنين عليه السلام است كه : « زن احمق را مرضعه قرار ندهيد ؛ زيرا كه شير بر طبيعت غلبه مىنمايد » . و از امير المؤمنين عليه السلام است كه : « نگاه كنيد چه كسى اولاد شما را شير مىدهد ؛ زيرا فرزند بر آن نشو و نما مىكند » . و غير اين‌ها از اخبارى كه از آن‌ها استفاده مىشود براى شير دادن بچه ، زنانى كه داراى صفات خوب از نظر خلقت و اخلاق هستند ، انتخابشان رجحان دارد و اختيار ضدّ آن‌ها مرجوح و مكروه است ، مخصوصاً اگر كافره باشد . و اگر اضطرار پيدا شود كه او را مرضعه قرار دهد پس زن يهوديه و نصرانيه را بر زن مشركه و مجوسيّه ، اختيار نمايد و با اين حال ، طفل را به آن‌ها تحويل ندهد و بچه را با خود به خانه‌هايشان نبرند و مرضعه را از خوردن شراب و خوردن گوشت خوك بازدارد . و كراهت مرضعه قرار دادن زن زانيه با شيرى كه از زنا حاصل شده و زنى كه از زنا متولد شده است ، مانند كافره است يا كراهتش شديدتر است ؛ از امام باقر عليه السلام است كه : « شير يهوديه و نصرانيه و مجوسيه نزد من محبوب‌تر از ولد زنا مىباشد » و از امام كاظم عليه السلام سؤال مىشود از زنى كه زنا داده آيا صلاحيت دارد كه او را مرضعه قرار بدهند ؟ فرمود : « صلاحيّت ندارد و شير دختر او هم كه از زنا متولد شده است صلاحيّت ندارد » .\r\n\r\nقرابت زناشويى و آنچه كه به آن ملحق است\r\nمصاهرت ، علاقهء بين يكى از زوجين با اقرباى ( خويشاوندان ) ديگرى است ، كه اين علاقه - بنابر تفصيلى كه مىآيد - موجب حرمت ازدواج عيناً ( ازدواج با شخص خاص به\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nخودى خود ) يا جمعاً ( از جهت جمع بين او و ديگرى ) مىباشد .\r\nمسأله 1 - معقودهء پدر ( زنى كه مورد عقد پدر واقع شده ) ، بر پسرش و بر عكس و بالاتر در اولى ، و پايين‌تر در دومى به صورت هميشگى حرام است ؛ چه عقد دائمى باشد يا انقطاعى ؛ و چه عاقد به معقوده‌اش دخول كرده باشد يا نه ؛ و چه پدر و پسر نسبى باشند يا رضاعى .\r\nمسأله 2 - اگر زنى را عقد نمايد ، مادر آن زن بر او حرام مىشود هر چند بالا رود ؛ چه نسبى باشد يا رضاعى ؛ چه به او دخول كرده باشد يا نه ؛ و چه عقد دائم باشد يا منقطع ؛ و چه معقوده صغيره باشد و يا كبيره . البته در عقد انقطاعى بر صغيره ، احتياط ( مستحب ) آن است كه به حدى رسيده باشد كه قابليت استمتاع و تلذذ از او را - و لو به غير وطى - داشته باشد ، به اينكه مثلًا به شش سال و بالاتر رسيده باشد يا در آن مدت به اين حدّ برسد ، پس آنچه كه متعارف شده از اينكه يك ساعت يا دو ساعت عقد انقطاعى بر دختر كوچك شيرخوار يا نزديك به آن ، واقع مىسازند و منظورشان از اين كار آن است كه مادرش بر معقود له محرم بشود ، خالى از اشكال نمىباشد ؛ از جهت اينكه در صحت اين عقد ، اشكال است تا اينكه حرمت مادر معقود عليها ، بر آن مترتب شود ؛ اگر چه خالى از قرب هم نمىباشد . ليكن اگر اين چنين بر او عقد كنند ، يعنى يك ساعت يا دو ساعت ، ترك احتياط سزاوار نيست به اينكه آثار مصاهرت و آثار عدم محرميّت بر آن مترتب شود ، در صورتى كه تحقق زوجيّت را و لو به داعى بعضى از آثار - مثل محرميّت - قصد نموده باشد .\r\nمسأله 3 - اگر زنى را عقد نمايد دختر آن زن هر چند پايين برود ، بر او حرام مىشود در صورتى كه به مادر و لو در دُبُر او دخول نموده باشد . و اما اگر دخول به او ننموده باشد دختر آن زن عيناً بر او حرام نمىشود ولى جمعاً بر او حرام است ؛ يعنى آن دختر مادامىكه مادرش در حبالهء مرد است بر مرد حرام مىباشد ، پس اگر زن با موت يا طلاق يا غير اين‌ها از زوجيت خارج شود ازدواج آن مرد با آن دختر جايز است .\r\nمسأله 4 - در حرمت دختر زوجه ، فرقى نيست بين اينكه در زمان زوجيت مادر ، موجود باشد يا بعد از خروج زن از زوجيت ، متولد شود ؛ پس اگر زنى را عقد نمايد و به او\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nدخول نمايد ، سپس او را طلاق دهد و بعداً ازدواج نمايد و از شوهر دوم دخترى متولد شود ، اين دختر بر شوهر اول حرام است .\r\nمسأله 5 - در ترتب حرمت‌هاى چهارگانه بر ازدواج صحيح و وطى صحيح اشكالى نيست و آيا بر زنا و وطى شبهه مترتب مىشود يا نه ؟ دو قول است كه احوط ( وجوبى ) و اشهر آن‌ها اولى آن‌ها مىباشد ؛ پس اگر با زنى زنا نمايد ، آن زن ، بر پدر زانى حرام مىشود و مادر و دختر زن زانيه بر زانى حرام مىشود . و همچنين است زنى كه به شبهه وطى شده است . البته زنايى كه بر تزويج عارض مىشود ، موجب حرمت نمىباشد ؛ چه بعد از وطى باشد يا قبل از آن ، پس اگر با زنى تزويج كند ، سپس با مادر آن زن يا دخترش زنا نمايد ، زنش بر او حرام نمىشود . و همچنين است اگر پدر با زن پسر زنا نمايد بر پسر حرام نمىشود ، يا پسر با زن پدر زنا كند ، بر پدرش حرام نمىشود .\r\nمسأله 6 - در اين حكم ، بين زناى در قُبُل يا دُبُر فرقى نيست . و همچنين است در شبهه .\r\nمسأله 7 - اگر زنا را بداند و شك كند كه زنا قبل از عقد بوده يا بر عقد عارض شده ، بنا را بر صحت عقد مىگذارد .\r\nمسأله 8 - اگر زن بيگانه را لمس نمايد يا با شهوت به او نگاه كند ، زنى كه مورد لمس يا نظر واقع شده ، بر پدر لمس‌كننده و ناظر و پسر آن‌ها حرام نمىشود و مادر ملموسه و منظوره بر ناظر و لامس حرام نمىشود . البته اگر پدر ، كنيزى داشته باشد كه به شهوت ، لمس شده يا به جايى از او نظر شده كه براى غير او حلال نمىباشد ، در صورتى كه با شهوت نگاه كرده باشد يا به عورت او و لو بدون شهوت نظر كرده باشد بر پسر او حرام مىشود و همچنين است عكس آن بنابر اقوى .\r\nمسأله 9 - ازدواج دختر برادر روى عمه ، و دختر خواهر روى خاله جايز نيست ، مگر اينكه عمه و خاله اذن دهند . و بين اينكه ازدواج‌ها دائمى باشند يا منقطع و يا مختلف ، فرقى نمىكند و بين دانستن عمه و خاله در حال عقد و ندانستن آن‌ها و بين اطلاع داشتن آن‌ها از عقد و عدم آن فرقى نيست ؛ پس اگر آن‌ها را روى آن‌ها بدون اذن‌شان تزويج نمايد ، عقد عارض شده بنابر اقوى مانند عقد فضولى است و صحت آن بر اجازهء عمه و\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nخاله توقف دارد ، پس اگر اجازه دادند جايز است و گرنه باطل است . ولى ازدواج عمه و خاله روى دختر برادر و دختر خواهر اگر چه عمه و خاله ندانند جايز است . و بنابر اقوى آن‌ها نه حق فسخ عقد خودشان را دارند و نه حق فسخ عقد دختر برادر و دختر خواهر را .\r\nمسأله 10 - ظاهراً در عمه و خالهء بالاتر و پايين‌تر فرقى نيست ، چنان كه بين نسبى بودن و رضاعى بودن آن‌ها فرقى نمىباشد .\r\nمسأله 11 - اگر آن‌ها اذن بدهند سپس از اذن برگردند پس اگر رجوع بعد از عقد باشد ، در بطلان آن مؤثر نيست و اگر قبل از آن باشد ، اذن سابق باطل مىشود ؛ پس اگر رجوع به او ( مرد ) نرسد و ازدواج نمايد صحت آن بر اجازهء بعدى توقف دارد .\r\nمسأله 12 - ظاهراً اعتبار اذن آن‌ها حق آن‌ها نمىباشد مانند خيار تا اينكه با اسقاط ، ساقط شود ، پس اگر در ضمن عقد آن‌ها ( عمه و خاله ) شرط شود كه براى آن‌ها چنين فسخى نباشد ، هيچ اثرى ندارد . و اگر بر آن‌ها شرط شود كه زوج حق داشته باشد كه دختر برادر و يا خواهر را عقد نمايد ، ظاهر آن است كه قبول اين شرط ، اذن است . البته اگر از اين اذن قبل از عقد رجوع نمايد ، عقد صحيح نيست . و اگر براى زوج شرط شود كه و لو با رجوع ، چنين چيزى براى زوج باشد به طورى كه به اسقاط اذن برگردد ، ظاهر آن است كه اين شرط باطل است .\r\nمسأله 13 - اگر با عمه و دختر برادر يا خاله و دختر خواهر تزويج نمايد و در اينكه كدام يك از آن‌ها جلوتر است شك كند حكم به صحت هر دو عقد مىشود . و همچنين است در جايى كه با دختر برادر يا خواهر ازدواج كند و در اينكه با اذن عمه يا خاله بوده است يا نه شك نمايد ، حكم به صحت آن مىشود .\r\nمسأله 14 - اگر عمه يا خاله را طلاق دهد ، پس اگر طلاق بائن باشد ، به مجرد طلاق ، عقد دختر برادر و خواهر صحيح است و اگر رجعى باشد ، بدون اذن آن‌ها جايز نيست ، مگر بعد از انقضاى عده .\r\nمسأله 15 - جمع بين دو خواهر - نسبى باشند يا رضاعى - در ازدواج ؛ دائم باشد يا منقطع و يا مختلف ، جايز نيست . پس اگر با يكى از دو خواهر ازدواج نمايد ، سپس با\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nخواهر ديگر ازدواج كند ، عقد دومى باطل است ؛ نه اولى ، چه به اولى دخول كرده باشد يا نه . و اگر عقد آن‌ها مقارن هم شود ، به اينكه آن‌ها را با يك عقد يا در يك زمان ، عقد نمايد با هم باطل مىشوند .\r\nمسأله 16 - اگر با دو خواهر ازدواج نمايد و سابق و لاحق آن‌ها معلوم نباشد ، چنانچه تاريخ يكى از آن‌ها معلوم باشد حكم به صحت همان مىشود ، نه ديگرى . و اگر تاريخ هر دو مجهول باشد چنانچه تقارن آن‌ها محتمل باشد حكم به بطلان هر دو مىشود . و اگر معلوم باشد كه مقارن هم نبوده‌اند پس اجمالًا صحت يكى از آن‌ها و بطلان ديگرى ، معلوم است ، بنا بر اين براى او جايز نيست نسبت به آن‌ها يا يكى از آن‌ها - مادامىكه اشتباه هست - معاملهء زوجيّت داشته باشد . و اقوى آن است كه عقد جلوترى با قرعه تعيين شود ، ليكن احتياط ( مستحب ) آن است كه هر دو را طلاق دهد يا زوجهء واقعى از آن دو را طلاق دهد سپس هر كدام از آن‌ها را مىخواهد بگيرد . و مىتواند كه يكى از آن‌ها را طلاق دهد و عقد را بعد از گذشت عدهء اولى - در صورتى كه به او دخول شده باشد - بر ديگرى تجديد نمايد .\r\nمسأله 17 - اگر آن دو را طلاق دهد و وضع اين چنين باشد ( و شبهه بر طرف نشده باشد ) پس اگر قبل از دخول باشد بايد نصف مهر زوجهء واقعى را بدهد و اگر بعد از دخول باشد تمام مهر را به او بدهكار است ؛ پس اگر هر دو مهر ، مثلى باشند و جنس و مقدارشان يكى باشد ، هم كسى كه حق بر عهدهء او است و هم مقدار حق معلوم است و فقط اشتباه در اين است كه چه كسى صاحب حق است و در غير اين صورت ، در ( مقدار ) حق هم اشتباه است ، پس اگر به آنچه كه بر آن تسالم نمودند ، مصالحه نمايند همان است و گرنه چاره‌اى غير از قرعه نيست ، پس كسى كه از دو خواهر قرعه به نام او درآمد ، نصف مهر مسمّى يا تمام آن ، مال او است و خواهر ديگر ، مستحق چيزى نمىباشد ، البته با دخول به او تفصيلى هست كه اين مختصر ، گنجايش آن را ندارد .\r\nمسأله 18 - ظاهراً در جايى كه هر دو خواهر يا يكى از آن‌ها از زنا باشند ، حكم تحريم جمع نمودن بين دو خواهر در ازدواج جارى مىباشد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nمسأله 19 - اگر زوجه‌اش را طلاق دهد ، پس اگر طلاق رجعى باشد ، مادامىكه عده‌اش تمام نشده ، ازدواج با خواهرش جايز نيست و صحيح نيز نمىباشد . و اگر بائن باشد ازدواج با خواهر او برايش در همان حال جايز است . البته اگر متعه باشد و مدتش تمام شده يا بخشيده شده باشد ، بنابر احتياط ( واجب ) اگر اقوى نباشد ، ازدواج با خواهرش قبل از گذشت عده‌اش - اگر چه بائن باشد - جايز نيست .\r\nمسأله 20 - بعضى از اخبارىها جمع بين دو زن فاطمى را در ازدواج ، حرام دانسته‌اند ، ولى حق جواز آن است اگر چه ترك ، احوط ( استحبابى ) و اولى است .\r\nمسأله 21 - اگر زن شوهردارى زنا دهد ، بر شوهرش حرام نمىشود و بر شوهر واجب نيست كه او را طلاق دهد اگر چه اصرار بر زنا داشته باشد .\r\nمسأله 22 - كسى كه با زن شوهردارى - دائم باشد يا منقطع - زنا نمايد براى هميشه بر او حرام مىشود ؛ چه مسلمان باشد يا نه ؛ مورد دخول شوهرش باشد يا نه ، پس ازدواج با او بعد از مردن شوهرش يا بعد از زائل شدن عقدش - با طلاق و مانند آن - جايز نيست ؛ و بين اينكه زانى بداند كه شوهردار است يا نه فرقى نيست . و اگر بر زنا مجبور شده باشد ، در الحاق حكم به آن ، اشكال است .\r\nمسأله 23 - اگر با زنى كه در عدهء طلاق رجعى است زنا نمايد براى هميشه بر او حرام است مانند زن شوهردار ، به خلاف آن‌كه در طلاق بائن يا در عدهء وفات باشد . و اگر بداند كه در عده بوده و نداند كه رجعى يا بائن است ، حرام نمىشود . البته اگر بداند كه در عدهء رجعيه است و در انقضاى آن شك نمايد ظاهراً حرام مىشود .\r\nمسأله 24 - كسى كه با پسرى لواط نموده - و لو با بعضى از حشفه - مادر پسر ، اگر چه بالا برود و دختر او ، اگر چه پايين برود و خواهر او ، براى هميشه بر او حرام مىشوند . و بين اينكه هر دو ( فاعل و مفعول ) كوچك يا بزرگ يا مختلف باشند ، فرقى نيست . و مادر و دختر و خواهر فاعل ، بنابر اقوى بر مفعول حرام نمىباشند ، و مادر و دختر و خواهر رضاعى مفعول مانند نسبىها مىباشند .\r\nمسأله 25 - لواط فقط در صورتى موجب حرمت است كه جلوتر از عقد باشد و اما\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nلواطى كه بعد از ازدواج پيدا مىشود موجب حرمت نمىباشد و ازدواج را باطل نمىكند ؛ و ترك احتياط سزاوار نمىباشد .\r\nمسأله 26 - اگر در وقتى كه با پسرى بازى مىكرد يا بعد از آن در تحقق دخول به او شك نمايد بنا را بر عدم آن مىگذارد .\r\n\r\nازدواج در عدّه و تكميل عدد\r\nمسأله 1 - ازدواج با زن ؛ به طور دائمى يا انقطاعى ، در صورتى كه در عدّهء ديگرى است جايز نيست ؛ چه رجعى باشد يا بائن ، عدهء وفات باشد يا غير آن ، عده از ازدواج دائم باشد يا از منقطع يا از وطى شبهه باشد . و در صورتى كه با او ازدواج نمايد چنانچه هر دو ، موضوع و حكم را بدانند ، به اينكه بدانند كه او در عده است و بدانند كه در عده ازدواج با او جايز نيست ، يا يكى از آن‌ها موضوع و حكم را بداند ، ازدواج باطل است و براى هميشه بر او حرام مىشود ، چه به او دخول كرده باشد يا نه . و همچنين است اگر موضوع و حكم را ندانند يا يكى از آن‌ها را ندانند و به او و لو در دُبُر دخول نموده باشد و اما اگر به او دخول نكرده باشد عقد باطل است و ليكن بر او حرام ابدى نيست ، پس مىتواند بعد از انقضاى عده‌اى كه دارد ، از نو او را عقد نمايد .\r\nمسأله 2 - اگر كسى را در تزويج زنى براى خود وكيل نمايد و زوجه را تعيين نكند و وكيل ، زنى را كه در عده است براى او ازدواج نمايد ، بر او حرام نمىشود ؛ اگر چه وكيل بداند كه او در عده است . و فقط در صورتى حرام مىشود كه به او دخول نمايد . و اما اگر زوجه را معين نمايد پس اگر موكّل حكم و موضوع را بداند ، بر او حرام مىشود و لو اينكه وكيل ، جاهل به حكم و موضوع باشد ، به خلاف عكس آن ، پس معيار علم موكّل و جهل او است ، نه وكيل .\r\nمسأله 3 - وطى شبهه يا زنا با زن عده‌دار ، به تزويج در عده ملحق نمىشود ، پس اگر وطى شبهه نمايد يا با زنى كه در عده است ، زنا نمايد در حرمت ابدى تأثير ندارد ، هر عده‌اى باشد مگر عدهء رجعى در صورتى كه با او در حال عده زنا نمايد كه موجب حرمت مىباشد ، چنان كه گذشت .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nمسأله 4 - اگر زن در عدهء مرد باشد براى آن مرد جايز است كه در همان حال او را عقد نمايد و منتظر انقضاى عده نشود ، مگر در مواردى به خاطر موانعى كه پيش مىآيد مانند طلاق سوم كه احتياج به محلل دارد و طلاق نهم كه براى هميشه حرام مىكند و در جايى كه زن برايش عده رجعى گرفته باشد ، كه عقد بر او هم باطل است ؛ زيرا به منزلهء زوجه‌اش مىباشد ، پس اگر متعه باشد و بخواهد كه عقد او را دائمى نمايد جايز است كه مدتش را ببخشد و در همان حال او را عقد دائمى نمايد ، به خلاف اينكه زوجهء دائمى باشد و بخواهد كه او را منقطعه نمايد ، پس او را طلاق غير بائن دهد ، كه عقد انقطاعى بر او جايز نيست مگر بعد از خروج زن از عده .\r\nمسأله 5 - آيا معتبر است كه دخول - كه شرط حرمت ابدى در صورت جهل است - در عده صورت بگيرد يا وقوع عقد در حال عده - اگر چه دخول بعد از انقضاى عده واقع شده باشد - كفايت مىكند ؟ دو قول است كه احوط ( وجوبى ) آن‌ها دومى است ، بلكه خالى از قوت نيست .\r\nمسأله 6 - اگر در اينكه در عده است يا نه شك نمايد ، حكم به عدم آن مىشود و تزويج او برايش جايز است و فحص از حال زن بر او واجب نمىباشد . و همچنين است اگر در انقضاى عده‌اش شك نمايد و زن خبر دهد كه گذشته است ، پس تصديق مىشود و تزويج او جايز مىباشد .\r\nمسأله 7 - اگر بداند كه تزويج با جهل به موضوع يا حكم ، در عده بوده است و ليكن در اينكه دخول به او نموده كه ابداً بر او حرام شود يا نه شك نمايد ، بنا را بر عدم آن مىگذارد ؛ پس بر او حرام نمىشود . و همچنين است اگر بداند كه دخول ننموده ليكن در اينكه يكى از آن‌ها را مىدانسته يا نه ، شك نمايد ، بنا را بر عدم آن مىگذارد ؛ پس حكم به حرمت ابدى نمىشود .\r\nمسأله 8 - ازدواج با زن شوهردار در موجب حرمت ابدى شدن ، ملحق به ازدواج در عده است ؛ پس اگر با علم به اينكه شوهردار است با او ازدواج نمايد ابداً بر او حرام است ، چه به او دخول نموده باشد يا نه . و اگر با جهل به آن با او ازدواج نمايد بر او حرام نيست ، مگر با دخول به او .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nمسأله 9 - اگر با زنى ازدواج نمايد كه بر او عده است و ليكن شروع در عده‌اش - به خاطر عدم تحقق مبدأ آن - ننموده باشد ، مانند اينكه با زنى كه شوهرش مرده - كه مبدأ شروع در عده‌اش از وقت رسيدن خبر فوت است - ازدواج نمايد و خبر فوت شوهر به او نرسيده باشد ، آيا موجب حرمت ابدى است يا نه ؟ دو قول است كه احوط ( استحبابى ) آن‌ها اولى و ارجح آن‌ها دومى مىباشد .\r\nمسأله 10 - كسى كه داراى چهار زن دائمى است زن پنجمى دائمى بر او حرام است . اما بين زن‌هاى منقطعه هر تعدادى كه بخواهد مىتواند جمع نمايد ؛ چه خصوص منقطعه و چه به همراه زنان دائمى .\r\nمسأله 11 - اگر چهار زن داشته باشد پس يكى از آن‌ها بميرد در همان حال ، ازدواج با زن ديگرى برايش جايز است . و همچنين است اگر از يكى از آن‌ها با فسخ كردن يا با منفسخ شدن يا با طلاق بائن مفارقت نمايد . و از اين اولىتر اين است كه آن زن عده نداشته باشد ، مانند زن غير مدخول بها و يائسه . و اما اگر از او با طلاق رجعى مفارقت نموده باشد ، ازدواج با زن ديگر برايش جايز نيست مگر بعد از انقضاى عدهء اولى .\r\nمسأله 12 - اگر مرد زوجهء حره‌اش را سه طلاق دهد كه بين آن‌ها ازدواج مرد ديگرى واقع نشود ، بر او حرام مىشود و ازدواج او برايش جايز نيست مگر اينكه با شوهر ديگرى - با شروطى كه در كتاب طلاق مىآيد - ازدواج نمايد . و اگر او را نُه طلاق عدّى دهد در حالى كه دو محلل در بين آن نُه طلاق واقع شود ، به اينكه بعد از سه‌تاى اولى و دومى با غير طلاق دهنده ، ازدواج نمايد براى هميشه بر او حرام مىشود . و كيفيت وقوع نُه طلاق عدّى اين است كه با شرايط ، او را طلاق دهد سپس در عده به او رجوع نمايد و او را وطى نمايد سپس او را در طهر ديگر طلاق دهد و بعداً رجوع نمايد و با او وطى كند پس طلاق سوم او را بدهد و پس از آن بعد از عده‌اش شوهر ديگرى با او ازدواج نمايد و بعد از وطى با او از او جدا شود سپس شوهر اولى بعد از عده‌اش با او ازدواج نمايد سپس سه طلاق را مانند اول بر او واقع سازد و كسى ديگر با او ازدواج نمايد ، و سه طلاق ديگر مانند\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nطلاق‌هاى سابق بر او واقع سازد تا اينكه نُه طلاق شود كه بين آن‌ها ازدواج دو مرد واقع شود پس در نهمى ابداً بر او حرام مىشود .\r\n\r\nكفر\r\nبراى زن مسلمان ، جايز نيست كه با كافر ازدواج نمايد ؛ چه دائم باشد و چه انقطاعى ، چه كافر اصلى حربى باشد يا كتابى ، چه مرتد فطرى باشد يا مرتد ملّى . و براى مرد مسلمان جايز نيست كه نه با غير از زن كتابى - از اصناف كفّار - و نه با زن مرتد فطرى يا ملى ازدواج نمايد . و اما زن كتابى يهودى و نصرانى داراى اقوالى است ، مشهورترين آن‌ها اين است كه ازدواج دائمى با او ممنوع است و ازدواج انقطاعى جايز مىباشد ؛ و گفته شده است كه در هيچ كدام جايز نيست ؛ و گفته شده كه در هر دو صورت جايز است . و اقوى آن است كه در منقطع جايز است ولى در ازدواج دائم ، احوط ( وجوبى ) منع آن است .\r\nمسأله 1 - بنابر اقوى ازدواج با مجوسيه حرام است و اما در حرمت ازدواج با زن صائبى اشكال است ؛ چون حقيقت دين آن‌ها تاكنون نزد ما روشن نيست ؛ پس اگر معلوم شود كه آن‌ها طايفه‌اى از نصارى هستند - چنان كه گفته شده است - در حكم آن‌ها مىباشند .\r\nمسأله 2 - عقدى كه بين كفار واقع مىشود اگر به طور صحيح نزد آن‌ها واقع شود و مطابق مذهبشان باشد ، نزد ما آثار عقد صحيح بر آن مترتب مىشود ، چه زوجين هر دو كتابى باشند يا وثنى ( بت‌پرست ) باشند يا مختلف . حتى اگر آن‌ها با هم دفعتاً اسلام بياورند ازدواج اولشان برقرار مىماند و احتياج به عقد جديد نيست . بلكه و همچنين است اگر يكى از آن‌ها هم در بعضى از صورت‌هاى بعدى اسلام بياورد . البته اگر ازدواج آن‌ها مشتمل باشد بر آنچه كه ابتداءً و استدامتاً اقتضاى فساد دارد مانند ازدواج با يكى از محرمات - چه عيناً يا جمعاً - بعد از اسلام ، حكم اسلام بر آن جارى مىشود .\r\nمسأله 3 - اگر شوهر زن كتابى مسلمان شود هر دو بر ازدواج اولشان باقى مىمانند ؛ چه شوهر كتابى باشد يا وثنى ؛ و چه اسلام او قبل از دخول باشد يا بعد از آن . و اگر شوهر زن\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nوثنى اسلام بياورد ؛ چه وثنى باشد يا كتابى ، پس اگر قبل از دخول باشد ازدواج در همان حال به هم مىخورد و اگر بعد از دخول باشد بين آن‌ها جدايى مىاندازند و تا انقضاى عده انتظار كشيده مىشود ، پس اگر زن قبل از انقضاى عده مسلمان شود ، بر ازدواجشان باقى مىمانند ، و گرنه ازدواج به هم مىخورد ، به اين معنى كه به هم خوردن آن از وقت اسلام آوردن شوهر آشكار مىشود .\r\nمسأله 4 - اگر زوجهء مرد وثنى يا كتابى اسلام بياورد - چه زوجه وثنى باشد يا كتابى - پس اگر قبل از دخول باشد ازدواج در همان حال به هم مىخورد . و اگر بعد از دخول باشد بر انقضاى عده توقف دارد ليكن بايد بين آن‌ها جدايى بيفتد ، پس اگر قبل از انقضاى عده اسلام بياورد او زن او مىباشد و گرنه معلوم مىشود كه زن از وقت اسلام آوردنش از او جدا شده است .\r\nمسأله 5 - اگر يكى از زوجين مرتد شود ، يا هر دو دفعتاً با هم قبل از دخول مرتد شوند ، ازدواج در همان حال به هم مىخورد ؛ چه ارتداد فطرى باشد يا ملّى . و همچنين است بعد از دخول اگر ارتداد از زوج و فطرى باشد ، و اما اگر ارتدادش ملى باشد يا ارتداد از زوجه باشد مطلقاً ( چه فطرى باشد يا ملى ) فسخ آن بر انقضاى عده توقف دارد ؛ پس اگر قبل از انقضاى عده ، مرد ( به اسلام ) رجوع كند يا زن ( به اسلام ) رجوع نمايد زوجه‌اش مىباشد و گرنه كشف مىشود كه از وقت ارتداد از او جدا شده است .\r\nمسأله 6 - عده در ارتداد فطرى زوج مانند عدهء وفات ، و در غير آن مانند عدهء طلاق است .\r\nمسأله 7 - براى زن مؤمن جايز نيست كه با ناصبى كه علناً عداوت اهل بيت پيغمبر صلى الله عليه و آله و سلم را دارد و با غالى كه به الوهيت يا نبوت آن‌ها معتقد است ، ازدواج نمايد . و همچنين براى مرد مؤمن جايز نيست كه با زن ناصبى و غالى ازدواج كند ؛ زيرا اين‌ها در حكم كفّار مىباشند اگر چه دين اسلام را به خود نسبت داده و ادّعاى آن را داشته باشند .\r\nمسأله 8 - در ازدواج مرد مؤمن با زن مخالف كه ناصبى نمىباشد ، اشكالى نيست . و اما در ازدواج زن مؤمن با مرد مخالف كه ناصبى نيست ، اختلاف هست و جواز آن با كراهت ،\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nخالى از قوت نيست ؛ ليكن مادامىكه امكان دارد ترك احتياط سزاوار نيست .\r\nمسأله 9 - در صحت ازدواج ، تمكن زوج از نفقه شرط نمىباشد . البته اگر صغيره را ولىّ او به كسى كه قدرت بر نفقه ندارد ، تزويج نمايد عقد بر او لازم نمىشود ، پس زن مىتواند آن را رد نمايد ؛ زيرا داراى مفسده است ، مگر اينكه با مصلحتى كه بر آن مفسده غلبه دارد مزاحمت نمايد .\r\nمسأله 10 - اگر زوج در وقت عقد متمكن از نفقه باشد سپس بعد از آن ، عجز از نفقه پيدا كند براى زوجه مذكوره بنابر اقوى نه به مباشرت خودش و نه به وسيله حاكم تسلط بر فسخ نمىباشد . البته اگر زوج با اينكه دستش باز است از نفقه دادن خوددارى نمايد و زن امرش را به نزد حاكم ببرد ، حاكم شرع او را به نفقه دادن يا طلاق ملزم مىكند ، پس اگر از هر دو كار خوددارى نمايد و نفقه دادن از مال او و يا اجبار او به طلاق ممكن نباشد ظاهر آن است كه اگر زن خواستار طلاق است ، حاكم مىتواند او را طلاق دهد .\r\nمسأله 11 - در جواز تزويج زن عربى به عجمى و زن هاشمى به غير هاشمى و بر عكس آن اشكالى نيست . و همچنين ازدواج صاحبان خانواده‌هاى شريف با صاحبان صنايع پايين مانند جاروب‌كش و حجام و مانند آن‌ها ، اشكالى نيست ؛ زيرا مسلمان ، همتاى مسلمان ؛ و مرد مؤمن ، همتاى زن مؤمن مىباشد و بعضى از مؤمنين با بعضى ديگر كفو هم مىباشند ، چنان كه در خبر آمده است . البته تزويج به فاسق خصوصاً شارب الخمر و زانى - چنان كه گذشت - مكروه است .\r\nمسأله 12 - از چيزهايى كه موجب حرمت ابدى است ، تزويج در حال احرام است ؛ چه دائمى باشد يا انقطاعى ، چه زن مُحْرم باشد يا مُحِل و چه واقع نمودن تزويج به مباشرت خودش باشد يا با وكيل گرفتن ؛ چه وكيل مُحرم باشد يا مُحِل و خواه اينكه وكيل گرفتن قبل از احرام باشد يا در حال احرام . و اين با علم به حرمت است و اما با جهل او به حرمت ، اگر چه در تمام صورت‌هاى مذكور ازدواج باطل است ، ليكن موجب حرمت ابدى نمىشود .\r\nمسأله 13 - در آنچه كه از تحريم تزويج با علم ؛ و بطلان آن با جهل ذكر شد ، بين اينكه احرام براى حج واجب باشد يا مستحب يا براى عمرهء واجب باشد يا مستحب و بين اينكه\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nحج و عمره‌اش براى خودش باشد يا به نيابت از ديگرى باشد ، فرقى نيست .\r\nمسأله 14 - اگر زوجه مُحرم باشد و حرمت را بداند و زوج مُحِل باشد ، آيا ازدواج او حرمت ابدى را بين آن‌ها مىآورد يا نه ؟ دو قول است كه احوط ( وجوبى ) آن‌ها اين است ، بلكه خالى از قوت نيست .\r\nمسأله 15 - رجوع در طلاق در عدهء رجعيّه ، براى محرم جايز است ، بدون اينكه فرقى باشد بين مطلقهء تبرعى و مطلقهء خلعى در صورتى كه در آنچه كه بذل كرده رجوع نمايد . و همچنين جايز است كه مُحِلّى را وكيل نمايد تا بعد از محل شدنش براى او تزويج نمايد ، بلكه و همچنين است اگر شخص مُحرمى را وكيل نمايد تا براى او بعد از محل شدن هر دو ( وكيل و زوج ) تزويج نمايد .\r\nمسأله 16 - و از اسباب تحريم ، « لعان » است ؛ با شروطى كه در باب لعان ذكر شده ، به اين صورت كه نسبت زنا به زن بدهد و ادعا كند كه زناى او را مشاهده نموده است و بيّنه نداشته باشد ، يا فرزند زن را كه جامع شرايط الحاق به آن مرد است ، نفى نمايد و زن ، آن را انكار نمايد و مرافعه را نزد حاكم ببرند پس آن‌ها را امر به ملاعنه با كيفيت خاصى مىنمايد ؛ پس اگر ملاعنه كردند حدّ قذف از مرد و حدّ زنا از زن ساقط مىشود و فرزند از او منتفى مىشود و زن بر او حرام ابدى مىگردد .\r\nمسأله 17 - ازدواج « شغار » باطل است . و آن عبارت است از اينكه دو زن با دو مرد بنابراين كه مهر هر يك از آن‌ها ازدواج ديگرى باشد ، ازدواج نمايند و بين آن‌ها مهرى غير از دو ازدواج نباشد ؛ مثل اينكه يكى از دو مرد به ديگرى بگويد : « زن تو قرار دادم دختر خود يا خواهر خود را بنابراين كه دختر يا خواهرت را به من تزويج نمايى » و صداق هر يك از آن‌ها ازدواج ديگرى باشد و ديگرى بگويد : « قبول كردم و زوجهء تو قرار دادم دختر خود يا خواهر خود را اين چنين » . و اما اگر يكى از زن‌ها را به مرد ديگر با مهر معلومى تزويج نمايد و بر او شرط كند كه زن ديگر را با مهر معلومى به ازدواج او در بياورد پس هر دو عقد صحيح مىباشند . و همچنين است اگر شرط كند ديگرى را به ازدواج او در بياورد و اصلًا مهر را ذكر نكند مثل اينكه بگويد : « زوجهء تو قرار دادم دختر خودم را بنابراين كه\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nدخترت را به من تزويج نمايى پس ديگرى بگويد : « قبول كردم و زوجه تو قرار دادم دختر خود را » پس هر دو عقد صحيح مىباشد و هر كدام مستحق مهر المثل مىباشند .\r\n\r\nازدواج انقطاعى\r\nو به آن متعه و ازدواج موقت گفته مىشود .\r\nمسأله 1 - ازدواج موقت از اين جهت كه محتاج عقدى است كه ايجاب و قبول لفظى دارد و در آن مجرد رضايت قلبى از دو طرف و معاطات و نوشتن و اشاره ، كفايت نمىكند و در غير اين‌ها ، مانند ازدواج دائم است ، چنان كه همهء اين‌ها تفصيل داده شد .\r\nمسأله 2 - الفاظ ايجاب در اين عقد ، « مَتَّعْتُ » و « زَوَّجْتُ » و « انكَحْتُ » مىباشد ؛ هر كدام اين‌ها حاصل شدند ايجاب به آن واقع مىشود و با مثل تمليك و هبه و اجاره منعقد نمىشود . و قبول ، هر لفظى است كه بر انشاى رضايت به آن دلالت كند مانند قول او :\r\n« قبلت المتعة » يا « . . . التزويج » و « قبلت » و « رضيت » كفايت مىكند . و اگر مرد با قبول ابتدا كند و بگويد : « تزوجتك » ، آنگاه زن بگويد : « زوجتك نفسى » صحيح است .\r\nمسأله 3 - متعه كردن زن مسلمان از ناحيهء كافر - تمام اصناف آن - جايز نيست .\r\nهمچنين متعه كردن مرد مسلمان ، زن غير كتابى را - تمام اصناف كفار - و زن مرتد و ناصبى كه عداوتش را آشكار مىكند ، مانند زنى كه از خوارج باشد ، جايز نمىباشد .\r\nمسأله 4 - نبايد روى عمه به دختر برادرش و نه روى خاله به دختر خواهرش ، تمتع شود مگر با اذن يا اجازهء آن‌ها . و همچنين بين دو خواهر جمع نمىشود .\r\nمسأله 5 - ذكر مهر در ازدواج موقت شرط است ، پس اگر اخلال به آن نمايد باطل است . و معتبر است كه مهر ماليّت داشته باشد ؛ چه عين خارجى باشد يا كلى در ذمّه يا منفعت يا عملى باشد كه براى عوض قرار گرفتن صلاحيت داشته باشد يا حقى از حقوق مالى باشد مثل تحجير و مانند آن . و معتبر است كه با كيل يا وزن در مكيل و موزون ؛ و با شمردن در معدود ؛ يا با مشاهده يا وصفى كه رافع جهالت باشد ، معلوم باشد . و مقدار آن بستگى به رضايت طرفين دارد ؛ كم باشد يا زياد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nمسأله 6 - زنى كه به عقد تمتع در آمده ، مهر را با عقد مالك مىشود ؛ پس بر شوهر لازم است كه مهر را بعد از عقد - در صورتى كه آن را مطالبه نمايد - به او بدهد ؛ اگر چه استقرار تام آن بستگى به دخول و وفاى زن به تمكين در تمام مدت دارد ، پس اگر مرد مدت متعه را به زن ببخشد ، در صورتى كه قبل از دخول باشد نصف مهر بر مرد لازم مىشود و اگر بعد از دخول باشد همهء آن بر او لازم است ؛ اگر چه از مدت متعه ساعتى بگذرد و چند ماه يا چند سال از مدت باقى بماند ، پس مهر بر آنچه كه از مدت گذشته و آنچه كه باقى مانده است ، تقسيم نمىشود . البته اگر مدت را نبخشد و زن هم وفاى به آن مدت ننمايد و به او تمام مدت را تمكين نكند ، مىتواند مهر او را به نسبت آن قرار بدهد ، اگر نصف است نصف و اگر ثلث است ثلث و به همين منوال ، به غير از ايام حيض ، پس براى ايام حيض چيزى از مهر كم نمىشود . و در الحاق ساير عذرها مانند بيمارى سخت و مانند آن به ايام حيض يا عدم آن دو وجه ، بلكه دو قول است و احتياط با مصالحه كردن ترك نشود . مسأله 7 - اگر عقد واقع شود و با تمكين كردن زن ، به او دخول ننمايد تا اينكه مدت آن منقضى شود تمام مهر بر مرد استقرار پيدا مىكند .\r\nمسأله 8 - اگر فساد عقد معلوم شود ، به اينكه روشن شود كه شوهر دارد يا مثلًا خواهر زوجه يا مادر زوجه مىباشد و به او دخول ننمايد مهرى ندارد . و اگر زن ، مهر را گرفته باشد ، مرد حق دارد كه آن را از زن برگرداند ، بلكه اگر تلف شود بر زن است كه عوض آن را بدهد . و همچنين است اگر به او دخول نمايد و زن فساد آن را بداند . و اما اگر زن جاهل باشد حق مهر المثل را دارد ، پس اگر آنچه را كه گرفته است بيشتر از مهر المثل باشد زيادى را برمىگرداند و اگر كمتر باشد آن را كامل مىكند .\r\nمسأله 9 - ذكر مدت در ازدواج موقت شرط است ، پس اگر آن را عمداً يا از روى فراموشى ذكر نكند متعه بودن آن باطل مىشود و عقد دائم انعقاد پيدا مىكند . و مقدار آن - طولانى باشد يا كوتاه - با خود آن‌ها است و بايد با زمان معيّن باشد به طورى كه از زياد و كم محفوظ بماند . و اگر آن را به يك مرتبه يا دو مرتبه تقدير كند بدون آن‌كه با زمان مشخص شود ، متعه بودنش باطل و عقد دائم منعقد مىشود ، كه البته اشكالى دارد و احوط\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n( استحبابى ) در آن ، اجراى طلاق و تجديد ازدواج است اگر بخواهد و احوط از آن با مراعات آن احتياط ، اين است كه صبر كند تا مدتى كه به يك مرتبه يا دو مرتبه تقدير شده بگذرد يا آن را هبه نمايد .\r\nمسأله 10 - اگر زن مثلًا بگويد : « زوّجتك نفسى الى شهر او شهراً » و آن را مطلق بگذارد اقتضا دارد كه متصل به عقد باشد . و آيا جايز است كه مدت متعه را با فاصله از عقد قرار دهد ، به اينكه مثلًا يك ماه تعيين شود ولى مبدأ اين يك ماه بعد از يك ماه از وقت عقد باشد يا نه ؟ دو قول است كه احوط ( وجوبى ) آن‌ها دومى است .\r\nمسأله 11 - تجديد عقد بر زن - دائم باشد يا منقطع - قبل از انقضاى مدت يا قبل از بذل مدت ، صحيح نيست ؛ پس اگر مدت آن يك ماه باشد و بخواهد مدت آن را زياد كند ، بايد آن را ببخشد ، سپس عقدش نمايد .\r\nمسأله 12 - جايز است كه بر زن و بر مرد شرط شود كه شب يا روز نزد ديگرى بيايد و جايز است اينكه يك مرتبه يا چند مرتبه - با تعيين مدت آن به زمان - شرط شود .\r\nمسأله 13 - عزل كردن در ازدواج موقت ، بدون اذن زن جايز است ، اگر چه در ازدواج دائم آن را جايز ندانيم ، و ليكن اگر حامله شود فرزند به مرد ملحق مىشود اگر چه عزل نموده باشد ؛ چون كه احتمال دارد منى - بدون توجه او - سبقت بگيرد . و اگر او را از خودش نفى كند ظاهراً منتفى مىشود و احتياج به لعان ندارد در صورتى كه معلوم نباشد كه نفى او از روى گناه باشد با اينكه احتمال مىرود كه فرزند از او باشد . و به هر حال نفى او بينه و بين اللَّه جايز نيست ، مگر با علم به اينكه منتفى مىباشد .\r\nمسأله 14 - طلاق بر او واقع نمىشود و فقط با انقضاى مدت يا هبهء آن جدا مىشود و بعد از آن نمىتواند رجوع كند .\r\nمسأله 15 - با اين عقد ، توارث بين زوجين ، ثابت نمىشود ؛ پس اگر شرط كنند كه از همديگر ارث ببرند يا يكى از آن‌ها ارث ببرد ، در ارث بردن ، اشكال است . بنا بر اين ، احتياط با ترك اين شرط ، ترك نشود ، و با چنين شرطى ، مصالحه ترك نشود .\r\nمسأله 16 - اگر قبل از دخول ، مدت آن منقضى شود يا مدت آن را ببخشد ، عده ندارد . و\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاگر بعد از دخول باشد و غير بالغه و يائسه نباشد عده دارد و عدهء او بنابر اشهر و اظهر ، دو حيض است و اگر در سن زنى باشد كه حيض مىبيند ولى حيض نبيند عده‌اش چهل و پنج روز است . و ظاهر آن است كه دو حيض كامل معتبر است ؛ پس اگر در اثناى حيض ، مدت آن منقضى شد يا مدت آن را بخشيد اين حيض از عده حساب نمىشود ، بلكه حتماً بايد بعد از آن دو حيض كامل ببيند . اين در صورتى است كه حامله نباشد و اما اگر حامله باشد عده‌اش تا وقتى است كه وضع حمل نمايد مانند مطلقه - البته داراى اشكالى است - پس احوط ( استحبابى ) آن است كه هر كدام از وضع حمل و از گذشت چهل و پنج روز يا دو حيض ، دورترين مدت باشد همان را رعايت نمايد . و اما عدهء او از وفات ، چهار ماه و ده روز است ، در صورتى كه حامله نباشد . و اما اگر حامله باشد هر كدام از آن مدت و از وضع حملش ، دور تر باشد همان عده‌اش مىباشد مانند زن دائمى .\r\nمسأله 17 - مستحب است زنى كه مورد تمتّع قرار مىگيرد مؤمن و عفيف باشد . و مستحب است كه از حال آن زن قبل از تزويج و اينكه شوهر دارد يا در عده است ، سؤال شود و اما بعد از ازدواج كراهت دارد و البته سؤال و فحص از حال او در صحت ازدواج شرط نيست .\r\nمسأله 18 - متعه نمودن زن زانيه ، خصوصاً اگر از زن‌هايى باشد كه در زنا شهرت دارد ، با كراهت جايز است ، و اگر متعه نمود ، بايد او را از فجور بازدارد .\r\n\r\nعيب‌هاى موجب خيار فسخ و تدليس\r\nاين عيوب دو قسم مىباشند : مشترك و مختص . اما عيوب مشترك : ديوانگى است و آن عبارت است از اختلال عقل ، ولى اغماء و مرض صرع كه موجب پيدا شدن حالت معهودى در بعضى از اوقات مىشود از ديوانگى نمىباشد . و هر كدام از زوجين حق دارند با جنون طرفش ازدواج را فسخ نمايند ؛ كه در جنون مرد به طور مطلق است ؛ چه ديوانگى او قبل از عقد باشد و زن آن را نداند ، يا بعد از عقد و قبل از وطى ، يا بعد از وطى ، حادث شود ، البته در آنچه كه بعد از عقد پيدا شود در صورتى كه به حدى نرسد كه اوقات نماز را نشناسد ، تأمل و اشكال است ؛ پس احتياط ترك نشود و اما در زن پس در موردى است كه\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nقبل از عقد باشد و مرد آن را نداند ؛ نه آن‌كه بعد از عقد پيدا شود . و در جنونى كه موجب خيار فسخ است بين هميشگى و ادوارى آن فرق نمىكند ؛ اگر چه عقد در حال افاقهء او واقع شود . چنان كه در اين حكم بين ازدواج دائم و منقطع ظاهراً فرقى نمىباشد .\r\nو اما عيوب مختص ، پس آنچه كه اختصاص به مرد دارد سه عيب مىباشد : « خصاء » و آن كشيدن بيضه‌ها يا كوبيدن آن‌ها است كه زن مىتواند در صورتى كه قبل از عقد باشد و آن را نمىدانسته است به جهت آن عقد را فسخ نمايد . و « جبّ » و آن قطع شدن آلت رجوليت است به شرطى كه چيزى از آن باقى نمانده باشد كه وطى با آن ممكن باشد و لو به قدر حشفه . و در موردى كه اين چنين باشد و جلوتر از عقد هم بوده باشد ، زن مىتواند آن را فسخ نمايد . و اما اگر بعد از عقد باشد در آن تأمل است ، بلكه اگر بعد از عقد باشد مطلقا - چه قبل از وطى باشد يا بعد از آن - بعيد نيست كه خيار فسخ نداشته باشد . و « عنن » و آن بيمارى و مرضى است كه مانع برخاستن آلت رجوليّت مىشود ، به طورى كه از دخول كردن عاجز باشد ؛ پس در صورتى كه مطلقا از وطى عاجز باشد ، زن مىتواند فسخ نمايد - ولى اگر نتواند او را وطى نمايد و ليكن بر وطى غير او توانايى داشته باشد ، آن زن حق خيار فسخ ندارد - و به جهت آن خيار فسخ ثابت مىشود چه قبل از عقد موجود باشد يا بعد از آن پيدا شود ؛ ليكن به شرطى كه وطى آن زن و لو يك مرتبه حتى در دبر از او واقع نشده باشد . ولى اگر او را وطى كند و پس از آن عنن پيدا شود به طورى كه به طور كلى بر مقاربت قدرت نداشته باشد خيار فسخى براى زن نيست .\r\nو آنچه كه اختصاص به زن دارد شش عيب است : « برص » و « جذام » و « افضاء » - كه تفسير آن گذشت - و « قرن » و به آن « عفل » گفته مىشود و آن گوشت يا غدّه يا استخوانى است كه در دهانه رحم روييده مىشود و مانع وطى مىباشد ، بلكه بنابر اظهر اگر مانع هم نباشد در صورتى كه موجب تنفر و گرفتگى باشد . و « فلج و لنگى آشكار » ، اگر چه به حدّ زمين‌گيرى و مزمن بودن نرسيده باشد بنابر اظهر . و « كورى » كه رفتن بينايى از هر دو چشم مىباشد اگر چه هر دو باز باشند . ولى يك چشمى و عشاء - مرضى است كه در چشم است و مانع ديدن در شب مىشود ولى روز مىبيند - اعتبار ندارد و « عمش » هم - كه ضعف ديد است و در غالب اوقات ، اشكش جارى است - معتبر نمىباشد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمسأله 1 - وقتى عقد با عيب‌هاى زن فسخ مىشود كه معلوم شود قبل از عقد وجود داشته‌اند و اما آنچه كه بعد از عقد پيدا مىشود اعتبار ندارد ، چه قبل از وطى باشد يا بعد از آن .\r\nمسأله 2 - « عقم » ( عقيم بودن ) از عيوب موجب خيار فسخ نمىباشد ، نه از طرف مرد و نه از طرف زن .\r\nمسأله 3 - « جذام » و « برص » از عيوب مرد كه موجب خيار فسخ براى زن شود بنابر اقوى نمىباشند .\r\nمسأله 4 - خيار فسخ در هر يك از مرد و زن ، فورى است ؛ پس اگر هر يك از آن‌ها به عيب آگاه شوند و مبادرت به فسخ ننمايند عقد لازم مىشود . البته ظاهر آن است كه جهل به خيار فسخ ، بلكه جهل به فوريت آن ، عذر مىباشد ؛ پس در صورت جهل به يكى از آن‌ها ، در صورتى كه مبادرت به فسخ نكند ساقط نمىشود .\r\nمسأله 5 - اگر در عيب اختلاف كردند قول ، قول منكر آن است با قسم ، در صورتى كه مدعى عيب ، بيّنه نداشته باشد . و عيب بنابر اقوى با بيّنه ثابت مىشود حتى عنن ، چنان كه هر عيبى با اقرار طرفش يا با بيّنه بر اقرار او ثابت مىشود . و همچنين با قسمى كه بر مدعى رد شده ثابت مىشود و اگر منكر از قسم نكول نمايد و آن را رد نكند حاكم آن را بر مدعى رد مىنمايد ؛ پس اگر قسم بخورد به وسيلهء آن ثابت مىشود . و عيوب باطنى زن‌ها با شهادت چهار زن عادل ثابت مىشود همانطور كه در نظاير آن‌ها چنين است .\r\nمسأله 6 - اگر عنن مرد ثابت شود چنانچه زن صبر كند حرفى نيست و اگر زن صبر نكند و مرافعه را به نزد حاكم شرع ببرد تا آن‌كه خودش را از او خلاص كند ، از وقت مرافعه ، به زن يك سال مهلت مىدهد ، پس اگر با آن زن يا با غير او در اثناى اين مدت ، نزديكى كرد ، خيارى ندارد . و گرنه زن حق فسخ فورى دارد و فوريت آن عرفى است ؛ پس اگر مبادرت نكند چنانچه به جهت جهل زن به خيار يا فوريت آن باشد ، ضررى نمىرساند - چنان كه گذشت - و گرنه خيار او ساقط مىشود . و همچنين است اگر راضى شود كه با او زندگى كند سپس بعد از آن مطالبهء فسخ نمايد ، چنين حقى ندارد .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمسأله 7 - فسخ نمودن به جهت عيب ، طلاق نيست ؛ چه از زوج واقع شود و چه از زوجه ؛ پس احكام طلاق را ندارد مگر در نصف نمودن مهر در فسخى كه به خاطر عنن مىباشد ، چنان كه مىآيد . و در فسخ ، شروط طلاق معتبر نمىباشد ، بنا بر اين از سه طلاق محرّمه‌اى كه محتاج به محلل است محسوب نمىشود . و خالى بودن از حيض و نفاس و حضور دو عادل در آن معتبر نمىباشد .\r\nمسأله 8 - براى مرد جايز است به خاطر عيبى كه در زن است بدون اذن حاكم فسخ نمايد . و همچنين زن مىتواند با عيب مرد ، آن را فسخ نمايد ، البته با ثبوت عنن ، احتياج به حاكم مىباشد ، ليكن از جهت اينكه ضرب الاجل معين شود - چون از وظايف حاكم است - نه از جهت نفوذ فسخ زن ، پس بعد از آن‌كه حاكم ضرب الاجل قرار داد ، زن مىتواند با انقضاى آن مدت و ممكن نشدن وطى در آن مدت بدون مراجعه به حاكم ، به تنهايى فسخ نمايد .\r\nمسأله 9 - اگر مرد با يكى از عيوب زن ، آن را فسخ نمايد ، پس اگر قبل از دخول باشد مهرى براى زن نيست و اگر بعد از دخول باشد مهر المسمّى بر او مستقر مىشود . و همچنين است حال در موردى كه زن به وسيلهء عيب مرد ، فسخ كند پس در صورتى كه بعد از دخول باشد تمام مهر را مستحق مىباشد و اگر قبل از دخول باشد چيزى را استحقاق ندارد مگر در عنن ، كه نصف مهر مسمّى را بر مرد استحقاق دارد .\r\nمسأله 10 - اگر زن خود را براى مرد در يكى از عيوبش كه موجب خيار است تدليس نمايد و بعد از دخول براى مرد آشكار شود ، چنانچه اختيار كند كه نكاح باقى بماند ، بايد تمام مهر را بدهد و اگر فسخ را اختيار كند ، زن مستحق مهر نمىباشد . و اگر آن را به زن داده برمىگرداند . و اگر تدليس‌كننده غير زوجه باشد ، پس مهر المسمى اگر چه بر زوج به وسيلهء دخول ، استقرار پيدا مىكند و زوجه استحقاق آن را بر او دارد ولى بعد از آن‌كه آن را به زن داد به تدليس‌كننده رجوع مىكند و مهر را از او مىگيرد .\r\nمسأله 11 - با توصيف زن نزد زوج براى تزويج به اينكه سالم است ، تدليس محقق مىشود به طورى كه اين توصيف ، سبب مغرور شدن و فريب خوردن زوج شود پس با\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nاخبار براى غير تزويج و براى غير زوج ، تدليس تحقق پيدا نمىكند . و ظاهر آن است كه با سكوت از عيب هم با علم به آن و مخفى بودن آن از زوج و اعتقاد او به اينكه عيب ندارد ، تدليس تحقق پيدا مىكند .\r\nمسأله 12 - كسى كه تدليس او موجب رجوع در گرفتن مهر از او مىشود ، كسى است كه تزويج به او استناد دارد ؛ از قبيل ولىّ شرعى يا عرفى زن مانند پدر و جد و مادر و برادر بزرگ و عمو و دايىاش ، از كسانى كه فقط با رأى آن‌ها اقدام مىكند و متصدى تزويج او مىشوند و در تزويج او در عرف و عادت به آن‌ها رجوع مىشود و ظاهراً بعضى از بيگانه‌ها مثل آن‌ها مىباشند از كسانى كه شديداً با او ارتباط و علاقه دارند به طورى كه فقط به رأى آن‌ها تسليم مىشود و در امور مهمّ او ، مورد مراجعه مىباشند و در آنچه كه مربوط به زن است به آن‌ها اعتماد مىشود ، بلكه بعيد نيست كسى كه نزد هر دو طرف در رفت و آمد است و در ايجاد وسائل ائتلاف بين آن‌ها ، تلاش مىكند به كسانى كه ذكر شد ، ملحق شود .\r\nمسأله 13 - همانطور كه تدليس در عيوبى كه موجب خيار فسخ است مانند ديوانگى و كورى و غير اين‌ها تحقق مىيابد ، همچنين در مطلق نقص‌ها مانند يك چشم بودن و مانند آن با مخفى نمودن آن تحقق پيدا مىكند . و همچنين در صفات كمال مانند شرف و حسب و نسب و جمال و بكارت و غير اين‌ها ، به اينكه زن را به اين صفات توصيف كند با اينكه فاقد آن‌ها مىباشد . و اولى - يعنى تدليس در عيوبى كه موجب خيار است - اثرى ندارد ، مگر اينكه زوج در گرفتن مهر به تدليس‌كننده رجوع كند ، چنان كه گذشت ، ولى خيار ، فقط به خاطر خود وجود عيب است ( نه تدليس ) .\r\nو اما دومى - و آن تدليس در بقيّهء انواع نقص و در صفت كمال است - پس موجب خيار فسخ است در صورتى كه نداشتن نقص يا وجود صفت كمال به طور اشتراط در عقد ذكر شده باشند و توصيف زن به آن در عقد ملحق به اشتراط است اگر چه به صورت و عبارت شرط كردن نباشد ، مانند اينكه بگويد : « زوجتك هذه الباكرة او غير الثيبة » . بلكه ظاهر آن است كه اگر او را به صفت كمال يا نداشتن نقص قبل از عقد در وقت خواستگارى و گفتگو ، توصيف نمايد ، سپس ازدواج را بر\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nاساس آنچه كه ذكر شده واقع سازد به منزلهء شرط كردن مىباشد ، پس موجب خيار است . و اگر بعد از عقد و بعد از دخول ، عيب و امثال آن معلوم شود و فسخ را اختيار نمايد و مهر را پرداخت كند به تدليس‌كننده رجوع مىكند .\r\nمسأله 14 - سكوت زوجه يا ولىّ او از نقص ، با اينكه نقص وجود دارد و زوج معتقد است كه نقص ندارد در غير عيوبى كه موجب خيار است ، از تدليس موجب خيار فسخ نمىباشد . و اولىتر از اين ، سكوت آن‌ها از فقدان صفت كمال است ، با اينكه زوج اعتقاد داشته باشد كه وجود دارد .\r\nمسأله 15 - اگر زنى را بنابراين كه باكره است به يكى از وجوه سه‌گانهء گذشته ازدواج نمايد پس او را ثيّبه بيابد ، حق فسخ ندارد مگر اينكه با اقرار يا بيّنه ثابت شود كه ثيبه بودن سابق بر عقد بوده است ، پس حق فسخ پيدا مىكند . ولى اگر او را به اعتقاد اينكه باكره است ازدواج نمايد و شرط و توصيف و اخبار به وصف و بنايى بر ثبوت آن نباشد ، سپس خلاف آن معلوم شود ، حق فسخ ندارد ؛ اگر چه ثابت شود كه بكارت ، قبل از عقد زائل شده است .\r\nمسأله 16 - اگر در فرض گذشته در جايى كه حق فسخ دارد فسخ كند ، پس اگر قبل از دخول باشد مهرى ثابت نيست و اگر بعد از دخول باشد مهر استقرار پيدا مىكند و بر تدليس‌كننده رجوع مىكند و اگر تدليس‌كننده ، خود زن باشد چيزى را استحقاق ندارد . و اگر تدليسى نباشد مهر بر زوج استقرار پيدا مىكند و حق رجوع بر كسى ندارد . و اگر اختيار كند كه ازدواج باقى باشد يا در صورتى كه برايش حق فسخى نباشد - مثل صورت اعتقاد بكارت بدون اينكه شرط و توصيف و بنايى باشد - حق دارد از مهر او چيزى كم كند و آن ، نسبت تفاوت بين مهر المثل او از حيث باكره و ثيّبه بودن مىباشد ؛ پس اگر مهر المسمّى صد باشد و مهر المثل او در صورتى كه باكره باشد ، هشتاد باشد و به صورت ثيّبه شصت باشد ، از صد ، يك چهارم آن كاسته مىشود و احوط ( استحبابى ) در صورت علم به تجدّد زوال بكارت يا احتمال آن مصالحه است ؛ اگر چه كم كردن آن به آنچه كه ذكر شد خالى از وجه نيست .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nمهر\r\nو به آن « صداق » گفته مىشود .\r\nمسأله 1 - هر آنچه را كه مسلمان مالكش مىشود ، صحيح است كه مهر قرار داده شود ؛ عين باشد يا دين يا منفعت عين مملوكى از قبيل خانه يا مزرعه يا حيوان . و صحيح است كه منفعت شخص آزادى مهر قرار داده شود ، مانند تعليم صنعت و مانند آن از هر عمل حلالى ، بلكه ظاهر آن است كه حق مالى كه قابل نقل و انتقال است ، صحيح است كه مهر قرار داده شود مثل حق تحجير و مانند آن . و مقدار تعيين‌شده‌اى ندارد ، بلكه مقدار آن ، چيزى است كه زوجين به آن رضايت پيدا كنند ، زياد باشد يا كم مادامىكه به سبب كم بودن ، از ماليّت خارج نشود . البته از طرف زيادى مستحب است كه از مهر السنه بيشتر نباشد و آن پانصد درهم است .\r\nمسأله 2 - اگر چيزى كه به ملك مسلمان در نمىآيد ، مهر قرار داده شود ، مانند شراب و خوك ، عقد صحيح است ولى مهر باطل است ؛ پس زن چيزى را با عقد مالك نمىشود ، ولى با دخول ، مستحق مهر المثل مىشود ، البته در موردى كه شوهر غير مسلمان باشد ، تفصيل است .\r\nمسأله 3 - مهر بايد طورى تعيين شود كه از ابهام خارج شود ، پس اگر يكى از اين دو چيز را ، يا خياطى يكى از دو پارچه را مثلًا مهر قرار دهد ، مهر باطل مىشود ، نه عقد . و براى زن با دخول به او ، مهر المثل ثابت است ، البته تعيينى كه در بيع و مانند آن از معاوضات معتبر است ، در مهر معتبر نمىباشد . پس مشاهدهء چيز حاضر كفايت مىكند ؛ اگر چه كيل يا وزن يا تعداد يا ذرع آن را نداند مانند يك كپّه گندم و يك تكه طلا و يك طاقه از پارچه كه مشاهده شده است و يك كپّهء حاضر از گردو و امثال اين‌ها .\r\nمسأله 4 - ذكر مهر در صحت عقد دائم شرط نيست ، پس اگر زنى را عقد كند و اصلًا مهرى برايش ذكر نكند عقد صحيح است ، بلكه اگر تصريح به عدم مهر كند صحيح است و به اين ، يعنى به واقع ساختن عقد بدون مهر « تفويض بضع » گفته مىشود و به زنى كه مهرى در عقدش ذكر نشده ، « مفوّضة البضع » گفته مىشود .\r\nمسأله 5 - اگر عقد بدون مهر واقع شود ، زن قبل از دخول چيزى را مستحق نمىشود ،\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمگر اينكه او را طلاق دهد ؛ پس زن استحقاق دارد كه مرد به حسب حالش از غنا و فقر و باز بودن دست و تهى بودن آن ، چيزى را از دينار يا درهم يا لباس يا چهارپا يا غير اين‌ها به او بدهد و به اين چيز ، « متعه » گفته مىشود . و اگر عقد قبل از دخول با چيزى غير از طلاق فسخ شود ، مستحق چيزى نمىباشد . و همچنين است اگر يكى از آن‌ها قبل از دخول بميرد . و اما اگر به او دخول نموده باشد به سبب آن ، مستحق مهر امثال خودش مىباشد .\r\nمسأله 6 - احوط ( وجوبى ) در مهر المثل در اينجا ، در موردى كه از مهر السنه بيشتر باشد ، مصالحه است . و در غير اين مورد از مواردى كه به مهر المثل حكم مىكنيم ، بايد حال زن و صفات او از قبيل سن و بكارت و نجابت و عفت و عقل و ادب و شرف و جمال و كمال و اضداد اين‌ها ملاحظه شود ، بلكه هر چه كه عرفاً و به طور عادى در بالا بردن مهر و نقصان آن مؤثر است ، ملاحظه مىشود ، پس خويشان و عشيره و شهر آن زن و غير اين‌ها هم ملاحظه مىشوند .\r\nمسأله 7 - اگر چيزى را كه كسى مالكش نمىشود مهر قرار دهد مانند شخص حرّ ، يا چيزى را كه مسلمان مالكش نمىشود مانند شراب و خوك ، عقد صحيح است ولى مهر باطل است و زن با دخول به او مستحق مهر المثل مىشود . و همچنين است در موردى كه چيزى مهر قرار داده شود به اين اعتقاد كه سركه است سپس معلوم شود كه شراب است ، يا مال ديگرى مهر قرار داده شود به اعتقاد اينكه مال خودش است آنگاه خلاف آن معلوم شود .\r\nمسأله 8 - اگر پدر زن را در مهر شريك نمايد ، به اينكه براى زن مهر و براى پدرش چيز معينى قرار داده شود آنچه كه براى زن مهر قرار داده متعين مىشود و آنچه كه براى پدرش قرار داده شده ساقط مىشود ؛ پس پدر چيزى را مستحق نمىباشد .\r\nمسأله 9 - آنچه كه در بعضى از شهرها متعارف شده كه بعضى از نزديكان دختر مانند پدر و مادرش ، چيزى از شوهر مىگيرند و در زبان بعضى به « شير بها » و در زبان بعضى ديگر به چيز ديگر ناميده مىشود ، به عنوان مهر و جزء مهر نمىباشد ، بلكه چيز زيادتر از مهر است كه گرفته مىشود . و حكم آن اين است كه اگر دادن و گرفتن آن به عنوان جعاله براى عمل مباحى باشد ، در جواز و حلال بودن آن اشكالى نيست ، بلكه در استحقاق عامل\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nبر آن و سلطنت نداشتن شوهر بر برگرداندن آن بعد از دادنش ، اشكالى نمىباشد . و اگر به عنوان جعاله نباشد ؛ پس اگر شوهر با طيب نفس به نزديكان دختر مىدهد اگر چه براى جلب خاطر آن شخص و جلب محبت او و راضى نمودن او باشد چون كه رضايت او ذاتاً مقصود است يا به جهت آن‌كه رضايت دختر بستگى به رضايت او دارد پس به ملاحظهء اين جهات ، شوهر با طيب خاطر ، آن مال را بذل مىنمايد ، ظاهر آن است كه گرفتن آن جايز است ، ليكن براى شوهر مادامىكه آن مال موجود است ، جايز است كه آن را برگرداند . و اما با عدم رضايت شوهر و دادن آن فقط به اين جهت كه دختر را خلاص نمايد ؛ زيرا نزديكان دختر مانع راه افتادن امر مىباشند با اينكه دختر به همان چيزى كه زوج از مهر بذل مىنمايد ، راضى به ازدواج است ، گرفتن و خوردن آن حرام است و براى شوهر جايز است كه در آن رجوع كند اگر چه تلف شده باشد .\r\nمسأله 10 - اگر عقد بدون مهر واقع شود جايز است كه بعد از آن به چيزى راضى شوند ؛ چه به اندازهء مهر المثل باشد يا كمتر از آن يا بيشتر و همان چيز به عنوان مهر تعيين مىشود و مانند اين است كه در عقد ذكر شده باشد .\r\nمسأله 11 - جايز است كه همهء مهر به طور حالّ - يعنى بدون مدت - و به طور مدت‌دار قرار داده شود ، و جايز است كه قسمتى از آن حالّ و قسمتى ديگر به طور مدت‌دار معين شود . و زوجه حق دارد كه در هر حالى مهر حالّ را مطالبه نمايد به شرط آن‌كه شوهر قدرت داشته باشد و دستش باز باشد ، بلكه زن مىتواند كه خود را تمكين و تسليم نكند تا آن‌كه مهر حالّش را بگيرد ؛ چه زوج دستش باز و داراى ثروت باشد يا دستش بسته و خالى از مال باشد . البته زن در جايى كه همهء مهر يا بعضى از آن مدت‌دار است و قسمت حالّ آن را گرفته است ، حق خوددارى از تمكين را ندارد .\r\nمسأله 12 - ذكر مهر در عقد فى الجمله ، و واگذاشتن اندازه و تعيين آن به يكى از دو زوج ، جايز است ، به اينكه مثلًا زوجه مىگويد : « زوجتك على ما تحكم - او احكم - من المهر » پس زوج بگويد : « قبلت » ؛ پس اگر حكم‌كننده ، زوج باشد جايز است كه به آنچه كه مىخواهد حكم نمايد . و در زيادى و كمى مادامىكه ماليّت داشته باشد مقدار خاصى\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nمعتبر نيست . و اگر زوجه حكم‌كننده باشد ، از طرف كمى - مادامىكه ماليّت داشته باشد - آنچه را كه بخواهد معين مىكند و اما در طرف زيادى ، حكم زن در بيشتر از مهر السنه امضا نمىشود و مهر السنه پانصد درهم است .\r\nمسأله 13 - اگر قبل از دخول ، زن را طلاق دهد ، نصف مهر المسمى ساقط مىشود و نصف آن باقى مىماند ، پس اگر دين بر او باشد و آن را ادا ننموده باشد ذمّه‌اش از نصف برىء مىشود . و اگر عين باشد مشترك بين زوج و زوجه مىشود . و اگر آن را به او داده باشد ، در صورتى كه باقى باشد نصف آن را برمىگرداند و اگر تلف شده باشد ، نصف مثل آن را - اگر مثلى باشد - و نصف قيمت آن را - اگر قيمى باشد - برمىگرداند . و نقل آن به ديگرى با نقل لازم ، در حكم تلف است و اگر با نقل جايز باشد ، احوط ( وجوبى ) برگرداندن عين و دادن نصف آن است ، در صورتى كه زوج آن را مطالبه نمايد .\r\nمسأله 14 - اگر يكى از دو زوج قبل از دخول بميرد ، اقوى نصف نمودن مهر است مانند طلاق ، خصوصاً اگر زن فوت كرده باشد . و احوط اولى مصالحه است خصوصاً اگر مرد فوت كرده باشد .\r\nمسأله 15 - زن با خود عقد ، صداق را مالك مىشود و ملكيّت تمام آن با دخول استقرار پيدا مىكند ، پس اگر قبل از دخول او را طلاق دهد نصف آن به شوهر برمىگردد و براى زن نصف آن باقى مىماند . و زن حق دارد بعد از عقد ، هر نوع تصرفى در آن بكند و بعد از اينكه او را قبل از دخول طلاق داد نصف آنچه كه عقد بر آن واقع شده است مال زوج مىگردد و شوهر چيزى را از نماى منفصل آن كه قبلًا بوده است ، استحقاق پيدا نمىكند .\r\nمسأله 16 - اگر زن مرد را از صداقى كه به عهدهء مرد است ابراء نمايد ، سپس مرد قبل از دخول او را طلاق دهد به نصف آن بر زن رجوع مىكند . و همچنين است اگر صداق عين باشد و زن آن را به او ببخشد ، در نصف مثل آن يا قيمت نصف آن به زن رجوع مىكند .\r\nمسأله 17 - دخولى كه تمام مهر با آن استقرار پيدا مىكند ، مطلق وطى - و لو در دُبُر - است . و اگر زن و شوهر بعد از آن‌كه مرد او را طلاق داد اختلاف كردند ، پس زن ادعا كرد كه دخول شده ، ولى مرد آن را انكار نمود قول ، قول مرد است با قسمش . و مرد مىتواند\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nقسم را از خود دفع نمايد ، به اينكه بيّنه بر عدم دخول - در صورتى كه ممكن باشد - اقامه نمايد مانند اينكه زن ادعاى دخول در قُبل نمايد و باكره بوده باشد و مرد بيّنه داشته باشد كه بكارت زن باقى است .\r\nمسأله 18 - اگر در اصل مهر اختلاف كردند پس زوجه مدعى شد و شوهر منكر ، چنانچه قبل از دخول باشد ، قول ، قول مرد است با قسمش و اگر بعد از دخول باشد زن به تعيين آن مكلف مىشود ؛ بلكه مسموع نبودن ادعاى زن مادامىكه تفسير نكند بعيد نيست . و مجرد قول زن كه : « من بر عهده مرد ، مهر دارم » مادامىكه مقدار آن را بيان نكند مسموع نمىباشد ؛ پس اگر توضيح دهد و تعيين نمايد به آنچه كه بر مهر المثل زيادتر نباشد ، به نفع زن طبق ادعايش بر عليه زوج حكم مىشود و انكار اصل مهر از مرد مسموع نمىباشد . البته اگر مرد ادعاى سقوط مهر را بكند ؛ چه به ادا نمودن آن يا به ابراء آن ، از او مسموع است ، پس اگر بيّنه بر آن اقامه نمايد مدعاى مرد ثابت مىشود و گرنه براى مرد است كه زن را قسم بدهد ، پس اگر زن بر نفى ادا يا ابراء قسم بخورد ادعاى زن ثابت مىشود و اگر زن قسم را بر زوج رد نمايد و مرد قسم بخورد ادعاى زن ساقط است . و اگر مرد نكول كند ادعاى زن ثابت مىشود . و اگر زن نكول كند ، حاكم آن را بر زوج رد مىنمايد ؛ پس اگر مرد قسم بخورد ادعاى زن ساقط مىشود و اگر نكول كند ادعاى زن ثابت مىشود . اين در صورتى است كه ادعاى زن به اندازهء مهر المثل يا كمتر باشد و اگر بيشتر باشد بر زن است كه اثبات كند و گرنه براى زن است كه زوج را قسم بدهد .\r\nمسأله 19 - اگر بر اصل مهر توافق داشته باشند ، ولى در مقدار آن اختلاف كنند ؛ قول ، قول زوج است با قسمش ، مگر اينكه زوجه با موازين شرعى آن را ثابت كند . و همچنين است اگر زن ادعا كند كه عينى از اعيان مهر او بوده است مانند خانه يا باغ ، ولى زوج آن را انكار نمايد پس قول ، قول زوج است با قسمش و بر زن است كه اقامهء بيّنه نمايد .\r\nمسأله 20 - اگر در حالّ بودن و مدت داشتن مهر اختلاف نمايند ، پس زن ادعا كند كه مدت نداشته است ، ولى مرد بگويد كه مدت داشته است و بيّنه نباشد قول ، قول زن است با قسمش . و همچنين است اگر در زيادى مدت اختلاف داشته باشند مانند اينكه زن ادعا\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nكند كه يك سال است ، ولى مرد بگويد دو سال است .\r\nمسأله 21 - اگر بر مهر توافق نمايند و مرد ادعا كند كه تحويل زن داده ، ولى بيّنه نداشته باشد قول ، قول زن است با قسمش .\r\nمسأله 22 - اگر مرد به اندازهء مهر زن به او بدهد سپس بعد از آن اختلاف نمايند ، پس زن بگويد آن را به عنوان هبه دادى ولى مرد بگويد مهر تو بود كه دادم ، بعيد نيست كه تداعى باشد و اين مسأله به تأمل زيادترى احتياج دارد .\r\nمسأله 23 - اگر فرزند صغير خود را تزويج نمايد ، پس اگر فرزند مالى داشته باشد مهر بر خود فرزند است و اگر مالى نداشته باشد مهر بر عهدهء پدر است ؛ پس اگر پدر بميرد مهر از اصل تركهء او خارج مىشود چه فرزند بالغ و توانگر شده باشد يا نه . البته اگر پدر از ضمان عهدهء آن در ضمن عقد برائت بجويد از آن برىء مىشود .\r\nمسأله 24 - اگر پدر ، مهرى را كه از جهت تنگدستى فرزند به عهده‌اش است بپردازد سپس بچه بالغ شود و قبل از دخول ، زن را طلاق دهد ، فرزند نصف مهر را پس مىگيرد و مال خودش مىباشد ، نه مال پدر .\r\n\r\nخاتمه در شرطهاى مذكور در عقد ازدواج\r\nمسأله 1 - جايز است كه هر شرط جايزى در ضمن عقد ازدواج ، شرط شود . و بر مشروط عليه ، واجب است كه همانند ساير عقود به آن وفا نمايد . ليكن تخلف شرط يا متعذر شدن آن ، موجب خيار فسخ در عقد ازدواج نمىباشد به خلاف بقيهء عقدها . البته اگر شرط ، التزام به وجود صفتى در يكى از زوجين باشد مثل اينكه زوجه باكره باشد يا زوج مؤمن و غير مخالف باشد و خلاف آن معلوم شود ، موجب خيار فسخ است چنان كه قبلًا به آن اشاره شد .\r\nمسأله 2 - اگر در عقد ازدواج چيزى را كه مخالف مشروع است شرط نمايد مثل اينكه او را از بيرون رفتن از منزل - هر وقت و هرجا كه بخواهد - جلوگيرى ننمايد يا حق همخوابگى هووى او را ادا ننمايد و مانند آن و همچنين اگر شرط كند كه بر سر او زن يا\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nكنيزى نياورد ، شرط باطل است و عقد و مهر صحيح است ؛ اگر چه بگوييم كه شرط فاسد ، عقد را فاسد مىكند .\r\nمسأله 3 - اگر شرط شود كه بكارت او را از بين نبرد شرط لازم مىشود ، و اگر بعد از آن اذن دهد جايز است و فرقى بين ازدواج دائم و منقطع نيست .\r\nمسأله 4 - اگر شرط كند كه زن را از شهرش خارج نكند يا در شهر معلومى يا در منزل مخصوصى اسكان دهد ، شرط لازم مىشود .\r\n\r\nقسم و نشوز و شقاق\r\nهر يك از زوجين بر طرف ديگر ، حقّى دارند كه قيام به آن واجب است اگر چه حق زوج اعظم است . و از حق او بر زن اين است كه زن او را اطاعت كند و نافرمانى او را ننمايد و از خانه‌اش بدون اذن او بيرون نرود و لو اينكه نزد اهل خودش برود ، حتى اگر براى عيادت پدر يا در عزاى پدرش باشد ؛ بلكه وارد شده است كه در صدقه و هبه و نذر در مال خودش ، حق انجام امرى را با وجود شوهرش ندارد ، مگر اينكه با اذن شوهر باشد ، البته نه در حج يا زكات يا نيكى به والدين يا صلهء خويشانش ؛ و تفصيل اين به محل خودش موكول مىباشد . و اما حق زن بر شوهر اين است كه او را سير كند و او را بپوشاند و اگر زن نادانى كرد او را ببخشد و صورت را براى او زشت نكند ، چنان كه در اخبار وارد شده است ؛ و تفصيل اين به محل خودش موكول است .\r\nمسأله 1 - كسى كه يك زن دارد اين زن بر مرد حق بيتوته كردن و همخوابگى هر شب را ندارد ، بلكه بنابر اقوى در هر چهار شبى يك شب هم حق ندارد ، بلكه مقدار لازم اين است كه او را مهجور نكند و او را مانند معلقه كه نه صاحب شوهر است و نه طلاق داده شده ترك ننمايد . البته زن بر او حق نزديكى در هر چهار ماه يك بار را دارد همانطور كه گذشت . و اگر بيشتر از يك زن داشته باشد ، پس اگر پيش يكى از آن‌ها بيتوته كرد بر او واجب است كه نزد غير او هم بيتوته نمايد ؛ پس اگر چهار زن باشند و پيش يكى از آن‌ها بخوابد بايد هر كدام از غير او را يك شب دور بزند و بعضى از آن‌ها را بر بعضى ديگر برترى ندهد . و اگر چهارتا نباشند برايش جايز است كه بعضى از آن‌ها را برترى دهد پس\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاگر دو زن داشته باشد جايز است كه پيش يكى از آن‌ها سه شب و پيش ديگرى يك شب باشد و اگر سه زن داشته باشد پس برايش جايز است كه پيش يكى از آن‌ها دو شب و دو شب ديگر را نزد دو زن ديگر بماند . و مشهور آن است كه اگر يك زن داشته باشد براى زن ، از هر چهار شب يك شب و براى خودش سه شب مىباشد . و اگر زن‌هاى متعددى داشته باشد واجب است كه بين آن‌ها در هر چهار شب تقسيم نمايد پس اگر چهارتا باشند هر شب پيش يكى از آن‌ها باشد ؛ پس اگر دور زد و تمام شد واجب است كه به يكى از آن‌ها ابتدا نمايد و دور را تمام كند و به همين منوال ؛ پس براى خودش شبى نمىباشد ، بلكه همهء شب‌هايش مال زن‌هايش مىشود . و اگر دو زن داشته باشد دو شب مال آن‌ها و دو شب مال خودش مىباشد و اگر سه زن داشته باشد سه شب مال آن‌ها و اضافى مال خودش است ؛ و عمل به مشهور ، مخصوصاً اگر بيشتر از يكى باشد احوط ( استحبابى ) است و اقوى آن است كه گذشت مخصوصاً در يك زن .\r\nمسأله 2 - وجوب بيتوته و همخوابگى با زن در جايى كه گفتيم ، اختصاص به زن دائمى دارد ؛ پس براى زن متعه چنين حقى نيست ، يكى باشد يا متعدد .\r\nمسأله 3 - در هر شبى كه زن حق بيتوته دارد ، براى زن جايز است كه از حقش دست بردارد و آن را به مرد ببخشد تا در هر جا كه مىخواهد بگذراند . و همچنين جايز است كه به هوويش ببخشد پس حق او مىشود .\r\nمسأله 4 - هفت شب در اول عروسى به زن باكره و سه شب به ثيّبه اختصاص دارد كه برترى دادن آن‌ها بر غيرشان به خاطر عروسى جايز است . و بر زوج واجب نيست كه اين شب‌ها را براى زن‌هاى قديمىاش قضا نمايد .\r\nمسأله 5 - زن صغيره و زن ديوانه‌اى كه به طور هميشه ديوانه است و زن ديوانه‌اى كه ادوارى است در حال جنونش و زن ناشزه ، قسمت ندارند . و تقسيم بين زن‌ها و حق همخوابگى ، با مسافرت ساقط مىشود و قضا بر او لازم نيست .\r\nمسأله 6 - اگر در تقسيم بين زن‌هايش شروع كند مىتواند به هر كدام از آن‌ها ابتدا كند و بعد از آن به هر كدام از بقيه آن‌ها و به همين صورت ؛ اگر چه\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاحوط اولى تعيين با قرعه است ، مخصوصاً در غير از اوّلى .\r\nمسأله 7 - رعايت مساوات بين زن‌ها در انفاق و در توجه به آن‌ها و در گشاده‌رويى و در نزديكى كردن با آن‌ها مستحب است و مستحب است اينكه در صبح هر شبى نزد صاحب آن شب باشد و مستحب است كه به زن اذن بدهد كه در فوت پدر و مادرش حضور پيدا كند اگر چه او حق دارد كه زن را از حضور نزد آن‌ها و از عيادتشان تا چه رسد به عيادت غير آن‌ها و از بيرون رفتن از منزلش جلوگيرى نمايد مگر براى حق واجب .\r\n\r\nنشوز\r\n« نشوز » در زوجه ، خروج او از اطاعت شوهر است در اطاعتى كه بر زن واجب مىباشد ، به اينكه خود را به تمكين او در نياورد و چيزهايى را كه تنفرآور است و با تمتع و لذت بردن از او سازگارى ندارد از خود بر طرف نكند ، بلكه ترك نظافت و آرايش خود با اينكه شوهر آن‌ها را مىخواهد از اين قبيل است . و همچنين است خروج او از خانهء او بدون اذن شوهر و غير اين‌ها . و در جايى كه اطاعت از او واجب نيست ترك آن موجب تحقق نشوز نمىباشد ؛ پس اگر زن از خدمات خانه و حوائج مرد كه با تمتع بردن او ارتباط ندارد از قبيل جارو كردن يا خياطى يا غذا پختن يا غير اين‌ها ، حتى آب دادن و پهن كردن رختخواب ، خوددارى نمايد نشوز تحقق پيدا نمىكند .\r\nمسأله 1 - اگر از زن علامات نشوز و طغيان به سبب تغيير عادتش با شوهر در قول يا فعل ، آشكار شود ، به اينكه با خشونت او را جواب دهد و حال آن‌كه قبلًا با نرمى با او سخن مىگفت يا عبوسى و ترشرويى را در صورتش آشكار كند و خود را به سنگينى و غضبناكى بزند و حال آن‌كه قبلًا خلاف اين بوده است و غير اين‌ها ، زوج او را موعظه مىكند پس اگر گوش نكرد ، نشوز با خروج او از اطاعت مرد - در جايى كه به تمتع بردن او برمىگردد - تحقق پيدا مىكند ؛ پس در اين صورت براى زوج جايز است كه او را در محل خواب مهجور كند ، به اينكه پشتش را در رختخواب به طرف او كند يا از رختخواب او كناره‌گيرى كند ، پس اگر او را مهجور كند و زن بر نگردد و بر كارهايش اصرار داشته باشد زدنش جايز است و بايد به اندازه‌اى كه با آن اميد برگشتن او باشد ، اكتفا شود پس زيادتر از\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nآن در صورتى كه غرض به سبب آن حاصل مىشود جايز نيست ، و گرنه به تدريج به الاقوى فالاقوى مىرسد تا حدى كه خون نياورد و شديد نباشد كه در سياه شدن يا سرخ شدن بدن او تأثير بكند . و لازم است كه به قصد اصلاح او باشد ، نه به قصد تشفى و انتقام .\r\nو اگر با زدن ، جنايتى رخ دهد غرامت آن واجب است .\r\nمسأله 2 - همانطور كه نشوز از طرف زوجه محقق مىشود همچنين از طرف شوهر هم با تعدّى بر زن و قيام نكردن به حقوق واجب زن ، نشوز تحقق مىيابد ؛ پس اگر نشوز از شوهر به سبب جلوگيرى از حقوق زن از قبيل تقسيم همخوابگى و نفقه و مانند اين‌ها آشكار شود ، پس او حق مطالبه از شوهر را دارد ، و او را موعظه مىنمايد پس اگر مؤثر نشود مرافعه را پيش حاكم شرع مىبرد و او را به آن ملزم مىكند و زن حق ندارد زوج را مهجور كند و يا او را بزند ، و هنگامى كه حاكم بر نشوز زوج و تعدّى او اطلاع پيدا كرد او را از انجام آنچه كه بر او حرام است ، نهى مىكند و به انجام آنچه كه بر او واجب است امر مىنمايد ، پس اگر نافع شود كه همان ، و گرنه آن طور كه مصلحت مىبيند او را تعزير مىكند . و حاكم شرع هم حق دارد از مال شوهر - در صورت امتناع از آن - او را انفاق نمايد و لو اينكه املاك او را بفروشد در صورتى كه متوقف بر آن باشد .\r\nمسأله 3 - اگر شوهر بعضى از حقوق غير واجب زن را ترك كند يا تصميم به طلاق او بگيرد به خاطر آن‌كه از او به جهت زياد بودن سنش يا غير آن كراهت دارد ، يا تصميم به گرفتن زنى روى آن زن بگيرد ، پس زن جهت استمالت او مالى يا بعضى از حقوق واجبش را از قبيل تقسيم همخوابگى يا نفقه به او بذل نمايد ، صحيح است و براى مرد حلال مىباشد . و اما اگر بعضى از حقوق واجب زن را ترك كند يا او را با زدن يا ناسزا و غير اين‌ها اذيت كند و زن هم مالى را بذل كند يا از بعضى از حقوق واجبش بگذرد تا اينكه زوج به آنچه كه از حق او ترك كرده قيام نمايد يا آن‌كه از اذيت او دست بردارد يا او را طلاق خلعى بدهد تا از دست او خلاصى پيدا كند ، آنچه را كه بر مرد بذل مىكند بر او حرام است ؛ اگر چه - بنابر اقوى - قصدش اين نباشد كه او را مجبور به بذل آن نمايد .\r\nمسأله 4 - اگر به طورى نشوز از زوجين واقع شود كه خوف شقاق و جدايى بين آن‌ها باشد و امر آن‌ها به حاكم شرع كشانده شود ، بايد دو حَكَم تعيين كند : يك حَكَم از طرف\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nشوهر و يك حَكَم از طرف زن كه جهت اصلاح و رفع اختلاف ، آنچه را كه صلاح مىبينند از با هم بودن يا جدا شدن آن‌ها ، انجام دهند و بر هر دو حَكَم واجب است كه بحث و جديت بكنند در حال آن‌ها و در آنچه كه سبب و علت پيدا شدن اين اختلاف است ، سپس در امر آن‌ها كوشش كنند ، پس هر چه كه رأيشان بر آن قرار گرفت و به آن حكم نمودند بر زوجين نافذ است و بر زوجين لازم است كه به آن راضى باشند ؛ به شرطى كه مورد حكم آن‌ها جايز باشد ، مانند اينكه شرط كنند بر زوج كه زوجه را در فلان شهر يا در مسكن مخصوصى يا در نزد پدر و مادرش ساكن نمايد يا مادر شوهر يا خواهر شوهر با او سكونت نداشته باشند ، و لو به اينكه در خانه جدايى باشد ، يا هوويش با او در يك خانه و مانند آن سكونت نداشته باشد ، يا بر زن شرط كنند مهر حالّش را تا فلان مدت به تأخير بيندازد ، يا آنچه را كه از او گرفته به عنوان قرض به او رد نمايد و مانند آن ، به خلاف اينكه جايز نباشد مانند اينكه بر مرد شرط كنند كه بعضى از حقوق هوو از همخوابگى و نفقه را ترك كند يا اينكه زن در خروجش از خانهء او هر وقت و هر جا كه بخواهد آزاد باشد و مانند اين‌ها .\r\nمسأله 5 - اگر حَكمين بر جدايى آن‌ها اتفاق نمايند ، براى آن‌ها چنين حقى نيست مگر اينكه در وقتى كه حكمين را تعيين مىكنند آن‌ها بر زن و شوهر شرط كنند كه اگر بخواهند آن‌ها را جمع و اگر بخواهند آن‌ها را جدا مىنمايند . و چون جدايى فقط با طلاق است پس بايد با شرايطش واقع شود .\r\nمسأله 6 - اولى بلكه احوط اين است كه حكمين از اهل دو طرف باشند ، به اينكه حَكَمى از اهل شوهر و حَكَمى از اهل زن باشد ؛ پس اگر آن‌ها اهلى نداشته باشند يا اهل آن‌ها اهل اين كار نباشند بايد از غير آن‌ها معين شوند و معتبر نيست كه از طرف هر كدام آن‌ها يك حكم باشد بلكه اگر مصلحت اقتضا كند كه از يك حكم زيادتر تعيين شود ، بايد چنين كنند .\r\nمسأله 7 - سزاوار است كه حكمين نيّت را خالص نمايند و قصد اصلاح داشته باشند ؛ پس كسى كه نيتش در آنچه كه قصد نموده خوب باشد ، خداوند مورد سعى او را اصلاح\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nمىفرمايد ؛ چنان كه قول خداوند جلّ شأنه در اين مقام به همين ارشاد مىنمايد :  إِنْ يُرِيدا إِصْلاحاً يُوَفِّقِ اللَّهُ بَيْنَهُما  .\r\n\r\nاحكام اولاد و ولادت\r\nمسأله 1 - بچه‌اى كه از زن متولد مىشود فقط با شروطى به شوهرش ملحق مىشود :\r\nدخول به زن با انزال نطفه يا انزال در فرج و اطراف آن ، يا داخل نمودن نطفه‌اش در آن به هر نحوى كه باشد و در دخول بدون انزال نطفه ، اشكال است ؛ و گذشت شش ماه يا بيشتر از وقت نزديكى با زن تا زمان ولادت بچه و اينكه از نهايت مدت حمل تجاوز نكند . و در اينكه نهايت آن ، نه ماه باشد اشكال است بلكه آنچه كه ارجح به نظر مىرسد اين است كه نهايت آن يك سال است . پس اگر اصلًا به او دخولى نكرده باشد و در فرج او يا در اطراف آن انزالى ننموده باشد به طورى كه احتمال جذب آن به داخل برود و منى را به نحوى از انحاء داخل آن نكرده باشد ، قطعاً بچه به شوهر زن ملحق نمىشود ، بلكه نفى بچه از شوهر واجب است . و همچنين است اگر به او دخول كرده و انزال نموده باشد و بچهء زنده كاملى بياورد كه از شش ماه از وقت دخول و مانند آن كمتر باشد ، يا بچه را بياورد و حال آن‌كه از وقت وطى او و مانند آن بيشتر از نهايت حمل گذشته باشد مانند اينكه بيشتر از نهايت حمل از او كناره بگيرد يا از او غايب شود و بعد از آن بچه بياورد .\r\nمسأله 2 - اگر شروط گذشته تحقق پيدا كند ، فرزند به شوهر ملحق مىشود و برايش نفى او جايز نيست اگر چه وطى كننده‌اى از روى گناه او را وطى كرده باشد تا چه رسد به اينكه زن را به آن متهم كرده باشد . و اگر او را نفى كند ، در صورتى كه عقد دائم باشد از او منتفى نمىشود مگر با لعان ؛ به خلاف آن‌كه عقد منقطع باشد و فرزندى بياورد كه الحاق آن به او ممكن باشد ، پس اگر چه نفى او برايش جايز نيست ، ليكن اگر او را نفى كرد ظاهراً بدون لعان منتفى مىشود ، ليكن با ادّعاى نسب از جانب زن يا فرزند ، مرد بايد قسم بخورد .\r\nمسأله 3 - نفى فرزند به خاطر عزل جايز نيست ؛ پس اگر او را نفى كند منتفى نمىشود مگر با لعان .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمسأله 4 - زنى كه وطى به شبهه شده است - مانند اينكه زن بيگانه را به گمان اينكه زن خودش است وطى كند - فرزند او به وطىكننده ملحق مىشود به شرط آن‌كه ولادتش از وقت نزديكى شش ماه يا بيشتر باشد و اينكه از نهايت حمل تجاوز نكند و به شرط آن‌كه تحت زوجى كه تولد از او با شروطش ممكن است ، نباشد .\r\nمسأله 5 - اگر در دخولى كه موجب الحاق فرزند و عدم آن است اختلاف نمايند ، پس زن ادعا كند كه دخول واقع شده تا بچه به شوهر ملحق شود و مرد آن را انكار نمايد ؛ يا در ولادت او اختلاف نمايند پس زوج آن را نفى كند و ادعا كند كه زن بچه را از خارج آورده ، پس قول ، قول زوج است با قسمش . و اگر در دخول و ولادت متفق باشند ولى در مدت اختلاف كنند ، پس مرد ادعا كند كه ولادت او كمتر از شش ماه يا بيشتر از نهايت حمل است و زن خلاف آن را ادعا كند ، پس قول ، قول زن است با قسمش و فرزند به مرد ملحق مىشود و از او منتفى نمىشود مگر با لعان .\r\nمسأله 6 - اگر زوجهء مدخول بهايش را طلاق دهد پس عده بگيرد و ازدواج نمايد ، سپس فرزندى بياورد پس اگر الحاق آن به شوهر دومى ممكن نباشد و به اوّلى ممكن باشد ، مانند اينكه در كمتر از شش ماه از نزديكى دومى و با تمام شدن شش ماه ، بدون تجاوز از نهايت حمل از نزديكى اولى بچه متولد شود ، پس ملحق به شوهر اوّلى مىشود و بطلان ازدواج دومى معلوم مىشود ؛ براى آن‌كه معلوم مىشود كه در عده واقع شده است و بر او ابداً حرام مىشود چون كه او را وطى نموده است . و اگر برعكس باشد ، به اينكه الحاق آن به دومى ممكن باشد ؛ نه به اولى ، به اينكه بچه را در فاصلهء بيشتر از اكثر حمل از وطى اول و در فاصله اقل حمل تا نهايت حمل از نزديكى دومى بياورد ، به دومى ملحق مىشود . و اگر الحاق آن به هيچ كدام آن‌ها امكان نداشته باشد به اينكه بچه را در بيشتر از نهايت حمل از وطى اولى و به كمتر از شش ماه از وطى دومى بياورد ، از هر دو منتفى مىشود . و اگر الحاق آن به هر دو ممكن باشد مال دومى مىباشد .\r\nمسأله 7 - اگر زن را طلاق دهد سپس زن ، مورد وطى به شبهه شود و پس از آن بچه\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nبياورد مانند تزويج بعد از عده است ؛ پس در آن ، صور چهارگانهء گذشته حتى صورت آخرى مىآيد و صورت آخرى آن است كه الحاق آن به هر دو ممكن باشد پس در اينجا هم به آخرى ملحق مىشود .\r\nمسأله 8 - اگر در تحت زوجى باشد پس او را شخص ديگرى وطى به شبهه نمايد و بچه بياورد پس اگر الحاق آن ، تنها به يكى از آن‌ها ممكن باشد ، به او ملحق مىشود . و اگر الحاق آن به آن‌ها ممكن نباشد از هر دو منتفى مىشود . و اگر الحاق آن به هر كدام آن‌ها امكان داشته باشد بين آن‌ها قرعه كشيده مىشود .\r\n\r\nاحكام ولادت و ملحقات آن\r\nبراى ولادت و مولود سنت‌ها و آدابى است كه بعضى از آن‌ها واجب و بعضى از آن‌ها مستحب مىباشد و ما مهمّات آن‌ها را ذكر مىكنيم .\r\nمسأله 1 - واجب است كه در شئون زن در وقت وضع حملش ، فقط زن‌ها دخالت كنند ، نه مردان ، در صورتى كه مستلزم اطلاع آن‌ها بر آنچه كه بر آن‌ها حرام است باشد ، مگر اينكه زنان نباشند و ضرورت به اينجا برساند . البته نسبت به زوج آن زن اشكالى نيست ؛ اگر چه زنان وجود داشته باشند .\r\nمسأله 2 - مستحب است غسل مولود در وقت وضع آن در صورت ايمن بودن از ضرر ؛ و گفتن اذان در گوش راست و اقامه در گوش چپ او ؛ و برداشتن كام او با آب فرات و تربت سيد الشهداء عليه السلام ؛ و قرار دادن نام خوب براى او ؛ زيرا اين از حق فرزند بر پدر است و افضل اسم‌ها آن است كه متضمن معناى عبوديت براى خداى جلّ شأنه باشد مانند عبد الله و عبد الرحيم و عبد الرحمن و مانند اين‌ها و بعد از آن‌ها اسم‌هاى پيغمبران و ائمه عليهم السلام است و افضل آن‌ها محمّد است ، بلكه براى كسى كه چهار فرزند دارد ترك اسم محمّد مكروه است و اگر اسم او محمّد است مكروه است كه كنيه‌اش را أبو القاسم بگذارد .\r\nو مستحب است كه سر فرزند را روز هفتم بتراشد و به مقدار وزن موى او طلا يا نقره صدقه بدهد . و مكروه است كه يك جاى سرش را بتراشد و يك جاى ديگر را نتراشد .\r\nمسأله 3 - به هنگام ولادت بچه ، وليمه مستحب است و آن يكى از پنج موردى است كه\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nوليمه در آن‌ها سنت شده است . چنان كه يكى از آن پنج مورد به هنگام ختنه است . و معتبر نيست كه وليمه اولى را در روز ولادت واقع سازد ، پس تأخير آن به چند روز اشكالى ندارد . و ظاهر آن است كه اگر در روز هفتم يا قبل از آن ختنه شود و در روز ختنه نمودن او به قصد هر دو وليمه داده شود هر دو سنت ادا شده‌اند .\r\nمسأله 4 - ختنه كردن پسرها واجب است و مستحب است كه در روز هفتم باشد و تأخير از روز هفتم جايز مىباشد . و اگر تا بعد از بلوغ تأخير بيفتد ، بر او واجب است كه خود را ختنه كند ، حتى اگر كافر ختنه نشده مسلمان شود واجب است كه ختنه شود اگر چه سالخورده باشد و بر ولىّ واجب نيست كه بچه را تا زمان بلوغش ختنه نمايد ، پس اگر بدون ختنه بالغ شد بر خودش واجب است اگر چه احوط ( استحبابى ) آن است كه او را ختنه نمايد .\r\nمسأله 5 - ختنه شدن ذاتاً واجب است و شرط صحت در طواف حج يا عمره مىباشد - چه واجب باشند يا مستحب - و در صحت نماز بنابر اقوى شرط نيست تا چه رسد به ساير عبادت‌ها .\r\nمسأله 6 - احوط ( وجوبى ) آن است كه در ختنه ، پوستهء روى حشفه بريده شود به طورى كه تمام حشفه آشكار شود آن چنان كه متعارف است ، بلكه خالى از قوت نيست .\r\nمسأله 7 - اشكال ندارد كه ختنه‌كننده ، كافر حربى يا ذمّى باشد ، پس اسلام در ختنه‌كننده معتبر نمىباشد .\r\nمسأله 8 - اگر بچه به صورت ختنه شده متولد شود ختنه نمودن او ساقط مىشود اگر چه كشيدن تيغ بر محل به جهت ادراك سنت مستحب است .\r\nمسأله 9 - از مستحبات اكيد ، عقيقه براى پسر و دختر است و مستحب است كه از براى پسر ، نر و از براى دختر ، ماده عقيقه شود ؛ و اينكه روز هفتم باشد و اگر به جهت عذرى يا بدون عذر از آن تأخير بيفتد ، ساقط نمىشود بلكه اگر از او عقيقه نشود تا بالغ شود ، خود او از براى خودش عقيقه مىنمايد . بلكه اگر در زمان حياتش عقيقه ننمايد مستحب است كه بعد از فوتش از طرف او عقيقه شود . و بايد از يكى از انعام ثلاثه باشد : گوسفند - چه\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nميش باشد يا بز - و گاو و شتر . و صدقه دادن به ثمن آن‌ها از عقيقه مجزى نمىباشد . گفته شده : مستحب است كه شروط قربانى در آن جمع باشد از سالم بودنش از عيب‌ها و اينكه سنش در شتر كمتر از پنج سال كامل و در گاو كمتر از دو سال و در بز كمتر از يك سال كامل و در ميش كمتر از هفت ماه نباشد و اين خالى از اشكال نيست چنان كه تعيين سن آن‌ها به آنچه كه ذكر شد در بعضى از آن‌ها خالى از اشكال نمىباشد ؛ و البته امر سهل است .\r\nو مستحب است كه پا و ران به قابله اختصاص داده شود و افضل آن است كه يك چهارم عقيقه به او اختصاص پيدا كند و اگر بين يك چهارم و پا و ران جمع شود ، به اينكه يك چهارم عقيقه كه آن دو در آن قرار دارند ، به او داده شود ، بعيد نيست كه عمل به هر دو مستحب شده باشد . و اگر قابله نباشد به مادر داده مىشود كه آن را صدقه بدهد .\r\nمسأله 10 - در عقيقه مخيّر است بين اينكه گوشت خام يا پختهء آن را تقسيم كند يا پخته شود و جمعى از مؤمنين كه كمتر از ده نفر نباشند دعوت به آن شوند و اگر زيادتر باشند افضل است و ميهمان‌ها از آن مىخورند و براى فرزند دعا مىكنند . و پختن آن به صورتى كه متعارف است ، اشكالى ندارد . و گاهى گفته مىشود : افضل آن است كه با آب و نمك پخته شود ولى افضل بودن آن معلوم نيست .\r\nمسأله 11 - بر مادر واجب نيست كه فرزندش را - نه مجانى و نه در مقابل اجرت - در صورت منحصر نبودن به او شير بدهد ، بلكه اگر منحصر به او باشد نيز ، واجب نيست ، در صورتى كه حفظ بچه با شير و مانند آن - با امن از ضرر بر او - ممكن باشد . چنان كه در صورتى كه منحصر به او باشد ، شير دادن او به طور مجانى واجب نيست بلكه مىتواند از مال فرزند اگر مالى داشته باشد و از مال پدرش اگر فرزند مالى نداشته باشد و پدر داراى مال باشد مطالبهء اجرت كند ، ولى اگر فرزند مالى نداشته باشد و پدر و جد اگر چه بالا بروند دستشان از مال خالى باشد ، بر مادر است كه مجاناً او را شير بدهد ، چه به مباشرت خودش يا با اجير كردن مرضعهء ديگر يا به غير آن از راه‌هاى حفظ بچه در صورتى كه براى او ضرر نداشته باشد ، و اجرت يا نفقهء او بر مادرش است .\r\nمسأله 12 - مادر در شير دادن به فرزندش بر غير مادر ، اولويت دارد ، در صورتى كه متبرع باشد يا چيزى را طلب كند كه غير او آن را مطالبه مىكند يا كمتر از آن مطالبه نمايد . و\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاما اگر بيشتر مطالبه كند يا اجرت بخواهد و حال آن‌كه زنى هست كه تبرّعاً انجام مىدهد ، پدر حق دارد او را تسليم به غير مادر كند . و احوط ( وجوبى ) عدم سقوط حق حضانتى است كه آن هم براى مادر ثابت مىباشد ؛ زيرا بين سقوط حق شير دادن و ثبوت حق حضانت ، منافاتى نمىباشد .\r\nمسأله 13 - اگر پدر ادعا كند كه تبرّع كننده‌اى هست و مادر انكار كند و بيّنه بر وجود او نباشد قول ، قول مادر است با قسمش .\r\nمسأله 14 - مستحب است كه شير دادن بچه با شير مادرش باشد ؛ زيرا از غير آن بابركت‌تر است ، مگر اينكه بعضى از جهات اولويت غير او را - از حيث شرافت و پاكى شير او و خباثت مادر - اقتضا كند .\r\nمسأله 15 - كمال شير دادن دو سال كامل - بيست و چهار ماه - است و جايز است كه از دو سال ، تا سه ماه كمتر باشد ، به اينكه بر بيست و يك ماه از شير گرفته شود . و جايز نيست كه در صورت امكان و بدون ضرورت از اين مقدار كمتر باشد .\r\nمسأله 16 - مادر به حضانت فرزند و تربيت او و آنچه كه به حضانت او تعلق دارد از جهت مصلحت حفظ بچه در مدت شير دادن - يعنى دو سال - سزاوارتر است ، در صورتى كه مادر حرّ و مسلمان و عاقل باشد ؛ چه بچه پسر باشد يا دختر ؛ چه او را خودش شير دهد يا ديگرى ، پس براى پدر جايز نيست كه او را در اين مدت از مادر بگيرد اگر چه بنابر احوط ( وجوبى ) ، مادر او را از شير گرفته باشد . پس اگر مدت شير دادن تمام شود پدر سزاوارتر به پسر و مادر سزاوارتر به دختر است تا اينكه به هفت سال برسد سپس پدر احق به او است . و اگر پدر از مادر با فسخ يا طلاق قبل از آن‌كه دختر به هفت سال برسد ، جدا شود حق مادر ساقط نمىشود مادامىكه با ديگرى ازدواج ننمايد ، پس اگر ازدواج نمود حق مادر از پسر و دختر ، ساقط مىشود و حضانت مال پدر مىشود . و اگر شوهر دومى از او جدا شد ، بعيد نيست كه حق مادر برگردد و احوط ( استحبابى ) آن است كه تسالم و تصالح نمايند .\r\nمسأله 17 - اگر پدر بعد از انتقال حضانت به او يا قبل از آن بميرد ، مادر سزاوارتر به\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nحضانت فرزند است از وصى پدر او اگر چه ازدواج كرده باشد ؛ خواه بچه پسر باشد يا دختر ؛ و همچنين از باقى خويشان پدر حتى پدر پدر او و مادر پدر او ، تا چه رسد به غير آن‌ها . چنان كه اگر مادر در زمان حضانتش بميرد پس پدر از غير او به آن احق است . و اگر پدر و مادر نبودند حضانت مال پدر پدر است و اگر او هم نبود و پدر پدر وصى نداشته باشد پس خويشان فرزند بر اساس ترتيب مراتب ارث ، حضانت او را دارند و نزديك‌تر ايشان مانع دور تر مىباشد . و در صورت متعدد بودن و مساوى بودن مرتبهء آن‌ها و نزاع آنان ، بين آن‌ها قرعه انداخته مىشود . و اگر يكى از آن دو ( پدر و پدر پدر ) وصى داشته باشند ، پس در اينكه امر به همين صورت است يا حضانت مربوط به وصى است و پس از وصى مربوط به خويشان مىشود دو وجه است ، كه احتياط به مصالحه و تسالم ، ترك نشود .\r\nمسأله 18 - فرزندى كه با داشتن رشد بالغ شود ( نه با حال جنون ) حضانتش تمام مىشود ، پس اگر رشيداً بالغ گردد ، هيچ كس حتى پدر و مادر حق حضانتى بر او ندارند ، بلكه او مالك نفس خودش است ؛ پسر باشد يا دختر .\r\n\r\nنفقه‌ها\r\nنفقه فقط با يكى از سبب‌هاى سه‌گانه واجب مىشود : زوجيت ، قرابت و ملك .\r\nمسأله 1 - وقتى نفقهء زن بر شوهر واجب است كه زن دائمى باشد - پس زن انقطاعى نفقه ندارد - و در آن چيزى كه اطاعت او از شوهر واجب است ، مطيع شوهر باشد - پس زن ناشزه نفقه ندارد - و بين زن مسلمان و زن ذمّى فرقى نيست .\r\nمسأله 2 - اگر ناشزه شود سپس به اطاعت شوهر برگردد ، مستحق نفقه نمىباشد تا آن‌كه اطاعتش را اظهار نمايد و شوهر آن را بداند و زمانى كه رسيدن شوهر به او ممكن باشد بگذرد .\r\nمسأله 3 - اگر زن مرتد شود نفقه ساقط مىشود و اگر در عده برگردد نفقه برمىگردد .\r\nمسأله 4 - ظاهر آن است كه زوجهء صغيره‌اى كه قابل تمتع بردن شوهرش از او نيست نفقه ندارد ، خصوصاً اگر به طورى كوچك باشد كه قابل تمتع و تلذذ نباشد . و همچنين\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nاست زوجهء كبيره كه شوهرش صغيرى باشد كه نتواند از او تمتع ببرد . البته اگر زوجه نزديك بلوغ باشد و زوج هم نزديك بلوغ يا كبير باشد ، يا زوج نزديك بلوغ و زوجه كبيره باشد بعيد نيست كه مستحق نفقه باشد ، البته با تمكين خودش به او به هر چه كه او مىتواند تلذذ و تمتع ببرد .\r\nمسأله 5 - اگر به جهت عذر شرعى يا عقلى از قبيل حيض يا احرام يا اعتكاف واجب يا مرض يا غير اين‌ها نتواند خود را تمكين شوهر نمايد نفقه‌اش ساقط نمىشود . و همچنين است اگر با اذن شوهر مسافرت نمايد ؛ چه در سفر واجب باشد يا مستحب يا مباح . و همچنين اگر در واجب مضيّقى مانند حج واجب ، بدون اذن او بلكه با منع و نهى او هم سفر كند نفقه‌اش ساقط نمىشود ، به خلاف آن‌كه بدون اذن او در مستحب يا مباح سفر نمايد ، كه نفقه‌اش ساقط مىشود . بلكه امر چنين است اگر از خانه‌اش بدون اذن او و لو براى غير مسافرت بيرون رود ؛ تا چه رسد به اينكه براى سفر باشد ؛ زيرا نشوزى كه ساقط كنندهء نفقه است تحقق پيدا كرده است .\r\nمسأله 6 - نفقه و سكنى براى صاحب عدهء رجعى مادامىكه در عده است ثابت است همانطور كه براى زوجه ثابت مىباشد و فرقى بين حامله نبودن و حامله بودن نيست . و اگر ناشزه باشد و در حال نشوز او ، او را طلاق دهد ، نفقه برايش ثابت نيست همانند زوجهء ناشزه و اگر به تمكين او برگردد بنابر اقرب ، نفقه واجب مىشود . و اما صاحب عدهء بائن ، نفقه و سكنايش ساقط مىشود ؛ چه عده‌اش از طلاق باشد يا فسخ ، مگر اينكه از طلاق بوده و حامله باشد ؛ كه در اين صورت هر دو را استحقاق دارد تا اينكه وضع حمل نمايد .\r\nو زن منقطعهء حامله كه مدتش بخشيده شده يا منقضى گشته ، ملحق به او نمىشود . و همچنين است زنى كه حامله است و شوهرش فوت كرده ؛ زيرا در مدت حامله بودن او ، نفقه‌اى برايش نيست نه از تركهء شوهرش و نه از سهم فرزندش بنابر اقوى .\r\nمسأله 7 - اگر مطلّقهء بائن ادعا كند كه حامله است و به علائمى كه زن‌ها براى حامله بودن به آن‌ها استدلال مىكنند استناد نمايد ، پس تصديق اين زن به مجرد اين ادعا محل اشكال است ، البته قبول قول ثقهء خبره از قابله‌ها قبل از آشكار شدن حمل ، بعيد نيست و\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاحتياجى به شهادت چهار زن يا دو نفر از مردان محرم او نيست ، پس در اين صورت بايد روز به روز به او نفقه داده شود تا وضعش روشن شود ، پس اگر حامله بودن او معلوم شد كه همان ، و گرنه آنچه كه برايش خرج شده برگردانده مىشود . و در جواز مطالبهء كفيل از زن قبل از معلوم شدن حال دو وجه ، بلكه دو قول است كه ارجح آن‌ها دومى ( كفيل نخواستن ) است در صورتى كه تصديق او را واجب بدانيم . و همچنين است در صورتى كه تصديق او را واجب ندانيم ولى ثقهء خبره به آن اخبار نمايد .\r\nمسأله 8 - نفقه شرعاً اندازه‌اى ندارد ، بلكه قاعده اين است كه به آنچه زن احتياج به آن دارد از قبيل غذا و خورش و پوشاك و زيرانداز و روانداز و اسكان و خادم داشتن و وسائلى كه براى آشاميدن و پختن و نظافتش و غير اين‌ها به آن‌ها نياز دارد قيام نمايد .\r\nو اما غذا ، كميت آن مقدارى است كه براى سير نمودن او كافى باشد و در جنس آن رجوع مىشود به آنچه كه براى امثال او در شهرش متعارف است و مناسب مزاج او است و آنچه كه عادت به آن كرده به طورى كه با ترك آن متضرر مىشود . و اما خورش ، از نظر مقدار و جنس مانند طعام مىباشد كه آنچه كه براى امثال او در شهرش متعارف است و مناسب مزاجش مىباشد و آنچه كه عادتش است رعايتش لازم است ، حتى اگر عادت امثال او و مناسب مزاج آن‌ها مثلًا دوام بر گوشت باشد واجب مىشود . و چنين است اگر به چيز خاصى از خورش عادت داشته باشد كه با ترك آن متضرر مىشود ، بلكه ظاهر آن است كه رعايت آنچه كه براى امثال او به طور عادى متعارف است از غير طعام و خورش مانند چاى و تنباكو و قهوه و مانند اين‌ها لازم است . و از اين‌ها اولىتر مقدار لازمى از ميوه‌هاى تابستانى است كه خوردن آن‌ها در هواى گرم ضرورى است ، بلكه و همچنين است آنچه كه از ميوه‌هاى مختلف در فصل‌ها براى مثل او متعارف است . و همچنين است حال در پوشاك ، پس در مقدار و جنس آن ، عادت امثال او و شهر سكونت او و فصل‌ها از آنچه كه در زمستان و تابستان احتياج به آن‌ها دارد ملاحظه مىشود ؛ زيرا شديداً در كم و كيف و جنس نسبت به اين امور اختلاف هست ، بلكه اگر از صاحبان تجمل باشد واجب است كه علاوه بر لباس بدن ، لباسى به حسب حال امثال او ، برايش تهيه شود . و همچنين\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nزيرانداز و روانداز ؛ پس آنچه را كه بر زمين فرش مىكند و آنچه كه براى خواب - از لحاف و بالش و آنچه كه روى آن مىخوابد - احتياج دارد ، بايد برايش تهيّه شود و در مقدار و جنس و وصف آن به آنچه كه در غير آن ذكر شد ، رجوع مىشود . و در اسكان ، استحقاق آن را دارد كه او را در خانه‌اى كه به حسب عادت ، لايق امثال او است سكونت دهد . و خانه بايد مرافقى كه احتياج به آن‌ها دارد داشته باشد . و زن مىتواند از شوهر بخواهد كه او را در مسكن مستقلى سكنا دهد كه به جز شوهر كس ديگرى - خواه هوو يا غير او - با او در سكناى آن شريك نباشد ؛ از قبيل خانه يا حجره‌اى كه مرافق آن مستقل باشد ؛ خواه با عاريه يا با اجاره يا با ملك . و اگر از اهل باديه باشد كوخ يا خيمهء مويى مستقل كه مناسب حال او است ، كفايت مىكند .\r\nو اما خادم گرفتن ، وقتى واجب است كه صاحب جلال و شأن و از صاحبان خدمتگزار باشد و گرنه بايد خودش خود را خدمت كند . و اگر خادم گرفتن ، واجب باشد ، چنانچه از صاحبان حشمت و جلال باشد به طورى كه براى امثال او داشتن خادم مخصوص متعارف است ، بايد براى او خادمى اختصاص داد . و اگر جلال و شأن او طورى باشد كه بايد چند خدمتگزار داشته باشد ، بعيد نيست كه واجب باشد . و بهتر آن است كه تمام اين موارد ذكر شده به عرف و عادت موكول شود . و همچنين است در وسائل و ادواتى كه احتياج به آن‌ها دارد ، پس در آن‌ها آنچه كه براى امثال او به حسب نيازهاى شهرى كه در آن سكونت دارد ، متعارف است ، بايد ملاحظه شود .\r\nمسأله 9 - ظاهراً اجرت حمام - در وقت احتياج - از نفقه‌اى است كه زوجه آن را استحقاق دارد ؛ چه براى غسل كردن باشد يا براى نظافت ، در صورتى كه شهر او از جاهايى باشد كه شستن و غسل نمودن در خانه متعارف نيست يا متعذر يا سخت است از جهت سرما و غير آن . و از نفقهء واجب است زغال و هيزم و مانند اين‌ها در زمانى كه نياز به آن‌ها هست . و همچنين است داروهاى متعارفى كه نياز به آن‌ها - به سبب بيمارىها و دردهايى كه كمتر كسى در ماه‌ها و سال‌ها خالى از آن‌ها مىباشد - زياد است ، ولى ظاهراً دارويى كه در معالجات سخت مصرف مىشود و از باب اتفاق احتياج به آن‌ها دارد خصوصاً اگر به بذل مال زيادى محتاج باشد جزء نفقه نمىباشد . و آيا اجرت فصد\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n( خون‌گيرى ) و حجامت در وقت نياز به آن‌ها جزء نفقه مىباشد ؟ در آن تأمل و اشكال است .\r\nمسأله 10 - زن بر عهدهء شوهر نفقهء هر روز را - از طعام و خورش و غير اين‌ها از آنچه كه صرف مىشود و عين آن باقى نمىماند - در صبح همان روز به طور ملك متزلزل مالك مىشود و ( مالكيت قطعى آن ) به حصول تمكين كامل زن از او ارتباط دارد و گرنه به مقدار تمكين مىباشد و بقيه را برمىگرداند . پس زن مىتواند در صورت تمكين كردن ، آن را مطالبه كند ، پس اگر شوهر زن را با اينكه تمكين نموده از نفقه منع كند و روز بگذرد در ذمه‌اش مستقر مىشود و دين بر او مىگردد . و همچنين در استقرار آن با گذشتن چند روز اين شرط هست ، پس به مقدار تمكين ، نفقه آن مدت بر ذمهء شوهر مستقر مىشود ؛ چه زن آن را مطالبه كرده باشد يا از آن ساكت باشد و چه حاكم مقدار نفقه را معين كرده و به آن حكم كرده باشد يا نه و چه مرد داراى مال و ثروت باشد و چه نباشد . و در صورتى كه دستش خالى باشد تا توانگر شدن به او مهلت داده مىشود . و حق مطالبهء نفقهء روزهاى آينده را ( كه هنوز نيامده ) ندارد .\r\nمسأله 11 - اگر نفقهء چند روزى را به او بپردازد مانند هفته يا ماه مثلًا و اين مدت بگذرد و او براى خودش صرف ننمايد - به اينكه از غير آن نفقه ، براى خود خرج كند يا شخصى براى او انفاق نمايد - آن نفقه ملك زن است و زوج حق برگرداندن آن را ندارد . و همچنين است اگر زن با صرفه‌جويى ، چيزى از آن نفقه را زياد بياورد ، اين زيادى ملك خودش مىباشد و شوهر حق استرداد آن را ندارد ، ولى اگر قبل از انقضاى مدت با فوت يكى از آن‌ها يا نشوز زن يا طلاق بائن از استحقاق آن خارج شود آنچه كه به او پرداخته بين روزهاى گذشته و آينده توزيع مىشود و از آن به نسبت باقىماندهء مدت ، مسترد مىشود ؛ بلكه ظاهراً همين‌طور است در جايى كه نفقهء يك روز را به او بپردازد و يكى از عوارض در اثناى آن روز پيدا شود پس باقىماندهء نفقهء روز مسترد مىشود .\r\nمسأله 12 - كيفيت انفاق طعام و خورش يا به اين صورت است كه با شوهر در خانهء او بر اساس عادت با همديگر مىخورند مانند بقيهء عيال او ؛ و يا به اين صورت است كه نفقه\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nرا به او تحويل مىدهد . و شوهر حق ندارد كه زن را به شكل اول ، ملزم نمايد ، پس زن حق دارد از خوردن با او خوددارى كند و نفقه‌اش را از او مطالبه كند تا در دستش باشد و هر كارى كه بخواهد با آن انجام دهد ؛ البته اگر زن با او طبق عادت بخورد و بياشامد آنچه كه بر عهدهء مرد است ساقط مىشود و بعد از آن زن حق مطالبهء آن را ندارد .\r\nمسأله 13 - آنچه كه براى طعام و خورش به زن داده مىشود يا عين خوردنى است مانند نان و خرما و غذاى پخته و گوشت پخته از آنچه كه در آماده كردن آن براى خوردن به علاج و ممارست و مؤونه و سختى احتياج ندارد و يا عينى است كه احتياج به اين‌ها دارد مانند دانه و برنج و آرد و مثل آن‌ها ، پس اگر هر دو شكل آن خلاف متعارف نباشند شوهر مختار بين آن‌ها است و زن حق امتناع ندارد . و اگر شوهر شكل دوم را اختيار كرد و آنچه را كه براى خوردن تحويل داده احتياج به مؤونه مانند هيزم و غيره داشته باشد ، مؤونهء آن به عهدهء شوهر است . و اگر يكى از آن دو خلاف متعارف باشد بايد از متعارف تبعيت شود .\r\nمسأله 14 - اگر بر بذل ثمن و قيمت طعام و خورش راضى شوند و زن آن را تحويل بگيرد مالكش مىشود و آنچه بر شوهر واجب است ساقط مىگردد ، ولى هيچ كدام حق ندارند ديگرى را ملزم به آن كنند .\r\nمسأله 15 - زن در پوشاك ، فقط مستحق آن است كه شوهر ، او را با آنچه كه ملك خود او است يا با آنچه اجاره كرده يا عاريه نموده بپوشاند و بر او استحقاق ندارد كه به عنوان تمليك به او تحويل دهد . و اگر پوشاكى را براى مدتى به او تحويل دهد كه طبق عادت تا آن مدت باقى مىماند و زن آن را پوشيد و قبل از آن مدت ، پاره نمود يا دزديده شد واجب است كه پوشش ديگرى به او بدهد . و اگر مدت بگذرد و هنوز آن پوشش باقى باشد به طورى كه مناسب حال زن باشد ، حق مطالبهء پوشش ديگرى ندارد . و اگر در اثناى اين مدت به جهت فوت يا نشوز يا طلاق ، از استحقاق خارج شود در صورتى كه باقى باشد برگردانده مىشود . و همچنين است حال در زيرانداز و روانداز و لحاف و وسائلى كه جهت انفاق به زن تحويل داده از آنچه كه از آن‌ها استفاده مىشود و عين آن‌ها باقى\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nمىماند ، پس همهء اين‌ها بر ملك شوهر باقى مىمانند و زوجه از آن‌ها استفاده مىكند ، پس شوهر حق دارد كه اگر استحقاق زن از بين رفت آن‌ها را برگرداند ، مگر اينكه آن‌ها را تمليك او كرده باشد .\r\nمسأله 16 - اگر زوجين در انفاق و عدم آن ، اختلاف نمايند با اينكه هر دو بر استحقاق زن اتفاق دارند ، پس اگر شوهر غايب باشد يا زوجه از او بر كنار باشد قول ، قول زن است با قسمش و بر شوهر است كه بيّنه بياورد . و اگر زن در خانهء شوهر داخل اهل و عيال او باشد ظاهر آن است كه قول ، قول شوهر است با قسمش و زن بايد بيّنه بياورد .\r\nمسأله 17 - اگر زوجه حامله باشد و وضع حمل نمايد و حال آن‌كه طلاق رجعى داده شده و در زمان وقوع طلاق اختلاف كنند ، پس شوهر ادعا كند كه قبل از وضع حمل بوده است و عده‌اش با وضع حمل گذشته است پس نفقه ندارد ؛ و زن ادعا كند كه بعد از وضع حمل بوده است و بيّنه‌اى هم نباشد قول ، قول زن است با قسم ، پس اگر قسم بخورد استحقاق نفقه براى زن ثابت مىشود ؛ ليكن بر شوهر حكم به جدايى و عدم جواز رجوع به زن مىشود ، از جهت اينكه به اقرار مرد عمل شده باشد .\r\nمسأله 18 - اگر زن از مرد مطالبهء انفاق نمايد و مرد ادعا كند كه توانايى و تمكن ندارد و زن او را تصديق نكند و ادعا كند كه توانگر است قول ، قول مرد است با قسمش در صورتى كه زن بيّنه نداشته باشد ، مگر اينكه قبلًا صاحب ثروت بوده و ادعا كند كه اموالش تلف گشته و تنگ‌دست شده است و زن آن را انكار نمايد ، پس قول ، قول زن است با قسم و بر مرد است كه بيّنه بياورد .\r\nمسأله 19 - در استحقاق نفقه ، فقر و احتياج زن شرط نمىباشد ؛ پس زن بر شوهر حق نفقه دارد اگر چه از بىنيازترين مردم باشد .\r\nمسأله 20 - اگر مالى كه به نفقهء خود و زن و نزديكان واجب النفقه‌اش وفا نمايد نداشته باشد ، پس خود او مقدم بر زنش مىباشد و زن بر نزديكان او مقدم است . بنا بر اين آنچه كه از روزىاش زياد مىآيد براى زن مصرف مىشود و به نزديكان داده نمىشود مگر آنچه كه از نفقهء زن اضافه آمده باشد .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nنفقهء اقارب ( نزديكان )\r\nمسأله 1 - انفاق بر پدر و مادر و پدران و مادران آن‌ها اگر چه بالا روند و بر اولاد و فرزندان آن‌ها اگر چه پايين روند - بنابر تفصيلى كه مىآيد - واجب است ؛ مرد باشند يا زن ، صغير باشند يا كبير ، مسلمان باشند يا كافر - و بر غير عمودين ( اين دو ستون ) از نزديكان ، نفقه دادن واجب نيست ؛ اگر چه مستحب است ، خصوصاً خويشاوندى كه وارث او مىباشد .\r\nمسأله 2 - در وجوب انفاق بر قريب ، فقر و احتياج او شرط است ؛ به اين معنى كه فعلًا روزىاش را نداشته باشد ، پس بر كسى كه فعلًا بر نفقه‌اش قدرت داشته باشد ، انفاق واجب نيست ؛ اگر چه فقيرى باشد كه روزى سالش را نداشته باشد ، و گرفتن زكات و مانند آن برايش جايز باشد . و اما كسى كه نفقه‌اش را فعلًا نداشته باشد ، ولى بر تحصيل آن قدرت داشته باشد ، پس اگر با غير كسب باشد مانند قرض گرفتن و طلب بخشش و سؤال ، بدون اشكال مانع وجوب انفاق بر او نمىباشد . و اگر قدرت بر تحصيل ، با كسب باشد ، پس اگر به واسطهء قدرت داشتن بر ياد گرفتن صنعتى كه امرار معاشش به آن است باشد و يادگيرى آن را ترك نموده است و بدون نفقه مانده است پس در وجوب انفاق بر او ، اشكالى نيست . و همچنين است حال اگر برايش كسب كردن به واسطهء آنچه كه تحمّل آن بر او مشقت دارد ، ممكن باشد مانند برداشتن چيزهاى سنگين ، يا آنچه كه مناسب شأن او نيست و كسب كردن را به اين جهت ترك نمايد ، پس انفاق بر او واجب است . و اگر بر كسبى كه مناسب شأنش است توانايى داشته باشد و براى راحتى آن را ترك كرده باشد ظاهر آن است كه انفاق بر او واجب نيست ولى اگر زمان كسب از او به طورى فوت شده كه فعلًا به روزى يك روز يا چند روز احتياج داشته باشد و به تحصيل نفقه قادر نباشد ، انفاق بر او واجب است اگر چه عجز او با اختيارش پيدا شده باشد ؛ چنان كه اگر آن شغل را نه براى طلب راحتى ، بلكه براى آن‌كه به امر دنيوى يا دينى مهمى مشغول شده است ترك كرده باشد ، مانند طلب علم واجب ، وجوب انفاق بر او ساقط نمىشود .\r\nمسأله 3 - اگر براى زن ، ازدواج - دائم باشد يا منقطع - با كسى كه لايق او است و قيام به نفقه‌اش مىكند ، ممكن باشد ، آيا در حكم شخص قادر است ، پس انفاق بر او واجب نمىباشد يا نه ؟ دو وجه است كه وجيه‌ترين آن‌ها دومى است .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمسأله 4 - در وجوب نفقه بر قريب ، قدرت انفاق‌كننده بر نفقهء او بعد از نفقهء خودش و نفقه زوجه‌اش اگر زوجه‌اش دائمى باشد شرط است ؛ پس اگر به مقدار كفايت تنها خودش نزد او حاصل شود بايد به خودش اكتفا كند و اگر چيزى از آن زياد بيايد و زوجه داشته باشد مال زوجه‌اش مىباشد و اگر چيزى زياد بيايد براى پدر و مادر و اولاد است .\r\nمسأله 5 - منظور از نفقهء خودش كه مقدم بر نفقهء زوجه‌اش مىباشد ، مقدار روزى روز و شبش و پوششى كه لايق حالش است مىباشد و هر چيزى كه اضطرار به آن پيدا مىكند از وسائل براى غذا و آشاميدنى و زيرانداز و روانداز و غير اين‌ها ؛ پس اگر چيزى بر اين ، زياد بيايد بر زوجه‌اش صرف مىنمايد ، سپس بر نزديكانش .\r\nمسأله 6 - اگر بر نفقه‌اش چيزى زياد بيايد و زوجه‌اى نداشته باشد پس اگر اضطرار به ازدواج پيدا كند به طورى كه در ترك آن بر او عسر و حرج شديد يا مظنّهء فساد دينى باشد پس حق دارد كه در ازدواج مصرف نمايد اگر چه براى قريب او چيزى باقى نماند . و اگر چنين نباشد احوط ( وجوبى ) آن است كه در نفقهء قريب مصرف كند ، بلكه وجوب آن خالى از قوت نيست .\r\nمسأله 7 - اگر چيزى نداشته باشد كه در نفقهء خود صرف كند ، واجب است كه به هر وسيلهء مشروعى كه شده آن را تحصيل نمايد حتى طلب عطا و سؤال ؛ تا چه رسد به كسبى كه مناسب حال او مىباشد . و اگر چيزى نداشته باشد كه در نفقهء زوجه يا قريبش صرف نمايد ، در اينكه تحصيل آن با كسبى كه لايق حال و شأنش است واجب است ، سزاوار اشكال نيست ، ولى بر او واجب نيست كه به مانند طلب بخشش و سؤال آن را تحصيل كند .\r\nالبته وجوب قرض كردن در صورتى كه ممكن و بدون مشقت باشد و بعداً محل اداى آن را داشته باشد بعيد نيست . و همچنين است به طور نسيه خريدن با دو شرطى كه ذكر شد .\r\nمسأله 8 - در نفقهء نزديكان اندازه‌اى نيست ، بلكه واجب آن است كه به اندازهء كفايت باشد ؛ از طعام و خورش و پوشش و مسكن با ملاحظهء حال و شأن و زمان و مكان ، طبق آنچه كه در نفقهء زوجه گذشت .\r\nمسأله 9 - اعفاف ( دور نگهداشتن از گناه ) كسى كه نفقه‌اش واجب است - فرزند باشد\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nيا پدر - با تزويج نمودن او يا دادن مهر براى او واجب نمىباشد اگر چه با احتياج او به ازدواج و قدرت نداشتن او بر آن و بر بذل صداق خصوصاً در پدر ، احوط ( استحبابى ) است .\r\nمسأله 10 - بر فرزند نفقهء پدر واجب است نه نفقهء اولاد پدر - زيرا برادرهايش مىباشند - و نه نفقهء زوجهء پدر . و بر پدر ، نفقهء فرزندش و اولاد او واجب است ؛ نه زوجهء او .\r\nمسأله 11 - نفقهء نزديكان قضا ندارد و اگر در وقت و زمان آن فوت شود و لو اينكه با تقصير منفق ( نفقه دهنده ) باشد جبران نمىشود و در ذمّهء او مستقر نمىشود - به خلاف زوجه ، همانطور كه گذشت - البته اگر به خاطر غيبت او بر او انفاق نكند ، يا با اينكه تمكن دارد از انفاق او خوددارى كند و منفق عليه ( كسى كه نفقه به او داده مىشود ) مرافعه را پيش حاكم ببرد و حاكم او را امر به استقراض بر عهدهء منفق نمايد و او هم بر عهدهء منفق استقراض نمايد ، ذمهء منفق مشغول به آن مىشود و بر او واجب است كه آن را قضا كند .\r\nمسأله 12 - براى وجوب انفاق ، هم از جهت منفق و هم از جهت منفقٌ عليه ترتيب است : اما از جهت اول ، پس نفقهء فرزند - پسر باشد يا دختر - بر پدرش واجب است و اگر پدر نباشد و يا فقير باشد بر جد پدرى واجب است و با نبود جد يا فقير بودن او ، بر جد پدر واجب است و همچنين به طور الاقرب فالاقرب ، بالا مىرود و با نبود آن‌ها يا توانايى نداشتن ايشان ، بر مادر فرزند واجب است و با نبود يا فقر او بر پدر مادر ، و مادر پدر مادر ، و پدر مادر مادر ، و مادر مادر مادر ، و همچنين بر الاقرب فالاقرب واجب است . و با مساوى بودن آن‌ها در درجه ، در آن به طور مساوى شريك مىباشند اگر چه در مرد بودن و زن بودن مختلف باشند . و در حكم پدران مادر و مادران مادر ، مادر پدر است و هر كسى كه به واسطهء مادر با پدر قرابت دارد ، مانند پدر مادر پدر و مادر مادر او و مادر پدر او و به همين صورت . پس نفقهء فرزند با نبود پدران و مادر او بر آن‌ها واجب است ، البته با مراعات الاقرب فالاقرب نسبت به فرزند ، پس اگر پدر و جدى داشته باشد كه توانگرند پس نفقه بر پدر است و اگر پدر و مادر داشته باشد نفقه بر پدر است و اگر جدّ پدرى و\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمادر داشته باشد نفقه بر جد است و اگر جد مادرى و مادر داشته باشد بر مادر است و اگر جد و جدّهء مادرى داشته باشد به طور مساوى شريك مىباشند و اگر جدهء پدرى و جد و جدهء مادرى داشته باشد هر سه شريك هستند . اين‌ها در اصول است ، مقصودم پدرها و مادرها مىباشند .\r\nو اما فروع ، مقصودم فرزندان مىباشند ، پس نفقهء پدر و مادر به هنگام تنگدستى بر فرزند است در صورتى كه داراى تمكن باشد - مرد باشد يا زن - و با نبود او يا اينكه فقير باشد ، پس بر فرزند فرزند است ، مقصودم پسر پسر يا پسر دختر و دختر پسر يا دختر دختر است و به همين صورت ؛ الاقرب فالاقرب . و اگر متعدد و در درجه مساوى باشند به طور مساوى شريك مىباشند ، پس اگر پسر يا دختر و پسر پسر مثلًا داشته باشد ، پس بر پسر يا دختر است و اگر دو پسر يا دو دختر يا يك پسر و يك دختر داشته باشد به طور مساوى شريكند . و اگر اصول و فروع اجتماع كنند مراعات الاقرب فالاقرب مىشود . و در صورت تساوى ، شريك مىباشند ، پس اگر پدر و پسر يا دختر داشته باشد ، به طور مساوى شركت مىكنند . و اگر پدر با پسر پسر يا پسر دختر داشته باشد پس بر پدر واجب است . و اگر پسر و جد پدرى باشد بر پسر واجب است . و اگر پسر پسر با جد پدرى باشند به طور مساوى شركت مىكنند . و اگر مثلًا مادر با پسر پسر يا پسر دختر داشته باشد بر مادر واجب است . و در موردى كه مادر با پسر يا دختر جمع شوند امر مشكل مىشود و احوط ( وجوبى ) تراضى و تسالم بر مشاركت به طور مساوى است .\r\nو اما جهت دوم ، پس اگر نزد او زيادتر از نفقهء خودش و نفقهء زوجه‌اش چيزى كه براى تمام نزديكانش كه محتاجند كافى است داشته باشد ، نفقهء همهء آن‌ها بر او واجب است و اگر كافى نباشد مگر براى انفاق بعضى از آن‌ها ، بر الاقرب فالاقرب آن‌ها انفاق مىشود . و اگر دو قريب يا بيشتر در يك مرتبه داشته باشد و آنچه كه نزد او است براى همه كفايت نكند ، اقرب آن است كه بين آن‌ها به طور مساوات در صورتى كه ممكن باشد و انتفاع آن‌ها از آن امكان داشته باشد تقسيم مىشود و گرنه بايد بين آن‌ها قرعه كشيده شود .\r\nمسأله 13 - اگر دو فرزند داشته باشد و فقط بر نفقهء يكى از آن‌ها توانايى داشته باشد و پدرى داشته باشد كه صاحب مال است چنانچه دو فرزند در مقدار نفقه مختلف باشند و\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nآنچه كه نزد او است براى يكى از آن‌ها عيناً كافى باشد ، مانند اينكه نفقه‌اش كمتر باشد ، نفقه اختصاص به او پيدا مىكند و نفقهء فرزند ديگر بر جد مىباشد . و اگر در مقدار نفقه مساوى باشند ، پس اگر با جد در اينكه مشترك باشند يا هر كدام به يكى اختصاص پيدا كنند توافق كنند همان است و گرنه به قرعه رجوع مىنمايند .\r\nمسأله 14 - اگر كسى كه نفقه بر او واجب است ، از آن خوددارى كند ، حاكم شرع او را مجبور مىكند و در صورت نبود حاكم ، مؤمنين عادل او را مجبور به آن مىكنند و اگر آن‌ها هم نبودند مؤمنين فاسق . و اگر اجبار او ممكن نباشد پس اگر مالى داشته باشد كه تقاصّ منفق عليه از آن به مقدار نفقه ممكن باشد براى زن ، تقاص جايز است ، به خلاف غير زوجه مگر اينكه با اذن حاكم باشد ؛ پس با اذن او براى غير زوجه هم گرفتن جايز است اگر چه تقاص نمىباشد . و اگر چنين مالى نداشته باشد حاكم او را امر به استقراض بر عهدهء او مىكند و در صورت متعذر بودن حاكم ، امر مشكل مىشود .\r\nمسأله 15 - نفقهء مملوك ، حتى زنبور و كرم ابريشم بر مالكش واجب است و نفقهء چهارپا مثلًا اندازه‌اى ندارد ، بلكه واجب آن است كه به آنچه كه احتياج دارد قيام نمايد از خوردن و آشاميدن و جاى رحلش و مانند آن . و مالك آن بين دادن علف به او و بين آزاد گذاشتن حيوان براى چريدن در علفزار ، مخير است ، پس اگر چريدن كفايتش كند كه همان و گرنه بايد به مقدار كفايت به او علف بدهد .\r\nمسأله 16 - اگر مالك از انفاق بر چهارپا و لو با آزاد گذاشتن آن براى چريدن به اندازهء كفايتش امتناع نمايد ، بر فروش يا انفاق بر آن يا كشتن آن - در صورتى كه گوشتش به سبب ذبح مقصود باشد - مجبور مىشود .\r\n\r\n","description":"","footnote":"","page_name":" 345 ","page_number":345},
  {"content":"\r\n . \r\n","description":"","footnote":"","page_name":" 346 ","page_number":346},
  {"content":"\r\n\r\n\r\nكتاب طلاق\r\nطلاق ، شرايط و اقسام و ملحقات و احكامى دارد :\r\n\r\nشرايط طلاق\r\nمسأله 1 - در شوهرى كه طلاق مىدهد ، بلوغ - بنابر احوط ( وجوبى ) - و عقل شرط است ؛ پس بنابر احوط ( وجوبى ) طلاق بچه نه با مباشرت خودش و نه با وكيل گرفتن صحيح نيست ؛ اگر چه مميّز باشد و ده سال داشته باشد . و اگر كسى كه ده‌ساله شده ، طلاق بدهد احتياط ترك نشود . و طلاق ديوانه - هميشگى باشد يا ادوارى در حال ديوانگى - صحيح نيست و مست و مانند آن از كسانى كه عقل آن‌ها زائل شده ، ملحق به ديوانه است .\r\nمسأله 2 - طلاق ولىّ بچه - مانند پدر و جدش ؛ تا چه رسد به وصى و حاكم - از طرف او صحيح نيست . البته اگر به صورت فاسد العقل بالغ شود يا ديوانگى بعد از بلوغ بر او عارض شود ، ولىّ او با مراعات نفع و صلاح او از طرف او طلاق مىدهد . پس اگر پدر و جد نداشته باشد امر آن مربوط به حاكم است و اگر يكى از آن‌ها با او باشد احوط ( استحبابى ) آن است كه طلاق از جانب ولىّ و به ضميمهء حاكم باشد ؛ اگر چه اقوى نفوذ طلاق او است بدون آن‌كه حاكم به او ضميمه شود .\r\nمسأله 3 - در شوهر طلاق دهنده ، قصد و اختيار - به معناى مكره و مجبور نبودن - شرط است ، پس طلاق غير قاصد ، مانند كسى كه در خواب است و كسى كه سهو و اشتباه مىكند و كسى كه شوخى مىكند و وقوع طلاق را جداً نمىخواهد ، بلكه به طور شوخى به\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nلفظ طلاق تكلّم مىكند ، صحيح نيست . و همچنين طلاق مكره كه به طلاق الزام شده و بر ترك آن تهديد و توعيد شده ، صحيح نمىباشد .\r\nمسأله 4 - اكراه ، وادار كردن ديگرى است بر ايجاد چيزى كه ايجاد آن را كراهت دارد با تهديد بر ترك آن ، به اينكه كارى را انجام خواهد داد كه براى او يا كسى كه به منزلهء او و جارى مجراى او است ، مانند پدر و فرزندش ؛ از نظر جان يا عرض يا مال ضرر دارد به شرط آن‌كه واداركننده بر انجام آنچه را كه وعده مىدهد قادر باشد و او علم يا گمان داشته باشد كه اگر به دستور او عمل نكند او تهديدش را عملى مىكند ، بلكه يا خوف آن باشد اگر چه مظنون نباشد . و از نظر موضوع يا حكم به اكراه ملحق مىشود موردى كه او را به ايجاد چيزى كه آن را كراهت دارد امر مىكند با خوف مأمور از عقوبت و اضرار او در صورت مخالفت كردن ؛ اگر چه توعيد و تهديدى واقع نشود . و اگر كارى را به جهت ترس اضرار ديگرى بر او - در صورت تركش - بدون آن‌كه او را ملزم كرده باشد انجام بدهد ، ملحق به اكراه نمىباشد ؛ پس اگر با زنى ازدواج كند سپس فكر كند كه اگر آن زن در ازدواج او باقى بماند چيزى از بعضى از متعلقين زن مانند پدر و برادرش مثلًا بر او واقع مىشود پس به طلاق او متوسل شود و طلاقش دهد طلاق او صحيح است .\r\nمسأله 5 - اگر با بعضى از چاره‌جويىهايى كه ضررى بر او ندارد بتواند ضرر آمر را دفع كند - مانند فرار و استغاثه به ديگرى - اكراه محقق نمىشود ؛ پس اگر طلاق را مثلًا در اين صورت واقع سازد صحيح واقع مىشود . البته اگر بر توريه قادر باشد و بدون آن ، طلاق را واقع سازد ظاهر آن است كه به طور اكراهى واقع شده و باطل است .\r\nمسأله 6 - اگر او را بر طلاق يكى از دو زنش مجبور كند پس يكى از آن‌ها را به طور معين طلاق دهد به طور اكراهى واقع شده است . و اگر هر دو را با هم طلاق دهد پس در اينكه وقوع طلاق يكى از آن‌ها به طور اكراهى است كه بايد با قرعه تعيين شود يا هر دو صحيح باشند ، دو وجه است كه اولى آن‌ها خالى از رجحان نمىباشد . و اگر بر طلاق هر دو اكراه شود و يكى از آن‌ها را طلاق دهد ظاهر آن است كه به طور اكراهى واقع شده است .\r\nمسأله 7 - اگر او را اكراه نمايد كه سه طلاق بدهد كه بين آن‌ها دو رجوع باشد ، پس او\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nزن را يك يا دو مرتبه طلاق دهد در اينكه آنچه را كه واقع ساخته اكراهى حساب شود اشكال است ، مگر اينكه در ترك بقيه قصد كند آنچه را كه او وعده داده تحمل نمايد يا اين كار به قصد احتمال خلاصى از آن مكروه و اينكه شايد اكراه‌كننده به آنچه كه واقع ساخته قناعت كند و از آنچه كه واقع نساخته چشم‌پوشى نمايد ، باشد .\r\nمسأله 8 - اگر از روى اكراه طلاق بدهد ، سپس پشت سر آن راضى شود در صحت طلاق مفيد نيست و مانند عقد نمىباشد .\r\nمسأله 9 - در طلاق ، اطلاع زوجه از آن معتبر نيست ؛ تا چه رسد به رضايتش به آن .\r\nمسأله 10 - در مطلقه شرط است كه زوجهء دائمى باشد ، پس طلاق بر زوجهء منقطعه صحيح نيست . و بايد از حيض و نفاس پاك باشد ، پس طلاق زن حايض و نفساء صحيح نيست . و منظور از حائض و نفساء كسى است كه بالفعل خون حيض و نفاس مىبيند يا در حكم آن است كه خون مىبيند مانند نقائى كه در بين واقع مىشود . و اگر از خون پاك شدند ولى از حدث غسل نكرده باشند طلاق آن‌ها صحيح است . و بايد در طهرى نباشد كه شوهرش در آن با او نزديكى كرده باشد .\r\nمسأله 11 - خالى بودن مطلقه از حيض وقتى شرط است كه زن مدخوله و غير حامله باشد ، به خلاف آن‌كه غير مدخوله يا حامله باشد - بنابراين كه حيض با حمل جمع مىشود چنان كه اقوى همين است - پس طلاق او در اين صورت در حال حيض صحيح است . و همچنين اين شرط در جايى است كه شوهر حاضر است به معناى اينكه هر دو در وقت طلاق در يك شهر باشند ، و اگر شوهر غايب باشد طلاق او صحيح است اگر چه در حال حيض واقع شود ، ليكن در صورتى كه حال زن را از حيث طهر و حيض نداند و بر او متعذر يا سخت باشد كه از حال او اطلاع پيدا كند ؛ پس اگر بداند كه او در حال حيض است - و لو از جهت اينكه عادت وقتيهء او را مىداند بنابر اظهر - يا از خبر گرفتن او متمكن باشد و او را طلاق دهد سپس معلوم شود كه در حال حيض بوده ، طلاق باطل است .\r\nمسأله 12 - اگر شوهر غايب شود پس اگر در حال حيض زن خارج شده باشد طلاق او جايز نيست مگر بعد از گذشت مدتى كه قطع پيدا كند كه آن حيض قطع شده است يا\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nصاحب عادت باشد و عادتش بگذرد ؛ پس اگر بعد از آن ، در زمانى كه حائض بودن او را در آن زمان نداند او را طلاق دهد ، طلاقش صحيح است ؛ اگر چه معلوم شود كه در حال حيض واقع شده است . و اگر در حال طهرى كه در آن با او نزديكى نكرده بيرون رفته باشد او را در هر زمانى كه حائض بودن او را نداند طلاق بدهد طلاقش صحيح است اگر چه با حيض مصادف بوده باشد . البته اگر او را در زمانى كه مىداند كه عادتش حيض شدن در آن زمان است طلاق دهد باطل است در صورتى كه مصادف با آن باشد . و اگر در طهرى كه با او نزديكى كرده است خارج شده باشد بايد انتظار بكشد كه زمانى از آن بگذرد كه به مقتضاى عادت از اين طهر به طهر ديگرى منتقل شود و صبر كردن يك ماه كافى است و احوط ( وجوبى ) آن است كه از يك ماه كمتر نباشد و بهتر آن است كه سه ماه صبر كند . اين در صورتى است كه عادت او را نداند و گرنه بنابر اقوى تابع عادت او مىباشد . و اگر بعد از صبر كردن مذكور طلاق واقع شود مصادف شدن با حيض در واقع ضررى نمىرساند ، بلكه ظاهر آن است كه مصادف شدن طلاق با طهرى كه در آن با او نزديكى كرده ضررى ندارد ، به اينكه مثلًا بعد از يك ماه او را طلاق داده است يا بعد از گذشت مدتى كه به حسب عادت او مىداند كه از طهر اول و حيضى كه بعد از آن است خارج شده ، سپس خلاف آن معلوم شود .\r\nمسأله 13 - مرد حاضرى كه پى بردن به حال زن از نظر طهر و حيض ، برايش غير ممكن يا سخت است مانند شخص غائب است ، همانطور كه شخص غائب اگر فرض شود كه به آسانى و بدون سختى مىتواند حال او را به دست آورد مانند شخص حاضر است .\r\nمسأله 14 - طلاق در زن يائسه و صغيره و حامله و مسترابه در طهرى كه با آن‌ها در آن نزديكى كرده جايز است . و « مسترابه » زنى است كه در سنّ كسى است كه حيض مىبيند ولى به خاطر خلقت يا عارضه‌اى حيض نمىبيند . ليكن در زن مسترابه شرط است كه از زمان دخول ، سه ماه گذشته باشد پس اگر قبل از آن او را طلاق دهد ، طلاق واقع نمىشود .\r\nمسأله 15 - در صبر كردن سه ماه در زن مسترابه ، شرط نيست كه كناره‌گيرى او به خاطر\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nطلاق دادن او باشد ، پس اگر اتفاقاً به سببى تا گذشتن سه ماه با او نزديكى نكرده باشد ، سپس تصميم بگيرد كه طلاقش بدهد ، در همان حال طلاق صحيح است .\r\nمسأله 16 - اگر در حال حيض با او نزديكى كند ، طلاق او در طهرى كه بعد از آن حيض است صحيح نيست ، بلكه بايد آن را در طهر ديگر بعد از حيض ديگر واقع سازد . پس آنچه كه شرط است اين است كه زن بعد از نزديكى با حيضى استبراء شده باشد ، نه آن‌كه طلاق در طهرى غير طهرى كه در آن با او نزديكى شده واقع شود .\r\nمسأله 17 - در صحت طلاق ، تعيين زنى كه طلاق داده مىشود شرط است ، به اينكه بگويد : « فلانة طالق » يا اشاره كند به سوى او به نحوى كه ابهام و اجمال را بر طرف كند ، پس اگر يك زن داشته باشد و بگويد : « زوجتى طالق » صحيح است ، به خلاف آن‌كه دو زن يا بيشتر داشته باشد و بگويد : « زوجتى طالق » مگر آن‌كه پيش خودش زن معينى را قصد كرده باشد ؛ پس آيا تفسير او به زن معينى بدون قسم قبول مىشود ؟ در آن تأمل است .\r\n\r\nصيغهء طلاق\r\nمسأله 1 - طلاق فقط با صيغهء خاصى واقع مىشود و آن قول او : « انت طالق » يا « فلانة . . . » يا « هذه . . . » يا آنچه از الفاظى كه بر تعيين مطلقه دلالت مىكند ، كه شبيه اين‌ها باشد ؛ پس با « انت مطلقة » يا « طلقت فلانة » بلكه با « انت الطالق » تا چه رسد به كنايه مانند « انت خليّة » يا « انت بريّة » يا « حبلك على غاربك » يا « الحقى باهلك » و مانند اين‌ها طلاق واقع نمىشود ؛ اگر چه قصد طلاق را بكند حتى با قول او : « اعتدّى » كه مقصود از آن طلاق باشد ، بنابر اقوى واقع نمىشود .\r\nمسأله 2 - واقع ساختن طلاق بيشتر از يك زن با يك صيغه جايز است پس اگر بگويد :\r\n« زوجتاى طالقان » يا « زوجاتى طوالق » طلاق همه صحيح است .\r\nمسأله 3 - طلاق با آنچه كه از لغت‌هاى ديگر هم رديف صيغهء عربى مذكور است در صورت قدرت بر صيغهء عربى ، واقع نمىشود و با عجز از آن صحيح است . و با اشاره و نوشتن با قدرت بر نطق واقع نمىشود . و در صورت عجز از آن ، واقع ساختن طلاق با\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nاشاره و نوشتن صحيح است و احوط آن است كه كسى كه نوشتن بلد است آن را بر اشاره مقدم بدارد .\r\nمسأله 4 - براى شوهر جايز است كه ديگرى را در طلاق زوجه‌اش وكيل كند كه با مباشرت خود يا با وكيل گرفتن ديگرى او را طلاق دهد ؛ چه شوهر حاضر باشد يا غائب .\r\nبلكه به همين صورت مىتواند زوجه‌اش را در طلاق وكيل نمايد كه خودش يا با وكيل گرفتن طلاق بدهد ؛ ليكن ترك احتياط به وكيل نگرفتن زوجه ، سزاوار نيست .\r\nمسأله 5 - جايز است كه زوجه‌اش را وكيل نمايد كه اگر مسافرتش زيادتر از سه ماه مثلًا باشد يا در انفاق او زيادتر از يك ماه مثلًا مسامحه كرد او خودش را طلاق دهد ، ليكن به شرطى كه اين شرط قيد براى « موكّل فيه » باشد ، نه آن‌كه وكالت را تعليق كرده باشد .\r\nمسأله 6 - در صيغهء طلاق تنجيز شرط است ؛ پس اگر آن را بر شرطى معلق كند باطل مىشود ؛ چه از چيزهايى باشد كه وقوع آن محتمل است مانند اينكه بگويد : « انت طالق ان جاء زيد » يا چيزى باشد كه حصولش يقينى است مانند اينكه بگويد : « . . . ان طلعت الشمس » . البته جواز تعليق آن بر آن چيزى كه واقعاً معلّق بر آن است بعيد نيست مانند قول او : « ان كانت فلانة زوجتى فهى طالق » چه بداند كه او زوجه‌اش است يا نداند .\r\nمسأله 7 - اگر صيغهء طلاق را سه مرتبه تكرار كند و بگويد : « هى طالق هى طالق هى طالق » بدون آن‌كه رجوعى بين آن‌ها واقع شود و قصد تعدد آن را داشته باشد ، يك طلاق واقع مىشود و دوتاى ديگر لغو مىباشند . و اگر بگويد : « هى طالق ثلاثاً » سه طلاق قطعاً حاصل نشده است و اقوى آن است كه مانند صورت قبلى يك طلاق واقع شده است .\r\nمسأله 8 - اگر زوج از عامه باشد كه وقوع سه طلاق را با سه طلاق به طور مرسله ( يعنى بگويد انت طالق ثلاثاً ) يا مكرر ( كه بگويد انت طالق ، انت طالق ، انت طالق ) معتقد باشد و طلاق را به يكى از دو قسم واقع سازد ، بر آن ملزم مىشود ؛ چه زن شيعه باشد يا مخالف . و ما بر آن زن ، آثار كسى كه سه بار طلاق داده شده را مترتب مىكنيم ؛ پس اگر به او رجوع كند حكم به بطلان آن مىكنيم مگر اينكه رجوع در موردى باشد كه نزد آن‌ها صحيح است پس در غير آن بعد از انقضاى عده‌اش با او ازدواج مىكنيم . و همچنين اگر زوجه\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nشيعه باشد برايش ازدواج با ديگرى جايز است . و فرقى نيست بين سه طلاق و غير آن از آنچه كه نزد آن‌ها صحيح است و نزد ما باطل است مثل طلاق معلق و قسم به طلاق و طلاق در طهر نزديكى و در حيض و طلاق بدون وجود دو شاهد ، پس حكم به صحت آن مىكنيم اگر از مخالف كه قائل به صحت آن است واقع شود . و اين حكم در غير طلاق هم جارى است ، پس مثلًا با عول و تعصيب از ارثيه مىگيريم با اينكه نزد ما باطل مىباشند . و اين مختصر ، گنجايش تفصيل را ندارد .\r\nمسأله 9 - در صحت طلاق علاوه بر آنچه كه گذشت ، اشهاد يعنى واقع ساختن طلاق در حضور دو شاهد عادل مرد كه انشاى آن را بشنوند شرط است ؛ چه به آن‌ها بگويد :\r\n« اشهدا » ( شاهد باشيد ) يا نه . و معتبر است كه در وقت شنيدن انشاء هر دو با هم باشند ، پس اگر يكى از آن‌ها شاهد باشد و در مجلسى انشاى طلاق را بشنود سپس بار ديگر لفظ طلاق را تكرار كند و ديگرى به طور منفرد بشنود ، واقع نمىشود . ولى اگر شهادت به اقرار او به طلاق بدهند ، اجتماع آن‌ها معتبر نمىباشد ؛ نه در تحمل شهادت و نه در اداى آن . و شهادت زنان و شنيدن آن‌ها - نه به صورت اينكه تنها زن‌ها باشند و نه به طور منضم با مردان - اعتبار ندارد .\r\nمسأله 10 - اگر وكيل از طرف شوهر طلاق دهد با عدل ديگر در دو شاهد ، اكتفا به آن نمىشود ، همانطور كه به موكّل با عدل ديگر اكتفا نمىشود .\r\nمسأله 11 - منظور از عدل در اين مقام ، همان مقصود از آن در غير طلاق است كه بعضى از احكام بر آن مترتب شده است ، چنان كه در كتاب صلاة گذشت .\r\nمسأله 12 - اگر در اعتقاد طلاق دهنده - اصيل باشد يا وكيل - شاهدها عادل باشند و حال آن‌كه در واقع فاسق مىباشند ترتيب آثار طلاق صحيح براى كسى كه بر فسق آن‌ها اطلاع دارد ، مشكل است . و همچنين است اگر به اعتقاد وكيل عادل باشند ؛ نه به اعتقاد موكّل ، پس جواز ترتيب آثار صحت بر آن مشكل مىباشد بلكه امر در اين مورد از قبلى مشكل‌تر است .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n\r\nاقسام طلاق\r\nطلاق دو نوع است : بدعى و سنى : قسم اول طلاقى است كه جامع شرايط گذشته نيست و آن بر اقسامى است كه نزد ما باطل و نزد غير ما صحيح مىباشند .\r\nو قسم دوم طلاقى است كه همهء شرايط را در مذهب ما داشته باشد و آن دو قسم است : طلاق بائن و رجعى ؛ پس « بائن » آن است كه شوهر بعد از آن حق رجوع به زن را ندارد ؛ چه عده داشته باشد يا نه و آن شش تا است : اول طلاق قبل از دخول است . دوم طلاق صغيره است يعنى دخترى كه نه‌ساله نشده باشد اگر چه به او دخول كرده باشد .\r\nسوم طلاق يائسه است . و اين سه ، عده ندارند چنان كه مىآيد . چهارم و پنجم - طلاق خلع و مبارات است با رجوع نكردن زوجه در آنچه كه آن را بذل نموده است و گرنه مرد مىتواند رجوع كند . ششم - طلاق سوم است ، در صورتى كه در بين آن‌ها دو رجوع از او - بين طلاق اول و دوم و بين طلاق دوم و سوم - و لو با عقد جديدى بعد از خروج زن از عده واقع شود .\r\nمسأله 1 - اگر سه طلاق بدهد كه دو رجوع بين آن‌ها واقع شده - و لو اينكه با عقد جديدى باشد - بر او حرام مىشود و براى او حلال نمىشود مگر اينكه شوهر ديگرى با او ازدواج كند سپس از او با فوت يا طلاق جدا شود و عده‌اش منقضى گردد و در اين صورت براى شوهر اول جايز است كه با او ازدواج نمايد .\r\nمسأله 2 - هر زن حرّى اگر سه طلاق را كامل كند ، با وقوع دو رجوع در بين ، بر طلاق دهنده حرام مىشود - مگر اينكه با شوهر ديگرى ازدواج نمايد - چه با او بعد از هر رجوعى نزديكى بكند و او را در طهر ديگر غير طهر دخول ، طلاق دهد كه به اين طلاق عده گفته مىشود ، يا با او نزديكى نكرده باشد . و چه هر طلاقى در طهرى يا همهء آن‌ها در يك طهر واقع شود پس اگر او را با داشتن شرايط در يك مجلس طلاق دهد سپس رجوع به او كند پس از آن طلاق دهد پس رجوع نمايد سپس او را طلاق دهد بر او حرام مىشود ؛ تا چه رسد به اينكه او را طلاق دهد سپس رجوع نمايد سپس او را ترك كند تا حيض ببيند و طاهر شود سپس طلاقش دهد و به همين صورت .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nمسأله 3 - عقد جديد به حكم رجوع در طلاق است پس اگر او را سه طلاق دهد كه بين آن‌ها دو عقد از نو واقع ساخته باشد بر او حرام مىشود تا اينكه شوهر ديگرى با او ازدواج كند ؛ چه عده‌اى نداشته باشد مانند اينكه او را قبل از دخول طلاق دهد ، يا داراى عده باشد و بعد از انقضاى عدّه‌اش عقد شده باشد .\r\nمسأله 4 - زنى كه سه طلاقه شده است اگر با شوهر ديگرى ازدواج نمايد و با فوت يا طلاق از او جدا شود براى شوهر اول حلال مىشود و براى شوهر اول جايز است كه او را براى خود بعد از انقضاى عده‌اش از دومى عقد نمايد ؛ پس اگر او را سه طلاق دهد بازهم بر او حرام مىشود تا شوهر ديگرى با او ازدواج كند اگر چه اين شوهر ، همان شوهر دومى در سه طلاق اول باشد . و به همين صورت بعد از هر طلاق سومى بر او حرام مىشود و با ازدواج شخص ديگر بعد از آن حلال مىشود ؛ اگر چه صد مرتبه طلاق داده شود . البته اگر نُه طلاق با طلاق عده - با آن تفسيرى كه به آن اشاره كرديم - بدهد ابداً حرام مىشود ؛ به اين صورت كه او را طلاق دهد سپس رجوع نمايد ، سپس با او نزديكى كند و بعداً در طهر ديگر طلاقش دهد و پس از آن با رجوع به او با او نزديكى كند و پس از آن او را در طهر ديگرى طلاق دهد پس اگر براى طلاق دهنده به سبب ازدواج شوهر ديگر حلال شود و بر او عقد ببندد سپس او را طلاق دهد مانند سه طلاق اول و پس از آن به محللى حلال شود و پس از آن او را براى خود عقد نمايد سپس او را سه طلاق بدهد مانند سه طلاق اول و دوم ، بر او ابداً حرام مىشود . و در آن دو امر معتبر مىباشد : يكى از آن‌ها اين است كه : دو رجوع بين آن‌ها واقع شود پس نه وقوع دو عقد از نو و نه وقوع يك رجوع و يك عقد از نو در بين آن‌ها كفايت نمىكند . دوم بعد از هر رجوعى ، نزديكى با او واقع شود . بنا بر اين طلاق عده از سه طلاق مركب است دوتاى آن‌ها رجعى و يكى از آن‌ها بائن مىباشد ، پس اگر سه طلاق عده واقع شود تا نُه طلاق كامل شود ابداً بر او حرام مىشود . و ليكن احوط ( استحبابى ) اجتناب از زنى است كه نُه طلاق گرفته است مطلقا ، اگر چه همهء آن‌ها طلاق عدّه نباشند .\r\nمسأله 5 - طلاق‌هاى سه‌گانه وقتى موجب تحريم مىشوند كه در بين آن‌ها با شوهر ديگرى ازدواج نكند و اما اگر زن با ديگرى ازدواج نمايد حكم آنچه كه گذشته از بين\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nمىرود و مانند اين است كه طلاق داده نشده است و تحريم ، بر واقع ساختن سه طلاق از نو توقف دارد .\r\nمسأله 6 - تحقيقاً گذشت كه زن سه طلاقه حرام مىشود تا اينكه با شوهر ديگرى ازدواج نمايد و در زوال حرمت به سبب اين ازدواج ، امورى معتبر است : اول اينكه : شوهر مُحلِّل ، بالغ باشد ، پس ازدواج غير بالغ اگر چه نزديك بلوغش باشد ، اعتبار ندارد . دوم اينكه : در قُبُل زن وطى نمايد به طورى كه موجب غسل شود ، به اينكه حشفه يا به مقدار حشفه - در صورت قطع آن - در آن داخل شده باشد ، بلكه در صورت قطع حشفه ، كفايت مقدارى كه صدق كند كه دخول شده ، خالى از قوت نمىباشد و ترك احتياط سزاوار نيست . و آيا انزال معتبر است ؟ داراى اشكال مىباشد و احوط ( وجوبى ) اعتبار آن است .\r\nسوم اينكه : عقد دائمى باشد ، نه متعه .\r\nمسأله 7 - اگر او را سه طلاق دهد و مدتى بگذرد و زن ادعا كند كه ازدواج كرده و شوهر دومى از او جدا شده و عده‌اش گذشته است و صدق او محتمل باشد تصديق مىشود و قول زن بدون قسم قبول مىشود ، پس شوهر اول مىتواند با او ازدواج نمايد و لازم نيست كه فحص نمايد ؛ و احوط ( استحبابى ) آن است كه اكتفا شود به جايى كه زن ثقه و امين باشد .\r\nمسأله 8 - اگر محلل با زن خلوت كند و زن ادعا كند كه دخول شده است و محلل او را تكذيب نكند ، تصديق مىشود و براى شوهر اول حلال مىگردد . و اگر زن را تكذيب كند احوط ( وجوبى ) آن است كه در قبول قول زن به صورتى كه اطمينان به صدق او پيدا شود اكتفا گردد . و اگر زن ادعا كند كه دخول شده سپس از قولش برگردد ، پس اگر قبل از اين باشد كه شوهر اولى او را عقد كرده باشد براى او حلال نمىشود و اگر بعد از عقد او باشد رجوع زن از قولش ، قبول نمىشود .\r\nمسأله 9 - در وطى معتبر در محلّل بين حرام و حلال فرقى نيست ، پس اگر او را در حال احرام يا در روزهء واجب يا در حيض و مانند آن وطى نمايد ، در حلال شدن او كفايت مىكند .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمسأله 10 - اگر شوهر در واقع ساختن اصل طلاق شك نمايد لازم نمىشود و حكم به بقاى علقهء ازدواج مىشود . و اگر اصل طلاق را بداند ولى در عدد آن شك نمايد بنا را بر كمتر مىگذارد چه طرف اكثر سه يا نُه باشد پس در اولى حكم به حرمت و در دومى حكم به حرمت ابدى نمىشود ، بلكه اگر بين سه و نُه شك كند بنا را بر سه مىگذارد . و بنابر اشبه ، با محلل حلال مىشود .\r\n\r\nعدّه‌ها\r\nعده گرفتن به واسطهء سه امر واجب است : فراق با طلاق يا با فسخ يا با انفساخ در عقد دائم و با انقضاى مدت يا با بذل مدت در متعه ؛ و فوت شوهر ؛ و وطى شبهه .\r\n\r\nعدّهء فراق ، طلاق باشد يا غير آن\r\nمسأله 1 - زنى كه به او دخول نشده و صغيره - و او زنى است كه نُه سالش تكميل نشده باشد - اگر چه به او دخول كرده باشد و زن يائسه ، عده ندارند ؛ چه در همهء اين‌ها با طلاق جدا شود و چه با فسخ يا بخشيدن مدت يا انقضاى مدت .\r\nمسأله 2 - دخول ، با وارد شدن تمام حشفه در قُبُل يا دُبُر زن ؛ اگر چه انزال نكند ، تحقق پيدا مىكند ، بلكه اگر چه هر دو بيضه‌اش قطع شده باشند .\r\nمسأله 3 - يائسه بودن با رسيدن به شصت سال در زن قرشيه و به پنجاه سال در غير او تحقق پيدا مىكند و احوط ( استحبابى ) آن است كه مطلقا مراعات شصت سال نسبت به ازدواج با ديگرى و مطلقا مراعات پنجاه سال نسبت به رجوع به او ، شود .\r\nمسأله 4 - اگر ذات الاقراء ( زنى كه با قرء عده مىگيرد ) را قبل از رسيدن به سن يائسگى طلاق دهد و يك مرتبه يا دو مرتبه خون ببيند سپس يائسه شود ، عده را به دو ماه يا يك ماه تكميل مىنمايد . و همچنين است ذات الشهور ( زنى كه با ماه عده مىگيرد ) اگر يك ماه يا دو ماه عده بگيرد سپس يائسه شود سه ماه را تمام مىكند .\r\nمسأله 5 - مطلّقه و زنى كه به او ملحق مىشود اگر حامله باشد عده‌اش مدت حملش است و عده‌اش با وضع حمل منقضى مىشود و لو اينكه بدون فاصله بعد از طلاق باشد ،\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nچه تام باشد يا غير آن و لو اينكه مضغه يا علقه باشد اگر ثابت شود كه حمل است .\r\nمسأله 6 - وقتى عدّه با وضع حمل منقضى مىشود كه حمل ملحق به كسى باشد كه عده براى او است ؛ پس وضع حمل كسى كه حمل ملحق به او نمىباشد ، در انقضاى عدهء او اعتبار ندارد ، پس اگر زن قبل از طلاق يا بعد از آن از زنا حامله باشد ، با وضع اين حمل از عدّهء طلاق خارج نمىشود ، بلكه انقضاى آن عده با اقراء و ماه‌ها است مانند غير حامله ، پس وضع حمل در اين صورت اصلًا اثرى ندارد . البته اگر قبل از طلاق يا بعد از آن از وطى شبهه حامله شود به طورى كه فرزند به وطىكننده ملحق شود نه به شوهر ، پس وضع آن حمل ، سبب انقضاى عده است نسبت به كسى كه وطى شبهه نموده ، نه نسبت به شوهر طلاق دهنده .\r\nمسأله 7 - اگر به دو بچه حامله باشد اقوى آن است كه از عدّه خارج نمىشود مگر اينكه هر دو را وضع نمايد ؛ پس شوهر حق دارد بعد از وضع اولى رجوع نمايد ، ليكن ترك احتياط سزاوار نيست و نبايد با شوهرى ازدواج كند مگر بعد از آن‌كه هر دو را وضع نمايد .\r\nمسأله 8 - اگر زن با وطى شبهه حامله شود و فرزند به وطىكننده ملحق شود به خاطر آن‌كه زوج از او دور است يا براى غير اين ، سپس او را طلاق دهد يا بعد از طلاق وطى شبهه شود به طورى كه فرزند به وطىكننده ملحق شود بايد زن مذكور دو عدّه نگهدارد ؛ يك عده براى وطى شبهه كه با وضع حمل منقضى مىشود و يك عدّه براى طلاق كه آن را بعد از وضع حمل از نو مىگيرد و مدت آن بعد از انقضاى نفاس او است در صورتى كه به وضع حمل متصل شود و اگر خون نفاس تأخير بيفتد نقائى كه بين وضع حمل و خون واقع مىشود - و لو اينكه يك لحظه باشد - يك قرء از عدّه دوم حساب مىشود .\r\nمسأله 9 - اگر مطلّقهء حامله ، ادعا كند كه وضع حمل نموده پس عده‌اش منقضى شده است و شوهر انكار كند ؛ يا بر عكس باشد ، كه شوهر ادعا كند زن وضع حمل نموده و عده گذشته است و زن انكار كند ، يا ادعاى حمل نمايد و شوهر انكار كند ، يا زن ادعاى حمل و وضع با هم بنمايد و شوهر هر دو را منكر شود ، قول زن با قسمش نسبت به بقاى عده و\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nخروج از آن قبول مىشود ، نه نسبت به آثار حمل غير از آنچه كه ذكر شد بنابر ظاهر .\r\nمسأله 10 - اگر زوجين بر طلاق و وضع حمل اتفاق كنند ، ولى در مقدم و مؤخر بودن آن‌ها اختلاف نمايند ، پس شوهر بگويد : « بعد از طلاق وضع حمل كردى پس عده‌ات تمام شد » و زن بگويد : « قبل از طلاق وضع حمل نمودم و در عده هستم » يا برعكس باشد ، بعيد نيست كه قول زن در بقاى عده و خروج از آن مطلقا قبول شود . و بين اينكه بر زمان يكى از آن‌ها ( طلاق و وضع حمل ) اتفاق نكنند يا بر يكى از آن‌ها اتفاق نمايند ، فرقى نيست .\r\nمسأله 11 - اگر زن غير حامله را طلاق دهد يا ازدواج او منفسخ شود ، پس اگر داراى حيض مستقيم باشد ، به اينكه در هر ماهى يك مرتبه حيض مىبيند ، عده‌اش سه قرء مىباشد . و همچنين است اگر در هر ماهى بيشتر از يك مرتبه حيض مىبيند يا در هر دو ماه يك مرتبه خون مىبيند و خلاصه ( به صورتى حيض مىبيند كه ) طهرى كه بين دو حيض فاصله مىافتد كمتر از سه ماه باشد . و اگر حيض نمىبيند ولى در سن زنى است كه حيض مىبيند چه براى آن‌كه به حدى نرسيده كه غالب زن‌ها در آن حدّ حيض مىبينند و يا به خاطر آن‌كه جهت مرض يا حمل يا شير دادن ، قطع شده است ، عده‌اش سه ماه است .\r\nو كسى كه حيض مىبيند ؛ ليكن طهرى كه بين دو حيض او فاصله مىافتد سه ماه يا بيشتر است ملحق به آن است .\r\nمسأله 12 - مقصود از قروء ، طهرها است . و در طهر اول مسمّاى آن - و لو كم باشد - كفايت مىكند ؛ پس اگر او را طلاق دهد و حال آن‌كه يك لحظه از آن طهر باقى مانده است ، يك طهر حساب مىشود ، پس اگر دو طهر كامل ديگر ببيند كه يك حيض بين آن‌ها واقع شود ، عده منقضى شده است ، پس انقضاى عده به ديدن خون سوم است . ولى اگر آخر صيغهء طلاق به اول زمان حيض متصل شود ، طلاق صحيح است ليكن در انقضاى عده بايد طهرها كامل باشند ؛ پس عدّه با ديدن خون چهارم منقضى مىشود . همهء اين‌ها در زن حُرّه است .\r\nمسأله 13 - بنابراين كه مسمّاى طهر در طهر اول و لو اينكه يك لحظه باشد كفايت كند و امكان اينكه زن در يك ماه بيشتر از يك مرتبه حيض ببيند ، كمترين زمانى كه امكان دارد\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nكه عدهء زن حرّه منقضى شود بيست و شش روز و دو لحظه است ، به اينكه طهر اولش يك لحظه است ، سپس سه روز حيض مىبيند و پس از آن كمترين طهر را كه ده روز است مىبيند ، سپس سه روز حيض مىبيند ، سپس كمترين طهر را كه ده روز است مىبيند سپس حايض مىشود پس به مجرّد ديدن يك لحظه از اول خون آخرى ، عده‌اش منقضى مىشود و اين يك لحظهء آخرى از عده خارج است و فقط تمام بودن طهر سوم بر آن توقف دارد ؛ اين در زن حُرّه است . و اما در أمه ، پس كمترين زمانى كه انقضاى عده‌اش در آن امكان دارد سيزده روز و دو لحظه است .\r\nمسأله 14 - عدهء متعه در زن حامله وضع حمل او است و در زن غير حامله اگر حيض مىبيند دو قرء مىباشد و منظور از دو قرء در اينجا بنابر اقوى دو حيض مىباشد . و اگر حيض نمىبيند و حال آن‌كه در سنّ زنى است كه حيض مىبيند ، پس عدهء او چهل و پنج روز است . و منظور از دو حيض ، دو حيض كامل مىباشد ، پس اگر مدتش را ببخشد يا در اثناى حيض مدتش منقضى شود ، بقيهء آن حيض از دو حيض حساب نمىشود .\r\nمسأله 15 - معيار در ماه‌ها ، ماه‌هاى قمرى است ، پس اگر طلاق در اول رؤيت هلال واقع شود اشكالى نيست . و اگر در اثناى ماه واقع شود در آن اختلاف و اشكال است و شايد اقوى در نظر اين باشد كه دو ماه وسطى هلالى قرار داده شوند و مقدارى كه از اولى فوت شده از چهارمى تكميل شود .\r\nمسأله 16 - اگر در انقضاى عده و عدم آن اختلاف نمايند ، قول زن با قسمش مقدم مىشود ؛ چه انقضاى آن را ادعا كند يا عدم انقضا را . و چه عده‌اش به قرءها باشد يا به ماه‌ها .\r\n\r\nعدّهء وفات\r\nمسأله 1 - عدهء زنى كه شوهرش فوت كرده در صورتى كه حامله نباشد چهار ماه و ده روز است ؛ صغيره باشد يا كبيره ، يائسه باشد يا غير يائسه ، به او دخول شده باشد يا نه ، دائمى باشد يا منقطعه ، از صاحبان قرءها باشد يا نه . و اگر حامله باشد ، عده‌اش دورترين زمان از وضع حمل و مدت چهار ماه و ده روز است .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nمسأله 2 - منظور از ماه‌ها ، ماه‌هاى قمرى مىباشد ؛ پس اگر در وقت رؤيت هلال بميرد ، زن بايد چهار ماه عده بگيرد و ده روز از ماه پنجم به چهار ماه ضميمه نمايد . و اگر در اثناى ماه بميرد اظهر آن است كه سه ماه هلالى در وسط قرار دهد و اولى را به اندازه‌اى كه از آن گذشته ، از ماه پنجم كامل كند تا با تلفيق ، چهار ماه و ده روز شود .\r\nمسأله 3 - اگر زن را طلاق دهد سپس قبل از انقضاى عده بميرد ، پس اگر طلاق رجعى باشد ، عدهء طلاق باطل مىشود و بايد از وقت فوت او عدهء وفات بگيرد مگر در مسترابه به حمل ، پس در او محل تأمل است ؛ و احوط ( وجوبى ) براى او دورترين مدت‌ها است از عده وفات و وظيفهء مسترابه ، پس اگر شوهر مثلًا يك ماه بعد از طلاق بميرد ، بايد عده وفات نگهدارد و عدهء مسترابه را تمام كند تا آن‌كه شك بر طرف شود و تكليفش ظاهر شود . و اگر بعد از هفت ماه بميرد به دورترين آن‌ها از روشن شدن حال و عدّهء وفات ، عدّه مىگيرد . و اگر زن حامله باشد به دورترين مدت‌ها از عدهء وفات و از وضع حمل - مانند غير مطلقه - عدّه مىگيرد . و اگر طلاق بائن باشد به اتمام عدّهء طلاق اكتفا مىكند و به سبب وفات ، عده‌اى بر او نيست .\r\nمسأله 4 - در وفات شوهر ، مادامىكه زن در عدّه است « حداد » بر او واجب است و منظور از حداد ، ترك زينت در بدن به مثل كشيدن سرمه و زدن عطر و خضاب و سرخ كردن صورت و كشيدن خط و مانند اين‌ها است ، و در لباس به پوشيدن سرخ و زرد و زيور و مانند اين‌ها مىباشد . و خلاصه ترك هر چه كه زينت حساب مىشود كه با آن خود را براى شوهر تزيين مىنمايد و به حسب عادت در وقت‌هاى مناسب زينت مىنمايد مانند عيدها و عروسىها و مانند اين‌ها . و اين به حسب اشخاص و زمان‌ها و شهرها مختلف مىباشد ، پس آنچه كه در هر شهرى براى زينت ، معتاد و متعارف است ملاحظه مىشود . البته تميز كردن بدن و لباس و شانه كردن مو و گرفتن ناخن‌ها و حمام رفتن و فرش عالى فرش كردن و سكونت در مسكن‌هاى مزيّن و تزيين اولاد و خدمت‌كارانش ، اشكالى ندارد .\r\nمسأله 5 - اقوى آن است كه حداد در صحت عده شرط نمىباشد ، بلكه تكليف\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nمستقلى است در زمان عده ، پس اگر از روى معصيت يا نادانى يا فراموشى در تمام مدت عده يا در قسمتى از آن ، حداد را ترك نمايد ، از نو گرفتن عده و جبران آنچه كه بدون حداد عده گرفته است واجب نيست .\r\nمسأله 6 - در وجوب حداد بين زن مسلمان و زن ذمّى فرقى نيست ، چنان كه ظاهراً بين زن دائمى و منقطعه فرقى نمىباشد ؛ البته عدم وجوب حداد بر زنى كه مدت تمتعش كوتاه باشد مانند يك روز و دو روز بعيد نيست ؛ و آيا بر صغيره و مجنونه واجب است يا نه دو قول است ، كه اشهر آن‌ها وجوب آن است ، به معناى اينكه بر ولىّ آن‌ها واجب است ، پس بايد آن‌ها را مادامىكه در عدّه هستند از تزيين دور كند و در آن تأمل است اگر چه احوط ( وجوبى ) است .\r\nمسأله 7 - براى زنى كه عدهء وفات گرفته ، جايز است كه از خانه‌اش در زمان عدّه بيرون رود و در حوائجش رفت و آمد كند خصوصاً اگر ضرورى باشد يا خروجش براى امور راجحى باشد ، مانند حج و زيارت و عيادت مريض‌ها و زيارت ارحامش و مخصوصاً پدر و مادرش ؛ البته سزاوار بلكه احوط ( استحبابى ) آن است كه فقط در خانهء خودش كه در زمان حيات شوهرش در آنجا ساكن بوده يا جهت عده گرفتن به آن منتقل شده ، بيتوته نمايد ؛ به اينكه بعد از ظهر خارج شود و در وقت عشا برگردد ، يا بعد از نصف شب بيرون برود و صبح برگردد .\r\nمسأله 8 - در اينكه مبدأ عدّهء طلاق از وقت وقوع طلاق است اشكالى نيست ؛ زوج حاضر باشد يا غائب ، به زوجه خبر رسيده باشد يا نه ؛ پس اگر او را در حال غايب بودن ، طلاق دهد و خبر به او نرسيده باشد مگر بعد از اينكه مقدار عدّه گذشته باشد ، پس عدّه‌اش منقضى شده است و عده‌اى بعد از رسيدن خبر بر او نمىباشد . و عدّهء فسخ و انفساخ ظاهراً مانند عدهء طلاق است . و همچنين است عدّهء وطى به شبهه ، اگر چه احتياط اين است كه از وقت بر طرف شدن شبهه ، عده بگيرد ؛ بلكه اين احتياط نبايد ترك شود . و اما عدهء وفات ، پس اگر زوج در حالى كه غايب است بميرد ، پس عدهء زن از وقت رسيدن خبر به او است . و بعيد نيست كه اين حكم به صورت غايب بودن شوهر اختصاص نداشته\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nباشد ، بلكه صورت حضور او را هم اگر به علتى فوت او بر زن مخفى مانده باشد شامل شود ، پس از وقتى كه به زن خبر داده شود ، عده مىگيرد .\r\nمسأله 9 - در اخبارى كه از وقت آن ، عده گرفتن واجب مىشود ، معتبر نيست كه حجت شرعى باشد ، مانند دو عادل و معتبر نيست كه يك عادل خبر دهد - البته براى زن جايز نيست كه بدون حجت شرعى بر فوت شوهر با ديگرى ازدواج نمايد - پس اگر به سبب حجت شرعى ، خبر ثابت شد ، عده گرفتن او از وقت رسيدن خبر كفايت مىكند و احتياجى به عده گرفتن از وقت ثبوت شرعى آن نيست .\r\nمسأله 10 - اگر طلاق را بداند ولى وقت وقوع آن را نداند تا عده را از آن وقت حساب كند ، بايد از وقتى عده بگيرد كه مىداند طلاق بعد از آن وقت نبوده ؛ و احوط آن است كه از وقت رسيدن خبر به او عده بگيرد ، بلكه اين احتياط ترك نشود .\r\nمسأله 11 - اگر مرد مفقود شود و غيبتى پيدا كند كه هيچ خبرى از او نباشد و اثرى از او ظاهر نشود و فوت و حياتش معلوم نباشد ، پس اگر مالى از او باقى مانده باشد كه براى زوجه‌اش خرج شود ، يا اگر وليّى داشته باشد كه امور او را سرپرستى نمايد و متصدى انفاق او شود ، يا متبرعى باشد كه براى زوجه او خرج نمايد واجب است كه زن صبر كند و انتظار بكشد و ابداً برايش جايز نيست كه ازدواج نمايد تا اينكه فوت شوهر يا طلاق او را بداند . و اگر چنين نباشد ، پس اگر زن صبر كند حق خود او است و اگر صبر نكند و بخواهد ازدواج نمايد امر خودش را پيش حاكم شرعى مىبرد ، پس حاكم شرع از وقت بردن مرافعه نزد او ، به زن چهار سال مهلت مىدهد سپس در اين مدت از او تفحص مىشود پس اگر فوت و حيات او معلوم نشد چنانچه شخص غائب ولىّ داشته باشد - يعنى كسى كه به تفويض شوهر يا به توكيل او ، امور شوهر را تصدى نمايد - حاكم به او امر مىكند كه طلاق زن را بدهد و اگر او اقدام نكند او را مجبور به آن مىكند . و اگر ولىّ نداشته باشد يا ولىّ اقدام نكند و اجبارش هم امكان نداشته باشد ، خود حاكم او را طلاق مىدهد ، سپس چهار ماه و ده روز عدهء وفات مىگيرد ؛ پس اگر اين امور تمام شود ، ازدواج براى زن بدون اشكال ، جايز است . و در معتبر بودن بعضى از آنچه كه ذكر شد تأمل و نظر است ، البته اعتبار همه احوط ( وجوبى ) است .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nمسأله 12 - براى فحص و طلب ، كيفيت خاصى نيست ، بلكه معيار آن است كه طلب و فحص شمرده شود ، و فحص به واسطهء فرستادن كسى كه به طور دقيق ، شخص مفقود را با اسم و مشخصات و يا با اوصاف مىشناسد ، به جاهايى كه گمان او مىرود تا آن‌كه به او دست پيدا كند و به واسطهء نوشتن و غير آن‌ها تحقق پيدا مىكند مانند تلگراف و ساير وسائلى كه در هر عصرى متداول است از او تفقد شود و به درخواست از مسافرين مانند زوار و حجاج و تجّار و غير اين‌ها ، به اينكه از او در مسير و منازل و مكان‌هاى اقامتشان تفقد كنند و در وقت برگشتن آن‌ها از ايشان خبر گمشده را بگيرند .\r\nمسأله 13 - عدالت در كسى كه فرستاده مىشود و كسى كه به او نوشته مىشود و مسافرينى كه از آن‌ها خبر گرفته مىشود معتبر نيست ، بلكه وثاقت كفايت مىكند .\r\nمسأله 14 - فحص به وسيلهء فرستادن يا نوشتن و مانند اين‌ها لازم نيست كه از حاكم باشد ، بلكه از هر كسى كه باشد كفايت مىكند ، حتى اگر از خود زوجه باشد در صورتى كه به امر حاكم ، بعد از بردن مرافعه پيش او باشد .\r\nمسأله 15 - مقدار فحص به حسب زمان ، چهار سال است و اتصال كامل در سال‌ها معتبر نيست ، بلكه ظاهراً نظير معرفى لقطه در يك سال كامل است ؛ پس همين كه عرفاً صدق كند كه در اين مدت تفحص شده كفايت مىكند .\r\nمسأله 16 - مقدار لازم از فحص ، همان متعارف در امثال آن و آنچه كه معتاد است مىباشد ؛ پس استقصاء مملكت‌ها و شهرها لازم نيست و به مجرد اينكه رسيدن او به جايى ممكن بوده باشد و نيز به احتمالات بعيد اعتنا نمىشود ، بلكه در جاهايى كه گمان وجود او و رسيدن او به آنجا هست و احتمال نزديك مىرود تفحص مىشود .\r\nمسأله 17 - اگر معلوم باشد كه او در زمانى در شهر معينى بوده است سپس اثر او منقطع شده ، اول از همان شهر به طور متعارف جستجو مىشود و تفقد از او در اجتماعات و مجامع عمومى و بازارها و تفرج‌گاه‌ها و بيمارستان‌ها و كاروانسراهايى كه آمادهء براى نزول غرباء است و مانند اين‌ها در آن شهر ، كفايت مىكند و لازم نيست كه اين محل‌ها به طور استقصا تفتيش يا سؤال بشود ، بلكه اكتفا كردن به آنچه كه معتنابه است از جاهاى مشهور\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nآن ، كفايت مىكند . و سزاوار است كه زىّ مفقود و صنعت و حرفه‌اش ملاحظه شود ؛ پس در محل‌هاى مناسب آن جستجو شود و از اهل آن صنف و حرفه مثلًا سؤال شود ، پس اگر فحص كامل در آن شهر انجام گرفت و اثرى از او ظاهر نشد و موت و حياتش معلوم نگشت چنانچه اگر به قرائنى احتمال داده نشود كه به جاى ديگرى منتقل شده است فحص و سؤال ساقط مىشود و به گذشت مدت چهار سال صبر اكتفا مىشود . ولى اگر احتمال انتقال او به جاى ديگر برود ، چنانچه همهء اطراف ، احتمال مساوى داشته باشند ، بايد از او در همهء اطراف جستجو شود ، ولى استقصاى تام لازم نيست ، بلكه تفحص بعضى محل‌هاى مهم و عمومى در هر طرف كفايت مىكند و البته بايد الاقرب فالاقرب نسبت به آن شهر اول را رعايت نمايد . و اگر احتمال در بعضى از آن‌ها اقوى باشد جايز است كه محل فحص را همان‌جا قرار داده و به آن اكتفا نمود ، خصوصاً اگر احتمال انتقال او به جاى ديگر بعيد باشد . و اگر بداند كه او در مملكتى بوده يا به آن مملكت مسافرت نموده است سپس اثر او قطع شده است ، تفحص از او در مدت تربص ( چهارساله ) ، در شهرهاى مشهور آن مملكت كه به آن‌ها سفر مىشود ، كفايت مىكند . و اگر از مملكتى به شهر معيّنى مسافرت كرده مثلًا شخصى عراقى به خراسان مسافرت كند ، فحص در شهرها و منزلگاه‌هايى كه در راه آن شهر قرار دارد و در خود آن شهر ، كفايت مىكند و مثلًا به جاهاى دور از راه نظر نمىشود ؛ تا چه رسد به شهرهايى كه در اطراف مملكت واقع شده‌اند . و اگر از منزلش به قصد مسافرت يا فرار بيرون رود و معلوم نباشد كه به كجا روى آورده است و اثرى از او نباشد ، بايد از او در مدت تربص در اطراف و جوانبى كه احتمال قريب مىرود كه به آنجا رسيده باشد تفحص شود و به جايى كه احتمالش بعيد است توجه نمىشود .\r\nمسأله 18 - قبلًا دانستى كه احوط ( وجوبى ) آن است كه فحص و طلاق بعد از بردن مرافعه به نزد حاكم باشد ، پس اگر دسترسى به حاكم ممكن نباشد ، چنانچه وكيل يا مأذونى در تصدّى امور حسبيه داشته باشد بعيد نيست كه در اين امر ، جاى حاكم باشد و اگر او هم نباشد ، بودن عدول مؤمنين جاى او اشكال دارد .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nمسأله 19 - اگر معلوم باشد كه فحص بىفايده است و اثرى بر آن مترتب نمىشود ظاهر آن است كه وجوبش ساقط است . و همچنين است اگر در اثناى آن مدت يأس از اطلاع بر او پيدا شود ، پس گذشت آن مدت ( چهار سال ) در جواز طلاق و ازدواج كفايت مىكند .\r\nمسأله 20 - براى زن جايز است كه بعد از بردن مرافعه نزد حاكم قبل از آن‌كه طلاق داده شود و لو بعد از فحص و گذشت آن مدت بقاى بر زوجيت را اختيار كند و زن مىتواند كه از اختيار بقاى بر زوجيت به اختيار طلاق برگردد و در اين صورت تجديد ضرب الاجل و فحص لازم نيست .\r\nمسأله 21 - ظاهر آن است كه عده‌اى كه بعد از طلاق واقع مىشود عدّهء طلاق است اگر چه به اندازهء عدّهء وفات مىباشد . و طلاق رجعى است پس نفقه را در ايام عدّه مستحق مىباشد . و اگر زن در اين عده بميرد مرد اگر در واقع زنده باشد از او ارث مىبرد . و اگر معلوم شود كه مرد در ايام عدّه مرده است زن از او ارث مىبرد . و بعد از طلاق بر زن حدادى نيست .\r\nمسأله 22 - اگر فوت مرد قبل از انقضاى مدت ، يا بعد از آن و قبل از طلاق معلوم شود ، بر زن واجب است كه عدّهء وفات بگيرد . و اگر بعد از انقضاى عدّه معلوم شود به همان اكتفا مىشود ؛ چه اين معلوم شدن قبل از ازدواج يا بعد از آن و چه فوت معلوم‌شدهء او قبل از عده واقع شده باشد يا بعد از آن ، يا در اثناى آن باشد يا بعد از ازدواج . و اما اگر فوت او در اثناى عده معلوم شود ، پس آيا به اتمام آن اكتفا مىشود يا عدهء وفات را از نو از وقت معلوم شدن فوت مىگيرد ؟ دو وجه ، بلكه دو قول است ، كه احوط ( وجوبى ) آن‌ها - اگر اقوى نباشد - دومى است .\r\nمسأله 23 - اگر زوج بعد از فحص و انقضاى مدت بيايد ، چنانچه قبل از طلاق باشد ، پس آن زن ، زوجهء او مىباشد . و اگر بعد از اين باشد كه با ديگرى ازدواج نموده ، شوهر اولى راهى بر زن ندارد . و اگر در اثناى عده باشد پس شوهر حق رجوع به او را دارد ، چنان كه مىتواند او را به حال خودش باقى بگذارد تا عده‌اش منقضى گردد و از او جدا\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nشود . و اما اگر بعد از انقضاى عده و قبل از ازدواج باشد در جواز رجوع او به آن و عدم آن دو قول است كه اقواى آن‌ها دومى است .\r\nمسأله 24 - اگر به سبب قرائن و جمع شدن نشانه‌ها براى زن شخص غائب ، علم به فوت او پيدا شود ، براى زن بين او و بين اللَّه جايز است كه بعد از عده بدون مراجعه به حاكم شرع ازدواج نمايد و كسى حق اعتراض بر او را مادامىكه دروغ او در ادعاى علم به فوت شوهر معلوم نباشد ندارد . البته در جواز اكتفا به قول زن و اعتقاد او براى كسى كه مىخواهد با او ازدواج كند و همچنين براى كسى كه در واقع ساختن عقد بر او از طرف زن وكيل است اشكال است و احوط براى زن آن است كه با كسى كه اطلاع از وضع ندارد و نمىداند كه شوهر او مفقود شده است ازدواج كند و در اين بين چيزى نباشد ، مگر ادعاى زن به اينكه شوهرش مرده است ، بلكه به استناد ادعاى زن بر اينكه مجرّد از شوهر و بدون مانع است ، اقدام به ازدواج او مىنمايد . و همچنين احوط براى زن اين است كه كسى را كه اين چنين است وكيل نمايد .\r\n\r\nعدّهء وطى شبهه\r\nمنظور از وطى شبهه ، نزديكى با زن بيگانه است به اشتباه اينكه او حليلهء خودش مىباشد و اين يا به خاطر شبههء در موضوع است مانند اينكه زنى را به اعتقاد اينكه زوجه‌اش است وطى نمايد و يا به خاطر شبهه در حكم است مانند اينكه خواهر پسرى را كه وطى كرده ، به اعتقاد اينكه صحيح است ، عقد نمايد و با او نزديكى كند .\r\nمسأله 1 - زنى كه زنا داده بنابر اقوى عده ندارد ؛ چه از زنا حامله شده باشد يا حامله نشده باشد . و اما زنى كه وطى شبهه شده عده دارد ؛ چه صاحب شوهر باشد يا بىشوهر باشد و چه اشتباه از دو طرف باشد يا از طرف وطىكننده ؛ بلكه اگر اشتباه فقط از طرف زن وطى شده باشد احوط ( وجوبى ) لزوم عده است .\r\nمسأله 2 - عدهء وطى شبهه مانند عدّهء طلاق به قرءها و ماه‌ها و به وضع حمل است اگر از اين وطى - بنابر تفصيل گذشته - حامله شود . و زنى كه عدهء طلاق ندارد مانند صغيره و يائسه اين عده را هم ندارد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمسأله 3 - اگر زنى كه وطى شبهه شده صاحب شوهر باشد ، براى شوهرش جايز نيست كه او را در مدت عده‌اش وطى نمايد و آيا ساير استمتاعات از او جايز است يا نه ؟ احوط ( استحبابى ) آن‌ها دومى و اقواى آن‌ها اولى است . و ظاهر آن است كه در ايام عده نفقه‌اش ساقط نمىشود ؛ اگر چه جميع استمتاعات را حرام بدانيم .\r\nمسأله 4 - اگر زن شوهر نداشته باشد ، براى وطىكننده جايز است كه در زمان عدّه‌اش با او ازدواج نمايد ، به خلاف غير او ؛ زيرا براى ديگرى بنابر اقوى جايز نيست .\r\nمسأله 5 - در حكم وطى شبهه از حيث عده و غير آن بين اينكه وطى بدون عقد باشد يا بعد از عقد باشد - به اينكه زن مورد عقد را به اشتباه اينكه عقد صحيح است و حال آن‌كه در واقع باطل است ، وطى نمايد - فرقى نيست .\r\nمسأله 6 - اگر زن در عدهء طلاق يا وفات باشد پس وطى به شبهه شود ، يا وطى شود سپس او را طلاق دهد يا شوهرش بميرد ، بايد بنابر احوط ( وجوبى ) - اگر اقوى نباشد - دو عده بگيرد ، پس اگر از يكى از آن‌ها حامله باشد عدّهء حمل مقدم مىشود ، پس بعد از وضع حمل ، عدهء ديگرى را از نو مىگيرد يا اولى را تكميل مىكند . و اگر حامله نباشد ، هر كدام را كه سابقند جلو مىاندازد و بعد از تمام شدن آن ، عدهء ديگرى را شروع مىكند .\r\nمسأله 7 - اگر زنش را طلاق بائن دهد ، سپس او را وطى شبهه نمايد ، بايد بنابر احوط ( وجوبى ) به تفصيلى كه در مسألهء قبل گذشت عدّهء ديگرى بگيرد .\r\nمسأله 8 - چيزى كه موجب عده است امورى است : وفات و اقسام طلاق و فسخ با عيوب و انفساخ - مانند ارتداد يا اسلام يا رضاع - و وطى به شبهه - چه مجرد از عقد يا با عقد - و انقضاى مدت يا هبهء آن در متعه . و در همهء اين‌ها غير از اولى ، شرط است كه دخول شده باشد .\r\nمسأله 9 - اگر بعد از دخول ، طلاق رجعى بدهد ، سپس رجوع كند و پس از آن ، قبل از دخول طلاقش دهد ، حكم طلاق قبل از دخول بر آن جارى نمىشود تا اينكه به عدّه محتاج نباشد ؛ و بين اينكه طلاق دومى رجعى باشد يا بائن فرقى ندارد . و همچنين است حال اگر او را طلاق بائن دهد ، سپس ازدواج او را در اثناى عدّه تجديد نمايد و بعداً قبل از\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nدخول طلاقش دهد ، حكم طلاق قبل از دخول بر او جارى نمىباشد . و همچنين است حال در موردى كه او را عقد منقطع نمايد ، سپس مدتش را بعد از دخول ببخشد و سپس با او ازدواج كند و پس از آن ، قبل از دخول ، طلاقش دهد . بنا بر اين توهم جواز حيله به اينكه عده‌اى مىتوانند با زن جوان صاحب عده ، به صورتى كه ذكر شد در يك روز ازدواج نمايند در نهايت فساد است .\r\nمسأله 10 - زنى كه طلاق رجعى داده شده ، در احكام ، حكم زوجه را دارد ؛ پس مادامىكه دليلى بر استثنا دلالت نكرده تا زمانى كه در عده است حكم زوجه بر او مترتب است از قبيل استحقاق نفقه و سكنى و پوشش ، در صورتى كه ناشزه نباشد و نشود ، و از قبيل ارث بردن بين آن‌ها و جايز نبودن ازدواج خواهر او و زن پنجم و اينكه كفن و فطره‌اش بر مرد است . و اما زنى كه طلاق بائن داده شده مانند اينكه با خلع و مبارات طلاق داده شده و زنى كه سه طلاقه مىباشد ، پس آثار زوجيّت مطلقا - نه در عدّه و نه بعد از آن - بر او مترتب نمىشود . البته اگر از شوهرش حامله باشد استحقاق نفقه و پوشش و سكنى را بر او دارد تا آن‌كه وضع حمل نمايد همانطور كه گذشت .\r\nمسأله 11 - اگر او را در حال بيمارى طلاق دهد ، زوجه از او ما بين طلاق و سال ارث مىبرد ؛ به اين معنى كه اگر شوهر بعد از آن‌كه در حال مرض او را طلاق دهد به همان مرض - نه به سبب ديگر بنا بر اقرب - بميرد ، چنانچه فوتش بعد از يك سال از وقت طلاق و لو يك روز يا كمتر باشد از او ارث نمىبرد و اگر به اندازهء سال و كمتر از آن باشد از مرد ارث مىبرد ، چه طلاق رجعى باشد يا بائن . و اين سه شرط دارد : اول آن‌كه زن ازدواج نكند ؛ پس اگر بعد از انقضاى عده‌اش ازدواج كند ، سپس شوهر بميرد ، ارث نمىبرد . دوم آن‌كه از آن مرضى كه او را در آن طلاق داده ، خوب نشود ؛ پس اگر از آن مرض خوب شود سپس مريض شود و در اثناى سال بميرد ارث نمىبرد ، مگر اينكه در اثناى عدهء رجعى بميرد . سوم آن‌كه طلاق به خواهش زن نباشد ؛ پس زن مختلعه و مباراتى ارث نمىبرد ؛ چون كه طلاق به خواهش او بوده است .\r\nمسأله 12 - كسى كه طلاق رجعى داده حق ندارد مطلقه را از خانه‌اش بيرون كند تا آن‌كه عده‌اش منقضى شود ، مگر اينكه مرتكب فحشايى شود كه موجب حدّ باشد ، يا\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nچيزى انجام دهد كه نشوز بياورد . و اما هر معصيتى موجب جواز اخراج او نمىشود . و اما بدزبانى و اذيت كردن اهل خانه در صورتى كه به نشوز منتهى نشود در اينكه موجب جواز اخراج باشد اشكال و تأمل دارد . و بعيد نيست آنچه كه موجب حدّ است مطلقا موجب سقوط حق او شود و آنچه كه موجب نشوز است موجب سقوط آن باشد مادامىكه بر نشوز باقى باشد و اگر برگردد حق زن هم بر مىگردد . و همچنين براى زن مطلّقه جايز نيست كه بدون اذن شوهرش خارج شود ، مگر براى ضرورت يا براى اداى واجبى مضيّق .\r\n\r\nرجوع\r\n« رجوع » برگرداندن زن مطلقه در زمان عده‌اش به ازدواج سابقش است . و در زن بائنه و در رجعيه‌اى كه عده‌اش منقضى شده است ، رجوعى نيست .\r\nمسأله 1 - رجوع يا با قول است و آن هر لفظى است كه بر انشاى رجوع دلالت كند مانند قول او : « راجعتك الى نكاحى » و مانند آن ، يا دلالت كند بر تمسك به زوجيت زن مانند قول او : « رددتك الى نكاحى » يا « امسكتك فى نكاحى » و در همه ، ساقط كردن « الى نكاحى » و « فى نكاحى » جايز است . و عربيت در آن معتبر نيست ، بلكه به هر لغتى كه معناى مقصود را فايده بدهد واقع مىشود . و يا با فعل است ، به اينكه كارى با او بكند كه فقط براى شوهر با حليله‌اش جايز است مانند وطى و بوسيدن و لمس با شهوت يا بدون آن .\r\nمسأله 2 - حلال بودن وطى و كمتر از آن - بوسيدن و لمس - توقف ندارد بر اينكه جلوتر از آن لفظاً رجوع كرده باشد و يا اينكه قصد رجوع به وسيلهء آن را داشته باشد ، چون كه زن رجعيّه در حكم زوجه است . و آيا در اينكه اين‌ها رجوع حساب شود ، قصد رجوع با آن‌ها معتبر است ؟ دو قول است كه اقواى آن‌ها اين است كه معتبر نمىباشد . و اگر قصد عدم رجوع و عدم تمسك به زوجيت داشته باشد در اينكه اين‌ها رجوع باشد تأمل است ؛ البته در خصوص وطى بعيد نيست كه رجوع باشد . و كار غافل و كسى كه سهو مىكند و كسى كه خواب است ، از آنچه كه قصدى براى كار آن‌ها نيست اعتبار ندارد ؛\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nچنان كه كارى كه مقصود از آن غير از مطلقه باشد اعتبار ندارد ، مثل اينكه به اعتقاد اينكه آن زن غير از زن مطلقه است با او نزديكى كند .\r\nمسأله 3 - اگر مرد اصل طلاق را انكار نمايد و حال آن‌كه زن در عده است ، اين انكار ، رجوع مىباشد اگر چه دروغش معلوم باشد .\r\nمسأله 4 - در رجوع ، شاهد گرفتن لازم نيست ؛ اگر چه جهت دفع وقوع در تخاصم و نزاع مستحب است . و همچنين اطلاع زوجه بر رجوع معتبر نمىباشد ، پس اگر بدون اطلاع كسى رجوع كند ، واقعاً صحيح است ، ليكن اگر مرد بعد از انقضاى عده ، ادعاى رجوع نمايد و زوجه او را تصديق نكند ، ادعاى مرد مسموع نمىباشد ، نهايت آن‌كه اگر مرد ادعا كند كه زن مىدانسته است ، زن بايد قسم بخورد كه رجوع او را نمىدانسته است .\r\nچنان كه اگر مرد ادعا كند كه با فعل ، رجوع كرده - مانند وطى - و زن او را انكار نمايد قول ، قول زن است با قسمش ، ليكن قسمش بايد بر يقين داشتن باشد ، نه بر اينكه نمىداند .\r\nمسأله 5 - اگر بر رجوع و انقضاى عده اتفاق داشته باشند ، و ليكن در اينكه كدام يك از آن‌ها جلوتر بوده اختلاف نمايند ؛ به اينكه شوهر ادعا كند كه رجوع مقدم بوده است و زن ادعا كند كه انقضاى عده جلوتر بوده ، پس اگر زمان انقضا معين باشد و شوهر ادعا داشته باشد كه رجوعش قبل از آن زمان بوده و زن ادعا كند كه بعد از آن بوده ، اقرب اين است كه قول ، قول زن است با قسمش . و اگر برعكس آن باشد ، به اينكه زمان رجوع معين باشد ؛ نه زمان انقضاى مدت ، پس قول ، قول مرد است با قسمش .\r\nمسأله 6 - اگر طلاق دهد و رجوع كند ، پس زن دخول به او را قبل از طلاق انكار نمايد تا آن‌كه عده بر او نباشد و رجوعى براى مرد نباشد و مرد ادعاى دخول نمايد قول ، قول زن است با قسمش .\r\nمسأله 7 - ظاهر آن است كه جواز رجوع در طلاق رجعى حكم شرعى است كه قابل اسقاط نمىباشد و حق قابل اسقاط مانند خيار در بيع خيارى نيست ، پس اگر جواز رجوع را اسقاط كند ساقط نمىشود و مىتواند رجوع كند . و همچنين است اگر از آن با عوض يا بدون عوض مصالحه نمايد .\r\n\r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n\r\n\r\nكتاب خلع و مبارات\r\nمسأله 1 - « خُلع » ، طلاق دادن در مقابل فديهء زنى است كه از شوهرش كراهت دارد ؛ پس خلع يك قسم از طلاق است و جميع شرايط گذشتهء طلاق در آن معتبر است . و علاوه بر آن‌ها فقط كراهت زوجه از شوهر در آن معتبر مىباشد ، پس اگر كراهت از دو طرف باشد ، « مبارات » است و اگر فقط از طرف شوهر باشد ، نه خلع است و نه مبارات .\r\nمسأله 2 - ظاهر آن است كه خلع با هر يك از دو لفظ خلع و طلاق - چه هر كدام آن‌ها از ديگرى مجرّد باشد يا منضم به ديگرى - واقع مىشود ، پس بعد از آن‌كه زوجه بذل فديه را انشا كرد تا زوج او را خلع نمايد ، جايز است كه زوج بگويد : « خلعتك على كذا » يا « انت مختلعة على كذا » و به آن اكتفا مىكند ، يا پشت سر آن قولش « فانت طالق على كذا » را مىآورد . يا مىگويد : « انت طالق على كذا » و به آن اكتفا مىكند يا پشت سر آن گفته‌اش :\r\n« فانت مختلعة على كذا » را مىآورد ، ليكن ترك احتياط به جمع بين آن‌ها سزاوار نيست ، بلكه ترك نشود .\r\nمسأله 3 - خلع ، از ايقاعات است ، ليكن در نياز به دو طرف ، و نياز به دو انشا - بذل چيزى از طرف زوجه تا زوج او را طلاق دهد و انشاى طلاق از طرف زوج در مقابل آنچه كه زن بذل نموده - شبيه عقود مىباشد . و اين به دو صورت واقع مىشود : اول - اين است كه بذل از طرف زوجه مقدم شود تا اينكه زوج طلاقش دهد ، پس زوج او را بر آنچه كه بذل نموده ، طلاق مىدهد . دوم - اينكه زوج ابتدا به طلاق نمايد در حالى كه صريحاً\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nعوض را ذكر نمايد و زوجه بعد از آن ، آن را قبول كند . و ترك احتياط به واقع ساختن آن به شكل اول ، سزاوار نيست .\r\nمسأله 4 - در صحت خلع معتبر است كه بين انشاى بذل و طلاق به قدرى فاصله نيفتد كه به فوريت عرفى اخلال وارد كند ؛ پس اگر به اين فوريت اخلال نمايد ، خلع باطل مىشود و زوج مستحق عوض نمىشود . ليكن اگر آن را با لفظ طلاق واقع سازد ( نه با لفظ خلع ) يا آن را پشت سر آن بياورد ، طلاق با فرض اجتماع شرايط آن به صورت رجعى واقع مىشود و گرنه بائن مىگردد .\r\nمسأله 5 - جايز است كه بذل و طلاق با مباشرت خود آن‌ها يا با وكيل نمودن آن‌ها ديگرى را يا به اختلاف باشد . و جايز است كه يك نفر را وكيل كنند تا از طرف زن بذل نموده و از طرف شوهر طلاق دهد . بلكه ظاهر آن است كه براى هر يك از آن‌ها جايز است كه ديگرى را در آنچه كه از طرف او است وكيل نمايد ، پس در آنچه كه به خودش برمىگردد اصيل است و در آنچه كه به طرف مربوط است وكيل مىباشد .\r\nمسأله 6 - وكيل گرفتن از طرف زوج در خلع در جميع آنچه كه به آن تعلق دارد كه عبارت از شرط عوض و تعيين عوض و قبض آن و واقع ساختن طلاق است و از طرف زن در جميع آنچه كه به او تعلق دارد كه عبارت از تقاضاى طلاق و تقدير عوض و تسليم آن است صحيح مىباشد .\r\nمسأله 7 - اگر خلع به مباشرت زوجين واقع شود ، پس يا زوجه ابتدا مىگويد : « بذلتُ لَكَ - يا اعْطيْتُكَ - ما عَلَيْكَ مِنَ الْمهر - يا الشىء الفلانى - لِتُطلِّقَنى » . پس مرد فوراً مىگويد :\r\n« انْتِ طالِقٌ - يا مُخْتلِعَةٌ ( به كسر لام ) - عَلى ما بَذَلْتِ ، يا عَلى ما اعْطيْتِ » . و يا شوهر ابتدا مىگويد : « انْتِ طالِقٌ - يا مُخْتلِعَةٌ - بِكذا ، يا عَلى كذا » پس زن فوراً مىگويد : « قَبِلْتُ » . و اگر از دو وكيل واقع شود ، وكيل زوجه خطاب به وكيل شوهر مىگويد : « عَنْ قِبَل مُوكِّلتى فُلانة بَذلْتُ لِمُوكِّلكَ ما عَليْهِ مِنَ الْمَهْر - يا المَبْلغَ الْفُلانى - لِيَخْلِعَها وَ يُطلِّقَها » پس وكيل شوهر فوراً مىگويد : « زَوجَةُ مُوكِّلى طالِقٌ عَلى ما بَذَلَتْ » . و بر اين قياس كن بقيه صورت‌هايى كه\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nتصوّر مىشوند ، ليكن ترك احتياط گذشته ، يعنى جمع بين دو صيغه ، سزاوار نيست ، بلكه نبايد ترك شود .\r\nمسأله 8 - اگر زن در مقابل عوض معينى ، تقاضاى طلاق نمايد پس به زوج بگويد :\r\n« طلقنى - يا اخلعنى - بكذا » پس زوج بگويد : « انت طالق - يا مختلعة - بكذا » در وقوع طلاق اشكال است ، پس احوط ( وجوبى ) آن است كه زن پشت سر آن قبول را بياورد ، به اينكه بعد از آن بگويد : « قبلت » .\r\nمسأله 9 - در تحقق خلع ، بذل فديه به عنوان عوض طلاق شرط است . و فديه دادن به هر چيزى كه ماليت دارد ؛ چه عين باشد يا دين يا منفعت ، كم باشد يا زياد ، اگر چه از مهر المسمّى زيادتر باشد ، جايز است ؛ پس اگر عين موجودى باشد ، مشاهدهء آن كفايت مىكند .\r\nو اگر كلى در ذمّه يا غايب باشد بايد جنس و وصف و مقدار آن را ذكر نمايد ، بلكه بعيد نيست كه امر در آن از اين هم وسيع‌تر باشد ، پس فديه به آنچه كه بالمآل به علم برمىگردد صحيح است مانند آن‌كه چيزى را كه در صندوق است با علم به اينكه ماليّت دارد بذل نمايد . و فديه دادن آنچه كه از مهر در ذمّهء شوهر است صحيح مىباشد ؛ اگر چه فعلًا هر دو آن را ندانند ، بلكه در مثل آن اگر چه بعداً هم ندانند بنابر اقوى صحيح است . و صحيح است كه شير دادن فرزند زوج را فديه قرار دهد ، ليكن مشروط است كه مدتش را معين كنند و بعيد نيست كه تعيين مدت به مثل آمدن حجاج و رسيدن ميوه ، صحيح باشد . و اگر كلى در ذمهء زن قرار داده شود ، جايز است كه آن را حال يا مدت‌دار - با تعيين اجل ، و لو به مثل آنچه كه ذكر شد - قرار داد .\r\nمسأله 10 - بذل فديه از زن و از وكيل او صحيح است ، به اينكه به وكالت از زن - از مال او يا به مالى در ذمّهء او - بذل نمايد . و آيا بذل از كسى كه در ذمّه‌اش با اذن زن ضامن مىشود صحيح است ، پس ضامن بعد از بذل به زن رجوع مىكند ، به اينكه زن به كسى مىگويد : « اطلب من زوجى ان يطلقنى بالف درهم مثلًا عليك و بعد ما دفعتها اليه ارجع علىّ » پس او هم اين كار را بكند و شوهر او را بر آن طلاق دهد ؟ دو وجه ، بلكه دو قول است ، كه دومى آن‌ها خالى از رجحان نيست . چنان كه بذل كردن از متبرعى كه به زن\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nرجوع نمىكند صحيح نمىباشد ، پس اگر زن به شوهرش بگويد : « طلقنى على دار زيد يا الف فى ذمته » و شوهر او را بر اساس آن طلاق دهد و زيد اذن داده باشد يا بعد از آن اجازه نمايد ، نه خلع صحيح است و نه طلاق رجعى و نه غير آن ، مگر آن‌كه به لفظ طلاق واقع سازد يا پشت سر آن صيغهء طلاق را بياورد .\r\nمسأله 11 - اگر پدر زن بگويد : « طلقها و انت برىء من صداقها » و زن بالغه و رشيده باشد ؛ پس او را طلاق دهد طلاق صحيح است و با شرايط آن و شرطى كه در مسأله سابق گذشت طلاق رجعى مىباشد و با چنين چيزى ، ذمّه‌اش ( از مهر ) برىء نمىشود مادامىكه زوجه ابراء نكند . و ابراء مهر بر زن لازم نيست و پدر ضامن آن نمىباشد .\r\nمسأله 12 - اگر مال ديگرى يا چيزى را كه مسلمان مالكش نمىشود مانند شراب را فديه قرار دهد با علم به آن ، بذل باطل مىشود ، پس خلع باطل است و طلاق به شرط گذشته ، رجعى مىشود . و اگر مال ديگرى را با جهل به حال ، فديه قرار دهد ، مشهور آن است كه خلع صحيح است و زن ضامن مثل يا قيمت است و در آن تأمل است .\r\nمسأله 13 - بنابر احوط ( وجوبى ) در خلع شرط است كه كراهت زوجه شديد باشد به طورى كه از قول يا فعل يا از غير آن‌ها ترس خروج او از اطاعت شوهر و دخول در معصيت باشد .\r\nمسأله 14 - ظاهر آن است كه كراهتى كه در خلع شرط شده ، فرقى نمىكند كه ذاتى باشد و از خصوصيات شوهر نشأت گرفته باشد مانند زشتى قيافه و بدى اخلاق و فقر و غير آن و يا اينكه كراهت از بعضى از عوارض ناشى شده باشد مثل وجود هوو و ايفا نكردن زوج بعضى از حقوق واجب يا مستحب را . ولى اگر كراهت و طلب مفارقت از جهت اذيت كردن شوهر با ناسزا و دشنام و زدن و مانند اين‌ها باشد ، پس زن بخواهد كه خودش را از آن‌ها خلاص كند پس چيزى را بذل نمايد تا او را طلاق دهد ، در اين صورت اگر او را طلاق دهد ، خلع محقّق نمىشود و آنچه را كه از\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nاو گرفته بر او حرام است و ليكن طلاق با وجود شرطى كه گذشت ؛ به طور رجعى صحيح است .\r\nمسأله 15 - اگر با عدم كراهت و سازگار بودن اخلاق در مقابل دادن عوض ، طلاق دهد ، خلع صحيح نيست و مالك عوض نمىشود ، و ليكن با بودن شرط گذشته طلاق صحيح است ، پس اگر مورد آن رجعى باشد طلاق رجعى و گرنه بائن مىباشد .\r\nمسأله 16 - طلاق خلع ، بائن است كه رجوع در آن مادامىكه زن از آنچه كه بذل نموده برنگردد ، واقع نمىشود و زن حق رجوع در بذل را مادامىكه در عده است دارد ، پس اگر رجوع كرد مرد حق رجوع به او را دارد .\r\nمسأله 17 - ظاهر آن است كه جواز رجوع زن در آنچه كه بذل شده ، مشروط به امكان رجوع شوهر است بعد از رجوع زن ، پس اگر رجوع مرد ممكن نباشد مانند زن سه طلاقه و يا اينكه از زنانى باشد كه عده ندارند مانند يائسه و غير مدخول بها ، حق رجوع در بذل را ندارد ، بلكه عدم صحت رجوع زن در آن با فرض اينكه مرد تا انقضاى محل رجوعش ، رجوع زن را نداند بعيد نيست ، پس اگر زن پيش خودش رجوع نمايد و شوهر از آن اطلاع نداشته باشد تا آن‌كه عده منقضى شود اثرى براى رجوع زن نيست .\r\nمسأله 18 - « مبارات » ، قسمى از طلاق است ، پس جميع شرايط گذشته در آن معتبر است و آنچه كه در خلع شرط بود ؛ يعنى فديه و كراهت ، در مبارات هم معتبر مىباشد ، پس مبارات مانند خلع ، طلاقى است به عوض آنچه كه زن آن را بذل مىنمايد . و با لفظ طلاق ، واقع مىشود ، به اينكه زوج بعد از آن‌كه زوجه چيزى را به او بذل نمود تا طلاقش دهد ، مىگويد : « انت طالق على ما بذلت » . و اگر آن را به لفظ « بارأتك » همراه كند ، جدايى با لفظ طلاق است بدون آن‌كه لفظ « بارأتك » دخيل باشد و به گفتن « بارأتك » به تنهايى واقع نمىشود .\r\nمسأله 19 - مبارات با خلع در چند چيز فرق مىكند : يكى از آن‌ها اين است كه : مبارات\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nبر كراهت هر يك از زوجين نسبت به طرفش ، مترتب مىشود به خلاف خلع ؛ زيرا خلع ، بر كراهت خصوص زوجه ترتب دارد . دوم آن‌ها اين است كه : در مبارات شرط است كه فديه بيشتر از مهر زن نباشد ، بلكه احوط ( استحبابى ) آن است كه از آن كمتر باشد به خلاف خلع ؛ زيرا در خلع ، فديه به مقدارى است كه هر دو به آن راضى باشند . سوم آن‌ها اين است كه : مبارات به لفظ « بارأتك » واقع نمىشود و اگر بين آن و بين لفظ طلاق جمع شود جدايى تنها به طلاق مىباشد به خلاف خلع ؛ زيرا احوط وقوع آن به لفظ خلع و طلاق با هم است چنان كه گذشت .\r\nمسأله 20 - طلاق مبارات ، بائن است كه شوهر حق رجوع در آن را ندارد ، مگر اينكه زوجه قبل از انقضاى عدّه در فديه رجوع كند ؛ پس در اين صورت براى مرد رجوع به او جايز مىباشد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nكتاب ظهار\r\n« ظهار » ، طلاق در زمان جاهليت و موجبِ حرمت ابدى بود و شرع اسلام حكم آن را تغيير داد و آن را موجب تحريم زوجهء مظاهره و لزوم كفّاره به جهت برگشتن ، قرار داد ، چنان كه به زودى تفصيل آن را خواهى دانست .\r\nمسأله 1 - صيغهء ظهار اين است كه شوهر خطاب به زوجه مىگويد : « انت علىّ كظهر امّى » يا عوض « انت » مىگويد : « هذه » در حالى كه به زوجه‌اش اشاره مىكند ، يا « زوجتى » يا « فلانة » ، و تبديل « علىّ » به قولش « منّى » يا « عندي » يا « لدى » جايز است ، بلكه ظاهر آن است كه ذكر لفظ « علىّ » و نظاير آن اصلًا معتبر نمىباشد ، به اينكه مىگويد : « انت كظهر امى » . و اگر او را به جزء ديگرى از اجزاى مادر غير از ظهر تشبيه كند مانند سر يا دست يا شكمش ، پس در وقوع ظهار دو قول است كه احوط ( وجوبى ) آن‌ها وقوع ظهار است . و اگر بگويد : « انت كأمّى » يا « امّى » در حالى كه قصد تحريم را داشته باشد - نه علو منزلت و تعظيم يا زيادى سن و غير اين‌ها را - واقع نمىشود ؛ اگر چه احوط وقوع آن است ، بلكه احتياط ترك نشود .\r\nمسأله 2 - اگر او را به يكى از محرم‌هاى نسبىاش - غير از مادر - مانند دختر و خواهر تشبيه كند پس با ذكر ظهر ، به اينكه مثلًا بگويد : « انت علىّ كظهر اختى » بنابر اقوى ، ظهار واقع مىشود . و بدون ذكر ظهر ، به اينكه بگويد : « كأختى » يا « كرأس اختى » واقع نمىشود ، با اشكالى كه در مسأله هست .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nمسأله 3 - موجب تحريم آن است كه از طرف مرد باشد ، پس اگر زن بگويد : « انت علىّ كظهر ابى يا اخى » هيچ اثرى ندارد .\r\nمسأله 4 - در ظهار شرط است كه مانند طلاق در حضور دو عادل كه قول مظاهر را مىشنوند واقع شود . و در مظاهر ، بلوغ و عقل و اختيار و قصد شرط است ؛ بنابراين از بچه و ديوانه و مكره و كسى كه سهو كرده و شوخىكننده و مست و در حال غضب - چه قصد را سلب كرده باشد يا نه - بنابر اقوى واقع نمىشود . و در زن مظاهره خالى بودن او از حيض و نفاس و بودن او در طهرى كه در آن طهر به او دخول نكرده باشد - بنابر تفصيلى كه در طلاق ذكر شد - شرط است . و در شرط بودن اينكه مدخول بها باشد دو قول است كه اصحّ آن‌ها همين است .\r\nمسأله 5 - اقوى آن است كه دائمى بودن زوجيت در ظهار اعتبار ندارد ، بلكه بر زن متعه هم واقع مىشود .\r\nمسأله 6 - ظهار بر دو قسم است : مشروط و مطلق ؛ پس اولى آن است كه بر چيزى معلّق شود ، به خلاف دومى . و جايز است كه بر وطى او تعليق شود ، به اينكه بگويد : « انت علىّ كظهر امّى ان واقعتك » .\r\nمسأله 7 - اگر ظهار با شرايطش تحقق پيدا كرد ، پس اگر مطلق باشد ، وطى مظاهره بر مظاهر حرام است و براى او حلال نمىشود تا اينكه كفّاره بدهد ؛ پس اگر كفّاره داد وطى او برايش حلال مىشود و بعد از وطى او ، كفّارهء ديگر لازم نيست . و اگر او را قبل از آن‌كه كفّاره بدهد وطى كند دو كفّاره بر او لازم است . و اشبه آن است كه ساير استمتاعات قبل از كفّاره دادن حرام نمىباشد . و اگر مشروط باشد ، وطى بعد از پيدا شدن شرطش بر او حرام مىشود ؛ پس اگر آن را بر وطى معلّق كرده باشد وطيى كه ظهار بر آن تعليق شده حرام نمىباشد و به آن كفّاره تعلق نمىگيرد .\r\nمسأله 8 - اگر مظاهره را طلاق رجعى بدهد سپس به او رجوع نمايد ، وطى او براى مرد حلال نمىشود تا آن‌كه كفّاره دهد ، به خلاف آن‌كه بعد از انقضاى عده‌اش او را تزويج نمايد يا طلاق بائن باشد و در عده با او ازدواج كند كه حكم ظهار ساقط مىشود .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nمسأله 9 - كفّارهء ظهار يكى از امور سه‌گانه - به طور مرتب - است : آزاد كردن بنده ، پس اگر از آن عاجز باشد روزهء دو ماه پىدرپى و اگر از آن هم عاجز باشد اطعام شصت نفر مسكين .\r\nمسأله 10 - اگر مظاهره بر ترك دخول صبر كند اعتراضى نيست و اگر صبر نكند مرافعه را نزد حاكم شرع مىبرد ، پس حاكم ، مرد را حاضر مىكند و بين رجوع به زن بعد از كفّاره دادن و بين طلاق دادن ، او را مخيّر مىكند ، پس اگر يكى از آن دو را اختيار نمايد كه همان است و گرنه از وقت مرافعه ، سه ماه به او مهلت مىدهد پس اگر مدت منقضى شد و يكى از آن دو را اختيار نكرد او را حبس مىكند و در مأكل و مشرب بر او تنگ مىگيرد تا يكى از آن دو را اختيار نمايد ، ولى او را بر يكى از آن دو مجبور نمىنمايد و از طرف او طلاق نمىدهد .\r\n\r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n\r\n\r\nكتاب ايلاء\r\n« ايلاء » قسم بر ترك وطى زوجهء دائمى است كه به او دخول شده است ، به طور ابدى يا در مدت بيشتر از چهار ماه براى وارد كردن ضرر به زوجه . پس به غير قيودى كه ذكر شدند ، تحقق پيدا نمىكند ؛ اگر چه قسم با فقدان آن‌ها منعقد مىشود و بر آن آثار قسم در صورتى كه شرايط قسم جمع باشد ، مترتب مىشود .\r\nمسأله 1 - ايلاء مانند مطلق قسم فقط با اسم خداى متعال كه اختصاص به او دارد يا غالباً بر او اطلاق مىگردد منعقد مىشود . و عربيت در آن معتبر نمىباشد و نه لفظى كه صريح باشد در اينكه آنچه كه مورد قسم واقع شده ترك جماع در قُبُل زن است بلكه معتبر آن است كه قسم خوردن بر ترك اين عمل با لفظى كه ظهور در آن دارد صدق كند ؛ پس قول او « لا اطأك » يا « لا اجامعك » يا « لا امسّك » بلكه و قول او « لا جمع رأسى و رأسك وسادة او مخدة » در صورتى كه به آن قصد ترك جماع را بنمايد ، كفايت مىكند .\r\nمسأله 2 - اگر ايلاء با شرايطش تمام شود ، پس اگر زوجه با وجود خوددارى شوهر از نزديكى با او صبر كند كلامى نيست ، و گرنه زن حق دارد كه مرافعه را نزد حاكم ببرد و حاكم زوج را احضار كند و چهار ماه مهلت بدهد پس اگر در اين مدت رجوع كرد و با او نزديكى نمود كه همان است و گرنه او را بر يكى از دو امر مجبور مىكند ؛ يا رجوع يا طلاق ، پس اگر يكى از آن دو را انجام دهد كه همان و گرنه او را حبس مىكند و در مأكل و مشرب بر او تنگ مىگيرد تا يكى از آن دو را اختيار نمايد ، ولى او را بر يكى از آن دو به طور معين مجبور نمىكند .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمسأله 3 - اقوى اين است كه چهار ماهى كه مهلت داده مىشود سپس بعد از آن مجبور بر يكى از دو امر مىگردد از وقت بردن مرافعه نزد حاكم است .\r\nمسأله 4 - حكم ايلاء با طلاق بائن از بين مىرود ، اگر چه در عده او را عقد نمايد به خلاف رجعى ؛ زيرا اگر چه به وسيلهء آن از حقش خارج مىشود پس حق مطالبه و بردن مرافعه نزد حاكم را ندارد ، ليكن حكم ايلاء بر طرف نمىشود مگر اينكه عده‌اش منقضى شده باشد . پس اگر در عده به زن رجوع كند به حكم اول برمىگردد ، پس زوجه مىتواند حقش را مطالبه كند و نزد حاكم مرافعه نمايد .\r\nمسأله 5 - هر وقت كه شوهر بعد از ايلاء ، زن را وطى كند كفّاره بر او لازم مىشود ؛ چه در مدت تربص باشد يا بعد از آن يا قبل از آن ؛ زيرا او در هر حال حنث قسم نموده اگر چه اين حنث برايش جايز بوده است ، بلكه بعد از انقضاى مدت و مطالبهء زن و امر تخييرى حاكم ، حنث واجب مىشود . و با همين خصوصيت ( كه حنث قسم واجب است ) ، اين قسم از ساير قسم‌ها امتياز پيدا مىكند ، چنان كه از غير آن امتياز پيدا مىكند به اينكه آنچه كه در غير آن معتبر است در اين قسم معتبر نيست از اينكه متعلقش مباح باشد - كه دو طرفش مساوى باشند - يا متعلق آن از نظر دينى يا دنيايى راجح باشد .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nكتاب لعان\r\n« لعان » مباهلهء خاصى است بين زوجين كه اثرش دفع حدّ يا نفى فرزند است .\r\nمسأله 1 - لعان فقط در دو جا مشروع است : يكى از آن‌ها در جايى است كه شوهر به زنش نسبت زنا بدهد . دومى آن‌ها در جايى است كه فرزندىِ بچه‌اى را كه در فراش او متولد شده با امكان الحاق او به زوج ، نفى نمايد .\r\nمسأله 2 - براى مرد جايز نيست كه زوجه‌اش را با شك ، به زنا قذف نمايد . و همچنين قذف به زنا با غلبهء گمان به بعضى از اسباب شك‌آور ، بلكه به شيوع آن و به اخبار ثقه هم جايز نيست . البته با يقين جايز است ، ليكن در صورتى كه زن آن را اعتراف نمىكند و بيّنه‌اى نباشد تصديق نمىشود ، بلكه به مرد در صورت مطالبهء زن حدّ قذف زده مىشود ، مگر اينكه لعان جامع شرايط آتى را واقع سازد ؛ پس حدّ قذف از مرد برداشته مىشود .\r\nمسأله 3 - در ثبوت لعان با قذف شرط است كه مرد ادعاى مشاهده نمايد ، پس در كسى كه آن را ادعا نكند يا متمكن از آن نباشد مانند نابينا ، لعانى نيست . پس با عدم بيّنه هر دو ( كسى كه ادعاى مشاهده نكرده و يا متمكن از مشاهده نباشد ) حدّ مىخورند ، و شرط است كه مرد بيّنه‌اى نداشته باشد پس اگر بيّنه بود بايد اقامه نمايد تا حدّ منتفى شود و لعانى نيست .\r\nمسأله 4 - در ثبوت لعان شرط است كه زن مورد قذف ، زوجهء دائمى باشد ؛ پس در قذف زن بيگانه لعانى نيست ، بلكه با نبود بيّنه قذف‌كننده حد مىخورد . و چنين است در زن منقطعه بنابر اقوى . و شرط است كه مدخول بها باشد و گرنه لعانى نيست . و شرط است كه مشهور به زنا نباشد و گرنه لعانى نيست ، بلكه حدّى نيست تا با لعان برداشته شود ، بلكه اگر آن را با بيّنه از خودش دفع ننمايد تعزير دارد . البته اگر متجاهر به زنا باشد بعيد نيست كه تعزير هم نداشته باشد . و در لعان همچنين شرط است كه زن كامل ، و از لالى و كرى سالم باشد .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمسأله 5 - براى مرد جايز نيست كه فرزندىِ كسى را كه در فراش او متولد شده با امكان الحاق او به خودش - به اينكه به مادر او دخول كرده يا منى را در فرج يا اطراف آن به طورى ريخته كه امكان داشته باشد كه رحم ، آن را جذب نمايد و از اين زمان تا وضع حمل او شش ماه و بيشتر گذشته باشد و از نهايت مدت حمل هم نگذشته باشد - انكار نمايد ، حتى در جايى كه كسى با او زنا كرده باشد تا چه رسد به اينكه او را متّهم نمايد ، بلكه واجب است كه به فرزندى او اقرار نمايد . البته اگر علم دارد كه از او به وجود نيامده از اين جهت كه مىداند شروط الحاق به او مختل شده است ، واجب است كه او را و لو با لعان نفى نمايد - در صورتى كه به حسب ظاهر شرع ، اگر نفى او نباشد ملحق به او مىشود - تا كسى كه از او نيست به نسب او ملحق نشود ، پس بر او حكم فرزند در ارثيه و ازدواج و نگاه به محارم او و غير اين‌ها مترتب شود .\r\nمسأله 6 - اگر فرزندىِ كسى را كه در فراش او متولّد شده نفى نمايد ، پس اگر مىداند كه به مادر او به طورى دخول كرده كه امكان دارد فرزند با آن دخول ، به او ملحق شود ، يا به چنين چيزى اقرار كند و با اين حال او را نفى كند از او مسموع نيست و منتفى نمىشود ؛ نه با لعان و نه با غير آن . و اما اگر چنين دخولى را نداند و اقرار به آن هم ننمايد اما او را نفى كند ، خواه بدون ذكر سبب ، به اينكه بگويد : « اين فرزند من نيست » يا سبب آن را ذكر كند به اينكه بگويد : « چون من به مادر او اصلًا دخول ننمودم » يا منكر دخولى شود كه تكوّن او از آن ممكن است ، پس در اين صورت اگر چه به مجرد نفى او ، فرزند از او منتفى نمىشود ، ليكن با لعان از او منتفى مىشود به شرطى كه دخول ثابت باشد ؛ و با عدم ثبوت آن لعان مطلقا مشروع نيست .\r\nمسأله 7 - لعان براى نفى فرزند فقط در صورتى مشروعيت دارد كه زن با عقد دائم به نكاح درآمده باشد . و اما فرزند زن متعه با نفى مرد بدون لعان منتفى مىشود ؛ اگر چه در صورت عدم علم او به انتفاى آن ، نفى او برايش جايز نمىباشد . و اگر بداند كه به او دخول نموده يا در فرج او يا اطراف فرج او منى ريخته به طورى كه امكان دارد كه فرزند از او باشد ، يا اقرار به چنين چيزى نمايد و با اين حال ، او را نفى كند ، با نفى او ، فرزند از او منتفى نمىشود و از او مسموع نمىباشد مانند زن دائمى .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nمسأله 8 - در مشروعيت لعان براى نفى فرزند بين اينكه حمل باشد يا متولد شده باشد فرقى نيست .\r\nمسأله 9 - معلوم است كه انتفاى فرزند از زوج لازمه‌اش اين نيست كه از زنا باشد ؛ زيرا احتمال دارد كه از وطى شبهه يا غير آن باشد ، پس اگر مرد بداند كه فرزند به او ملحق نمىباشد اگر چه برايش جايز بلكه واجب است كه او را از خودش نفى نمايد ، ليكن براى او جايز نيست كه زن را متّهم به زنا نمايد و به فرزند زن نسبت زنا زاده بودن بدهد .\r\nمسأله 10 - اگر اقرار به فرزند نمايد ، انكار او بعد از آن ، مسموع نمىباشد ؛ چه اقرارش صريح باشد يا به طور كنايه ؛ مثل اينكه به او بشارت داده و گفته شود : « بارك اللَّه فى مولودك » پس بگويد : « آمين » يا بگويد : « ان شاء اللَّه تعالى » بلكه گفته شده اگر زوج وقت تولد او حاضر باشد و فرزند را با نبود عذر انكار ننمايد بعد از آن حق انكار او را ندارد ، بلكه اين قول به مشهور فقها نسبت داده شده است ليكن اقوى خلاف آن است .\r\nمسأله 11 - لعان فقط نزد حاكم شرع واقع مىشود و احوط ( وجوبى ) آن است كه حتى نزد كسى كه از طرف حاكم براى اين منظور منصوب هم شده ، واقع نشود . و صورت لعان اين است كه مرد ابتدا مىكند و بعد از آن‌كه زن را قذف نمود يا فرزند زن را نفى نمود ، مىگويد : « اشهد باللَّه انى لمن الصادقين فيما قلت من قذفها » يا « . . . نفى ولدها » اين را چهار مرتبه مىگويد سپس يك مرتبه مىگويد : « لعنة اللَّه علىّ ان كنت من الكاذبين » . سپس زن بعد از آن ، چهار مرتبه مىگويد : « اشهد باللَّه انه لمن الكاذبين فى مقالته من الرمى بالزنا » يا « . . . نفى الولد » سپس يك مرتبه مىگويد « انّ غضب اللَّه علىّ ان كان من الصادقين » .\r\nمسأله 12 - واجب است كه شهادت و لعن به صورت مذكور باشد ، پس اگر مرد يا زن بگويد : « احلف » يا « اقسم » يا « شهدت » يا « انا شاهد » يا لفظ جلاله را به لفظ ديگرى مانند رحمن و خالق بشر و مانند اين‌ها تغيير دهند ، يا مرد بگويد : « انى صادق » يا « لصادق » يا « من الصادقين » و لام را ذكر نكند ، يا زن بگويد : « انه لكاذب » يا « كاذب » يا « من الكاذبين » واقع نمىشود . و همچنين است اگر مرد « لعنت » را به « غضب » و زن « غضب » را به « لعنت » تبديل نمايند .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nمسأله 13 - واجب است كه لعان نمودن هر كدام از اين دو ، بعد از اين باشد كه حاكم شرع آن را بر او القاء نمايد ، پس اگر قبل از آن‌كه حاكم امر كند ، مبادرت به آن نمايد واقع نمىشود .\r\nمسأله 14 - واجب است كه صيغه به عربى صحيح - در صورت قدرت بر آن - باشد و گرنه هر مقدارى كه از آن ميسور است مىآورد و در صورت تعذّر آن ، به غير عربى مىآورد .\r\nمسأله 15 - واجب است كه هر دو در وقت تلفظ به الفاظ پنج‌گانهء خود ايستاده باشند .\r\nو آيا معتبر است كه در تلفظ هر يك از ايشان ، هر دو با هم ايستاده باشند ، يا ايستادن هر يك در وقت تلفظ به آنچه كه اختصاص به او دارد ، كفايت مىكند ؟ احوط ( وجوبى ) آن‌ها اولى است بلكه خالى از قوت نيست .\r\nمسأله 16 - اگر لعان جامع شرايط از آن دو واقع شد ، بر آن چهار حكم مترتب مىشود :\r\nاول : انفساخ عقد ازدواج و جدايى بين آن‌ها . دوم : حرمت ابدى ؛ پس اين زن بر اين مرد ابداً حلال نمىشود و لو اينكه با عقد جديد باشد . و اين دو حكم در مطلق لعان ثابت مىباشند ؛ چه براى قذف به زنا باشد يا براى نفى ولد . سوم : سقوط حدّ قذف از شوهر به سبب لعانش و سقوط حدّ زنا از زوجه به سبب لعانش ؛ پس اگر او را قذف نمايد سپس لعان كند و زن از لعان نكول كند ، مرد از حدّ قذف خلاصى پيدا مىكند و زن ، حدّ زن زانيه را مىخورد ؛ چون كه لعان مرد به منزلهء بيّنه است در اثبات زنا . چهارم : انتفاى فرزند از مرد ؛ نه از زن ، در صورتى كه براى نفى او با هم لعان نمايند ، به اين معنى كه اگر شوهر او را نفى كند و زن ادعا كند كه فرزند او است ، پس با هم لعان نمايند ، بين مرد و اين فرزند و همچنين بين اين فرزند و هر كسى كه از ناحيهء پدرى به او انتساب دارد ، مانند جد و جده و برادر و خواهر پدرى و همچنين عموها و عمه‌ها توارثى نمىباشد ، به خلاف مادر و كسانى كه به وسيلهء مادر انتساب به آن فرزند دارند ، حتى برادرهاى پدر و مادرى در حكم برادرهاى مادرى مىباشند .\r\nمسأله 17 - اگر بعد از آن‌كه براى نفى فرزند لعان نمود ، خود را تكذيب كند ، در آنچه كه به ضرر او است ، فرزند به او ملحق مىشود ؛ نه در آنچه كه به نفع او است ؛ بنا بر اين فرزند از او ارث مىبرد ولى پدر از او و از كسى كه به واسطهء او قرابت دارد ، ارث نمىبرد . و اين فرزند از اقارب پدرش با اقرار پدر ارث نمىبرد .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nكتاب مواريث ( ارث )\r\nو در آن چند مقدمه و دو مقصد و چند الحاقيه است ،\r\n\r\nاما مقدمات آن چند امر است :\r\n\r\nاول : در موجبات ارث\r\nموجبات ارث ، نسب است و سبب ، كه نسب ، سه مرتبه دارد : اول : پدر و مادر و فرزندان ؛ اگر چه پايين بروند . و دوم : اجداد و جده‌ها ؛ اگر چه بالا بروند و برادرها و خواهرها و اولاد آن‌ها ؛ اگر چه پايين بروند . سوم : عموها و عمه‌ها و دايىها و خاله‌ها ؛ اگر چه بالا بروند و اولاد آن‌ها ؛ اگر چه پايين بروند ؛ به شرط آن‌كه اين عناوين عرفاً بر آن‌ها صدق كند . و سبب دو قسم است : « زوجيت » و « ولاء » . و ولاء سه مرتبه دارد : « ولاء عتق » سپس « ولاء ضمان جريره » سپس « ولاء امامت » .\r\n\r\nدوم : در موانع ارث\r\nو موانع ارث زياد است كه بعضى از آن‌ها چيزهايى است كه حاجب و مانع از اصل ارث بردن مىشود و آن حجب حرمان است . و بعضى از آن‌ها چيزهايى است كه قسمتى از ارث را منع مىكند و آن حجب نقصان است .\r\n\r\nپس آنچه كه اصل ارث را منع مىكند چند امر است :\r\n\r\nاول : كفر به اقسامش\r\nخواه اصلى باشد يا از روى ارتداد ، پس كافر ؛ اگر چه نزديك باشد ، از مسلمان ارث\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nنمىبرد و ارث مسلمان به مسلمان اختصاص دارد ؛ اگر چه دور باشد . بنا بر اين اگر ميت مسلمان ، پسر كافرى داشته باشد ، از او ارث نمىبرد و لو اينكه به جز امام عليه السلام قرابتى - چه نسبى و چه سببى - نداشته باشد ؛ پس ارث او به امام عليه السلام اختصاص پيدا مىكند ؛ نه به پسرش كه كافر است .\r\nمسأله 1 - اگر كافر - چه اصلى باشد و چه مرتد فطرى يا ملى - بميرد و داراى وارث مسلمان و كافر باشد ، مسلمان ، ارث او را مىبرد ، چنان كه گذشت . و اگر وارث مسلمان نداشته باشد ، بلكه همهء ورثهء او كافر باشند ، طبق قواعد ارث ، از او ارث مىبرند ، مگر اينكه ميّت كافر ، مرتد فطرى يا ملى باشد كه ارثيهء او مال امام عليه السلام است ، نه ورثهء كافرش .\r\nمسأله 2 - اگر ميت ، مسلمان يا مرتد فطرى يا ملى باشد و وارثى به جز زوج و امام عليه السلام نداشته باشد ، ارث او مال زوج است ، نه امام عليه السلام . و اگر وارث او منحصر به زوجه و امام عليه السلام باشد ، ربع تركهء او مال زوجه و بقيه مال امام عليه السلام است .\r\nمسأله 3 - اگر مسلمان يا كافرى بميرد و داراى وارث كافر و وارث مسلمان - غير از امام عليه السلام - باشد و وارث كافر او بعد از مرگ او اسلام بياورد ، چنانچه وارث مسلمان او يك نفر باشد ارث اختصاص به او پيدا مىكند و اسلام براى كسى كه مسلمان شده نفعى ندارد .\r\nالبته اگر آن يك نفر ، زوجه باشد ، اسلام كسى كه قبل از تقسيم تركه - بين زوجه و امام عليه السلام يا نايب او - اسلام آورده نتيجه‌بخش است . و اگر وارث مسلمان او متعدد باشد پس اگر اسلام كسى كه اسلام آورده بعد از تقسيم ارث باشد ، اسلامش نفعى ندارد و اما اگر قبل از تقسيم باشد پس در صورتى كه در طبقه با آن‌ها مساوى باشد با آنان در ارث شريك مىباشد و اگر بر آنان مقدم باشد اختصاص به او پيدا مىكند و مانع آن‌ها مىشود ، مانند اينكه او پسر ميت و آن‌ها برادر ميت باشند .\r\nمسأله 4 - اگر وارث بعد از آن‌كه بخشى از تركه تقسيم شده و بخشى تقسيم نشده اسلام بياورد ، احوط ( وجوبى ) مصالحه است .\r\nمسأله 5 - اگر مسلمانى كه داراى ورثهء كافر است و بين آن‌ها وارث مسلمانى نيست بميرد ، پس بعضى از آن‌ها بعد از مرگ او مسلمان شود ، ارث مختص او مىباشد و بقيه و\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nامام عليه السلام از او ارث نمىبرند . و همچنين است حال اگر مرتدى بميرد و ورثهء كافرى به جا بگذارد و بعد از مرگ او بعضى از آن‌ها مسلمان شود .\r\nمسأله 6 - اگر كافر اصلى بميرد و ورّاث كافرى كه بين آن‌ها مسلمان نيست به جا بگذارد ، پس بعد از مرگ او بعضى از آن‌ها اسلام بياورد ظاهر آن است كه اسلام او اثرى ندارد و حكم مانند قبل از اسلام او است ؛ پس در صورتى كه طبقه‌اش مقدم باشد ، ارث مختص او است و اگر طبقه‌اش مؤخر است اختصاص به غير او دارد و در صورت مساوات ، با آن‌ها شريك مىباشد . و احتمال دارد كه در صورت آخرى مشاركت او با بقيه در موردى باشد كه اسلام او بعد از تقسيم تركه بين او و بين آن‌ها باشد ؛ و اما اگر قبل از تقسيم باشد ، ارث مختص او مىشود . و همچنين اختصاص ارث به طبقهء سابق در صورت دوم در جايى است كه كسى كه در طبقهء سابق است يكى باشد يا اگر متعدد است اسلام كسى كه اسلام آورده بعد از تقسيم تركه بين آن‌ها بوده باشد ؛ و اما اگر اسلام او قبل از تقسيم باشد ، ارث مختص او است .\r\nمسأله 7 - منظور از مسلمان و كافر - چه وارث باشد و چه مورّث ، چه حاجب باشد و چه محجوب - اعم از اين است كه كافر يا مسلمان حقيقى و مستقل باشد ، يا اينكه كافر و مسلمان حكمى و تبعى باشد ؛ پس هر بچه‌اى كه در حال انعقاد نطفه‌اش يكى از پدر و مادرش مسلمان باشند ، حكماً و تبعاً مسلمان است ، پس حكم مسلمان به او ملحق مىشود . و اگر متبوع او بعد از آن مرتد شود ، بچه در ارتداد عارضى تابع او نمىباشد . البته اگر يكى از پدر و مادر بچه قبل از بلوغش - بعد از آن‌كه در وقت انعقاد نطفهء او كافر بوده‌اند - اسلام بياورد ، در اسلام تابع او مىشود . و هر بچه‌اى كه پدر و مادرش با هم در وقت انعقاد نطفهء او كافر باشند - چه هر دو كافر اصلى باشند يا هر دو مرتد باشند يا مختلف باشند - در حكم كافر است تا اينكه يكى از آن‌ها قبل از بلوغ او مسلمان شوند يا بعد از بلوغ ، خود بچه اسلام بياورد ؛ بنا بر اين اگر كافرى بميرد و فرزندان كافر و بچه‌هايى از برادر مسلمان يا خواهر مسلمانش داشته باشد ، اين بچه‌ها از او ارث مىبرند ؛ نه فرزندان خودش . و اگر پسر كافرى داشته باشد و از پسر مسلمانش هم بچه‌اى داشته باشد ، اين بچه از او ارث مىبرد نه پسر خودش . و اگر مسلمانى بميرد و بچه‌اى داشته باشد ، سپس اين\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nبچه بميرد و در تمام طبقه‌ها وارث مسلمانى نداشته باشد ، وارث او امام عليه السلام مىباشد ، چنان كه حال همين است در ميت مسلمان ( زيرا طفل مسلمان در حكم مسلمان است ) . و اگر بچه‌اى كه پدر و مادرش كافرند بميرد و داراى مال باشد و تمامى ورثه‌اش كافر باشند ، اين كافرها طبق آنچه كه خداوند واجب كرده است از او ارث مىبرند و امام عليه السلام ارث نمىبرد . اين در صورتى است كه پدر و مادرش هر دو كافر اصلى باشند و اما اگر هر دو مرتد باشند آيا اين بچه ، حكم كفر ارتدادى را دارد تا اينكه امام عليه السلام وارث او باشد يا حكم كافر اصلى را دارد تا اينكه ورثهء كافرش از او ارث ببرند ؟ دو وجه است كه دومى آن‌ها خالى از قوت نيست . و در جريان حكم تابعيت ، در آنچه كه گذشت ، در جده تأمل است و همچنين است در جد با وجود پدر كافر ، اگر چه جريان آن در جد مطلقا خالى از وجه نمىباشد .\r\nمسأله 8 - مسلمان‌ها از همديگر ارث مىبرند اگر چه در مذاهب و اصول و اعتقادات اختلاف داشته باشند ، پس اهل حق آنان از اهل باطل آن‌ها و برعكس ؛ و اهل باطل آنان از اهل باطل آن‌ها ارث مىبرند . البته غلات كه محكوم به كفر مىباشند و خوارج و ناصبىها و كسى كه بعضى از ضروريات دين را با توجه انكار نمايد و ملتزم به لوازم انكار باشد ، كافر يا در حكم كافر مىباشند ، پس مسلمان از آن‌ها ارث مىبرد و آن‌ها از مسلمان ارث نمىبرند .\r\nمسأله 9 - كفار از همديگر ارث مىبرند اگر چه در ملل و نحل ، اختلاف داشته باشند ؛ پس نصرانى از يهودى ارث مىبرد و بر عكس ، بلكه شخص حربى از ذمّى ارث مىبرد و بر عكس ، ليكن در ارث بردن بعضى از آن‌ها از بعضى ، نبود وارث مسلمان ، شرط است چنان كه گذشت .\r\nمسأله 10 - مرتد - و او كسى است كه از اسلام خارج شده و كفر اختيار نموده است - بر دو قسم است : فطرى و ملى ؛ مرتد فطرى كسى است كه يكى از پدر و مادرش در حال انعقاد نطفهء او ، مسلمان باشند ، سپس بعد از بلوغش اظهار اسلام نمايد و پس از آن از اسلام خارج شود . و مرتد ملى كسى است كه پدر و مادرش در حال انعقاد نطفهء او كافر باشند سپس بعد از بلوغ اظهار كفر نمايد ، پس كافر اصلى شود و پس از آن اسلام بياورد سپس به كفر برگردد ، مانند نصرانى اصلى كه اسلام بياورد سپس مثلًا به نصرانيتش برگردد .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nپس مرتد فطرى اگر مرد باشد زوجه‌اش از او جدا مىشود و نكاحش - بدون طلاق - منفسخ مىشود و عده وفات مىگيرد ، سپس اگر بخواهد ( با شخص ديگرى ) ازدواج مىكند . و اموال او كه در وقت ارتداد مال او بوده ، بعد از اداى ديون او ، مانند ميت ، بين ورثه‌اش تقسيم مىشود و انتظار مرگ او كشيده نمىشود و توبه و رجوعش به اسلام در برگشتن زوجه و مالش به او ، فايده ندارد . البته توبه‌اش باطناً و نيز ظاهراً - نسبت به بعضى از احكام - قبول مىشود ، پس بدنش پاك و عباداتش صحيح مىشود و اموال جديدى را كه با اسباب اختيارى ، مانند تجارت و حيازت و با اسباب قهرى ، مانند ارث ، به دست مىآورد مالك مىگردد و برايش جايز است كه با زن مسلمان ازدواج نمايد ، بلكه حق دارد بر زوجهء سابقش ، تجديد عقد نمايد . و اگر مرتد فطرى زن باشد اموالش بر ملكش باقى مىماند و به ورثه‌اش منتقل نمىشود ، مگر اينكه بميرد . و در صورتى كه مدخول بها نباشد از شوهر مسلمانش در همان حال بدون عده گرفتن جدا مىشود و اگر مدخول بها باشد چنانچه قبل از تمام شدن عده - كه عدهء طلاق است - توبه نمايد زوجيت باقى مىماند و گرنه معلوم مىشود كه فسخ و جدا شدن ، از اول زمان ارتداد بوده است . و اما مرتد ملّى - چه مرد باشد يا زن - اموالش به ورثه‌اش منتقل نمىشود ، مگر اينكه بميرد و نكاح بين مرد مرتد و زوجهء مسلمانش منفسخ مىشود و همچنين نكاح بين زن مرتد و شوهر مسلمانش به مجرد ارتداد بدون آن‌كه عده بگيرد در صورتى كه به او دخول نشده باشد ، منفسخ مىشود و در صورت دخول به او ، فسخ نكاح بر انقضاى عدّه توقف دارد ، پس اگر مرد يا زن قبل از انقضاى عدّه از ارتداد به اسلام رجوع نمايد ، زوجه‌اش مىباشد و گرنه كشف مىشود كه زن در وقت ارتداد از او جدا شده است . سپس در اينجا اقسام ديگرى است كه در الحاق آن‌ها به فطرى يا ملى اختلاف است و به محل آن موكول مىشود .\r\n\r\nدوم : قتل\r\nمسأله 1 - قاتل در صورتى كه قتل عمداً و از روى ظلم باشد از مقتول ارث نمىبرد و در صورتى كه مقتول را به حق به قتل برساند ، از او ارث مىبرد ، مانند اينكه به عنوان قصاص يا اجراى حدّ يا دفاع از خود يا عرض يا مالش باشد . و همچنين است اگر قتل از\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nروى خطاى محض باشد مانند اينكه به پرنده‌اى تير بزند و خطا كند و به خويشاوند او بخورد پس از او ارث مىبرد . البته از ديهء او كه عاقله‌اش تحمل مىكنند بنابر اقوى ارث نمىبرد .\r\nو اما قتل شبه عمد - و آن اين است كه قصد داشته باشد كه فعلى را بدون آن‌كه قصد قتل او را بنمايد ، بر مقتول واقع سازد و اين فعل به طور عادى موجب قتل نيست ، مانند اينكه او را جهت تأديب به طور آرام بزند پس به قتل او منجر شود - در اينكه مانند عمد محض ، مانع ارث است يا مانند خطاى محض مىباشد ؟ دو قول است كه اقواى آن‌ها دومى است .\r\nمسأله 2 - در قتل عمدى كه از روى ظلم انجام مىگيرد و مانع ارث است ، بين اينكه به مباشرت او باشد ، مانند اينكه او را سر ببرد يا با گلوله او را بزند و بين اينكه به تسبيب او باشد ، مانند اينكه او را در محل درندگان بيندازد و درنده‌اى او را پاره كند يا او را در جايى در زمان طولانى بدون غذا حبس نمايد پس از گرسنگى يا عطش بميرد يا نزد او غذاى مسمومى حاضر نمايد بدون آن‌كه او بداند پس آن را بخورد و غير اين‌ها از تسبيباتى كه قتل با آن‌ها به مسبّب ، منسوب و مستند مىشود ، فرقى نيست . البته بعضى از تسبيباتى كه گاهى تلف بر آن مترتب مىشود به طورى كه به مسبب انتساب و استناد پيدا نمىكند مانند كندن چاه و انداختن چيزهاى لغزاننده در راه‌ها و معابر و غير اين‌ها ، اگر چه موجب ضمان و ديه بر مسبِّب مىشود ، ولى مانع از ارث نمىباشد ، پس كسى كه در راه ، چاه كنده است ، از خويشاوندش كه در آن افتاده و مرده است ، ارث مىبرد .\r\nمسأله 3 - همانطور كه قاتل از ارث بردن از مقتول ، منع مىشود ، همچنين از كسى كه در مرتبهء پايين‌تر و در طبقهء بعد از او واقع شده حاجب نمىباشد ، پس بودن او مانند نبودش است ، پس اگر كسى پدرش را به قتل برساند و داراى پسرى باشد و پدرش اولادى غير از قاتل نداشته باشد ، پسر قاتل از جدش ارث مىبرد . و همچنين است اگر اولاد مقتول در پسر قاتلش منحصر باشد ولى برادرهايى داشته باشد ، ارثيه او مال آن‌ها مىباشد و مال پسرش نيست ، بلكه اگر وارثى نداشته باشد مگر امام عليه السلام ، امام از او ارث مىبرد نه پسرش .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nمسأله 4 - در مانع بودن قتل بين اينكه قاتل يكى باشد يا متعدد ، فرقى نيست ؛ و در صورتى كه قاتل متعدد باشد ، بين اينكه همهء آن‌ها وارث باشند يا بعضى از آن‌ها وارث باشند و بعضى وارث نباشند ، فرقى نيست .\r\nمسأله 5 - ديه در حكم مال مقتول است كه اولًا ديون او از آن پرداخت مىشود و موارد وصيت او قبل از ارث ، از آن خارج مىشود ، سپس باقىماندهء ديه مانند بقيهء اموال ارث برده مىشود ؛ چه قتل عمدى باشد و از قصاص به ديه مصالحه شود و چه شبه عمد يا خطايى باشد و چه آنچه كه در مورد صلح گرفته مىشود بيشتر از ديه يا كمتر يا مساوى باشد و چه آنچه كه گرفته شده ، از جنس ديه باشد يا نه . و هر كسى كه به واسطهء نسب و سبب از خويشاوندان او است حتى زوجين ، از ديه در قتل عمدى ارث مىبرند اگر چه زوجين حق قصاص ندارند ، ليكن اگر صلح و رضايت به ديه واقع شود زوجين سهمشان را از آن مىبرند . البته كسى كه فقط از طرف مادر از خويشاوندان او مىباشد چيزى از ديه را ارث نمىبرد مانند برادر و خواهر مادرى ، بلكه بقيهء كسانى هم كه به وسيلهء مادر خويشاوندان مىباشند مانند دايىها و جده‌هايى كه از ناحيهء مادر مىباشند ، ارث نمىبرند اگر چه در غير برادر و خواهر ، احوط ( استحبابى ) مصالحه است .\r\n\r\nسوم از موانع ارث : رق ( بنده و كنيز ) بودن\r\nبه صورتى كه در كتاب‌هاى مفصل فقهى بيان شده است .\r\n\r\nچهارم : متولد شدن از زنا\r\nمسأله 1 - اگر زنا هم از طرف پدر و هم از طرف مادر باشد ، بين بچهء آن‌ها و پدر و مادر و همچنين بين بچه و كسانى كه به واسطه پدر و مادر انتساب دارند ، توارث ( ارث بردن از يكديگر ) نيست . و اگر زنا از يكى از آن‌ها باشد ، نه از ديگرى ، مانند اينكه فعل يكى از آن‌ها به طور شبهه باشد ، بچه و زانى و بچه و كسانى كه به زانى منسوبند از همديگر ارث نمىبرند .\r\nمسأله 2 - بين كسى كه از زنا تولد يافته و نزديكان او كه از زنا نمىباشند - مانند فرزند و\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nزوجهء او و مانند اين‌ها - مانعى از ارث بردن نيست . و همچنين بين او و بين يكى از پدر و مادر كه زانى نمىباشد و بين منسوبين او ، مانعى از توارث نيست .\r\nمسأله 3 - كسى كه از شبهه متولد شده است مانند اين است كه از حلال تولد يافته است و او و نزديكان پدرى يا مادرى او يا غير آن‌ها از طبقات و مراتب ارث ، از همديگر ارث مىبرند .\r\nمسأله 4 - وطى حرام ، غير از زنا - مانند وطى در حال حيض و در ماه رمضان و مانند اين‌ها - مانع ارث بردن نمىشود .\r\nمسأله 5 - ازدواج ساير مذاهب و آيين‌ها در صورتى كه طبق مذاهبشان باشد اگر چه مخالف شرع اسلام باشد مانع ارث بردن نمىشود ، حتى اگر تولد ، از ازدواج با بعضى از محارم باشد ، در صورتى كه جواز آن در بعضى از آيين‌ها فرض شود .\r\nمسأله 6 - ازدواج بقيهء مذاهب ( اسلامى ) ، غير از مذهب اثنا عشريه در صورتى كه طبق مذهبشان واقع شود مانع از ارث بردن نمىشود ؛ اگر چه به حسب مذهب ما باطل باشد .\r\nمانند اينكه زن مورد نكاح به طلاق بدعى ( نوعى از سه طلاقه ) ، طلاق داده شده باشد .\r\n\r\nپنجم : لعان\r\nمسأله 1 - لعان ، مانع از توارث بين فرزند و پدرش و همچنين بين او و بين نزديكانش از ناحيهء پدر مىشود . و اما توارث بين فرزند و مادرش و همچنين بين او و بين نزديكان او از ناحيهء مادرش تحقق پيدا مىكند و لعان مانع آن نمىشود .\r\nمسأله 2 - اگر بعضى از نزديكان از پدر و مادر و بعضى از آنان تنها از مادر باشند ، به جهت انتساب به مادر ، به طور مساوى ارث مىبرند و انتساب به پدر اثرى ندارد ، پس برادر پدر و مادرى در حكم برادر مادرى است .\r\nمسأله 3 - اگر مرد بعد از لعان اعتراف نمايد به اينكه فرزند مال او است ، فرزند ملحق به او مىشود در آنچه كه بر عليه او است ؛ نه در آنچه كه به نفع او است ، پس فرزند از او ارث مىبرد ، ولى پدر از او و از كسى كه به وسيلهء او با پدر قرابت دارد ، ارث نمىبرد ، بلكه\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nبا اقرار پدر ، فرزند از نزديكان پدرش ارث نمىبرد .\r\nمسأله 4 - اقرار فرزند و بقيّهء نزديكان ، بعد از لعان ، اثرى در توارث ندارد ، بلكه آنچه كه اثر دارد ، فقط اقرار پدر در ارث بردن فرزند از او مىباشد .\r\n\r\nامورى در اينجا ، از موانع ارث شمرده شده كه در آن تسامح است :\r\n\r\nاول : حمل ،\r\nمادامىكه حمل است ارث نمىبرد ؛ اگر چه معلوم باشد كه در شكم مادرش زنده است ؛ ليكن از كسى كه در مرتبه يا در طبقهء متأخر از او است حاجب مىباشد ؛ پس اگر ميت حمل داشته باشد و داراى نوه‌ها و برادرها هم باشد ، از ارث بردن ممنوع مىشوند و چيزى به آن‌ها داده نمىشود تا حال آن روشن شود ، پس اگر زنده متولد شد ، ارث اختصاص به او پيدا مىكند و اگر به طور مرده به دنيا آمد ، آن‌ها ارث مىبرند .\r\nمسأله 1 - اگر ميت وارث ديگرى در مرتبه و طبقهء حمل داشته باشد مانند اينكه ميت داراى اولاد باشد ، براى حمل به اندازهء سهم دو پسر كنار گذاشته مىشود و باقىمانده به بقيه داده مىشود سپس بعد از آن‌كه وضع روشن شد ، اگر مرده به دنيا آمد ، سهم او كه كنار گذاشته شده بود به وارث ديگر داده مىشود و اگر وارث متعدد باشد طبق آنچه كه خدا واجب كرده بين آن‌ها تقسيم مىشود .\r\nمسأله 2 - اگر براى وارث موجود ، فرضى باشد كه با بود و نبود حمل تغيير نمىكند مانند سهم يكى از زوجين يا يكى از پدر و مادر در صورتى كه با او فرزندى غير از حمل باشد ، تمام سهم او داده مىشود . و در صورتى كه حمل در فرض تولد - و لو در بعضى از صور - سهم وارث را تغيير داده و ناقص مىكند به وارث كمترين سهمى را كه در صورت تولد حمل به ارث مىبرد ، داده مىشود ، مانند پدر و مادرى كه با آن‌ها غير از حمل فرزند ديگرى نيست .\r\nمسأله 3 - اگر با وسايل جديد حال بچه ( حمل ) معلوم شود به مقدار سهم او كنار گذاشته مىشود ، پس اگر معلوم شود كه او يكى و پسر است ، سهم يك پسر كنار گذاشته مىشود . و اگر معلوم شود كه او يك دختر است سهم او كنار گذاشته مىشود . و اگر معلوم شود كه حمل بيشتر از دو نفر است سهم آن‌ها كنار گذاشته مىشود .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمسأله 4 - اگر سهم دو نفر كنار گذاشته شود و بقيهء تركه تقسيم شود ، سپس بيشتر از دو نفر متولد شوند ، به اندازهء سهم نفر اضافى از تركه پس گرفته مىشود .\r\nمسأله 5 - حمل اگر به صورت زنده متولد شود ، ارث مىبرد و از او ارث برده مىشود اگر چه در همان ساعت بميرد ؛ پس اگر معلوم شود كه بعد از جدا شدنش حيات داشته و بعد از آن مرده است ارث مىبرد و ارث برده مىشود . و در زنده به دنيا آمدن ، صدا كردن بچه بعد از بيرون آمدنش معتبر نمىباشد ، در صورتى كه با حركت واضح و غير آن ، معلوم شود كه به طور زنده به دنيا آمده است .\r\nمسأله 6 - داخل شدن روح در حمل در وقت مردن مورّث شرط نيست ، بلكه انعقاد نطفهء آن در وقت مردن مورث ، كفايت مىكند . پس اگر كسى بميرد و حمل در زوجهء او بعد از مرگش معلوم شود و طورى باشد كه شرعاً به او ملحق باشد در صورتى كه به صورت زنده جدا شود از او ارث مىبرد .\r\n\r\nدوم : طبقه‌اى جلوتر وجود داشته باشد ،\r\nپس چنين طبقه‌اى مانع از ارث طبقهء بعدى مىباشد ، مگر اينكه به جهتى ممنوع از ارث شده باشد .\r\n\r\nسوم : درجهء جلوترى در طبقات ارث ، وجود داشته باشد ،\r\nپس چنين درجه‌اى - در صورتى كه ممنوع از ارث نباشد - از درجهء بعدى منع مىكند ، مانند فرزند از فرزند فرزند و مانند برادر از فرزند برادر .\r\n\r\nو اما حجب نقصان ؛\r\nيعنى آنچه كه از قسمتى از ارث جلوگيرى مىكند چند امر است :\r\n\r\nاول : قتل خطايى و شبه عمد است ؛\r\nاين قتل ، قاتل را از ارث بردن از خصوص ديه - نه غير آن از تركهء ميت - جلوگيرى مىكند .\r\n\r\nدوم : بزرگ‌ترين فرزندان ذكور است ؛\r\nكه او بقيّهء ورثه را از ارث بردن از خصوص « حبوه » جلوگيرى مىكند . و اگر فرزند ذكور يكى هم باشد ساير ورثه را از ارث بردن از حبوه جلوگيرى مىكند .\r\n\r\nسوم : فرزند است مطلقا ؛\r\nچه مرد باشد يا زن ، يكى باشد يا متعدد ، بدون واسطه باشد يا با واسطه ؛ كه وجود فرزند ( براى يكى از زوجين ) زوج ديگر را از سهم اعلايش - يعنى نصف و ربع - جلوگيرى مىكند .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n\r\nچهارم : وارث است مطلقا\r\nچه نسبى باشد و چه سببى ، مرد باشد يا زن ، يكى باشد يا متعدد ، كه اين وارث يكى از زوجين را از بيشتر از فريضه‌شان - نصف يا ربع يا ثمن - جلوگيرى مىكند ؛ پس با زيادى تركه از فريضه ، زيادى به غير زوجين رد مىشود . البته اگر وارث منحصر به زوج و امام عليه السلام باشد زوج ، نصف را به عنوان فريضه ارث مىبرد و نصف ديگر به او رد مىشود ، به خلاف آن‌كه منحصر به زوجه و امام عليه السلام باشد ؛ زيرا ربع آن مال زن و بقيه مال امام عليه السلام است .\r\n\r\nپنجم : ناقص بودن تركه از سهم‌هاى مفروض است ؛\r\nكه اين نقص جلوگيرى مىكند دختر يگانه و خواهر يگانهء پدر و مادرى يا پدرى را از فريضه‌شان كه نصف است ؛ و همچنين دخترهاى متعدد و خواهرهاى متعددى كه از پدر و مادر يا از پدر باشند را از فريضه‌شان كه دو ثلث است جلوگيرى مىكند ؛ پس اگر ميت يك دختر و پدر و مادر و شوهر يا دخترهاى متعدد و پدر و مادر و شوهر داشته باشد ، نقص بر دختر يا دخترها وارد مىشود . و همچنين است در بقيهء فرض‌ها .\r\n\r\nششم : خواهر پدر و مادرى يا پدرى است ؛\r\nكه اين خواهر ، برادر و خواهر مادرى را از رد آنچه كه بر فريضه‌شان زياد مىآيد ، جلوگيرى مىكند . و همچنين است خواهرهاى متعدد پدر و مادرى يا پدرى كه اين‌ها برادر يگانهء مادرى يا خواهر يگانهء مادرى را از رد آنچه كه بر فريضه‌شان زياد مىآيد جلوگيرى مىكنند . و همچنين است يكى از جد و جدّهء پدرى كه برادر و خواهر مادرى را از آنچه كه بر فريضهء آن‌ها زياد مىآيد جلوگيرى مىكند .\r\n\r\nهفتم : فرزند است ؛\r\nاگر چه پايين برود - يكى باشد يا متعدد - كه او پدر و مادر را از زيادتر از سدس كه فرض آن‌ها است ، جلوگيرى مىكند ، و ليكن از زياده به عنوان رد جلوگيرى نمىكند .\r\n\r\nهشتم : برادرها و خواهرها - نه اولاد آن‌ها مىباشند ؛\r\nكه اين‌ها مادر را از زياده بر سدس به عنوان فرض و رد به شروطى جلوگيرى مىكنند : اول آن شرايط اين است كه :\r\nبرادر ، كمتر از دو نفر يا خواهر كمتر از چهار نفر نباشد و يك برادر و دو خواهر كفايت مىكند . دوم : برادرها در وقت فوت مورّث ، به دنيا آمده و زنده باشند ؛ پس ميت و حمل حاجب نمىباشند . سوم : برادرها از پدر و مادر يا از پدر ، برادر ميت باشند ؛ پس برادر فقط\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nمادرى حاجب نمىباشد . چهارم : پدر ميت در وقت فوت او زنده باشد . پنجم : برادرها و پدر ممنوع از ارث نباشند ، به جهت كفر و رقيت و متولّد شدن برادرها از زنا و اينكه پدر قاتل مورث باشد ، و اگر برادرها كه مانع مىباشند قاتل مورث باشند داراى اشكال است پس احتياط ترك نشود . ششم : بين حاجب و محجوب مغايرت باشد . و عدم مغايرت ، در وطى شبهه تصور مىشود .\r\n\r\nامر سوم : در سهام است\r\nوارث ، يا با « فرض » ارث مىبرد يا با « قرابت » ، و مقصود از « فرض » ، همان سهم مقدر و كسر معين‌شده‌اى است كه خداى متعال آن را در كتاب كريمش نام برده است و فروض شش تا مىباشد و صاحبان اين فرض‌ها سيزده ( گروه ) هستند .\r\nاول : نصف است و آن براى دختر يگانه است در صورتى كه فرزندى غير ممنوع از ارث ، با او نباشد و اين قيد در تمام طبقات و درجاتى كه مىآيند ، معتبر است . و براى خواهر يگانهء پدر و مادرى يا پدرى است در صورتى كه برادر اين چنينى با او نباشد . و براى شوهر است در صورتى كه زوجه ، فرزندى - اگر چه پايين برود - نداشته باشد .\r\nدوم : ربع ( يك چهارم ) است و آن براى شوهر است در صورتى كه زوجه فرزندى داشته باشد ، اگر چه پايين برود . و براى زوجه است اگر شوهر فرزندى نداشته باشد ، اگر چه پايين برود .\r\nسوم : ثمن ( يك هشتم ) است و آن براى زوجه است در صورتى كه شوهر فرزندى داشته باشد اگر چه پايين برود .\r\nچهارم : ثلث ( يك سوم ) است و آن براى مادر است به شرطى كه ميت مطلقا فرزند نداشته باشد اگر چه پايين برود و به شرطى كه برادرهاى متعددى نداشته باشد ، همانطور كه با شرايطش گذشت . و براى برادر و خواهر مادرى است در صورتى كه متعدد باشند .\r\nپنجم : دو ثلث است و آن براى دو دختر و بيشتر است در صورتى كه ميت پسرى نداشته باشد . و براى دو خواهر - و بيشتر - پدر و مادرى است در صورتى كه برادر پدر و مادرى نباشد ، يا دو خواهر - و بيشتر - پدرى است در صورتى كه برادر پدرى نباشد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nششم : سدس ( يك ششم ) است و آن براى پدر است با وجود فرزند مطلقا . و براى مادر است با وجود حاجب از ثلث يعنى فرزند و برادر و خواهر بنابر آنچه كه گذشت . و براى برادر يا خواهر مادرى است در صورتى كه از طرف مادر ، متعدد نباشند . پس فروض نصف است و نصف آن است و نصف نصف آن است و دو ثلث است و نصف دو ثلث است و نصف نصف دو ثلث است .\r\nمسأله 1 - از آنچه كه ذكر شد ظاهر مىشود كه اهل طبقهء سوم از صاحبان انساب ، داراى فرض نمىباشند و فقط از جهت قرابت ارث مىبرند . و معلوم شد كه زوجين وراثتشان مطلقا به فرض است ، مگر در يك صورت و آن موردى است كه وارث ، منحصر به امام عليه السلام و زوج باشد .\r\nو اما طبقهء اول و دوم بعضى از آن‌ها اصلًا فرضى ندارند مانند پسر و برادر پدر و مادرى يا پدرى و بعضى از آن‌ها مطلقا داراى فرض مىباشند مانند مادر و بعضى از آن‌ها در بعضى از حالات - نه در همه حالات - صاحب فرض مىباشند مانند پدر كه با وجود فرزند ميّت ، داراى فرض است و در صورتى كه ميت فرزندى نداشته باشد صاحب فرض نمىباشد و همچنين است يك خواهر و دو خواهر پدرى و پدر و مادرى ، پس اين‌ها فرض دارند در صورتى كه مردى با اين‌ها نباشد و اگر مردى باشد داراى فرض نمىباشند .\r\nمسأله 2 - از آنچه كه ذكر شد معلوم گشت كه كسى كه داراى فرض مىباشد بر دو قسم است : اول كسى است كه فقط يك فرض دارد و فرض اين شخص به تبدّل احوال ، كم و زياد نمىشود مانند پدر كه در صورت وجود فرزند ، صاحب فرض است و آن فقط سدس است مطلقا . و همچنين است يك دختر و دو دختر و بيشتر در صورتى كه پسر نباشد . و همچنين است يك خواهر و دو خواهر پدرى يا پدر و مادرى در صورتى كه برادر نباشد ؛ زيرا فرض اين‌ها نصف يا دو ثلث است مطلقا و اين‌ها اگر چه در بعضى از حالات - نه همه حالات - صاحب فرض مىباشند ، اما فرض اين‌ها به تغيّر حالات نه كم مىشود و نه زياد .\r\nو گاهى كسى است كه در هر حالى داراى فرض است كه به تبدّل احوال ، تغيير پيدا نمىكند . و اين مانند برادر مادرى يا خواهر مادرى است كه در صورت يكى بودن فرض او\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nسدس است و در صورت تعدّد ، ثلث است كه در هيچ يك از حالات كم و زياد نمىشود .\r\nدوم كسى است كه فرضش با تبدّل احوال تغيير پيدا مىكند مانند مادر ؛ زيرا گاهى فرض او ثلث و گاهى ديگر سدس است . و همچنين است زوجين ؛ زيرا با نبودن فرزند نصف و ربع است و با بودن او ربع و ثمن مىباشد .\r\nمسأله 3 - غير از آنچه كه از اصناف صاحب فرض ذكر شد ، با قرابت وارث مىباشند .\r\nمسأله 4 - اگر جد و جدهء مادرى - هر دو يا يكى از آن‌ها - با منسوبين پدرى مانند برادرها و خواهرهاى پدر و مادرى يا پدرى و مانند جد و جدهء پدرى با هم باشند حق آن‌ها ثلث مجموع تركه است اگر چه نقص بر صاحب فرض وارد شود . پس اگر وارث ، زوج و جد - يا جدهء - مادرى و خواهر پدر و مادرى باشد ، نصف آن مال زوج است و ثلث آن مال جد مادرى است - يكى باشد يا متعدد - و بقيهء آن ، كه سدس است مال تنها خواهر پدرى است با اينكه فريضه‌اش نصف مىباشد و با اين حال ، ارث جد و جده به قرابت است ، نه فرض .\r\nمسأله 5 - فروض ششگانه با ملاحظهء اجتماع آن‌ها با صورت‌هايى كه از آن متصور مىشود سى و شش صورت مىشود كه از ضرب شش در شش به دست مىآيد و اگر صورت‌هاى تكرارى كه پانزده صورت است ، ساقط شود بيست و يك صورت باقى مىماند .\r\nمسأله 6 - صورت‌هاى گذشته غير تكرارى بعضى از آن‌ها اجتماعشان صحيح است و بعضى از آن‌ها و لو به جهت بطلان عول اجتماعشان ممتنع مىباشد ؛ پس ممتنع‌هاى آن‌ها هشت است ، و آن‌ها اجتماع نصف با دو ثلث ، و ربع با مثل خودش و با ثمن ، و ثمن با مثل خودش و با ثلث ، و دو ثلث با مثل خودشان ، و ثلث با مثل خودش و با سدس است . و صورت‌هاى صحيح ، بقيهء آن‌ها مىباشد ؛ زيرا نصف با مثل خودش مانند زوج و يك خواهر پدرى يا پدر و مادرى و با ربع مانند يك دختر و زوج و با ثمن مانند يك دختر با زوجه و با ثلث مانند زوج و مادر با نبود حاجب و با سدس مانند زوج و يكى از كلالهء مادر جمع مىشود ؛ پس نصف با فرض‌هاى ششگانه جمع مىشود مگر يك فرض كه به جهت عول باطل است و دو خواهر اگر با زوج با هم باشند به قرابت - نه به فرض - ارث مىبرند\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nو نقص بر آن‌ها وارد مىشود . و ربع با دو ثلث مانند زوج و دو دختر و با ثلث مانند زوجه و چند نفر از كلالهء مادر و با سدس مانند زوجه و يك نفر از كلالهء مادر جمع مىشود . و ثمن با دو ثلث مانند زوجه و دو دختر و با سدس مانند زوجه و يكى از پدر و مادر با وجود فرزند جمع مىشود . و دو ثلث با ثلث مانند دو خواهر پدرى و بيشتر و اخوهء مادرى و با سدس مانند دو دختر و يكى از پدر و مادر جمع مىشود . و سدس با مثل خودش مانند پدر و مادر با وجود فرزند جمع مىشود .\r\n\r\nتوضيحى پيرامون بطلان تعصيب و عول\r\nمسأله 1 - ورثهء ميت كه موجودند اگر با فرض وارث باشند چند صورت دارد :\r\nاولى : موردى است كه تركهء ميت بدون كم و زياد به اندازهء سهام مفروض باشد ، مانند اينكه وارث ميت ، پدر و مادر و دخترهاى متعدد باشند ، پس دو ثلث مال دخترها و يك ثلث مال پدر و مادر است كه براى هر كدام آن‌ها سدس مىباشد .\r\nدومى : موردى است كه تركه بيشتر از سهام باشد ؛ پس اين زيادى بر صاحبان فرض‌ها برمىگردد و به « عُصبهء » ميت داده نمىشود . و « عُصبه » هر مردى است كه بدون واسطه يا با واسطهء ذكور به ميت انتساب دارد . پس اگر وارث به يك دختر و مادر منحصر باشد نصف آن به عنوان فرض به دختر و سدس آن به فرض به مادر داده مىشود و ثلث باقى مانده به طور چهار يك به نسبت سهمشان ، به آن‌ها رد مىشود . و اگر وارث او به دخترهاى متعدد و مادر منحصر باشد دو ثلث آن به فرض به دخترها و سدس آن به فرض به مادر داده مىشود و سدسى كه باقى مانده است به طور پنج يك به نسبت سهامشان به آن‌ها رد مىشود و عصبه در دهانشان خاك است ( و نصيبى از ارث ندارند ) .\r\nسومى : موردى كه تركه كمتر از سهام باشد و اين به وجود يك دختر يا دو دختر و بيشتر يا يك خواهر پدر و مادرى يا پدرى يا دو خواهر اين چنينى و بيشتر در ورثه است ، پس نقص تركه فقط بر آن‌ها برمىگردد و نقص به واسطهء عول بر همهء آن‌ها به نسبت وارد نمىشود ، پس اگر وارث ميت ، دختر و زوج و پدر و مادر باشند ، فرض زوج و پدر و مادر به آن‌ها داده مىشود ، و نقص كه نصف سدس است ، بر دختر وارد مىشود . و اگر در همين\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nفرض ، دخترها متعدد باشند نقص آن كه ربع باشد بر آن‌ها وارد مىشود . و همچنين است در مثال‌هاى ديگر .\r\nمسأله 2 - زياده بر فرض‌ها بر چند طايفه از صاحبان فروض رد نمىشود : از جملهء آن‌ها زوجه است مطلقا ؛ پس فرض زوجه داده مىشود و بقيهء آن بر غير زوجه از طبقات حتى امام عليه السلام ردّ مىشود . و از جملهء آن‌ها زوج است ؛ پس فرض او داده مىشود و بقيهء آن بر غير او رد مىشود ، مگر اينكه وارث ميت ، منحصر به او و به امام عليه السلام باشد كه در چنين صورتى نصف آن علاوه بر فرض به او رد مىشود . و از جملهء آن‌ها مادر است با وجود حاجب از رد ؛ چنان كه گذشت . و از جملهء آن‌ها برادر و خواهر مادرى است مطلقا با وجود يك نفر از جد و جدهء پدرى يا يكى از برادر و خواهر پدر و مادرى يا پدرى ؛ چنان كه گذشت .\r\nمسأله 3 - اولاد ذكور و همچنين اولاد اناث با وجود ذكور ، به قرابت ارث مىبرند . و همچنين است پدر ؛ به شرطى كه ميت فرزندى نداشته باشد . و همچنين است جد و جده مطلقا و برادر و خواهر پدر و مادرى يا پدرى به شرطى كه ذكورى در بين آن‌ها باشد . و همچنين است تمام اصناف طبقهء سوم از عموها و عمه‌ها و دايىها و خاله‌ها و اولاد آن‌ها ، پس تمام اين‌ها به قرابت ارث مىبرند ؛ نه به فرض . مسأله 4 - اگر وارث به فرض با وارث به قرابت جمع شوند ، پس فرض مال وارث به فرض است و بقيهء آن مال وارث به قرابت است ؛ پس اگر پدر و مادر با اولاد ذكور و اناث با هم باشند فرض پدر و مادر كه دو سدس است به آن‌ها داده مىشود و بقيهء آن به قرابت مال اولاد است . و اگر وارث تنها پدر و مادر باشند سدس آن با وجود حاجب و ثلث آن در نبود حاجب به فرض مال مادر است و بقيهء آن به قرابت مال پدر مىباشد .\r\nو اگر خواهر يا خواهرهاى پدر و مادرى با جد و جدهء مادرى با هم باشند به خواهر يا خواهرها فرض داده مىشود و بقيّهء آن به قرابت مال جدوده است . و همچنين است غير آنچه كه ذكر شد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nمقصد اول : در ارث انساب است\r\nو انساب ، سه طبقه مىباشند :\r\n\r\nاولى : پدر و مادر - بدون واسطه - و اولاد اگر چه پايين بروند ؛ الاقرب فالاقرب .\r\nمسأله 1 - اگر فقط پدر وارث باشد ، مال ، به قرابت ، مال او مىباشد . و اگر فقط مادر باشد ثلث آن به عنوان فرض مال او است و بقيه هم به او رد مىشود . و اگر هر دو باشند ثلث آن به عنوان فرض مال مادر و بقيه مال پدر است در صورتى كه مادر حاجب نداشته باشد و گرنه سدس آن مال مادر و بقيه مال پدر است و اخوه در اين فرض چيزى را ارث نمىبرند اگر چه حاجب مىباشند .\r\nمسأله 2 - اگر فقط يك پسر باشد ، مال به قرابت ، مال او مىباشد و اگر بيشتر از يك پسر باشد مساوى مىباشند . و اگر تنها يك دختر باشد نصف آن به عنوان فرض و بقيه هم به عنوان رد ، مال او است ؛ و عصبه نصيبى ندارند و خاك در دهانشان باد . و اگر دو دختر و بيشتر باشند براى اين دو دختر يا اين دخترها به عنوان فرض دو ثلث و بقيه هم به عنوان رد مىباشد . و اگر پسرها و دخترها با هم باشند ارثيه مال همهء آن‌ها است كه براى پسر دو برابر سهم دختر مىباشد .\r\nمسأله 3 - اگر اولاد با يكى از پدر و مادر باشد ، پس اگر فرزند ، يك دختر باشد نصف آن به عنوان فرض به آن دختر و سدس آن به عنوان فرض به يكى از پدر و مادر و بقيه به عنوان رد به آن‌ها به طور چهار يك داده مىشود . و اگر دو دختر و بيشتر باشند چهار پنجم آن به عنوان فرض و رد مال دخترها و خمس آن به عنوان فرض و رد مال يكى از پدر و مادر ، مىباشد . و اگر فرزند ، پسر باشد - چه يكى باشد يا متعدد - سدس آن به عنوان فرض مال يكى از پدر و مادر و بقيه مال فرزند مىباشد .\r\nمسأله 4 - اگر اولاد با پدر و مادر باشند پس اگر فرزند ، يك دختر باشد و مادر مانعى از رد نداشته باشد سه پنجم آن به عنوان فرض و رد مال دختر و دو پنجم آن به عنوان فرض و رد - نصف به نصف - مال پدر و مادر مىباشد . و اگر مادر مانعى از رد داشته باشد ، سدس آن مال مادر است و بقيهء آن بين دختر و پدر به طور چهار يك به عنوان فرض و رد\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nتقسيم مىشود . و اگر فرزند ، چند دختر باشند يا يك پسر باشد يا چند پسر باشند و يا چند دختر و پسر باشند ، دو سدس آن مال پدر و مادر و بقيهء آن به طور مساوى بين فرزندان در صورتى كه از يك جنس باشند و براى پسر دو برابر دختر در صورتى كه در جنس اختلاف داشته باشند ، تقسيم مىشود .\r\nمسأله 5 - اگر يكى از پدر و مادر با يكى از زوجين باشند ، براى يكى از زوجين سهم اعلايش و بقيه مال يكى از پدر و مادر - براى پدر به عنوان قرابت و براى مادر به عنوان فرض و رد - مىباشد .\r\nمسأله 6 - در صورت اجتماع پدر و مادر با يكى از زوجين ، براى يكى از زوجين سهم اعلايش و براى مادر ثلث مجموع تركه در صورتى كه حاجب نداشته باشد و سدس آن به عنوان فرض در صورت داشتن حاجب و بقيهء آن به عنوان قرابت ، مال پدر مىباشد .\r\nمسأله 7 - در صورت اجتماع اولاد با يكى از زوجين ، براى يكى از زوجين سهم كمترش و بقيه مال اولاد است - چه يكى باشند يا متعدد - و براى پسر دو برابر دختر است .\r\nمسأله 8 - در صورت اجتماع يكى از پدر و مادر با اولاد و يكى از زوجين ، اگر فرزند ، يك دختر است ، براى يكى از زوجين سهم كمترش و بقيهء آن بين بقيهء آنان به طور چهار يك تقسيم مىشود ؛ يك چهارم آن مال يكى از پدر و مادر و بقيهء آن مال دختر . و اگر دو دختر و بيشتر باشند پس اگر يكى از زوجين ، زوجه باشد سهم كمترش را مىبرد و بقيهء آن بين بقيهء آنان به طور پنج يك تقسيم مىشود . و اگر زوج باشد سهم كمترش را مىبرد و سدس آن مال يكى از پدر و مادر و بقيهء آن براى دو دختر و بيشتر مىباشد . و اگر فرزند ، پسر باشد - يكى باشد يا متعدد - يا فرزند پسر و دختر باشند ، براى يكى از زوجين سهم كمترش و سدس اصل تركه مال يكى از پدر و مادر و بقيهء آن ، مال بقيهء آنان مىباشد . و در صورتى كه مختلف باشند پسر دو برابر دختر ارث مىبرد .\r\nمسأله 9 - در صورت اجتماع پدر و مادر و اولاد با يكى از زوجين ، اگر فرزند يك دختر باشد براى زوج سهم كمترش و براى پدر و مادر دو سدس از تركه و بقيهء آن مال دختر مىباشد و نقص بر دختر وارد مىشود . و براى زوجه سهم كمترش و بقيهء آن بين بقيهء آنان\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nبه طور پنج يك ، در صورتى كه مادر حاجبى از رد نداشته باشد ، و گرنه سدس آن مال مادر مىباشد و بقيه بين پدر و دختر به طور چهار يك تقسيم مىشود . و اگر فرزند دو دختر و بيشتر باشد براى يكى از زوجين سهم كمترش و دو سدس اصل تركه مال پدر و مادر و بقيه مال دخترها مىباشد ؛ پس نقص بر دخترها وارد مىشود . و اگر فرزند ، يك يا چند پسر ، يا چند پسر و دختر باشد ، براى يكى از زوجين سهم كمترش و براى پدر و مادر دو سدس اصل تركه و بقيهء آن مال اولاد مىباشد و پسر دو برابر دختر ارث مىبرد .\r\n\r\nو در اينجا چند امر است :\r\n\r\nاول : اولاد اولاد ،\r\nاگر چه پايين بروند ، در تقسيم نمودن ارث با پدر و مادر و منع آن‌ها از سهم بيشتر به سهم كمتر و منع غير آنان از اقارب ، جاى خود اولاد مىباشند ؛ خواه پدر و مادر ميت موجود باشند يا نه . و هر بطنى بر بطن متأخر مقدم مىباشد .\r\n\r\nدوم : هر يك از آنان سهم كسى را كه به وسيلهء او با ميت قرابت دارد ارث مىبرد ؛\r\nپس فرزند دختر - مرد باشد يا زن - سهم مادرش را ارث مىبرد و سهم او در صورت منفرد بودن يا بودن پدر و مادر ، نصف است و به عنوان رد هم به او داده مىشود ؛ اگر چه مرد باشد ، همانطور كه به مادرش در صورتى كه بود ، به عنوان رد هم داده مىشد . و فرزند پسر - مرد باشد يا زن - سهم پدرش را ارث مىبرد ؛ پس اگر فقط او باشد تمام مال ، مال او است . و اگر با او صاحب فريضه‌اى باشد آنچه كه از حصه‌هاى فريضه زياد بيايد مال او مىباشد .\r\n\r\nسوم : اگر اولاد پسر و اولاد دختر با هم باشند ، دو ثلث آن مال اولاد پسر است\r\nكه سهم پدرشان مىباشد و يك ثلث آن مال اولاد دختر است كه سهم مادرشان مىباشد . و اگر با آن‌ها يكى از زوجين باشد سهم كمترش را مىبرد و بقيهء آن مال بقيهء نامبرده‌ها مىباشد ؛ دو ثلث براى اولاد پسر و يك ثلث براى اولاد دختر است .\r\n\r\nچهارم : اولاد دختر مانند اولاد پسر هستند ،\r\nكه اگر از يك جنس باشند به طور مساوى تقسيم مىكنند و اگر مختلف باشند مرد دو برابر زن ارث مىبرد .\r\n\r\nپنجم : از تركه ، لباس بدن و انگشتر و شمشير و مصحف ميت به عنوان حبوه به پسر بزرگ‌تر داده مىشود .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمسأله 1 - حبوه به بزرگ‌ترين پسرها اختصاص دارد ، به اين صورت كه پسرى از او بزرگ‌تر نباشد . و اگر پسر بزرگ‌تر متعدد باشد ، به اينكه دو پسر در يك سن باشند و پسرى از آن‌ها بزرگ‌تر نباشد حبوه بين آن دو به طور مساوى تقسيم مىشود . و همچنين است اگر بيشتر از دو نفر باشند . و اگر پسر يكى باشد ( و پسر ديگرى با او نباشد ) حبوه مال او است . و همچنين است اگر با او دخترى باشد ؛ اگر چه از او بزرگ‌تر باشد .\r\nمسأله 2 - در لباس‌ها بين اينكه پوشيده شده باشد يا جهت پوشيدن خياطى شده باشد ؛ اگر چه آن را نپوشيده باشد و بين اينكه يكى باشد يا متعدد فرقى نيست ، چنان كه در يكى بودن و متعدد بودن مصحف و انگشتر و شمشير اگر مستعمل باشد يا جهت استفاده آماده شده باشد فرقى نيست .\r\nمسأله 3 - اسلحه - به جز شمشير - و رحل و راحله بنابر اقوى از حبوه نمىباشد ؛ و احتياط در آن‌ها به مصالحه نمودن ، جداً مطلوب است .\r\nمسأله 4 - اگر حبوه يا قسمتى از آن در تركه نباشد قيمت آن داده نمىشود .\r\nمسأله 5 - معتبر نيست كه حبوه قسمتى از تركه باشد ، پس اگر تركهء او منحصر به حبوه باشد بنابر اقوى به فرزند بزرگ‌تر داده مىشود و احتياط خوب است .\r\nمسأله 6 - بلوغ پسر ( بزرگ‌تر ) معتبر نيست و ( همچنين ) بنابر اقوى به طور زنده به دنيا آمدن بچه در وقت مردن پدر اعتبار ندارد ؛ پس حبوه براى او كنار گذاشته مىشود همانطور كه سهم او از ارث كنار گذاشته مىشود . بنا بر اين ، اگر بعد از مردن پدر ، به طور زنده به دنيا آمد حبوه به او داده مىشود . و اگر حمل ، دختر باشد و يا اينكه پسر باشد ولى قبل از به دنيا آمدن بميرد ظاهر آن است كه حبوه مال بزرگ‌ترين فرزند پسر موجود است ( كه بعد از اين حمل به دنيا مىآيد ) .\r\nمسأله 7 - بنابر اقوى ، عاقل و رشيد بودن پسر ( بزرگ‌تر ) ، شرط نيست . و در اشتراط اينكه او مخالف و از بقيهء فرقه‌هاى مسلمين نباشد ، تأمل است ؛ اگر چه در صورت عدم اعتقاد به حبوه بعيد نيست كه ملزم به اعتقاد خودش شود .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nمسأله 8 - تجهيز ميت و ديون او بر حبوه در صورتى كه تزاحم نمايند - به اينكه فقط حبوه داشته باشد يا تركهء غير حبوه از هزينهء تجهيز و ديونش كم بيايد - مقدم است . و اگر تزاحم نداشته باشند ، به اينكه تركهء غير حبوه‌اش كافى باشد ، براى فرزند بزرگ‌تر احتياط ( واجب ) اين است كه براى تجهيز و ديون ميت به نسبت چيزى از حبوه ، بدهد .\r\nمسأله 9 - اگر به عين چيزى از تركه وصيت كند ، پس اگر آنچه را كه وصيت كرده حبوه باشد ، وصيت نافذ مىباشد ، مگر اينكه زياده بر ثلث باشد ، كه به اجازهء فرزند بزرگ‌تر ، نياز است و براى او ، در مقابل حبوه ، چيزى از تركه نمىباشد . و اگر به طور مطلق يا به حبوه و به غير آن وصيت نمايد ، پس اگر وصيتش زياده بر ثلث نباشد ، نافذ است كه در صورتى كه به طور مطلق وصيت كرده باشد از تمام تركه حتى حبوه ، حساب مىشود و در صورت دوم از حبوه و غير آن طبق وصيت ، حساب مىشود . و اگر بر ثلث زيادتر باشد در حبوه به اذن صاحبش و در غير حبوه به اذن همه ورثه نياز است و اگر به مقدار معلومى مانند هزار يا كسر مشاعى وصيت كند نيز چنين است .\r\n\r\nششم : جد و جدّهء پدرى يا مادرى با بودن يكى از پدر و مادر ارث نمىبرند ،\r\nليكن مستحب است كه هر يك از پدر و مادر ، پدر و مادر خود را به مقدار سدس اصل تركه - اگر سهمش از سدس زيادتر باشد - طعمه بدهد ( به آن‌ها ببخشد ) . بنا بر اين اگر پدر و مادر ميّت و جد و جدهء پدرى يا مادرى را باقى بگذارد ، براى مادر مستحب است كه پدر و مادرش را به مقدار سدس ، به طور مساوى طعمه دهد - و سدس ، نصف سهمش است - و براى پدر مستحب است كه پدر و مادرش را به مقدار سدس اصل تركه - و آن يك چهارم سهمش است - طعمه دهد . و اگر كسى كه موجود است ، يكى از آن‌ها است ، سدس مال او مىباشد .\r\n\r\nطبقهء دوم : اخوه ( برادر و خواهر ) و اولاد آن‌ها\r\n- كه به « كلاله » ناميده مىشوند - و اجداد به طور مطلق ، مىباشند و هيچ يك از اين‌ها در صورت وجود يك نفر از طبقهء سابق ، ارث نمىبرد .\r\nمسأله 1 - اگر تنها برادر پدرى و مادرى باشد ، مال از جهت قرابت مال او است . و اگر با او برادر يا برادرهايى اين چنين باشند مال به طور مساوى بين آن‌ها است و اگر با آن‌ها\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nزن‌ها يا زنى اين چنين باشند ( خواهر يا خواهرهاى پدر و مادرى ) براى مرد همانند سهم دو زن است .\r\nمسأله 2 - اگر تنها خواهر پدر و مادرى باشد نصف آن به عنوان فرض مال او است و بقيه از جهت قرابت به او رد مىشود . و اگر متعدد باشند دو ثلث آن به عنوان فرض مال آن‌ها است و بقيهء آن از جهت قرابت به آن‌ها رد مىشود .\r\nمسأله 3 - كلالهء پدرى جاى كلالهء پدر و مادرى - در صورتى كه آن‌ها نباشند - مىنشينند . پس حكم آن‌ها در تنها بودن و با هم بودن همان حكم كلالهء پدر و مادرى است . بنا بر اين اگر تنها برادر باشد ، مال ، مال او مىباشد و اگر متعدد باشند مال به طور مساوى مال آن‌ها مىباشد . و اگر در بين آن‌ها زن باشد مرد دو برابر زن ارث مىبرد . و اگر تنها خواهر باشد نصف آن به عنوان فرض و بقيهء آن از جهت رد ، مال او مىباشد . و اگر متعدد باشد دو ثلث آن مال دو خواهر يا چند خواهر به عنوان فرض و بقيهء آن به عنوان رد مال آن‌ها مىباشد .\r\nمسأله 4 - برادر و خواهر پدرى با وجود يكى از برادرها يا خواهرهاى پدر و مادرى ، ارث نمىبرد .\r\nمسأله 5 - اگر يكى از فرزندان مادرى از كسانى كه با او ارث مىبرد منفرد باشد ( كسى با او در آن طبقه نباشد ) سدس مال به عنوان فرض و بقيه به عنوان رد و قرابت مال او است ؛ چه مرد باشد يا زن . و اگر فرزند مادرى دو نفر و بيشتر باشند ثلث آن به عنوان فرض و بقيهء آن از جهت قرابت ، مال آن‌ها است و به طور مساوى بين آن‌ها تقسيم مىشود اگر چه دو جنس مختلف ( مرد و زن ) باشند .\r\nمسأله 6 - اگر اخوه ، مختلف باشند كه بعضى از آن‌ها مادرى و بعضى از آنان پدر و مادرى باشند ، سدس آن به عنوان فرض مال كسى است كه به مادر با او قرابت دارد ، در صورتى كه يكى باشد ؛ و اگر متعدد باشند ثلث آن به عنوان فرض مال آن‌ها مىباشد و به طور مساوى بين آن‌ها تقسيم مىشود اگر چه در جنس اختلاف داشته باشند و بقيهء آن - پنج ششم يا دو ثلث - مال كسى است كه به واسطهء پدر و مادر قرابت دارد و بين آن‌ها تقسيم\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nمىشود ؛ و در صورتى كه در جنس اختلاف داشته باشند مرد دو برابر زن ارث مىبرد .\r\nمسأله 7 - در صورت نبودن اخوهء پدر و مادرى و بودن اخوهء پدرى با اخوهء مادرى ، حكم آن همان است كه در مسألهء گذشته ذكر شد پس اخوهء پدرى جاى اخوهء پدر و مادرى مىنشينند .\r\nمسأله 8 - اگر تنها جد باشد مال ، براى او مىباشد ؛ پدرى باشد يا مادرى و يا پدر و مادرى . و همين طور است اگر تنها جده باشد .\r\nمسأله 9 - اگر جد يا جدهء مادرى يا هر دو با جد يا با جدهء پدرى يا با هر دو با هم باشند ثلث آن - به طور مساوى - مال كسى است كه به واسطهء مادر قرابت دارد و دو ثلث آن - به طورى كه مرد دو برابر زن ارث مىبرد - مال كسى است كه به واسطهء پدر قرابت دارد .\r\nمسأله 10 - اگر جد و جدّهء مادرى يا يكى از آن‌ها با اخوهء مادرى با هم باشند جدّ مانند برادر مادرى و جده مانند خواهر مادرى است و بين آن‌ها مطلقا به طور مساوى تقسيم مىشود .\r\nمسأله 11 - اگر جد و جده يا يكى از آن‌ها از طرف پدر و مادر يا از طرف پدر با اخوهء پدرى با هم باشند ، جد به منزلهء برادر پدرى و جدّه به منزلهء خواهر پدرى مىباشد كه مرد دو برابر زن ارث مىبرد .\r\nمسأله 12 - اگر اخوهء پدر و مادرى يا پدرى با جد يا جدّه يا با جد و جدّهء مادرى با هم باشند ثلث تركه مال جد مىباشد و در صورتى كه متعدد باشند به طور مساوى - مطلقا - بين آن‌ها تقسيم مىشود . و دو ثلث آن مال اخوه است كه در صورتى كه متعدد و مختلف باشند سهم مرد دو برابر زن است . البته اگر تنها يك خواهر با جدودهء مادرى باشد نصف آن به عنوان فرض مال خواهر و ثلث آن مال جدوده است و در سدس آن اشكال است ، از اين جهت كه آيا به خواهر يا به او و جدوده رد مىشود ؟ پس احتياط ترك نشود ، اگر چه ارجح آن است كه دو ثلث آن مال خواهر و يك ثلث آن مال اجداد باشد مانند بقيهء فرض‌ها .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nمسأله 13 - اگر جدودهء پدرى با اخوهء مادرى با هم باشند در صورتى كه يك برادر يا يك خواهر باشد سدس آن مال برادر يا مال خواهر است و در صورتى كه متعدد باشند ثلث آن مال آن‌ها مىباشد ، به طور مساوى و لو اينكه مختلف باشند و بقيهء آن در هر دو فرض مال اجداد مىباشد كه مرد دو برابر زن ارث مىبرد .\r\nمسأله 14 - در صورت اجتماع اخوهء پدر و مادرى يا پدرى - در صورت نبود اخوهء پدر و مادرى - و اجداد پدرى و اخوهء مادرى با هم ، سدس مال در صورتى كه يكى باشند و ثلث آن در صورت تعدد ، به طور مساوى مال اخوهء مادرى مىباشد و بقيهء آن مال اخوهء پدر و مادرى يا پدرى و جد و جدّه مىباشد كه در صورتى كه در جنس مختلف باشند مرد دو برابر زن ارث مىبرد .\r\nمسأله 15 - اگر اخوهء پدر و مادرى يا پدرى با جدودهء پدرى و جدودهء مادرى با هم باشند ، ثلث آن مال جدودهء مادرى است و در صورتى كه متعدد باشند به طور مساوى تقسيم مىشود . و دو ثلث آن مال بقيهء آنان مىباشد كه مرد دو برابر زن ارث مىبرد . و سهم جد مانند برادر و سهم جده مانند خواهر است .\r\nمسأله 16 - اگر جدودهء مادرى و اخوهء پدر و مادرى يا پدرى و اخوهء مادرى با هم باشند ، ثلث آن مال كسى است كه به واسطهء مادر قرابت دارد كه به طور مساوى است و دو ثلث آن مال كسى است كه به واسطهء پدر قرابت دارد كه مرد دو برابر ارث مىبرد .\r\nمسأله 17 - اگر جدودهء پدرى با جدودهء مادرى و اخوهء مادرى با هم باشند ، ثلث آن مال كسى است كه به واسطهء مادر قرابت دارد و به طور مساوى است . و دو ثلث آن مال كسى است كه به واسطهء پدر قرابت دارد و مرد دو برابر زن ارث مىبرد .\r\nمسأله 18 - اگر جدودهء پدرى با جدودهء مادرى و اخوهء پدر و مادرى يا پدرى و اخوهء مادرى با هم باشند ، ثلث آن مال كسى است كه به واسطهء مادر قرابت دارد به طور مساوى و دو ثلث آن مال كسى است كه با پدر با او قرابت دارد كه مرد دو برابر زن ارث مىبرد .\r\nمسأله 19 - اگر يكى از زوجين با اخوهء پدر و مادرى يا پدرى يا با جدودهء پدرى با هم باشند ، براى همسر سهم بيشترش است و بقيهء آن در هر دو صورت مال بقيهء آنان است كه\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nمرد دو برابر زن ارث مىبرد . و اگر همسر با يكى از دو طايفه ( اخوه يا جدوده ) مادرى با هم باشند براى همسر سهم بيشترش است و بقيهء آن در هر دو صورت مال بقيهء آنان است كه مطلقا به طور مساوى مىباشد .\r\nمسأله 20 - اگر يكى از زوجين با اخوهء پدر و مادرى يا پدرى و اخوهء مادرى يا با جدودهء پدرى و اخوهء مادرى با هم باشند ، براى همسر سهم بيشترش است و سدس تركه ، در صورت يكى بودن و ثلث آن در صورت تعدد به طور مساوى - مطلقاً - مال كسى است كه به واسطهء مادر قرابت دارد . و بقيهء آن مال كسى است كه به واسطهء پدر يا پدر و مادر قرابت دارد كه مرد دو برابر زن ارث مىبرد .\r\nمسأله 21 - اگر يكى از زوجين با اخوهء پدر و مادرى يا پدرى و جدودهء مادرى يا با جدودهء پدرى و جدودهء مادرى با هم باشند ، براى همسر سهم بيشترش است و ثلث مجموع تركه مال كسى است كه به واسطهء مادر قرابت دارد كه در صورت تعدد ، به طور مساوى - مطلقاً - تقسيم مىشود . و بقيهء آن مال كسى است كه به واسطهء پدر يا پدر و مادر قرابت دارد كه مرد دو برابر زن ارث مىبرد .\r\nمسأله 22 - اگر يكى از زوجين با اخوهء پدر و مادرى يا پدرى و اخوهء مادرى و جدودهء مادرى با هم باشند ، براى همسر سهم بيشترش مىباشد و ثلث مجموع تركه مال كسى است كه به واسطهء مادر قرابت دارد كه به طور مساوى تقسيم مىشود و بقيهء آن مال اخوهء پدر و مادرى يا پدرى مىباشد كه مرد دو برابر مىبرد . و همچنين است حال اگر يكى از زوجين با جدودهء پدرى و اخوهء مادرى و جدودهء مادرى با هم باشند .\r\nمسأله 23 - اگر يكى از زوجين با اخوهء پدر و مادرى يا پدرى و جدودهء پدرى با هم باشند ، براى يكى از زوجين سهم بيشترش مىباشد و بقيهء آن مال بقيهء آنان مىباشد كه مرد دو برابر زن ارث مىبرد . و اگر اخوه و همچنين جدوده ، مادرى باشند بقيهء آن ، مال آنان به طور مساوى مىباشد .\r\nمسأله 24 - اگر يكى از زوجين با اخوهء پدرى يا پدر و مادرى و جدودهء پدرى و اخوهء مادرى با هم باشند ، براى يكى از زوجين سهم بيشترش مىباشد و سدس تركه در صورت\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nانفراد مال اخوهء مادرى و ثلث آن ، در صورت تعدد ، به طور مساوى - مطلقاً - مىباشد و بقيهء آن مال بقيهء آنان مىباشد كه مرد دو برابر زن ارث مىبرد .\r\nمسأله 25 - اگر يكى از زوجين با اخوهء ابوينى يا پدرى و جدودهء پدرى و جدودهء مادرى با هم باشند ، براى يكى از زوجين سهم بيشترش است و ثلث تركه مال جدودهء مادرى است و مطلقاً به طور مساوى مىباشد و بقيهء آن مال بقيهء آنان مىباشد كه مرد دو برابر زن ارث مىبرد .\r\nمسأله 26 - اگر يكى از زوجين با اخوهء ابوينى يا پدرى و اخوهء مادرى و جدودهء مادرى و جدودهء پدرى با هم باشند ، براى يكى از زوجين سهم بيشترش است و ثلث آن مال كسى است كه به واسطهء مادر قرابت دارد و مطلقاً به طور مساوى مىباشد . و بقيهء آن مال بقيهء آنان مىباشد كه مرد دو برابر زن ارث مىبرد .\r\n\r\nدر اينجا چند امر است :\r\n\r\nاول : اولاد اخوه در حكم اولاد اولاد مىباشند\r\nدر اينكه با وجود يكى از اخوهء پدرى يا مادرى و لو اينكه دختر باشد ، اولاد اخوه ارث نمىبرند و لو اينكه از پدر و مادر باشند .\r\n\r\nدوم : اولاد اخوه ،\r\nارث كسى را كه به واسطهء او قرابت پيدا مىكنند مىبرند ؛ پس اگر يكى از اخوهء مادرى وارثى را به جا بگذارد ، مال به عنوان فرض و رد ، در صورتى كه يكى باشد مال او مىباشد و در صورتى كه متعدد باشند به طور مساوى تقسيم مىشود . و اگر از يكى از اخوهء پدرى وارثى به جا مانده باشد ، مال در صورت انفراد مال او است و در صورت تعدد بين آن‌ها تقسيم مىشود كه مرد دو برابر زن ارث مىبرد . و اگر اولاد از اخوهء متعدد ، مادرى باشند ، پس چاره‌اى نيست از فرض حيات واسطه‌ها و تقسيم مساوى بين آنان ، سپس سهم هر يك بين اولادشان به طور مساوى تقسيم مىشود . و اگر اولاد از دو خواهر - يا بيشتر - ابوينى يا پدرى در صورت نبود ابوينى باشند مانند فرض سابق است ، ليكن مرد دو برابر زن ارث مىبرد . و اگر اولاد از پسران ابوينى يا پدرى يا از پسر و دختر ابوينى يا پدرى باشند ، چاره‌اى از فرض زنده بودن واسطه‌ها و تقسيم بين آن‌ها به طورى كه مرد\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nدو برابر زن ارث ببرد نيست ، سپس سهم هر يك از آنان بين اولادشان تقسيم شود ، كه مرد دو برابر زن ارث مىبرد .\r\n\r\nسوم : كلام در اولادى كه با وسايط متعدد است ،\r\nدر ارث كسى كه به واسطهء او قرابت دارند و كيفيت تقسيم ، مانند كلام در مسألهء گذشته است .\r\n\r\nچهارم : اولاد اخوهء پدرى تنها ،\r\nبا وجود اولاد اخوهء ابوينى در تمام وسايط ، ارث نمىبرند به شرطى كه در يك درجه باشند .\r\n\r\nپنجم : جدودهء با واسطه ، با وجود يكى از جدودهء بدون واسطه ارث نمىبرد .\r\nو اگر يكى از جدودهء چهارگانهء بدون واسطه موجود باشد جدودهء با واسطه ارث نمىبرد و با وجود يكى از صاحبان يك واسطه ، صاحب واسطه‌هاى متعدد ارث نمىبرد . و همچنين هر نزديك‌ترى مقدم بر هر دورترى مىباشد .\r\n\r\nششم : جدّ اعلى - به هر چند واسطه\r\n- وقتى با برادر و خواهر ارث مىبرد كه در صنف او نزديك‌تر از او نباشد ، چنان كه اخوه و اولاد آن‌ها - با هر چند واسطه - با جد ارث مىبرند به شرطى كه در صنف آن‌ها نزديك‌تر از آن‌ها نباشد ، پس اگر جدّ جدّ اگر چه بالا برود با برادر باشد ارث مىبرد تا چه رسد به اينكه با فرزند برادر باشد . و همچنين اگر فرزند اخوه اگر چه پايين برود با جد بدون واسطه ، با هم باشند ارث مىبرد تا چه رسد به اينكه با جد با واسطه باشد . و خلاصه هر فرد نزديك‌تر هر صنفى بر فرد دور تر همان صنف مقدم است ؛ نه بر صنف ديگر .\r\n\r\nهفتم : اگر اجداد هشتگانه با هم باشند\r\nيعنى پدر و مادر از پدر پدر و از پدر مادر و از مادر پدر و از مادر مادر احتياط به مصالحه و تراضى ، ترك نشود خواه با آن‌ها غير آن‌ها هم باشند يا نباشند .\r\n\r\nطبقهء سوم : اعمام ( عمو و عمه ) و اخوال ( دايى و خاله ) است .\r\nو با وجود يك نفر از طبقهء قبلى هيچ يك از اين‌ها ارث نمىبرند .\r\nمسأله 1 - اگر وارث ميت به عمومهء ( عمو و عمه ) پدر و مادرى يا پدرى منحصر باشد ، تركه مال آن‌ها مىباشد و در صورت اختلاف جنس ، مرد دو برابر زن ارث مىبرد .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nمسأله 2 - اگر وارث ميت به عمومهء مادرى منحصر باشد تركه مال آن‌ها مىباشد و در صورت تعدد و يكى بودن جنس ، به طور مساوى تقسيم مىشود و در صورت اختلاف جنس ، احتياط به مصالحه و تراضى ترك نشود .\r\nمسأله 3 - اگر عمومهء ابوينى يا پدرى با عمومهء مادرى با هم باشند ، سدس آن در صورت انفراد و ثلث آن در صورت تعدد ، مال عمومهء مادرى است كه در صورت يكى بودن جنس به طور مساوى تقسيم مىشود و در صورت اختلاف با صلح احتياط مىشود و بقيهء آن مال عمومهء ابوينى يا پدرى است كه در صورت اختلاف جنس ، مرد دو برابر زن ارث مىبرد .\r\nمسأله 4 - اگر وارث ميت به خئولهء ( دايى و خاله ) پدر و مادرى يا پدرى منحصر باشد تركه مال آن‌ها است . و در صورت تعدد بين آن‌ها مطلقاً به طور مساوى تقسيم مىشود . و همچنين است حال در خئولهء مادرى .\r\nمسأله 5 - اگر خئولهء ابوينى يا پدرى با خئولهء مادرى با هم باشند سدس آن در صورت انفراد و ثلث آن در صورت تعدد مال خئولهء مادرى است كه مطلقاً به طور مساوى تقسيم مىشود و بقيهء آن مال خئولهء ابوينى است . و در صورت نبود خئولهء ابوينى مال خئولهء پدرى مىباشد و در صورت تعدد ، مطلقاً به طور مساوى تقسيم مىشود .\r\nمسأله 6 - اگر عمومهء ابوينى يا پدرى با خئولهء ابوينى يا پدرى با هم باشند ثلث آن مال خئوله است كه با تعدد آن‌ها به طور مساوى تقسيم مىشود و دو ثلث آن مال عمومه است كه در صورت تعدّد و اختلاف در جنس ، مرد دو برابر زن ارث مىبرد .\r\nمسأله 7 - اگر عمومهء مادرى و خئولهء مادرى با هم باشند ، ثلث آن مال خئوله است كه در صورت متعدد بودن آن‌ها مطلقاً به طور مساوى تقسيم مىشود . و دو ثلث آن مال عمومه است كه در صورت تعدد و عدم اختلاف در جنس ، به طور مساوى تقسيم مىشود و با اختلاف با مصالحه احتياط مىشود .\r\nمسأله 8 - اگر عمومهء ابوينى يا پدرى و خئولهء اين چنين و عمومهء مادرى با هم باشند ، ثلث آن مال خئوله است كه در صورت تعدّد مطلقاً به طور مساوى تقسيم مىشود و يك\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nسدس از دو ثلث در صورت يكى بودن و ثلث از آن در صورت تعدد ، مال عمومهء مادرى مىباشد و در صورت تعدد و اختلاف در جنس ، با مصالحه احتياط مىشود و بقيهء آن مال عمومهء ابوينى يا پدرى است كه در صورت تعدد و اختلاف در جنس ، مرد دو برابر زن ارث مىبرد .\r\nمسأله 9 - اگر عمومهء ابوينى يا پدرى با عمومه و خئولهء مادرى با هم باشند ، ثلث آن مال خئولهء مادرى مىباشد كه با فرض تعدد بايد مطلقا بين آن‌ها به طور مساوى تقسيم شود . و سدس از دو ثلث باقىمانده در صورت انفراد و ثلث از دو ثلث در صورت تعدد مال عمومهء مادرى مىباشد كه در صورت تعدد و اختلاف جنس بايد با مصالحه احتياط شود . و بقيه از دو ثلث مال بقيه ( عمومهء ابوينى يا پدرى ) مىباشد كه در صورت تعدد و اختلاف جنس ، براى مرد دو برابر زن مىباشد .\r\nمسأله 10 - اگر عمومهء ابوينى يا پدرى با خئولهء اين چنين و خئولهء مادرى با هم باشند ثلث آن مال تمام خئوله است مطلقاً ، به اين طور كه يك سدس از ثلث در صورت يكى بودن و ثلث آن در صورت تعدد ، مال خئولهء مادرى است كه مطلقاً به طور مساوى بين آن‌ها تقسيم مىشود و بقيهء ثلث مال خئولهء پدرى يا ابوينى است كه مطلقاً به طور مساوى مىباشد و دو ثلث تركه مال عمومه مىباشد . و در صورت تعدد و اختلاف در جنس مرد دو برابر زن ارث مىبرد .\r\nمسأله 11 - اگر خئولهء ابوينى يا پدرى با عمومه و خئولهء مادرى با هم باشند ، ثلث آن مال خئوله است و سدس اين ثلث در صورت انفراد و ثلث آن در صورت تعدد مال خئولهء مادرى است كه مطلقاً به طور مساوى مىباشد و بقيهء ثلث مال خئولهء ابوينى يا پدرى است كه مطلقاً به طور مساوى بين آن‌ها تقسيم مىشود . و دو ثلث تركه مال عمومهء مادرى است كه در صورت تعدد و اختلاف جنس با مصالحه ، احتياط مىشود .\r\nمسأله 12 - اگر صنف‌هاى چهارگانه با هم باشند ، ثلث آن مال خئوله است و سدس اين ثلث در صورت يكى بودن و ثلث اين ثلث در صورت تعدد مال خئولهء مادرى است كه مطلقاً بين آن‌ها مساوى مىباشد و بقيهء اين ثلث مال خئولهء ابوينى يا پدرى است كه\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nمطلقاً به طور مساوى است . و سدس دو ثلث تركه در صورت يكى بودن و ثلث آن در صورت تعدد ، مال عمومهء مادرى است و در صورت اختلاف در جنس با مصالحه احتياط مىشود ، و بقيهء دو ثلث مال عمومهء پدرى يا ابوينى است كه در صورت تعدد و اختلاف در جنس ، مرد دو برابر زن ارث مىبرد .\r\nمسأله 13 - اگر يكى از زوجين با عمومهء ابوينى يا پدرى با هم باشند براى همسر سهم بيشترش مىباشد و بقيه مال عمومه است كه به مرد دو برابر زن داده مىشود . و اگر يكى از زوجين با خئولهء ابوينى يا پدرى با هم باشند پس حكم همان است مگر در اين جهت كه باقى مال بين خئوله مطلقاً به طور مساوى تقسيم مىشود . و همچنين است اگر يكى از زوجين با خئولهء مادرى با هم باشند . و چنانچه يكى از زوجين با عمومهء مادرى با هم باشند پس حكم همان است مگر در اين جهت كه با فرض اختلاف در جنس نبايد احتياط به مصالحه ترك شود .\r\nمسأله 14 - اگر يكى از زوجين با عمومهء ابوينى يا پدرى و عمومهء مادرى با هم باشند ، براى همسر سهم بيشترش مىباشد و سدس بقيه در صورت انفراد و ثلث آن در صورت تعدّد مال عمومهء مادرى است كه در صورت يكى بودن جنس بين آن‌ها به طور مساوى تقسيم مىشود و در صورت اختلاف در جنس احتياط مىشود و بقيهء آن مال عمومهء پدرى يا ابوينى است كه مرد دو برابر زن ارث مىبرد . و اگر يكى از زوجين با خئولهء ابوينى يا پدرى و خئولهء مادرى باشد براى يكى از زوجين ، سهم بيشترش است و سدس بقيه در صورت انفراد و ثلث بقيه در صورت تعدّد مال خئولهء مادرى مىباشد كه مطلقاً بين آن‌ها مساوى مىباشد و بقيه ، مال بقيهء آنان است كه مطلقاً بين آن‌ها مساوى مىباشد .\r\nمسأله 15 - اگر يكى از زوجين با عمومهء ابوينى يا پدرى و خئولهء اين چنينى باشند ، همسر سهم بيشترش را مىبرد و ثلث مجموع تركه مال خئوله است كه مطلقاً بين آن‌ها مساوى است و بقيهء آن مال باقى ورثه مىباشد كه مرد دو برابر زن ارث مىبرد . و اگر در همين فرض خئولهء مادرى - نه پدرى يا ابوينى - باشند ، همسر سهم بيشترش را مىبرد و ثلث تركه مال خئوله است كه بين آن‌ها مساوى مىباشد و بقيه مال بقيهء آنان مىباشد و مرد دو برابر زن ارث مىبرد .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nمسأله 16 - اگر با يكى از زوجين ، عمومهء مادرى و خئولهء ابوينى يا پدرى باشد همسر سهم بيشترش را مىبرد و ثلث مجموع تركه مال خئوله است كه مطلقاً بين آن‌ها مساوى است و بقيه مال بقيهء آنان مىباشد ؛ و در صورت اختلاف در جنس احتياط مىشود . و اگر در همين فرض خئولهء مادرى باشد - نه ابوينى يا پدرى - وضع در تقسيم و احتياط در عمومه همان است كه گذشت .\r\nمسأله 17 - اگر با يكى از زوجين ، عمومهء ابوينى يا پدرى و خئولهء اين چنينى و عمومهء مادرى باشند ، همسر سهم بيشترش را مىبرد و ثلث تركه مال خئوله است كه مطلقاً بين آن‌ها مساوى است و سدس باقى مانده در صورت انفراد و ثلث آن در صورت تعدّد مال عمومهء مادرى است كه بين آن‌ها به طور مساوى است و در صورت اختلاف ، با مصالحه احتياط مىشود و بقيهء آن مال بقيهء آنان مىباشد كه براى مرد دو برابر سهم زن مىباشد . و اگر با يكى از زوجين ، عمومهء ابوينى يا پدرى و عمومهء مادرى و خئولهء مادرى باشند ، همسر سهم بيشترش را مىگيرد و ثلث تركه مال خئولهء مادرى است كه مطلقاً به طور مساوى تقسيم مىشود و سدس از بقيه در صورت انفراد و ثلث آن در صورت تعدد مال عمومهء مادرى مىباشد كه به طور مساوى بين آن‌ها تقسيم مىشود ، مگر اينكه در جنس مختلف باشند كه در اين صورت احتياط مىشود چنان كه گذشت . و بقيهء آن مال بقيهء آنان مىباشد كه سهم مرد دو برابر زن مىباشد .\r\nمسأله 18 - اگر با يكى از زوجين ، عمومهء ابوينى يا پدرى و خئولهء اين چنينى و خئولهء مادرى باشد ، همسر سهم بيشترش را مىبرد و ثلث تركه مال خئوله است و سدس اين ثلث در صورت انفراد و ثلث اين ثلث در صورت تعدد مال خئولهء مادرى مىباشد كه مطلقاً بين آن‌ها مساوى است و بقيهء اين ثلث مال خئولهء ابوينى يا پدرى است كه مطلقاً بين آن‌ها مساوى مىباشد . و بقيهء تركه مال عمومه است كه سهم مرد دو برابر زن است .\r\nمسأله 19 - اگر با يكى از زوجين ، خئولهء ابوينى يا پدرى و خئولهء مادرى و عمومهء مادرى باشند ، همسر سهم بيشترش را مىگيرد و ثلث تركه مال خئوله است و سدس اين ثلث در صورت انفراد و ثلث آن در صورت تعدد مال خئولهء مادرى مىباشد كه مطلقاً بين\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nآن‌ها مساوى مىباشد و بقيهء ثلث براى بقيهء خئوله مىباشد كه مطلقاً بين آن‌ها مساوى است . و بقيهء تركه مال عمومه است كه به طور مساوى بين آن‌ها تقسيم مىشود ، مگر اينكه در جنس مختلف باشند كه در اين صورت احتياط به مصالحه واجب است .\r\nمسأله 20 - اگر يكى از زوجين با عمومهء ابوينى يا پدرى و با عمومهء مادرى و خئولهء ابوينى يا پدرى و با خئولهء مادرى با هم باشند ، همسر سهم بيشترش را مىبرد و ثلث تركه مال خئوله است و سدس اين ثلث در صورت انفراد و ثلث آن در صورت تعدد مال خئولهء مادرى است كه بين آن‌ها به طور مساوى تقسيم مىشود ؛ و بقيهء ثلث مال خئولهء ابوينى يا پدرى است كه مطلقاً بين آن‌ها به طور مساوى تقسيم مىشود . و بقيه مال عمومه است كه سدس آن در صورت انفراد و ثلث آن در صورت تعدد مال عمومهء مادرى است كه به طور مساوى تقسيم مىشود ، مگر اينكه در جنس مختلف باشند كه در اين صورت احتياط مذكور ، واجب است و بقيه مال عمومهء ابوينى يا پدرى است كه سهم مرد دو برابر سهم زن مىباشد .\r\nمسأله 21 - عمومهء پدرى با وجود عمومهء ابوينى ارث نمىبرد . و همچنين است حال در خئوله .\r\n\r\nدر اينجا چند امر است :\r\n\r\nاول : هيچ يك از اولاد عمومه و خئوله با وجود يك نفر از عمومه يا خئوله ارث نمىبرد ،\r\nپس با بودن خالهء مادرى مثلًا ، اولاد عمومه و همچنين اولاد خئوله مطلقاً ، ارث نمىبرند مگر در يك مورد و آن در جايى است كه عموى پدرى و پسر عموى ابوينى باشد كه اين پسر عمو بر آن عمو مقدم مىشود ، به شرطى كه با آن‌ها نه عموى ابوينى و نه عموى مادرى و نه عمه مطلقاً و نه دايى و خاله مطلقاً نباشد . و بين اينكه عموى پدرى يكى باشد يا متعدد ، فرق نمىكند . و همچنين بين اينكه پسر عموى ابوينى يكى باشد يا متعدد ، فرق نمىكند . پس در اين صورت ، ارث ميت مال پسر عمو مىباشد ، نه عمو و نه پسران عموها و عمه‌ها و دايىها و خاله‌ها . و در اين مورد ، فرق نمىكند كه يكى از زوجين باشد يا نباشد و اين حكم در غير اين مورد جارى نمىشود . البته اگر وارث ميت ، عمهء پدرى و پسر عموى ابوينى باشد با مصالحه ، احتياط نمودن مطلوب است .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n\r\nدوم : اولاد عمومه و خئوله در صورتى كه خود آن‌ها و كسانى كه در درجهء آن‌ها قرار دارند نباشند ، جاى آن‌ها مىباشند\r\nو كسى كه اقرب است اگر چه سببش يكى باشد ، بر ابعد اگر چه قرابتش به دو سبب باشد ، مقدم است ، مگر در يك مورد كه پيش از اين گذشت . و اولاد عمومه و خئوله ، ارث كسى را كه به سبب او قرابت پيدا مىكنند مىبرند .\r\n\r\nسوم : منسوبين مادر ميت در اين طبقه ،\r\nدايى باشد يا خاله يا اولاد آن‌ها ، ابوينى باشند يا پدرى ، همه اين‌ها مطلقاً به طور مساوى ارث مىبرند و منسوبين پدر ميت يعنى عمومه و اولاد آن‌ها به تفاوت ارث مىبرند و مرد دو برابر زن ارث مىبرد . البته در عمومهء مادرى و اولاد آن‌ها حتماً با مصالحه احتياط مىشود .\r\n\r\nچهارم : با بودن اولاد عمومهء ابوينى ، اولاد عمومهء پدرى تنها ارث نمىبرند .\r\nو همچنين است در اولاد خئوله ، ليكن با بودن اولاد عمومهء ابوينى ، اولاد خئولهء پدرى با نبود اولاد خئولهء ابوينى ارث مىبرند . و همچنين با اولاد خئولهء ابوينى ، اولاد عمومهء پدرى در نبود اولاد عمومهء ابوينى ، ارث مىبرند .\r\n\r\nپنجم : تحقيقاً گذشت كه اولاد عمومه و خئوله جاى آن‌ها مىنشينند .\r\nو اگر از عمومهء متعدد و خئولهء اين چنينى باشند در كيفيت تقسيم ، چاره‌اى از فرض زنده بودن واسطه‌ها و تقسيم مساوى در منسوبين مادرى نيست . و در منسوبين پدرى ، مرد دو برابر زن ارث مىبرد ، سپس سهم هر يك از آنان بين اولادشان تقسيم مىشود ، مانند تقسيم بين واسطه‌ها . و در اولاد عموهاى مادرى با مصالحه احتياط شود ، چنان كه گذشت . و اين چنين است كلام در واسطه‌هاى متعدد .\r\n\r\nششم : ارحام و خويشانى كه از حواشى نسب ميت مىباشند به ترتيب ارث مىبرند ،\r\nبنا بر اين عموها و عمه‌ها و اولاد ايشان اگر چه پايين بروند - در صورتى كه صدق عرفى داشته باشند - و همچنين دايىها و خاله‌هاى ميت نسبت به ارثيه ، از عموها و عمه‌ها و دايىها و خاله‌هاى پدر و مادر ميت ، سزاوارتر مىباشند . البته با نبود طايفهء اول ، طايفهء دوم به ترتيب جاى طايفهء اول مىنشينند و اقرب آن‌ها بر ابعد مقدم مىباشد و با نبود آن‌ها عمومهء جدّ ميت و جدهء او و خئولهء آن‌ها و اولادشان به حسب نزديكى و دورى نسبت به ميّت ، بايد ترتيبشان رعايت شود .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n\r\nهفتم : اگر براى وارثى ، دو موجب ارث يا بيشتر باشد به واسطهء تمام آن‌ها ارث مىبرد ،\r\nدر صورتى كه بعضى از آن‌ها مانع بعضى ديگر نباشد ؛ مثل اينكه يكى از آن موجب‌ها مثلًا از ديگرى اقرب باشد ؛ و اگر چنين باشد از ناحيهء موجبى كه مانع است ارث مىبرد ، نه از ناحيهء ممنوع ، مانند پسر عمويى كه برادر مادرى هم باشد . و فرق نمىكند بين اينكه آن موجب نسبى باشد يا سببى ، پس اگر دو سبب ، يا نسب و سبب جمع شوند ، چنانچه يكى از آن‌ها مانع ديگرى باشد به واسطهء همان ارث مىبرد نه با ديگرى ، مانند معتق و ضامن جريره .\r\nو اگر يكى از آن‌ها مانع ديگرى نباشد با هر دوى آن‌ها ارث مىبرد مانند زوج و پسر عمو مثلًا . و كيفيت ارث در وقت اجتماع موجبات ارث ، مانند كيفيت آن در وقت انفراد موجب ارث است و احتياطى كه در عموهاى مادرى گذشت ، در اينجا هم جريان دارد .\r\n\r\nمقصد دوم : در ميراث به سبب زوجيت است\r\nمسأله 1 - هيچ كدام از زوجين به سبب زوجيت ، جميع مال را ارث نمىبرد ، مگر در يك صورت و آن عبارت است از موردى كه وارث ميت منحصر به زوج و امام عليه السلام باشد ؛ پس زوج جميع مال را به عنوان فرض و رد ارث مىبرد ، چنان كه گذشت . و در گذشته معلوم شد كه فرض زوج گاهى نصف و گاهى ربع ؛ و فرض زوجه گاهى ربع و گاهى ثمن مىباشد و سهم اين‌ها با هر طبقه يا درجه‌اى كه اجتماع كنند نه كم مىشود و نه زياد مگر در فرضى كه گذشت .\r\nمسأله 2 - در توارث ( ارث بردن از يكديگر ) به واسطهء زوجيت ، شرط است كه عقد دائمى باشد ؛ پس در عقد منقطع - نه از طرف شوهر و نه از طرف زوجه - در صورتى كه شرط نشده باشد ، بدون اشكال توارثى نيست و اگر از يك طرف يا از دو طرف شرط شده باشد در نهايت اشكال است ، پس احتياط به ترك شرط ، ترك نشود ؛ و اگر شرط شده باشد ، مصالحه ترك نشود . و شرط است كه زوجه در عقد زوج باشد اگر چه به او دخول نكرده باشد ، بنا بر اين از همديگر ارث مىبرند و لو اينكه دخول نشده باشد . و مطلّقهء رجعى مادامىكه در عده است ، در حكم زوجه مىباشد به خلاف مطلّقهء بائن ؛ پس اگر يكى از آن‌ها در زمان عدهء رجعى بميرد ديگرى از او ارث مىبرد ، به خلاف آن‌كه در عدهء طلاق\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nبائن بميرد . البته اگر مرد ، زن را در حال مرض و لو به طلاق بائن طلاق دهد و به همين مرض بميرد ، زن از وقت طلاق تا يك سال از او ارث مىبرد ، به شرط آن‌كه طلاق به خواهش زن نباشد ، پس زنى كه به طلاق خلعى و مباراتى طلاق داده شده ارث نمىبرد . و به شرط آن‌كه اين زن ازدواج ننمايد ، بنا بر اين اگر در حال مرض ، زن را طلاق دهد و زن بعد از انقضاى عدّه ، ازدواج نمايد سپس شوهر قبل از انقضاى سال بميرد ، زن از او ارث نمىبرد . و به شرط آن‌كه شوهر از مرضى كه زن را در آن مرض طلاق داده خوب نشود ؛ پس اگر از آن مرض خوب شود سپس مريض گردد و لو اينكه مثل همين مرض را پيدا كند ، زن از او ارث نمىبرد . و اگر زن قبل از تمام شدن سال در مرض شوهر بميرد ، مرد از زن ارث نمىبرد ، مگر اينكه در عدهء رجعى باشد .\r\nمسأله 3 - اگر مرد مريض در مرضش ازدواج كند چنانچه به زن دخول نمايد يا از آن مرض خوب شود ، از همديگر ارث مىبرند . و اگر در مرضش بميرد و دخول نكرده باشد عقد باطل است و براى زن ، مهر و همچنين ميراثى نيست . و همچنين است اگر زن در مرض مرد كه متصل به موت است قبل از دخول بميرد مرد از او ارث نمىبرد . و اگر زن در حالى كه مريض است ازدواج كند و شوهر مريض نباشد سپس زن يا مرد بميرند از همديگر ارث مىبرند . و در دخول فرقى بين قُبُل و دُبر نيست . چنان كه ظاهراً آنچه معتبر است اين است كه مرگ مرد قبل از خوب شدن ، مقارن اين مرض اتفاق بيفتد نه آن‌كه مردن او به جهت اين مرض باشد ؛ پس اگر در اين مرض به علت ديگرى هم بميرد از همديگر ارث نمىبرند . و ظاهر آن است كه طولانى بودن مرض و كوتاهى آن فرق نمىكند . و اگر مرض شبيه ادوارى باشد ، به طورى كه در وقتى كه وقفه پيدا مىكند ، گفته مىشود كه خوب نشده است چنانچه در آن بميرد ظاهراً توارثى نيست و احتياط ( مستحب ) ، مصالحه نمودن است .\r\nمسأله 4 - اگر زوجه‌ها متعدد باشند ، ثُمن آن در صورت وجود فرزند و ربع آن در صورت نبود آن ، بين آن‌ها به طور مساوى تقسيم مىشود ؛ پس ربع يا ثُمن تركه مال آن‌ها است . و در مانع بودن فرزند از سهم بيشتر زن ، بين اينكه فرزند خود آن زن باشد يا از زن ديگر ؛ فرزند زن دائمى باشد يا منقطعه ؛ فرزند بدون واسطه باشد يا با واسطه ، فرق نمىكند . و زنى كه در\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nحال مرض موت طلاق داده شده در ربع يا ثمن - با شرايط گذشته - شريك مىباشد .\r\nمسأله 5 - شوهر از تمام تركهء زوجه‌اش - از منقول و غير منقول - ارث مىبرد . و زن نيز از منقولات ، مطلقاً ارث مىبرد ، ولى از زمين‌ها مطلقاً ؛ نه از عين و نه از قيمت آن‌ها ارث نمىبرد ، خواه زمين‌ها داراى زراعت و درخت و ساختمان و غير آن‌ها باشد يا نباشد و فقط از قيمت مصالح ساختمانى مانند تنه درخت ، تخته ، آجر و مانند اين‌ها و همچنين از قيمت درخت و نخل ، ارث مىبرد . و بين اقسام ساختمان مانند آسياب و حمام و دكان و اصطبل و غير اين‌ها فرقى نيست . و در درخت‌ها بين كوچك و بزرگ و خشك كه جهت بريدن آماده است ، ولى هنوز بريده نشده و شاخه‌هاى خشك و سعف ( شاخهء نخل ) اين چنينى كه متصل به درخت مىباشد فرقى نيست .\r\nمسأله 6 - مقصود از اعيانى كه زوجه از قيمت آن‌ها ارث مىبرد آن اعيانى است كه در وقت مردن موجود باشند ، پس اگر از وقت مردن تا وقت تقسيم ، نماء و زيادهء عينى در آن‌ها پيدا شود از اين نماء و زيادى ارث نمىبرد .\r\nمسأله 7 - معيار در قيمت ، روز دفع است نه روز مرگ ؛ پس اگر قيمت آن ، از قيمت وقت مرگ بيشتر شود از آن ارث مىبرد . و اگر قيمت كم شود از سهم او كم مىشود ، البته با تفاوت دو قيمت ، احتياط ( مستحب ) مصالحه است .\r\nمسأله 8 - روش قيمت‌گذارى اين است كه مصالح و درخت و نخل در حالى كه به طور مجانى آن قدر در زمين باقى بمانند كه از ميان بروند قيمت شود و حصه‌اش از آن داده مىشود ، بنا بر اين اگر قيمت آن‌ها در حالى كه ثابتند تا اينكه از بين بروند از قيمت آن‌ها در حالى كه ثابت نباشند زيادتر باشد ، زيادى مال زن مىباشد . مسأله 9 - معيار آن است كه مصالح در وقت فوت ، ثابت باشند ؛ پس اگر ساختمان قبل از مرگ خراب شود و درخت‌ها قطع شوند و به همان حالت تا وقت مرگ باقى بمانند ، زن از اعيان آن‌ها مانند بقيهء منقولات ارث مىبرد . و ميوهء روى درخت و زراعت و بذر كاشته شده ، از منقولات مىباشند . و همچنين است ديگ ثابت در دكان براى پختن غذا ؛ زيرا ظاهر آن است كه از منقولات مىباشند ، چنان كه ظاهر آن است كه دولاب ، و داربست بوتهء\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nانگور كه شاخه‌هاى انگور روى آن قرار دارد از غير منقول است .\r\nمسأله 10 - بنابر اقوى زوجه مستحق قيمت است و برايش جايز است كه خود اعيان را قبول نكند ، همانطور كه حق مطالبهء اعيان را ندارد .\r\nمسأله 11 - براى زوجه تصرف در اعيانى كه مستحق قيمت آن‌ها است بدون رضايت بقيهء ورثه جايز نيست و احوط ( وجوبى ) براى بقيهء ورثه آن است قبل از پرداخت قيمت آن‌ها ، بدون اذن زوجه در آن‌ها تصرف ننمايند .\r\nمسأله 12 - اگر صغيره را پدرش يا جدّ پدرىاش به كفو او به مهر المثل يا بيشتر تزويج نمايد ، زوج از زوجه ارث مىبرد و زوجه هم از زوج ارث مىبرد . و همچنين است اگر صغيره و صغير را پدرشان يا جد پدرىشان به همديگر تزويج نمايند . بلكه همچنين است اگر تزويج به كفو او بدون مهر المثل با نبود مفسده باشد ؛ تا چه رسد به اينكه صلاح در آن باشد . و همچنين است اگر حاكم او را تزويج نمايد در موردى كه براى حاكم تزويج او جايز است . و تحقيقاً بعضى از آنچه كه مناسب اين مقام است در نكاح گذشت .\r\nمسأله 13 - ارث به سبب ولاء ، ( در حال حاضر ) مورد ابتلاء نيست مگر به سبب امامت ؛ پس اگر كسى بميرد و از طبقات گذشته و ولاى عتق و ضمان جريره ، وارثى نداشته باشد و زوج هم نداشته باشد ، امام عليه السلام از او ارث مىبرد . و اگر وارث ، تنها زوجه باشد ، بقيهء ارث بعد از ربع آن ، مال امام عليه السلام است و امر آن در عصر غيبت ولى امر - عجل اللَّه تعالى فرجه - مانند ساير چيزهايى كه براى امام عليه السلام است ، در دست فقيه جامع شرايط است .\r\n\r\nو اما الحاقيه‌ها در چند فصل است :\r\n\r\nفصل اول : در ميراث خنثى است\r\nمسأله 1 - اگر بعضى از ورثه خنثى باشد ؛ به اينكه داراى عورت مردان و زنان باشد ، پس اگر به يكى از مرجّحات منصوص و غير منصوص ، تعيين اينكه او مرد است يا زن ، ممكن باشد ، او خنثاى غير مشكل است و بر طبق مرجّحات عمل مىشود و اگر ممكن نباشد او خنثاى مشكل است .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nمسأله 2 - مرجحات منصوصه چند امر است : اول اينكه : دائماً از يكى از دو عورت ادرار نمايد ، يا غالباً چنين باشد به طورى كه بول از غير آن عورت ، به ندرت و مانند معدوم باشد و گرنه محل اشكال است ، پس طبق آن عورتى كه از آن ادرار مىنمايد ، ارث مىبرد ، بنا بر اين اگر از عورت مردان ادرار مىكند ارثيهء مرد را مىبرد و اگر از عورت زنان بول مىكند ارثيهء زن را مىبرد . دوم : در صورتى كه از هر دو ادرار مىكند ، دائماً سبقت گرفتن بول از يكى از دو عورت باشد ، يا غالباً چنين باشد ؛ به طورى كه غير آن مانند معدوم شمرده شود ، پس اگر از عورت مردان سبقت مىگيرد ارثيهء مرد را مىبرد و اگر از عورت زنان سبقت مىگيرد ارثيهء زن را مىبرد . سوم : بعضى گفته‌اند : تأخير افتادن انقطاع آن از يكى از دو عورت - دائماً يا غالباً - با نبود نشانهء دوم ، ولى در آن اشكال است پس با نبود بقيّهء نشانه‌ها ، احتياط به مصالحه ترك نشود . چهارم : شمردن دنده‌ها است ؛ پس اگر دنده‌هاى طرف راست او بيشتر از طرف چپش باشد از مردان مىباشد و ارث مرد را مىبرد و اگر مساوى باشند ارث زن را مىبرد .\r\nمسأله 3 - اگر علامت‌هاى منصوص نباشند چنانچه در او نشانه‌هاى مخصوص زنان باشد مانند ديدن خون همانطور كه زن‌ها مىبينند ، يا نشانه‌هاى مخصوص مردان باشد مانند روييدن موى محاسن ، پس اگر از آن‌ها اطمينان حاصل شود طبق آن حكم مىشود و گرنه خنثاى مشكل مىباشد .\r\nمسأله 4 - خنثاى مشكلى كه در او مرجحات منصوص و علاماتى كه موجب اطمينان است نمىباشد ، نصف سهم مردان و نصف سهم زنان را ارث مىبرد .\r\nمسأله 5 - اگر شخصى عورت مردان و همچنين عورت زنان را نداشته باشد و بول او از جاى ديگر مثل دبر او بيرون بيايد ، اقوى عمل به قرعه است .\r\nمسأله 6 - اگر براى شخصى روى يك سينه دو سر يا روى يك كمر دو بدن باشد راه استعلام آن اين است كه يكى از آن‌ها بيدار شود ، پس اگر فقط او بيدار شد ، نه ديگرى ، آن‌ها دو نفر مىباشند و سهم دو نفر را ارث مىبرند و اگر هر دو بيدار شدند ارث يك نفر را مىبرند . البته اين موضوع جداً فروع زيادى دارد كه در\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nابواب فقه جريان دارد و بعضى از آن‌ها در مفصلات ذكر شده است .\r\n\r\nفصل دوم : در ميراث افرادى كه غرق شده و افرادى كه در زير آوار قرار گرفته‌اند\r\nمسأله 1 - اگر دو نفر كه از همديگر ارث مىبرند ، در آنِ واحد بميرند ، به طورى كه هم‌زمان بودن مرگ آن‌ها معلوم باشد ، پس توارثى بين آن‌ها نيست ؛ خواه هر دو يا يكى از آن‌ها با مرگ طبيعى بميرند يا به واسطهء سببى باشد ؛ و خواه اين سبب يكى باشد يا براى هر يك سببى باشد ؛ پس شخص زنده‌اى كه در حال مرگ او ، از ورثهء او مىباشد از هر يك از آنان ، ارث مىبرد . و همچنين است حال در موت بيشتر از دو نفر .\r\nمسأله 2 - اگر دو نفر با مرگ طبيعى يا به واسطهء سببى بميرند و در هم‌زمان بودن و عدم آن شك شود يا معلوم باشد كه هم‌زمان نبوده ولى در مقدم و مؤخر آنان شك باشد چنانچه تاريخ يكى از آن‌ها به طور معين ، معلوم باشد ، ديگرى - يعنى فردى كه تاريخ مرگش مجهول است - از او ارث مىبرد ؛ نه عكس آن ؛ و همچنين است در بيشتر از يك نفر . و در اسباب ، فرقى نيست ، همانطور كه گذشت .\r\nمسأله 3 - اگر دو نفر بميرند و در هم‌زمان بودن و تقدم و تأخر آن شك باشد و تاريخ آن هم معلوم نباشد ، پس اگر سبب مرگ آن‌ها غرق شدن يا هدم ( فرو ريختن ساختمان ) باشد ، بدون اشكال هر يك از آن‌ها از ديگرى ارث مىبرد و اگر سبب آن ، هر سببى غير از اين‌ها باشد يا مرگ طبيعى باشد يا در اسباب مختلف باشند ، آيا حكم به قرعه يا مصالحه مىشود يا حكم آن همان حكم غرق شده و مهدومٌ عليه است ؟ چند وجه است كه اقواى آن‌ها آخرى مىباشد ؛ اگر چه احتياط به مصالحه مطلوب است ، مخصوصاً اگر مرگ آن‌ها يا مرگ يكى از آن‌ها طبيعى باشد . و اين حكم ، در مرگ بيشتر از دو نفر هم جريان دارد .\r\nمسأله 4 - اگر هر دو بميرند و معلوم باشد كه مرگ يكى از آن‌ها بر ديگرى مقدم است ، و ليكن در اينكه كدام يك مقدم است شك باشد و تاريخ هر دو مجهول باشد اقوى رجوع به قرعه است ؛ خواه سبب آن غرق باشد يا هدم يا غير آن‌ها ، و خواه هر دو يا يكى از آن‌ها به مرگ طبيعى بميرد .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nمسأله 5 - روش ارث بردن هر يك از دو طرف اين است كه زنده بودن هر يك از آن‌ها در وقت مردن ديگرى فرض شود و از تركهء او در وقت مرگ ، ارث ببرد ؛ سپس وارث زندهء او ، آنچه را كه او به ارث برده ، ارث مىبرد . البته هيچ يك از آن‌ها از آنچه كه ديگرى از او ارث برده ، ارث نمىبرند . پس اگر پسر و پدرى بميرند و تقدم و تأخر و تقارن مرگ‌ها معلوم نباشد و اين پدر غير از پسرى كه با او مرده ، دخترى داشته باشد و تركه‌اش نهصد باشد و پسرى كه مرده ، پسرى داشته باشد و آنچه را كه تركه گذاشته ششصد باشد ، پس اولًا مرگ پدر و زنده بودن پسر فرض مىشود و از پدرش ششصد كه دو ثلث تركه است ارث مىبرد و آن حق پسرش يعنى پسر پسر ميت مىباشد و بقيه حق خواهر او است ، سپس مردن پسر و زنده بودن پدر فرض مىشود پس ، از پسر ، صد كه سدس تركه‌اش است ارث مىبرد و به دخترش داده مىشود و بقيه حق پسر پسرش است .\r\nمسأله 6 - در ارث بردن هر دو طرف ، حاجب نداشتن از ارث در هر يك از آن‌ها شرط است . و اگر يكى از آن‌ها محجوب باشد طرفش از او ارث مىبرد چنان كه اگر يكى از آن‌ها ، تركه‌اى - از مال يا حق - نداشته باشد از كسى كه تركه دارد ارث مىبرد ، پس در ارث او از ديگرى ، ارث بردن طرف ديگر از او شرط نيست .\r\n\r\nفصل سوم : در ميراث مجوس و غير آنان از كفّار است\r\nمسأله 1 - مجوس و غير مجوس از فرقه‌هاى كفّار گاهى طبق مذهبشان - بنابر آنچه كه گفته شده است - با كسانى كه ما آنان را محرمات مىدانيم ازدواج مىكنند و گاهى با كسانى كه ما آنان را حلال مىدانيم ازدواج مىكنند ؛ پس اين‌ها داراى نسب و سبب صحيح و نسب و سبب فاسد هستند .\r\nمسأله 2 - مجوسى و غير مجوسى ، از كسى كه بين آن‌ها نسب و سبب صحيحى در مذهبش نيست ، ارث نمىبرد .\r\nمسأله 3 - اگر نسب يا سبب صحيحى در مذهبشان - و باطل در نزد ما - باشد مانند اينكه يكى از آن‌ها با مادرش يا با دخترش ازدواج نمايد و او صاحب بچه شود ، آيا بين\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nفرزند و بين آن‌ها و همچنين بين زوج و زوجه ، توارثى مطلقاً نيست و فقط توارث به نسب و سبب صحيح نزد ما است ، يا توارث به نسب است - و لو اينكه باطل باشد - و به سبب صحيح است ، نه فاسد ، يا به نسب و سبب صحيح و به نسب و سبب فاسد است ؟ چند وجه و چند قول است كه اقواى آن‌ها آخرى است .\r\nمسأله 4 - اگر دو موجب ارث يا بيشتر براى يكى از آن‌ها جمع شود با همهء آن‌ها ارث مىبرد ، مانند مادرى كه زوجهء ميت است كه براى او سهم زوجه - از ربع يا ثمن - و سهم مادر مىباشد . و اگر مادر بميرد براى مرد سهم زوج و پسر مىباشد .\r\nمسأله 5 - اگر دو سبب جمع شود كه يكى از آن‌ها مانع ديگرى باشد فقط از جهت مانع ارث مىبرد ؛ مثل دخترى كه خواهر مادرى است ، پس براى او سهم دختر است نه خواهر .\r\nو دخترى كه دختر دختر است ، پس براى او فقط سهم دختر است .\r\nمسأله 6 - اگر براى زنى دو زوج يا بيشتر باشد - و در مذهبشان صحيح باشد - و اين زن بميرد ، ظاهر آن است كه ارث زوج يعنى نصف يا ربع بين آن‌ها به طور مساوى تقسيم مىشود مانند ارث زوجه‌ها از زوج . و اگر يكى از دو زوج بميرد زن سهم ربع يا ثمن را از او مىبرد . و اگر هر دو زوج بميرند زن از هر كدام از آن‌ها سهم ربع يا ثمن را مىبرد .\r\nمسأله 7 - اگر به سببى كه نزد آن‌ها فاسد و نزد ما صحيح است ازدواج نمايند بعيد نيست كه حكم سبب صحيح بر آن جارى شود ، ليكن در موردى كه عليه آن‌ها است ملزم مىشوند به آنچه كه بر خودشان لازم نموده‌اند .\r\nمسأله 8 - مسلمان با سبب فاسد ، ارث نمىبرد ؛ پس اگر با يكى از محارمش ازدواج نمايد ، به سبب اين ازدواج از همديگر ارث نمىبرند ، اگر چه فرض شود كه از روى شبهه باشد . پس اگر با مادر رضاعى يا مادر زنايى خود ازدواج نمايد ، به سبب اين ازدواج از همديگر ارث نمىبرند .\r\nمسأله 9 - مسلمان به نسب صحيح و همچنين به نسب فاسدى كه از شبهه باشد ارث مىبرد ؛ پس اگر معتقد باشد كه مادرش اجنبى است با او ازدواج نمايد و از او داراى فرزند\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nشود فرزند از مادر و پدر ، و آن‌ها از او ارث مىبرند . پس فروعى كه در مجوس تصور مىشود در مسلمانى كه به شبهه ازدواج نموده مىآيد . و در ازدواج شبهه‌اى بين شبههء موضوعى و حكمى فرقى نيست .\r\nمسأله 10 - اگر اجتهاد دو فقيه در صحت ازدواج و فساد آن مختلف باشد - مانند تزويج زانى با مادر كسى كه به او زنا كرده يا تزويج زانى با زنى كه از آب زانى خلق شده باشد - پس كسى كه قائل به صحت آن است يا مقلد او است با او ازدواج نمايد ، كسى كه قائل به فساد آن است حق ترتيب آثار صحت بر آن را ندارد ؛ پس نزد كسى كه آن را باطل مىداند ، توارثى بين آن‌ها نيست .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nكتاب قضا\r\nو آن حكم نمودن بين مردم است جهت رفع تنازع بين آنان ، با شرايطى كه مىآيد . و منصب قضاوت از مناصب جليله‌اى است كه از طرف خداى متعال ، براى پيغمبر صلى الله عليه و آله و سلم و از طرف او براى ائمهء معصومين عليهم السلام و از طرف آنان براى فقيه جامع شرايطى كه شرايطش مىآيد ثابت است . و مخفى نماند كه قضاوت شأن بزرگى دارد و تحقيقاً وارد شده است كه : « قاضى به درستى در پرتگاه جهنم قرار دارد » . و از امير المؤمنين عليه السلام است كه فرمود :\r\n« اى شريح در جايگاهى نشسته‌اى كه فقط پيغمبر يا وصى پيغمبر يا شقى در آنجا مىنشيند » . و از امام صادق عليه السلام است كه : « از حكومت بترسيد زيرا حكومت فقط براى امامى است كه عالم به قضاوت و در ميان مسلمين عدالت‌گستر است ، براى پيغمبر يا وصى پيغمبر است » . و در روايتى است كه : « كسى كه در دو درهم به غير آنچه كه خداى عزّ و جلّ نازل فرموده حكم نمايد تحقيقاً كافر شده است » . و در روايت ديگرى است كه :\r\n« زبان قاضى بين دو شعله از آتش است تا اينكه بين مردم قضاوت كند پس يا در بهشت است و يا در آتش » . و از امام صادق عليه السلام است كه فرمود : « قاضىها چهار قسم مىباشند سه قسم آن‌ها در آتش و يك قسم در بهشت مىباشد : مردى كه به ظلم قضاوت مىكند و حال آن‌كه مىداند ، اين مرد در آتش است و مردى كه به ظلم قضاوت مىكند و حال آن‌كه نمىداند پس اين مرد در آتش است و مردى كه به حق قضاوت مىكند و حال آن‌كه نمىداند پس اين مرد در آتش است و مردى كه به حق قضاوت مىكند و حال آن‌كه مىداند پس اين مرد در بهشت است » . و اگر قضاوت بر فتوا توقف داشته باشد ، خطر فتوا\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nهم به آن ملحق مىباشد ، پس در حديث صحيح است كه امام باقر عليه السلام فرموده : « كسى كه براى مردم به غير علم و هدايت الهى فتوا دهد ، ملائكهء رحمت و ملائكهء عذاب او را لعنت مىكنند و گناه كسى كه به فتواى او عمل كرده ، به او ملحق است » .\r\nمسأله 1 - قضاوت بين مردم - و لو در چيزهاى كوچك - در صورتى كه اهل آن نباشد ، حرام است ؛ پس اگر خود را مجتهد عادل و جامع شرايط فتوا و حكم نمودن نمىبيند ، تصدّى آن بر او حرام است ؛ اگر چه مردم اعتقاد به اهليت او داشته باشند . و بر اهل آن به طور كفايى واجب است ؛ و گاهى وجوب آن متعين مىشود و آن در صورتى است كه در آن شهر يا در نزديك آن كه بردن مرافعه به آنجا مشكل نباشد ، به اندازهء كافى كسى نباشد .\r\nمسأله 2 - قضاوت بر فقيه در صورتى كه به اندازهء كفايت كسى باشد تعين پيدا نمىكند و لو اينكه هر دو طرف مرافعه يا مردم ، او را اختيار نمايند .\r\nمسأله 3 - براى كسى كه به خودش اطمينان دارد كه به وظايفش قيام نمايد ، تصدّى قضاوت مستحب است . و با وجود كسى كه به او كفايت است ، ترك آن بهتر است ، زيرا داراى خطر و تهمت است .\r\nمسأله 4 - بردن مرافعه نزد قضات جور - يعنى كسانى كه داراى شرايط قضاوت نيستند - حرام است ؛ پس اگر مرافعه را نزد آن‌ها برد معصيت كار است و آنچه را كه به حكم آنان گرفته در صورتى كه دين باشد حرام است و در عين ، اشكال است ، مگر اينكه استيفاى حقش بر مرافعه نزد آن‌ها ، توقف داشته باشد ، كه در اين صورت ، جواز آن مخصوصاً اگر در ترك آن برايش حرج باشد بعيد نيست . و همچنين اگر استيفاى آن - در اين صورت - متوقف بر قسم دروغ باشد جايز است .\r\nمسأله 5 - براى كسى كه قضاوت بر او متعين نيست ، ارتزاق از بيت المال اگر چه بىنياز باشد جايز است ؛ هر چند در صورت بىنيازى ترك آن بهتر است . و اگر بر او متعين باشد در صورت نيازش جايز است ، ولى اگر بىنياز باشد خالى از اشكال نيست ؛ اگر چه اقوى جواز آن است . اما گرفتن جعل از دو طرف مخاصمه يا يكى از آن‌ها ، در صورت عدم تعيّن بر او ، احوط ( وجوبى ) ترك آن است . و اگر محتاج باشد ،\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nبايد جعل يا مزد را براى بعضى از مقدمات قضاوت بگيرد .\r\nمسأله 6 - گرفتن و دادن رشوه اگر براى اين باشد كه به خاطر آن براى رشوه دهنده به باطل حكم نمايد حرام است ، ولى اگر رسيدن به حقش ، متوقف بر آن باشد ، براى رشوه دهنده جايز است ، اما براى گيرندهء آن حرام مىباشد . و آيا پرداخت رشوه در صورتى كه محق باشد و رسيدن به حقش متوقف بر دادن رشوه نباشد جايز است ؟ بعضى گفته‌اند :\r\nبلى ، ولى احوط ( وجوبى ) ترك آن است ، بلكه خالى از قوت نمىباشد و اعادهء آن به صاحبش بر رشوه‌گيرنده واجب است . و در تمام اين‌ها بين اينكه رشوه دادن به عنوان رشوه باشد يا به عنوان هبه يا هديه يا بيع محاباتى و مانند اين‌ها ، فرقى نمىكند .\r\nمسأله 7 - بعضى گفته‌اند : كسى كه شهادتش به نفع شخصى يا عليه او قبول نمىشود حكم او هم به همين صورت نافذ نمىباشد ، مانند شهادت فرزند عليه پدرش و دشمن بر دشمنش . ولى اقوى نفوذ آن است اگر چه قائل باشيم كه شهادت او مورد قبول نيست .\r\nمسأله 8 - اگر دو طرف دعوى ، مخاصمه‌شان را نزد فقيه جامع شرايط بردند و او در واقعه نظر نمود و بر اساس موازين قضاوت حكم كرد ، براى طرفين جايز نيست كه دعوى را نزد حاكم ديگر ببرند و حاكم دوم حق نظر در آن و نقض آن را ندارد ، بلكه اگر هر دو طرف مخاصمه بر اين راضى شوند متّجه عدم جواز است . البته اگر يكى از دو خصم ، ادعا كند كه حاكم اول جامع شرايط نبود - مثل اينكه ادعا كند كه اجتهاد يا عدالت را در حال قضاوت نداشته - ادعايش مسموع است و براى حاكم دوم جايز است كه در آن نظر نمايد ، پس اگر عدم صلاحيّت او براى قضاوت ثابت شود ، حكم او را نقض مىنمايد ، چنان كه نقض حكم او در صورتى كه مخالف ضرورت فقه باشد - به طورى كه اگر اولى تنبّه پيدا كند به مجرد آن از حكم خود بر مىگردد زيرا غفلتش آشكار مىشود - جايز مىباشد . و اما نقض آن در جايى كه طبق نظر اجتهادىاش بوده ، جايز نمىباشد و ادعاى مدعى مسموع نيست ؛ اگر چه ادعا كند كه در اجتهادش خطا نموده است .\r\nمسأله 9 - اگر حاكم به خاطر شنيدن دعوى يا جواب مدعى عليه يا شهادت ، محتاج به مترجم باشد ، معتبر است كه مترجم دو شاهد عادل باشند .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n\r\nصفات قاضى و آنچه كه مناسب آن است\r\nمسأله 1 - شرايط قاضى عبارتند از : بلوغ و عقل و ايمان و عدالت و اجتهاد مطلق و مرد بودن و طهارت مولد ( حلال‌زاده بودن ) و اعلميّت نسبت به كسانى كه در شهر يا نزديك آن هستند بنابر احوط ( وجوبى ) . و احوط ( وجوبى ) آن است كه داراى حافظه باشد كه فراموشى غالباً او را نگيرد ، بلكه اگر فراموشى او طورى باشد كه سلب اطمينان از او بشود ، اقوى جايز نبودن قضاوت او است . و اما در اعتبار كتابت نظر است . و احوط ( استحبابى ) اعتبار بينايى است اگر چه عدم آن خالى از وجه نيست .\r\nمسأله 2 - صفاتى كه در قاضى معتبر است ، با وجدان و شياعى كه مفيد علم يا اطمينان باشد و بيّنهء عادل ، ثابت مىشود . و كسى كه شهادت بر اجتهاد و اعلميّت مىدهد حتماً بايد از اهل خبره باشد .\r\nمسأله 3 - شرايط قضاوت ، در قاضى بايد نزد هر يك از دو طرف مرافعه ثابت باشد و ثبوت آن‌ها در نزد يكى از آن دو ، كفايت نمىكند .\r\nمسأله 4 - براى قاضى ، قضاوت نمودن به فتواى مجتهد ديگر مشكل است ؛ پس حتماً بايد طبق رأى خودش - نه رأى ديگرى و لو اينكه اعلم باشد - حكم نمايد .\r\nمسأله 5 - اگر هر كدام از مدعى و منكر ، جهت رفع خصومت ، حاكمى را انتخاب نمايند ، بعيد نيست كه در صورت مساوى بودن هر دو قاضى در علم ، اختيار مدعى مقدم باشد و گرنه احوط ( وجوبى ) ، اختيار اعلم است ؛ و اگر هر كدام از آن‌ها ، از جهتى مدعى و از جهتى ديگر ، منكر باشد ظاهر در صورت تساوى ، رجوع به قرعه است .\r\nمسأله 6 - اگر براى فردى از رعيت دعوايى بر قاضى باشد پس مرافعه را به پيش قاضى ديگر ببرد دعوايش مسموع است و بايد قاضى را احضار نمايد ؛ و اجابت آن بر قاضى واجب است . و حاكم بايد در اين قضيه ، با قاضى و مدعى او در آدابى كه مىآيد به طور مساوى عمل نمايد .\r\nمسأله 7 - براى حاكم ديگر ، تنفيذ حكمى كه از قاضى صادر شده جايز ، بلكه گاهى\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nواجب است . البته اگر در اجتهاد يا عدالت يا ساير شرايط او شك نمايد جايز نيست ، مگر بعد از اينكه احراز نمايد . چنان كه نقض حكم او با شك و احتمال اينكه به طور صحيح صادر شده باشد ، جايز نيست . و در صورتى كه بداند كه او اهليّت قضاوت را ندارد حكم او را نقض مىنمايد .\r\nمسأله 8 - براى قاضى جايز است كه به علمش - بدون بيّنه يا اقرار يا قسم - در حقوق مردم ، بلكه در حقوق خداى متعال حكم نمايد . بلكه اگر بيّنه ، مخالف علم او بود حكم به بيّنه جايز نيست و همچنين قسم دادن كسى كه به نظر او دروغگو است جايز نيست . البته برايش جايز است كه در چنين صورتى اگر بر او متعيّن نباشد متصدّى قضاوت نشود .\r\nمسأله 9 - اگر در واقعه‌اى مرافعه را نزد قاضىاى ببرند كه قبلًا در آن واقعه حكم كرده است در صورتى كه حكمش يادش باشد جايز است كه طبق آن فعلًا حكم نمايد اگر چه مستند آن را متذكر نباشد ؛ و اگر حكم يادش نيايد و بيّنه بر آن قائم شود حكم كردن ، براى او جايز است و همچنين است اگر خط و مهرش را ببيند و از آن‌ها قطع يا اطمينان به آن حاصل شود . و اگر رأى فعلى او با رأى سابقش كه به آن حكم نموده است ، فرق كرده باشد ، تنفيذ حكمش جايز است ، مگر اينكه علم به خلاف آن داشته باشد ، به اينكه حكم او مخالف حكم ضرورى يا اجماع قطعى باشد كه نقض آن بر او واجب است .\r\nمسأله 10 - تنفيذ حكم كسى كه اهليّت قضاوت دارد ، براى حاكم بدون فحص از مستند او ، جايز است . و براى او حكم در آن واقعه ، در صورتى كه علم به موافقت آن با رأى خودش نداشته باشد جايز نيست . و اگر چنين علمى داشته باشد آيا حق حكم دارد يا نه ؟ ظاهر آن است كه بعد از حكم قاضى اول ، اثرى براى حكم او به حسب واقعه نباشد ؛ اگر چه گاهى در اجراى حكم ، مانند تنفيذ مؤثر است ، ولى اين هم در واقعه اثر ندارد اگر چه احياناً در اجراى آن اثر بگذارد . و در جواز تنفيذ ، فرقى نيست بين اينكه قاضى زنده باشد يا مرده و بين اينكه بر اهليت باقى باشد يا نه ، به شرط آن‌كه امضاى او موجب اغراى ديگرى نباشد به اينكه او فعلًا اهليت دارد .\r\nمسأله 11 - امضاى حكمى كه از غير اهلش صادر شده جايز نيست ، خواه از غير\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nمجتهد باشد يا از غير عادل و مانند اين‌ها ؛ اگر چه معلوم باشد كه طبق قواعد است ، بلكه در صورت بردن مرافعه نزد او يا مطلقاً ، نقض آن واجب است .\r\nمسأله 12 - امضاى حكم قاضى اول ، براى دومى وقتى جايز است كه يا به نحو مشافهه يا تواتر و مانند اين‌ها بداند كه حكم از قاضى اول صادر شده است و در جواز آن به واسطهء اقرار محكوم عليه ، اشكال است . و مشاهدهء خط و امضاى او و قيام بيّنه بر آن كفايت نمىكند . البته اگر بيّنه قائم شود كه او حكم به آن نموده است ظاهراً امضاى آن جايز است .\r\n\r\nوظايف قاضى\r\nوظايف قاضى چند امر است :\r\n\r\nاول : بر قاضى واجب است كه بين طرف‌هاى مخاصمه [ مساوات را رعايت نمايد 
  ]\r\nدر سلام و جواب آن و نشاندن آن‌ها و نگاه و كلام و ساكت نمودن آن‌ها و گشاده‌رويى و ساير آداب و انواع اكرام و عدل در حكم ، مساوات را رعايت نمايد ؛ اگر چه آن‌ها در شرف و پايين بودن شأن متفاوت باشند . و اما رعايت مساوات در ميل قلبى واجب نيست . اين در صورتى است كه هر دو مسلمان باشند و اما اگر يكى از آن‌ها غير مسلمان باشد احترام مسلمان بيشتر از خصمش جايز است . و اما عدل در حكم در هر حال واجب است .\r\n\r\nدوم : براى قاضى جايز نيست كه به يكى از دو طرف مخاصمه چيزى را تلقين نمايد كه به وسيلهء آن بر خصمش كمك بگيرد ،\r\nمثل اينكه او به طور احتمال ادعا نمايد پس قاضى به او تلقين كند كه به طور جزم ادعا كند تا دعوايش مسموع باشد ، يا اينكه او ادعا كند كه امانت يا دين را ادا نموده است ، پس قاضى به او تلقين كند كه آن را انكار نمايد . و همچنين جايز نيست كه كيفيت احتجاج و راه غلبهء بر طرف را به او بياموزد . اين در صورتى است كه نداند كه حق با او است و گرنه جايز است ، همانطور كه برايش جايز است كه به علمش حكم نمايد . و اما غير قاضى در صورتى كه ادعاى او را صحيح بداند ، اين كار ، برايش جايز است . و اگر مىداند كه ادعايش صحيح نيست ، برايش جايز نمىباشد و در صورت جهل به آن احوط ( وجوبى ) ترك آن است .\r\n\r\nسوم : اگر طرف‌هاى خصومت به ترتيب وارد شوند حاكم بايد در شنيدن دعوى به اولى ابتدا كند\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nو سپس به بعدى آن گوش نمايد ؛ مگر اينكه اولى راضى به تأخير باشد . و بين شريف و وضيع و مرد و زن فرقى نيست . و اگر با هم وارد شوند يا كيفيت ورود آن‌ها را نداند و راهى براى اثبات آن نباشد - در صورت اختلاف آن‌ها - بين آنان قرعه مىاندازد .\r\n\r\nچهارم : اگر مدعى عليه ، با ادعايى ، دعواى مدعى را قطع نمايد ، قاضى نبايد آن را گوش نمايد تا اينكه از دعواى طرفش جواب دهد و حكم آن تمام شود ،\r\nسپس او ادعايش را از نو بيان مىكند ، مگر اينكه مدعى اول راضى به جلو انداختن آن باشد .\r\n\r\nپنجم : اگر يكى از دو طرف خصومت سبقت به دعوى نمايد او اولى است .\r\nو اگر هر دو با هم شروع به دعوى نمودند از كسى كه طرف راست طرفش قرار گرفته است گوش مىنمايد . و اگر اتفاقاً دو طرف دعوى ، مسافر و حاضر باشند هر دو مساوى هستند مادامىكه يكى از آن‌ها به واسطهء تأخير ضرر نبيند ؛ پس جهت دفع ضرر مقدم مىشود ، و در آن ترديد است .\r\n\r\nدر شرايط شنيدن دعوى\r\nو بايد دانسته شود كه تشخيص « مدعى » و « منكر » مانند ساير موضوعات عرفيه ، عرفى مىباشد و شارع اقدس ، اصطلاح خاصى در آن دو ندارد و با تعريف‌هاى نزديك به هم ، تعريف شده و تمام اين تعاريف مربوط به تشخيص مورد است ، مانند قول فقها كه :\r\n« مدعى كسى است كه اگر رها كند رها مىشود » . يا « كسى است كه خلاف اصل را ادعا مىكند » يا « كسى است كه در مقام اثبات امرى بر عليه ديگرى است » . و بهتر آن است كه موكول به عرف شود . و گاهى مدعى و منكر در نظر عرف به حسب طرح دعوى و مصب آن ، مختلف مىشود و گاهى به حسب مصب آن ، از قبيل تداعى ( دعواى طرفينى ) مىباشد .\r\nمسأله 1 - در شنيدن دعواى مدعى امورى شرط است كه بعضى از آن‌ها به مدعى و بعضى از آن‌ها به دعوى و بعضى از آن‌ها به « مدعى عليه » و بعضى از آن‌ها به « مدعى به » مربوط است :\r\nاول : بلوغ است ؛ پس از بچه و لو اينكه نزديك بلوغش باشد ، دعوى مسموع نيست .\r\nالبته اگر بچهء مميز تظلّمش را نزد قاضى ببرد ، پس اگر ولىّ داشته باشد او را جهت طرح\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nدعوى احضار مىكند و گرنه مدعى عليه را ولايةً احضار مىنمايد يا قيّمى را برايش منصوب مىنمايد يا وكيلى را در دعوى وكالت مىدهد يا خود او متكفّل دعوى مىشود و منكر را اگر بيّنه‌اى نباشد قسم مىدهد و اگر منكر قسم را رد نمايد قسم صغير اثرى ندارد و اگر وكيل يا ولىّ ادعاى صغير را صحيح بدانند براى آن‌ها جايز است كه قسم بخورند .\r\nدوم : عقل است ؛ پس از ديوانه و لو اينكه ادوارى باشد در صورتى كه در حال ديوانگى مرافعه را نزد قاضى ببرد ، مسموع نمىباشد .\r\nسوم : محجور نبودن به جهت سفاهت است ؛ در صورتى كه دعوى مستلزم تصرف مالى باشد . و اما سفيه قبل از حجر ، دعوايش مطلقاً ، مسموع است .\r\nچهارم : اينكه از دعوى اجنبى نباشد ؛ پس اگر شخص اجنبى ادعاى دينى براى شخصى بر عليه ديگرى بنمايد ، مسموع نيست ، بنا بر اين حتماً بايد يك نحوه تعلقى به او داشته باشد مانند ولايت و وكالت ، يا مورد دعوى متعلق حقى براى او باشد .\r\nپنجم : اينكه اگر بر طبق دعوى حكم شود ، اثرى داشته باشد ؛ پس اگر ادعا كند كه زمين حركت دارد و ديگرى آن را انكار نمايد مسموع نيست . و از همين باب است موردى كه با تسالم بر اينكه قبض نشده ادعاى وقف بر او يا هبه نمايد ، يا در بيع و عدم آن با تسالم بر بطلان آن بر فرض وقوع اختلاف داشته باشند ؛ مثل كسى كه ادعا كند كه به طور ربوى فروخته است و ديگرى اصل وقوع آن را انكار نمايد . و از اين قبيل است اگر ادعاى امر محالى را بنمايد يا ادعا كند كه اين انگورى كه نزد فلانى است از باغ من است و من ادعاى ديگرى ندارم مگر همين دعوى را ، مسموع نمىباشد ؛ زيرا بعد از ثبوت آن به بيّنه ، از ديگرى گرفته نمىشود براى آن‌كه ثابت نشده كه مال او است . و از اين باب است اگر چيزى را ادعا كند كه تملك آن صحيح نيست ؛ مانند اينكه ادعا كند كه اين خوك يا شراب ، مال من است ، پس بعد از ثبوت آن ، حكم به برگرداندن آن به او نمىشود مگر در موردى كه او اولويتى در آن داشته باشد . و از اين قبيل است دعواى بر غير محصور ، مثل كسى كه ادعا كند كه يك نفر از اهالى اين شهر به من مديون است .\r\nششم : اينكه « مدعى به » ، به نحوى معلوم باشد ؛ پس ادعاى چيزى كه مطلقاً مجهول است مسموع نيست ؛ مثل اينكه ادعا كند كه من نزد او چيزى دارم ؛ زيرا بين اينكه آن چيز\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nاز چيزهايى است كه ادعا در آن مسموع است يا نيست ، مردد است . و اما اگر بگويد : « من نزد او اسبى يا چهارپايى يا لباسى دارم » ظاهراً مسموع است ؛ پس بعد از حكم به ثبوت آن ، از مدعى عليه مطالبهء تفسير مىشود ، پس اگر توضيح دهد و مدعى او را تصديق نكند دعواى ديگرى مىشود . و اگر مثلًا به خاطر جهالتش تفسير نكند ، پس اگر مدعى به ، بين چيزهاى محدودى مردد باشد ، بنابر اقوى قرعه مىاندازد . و اگر به تلف آن اقرار نمايد و طرف با او منازعه نكند چنانچه در قيمت اتفاق نمايند ، كه همان است و گرنه در زيادى ، دعواى ديگرى است كه مسموع است .\r\nهفتم : اين است كه مدعى طرفى داشته باشد كه بر او ادعا كند ؛ پس اگر امرى را بدون اينكه بر شخصى باشد كه فعلًا با او در نزاع باشد ، ادعا كند مسموع نمىباشد . مانند اينكه صادر شدن حكمى را از فقيه بخواهد تا دعواى احتمالى را قطع نمايد ، پس چنين دعوايى مسموع نمىباشد . و اگر حاكم بعد از شنيدن آن حكم نمايد ، چنانچه حكم او از قبيل فتوا باشد مثل اينكه به صحت وقف كذايى يا بيع چنينى حكم نمايد ، پس در قطع منازعه‌اى كه وقوع آن فرض شود اثرى ندارد و اگر حكم او از قبيل اين باشد كه فلانى بر فلانى دينى دارد بعد از آن‌كه نزاع بين آن‌ها نباشد ، پس اين حكمى نيست كه فصل مخاصمه و حرمت نقض ، بر آن مترتب باشد ، بلكه از قبيل شهادت است ، پس اگر مرافعه را نزد قاضى ديگر ببرد دعوايش مسموع است و اين حاكم از قبيل يكى از شاهدها است و اگر مرافعه را نزد خود او ببرد و بر علمش به واقعه باقى باشد ، حق دارد بر طبق علمش حكم نمايد .\r\nهشتم : جزم در دعوى است فى الجمله و تفصيل آن اين است كه در صورتى كه مدعى ، دعواى خود را به طور جزم ايراد نمايد اشكالى در مسموع بودن آن نيست ، ولى اگر به طور ظنّ يا احتمال ادعا نمايد ، پس در اينكه در همهء موارد مسموع است ، يا در همهء موارد مسموع نيست ، يا بين موارد تهمت و غير آن فرق گذاشته مىشود ، كه در اولى مسموع باشد ، يا فرق گذارده شود بين مواردى كه مشكل است اطلاع بر آن مثل دزدى و غير آن پس در اولى مسموع باشد ، يا فرق گذارده شود بين چيزهايى كه متعارف است خصومت به آن‌ها مثل اينكه وصى يا وارث ، سند يا دفترى را پيدا كند كه آن دعوى در آن ثبت شده يا شاهد غير مورد وثوق شهادت دهد و بين غير آن ( كه خصومت غير جزمى در آن متعارف\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nنيست ) پس شنيده شود در اول ، يا فرق گذارده شود بين موارد تهمت و چيزهايى كه متعارف است خصومت به آن‌ها و بين غير آن‌ها ، پس شنيده شود در آن دو مورد ؛ اين‌ها وجوهى در مسأله مىباشد كه وجيه‌تر آن‌ها همين وجه اخير است ، پس در اين هنگام اگر ( مدعى عليه ) اقرار نمود يا بيّنه بر اثبات دعوى قائم شد ، پس حكم واضح است و اگر مدعى عليه قسم خورد دعوى ساقط مىشود و اگر قسم را رد كرد ، براى مدعى ( به طور گمان يا احتمال ) قسم خوردن جايز نيست ، پس دعوى متوقف خواهد شد و چنانچه بعد از اين مدعى به طور جزم ادّعا نمايد يا اطلاع بر بيّنه پيدا كند و به دعوى خود مراجعه كند ، از او شنيده مىشود .\r\nنهم : تعيين مدعى عليه است ؛ پس اگر ادعا كند بر يكى از دو نفر يا چند نفر محدود ، بنابر قولى مسموع نيست ، ولى ظاهر آن است كه مسموع است ؛ زيرا اين دعوى خالى از فائده نيست ، براى آن‌كه ممكن است يكى از آن‌ها در وقت مخاصمه اقرار نمايد ، بلكه اگر بيّنه اقامه شود بر اينكه يكى از آن‌ها مثلًا مديون است پس حاكم حكم كند كه دين بر يكى از آن‌ها است ، چنانچه بعداً برائت يكى از آن‌ها ثابت شود به مديون بودن ديگرى حكم مىشود ، بلكه بعيد نيست كه بعد از حكم ، رجوع به قرعه شود . پس در نتيجه فرق است بين اينكه هر دو يا يكى از آن‌ها به اشتغال ذمّهء يكى از آن‌ها علم داشته باشند كه تأثيرى ندارد و بين حكم حاكم جهت فصل خصومت به مديون بودن يكى از آن‌ها پس گفته مىشود به رجوع به قرعه .\r\nمسأله 2 - در شنيدن دعوى ذكر سبب استحقاق مدعى ، شرط نيست ؛ پس ادعا به طور مطلق بدون ذكر سبب كفايت مىكند ؛ خواه مدعى به ، عين باشد يا دين يا عقدى از عقود .\r\nالبته در دعواى قتل بعضى شرط كرده‌اند كه لازم است بيان شود كه از روى عمد بوده يا از روى خطا ، به مباشرت بوده يا به تسبيب ، خود او قاتل مىباشد يا با شركت ديگرى .\r\nمسأله 3 - اگر جازم نباشد پس بخواهد دعوايى بر ديگرى داشته باشد حتماً بايد آن را به طورى كه هست - از ظن يا احتمال - ابراز نمايد و ابراز آن به نحو جزم ، به جهت اينكه دعوايش قبول شود - بنابراين كه دعوى از غير جازم مسموع نباشد - جايز نمىباشد .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nمسأله 4 - اگر مثلًا دو نفر ادعا كنند به اينكه براى يكى از آن‌ها بر كسى چنين است ، مسموع مىباشد و بعد از اثبات آن به صورت ترديد ، بين آن‌ها قرعه انداخته مىشود .\r\nمسأله 5 - در شنيدن دعوى ، حضور مدعى عليه در شهر دعوى شرط نمىباشد ؛ پس اگر بر شخص غائب از آن شهر ، ادعا كند - خواه مسافر باشد يا از شهر ديگر و خواه آن شهر نزديك باشد يا دور - مسموع است ، پس اگر اقامهء بيّنه نمايد قاضى بر غائب حكم مىكند و آنچه كه ادعا كرده در صورتى كه عين باشد بر او رد مىشود و در صورتى كه دين باشد ، از مال شخص غائب فروخته مىشود و دين او پرداخت مىگردد ، ولى به مدعى تحويل نمىشود مگر اينكه مدعى عليه ، اگر حاضر شود و برايش قضاوت شود از متضرر شدن در امان باشد ، به اينكه مدعى توانگر بوده يا كفيل داشته باشد . و آيا اگر مدعى عليه غائب باشد و احضارش سهل باشد يا در شهر باشد و حضور او متعذر باشد ، بدون اعلام به او حكم نمودن جايز است ؟ در آن تأمل است . و در شنيدن دعوى بر شخص غائب بين اينكه مدعى ، انكار مدعى عليه را ادعا نمايد يا نه فرقى نيست ، البته اگر بگويد : « او اقرار دارد و بين ما مخاصمه‌اى نيست » ظاهر آن است كه دعوايش مسموع نيست و حكمى نيست . و احوط ( استحبابى ) عدم حكم بر شخص غائب است مگر قسم به آن ضميمه شود ، سپس كسى كه غائب است بر حجتش باقى است ، پس اگر حاضر شود و بخواهد كه شهود را جرح نمايد يا بيّنه‌اى معارض بيّنهء مدعى اقامه نمايد از او قبول است ، البته اگر بگوييم كه بيّنه‌اش مسموع است .\r\nمسأله 6 - ظاهر آن است كه جواز حكم بر شخص غائب ، به حقوق الناس اختصاص دارد ؛ پس حكم بر او در حقوق خداى متعال مانند زنا جايز نيست . و اگر در جنايتى ، حقوق الناس و حقوق خداى متعال هر دو باشد - مانند اينكه در دزدى چنين است ؛ زيرا در دزدى قطع دست است كه از حقوق خداى متعال مىباشد و گرفتن مال و رد آن به صاحبش است كه از حقوق الناس مىباشد - حكم در حقوق الناس آن جايز است ؛ نه در حقوق خداوند . پس اگر مدعى بيّنه اقامه نمايد ، حاكم حكم مىكند و مال - بنابر آنچه كه گذشت - گرفته مىشود .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nمسأله 7 - اگر دعوى از مدعى تمام شود ، پس اگر از حاكم بخواهد كه مدعى عليه را حاضر نمايد ، حاكم بايد او را احضار كند و تأخير غير متعارف آن جايز نيست . و در صورت نخواستن مدعى و نبودن قرينه‌اى كه بر خواست او دلالت كند ، ظاهر آن است كه دعوى متوقف مىشود تا مدعى ، احضار او را مطالبه نمايد .\r\n\r\nجواب مدّعى عليه\r\nمدعى عليه يا سكوت مىكند و جواب نمىدهد يا اقرار مىكند يا منكر مىشود يا مىگويد : « نمىدانم » يا مىگويد : « ادا كردم » و مانند آن از آنچه كه تكذيب مدعى مىباشد .\r\n\r\nجواب آن به اقرار\r\nمسأله 1 - اگر مدعى عليه به حق - عين باشد يا دين - اقرار نمايد و جامع شرايط اقرار باشد و حاكم حكم به آن نمايد ، او را به اقرارش ملزم مىنمايد و خصومت فيصله پيدا مىكند و لوازم حكم ، بر آن مترتب مىشود ، مانند جايز نبودن نقض آن و جايز نبودن بردن آن نزد حاكم ديگر و جايز نبودن شنيدن حاكم دعواى او را و غير اين‌ها . و اگر مدعى عليه اقرار كند ولى حاكم حكم نكند او به اقرارش مأخوذ است ، پس براى هيچ كس جايز نيست كه در آنچه كه نزد او است - در صورتى كه به آن اقرار كرده - تصرف نمايد ، مگر با اذن « مقرّ له » و براى غير حاكم جايز است كه او را ملزم نمايد ، بلكه از باب امر به معروف واجب است . و همچنين است حال اگر بيّنه بر حق او قائم شده ، به لحاظ جواز ترتيب اثر بر بيّنه و جايز نبودن تصرف در آن مگر با اذن كسى كه بيّنه بر حق او اقامه شده است . البته در جواز الزام او يا وجوب آن با قيام بيّنه ، از باب امر به معروف ، اشكال است ؛ زيرا احتمال دارد كه حق نزد مدعى عليه ثابت نباشد و بيّنه نزد او عادل نباشد و با اين احتمال ، امر و نهى او جايز نمىباشد ، به خلاف آن‌كه با اقرار ثابت شده باشد .\r\nمسأله 2 - بعد از اقرار مدعى عليه ، ظاهراً حاكم حق ندارد كه به آن حكم نمايد ، مگر بعد از مطالبهء مدعى ، پس اگر مدعى از او طلب كند ، بر حاكم در موردى كه استيفاى حق او بر حكم توقف دارد ، بنابر اقوى واجب است كه حكم نمايد و در موردى كه متوقف بر آن\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nنباشد ، بنابر احتياط ( واجب ) بايد حكم نمايد ، بلكه خالى از وجه نيست . و اگر مدعى حكم را از حاكم مطالبه نكند يا بخواهد كه حكم نكند ، پس حاكم حكم كند ، در فيصله پيدا كردن خصومت به اين حكم ، تردّد است .\r\nمسأله 3 - حكم ، انشاى ثبوت چيزى يا ثبوت چيزى بر ذمّهء شخصى يا الزام به چيزى و مانند اين‌ها است . و در آن لفظ خاصى معتبر نيست ، بلكه لازم آن است كه با هر لفظى كه دلالت بر مقصود كند انشا نمايد ؛ مثل اينكه بگويد : قضاوت كردم يا حكم كردم يا الزام نمودم يا دين فلان شخص ، بر تو است يا اين چيز مال فلانى است و امثال اين‌ها از هر لغتى كه باشد ، در صورتى كه ارادهء انشاء نمايد و ظاهر لفظ دلالت بر آن نمايد و لو اينكه با قرينه باشد .\r\nمسأله 4 - اگر مدعى بخواهد كه صورت حكم يا اقرار مقر برايش نوشته شود ، ظاهر آن است كه واجب نباشد ؛ مگر اينكه استنقاذ حقش متوقف بر آن باشد . و در اين صورت آيا مطالبهء مزد براى آن جايز است يا نه ؟ احوط ( استحبابى ) مطالبه نكردن است ، اگر چه جواز آن بعيد نيست ؛ چنان كه در جواز مطالبه قيمت كاغذ و مداد اشكالى نيست . و اما در صورتى كه استنقاذ حقش متوقف بر آن نباشد شبهه‌اى در جواز هيچ يك از اين‌ها نيست .\r\nو در هر حال چيزى نوشته نمىشود تا اينكه اسم محكوم عليه و نسب او معلوم شود ؛ به طورى كه او را از اشتراك اسمى و ابهام در بياورد . و اگر معلوم نشود ، نوشته نمىشود مگر با قيام شهادت دو عادل به آن و با مشخصاتى كه ابهام و تدليس را از بين مىبرد نوشته مىشود . و اگر احتياجى به ذكر نسب نباشد و ذكر مشخصات او كفايت كند ، به آن اكتفا مىشود .\r\nمسأله 5 - اگر مقر دارا باشد ، ملزم به ادا مىشود و اگر خوددارى كند حاكم او را مجبور مىنمايد و اگر تأخير بيندازد و بر مماطله ( تأخير انداختن ) اصرار كند عقوبت او با تندى در گفتار - بر طبق مراتب امر به معروف - جايز است ؛ بلكه اين كار از بقيهء مردم ( غير از حاكم ) هم جايز است . و اگر در ادا كردن مماطله نمايد ، حاكم او را زندان مىكند تا آنچه را كه بر عهدهء او است ادا نمايد . و در صورتى كه الزام او به فروش ممكن نباشد ، حاكم مىتواند\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nمال او را بفروشد . و اگر « مقرّ به » عين باشد ، حاكم بلكه و غير حاكم از باب امر به معروف همان عين را مىگيرد و اگر دين باشد حاكم - بعد از مراعات مستثنيات دين - مثل آن را در مثلىها و قيمت آن را در قيمىها مىگيرد . و در آنچه كه ذكر شد بين مرد و زن فرقى نيست .\r\nمسأله 6 - اگر مقر ادعاى اعسار ( تنگدستى ) نمايد و مدعى آن را انكار كند ، پس اگر مسبوق به يسار ( دارا بودن ) بوده است و پس از آن ادعا مىكند كه تنگدستى برايش عارض شده است قول ، قول منكر عسر او است . و اگر مسبوق به عسر باشد قول ، قول مقر است . و اگر هر دوى آن‌ها مجهول باشد ، در اينكه از قبيل تداعى مىباشد يا قول مدعى عسر مقدم مىباشد تردّد است ؛ اگر چه تقديم قول او بعيد نيست .\r\nمسأله 7 - اگر عسر مقر ثابت شود ، چنانچه داراى صنعت يا نيروى كار نباشد اشكالى در مهلت دادن به او تا اينكه توانگر شود نيست . و اگر صنعت يا نيروى كار داشته باشد آيا حاكم او را به طلبكارش تسليم مىنمايد تا او را به كار بكشد يا به اجاره دهد ، يا او را مهلت مىدهد و ملزم به كسب مىكند تا آنچه كه بر او است ادا كند و بر او واجب است كه جهت اداى آن ، كسب نمايد ، يا او را مهلت مىدهد و كسب را بر او لازم نمىكند و كسب او به خاطر اداى آن واجب نمىباشد بلكه اگر مالى پيدا كرد واجب است آنچه كه بر او است بپردازد ؟ چند وجه دارد كه شايد وجيه‌ترين آن‌ها وسطى آن‌ها باشد . البته اگر الزام او به كسب ، بر تسليم او به طلبكارش توقف داشته باشد او را به طلبكار تحويل مىدهد تا او را به كار وادارد .\r\nمسأله 8 - اگر در بىپولى و پول داشتن او شك باشد و مدعى بخواهد كه او زندانى شود تا وضع او معلوم شود ، بايد حاكم او را زندان كند و اگر تنگدستى او معلوم شود ، بايد او را آزاد كند و طبق آنچه كه گذشت با او عمل نمايد . و در اين مورد و غير آن ، بين مرد و زن فرقى نيست ؛ پس زنى كه از اداى آن مماطله مىنمايد با او مانند مردى كه مماطله مىكند ، عمل مىشود و حاكم او را حبس مىكند - همانطور كه مرد را حبس مىكند - تا وضع او روشن شود .\r\nمسأله 9 - اگر مديون مريضى باشد كه زندان برايش ضرر داشته باشد يا اگر قبل از\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nحكم حبس بر او ، اجير ديگرى باشد ظاهر آن است كه زندان نمودن او جايز نيست .\r\nمسأله 10 - آنچه ما گفتيم از ملزم نمودن كسى كه عسر دارد ، بر كسب - در صورتى كه بر آن توانا باشد - در جايى است كه كسب ، به خودى خود بر او حرج نباشد يا منافى شأن او نباشد يا به صورتى نباشد كه كسبى كه برايش ممكن است ، مناسب شأنش نباشد به طورى كه تحمل آن برايش حرجى باشد .\r\nمسأله 11 - تزويج بر زن جهت گرفتن مهر و اداى دينش واجب نيست . و همچنين بر مرد طلاق زوجه‌اش جهت پرداخت نفقهء او براى اداى دين ، واجب نيست . و اگر كسى به او هبه نمايد و در قبول هبه ، خفت و حرجى بر او نباشد واجب است كه جهت اداى دينش آن را قبول كند .\r\n\r\nجواب آن به انكار\r\nمسأله 1 - اگر مدعى عليه با انكار جواب دهد و آنچه را كه مدعى ادعا نموده انكار نمايد ، پس اگر مدعى نداند كه بيّنه بر عهدهء او است يا بداند و گمان كند كه اقامهء بيّنه جايز نيست مگر با مطالبهء حاكم ، بر حاكم واجب است كه او را به آن آشنا كند ، به اينكه بگويد آيا بيّنه‌اى دارى ؟ پس اگر بيّنه‌اى نداشته باشد و نداند كه حق دارد كه منكر را قسم دهد ، بر حاكم واجب است كه آن را به او اعلام نمايد .\r\nمسأله 2 - حاكم حق ندارد كه منكر را قسم دهد مگر آن‌كه به تقاضاى مدعى باشد . و منكر حق ندارد قبل از تقاضاى او ، تبرّعاً قسم بخورد ، پس اگر او يا حاكم تبرّع نمايند اين قسم اعتبار ندارد و حتماً بايد بعد از درخواست مدعى ، قسم را اعاده نمايد . و همچنين مدعى حق ندارد بدون اذن حاكم منكر را قسم دهد ؛ پس اگر او را قسم دهد معتبر نمىباشد .\r\nمسأله 3 - اگر مدعى بيّنه نداشته باشد و از منكر بخواهد كه قسم بخورد و او قسم بخورد ، دعواى مدعى - در ظاهر شرع - ساقط مىشود ؛ پس حق ندارد بعد از قسم ، حقش را مطالبه و تقاص نمايد . و همچنين حق ندارد دعوايش را نزد حاكم ببرد و دعوايش\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nمسموع نمىباشد . البته ذمّهء مدعى عليه برىء نمىشود و عين خارجى با قسم او از ملك مالكش خارج نمىشود پس رد آن بر او و فارغ نمودن ذمّه‌اش واجب است ، اگر چه براى مالك جايز نيست كه آن را از دست او درآورد و يا از او تقاص نمايد و بيع و هبهء آن و ساير تصرفات در آن جايز نيست ، البته ابراء نمودن مديون از دينش جايز است ، ليكن در آن تأمل است . پس اگر مدعى بعد از قسم منكر ، بيّنه اقامه نمايد مسموع نيست و اگر حاكم غفلت نمايد يا مدعى امر را نزد حاكم ديگر ببرد پس به بيّنه مدعى حكم نمايد ، حكم او اعتبار ندارد .\r\nمسأله 4 - اگر براى حاكم بعد از حكمش معلوم شود كه قسم ، دروغ بوده است ، براى او جايز است بلكه واجب است كه حكمش را نقض نمايد ، پس در اين صورت براى مدعى مطالبه و مقاصه و بقيهء آنچه كه از آثار بر حق بودن او است جايز مىباشد . و اگر مدعى عليه اقرار نمايد كه مال ، مال مدعى است ، تصرف و مقاصه و مانند اين‌ها براى او جايز است ؛ خواه توبه كند و اقرار نمايد ، يا نه .\r\nمسأله 5 - آيا مجرّد قسم مطلقاً موجب سقوط حق مدعى مىشود ، يا بعد از اذن حاكم ، يا در صورتى كه حكم حاكم در پى بىآن بيايد ، يا حكم حاكم موجب سقوط آن است در صورتى كه به قسم مستند باشد ؟ ظاهر آن است كه خود قسم موجب آن نمىباشد و لو اينكه به اذن حاكم باشد ، بلكه بعد از حكم حاكم حق ساقط مىشود ، به اين معنى كه قسم به شرط حصول حكم ، به نحو شرط مقارن ، موجب سقوط مىباشد .\r\nمسأله 6 - منكر حق دارد كه قسم را به مدعى برگرداند ؛ پس اگر مدعى قسم بخورد دعوايش ثابت مىشود و گرنه ساقط مىشود . و كلام در سقوط دعوى به مجرد قسم نخوردن و نكول ، يا به حكم حاكم ، مانند مسألهء گذشته است . و بعد از سقوط دعوايش ، او حق طرح دعوى و لو در جلسهء ديگر را ندارد ؛ چه بيّنه داشته باشد يا نه . و اگر بعد از رد بر او ادعا كند كه من بيّنه دارم حاكم از او مىشنود . و همچنين اگر در قسم ، طلب مهلت نمايد ، حقش ساقط نمىشود . و بعد از رد بر مدّعى ، او حق ندارد كه آن را به منكر برگرداند ، بلكه بر او است كه يا قسم بخورد يا نكول نمايد . و منكر حق دارد از رد قسم قبل از اينكه\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nمدعى قسم بخورد برگردد . و همچنين مدعى حق دارد كه از طلب قسم برگردد ، در صورتى كه از منكر طلب قسم نموده ولى او هنوز قسم نخورده باشد .\r\nمسأله 7 - اگر منكر نكول نمايد پس قسم نخورد و آن را رد هم ننمايد ، آيا پس از آن به مجرد نكول ، بر او حكم مىشود ، يا حاكم قسم را بر مدعى رد مىكند ، پس اگر قسم خورد ، دعوايش ثابت مىشود و گرنه ساقط مىشود ؟ دو قول است كه اشبه دومى است .\r\nمسأله 8 - اگر منكرى كه نكول كرده ، از نكولش برگردد ، پس اگر بعد از حكم حاكم بر او ، يا بعد از قسم خوردن مدعى كه قسم بر او رد شده ، باشد ، اعتنايى به آن نمىشود و در فرض اول حق بر او ثابت مىشود و در فرض دوم حكم بر عليه او لازم مىگردد . و بين علم او به حكم نكول و عدم آن ، فرقى نيست .\r\nمسأله 9 - اگر منكر در قسم و رد ، طلب مهلت نمايد تا اينكه صلاحش را در آن ملاحظه نمايد ، مهلت دادن او به اندازه‌اى كه به مدعى ضرر نرساند و موجب تعطيل حق و تأخير زياد نگردد ، جايز است . البته اگر مدعى اجازه دهد ، به اندازهء اجازهء مدعى ، مطلقاً جايز مىباشد .\r\nمسأله 10 - اگر مدعى بگويد كه من بيّنه دارم ، براى حاكم جايز نيست كه او را الزام به احضار آن نمايد . پس مدعى حق دارد آن را حاضر نموده يا مطالبهء قسم كرده يا دعوايش را رها نمايد ؛ البته براى حاكم جايز است كه او را به آن ارشاد يا حكم را بيان نمايد . و در دو موضع بين علم و جهل او فرقى نيست .\r\nمسأله 11 - با وجود بيّنه براى مدعى ، برايش جايز است كه آن را اقامه ننمايد - و لو اينكه بيّنه حاضر باشد - و منكر را قسم بدهد ؛ پس اقامهء بيّنه بر او متعين نمىباشد و لو اينكه بداند كه بيّنه مورد قبول حاكم مىباشد ، پس مدعى بين اقامهء بيّنه و قسم دادن منكر مخير است و اين تخيير تا قسم منكر استمرار دارد ؛ پس در صورت قسم خوردن منكر ، حق اقامهء بيّنه و لو اينكه حاكم حكم نكرده باشد ساقط مىشود . و اگر بيّنهء معتبرى را اقامه نمايد و حاكم قبول كند آيا تخيير ، ساقط مىشود ، يا عدول به قسم جايز است ؟ دو وجه است كه وجيه‌ترين آن‌ها سقوط تخيير است .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nمسأله 12 - اگر بيّنه را حاضر كند ، پس اگر معلوم باشد يا قرائن شهادت بدهد كه مدّعى بعد از حضور بيّنه ، اقامهء آن را نمىخواهد ، حاكم حق ندارد بيّنه بخواهد . و اگر معلوم باشد يا احوال شهادت بدهد كه مدعى مىخواهد اقامهء بيّنه نمايد پس حاكم حق دارد بيّنه بخواهد . و اگر حال معلوم نباشد و در آن شك شود ، حاكم حق ندارد از شهود بخواهد ( كه شهادت دهند ) ؛ البته مىتواند از مدعى سؤال كند كه اقامهء بيّنه را خواسته يا نه .\r\nمسأله 13 - اگر بيّنه شهادت بدهد ، پس اگر حاكم فسق آن‌ها را مىداند ، شهادت آن‌ها را رد مىكند . و همچنين است اگر بداند كه بعضى از شرايط شهادت را ندارند . و اگر عدالت و جامع بودن شرايط آن‌ها را مىداند ، شهادتشان را قبول مىكند . و اگر حال آن‌ها مجهول باشد صبر مىكند و از حالشان جويا مىشود و به آنچه كه مقتضى است عمل مىنمايد .\r\nمسأله 14 - اگر حاكم فسق يا جامع شرايط نبودن بيّنه را مىداند آن‌ها را بدون انتظار تزكيه رد مىكند ، ليكن اگر مدعى ادعا كند كه حاكم در اعتقادش اشتباه كرده است از او مسموع است ؛ پس اگر دعوايش را ثابت كرد كه همان و گرنه بر حاكم است كه شهادت آن‌ها را كنار بيندازد . و همچنين است اگر عدالت و جامع بودن شرايط آن‌ها ثابت باشد كه احتياج به تزكيه ندارد و به علم خودش عمل مىنمايد و اگر منكر جرح آن‌ها يا جرح يكى از آن‌ها را ادعا نمايد قبول مىشود ؛ پس اگر دعوايش را ثابت كرد ، آن‌ها را ساقط مىكند و گرنه حكم مىكند . و براى حاكم جايز است كه در عدالت و فسق ، به استصحاب ، تكيه نمايد .\r\nمسأله 15 - اگر حاكم حال آن‌ها را نداند واجب است كه براى مدعى بيان كند كه مىتواند آن‌ها را با شهود تزكيه نمايد - اگر مدعى آن را نداند - پس اگر با بيّنهء مورد قبول ، آن‌ها را تزكيه نمود واجب است كه براى مدعى عليه بيان كند كه حق جرح را دارد - اگر مدّعى عليه جاهل به آن باشد - پس اگر مدعى عليه اعتراف كند كه جرحى ندارد بر عليه او حكم مىشود . و اگر منكر بينهء مورد قبول ، بر جرح اقامه نمود بيّنهء مدعى ساقط مىشود .\r\nمسأله 16 - در صورت جهل حاكم و مطالبهء تزكيهء آن‌ها از مدعى ، اگر مدعى بگويد :\r\n« من راهى ندارم » يا بگويد : « انجام نمىدهم » يا « براى من سخت است » و از حاكم بخواهد\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nكه فحص نمايد بر او واجب نمىباشد ؛ اگر چه حق فحص را دارد ، بلكه رجحان دارد . و اگر از مدعى عليه طلب بيّنهء مورد قبول در جرح نمايد و او انجام ندهد و بگويد : « راهى ندارم » يا « براى من سخت است » فحص بر او واجب نيست و طبق بيّنه حكم مىكند . و اگر منكر براى احضار جارح از او مهلت بخواهد آيا واجب است به او سه روز يا به اندازهء مدتى كه بتواند در آن احضار نمايد ، مهلت بدهد يا واجب نيست و حق حكم دارد ، يا بر او واجب است كه حكم نمايد پس اگر جارح آورد ، آن را نقض مىنمايد ؟ چند وجه است ، كه بعيد نيست مهلت دادن به او به مقدار متعارف واجب باشد . و اگر احضار آن را در مدت طولانى ادعا نمايد طبق بيّنه حكم مىكند .\r\nمسأله 17 - اگر مدعى بر حقش بيّنه اقامه نمايد و حاكم ، عدالت آن‌ها را نداند ، پس مدعى بخواهد كه حاكم مدعى عليه را حبس نمايد تا عدالت آن‌ها ثابت شود بعضى گفته‌اند : زندانى نمودن او جايز است ، ولى بنابر اقوى جايز نيست ، بلكه مطالبهء كفيل از او و همچنين تأمين « مدعى به » يا رهن گرفتن در مقابل مدعى به ، جايز نيست .\r\nمسأله 18 - اگر فسق دو شاهد يا يكى از آن‌ها در حال شهادت ، معلوم شود حكم نقض مىشود . و اگر بعد از حكم ، فسق پيدا شود نقض نمىشود و همچنين است بنابر اشبه اگر فسق آن‌ها بعد از شهادت و قبل از حكم معلوم شود .\r\nمسأله 19 - ظاهر آن است كه جرح و تعديل ، به طور مطلق كفايت مىكند و ذكر سبب در آن‌ها - با علم به اسباب و موافقت مذهب او با مذهب حاكم - معتبر نيست ؛ بلكه كفايت آن بعيد نيست ، مگر اينكه علم به اختلاف مذهبشان باشد . و هر لفظى كه دلالت بر شهادت به جرح و تعديل نمايد در آن‌ها كفايت مىكند ؛ و ضميمه كردن مانند اينكه او شهادتش مورد قبول است يا شهادتش براى من و بر من مورد قبول است و مانند اين‌ها در تعديل و همچنين در جرح ضميمه كردن كلماتى مقابل آنچه ذكر شد شرط نيست .\r\nمسأله 20 - اگر بينهء جرح و تعديل متعارض باشند ؛ به اينكه يكى از آن‌ها بگويد : « او عادل است » و ديگرى بگويد : « او فاسق است » ، يا يكى از آن‌ها بگويد : « در چنين روزى در فلان مكان شراب مىخورد » و ديگرى بگويد : « او در چنين روزى در غير آنجا بود » هر\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nدو ساقط مىشوند ؛ پس بر منكر است كه قسم بخورد . البته اگر داراى حالت سابقى از عدالت يا فسق بود به همان عمل مىشود ، پس اگر قبلًا عادل بوده بر طبق شهادت حكم مىشود و اگر قبلًا داراى فسق بوده رد مىشود و قسم بر منكر است .\r\nمسأله 21 - در شهادت به عدالت ، علم به عدالت كه به واسطهء شياع يا معاشرت درونى ديرينه حاصل گردد معتبر است . و حسن ظاهر در شهادت كفايت نمىكند و لو اينكه مفيد ظن باشد . و نيز اعتماد بر بيّنه يا استصحاب كافى نمىباشد . و همچنين در شهادت به جرح حتماً بايد علم به فسق او باشد و شهادت بر آن به اعتماد بر بيّنه يا استصحاب كفايت نمىكند . البته ثبوت تعبدى - مانند ثبوت آن با بيّنه يا استصحاب يا حسن ظاهر - براى ترتيب آثار جايز است ؛ پس براى حاكم جايز است با اعتماد بر شهادت كسى كه عدالتش با استصحاب يا با حسن ظاهرى كه كاشف تعبدى است يا با بيّنه ثابت شده است ، حكم نمايد .\r\nمسأله 22 - اگر دو شاهد به حسن ظاهر او شهادت دهند ظاهر آن است كه حكم نمودن به واسطهء شهادت او جايز است ، بعد از آن‌كه حسن ظاهر تعبّداً كاشف از عدالت مىباشد .\r\nمسأله 23 - شهادت به جرح ، به مجرد مشاهدهء ارتكاب گناه كبيره مادامىكه نداند به صورت معصيت است و همچنين نداند كه داراى عذر نيست ، جايز نمىباشد ؛ پس اگر احتمال بدهد كه به جهت عذرى مرتكب آن شده ، جرح او جايز نيست و لو اينكه برايش به وسيلهء قرائنى كه مفيد ظن باشد ، ظن به آن حاصل شود .\r\nمسأله 24 - اگر مدعى عليه به شهادت دو فاسق يا يك عادل راضى باشد ، براى حاكم ، حكم به آن جايز نيست ؛ و اگر حكم نمايد اثر بر آن مترتب نمىشود .\r\nمسأله 25 - براى حاكم جايز نيست كه با شهادت دو شاهدى كه عدالتشان نزد او احراز نشده حكم نمايد و لو اينكه مدعى عليه به عدالت آن‌ها اعتراف نمايد ليكن آن‌ها را در شهادت ، داراى اشتباه بداند .\r\nمسأله 26 - اگر جرح‌كننده و تعديل‌كننده تعارض نمايند هر دو ساقط مىشوند ؛ اگر چه شهود يكى از آن‌ها دو نفر و ديگرى چهار نفر باشند . و بين اينكه دو نفر بر جرح و چهار\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nنفر بر تعديل با هم شهادت بدهند يا دو نفر بر تعديل سپس دو نفر ديگر بر آن شهادت دهند و نيز بين زياد بودن شهود جرح يا تعديل فرقى نيست .\r\nمسأله 27 - در قبول شهادت دو شاهد ، علم حاكم به اسم و نسب آن‌ها بعد از احراز مقبول بودن شهادتشان شرط نيست ، چنان كه اگر جمعى كه حاكم مىداند كه دو عادل در بين آن‌ها وجود دارند ، شهادت بدهند در حكم كفايت مىكند و معتبر نيست كه عيناً مشخص باشند .\r\nمسأله 28 - در حكم به واسطهء بيّنه ، ضميمه نمودن قسم مدعى شرط نيست ؛ ولى دعواى بر ميت از آن استثنا مىشود ؛ پس قيام بيّنهء شرعى با قسم استظهارى معتبر است .\r\nبنا بر اين ، اگر مدعى اقامهء بيّنه نمايد ولى قسم نخورد حقش ساقط مىشود . و بنابر اقوى بچه و ديوانه و شخص غائب و امثال اين‌ها از كسانى كه در ممكن نبودن دفاع برايشان ، شباهتى به ميت داشته باشند به ميت ملحق نمىشوند ؛ پس دعوى بر آنان با بيّنه - بدون ضميمه نمودن قسم - ثابت مىشود . و آيا ضميمه نمودن قسم به بيّنه انحصار به دين دارد يا شامل غير آن مىشود مانند عين و منفعت و حق ؟ دو وجه است كه دومى آن‌ها خالى از قرب نيست . البته در ملحق شدن عينى كه در ضمانت ميت است - در صورتى كه در ضمانت او تلف شود - اشكالى نيست .\r\n\r\nچند فرع\r\n\r\nاول اگر مدعى بر ميت ، وارث صاحب حق باشد ، ظاهر آن است كه ثبوت حق به ضميمه نمودن قسم به بيّنه محتاج است\r\nو در صورت قسم نخوردن ، حق ساقط مىشود . و اگر وارث متعدد باشد بايد هر يك از آن‌ها بر مقدار حقش قسم بخورد و اگر بعضى قسم بخورد و بعضى از آن‌ها نكول نمايد حق كسى كه قسم خورده ثابت و حق نكول‌كننده ساقط مىشود .\r\n\r\nدوم اگر بيّنه به اقرار ميت قبل از مردنش - به مدتى كه به طور عادى استيفاى آن در آن مدت ممكن نباشد - شهادت بدهد آيا ضميمه نمودن قسم واجب است يا نه ؟\r\nدو وجه است كه وجيه‌ترين آن‌ها وجوب آن است . و همچنين است هر موردى كه معلوم است كه بر فرض ثبوت دين در گذشته ، ميت آن را ادا ننموده است .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n\r\nسوم - اگر ورثهء ميت متعدد باشند\r\nپس شخصى بر او ادعا نمايد و اقامهء بيّنه كند يك قسم كفايت مىكند به خلاف تعدد ورثهء مدعى ، چنان كه گذشت .\r\n\r\nچهارم - قسم استظهارى بايد نزد حاكم باشد ؛\r\nپس اگر بيّنه نزد حاكم اقامه شود و او را قسم دهد حقش ثابت مىشود . و قسم خوردن او به خودى خود ( بدون اينكه نزد حاكم باشد ) يا نزد وارث ، اثرى ندارد .\r\n\r\nپنجم - قسم استظهارى قابل اسقاط نيست ؛\r\nپس اگر وارث ميت آن را اسقاط نمايد ساقط نمىشود . و بدون ضميمه نمودن قسم ، حق مدعى با بيّنه ثابت نمىشود .\r\n\r\nشاهد و قسم\r\nمسأله 1 - در جواز قضاوت در ديون با يك شاهد و قسم مدعى ، اشكالى نيست ، چنان كه در عدم حكم و قضاوت با آن‌ها در حقوق خداى متعال مانند ثبوت هلال و حدود خدا ، اشكالى نمىباشد . و آيا قضاوت با آن‌ها در تمام حقوق الناس حتى مانند نسب و ولايت و وكالت جايز است ؟ يا در اموال و آنچه كه مقصود از آن اموال است مانند غصب و قرض و وديعه و همچنين بيع و صلح و اجاره و مانند اين‌ها جايز است ؟ چند وجه مىباشد ، كه اشبه آن‌ها اين است كه اختصاص به ديون دارد . و قضاوت در ديون با شهادت دو زن به ضميمهء قسم مدعى ، جايز است .\r\nمسأله 2 - مقصود از دين ، هر حق مالى است كه در ذمّه است - با هر سببى كه باشد - پس آنچه كه قرض كرده و ثمن مبيع و مال الاجاره و ديهء جنايات و مهر زوجه - اگر به عهدهء زوج تعلق پيدا كند - و نفقهء زوجه و ضمان به سبب اتلاف و تلف و غير اين‌ها را شامل مىشود ، پس اگر دعوى - به جهت اثبات و استتباع ( به دنبال آوردن ) دين - به اين‌ها يا به اسباب اين‌ها تعلق پيدا كند از دين مىباشد . و اگر به خود اين اسباب متعلق باشد و مقصود خود اسباب باشد از قبيل دعواى دين نمىباشد .\r\nمسأله 3 - احوط ( استحبابى ) ، مقدم نمودن شاهد و اثبات عدالتش است سپس قسم ؛ پس اگر قسم مقدم شود سپس شاهد اقامه گردد احوط ( استحبابى ) عدم اثبات آن است ، اگر چه شرط نبودن تقديم شاهد ، خالى از قوت نيست .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nمسأله 4 - اگر مال « مدعى به » بين گروهى به سبب واحدى مانند ارث و مثل آن مشترك باشد پس بعضى از آن‌ها اقامهء يك شاهد بر دعوى نمايد و قسم بخورد چيزى با آن ثابت نمىشود مگر حصهء خودش و ثبوت بقيهء حصه‌ها بر قسم صاحب حق توقف دارد ، پس هر كسى كه قسم بخورد حقش - با آن يك شاهد - ثابت مىشود .\r\nمسأله 5 - ثبوت حق با يك شاهد و قسم در جايى است كه اثبات آن با بيّنه ممكن نباشد .\r\nو در صورتى كه اثبات آن با بيّنه ممكن باشد بنابر احوط ( وجوبى ) با آن‌ها ثابت نمىشود .\r\nمسأله 6 - اگر شاهد شهادت بدهد و مدعى قسم بخورد و حاكم به واسطهء شاهد و قسم حكم نمايد سپس شاهد رجوع نمايد نصف مال را ضامن است .\r\n\r\nسكوت\r\nيا جواب به قولش : « نمىدانم » يا « مال من نمىباشد » يا غير اين‌ها .\r\nمسأله 1 - اگر مدعى عليه بعد از مطالبهء جواب از او ، ساكت شود ، پس اگر به جهت عذرى مانند كرى يا لالى يا نفهميدن زبان يا به خاطر اضطراب و وحشت باشد ، حاكم عذر او را با آنچه كه مناسب است بر طرف مىكند . و اگر سكوت او به جهت عذرى نباشد ، بلكه به جهت مشتبه نمودن امر و لجاجت باشد ، حاكم او را با لطف و مدارا سپس با تحكم و شدت ، امر به جواب دادن مىكند ، پس اگر بر سكوت اصرار نمود ، احوط ( وجوبى ) آن است كه حاكم به او بگويد : « جواب بده و گرنه تو را نكول‌كننده حساب مىكنم » ؛ و بهتر است كه سه مرتبه تكرار نمايد ، سپس اگر اصرار ورزيد حاكم قسم را بر مدعى رد مىكند ، پس اگر مدعى قسم بخورد حقش ثابت مىشود .\r\nمسأله 2 - اگر به جهت عذرى مانند كرى و لالى يا ندانستن زبان سكوت كند ، در فهميدن جواب او ، به اشاره‌اى كه ( مرادش را ) بفهماند يا به مترجم توسل پيدا مىكند . و مترجم بايد دو نفر عادل باشند و يك عادل كافى نيست .\r\nمسأله 3 - اگر ادعاى عذر نمايد و در تأخير آن مهلت بخواهد حاكم به مقدارى كه مصلحت مىبيند به او مهلت مىدهد .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nمسأله 4 - اگر مدعى عليه با قولش : « نمىدانم » جواب بدهد ، چنانچه مدعى او را تصديق نمايد آيا دعوايش ، در صورت نداشتن بيّنه بر دعوى ساقط مىشود يا مدعى عليه مكلف مىشود كه قسم را بر مدعى رد كند ، يا حاكم قسم را بر مدعى رد مىنمايد كه اگر قسم بخورد حقش ثابت مىشود و اگر نكول كند ساقط مىگردد ، يا دعوى توقف پيدا مىكند و مدعى بر ادعايش باقى مىماند تا اينكه يا اقامهء بيّنه نمايد يا دعواى مدعى عليه را انكار كند ؟ چند وجه است كه وجيه‌ترين آن‌ها آخرى است . و اگر مدعى او را در اين فرض تصديق نكند و ادعا كند كه او مىداند كه من صاحب حقّم ، پس براى مدعى عليه ، عليه مدعى قسم است ؛ بنا بر اين اگر مدعى عليه قسم خورد دعواى مدعى به اينكه او مىداند ، ساقط مىشود و اگر بر مدعى رد كند پس او قسم بخورد ، حق مدعى ثابت مىشود .\r\nمسأله 5 - قسم مدعى عليه به اينكه نمىداند ، دعواى درايت ( دانستن ) را ساقط مىكند ؛ پس دعواى مدعى و بيّنهء او بر آن مسموع نمىباشد و اما حق واقعى او با آن ساقط نمىگردد . و اگر بخواهد بر آن اقامهء بيّنه نمايد از او قبول مىشود ، بلكه به مقدار حقش حق تقاص دارد . البته اگر دعوايش مربوط به عينى باشد كه در دست مدعى عليه است و از صاحب يد به او انتقال پيدا كرده و گفتيم كه براى او با استناد به يد ، قسم بر واقع جايز است ، پس بر واقع قسم بخورد ، دعواى مدعى نسبت به عين ساقط مىشود و قسم حق او را مىبرد و بيّنه از او مسموع نيست و تقاص برايش جايز نمىباشد .\r\nمسأله 6 - اگر مدعى عليه به قولش : « براى من نيست و آن براى غير تو مىباشد » جواب او را بدهد ، پس اگر براى شخص حاضرى اقرار كند و آن حاضر ، او را تصديق نمايد ، مدعى عليه او مىباشد ؛ پس در اين صورت مدعى حق دارد كه بر مقرّ له ، اقامهء دعوى نمايد ، پس اگر تمام شود و آنچه كه براى او است مال او شود كه همان است و گرنه حق دعوى بر مقر دارد ، به اينكه او سبب غرامت شده است و حق دارد شروع به دعوى بر مقر نمايد ، پس اگر حقش ثابت شود غرامت را از او مىگيرد و در اين صورت مىتواند بر مقرّ له جهت گرفتن عين مالش دعوى اقامه كند ، پس اگر دعوايش بر او ثابت شود ، غرامت مقر را برمىگرداند . و اگر براى شخص غائبى اقرار كند حكم دعوى بر شخص غائب\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nشامل آن مىشود . و اگر بگويد : « مجهول المالك است و امر آن مربوط به حاكم است » پس اگر گفتيم كه دعواى مدعى ملكيت ، قبول است - زيرا معارضى ندارد - به او برمىگردد و گرنه بر او است كه اقامهء بيّنه نمايد . و در صورت نبود بيّنه رد كردن قسم به وسيلهء حاكم ، بر او بعيد نيست . و اگر بگويد : « مال تو نيست بلكه وقف است » پس اگر توليت آن را ادعا نمايد خصومت نسبت به خودش بر طرف مىشود و از جهت اينكه مدعى توليت است ، متوجه او مىشود ، پس اگر قسم متوجه او شود و گفتيم كه قسم متولى جايز است پس قسم بخورد ، دعوى ساقط مىشود ؛ و اگر توليت را از خودش نفى كند پس امر آن مربوط به حاكم است و همچنين است اگر مدعى عليه بگويد : « آن مال بچه يا ديوانه است » و ولايت را از خودش نفى نمايد .\r\nمسأله 7 - اگر مدعى عليه جواب بدهد به اينكه : « مدعى ذمّه‌ام را ابراء نموده است » يا « مدعى به را از من گرفته يا به من بخشيده يا به من فروخته يا مصالحه كرده است » و مانند اين‌ها ، دعوى انقلاب پيدا مىكند و مدعى عليه ، مدعى و مدعى ، منكر مىشود . و كلام در اين دعوى طبق گذشته است .\r\n\r\nاحكام قسم\r\nمسأله 1 - قسم به طور صحيح واقع نمىشود و اثرى - از اسقاط حق يا اثبات آن - بر آن مترتب نمىشود ، مگر اينكه به خداى متعال يا به نام‌هاى مختص او مانند « رحمان » و « قديم » و « اوّلى كه قبل از او چيزى نبوده است » باشد . و همچنين است اوصافى كه مشترك است ولى به خداى متعال انصراف دارند مانند « رازق » و « خالق » بلكه اوصافى كه انصراف به او هم ندارند در صورتى كه چيزى ضميمهء آن‌ها شود كه آن‌ها را مختص خداى متعال قرار بدهد . و احوط ( وجوبى ) آن است كه به آخرى اكتفا نشود . و احوط از آن اين است كه به غير لفظ جلاله ، اكتفا نشود . و قسم به غير خداى متعال مانند انبيا و اوصيا و كتب آسمانى و اماكن مقدسه مانند كعبه و غير اين‌ها صحيح نمىباشد .\r\nمسأله 2 - در لزوم قسم به خدا ، فرقى نيست بين اينكه قسم‌خورنده و قسم دهنده هر دو مسلمان باشند يا هر دو كافر يا مختلف باشند ، بلكه بين اينكه كافر از كسانى باشد كه به\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nخدا معتقد مىباشد يا او را انكار مىكند نيز فرقى نيست . و در قسم دادن مجوس ضميمه نمودن قول او : « خالق النّور و الظلمه » به « اللَّه » واجب نيست . و اگر حاكم ببيند كه قسم دادن ذمّى به آنچه كه دينش آن را اقتضا مىكند ، رادع‌تر ( بازدارنده‌تر ) است آيا اكتفا به آن مانند قسم دادن به توراتى كه بر حضرت موسى عليه السلام نازل شده جايز است ؟ بعضى گفته‌اند : بلى ، ولى اشبه عدم صحت آن است . و ضميمه نمودن آنچه ذكر شد به اسم خدا ، در صورتى كه چيز باطلى نباشد ، اشكالى ندارد .\r\nمسأله 3 - اثرى بر قسم به غير خداى تعالى مترتب نمىشود اگر چه متخاصمين به قسم به غير خدا راضى باشند ؛ همانطور كه ضميمه نمودن غير اسم خدا به خدا ، اثرى ندارد ؛ پس اگر به خدا قسم بخورد كفايت مىكند - چه ساير صفات را به او ضميمه بكند يا نه - همانطور كه يكى از نام‌هاى اختصاصى خداوند ، كفايت مىكند ، خواه چيز ديگرى به آن ضميمه كند يا نه .\r\nمسأله 4 - در مترتب نشدن اثر بر قسم به غير خداى تعالى اشكالى نيست ، پس آيا قسم به غير خدا در اثبات امرى يا باطل نمودن آن مثلًا - چنان كه بين مردم متعارف است - حرام تكليفى است ؟ بنابر اقوى حرام نيست ؛ البته مكروه است ، مخصوصاً اگر سبب ترك قسم به خداى تعالى گردد . و اما مثل قول او : « به قرآن يا به پيامبر صلى الله عليه و آله و سلم از تو مىخواهم اينكه چنين كارى را انجام دهى » بدون اشكال حرام نيست .\r\nمسأله 5 - قسم شخص لال با اشاره‌اى است كه بفهماند . و اشكالى ندارد كه قسم در لوحى نوشته شود و شسته شود و بعد از اعلام به او ، امر به آشاميدن آن شود ؛ پس اگر آشاميد ، قسم خورده است و گرنه ملزم به حق مىشود . و شايد بعد از اعلام ، اين يك نوع اشاره باشد . و احوط ( استحبابى ) آن است كه بين آن‌ها جمع نمايد .\r\nمسأله 6 - عربى بودن ، در قسم شرط نيست ، بلكه به هر زبانى باشد - در صورتى كه به نام خدا يا صفات مختص او باشد - كفايت مىكند .\r\nمسأله 7 - در تحقق قسم ، اگر به نام خدا مانند قول او : « و اللَّه براى فلانى چنين چيزى بر من نيست » اكتفا كند ، اشكالى نيست . و غليظ نمودن آن به گفتار ، مانند اينكه بگويد « و اللَّه\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nالغالب القاهر المهلك » و همچنين غليظ نمودن آن به زمان ، مانند روز جمعه و عيد و همچنين به مكان ، مانند مكان‌هاى مشرفه و همچنين به فعل‌ها ، مانند ايستادن او به طرف قبله در حالى كه قرآن كريم را به دستش گرفته باشد ، واجب نيست . و معروف آن است كه تغليظ آن براى حاكم مستحب است ؛ و براى آن وجهى است .\r\nمسأله 8 - قبول تغليظ بر حالف واجب نيست ؛ و اجبار او بر آن جايز نمىباشد . و اگر از تغليظ امتناع ورزيد نكول‌كننده نمىباشد ، بلكه بعيد نيست كه ارجح براى او ترك تغليظ بوده باشد ، اگر چه تغليظ احتياطاً در اموال مردم براى حاكم مستحب است . و تغليظ در تمام حقوق مستحب است به جز اموال ؛ زيرا در آن‌ها به واسطهء كمتر از نصاب قطع ( حدّ سرقت ) تغليظى نيست .\r\nمسأله 9 - وكيل نمودن و نيز نيابت در قسم ، جايز نيست ؛ پس اگر ديگرى را وكيل نمايد و از طرف او به وكالت يا نيابتش قسم بخورد اثرى بر آن مترتب نمىشود و خصومتى با آن فيصله پيدا نمىكند .\r\nمسأله 10 - بايد حتماً قسم در مجلس قضاوت باشد و حاكم حق ندارد در قسم خوردن استنابه ( طلب نيابت ) نمايد ، مگر براى عذرى مانند مرض يا حيض - در حالى كه مجلس قضاوت در مسجد باشد - يا اينكه زن مخدره ( پوشيده ) است كه حضور در مجلس قضاوت برايش نقص است يا غير اين‌ها ، كه در اين صورت استنابه جايز است ، بلكه ظاهر آن است كه استنابه در مجلس قضاوت و در حضور حاكم جايز نيست ، پس آنچه كه در غير مورد عذر ، اثر بر آن مترتب مىشود اين است كه قسم به امر حاكم و طلب قسم از او باشد .\r\nمسأله 11 - واجب است كه قسم به طور قطع باشد ؛ خواه در كار خودش باشد يا در كار ديگرى ، در نفى باشد يا اثبات ؛ پس در صورت علم او به واقعه ، قسم جايز است . و در صورتى كه علم به آن ندارد ، جايز نيست مگر قسم بر عدم علم .\r\nمسأله 12 - قسم بر مال ديگرى يا حق او - جهت اثبات يا اسقاط آن - در صورتى كه اجنبى از دعوى باشد ، جايز نيست ؛ مانند اينكه زيد بر برائت عمرو قسم بخورد . و در مثل\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nولىّ اجبارى يا قيّم بر صغير ، يا متولى وقف ، تردّد است ؛ و اشبه عدم جواز است .\r\nمسأله 13 - قسم در دعواهاى مالى و غير آن‌ها مانند ازدواج و طلاق و قتل ثابت است ، ولى در حدود ثابت نيست ؛ زيرا آن‌ها ثابت نمىشوند مگر با اقرار يا بيّنه با شرايطى كه در محل خود مقرر گرديده . و در ثابت نشدن قسم ، بين اينكه مورد ، حق اللَّه محض باشد مانند زنا ، يا مشترك بين حق اللَّه و حق الناس باشد مانند قذف ، فرقى نيست . پس اگر بر او ادعا كند كه او را قذف به زنا نموده و او انكار كند ، قسمى متوجه او نمىشود . و اگر مدعى قسم بخورد حدّ قذف بر او ثابت نمىشود . البته اگر دعوى مركب از حق اللَّه و حق الناس باشد مانند سرقت ، پس نسبت به حق الناس ، قسم ثابت مىشود ، نه نسبت به قطع دست كه حق اللَّه تعالى مىباشد .\r\nمسأله 14 - براى قاضى مستحب است كه قبل از قسم ، كسى را كه بايد قسم بخورد موعظه نمايد و او را جهت اجلال خداى تعالى به ترك قسم ترغيب نمايد هر چند كه صادق باشد و او را از عذاب خداى متعال اگر به دروغ قسم بخورد بترساند . و تحقيقاً روايت شده : « كسى كه به دروغ به خدا قسم بخورد كافر مىشود » و در بعضى از روايات است : « كسى كه قسمى بخورد كه مىداند دروغ است تحقيقاً با خدا مبارزه كرده است » و « به درستى كه قسم دروغ خانه‌ها را از اهلش خالى مىنمايد » .\r\n\r\nاحكام يد\r\nمسأله 1 - هر چيزى كه در تحت استيلاى شخصى و به نحوى از انحا در دست او باشد ، آن چيز محكوم به ملكيت او و اينكه براى او است مىباشد ؛ خواه از اعيان باشد يا منافع يا حقوق يا غير آن‌ها . بنا بر اين اگر در دستش مزرعهء وقفى باشد و ادعا كند كه او متولى است حكم مىشود كه چنين است . و در دلالت كردن يد بر ملكيت و مانند آن ، تصرفاتى كه متوقف بر ملكيت است شرط نمىباشد ؛ پس اگر چيزى در دست او باشد حكم مىشود كه ملك او است و لو اينكه فعلًا در آن تصرفى نكند و همچنين شرط نيست كه صاحب يد ، دعواى ملكيت آن را داشته باشد . و اگر در دست او چيزى باشد پس بميرد و معلوم نباشد كه آن چيز مال او است و دعواى ملكيت از او شنيده نشده باشد ، حكم مىشود كه آن چيز\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nمال او است ، پس براى وارث او مىباشد . البته شرط است كه به عدم ملكيت آن اعتراف نكرده باشد ، بلكه ظاهر آن است كه حكم به ملكيت آنچه كه در دست او است مىشود و لو اينكه معلوم نباشد كه مال او است ، پس اگر اعتراف كند به اينكه من نمىدانم آنچه در دستم است مال من است يا نه ، حكم مىشود كه آن چيز مال او است ؛ نسبت به خودش و ديگرى .\r\nمسأله 2 - اگر چيزى تحت يد وكيل يا امين يا مستأجر او باشد آن چيز محكوم به ملكيت او است ، پس دست آن‌ها دست او مىباشد . و اما اگر چيزى در دست غاصب باشد كه به غصبيّت آن از زيد اعتراف دارد آيا آن چيز محكوم است به اينكه تحت يد زيد است يا نه ؟ پس اگر كسى ادعاى ملكيت آن را بنمايد و غاصب را در اعترافش تكذيب كند ، حكم مىشود به اينكه مال كسى است كه غاصب براى او اعتراف كرده است يا حكم مىشود به اينكه او يدى بر آن ندارد پس دعوى از مواردى مىشود كه كسى بر آن يدى ندارد ؟ در آن اشكال و تأمل است ؛ اگر چه اولى خالى از قوت نيست . البته در جايى كه اعتراف به غصبيت نكرده باشد يا يد او غصبى نباشد و اعتراف كند كه مال زيد است ، ظاهراً در حكم ثبوت يد زيد بر آن است .\r\nمسأله 3 - اگر چيزى در دست دو نفر باشد ، دست هر كدام از آن‌ها بر نصف آن است ، بنا بر اين آن چيز محكوم است كه مملوك آن دو مىباشد . و بعضى گفته‌اند : ممكن است كه دست هر يك از آن‌ها بر تمام آن باشد بلكه ممكن است كه يك چيز براى دو مالك به نحو مستقل باشد . ولى اين قول ضعيف است .\r\nمسأله 4 - اگر دو نفر مثلًا در عينى تنازع نمايند ، پس اگر در تحت يد يكى از آن‌ها باشد قول ، قول او است با قسمش و بر كسى كه صاحب يد نيست ، بيّنه است . و اگر در دست هر دوى آن‌ها باشد پس هر يك از آن‌ها نسبت به نصف آن مدعى و منكر مىباشند ؛ زيرا دست هر يك از آن‌ها بر نصف آن است ، بنا بر اين اگر هر يك از آن‌ها بر تمام آن ادعا داشته باشند ، نسبت به نصف آن مطالبهء بيّنه مىشود و قول ، قول او است با قسمش نسبت به نصف آن . و اگر در دست نفر سومى باشد ، پس اگر يك نفر معين از آن دو را تصديق نمود\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nاو به منزلهء صاحب يد مىشود ؛ پس او منكر مىشود و ديگرى مدعى . و اگر هر دو را تصديق نمايد و تصديق او به اين برگردد كه تمام آن براى هر يك از اين‌ها مىباشد ، تصديقش لغو مىشود و مورد از مواردى است كه آن‌ها يدى بر آن ندارند . و اگر تصديق به اين برگردد كه آن مال هر دوى آن‌ها است ، به معناى اينكه در آن شريك مىباشند ، پس به منزلهء اين مىشود كه در دست هر دوى آن‌ها باشد . و اگر يكى از آن‌ها را به طور غير معين تصديق كند ، قرعه بعيد نيست ؛ پس كسى كه قرعه برايش درآمد ، قسم مىخورد . و اگر هر دو را تكذيب نمود و گفت : « آن مال من است » ، در دست او باقى مىماند و هر كدام از آن‌ها بر او حق قسم دارند . و اگر در دست آن‌ها و همچنين در دست غير آن‌ها نباشد و بيّنه هم نباشد اقرب آن است كه بين آن دو قرعه انداخته مىشود .\r\nمسأله 5 - اگر شخصى عينى را كه در يد كسى ديگر است ادعا نمايد و اقامهء بيّنه كند و به حكم حاكم از او بگيرد ، سپس « مدعى عليه » اقامهء بيّنه كند كه آن عين مال او است ، پس اگر ادعا كند كه اين عين فعلًا مال او است و اقامهء بيّنه بر آن نمايد عين از او گرفته مىشود و به مدعى دومى برمىگردد و اگر ادعا كند كه در وقت دعوى مال او بوده است و بر آن ، اقامهء بيّنه كند آيا حكم نقض مىشود و عين به او بر مىگردد يا نه ؟ دو قول است و بعيد نيست كه نقض نشود .\r\nمسأله 6 - اگر زوجين در اثاثيهء خانه منازعه نمايند ، خواه در وقت زوجيتشان باشد يا بعد از آن ، پس در آن چند قول است ؛ ارجح آن‌ها اين است كه آن چيزى كه از اثاثيه مربوط به مردان است مانند شمشير و سلاح و لباس‌هاى مردان براى مرد مىباشد و آنچه كه مربوط به زنان است مانند لباس‌هاى زنانه و چرخ خياطى كه زن‌ها آن را به كار مىگيرند و مانند اين‌ها مال زن مىباشد . و آنچه كه مربوط به مردان و زنان است بين آن‌ها مشترك مىباشد . پس اگر مرد چيزى را ادعا كند كه مربوط به زن‌ها است ، زن « مدعى عليها » مىباشد و بر زن است كه - در صورت نبود بيّنه براى مرد - قسم بخورد ؛ و اگر زن چيزى را ادعا كند كه مربوط به مردان است ، پس زن مدعى مىباشد و بر زن است كه بيّنه بياورد و بر مرد است كه قسم بخورد . و آنچه كه مربوط به مردان و زنان مىباشد پس در صورت نبود\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nبيّنه و قسم آن دو ، بين زن و مرد تقسيم مىشود . و اين در صورتى است كه اثاثيه تحت يد يكى از آن‌ها نباشد و گرنه اگر فرض شود كه متاع مختص زنان در صندوق مرد و تحت يد او باشد - يا برعكس آن - حكم به ملكيت صاحب يد مىشود و بر غير او است كه اقامهء بيّنه نمايد . و در آنچه كه مربوط به مردان يا زنان است ، علم به اينكه هر يك از آن‌ها آنچه را كه مربوط به او است استعمال كرده يا از آن استفاده نموده است معتبر نمىباشد . و همچنين احراز اينكه هر يك از اين‌ها يد مختصى نسبت به مختصات زنان و مردان داشته باشند معتبر نمىباشد . و آيا اين حكم نسبت به دو شريك خانه كه يكى از آن‌ها از اهل علم و فقه و دومى از اهل تجارت و كسب است جارى مىشود ، پس حكم مىشود به اينكه آنچه كه مربوط به علما است براى عالم مىباشد و آنچه كه مربوط به تجارت است براى تاجر مىباشد ، پس مدعى از مدعى عليه ، جدا مىشود ؟ دو وجه است ، كه بعيد نيست ملحق به آن شود .\r\nمسأله 7 - اگر يد فعلى با يد قبلى يا ملكيت قبلى متعارض باشد ، يد فعلى مقدم مىشود ، پس اگر چيزى فعلًا در دست زيد باشد و اين چيز قبلًا در دست عمرو بوده يا ملك او بوده است ، حكم مىشود كه مال زيد است و بر عمرو است كه بيّنه اقامه نمايد . و اگر بيّنه نباشد پس حق قسم بر زيد دارد . البته اگر زيد اقرار كند كه آنچه در دستش است مال عمرو بوده و به ناقلى به او منتقل شده است ، دعوى انقلاب پيدا مىكند و زيد مدعى مىشود و قول ، قول عمرو است با قسمش . و همچنين است اگر زيد اقرار كند به اينكه آن ، مال عمرو بوده يا در دست او بوده است و از انتقال به خودش ساكت شود ، لازمهء اين اقرار ، ادعاى انتقال است . و در مثل آن مشكل است كه به خاطر يد او ، او را منكر قرار داد . و اما اگر بيّنه اقامه شود بر اينكه سابقاً مال عمرو بوده يا حاكم به آن علم پيدا كند ، پس يد محكّم مىباشد و ذو اليد منكر مىشود و قول ، قول او است . البته اگر بيّنه اقامه شود بر اينكه يد زيد بر اين چيز ، غصب از عمرو ، يا عاريه يا امانت و مانند اين‌ها بوده است ، ظاهر آن است كه يد او ساقط است و قول ، قول ذو البيّنة است .\r\nمسأله 8 - اگر بيّنه‌ها در مورد چيزى تعارض كنند ، پس اگر تحت يد يكى از طرفين\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nباشد ، مقتضاى قاعده ، تقديم بيّنهء خارج و كنار زدن بيّنهء داخل مىباشد ، اگر چه بيشتر يا عادل‌تر يا ارجح باشد . و اگر در دست هر دو باشد پس حكم به تنصيف آن به مقتضاى بيّنهء خارج و معتبر نبودن بيّنهء داخل مىشود . و اگر تحت يد نفر سوم باشد يا تحت يد كسى نباشد ظاهر آن است كه هر دو بيّنه ساقط مىشود و بايد رجوع به قسم يا به تنصيف آن يا قرعه نمود . ليكن اين مسأله با شقوق آن از حيث اخبار و اقوال در نهايت اشكال است و ترجيح يكى از اقوال مشكل است ، اگر چه در صورت اولى آنچه را كه ما ذكر كرديم بعيد نمىباشد .\r\n\r\nپايانى كه دو فصل دارد\r\n\r\nفصل اول : در كتابت قاضى به قاضى\r\nمسأله 1 - حكم نفوذ پيدا نمىكند و خصومت فيصله نمىيابد مگر به انشاى لفظى ؛ و انشاى كتبى اعتبار ندارد ، بنا بر اين اگر يك قاضى حكم را به قاضى ديگر بنويسد و اراده كند كه انشا به وسيلهء كتابت باشد ، انفاذ آن براى قاضى دوم جايز نيست ، اگر چه بداند كه نوشته ، مربوط به آن قاضى است و قصد او را بداند .\r\nمسأله 2 - رساندن حكم حاكم - بعد از فرض انشاى لفظى - به حاكم ديگر ، يا با كتابت يا با گفتن يا با شهادت دادن است . پس اگر با نوشتن باشد ، به اينكه حكمش را به حاكم ديگر بنويسد ، پس نوشته اعتبارى ندارد ، حتى اگر علم پيدا كند كه نوشته مربوط به او است و مفاد نوشته را اراده نموده است . و اما گفتن به طور شفاهى ، پس اگر شهادت بر انشاى سابقش باشد ، پذيرفته نمىشود ، مگر با شهادت عادل ديگرى . و سزاوارتر به اينكه پذيرفته نشود آن است كه بگويد : « نزد من چنين ثابت شد » . و اگر انشا در حضور قاضى دومى باشد ، به اينكه دومى در مجلس حكم حاضر باشد ، پس اولى قضاوت نمايد اين خارج از محل بحث است ، ليكن انفاذ آن واجب است . و اما شهادت بيّنه بر حكم او مقبول است و انفاذ آن بر حاكم ديگر واجب است . و همچنين است اگر با تواتر يا قرائن قطعى يا اقرار دو طرف مخاصمه ، به حكم حاكم علم پيدا كند .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nمسأله 3 - ظاهر آن است كه انفاذ حكم حاكم ، از حكم حاكم دومى در آن واقعه ، اجنبى مىباشد ؛ زيرا قطع خصومت به حكم اولى حاصل شده است و حاكم ديگر فقط آن را انفاذ و امضا نموده است تا آن‌كه ولات و امراء آن را اجرا نمايند و به حسب واقعه ، اثرى براى آن نيست ؛ زيرا انفاذ و عدم انفاذ او - بعد از تام بودن موازين قضاوت در اول - مساوى است . و دومى نمىتواند در آن واقعه حكم داشته باشد ، زيرا علم ندارد و موازين قضاوت نزد او تحقق پيدا نكرده است .\r\nمسأله 4 - در آنچه كه ما ذكر كرديم بين حقوق خداى متعال و حقوق النّاس فرقى نيست ، مگر در ثبوت به بيّنه ؛ زيرا انفاذ با بيّنه در حقوق خدا محل اشكال است و اشبه عدم آن است .\r\nمسأله 5 - در جواز شهادت بيّنه و همچنين در قبول آن در اينجا ، غير از آنچه كه در آن‌ها در بقيه جاها اعتبار دارد معتبر نمىباشد ، پس اشهاد ( شاهد گرفتن ) آن‌ها بر حكم قاضى و قضاوتش در تحمل شهادت اعتبار ندارد . و همچنين در قبول شهادت آن‌ها ، اشهاد آن‌ها بر حكم و همچنين حضور آن‌ها در مجلس خصومت و شنيدن آن‌ها شهادت شهود را ، معتبر نيست ؛ بلكه آنچه كه اعتبار دارد اين است كه شهادت دهند بر اينكه حاكم به آن حكم نمود ، بلكه علم آن‌ها به حكم كفايت مىكند .\r\nمسأله 6 - گفته شده است كه اگر شاهدها در مجلس خصومت حاضر نباشند پس حاكم براى آن‌ها واقعه و صورت حكم را حكايت كند و نام دو طرف خصومت و پدران و صفات آن‌ها را ذكر كند و آن دو را بر حكم شاهد بگيرد ، پس بهتر ، قبول كردن آن است ؛ زيرا اخبار او مانند حكمش نافذ است . ولى اشبه عدم قبول است ، مگر به ضميمهء عادل ديگر . بلكه اگر حكم را بعد از انشا نمودن در مجلس خصومت ، ( دوباره ) انشا نمايد ، پس جواز شهادت به حكم به صورت مطلق ، مشكل ، بلكه ممنوع است . و شهادت به نحو تقييد - به اينكه اين انشاء انشاى مجلس خصومت و همچنين انشايى كه رافع خصومت باشد نبود - جايز مىباشد ؛ ليكن انفاذ آن براى حاكم ديگر مشكل ، بلكه ممنوع است .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nمسأله 7 - در تمام آنچه كه گذشت فرقى بين اينكه حكم حاكم بين متخاصمين با حضور آن‌ها باشد و بين حكم او بر شخص غائب بعد از اينكه مدعى اقامهء بيّنه نمايد ، نيست ؛ پس تحمل شهادت در آن‌ها و شهادت و شرايط قبول يكى است و هر دو شاهد بايد تمام خصوصيات مدعى و مدعى عليه - به طورى كه آن‌ها را از ابهام خارج نمايد - و خصوصيات مدعى به را - كه آن را از ابهام خارج كند - حفظ نمايند . و بايد دو شاهد و خصوصيات آن‌ها به صورتى كه از ابهام خارج شوند ، در هر مورد كه نياز به حفظ آن باشد - مانند حكم بر شخص غائب كه بر حجت خود باقى است ( مىتواند بعد از حضور به حق خود احتجاج نمايد ) - حفظ شود .\r\nمسأله 8 - اگر امر بر حاكم دومى مشتبه شود ، براى آن‌كه شهود چيزى را كه ابهام به سبب آن بر طرف شود ضبط نكرده‌اند ، حكم را متوقف مىكند تا با به ياد آمدن آن‌ها يا به شهادت غير آن‌ها امر روشن شود .\r\nمسأله 9 - اگر حال حاكم اول بعد از حكم او - به علت مردن يا ديوانگى - تغيير پيدا كند ، اين تغيير در عمل به حكم او و در لزوم انفاذ آن بر حاكم ديگر - اگر استيفاى حق متوقف بر آن باشد - ضررى نمىرساند . و اگر حال او به سبب فسق تغيير پيدا كند گاهى گفته مىشود به حكم او عمل نمىشود يا تفصيل داده مىشود بين اينكه آشكار شدن فسق او قبل از انفاذش باشد پس به آن عمل نمىشود ، يا بعد از آن است پس به آن عمل مىشود ، ولى عمل به آن مطلقاً - مانند بقيهء عوارض - و جواز انفاذ آن يا وجوب انفاذ آن اشبه است .\r\nمسأله 10 - اگر مدعى عليه ، نزد حاكم دومى اقرار كند كه محكوم عليه است و عليه او شهادت داده شده است ، حاكم او را به آن ملزم مىنمايد . و اگر انكار نمايد ، پس اگر شهادت شهود بر عين او ( شخص او ) باشد ، از او مسموع نيست و ملزم به آن مىشود و همچنين است اگر شهادت بر وصفى باشد كه منطبق نمىشود مگر بر او و همچنين است در وصفى كه بر او منطبق است مگر به ندرت ، به طورى كه عقلاء به آن احتمال ، اعتنا نمىكنند و انطباق بر او مورد اطمينان باشد و اگر وصف ، طورى باشد كه بر غير او و بر او\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nقابل انطباق باشد ، پس قول ، قول او است با قسمش و بر مدعى است كه بيّنه اقامه نمايد كه محكوم عليه ، همين شخص مىباشد . و در اين صورت احتمال داده مىشود كه حكم صحيح نباشد ؛ زيرا از قبيل قضاوت به مبهم است و در آن تأمل است .\r\n\r\nفصل دوم : در تقاص است\r\nمسأله 1 - در صورتى كه طرف مقابل ، حق را انكار نكند و در پرداخت آن سهل انگارى ننمايد و در وقت مطالبه ادا نمايد ، بدون اشكال تقاص جايز نيست ؛ چنان كه اگر داراى حقى بر ديگرى - از قبيل عين يا دين يا منفعت يا حق - باشد و او انكار يا مماطله نمايد ، در جواز تقاص ، اشكالى نمىباشد . و اما اگر منكر باشد به اعتقاد اينكه محق است يا محق بودن مدعى را نمىداند ، در جواز تقاص اشكال است ، بلكه اشبه عدم جواز است . و اگر غاصب باشد و به خاطر فراموشى انكار نمايد ظاهراً تقاص جايز است .\r\nمسأله 2 - اگر عينى نزد ديگرى داشته باشد ، پس اگر گرفتن آن مشقت و ارتكاب محذورى نداشته باشد و ممكن باشد ، تقاص از مال او جايز نمىباشد . و اگر گرفتن آن عين ، از او اصلًا ممكن نباشد از مال ديگر او تقاص جايز است ؛ پس اگر از جنس مال خودش باشد ، گرفتن به مقدار آن جايز است و اگر از جنس آن مال نباشد گرفتن به مقدار قيمت آن جايز مىباشد . و اگر امكان نداشته باشد مگر به فروش آن ، فروش آن و برداشتن مقدار قيمت مالش و رد زيادى ، جايز است .\r\nمسأله 3 - اگر مطلوب ( مال مورد تقاص ) ، مثلى باشد و برايش تقاص از مال مثلى او و غير آن ممكن باشد ، آيا گرفتن غير مثلى به عنوان تقاص به مقدار قيمت مالش جايز است ، يا واجب است كه از مثلى بگيرد ؟ و همچنين است اگر گرفتن از جنس مالش و از مثلى ديگر به مقدار قيمتش ممكن باشد مثلًا اگر مطلوب او گندم باشد و گرفتن گندم از او به مقدار گندم خودش و گرفتن مقدارى از عدس به مقدار قيمت گندم ممكن باشد ، آيا واجب است كه به گرفتن گندم اكتفا نمايد ، يا گرفتن از عدس جايز است ؟ بعيد نيست كه تقاص مطلقاً جايز باشد ؛ البته در جايى كه لازمهء تقاص ، فروختن مال غاصب و گرفتن\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nقيمت نباشد و اگر لازمه‌اش اين باشد و تقاص به چيزى ممكن باشد كه لازمه‌اش فروش آن نباشد ، احتياط ( واجب ) بلكه اقوى اكتفا بر آن است ، بلكه احتياط ( مستحب ) آن است كه به گرفتن جنس خودش - در صورتى كه بدون مشقت و محذورى ممكن باشد - اكتفا كند .\r\nمسأله 4 - اگر گرفتن مالش با مشقت ممكن باشد ظاهراً تقاص جايز است . و اگر با محذورى مانند دخول در خانهء او بدون اذن او يا شكستن قفل او و مانند اين‌ها ممكن باشد ، در جواز تقاص اشكال است . اين در صورتى است كه ارتكاب محذور و گرفتن مالش و لو اينكه اين كار به غاصب ضرر برساند ، جايز باشد . و اما با جايز نبودن آن ، چنان كه اگر مطلوب منه ( شخصى كه مال مورد تقاص نزد او است ) ، غير غاصب باشد و مال را به سبب عذرى انكار نمايد ، ظاهراً تقاص از مال او جايز است ، در صورتى كه قائل شويم در صورت انكار به جهت عذر ، تقاص جايز مىباشد .\r\nمسأله 5 - اگر حق ، دين باشد و شخص مديون منكر يا مماطل ( سهل انگار ) باشد ، تقاص از مال او جايز است ، اگر چه گرفتن از او با رجوع به حاكم ، ممكن باشد .\r\nمسأله 6 - اگر گرفتن حقش بر تصرف در بيشتر از آن ، متوقف باشد جايز است و مقدار زيادى به صاحبش برگردانده مىشود . و چنانچه مقدار زايد در دست تقاص‌كننده بدون افراط و تفريط و بدون تأخير در برگرداندن تلف شود ضامن نيست .\r\nمسأله 7 - اگر گرفتن حقش متوقف باشد بر فروش مال كسى كه مورد تقاص واقع مىشود فروش آن جايز و صحيح است و برگرداندن زياده بر حقش ، واجب مىباشد . و اما اگر متوقف بر فروش نباشد ، به اينكه قيمت مال به مقدار حقش باشد ، در جواز گرفتن آن به عنوان تقاص ، اشكالى نيست . و اما در جواز فروش و گرفتن قيمت آن به عنوان تقاص يا جواز فروش آن و خريدن چيزى از جنس مالش سپس گرفتن آن به عنوان تقاص ، اشكال است و اشبه عدم جواز است .\r\nمسأله 8 - در جايى كه حق او ، دين بر عهدهء شخص مماطل باشد ، آنگاه به مقدار حقش\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nاز او تقاص نمايد ، بدون اشكال ذمّهء آن شخص برىء مىشود ، مخصوصاً اگر چيز مأخوذ مثل همان باشد كه بر عهدهء آن شخص است . مانند اينكه مقدارى گندم بر عهدهء او باشد و به مقدار آن به عنوان تقاص گرفته باشد . و همچنين است در ضمان قيمىها اگر به مقدار قيمت آن تقاص كند . و اما اگر عين باشد ، پس اگر مثلى باشد و مثل آن را تقاص كند بعيد نيست كه معاوضه به طور قهرى حاصل شود با تأملى كه در آن است . و اما اگر از قيمىها باشد - مانند اسب - و به مقدار قيمت آن تقاص كند ، آيا حكم اين ، همان است كه ذكر شد - يعنى معاوضهء قهرى صورت گرفته - يا اينكه تقاص نمودن به منزلهء بدل حيلوله است ، كه اگر متمكن از عين شود ، گرفتن آن جايز ، بلكه واجب است و آنچه را كه ( به عنوان تقاص ) گرفته است واجب است به او برگرداند و همچنين بر غاصب واجب است كه بعد از تقاص هم ، آن عين را برگرداند و مالش را بگيرد ؟ در آن اشكال و تردّد است ؛ اگر چه بعيد نيست كه حكم بدل حيلوله در آن جارى باشد .\r\nمسأله 9 - بنابر اقوى تقاص از مالى كه به عنوان وديعه نزد او گذاشته شده با كراهت جايز است ؛ ولى احتياط ( مستحب ) تقاص نكردن است .\r\nمسأله 10 - جواز تقاص در صورتى كه علم به حق ندارد ، مشكل است ؛ پس اگر بر عهدهء شخصى دينى باشد و احتمال بدهد كه او ادا كرده ، تقاص اشكال دارد ، بنا بر اين احتياط ( واجب ) آن است كه مرافعه را نزد حاكم ببرد ، چنان كه با جهل مديون و لو اينكه طلبكار آن را بداند مشكل ، بلكه ممنوع است ، چنان كه گذشت ؛ پس بايد مرافعه را نزد حاكم ببرد .\r\nمسأله 11 - تقاص از مالى كه بين مديون و غير او مشترك است جايز نيست ، مگر اينكه به اذن شريك او باشد ، ليكن اگر بدون اذن ( از آن مال ) گرفت ، تقاص واقع شده است ، اگر چه گناه نموده است ، پس اگر از مال مشاع تقاص نمود ، با آن شريك ، شريك مىشود در صورتى كه آن مال به مقدار حقش يا كمتر از آن باشد و گرنه با مديون و آن شريك ، شريك مىشود ، پس آيا گرفتن حقش براى او و افراز ( جدا نمودن ) آن بدون اذن مديون جايز است ؟ ظاهراً با رضايت شريك ، جايز است .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nمسأله 12 - اگر داراى حقى باشد و حيا يا خوف يا غير آن‌ها از مطالبهء آن جلوگيرى كند ، تقاص برايش جايز نيست . و همچنين اگر شك كند كه بدهكار ، منكر يا مماطل است ، تقاص جايز نمىباشد .\r\nمسأله 13 - تقاص از مالى كه حق ديگرى به آن تعلق گرفته است مانند حق رهن و حق طلبكارها در مال كسى كه محجور عليه واقع شده است و در مال ميت كه تركه‌اش وافى به ديونش نمىباشد ، جايز نيست .\r\nمسأله 14 - تقاص براى غير صاحب حق ، جايز نيست ، مگر اينكه ولى يا وكيل از طرف صاحب حق باشد ، پس پدر حق دارد براى فرزند صغير يا ديوانه يا سفيهش در موردى كه داراى ولايت است ، تقاص نمايد و حاكم هم در مورد ولايتش همين حق را دارد .\r\nمسأله 15 - اگر بدهكار منكر يا مماطل بر او دينى داشته باشد ، جايز است كه به عنوان تقاص ، آن را عوض آنچه كه بر او است - در صورتى كه به اندازهء آن يا كمتر باشد - حساب نمايد و گرنه ، فقط به همان اندازه مىتواند و به مقدار آن ذمّه‌اش برىء مىشود .\r\nمسأله 16 - فقرا و سادات از مال كسى كه بر عهدهء او زكات يا خمس است يا در مال او خمس و زكات هست حق تقاص ندارند مگر به اذن حاكم شرع . و حاكم حق دارد از كسى كه مانند اين‌ها بر عهدهء او است يا در مال او است و انكار يا مماطله مىنمايد ، تقاص كند . و همچنين اگر چيزى وقف بر جهات عمومى يا عناوين كلى باشد كه متولى ندارند ، تقاص براى غير حاكم جايز نمىباشد ، ولى بدون اشكال براى حاكم جايز است كه منافع وقف را تقاص نمايد . و آيا تقاص به اندازهء عين وقف - در صورتى كه غاصب جاهل يا مماطل باشد كه گرفتن منافع از او ممكن نباشد - و وقف قرار دادن آن بر اين عناوين ، جايز است ؟ دو وجه است و بنابر جايز بودن آن اگر از انكار و مماطله برگردد آيا آن عين ، به وقف بودن برمىگردد و آنچه كه وقف قرار داده شده ، به صاحبش برمىگردد يا اينكه آن عين به وقفيت باقى مىماند و وقف ملك غاصب مىشود ؟ اقوى همان اول است ، ولى ظاهر آن است كه اين وقف از قبيل وقف منقطع الآخر است پس تا زمان رجوع صحيح است .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nمسأله 17 - تقاص ، به مجرد قصد ، بدون گرفتن و تسلط بر مال بدهكار تحقق پيدا نمىكند - البته حساب نمودن دين به عنوان تقاص ، چنان كه گذشت جايز مىباشد - پس اگر مال شخص بدهكار در دست او يا در دست ديگرى باشد و طلبكار قصد تملك آن را به عنوان تقاص نمايد ، ملك او نمىشود . و همچنين فروش آنچه كه در دست شخص ديگر است به آن شخص ، به عنوان تقاص از بدهكار ، جايز نيست .\r\nمسأله 18 - ظاهراً تقاص بر اذن حاكم توقف ندارد . و همچنين است اگر تقاص بر فروش يا افراز ( جدا نمودن ) آن متوقف باشد ، همهء اين‌ها بدون اذن حاكم جايز است .\r\nمسأله 19 - اگر بعد از تقاص معلوم شود كه در دعوايش خطا نموده است ، واجب است آنچه را كه گرفته يا عوض مثلى يا قيمى آن را اگر تلف شده باشد ، به او برگرداند و غرامت آنچه را كه به او ضرر رسانده بر او مىباشد . و در خطا ، بين حكم و موضوع فرقى نيست . و اگر معلوم شود آنچه را كه گرفته ملك غير بدهكار است ، برگرداندن آن يا عوض آن - اگر تلف شده باشد - واجب است .\r\nمسأله 20 - تقاص از عين يا منفعت يا حق در مقابل حقش ؛ از هر نوعى كه باشد ، جايز است ؛ پس اگر مطلوب ( مال مورد تقاص ) عين باشد ، تقاص از منفعت اگر بر آن دست پيدا كند ، يا از حق در صورت دست پيدا كردن بر آن ، جايز است و همين طور عكس آن .\r\nمسأله 21 - وقتى تقاص جايز است كه مرافعه را نزد حاكم نبرده باشد ، پس او را قسم داده باشد و گرنه تقاص بعد از قسم ، جايز نيست و اگر بعد از آن تقاص كند مالك آن نمىشود .\r\nمسأله 22 - در وقت تقاص مستحب است كه بگويد : « خدايا من اين مال را جاى مالم كه او از من گرفته است برمىدارم و من آنچه را كه مىگيرم از روى خيانت و ظلم نيست » .\r\nو بعضى گفته‌اند كه : واجب است . و احتياط ( مستحب ) همين است .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nمسأله 23 - اگر عينى را كه بين دو شريك ، مشترك است غصب نمايد ، هر يك از آن‌ها به اندازهء حصّه‌اش حق تقاص از او را دارد . و همچنين است اگر دين مشتركى بين آن‌ها باشد ، بدون فرقى بين تقاص به جنس آن يا به غير آن جنس . پس اگر دو هزار از زيد بر عهدهء او باشد و بميرد و دو پسر از او ارث ببرند ، پس اگر حق يكى از آن‌ها - نه ديگرى - را انكار كند اشكالى در اين نيست كه او به اندازهء حقش حق تقاص دارد . و اگر حق هر دو را انكار كند ظاهر آن است كه چنين است ، پس هر يك از آن‌ها به اندازهء حقشان حق تقاص دارند . و در صورت گرفتن آن ، ديگرى در آن شريك نمىباشد ، بلكه براى هر يك از آن‌ها جايز نيست كه حق شريكش را تقاص كند .\r\nمسأله 24 - در جواز تقاص بين اقسام حقوق مالى فرقى نيست ؛ پس اگر نزد او ( طلبكار ) وثيقه‌اى براى دين او ( بدهكار ) باشد پس او ( بدهكار ) آن را غصب كند ، جايز است كه عينى از مال غاصب را بگيرد تا وثيقه دين او ( بدهكار ) باشد و جايز است آن را بفروشد جهت گرفتن حقش در موردى كه فروش وثيقه جايز است . و همچنين بين ديونى كه از قرض كردن يا ضمانات يا ديات ، حاصل شده است فرقى نيست ؛ پس تقاص در همهء آن‌ها جايز مىباشد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\nكتاب شهادات\r\n\r\nصفات شهود\r\nو آن‌ها چند امر است :\r\n\r\nاول : بلوغ ؛\r\nپس شهادت پسر بچهء غير مميّز مطلقاً و همچنين شهادت پسر بچهء مميّز در غير قتل و جرح و همچنين شهادت او در آن‌ها در صورتى كه به ده سال نرسد ، اعتبار ندارد . و اما اگر به سنّ ده سال برسد و به جرح و قتل شهادت بدهد ، در آن تردّد است . ولى اشكالى در عدم اعتبار شهادت دختر بچه مطلقاً نيست .\r\n\r\nدوم : عقل ؛\r\nپس شهادت ديوانه ، حتى ديوانهء ادوارى ، در حال ديوانگى قبول نمىشود .\r\nو اما در حال عقل و سلامتش از او قبول مىشود در صورتى كه حاكم از راه آزمايش و امتحان به حضور ذهن و كمال هوش او علم پيدا كند و گرنه قبول نمىشود . و كسى كه سهو يا نسيان يا غفلت بر او غالب است يا داراى بلاهت ( كودن ) است ، در عدم قبول شهادتش ، به ديوانه ملحق مىباشد . و در مثل اين ، بر حاكم واجب است كه استظهار ( محكم كارى ) نمايد تا ثبوت آنچه را كه آن‌ها به آن شهادت داده‌اند روشن شود ؛ پس لازم است كه از شهادت آن‌ها اعراض شود مگر در امور واضحى كه مىداند آن‌ها در تحمل و نقل آن‌ها سهو و فراموشى و اشتباه نكرده‌اند .\r\n\r\nسوم : ايمان ؛\r\nپس شهادت غير مؤمن - تا چه رسد به غير مسلمان - مطلقاً بر عليه مؤمن يا غير او يا به نفع آن‌ها قبول نمىشود . البته شهادت ذمّى كه در دينش عادل است در وصيت مالى ، در صورتى كه مسلمان عادلى نباشد كه به آن شهادت دهد ، قبول مىشود و\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nمعتبر نيست كه موصى در غربت باشد ؛ پس اگر در وطنش باشد و مسلمان عادلى پيدا نشود شهادت ذمّى در آن وصيت قبول مىشود . و فاسق از اهل ايمان به ذمّى ملحق نمىشود . و آيا مسلمان غير مؤمن در صورتى كه در مذهبش عادل باشد به او ملحق مىشود ؟ اين بعيد نيست . و شهادت مؤمن جامع شرايط بر تمام مردم ، از همهء ملل قبول مىشود . و شهادت حربى مطلقاً قبول نمىشود . و آيا شهادت هر ملتى بر ملتشان قبول مىشود ؟ روايتى در آن هست و شيخ قدس سرّه به آن عمل نموده است .\r\n\r\nچهارم : عدالت ؛\r\nو آن ملكه‌اى است كه از معصيت خداى متعال بازمىدارد . بنا بر اين شهادت فاسق - و او كسى است كه مرتكب گناه كبيره مىشود يا بر گناه صغيره اصرار مىورزد - بلكه مرتكب گناه صغيره هم ، بنابر احوط ( وجوبى ) اگر اقوى نباشد ، قبول نيست . بنا بر اين ، شهادت مرتكب گناه صغيره قبول نمىشود مگر با توبه و ظهور عدالت .\r\nمسأله 1 - شهادت هر كسى كه در چيزى از اصول عقايد مخالف است قبول نمىشود .\r\nبلكه شهادت كسى كه منكر ضرورى اسلام شود ، قبول نمىباشد - مانند كسى كه نماز يا حج يا مانند اين‌ها را انكار نمايد - اگر چه بگوييم در صورتى كه از روى شبهه باشد كافر نمىشود . و شهادت كسى كه مخالفت در فروع دارد قبول مىباشد اگر چه از روى شبهه ، مخالف اجماع باشد .\r\nمسأله 2 - شهادت قاذف ، در صورتى كه لعان يا بيّنه يا اقرار مقذوف هيچ‌كدام نباشد ، قبول نيست ، مگر در صورتى كه توبه نمايد ، و حدّ توبه‌اش اين است كه نزد كسى كه نزد او قذف نموده يا نزد گروهى از مسلمين يا نزد هر دوى آن‌ها خودش را تكذيب نمايد . و اگر در واقع صادق باشد بايد در تكذيب خودش ، توريه نمايد ؛ پس اگر خود را تكذيب كرد و توبه نمود در صورتى كه صلاحيت پيدا كند شهادتش قبول است .\r\nمسأله 3 - نگهداشتن كبوتر جهت انس و رساندن نامه‌ها و جوجه‌كشى و پراندن به هوا و بازى حرام نيست . البته بازى با آن‌ها مكروه است ؛ پس شهادت كسى كه آن‌ها را نگهداشته و با آن‌ها بازى مىكند ، قبول است . و اما بازى با شرطبندى ، قمار و حرام است و شهادت كسى كه چنين كند قبول نمىباشد .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nمسأله 4 - شهادت صاحبان شغل‌هاى مكروه مانند بيع صرف و بيع كفن و كار حجامت و بافندگى و مانند اين‌ها و همچنين شهادت صاحبان بيمارىهاى تنفّرآور ، مانند كسانى كه جذام و برص دارند رد نمىشود .\r\n\r\nپنجم : پاكى ولادت ؛\r\nبنا بر اين ، شهادت ولد الزنا ، اگر چه اظهار اسلام نمايد و عادل باشد قبول نيست . و آيا شهادت او در چيزهاى كوچك قبول مىشود ؟ بعضى گفته‌اند : بلى ، ولى اشبه عدم قبول است . و اما اگر حال او مجهول باشد پس اگر به فراشى ملحق باشد شهادتش قبول است اگر چه زبان‌ها به او نسبتى داده باشند . و اگر حالش مطلقاً مجهول باشد و فراشى براى او معلوم نباشد در قبول شهادتش اشكال است .\r\n\r\nششم : بر كنار بودن از تهمت ؛\r\nالبته نه هر تهمتى ، بلكه تهمتى كه از اسباب خاصى حاصل مىشود ؛ و آن‌ها چند امر است :\r\nاز جملهء آن‌ها : با شهادتش ، نفعى را به سوى خود جلب نمايد ؛ عين باشد يا منفعت يا حق مانند شهادت شريك در آنچه كه او در آن شريك است و اما در غير آن ، شهادتش قبول است . و مانند صاحب دين ، در صورتى كه براى محجور عليه به مالى كه دين او تعلق به آن دارد شهادت دهد ، به خلاف غير محجور عليه و به خلاف مالى كه حجر او به آن تعلق نگرفته است . و مانند وصى و وكيل در صورتى كه براى آن‌ها با زياد بودن مال ، مزد زيادترى باشد . بلكه و همچنين است در جايى كه آن‌ها بر آن ولايت دارند و به واسطهء حق ولايتشان ، مدعى مىباشند و اما عدم قبول شهادت آن‌ها به طور مطلق در آن تأمل است . و مانند شهادت شريك به فروش سهمى كه او در آن داراى شفعه مىباشد . و غير اين‌ها از مواردى كه جلب منفعتى در آن است .\r\nو از جملهء آن‌ها : با شهادتش ضررى از خودش دفع شود ، مانند شهادت عاقله به جرح شهود جنايت خطايى ؛ و شهادت وكيل و وصى به جرح شهود بر موكّل و موصى در مثل دو مورد گذشته .\r\nو از جملهء آن‌ها : صاحب عداوت دنيوى بر عليه دشمنش شهادت دهد ، ولى شهادتش به نفع او - در صورتى كه عداوتش مستلزم فسق نباشد - قبول است . و اما شهادت صاحب\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nعداوت دينى به نفع يا عليه دشمنش رد نمىشود ، حتى اگر به خاطر فسق او ، با او بغض ورزد و با او دشمنى نمايد .\r\nو از جملهء آن‌ها : سؤال نمودن به كف ( دست ) است ؛ و مقصود از آن كسى است كه در بازار و درب خانه‌ها گدايى مىكند و اين گدايى حرفه و روش او مىباشد . و اما سؤال - احياناً - در وقت احتياج مانع قبول شهادتش نمىشود .\r\nو از جملهء آن‌ها : تبرّع به شهادت در حقوق الناس است ؛ زيرا اين شهادت بنابر قول معروف ، از قبول جلوگيرى مىكند و در آن تردّد است . و اما در حقوق اللَّه مانند شرب خمر و زنا و براى مصالح عمومى ، اشبه قبول آن است .\r\nمسأله 5 - نسب ، مانع قبول شهادت نمىباشد ، مانند پدر به نفع فرزندش و عليه او و فرزند به نفع پدرش و برادر به نفع برادرش و عليه او و بقيهء نزديكان بعضى به نفع بعضى و عليه او . و آيا شهادت فرزند عليه پدرش قبول است ؟ در آن تردّد است . و همچنين شهادت زوج به نفع زوجه‌اش و عليه او و شهادت زوجه به نفع زوجش و عليه او قبول است . و در شهادت زوج ، بودن ضميمه معتبر نيست ، ولى در اعتبار ضميمه در زوجه وجهى است و اوجه عدم اعتبار است . و فايده‌اش در جايى ظاهر مىشود كه زوجه براى زوجش در وصيت شهادت بدهد ؛ پس بنابر قول به اعتبار بودن ضميمه ، وصيت ثابت نمىشود و بنابر قول به عدم اعتبار ضميمه ، يك چهارم ثابت مىشود .\r\nمسأله 6 - شهادت دوست بر عليه دوستش قبول است و همچنين به نفع دوستش ، اگر چه بين آن‌ها دوستى محكم و مودت شديدى باشد . و شهادت ميهمان - اگر چه ميل به مشهود له داشته باشد - قبول است . و آيا شهادت اجير براى كسى كه او را اجير نموده است قبول است ؟ دو قول است ، كه اقرب آن‌ها عدم قبول آن است . و اگر در حال اجاره تحمل نمايد و بعد از اجاره آن را ادا نمايد قبول مىشود .\r\nمسأله 7 - كسى كه شهادتش به جهت صغير بودن يا فسق يا كفر قبول نيست ، در صورتى كه چيزى را در آن حال بداند ، سپس مانع از بين برود و شروط شهادت كامل گردد آنگاه آن شهادت را اقامه نمايد قبول مىشود . و همچنين است اگر شهادت را در حال\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nبودن مانع اقامه نمايد ، پس رد شود سپس بعد از زوال مانع ، آن را اعاده نمايد . و ( در مانع ) بين فسق و كفر كه ظاهر هستند و غير آن‌ها فرقى نيست .\r\nمسأله 8 - اگر مثلًا اقرار را بشنود ، شاهد مىشود ، اگر چه مشهود له يا مشهود عليه ، از او تقاضا ننمايد ؛ پس شاهد بودن او ، بر اشهاد ( شاهد قرار دادن ) و تقاضا ، توقف ندارد .\r\nبنا بر اين ، در اين صورت اگر گرفتن حق ، بر شهادت او متوقف نباشد بين شهادت و سكوت ، مخيّر است و اگر متوقف بر آن باشد شهادت به حق بر او واجب است . و همچنين است اگر بشنود كه دو نفر عقدى مانند بيع و مثل آن را واقع مىسازند ، يا غصب يا جنايتى را مشاهده نمايد . و اگر هر دو غريم يا يكى از آن‌ها به او بگويند : شاهد بر ما نباش ، پس چيزى را بشنود كه موجب حكم باشد پس در همهء اين موارد شاهد مىشود .\r\nمسأله 9 - كسى كه مشهور به فسق است اگر براى اينكه شهادتش قبول شود توبه نمايد ، شهادتش قبول نمىشود تا اينكه معلوم شود كه او استمرار بر صلاح دارد و ملكه‌اى كه از گناه بازمىدارد تحقق يافته . و همچنين است حال در هر مرتكب كبيره ، بلكه صغيره .\r\nپس معيار قبول شهادت ، عدالت است كه به واسطهء ظهور صلاح ، احراز شده است ؛ پس اگر توبه كند و از او صلاح ظاهر شود حكم به عدالت او مىشود و شهادتش قبول مىگردد .\r\n\r\nآنچه كه به آن ، شاهد ، شاهد مىشود\r\nمسأله 1 - ملاك در آن ، علم قطعى و يقين است . بنا بر اين آيا واجب است كه علم - در جايى كه ممكن است - مستند به حواس ظاهرى باشد مانند ديدن در ديدنىها و شنيدن در شنيدنىها و چشيدن در چشيدنىها و به همين صورت ؛ پس اگر علم قطعى به چيزى - از غير مبادى حسّى حتى در ديدنىها - از شنيدنى كه مفيد علم قطعى است پيدا شود ، شهادت جايز نيست ، يا علم قطعى با هر سببى باشد كفايت مىكند مانند علمى كه از تواتر و شهرت پيدا مىشود ؟ دو وجه است ، اشبه دومى است . البته جواز شهادت در جايى كه علم از امور غير عادى مانند جفر و رمل حاصل شود مشكل است ؛ اگر چه براى خود عالم حجت است .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nمسأله 2 - تسامع ( شياع ) و استفاضه ( مرحله‌اى از شهرت است ) اگر مفيد علم باشند ، شهادت به آن‌ها ، نه به جهت مجرد استفاضه ، بلكه به جهت حصول علم جايز است و در اين صورت انحصار به امور خاصى مانند وقف و زوجيت و نسب و ولاء و ولايت و مانند اين‌ها ندارد ، بلكه در ديدنىها و شنيدنىها در صورتى كه از تسامع و استفاضه علم قطعى پيدا شود ، جايز است . و اگر مفيد علم نباشند و فقط مفيد ظن - و لو نزديك به علم - باشند ، شهادت به مسبّب جايز نيست ؛ البته شهادت به سبب جايز است ، به اينكه مىگويد : « اين مشهور و مستفيض است » يا « چنين گمان دارم » يا از استفاضه چنين گمان مىكنم .\r\nمسأله 3 - آيا شهادت به مقتضاى يد و بيّنه و استصحاب و مانند اين‌ها از امارات و اصول شرعيه جايز است ، پس همان طورى كه خريدن آنچه كه در دست او است يا بيّنه يا استصحاب بر ملك او قائم است جايز است ، همچنين شهادت بر ملكيت هم جايز مىباشد و خلاصه تكيه كردن بر آنچه كه ظاهراً حجت شرعى بر ملك است جايز مىباشد پس شهادت مىدهد به اينكه آن ملك است در حالى كه اراده مىكند ملكيت را در ظاهر شرع ؟ دو وجه است ، كه وجيه‌ترين آن‌ها عدم جواز است مگر با قيام قرائن قطعى كه موجب قطع باشند . البته شهادت به ملكيّت ظاهرى با تصريح به آن ، به اينكه بگويد : اين ملك او است به مقتضاى يد او يا به مقتضاى استصحاب ؛ نه به طور مطلق ، جايز مىباشد . و روايتى به جواز شهادتى كه مستند به يد مىباشد وارد شده است . و همچنين است استصحاب .\r\nمسأله 4 - براى نابينا و ناشنوا تحمل شهادت و اداى آن ، اگر واقعه را بدانند ، جايز است ؛ پس اگر شخص ناشنوا افعال را مشاهده كند شهادت او در آن‌ها جايز است و در روايتى است كه : شهادت او در قتل به اولين قولش - نه به دومى - مأخوذ است ، ولى اين روايت كنار گذاشته شده است . و اگر نابينا بشنود و صاحب صدا را از روى علم بشناسد ، شهادتش جايز است . و همچنين تحمل شهادت و اداى آن براى شخص لال صحيح است ؛ پس اگر حاكم اشارهء او را بداند ، حكم مىكند و اگر اشارهء او را نفهمد ، در آن به دو مترجم عادل اعتماد مىكند . و شهادت شخص لال اصل مىباشد و حاكم به واسطهء شهادت او حكم مىنمايد .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n\r\nاقسام حقوق\r\nمسأله 1 - حقوق - با كثرتى كه دارد - دو قسم است : حقوق خداى تعالى و حقوق آدمى . اما حقوق خداى تعالى را به تحقيق در كتاب حدود ذكر كرديم ، به اينكه بعضى از آن‌ها است كه با چهار مرد يا با سه مرد و دو زن ثابت مىشود و بعضى از آن‌ها با دو مرد و چهار زن و بعضى از آن‌ها است كه با دو شاهد ثابت مىشود ؛ پس به آنجا مراجعه شود .\r\nمسأله 2 - حق آدمى بر چند قسم است : بعضى از آن‌ها در اثباتش مرد بودن شرط است ؛ پس ثابت نمىشود مگر به دو شاهد مرد ، مانند طلاق ، بنا بر اين در طلاق ، شهادت زن‌ها - نه جداگانه و نه به ضميمهء مردها - قبول نمىشود . و آيا اين حكم اقسام طلاق را شامل مىشود مانند خلع و مبارات ؟ اقرب آن است كه شامل مىشود ، در صورتى كه اختلاف در طلاق باشد و اما اگر اختلاف در مقدار بذل باشد ، شامل نمىشود . و در خلع و مبارات ، بين اينكه زن مدعى باشد يا مرد - با اشكالى كه در دومى هست - فرق نمىكند .\r\nمسأله 3 - بعضى گفته‌اند : از حقوق آدمى غير از حقوق مالى و غير از حقوقى كه مقصود از آن مال است ، شهادت زنان در آن‌ها قبول نيست ؛ نه جداگانه و نه به ضميمه مردها و براى اين مثال زده شده است به اسلام و بلوغ و ولاء و جرح و تعديل و عفو از قصاص و وكالت و وصايا و رجوع و عيوب زن‌ها و نسب و هلال . و بعضى از فقها ، ملحق كرده است خمس و زكات و نذر و كفّاره را . و ضابطهء مذكور خالى از وجه نيست ؛ اگر چه دخول بعضى از مثال‌ها در اين ضابطه محل تأمل است . و شهادت زن‌ها بر رضاع بنابر اقرب قبول است .\r\nمسأله 4 - از حقوق آدمى حقوقى است كه با دو شاهد مرد ؛ و با يك شاهد مرد و دو زن ؛ و با يك شاهد مرد و قسم مدعى ؛ و با دو زن و قسم مدعى ثابت مىشود . و آن هر چيزى است كه مال يا مقصود از آن ، مال باشد ، مانند ديون به معناى اعم آن ؛ پس قرض و ثمن مبيع و سلف و غير آن‌ها از آنچه كه در ذمّه است داخل ديون مىباشد . و مانند غصب و عقود معاوضات به طور مطلق و وصيت براى آدمى و جنايتى كه موجب ديه است مانند خطا و شبه عمد و كشتن پدر فرزندش را و مسلمان ذمّى را و جراحت مأمومه و جراحت جائفه و شكستن استخوان‌ها و غير اين‌ها از آنچه كه متعلق دعوى در آن‌ها ، مال يا مقصود از\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nآن مال باشد ، پس همهء اين‌ها به آنچه كه ذكر شد حتى به شهادت دو زن و قسم بنابر اظهر ، ثابت مىشود . و شهادت زنان در ازدواج ، در صورتى كه با آن‌ها مرد باشد ، قبول است .\r\nمسأله 5 - در قبول شهادت زن‌ها در وقف وجهى است كه خالى از اشكال نمىباشد . و شهادت زن‌ها در حقوق متعلق به اموال مانند مدت و خيار و شفعه و فسخ عقدى كه به اموال تعلق دارد و مانند اين‌ها از آنچه كه حقوق آدمى باشد ، قبول مىشود . و شهادت آن‌ها در آنچه كه موجب قصاص است قبول نمىباشد .\r\nمسأله 6 - برخى از حقوق آدمى است كه به مردان و زنان به تنهايى و يا با همديگر ثابت مىشود ؛ و ضابطهء آن هر چيزى است كه اطلاع پيدا كردن مردان بر آن ، غالباً سخت است ، مانند ولادت و بكارت و حيض و عيوب باطنى زنان مانند قرن و رتق و قرحه در فرج زنان ، نه عيوب ظاهرى مانند لنگى و كورى .\r\nمسأله 7 - هر جايى كه شهادت زنان به طور جداگانه قبول مىشود به كمتر از چهار زن ثابت نمىشود . البته شهادت يك زن بدون قسم در ربع ميراث مستهل ( كودكى كه زنده به دنيا آمده و سپس مرده ) و ربع وصيت و شهادت دو زن در نصف و سه زن در سه چهارم و چهار زن در تمام آن قبول است و به زن يك مرد ملحق نمىشود و اصلًا با شهادت او ثابت نمىشود .\r\n\r\nچند فرع\r\nاول : شهادت در هيچ يك از عقود و ايقاعات شرط نيست مگر در طلاق و ظهار .\r\nدوم : حكم حاكم تابع شهادت مىباشد ؛ پس اگر شهادت مطابق با واقع باشد حكم ظاهراً و واقعاً نافذ است ؛ و گرنه ظاهراً نافذ است ، نه واقعاً و آنچه كه حاكم حكم كرده است براى مشهود له ، با علم او به اينكه شهادت باطل است برايش مباح نيست ؛ خواه دو شاهد ، بطلان شهادتشان را بدانند يا صحت آن را اعتقاد داشته باشند .\r\nسوم : احوط ( وجوبى ) وجوب تحمل شهادت است براى كسى كه اهليت آن را دارد ، در صورتى كه به آن دعوت شود و وجوب آن - در فرض وجوب - كفايى است و بر او متعين نمىباشد مگر اينكه غير از او كسى نباشد كه آن را تحمل نمايد . و در وجوب اداى شهادت\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n- در صورتى كه از او مطالبه شود - اشكالى نيست و اين وجوب هم در اينجا كفايى است .\r\n\r\nشهادت بر شهادت\r\nمسأله 1 - شهادت بر شهادت در حقوق الناس ، خواه عقوبت باشد مانند قصاص يا غير آن مانند طلاق و نسب و همچنين در اموال مانند دين و قرض و غصب و عقود معاوضات ، قبول است . و همچنين است آنچه كه مردان غالباً بر آن اطلاع پيدا نمىكنند مانند عيوب باطنى زنان و ولادت و استهلال ( زنده به دنيا آمدن بچه ) و غير اين‌ها از آنچه كه حق آدمى است .\r\nمسأله 2 - شهادت بر شهادت ، در حدود قبول نمىشود و تعزيرات ، بنابر احوط ( وجوبى ) - اگر اقوى نباشد - به حدود ملحق است . و اگر دو شاهد به شهادت دو شاهد بر سرقت ، شهادت دهند دست قطع نمىشود . و در حدود حتماً بايد شهادت شهود اصلى باشد ، خواه حق اللَّه محض باشد مانند حدّ زنا و لواط ، يا مشترك بين حق اللَّه تعالى و بين حق آدمى باشد ، مانند حدّ قذف و سرقت .\r\nمسأله 3 - شهادت بر شهادت در حدود ، فقط براى اجراى حدود قبول نيست و اما در بقيهء آثار قبول مىشود ؛ پس اگر شاهد فرعى به شهادت شاهد اصلى به سرقت شهادت دهد ، قطع دست نمىشود ، ليكن مال از او گرفته مىشود . و همچنين سرايت حرمت به شهادت شاهد فرعى ، در مادر كسى كه وطى شده و خواهر و دختر او ثابت مىشود . و همچنين است بقيهء آنچه كه بر واقع مشهود به - غير از حدّ - مترتب مىشود .\r\nمسأله 4 - شهادت فرع در تمام حقوق اللَّه غير از حدّ قبول است ، مانند زكات و خمس و اوقاف مسجدها و جهات عام ، بلكه و همچنين هلال ماه‌ها .\r\nمسأله 5 - شهادت فرع فرع ، مانند شهادت بر شهادت بر شهادت و به همين صورت ، قبول نيست .\r\nمسأله 6 - در شهادت بر شهادت ، آنچه كه در شهادت اصل - از عدد و اوصاف - معتبر است در شهادت فرع هم معتبر مىباشد ؛ پس با شهادت يك نفر ثابت نمىشود . پس اگر بر هر يك ، دو نفر شهادت بدهند يا دو نفر بر شهادت هر يك شهادت بدهند قبول است . و همچنين است اگر شاهد اصلى در حالى كه با ديگرى باشد ، بر شهادت شاهد اصلى\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nديگرى شهادت بدهد . و همچنين است اگر دو شاهد بر شهادت زن - در جايى كه شهادت زن جايز است - شهادت بدهند .\r\nمسأله 7 - شهادت زنان بر شهادت ، در جايى كه شهادت زنان - جداگانه يا به ضميمهء مردها - قبول نمىشود ، قبول نيست . و آيا در جايى كه شهادت آن‌ها اين چنين ( جداگانه يا به ضميمهء مردان ) قبول است ، قبول مىشود ؟ در آن دو قول است كه اشبه آن‌ها منع مىباشد .\r\nمسأله 8 - بنابر اقوى شهادت فرع قبول نيست ، مگر اينكه عذرى باشد كه مانع حضور شاهد اصلى جهت اقامهء شهادت است ؛ مثلًا به خاطر بيمارى يا مشقتى كه وجوب حضور او به سبب آن‌ها ساقط است يا به خاطر غائب بودنى كه حضورش با آن حرج و مشقت داشته باشد و زندانى بودن كه مانع حضور او باشد از اين قبيل است .\r\nمسأله 9 - اگر فرع بر شهادت اصل شهادت بدهد ، سپس شاهد اصلى انكار نمايد پس اگر بعد از حكم حاكم است ، اعتنايى به انكار او نمىشود و اگر قبل از حكم حاكم باشد آيا بيّنهء فرع رد مىشود يا به اعدل آن‌ها عمل مىشود ؛ و با تساوى آن‌ها ، شهادت رد مىگردد ؟\r\nدو وجه است .\r\n\r\nملحقات\r\nمسأله 1 - در قبول شهادت دو شاهد ، وارد شدن آن‌ها بر يك چيز شرط است ؛ پس اگر هر دو اتفاق نمايند ، به شهادت آن‌ها حكم مىشود و معيار ، اتحاد در معنى است نه لفظ ؛ پس اگر يكى از آن‌ها شهادت دهد به اينكه : او غصب نموده و ديگرى شهادت بدهد به اينكه : آن را به زور از كسى گرفته ، يا يكى از آن‌ها بگويد : فروخت و ديگرى بگويد : در مقابل عوض ، تمليك كرد ، قبول مىشود . و اگر در معنى اختلاف كنند قبول نيست ؛ پس اگر يكى از آن‌ها به بيع و ديگرى به اقرار او به بيع شهادت بدهد و همچنين اگر يكى از آن‌ها شهادت بدهد به اينكه : از زيد غصب نموده و ديگرى شهادت بدهد به اينكه : اين ملك زيد است ، بر يك معنى وارد نشده‌اند ؛ زيرا غصب از زيد اعم است از اينكه آن چيز ملك او باشد .\r\nمسأله 2 - اگر يكى از آن‌ها به چيزى شهادت بدهد و ديگرى به غير آن شهادت دهد ، پس اگر همديگر را تكذيب نمودند هر دو شهادت ، ساقط مىشود و مجال براى ضميمه\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nنمودن قسم مدعى نيست . و اگر همديگر را تكذيب نكردند پس اگر با هر يك ، قسم بخورد مدعا ثابت مىشود . و بعضى گفته‌اند كه : قسم با يكى از آن‌ها در صورتى كه همديگر را تكذيب هم نمودند صحيح است ، ولى اشبه آن است كه ما ذكر كرديم .\r\nمسأله 3 - اگر يكى از آن‌ها شهادت بدهد كه او در صبح به حدّ نصاب دزدى كرد و ديگرى شهادت دهد كه در شب به حدّ نصاب دزدى كرد ، دستش قطع نمىشود و به برگرداندن مال محكوم نمىشود . و همچنين است اگر ديگرى بگويد : همين نصاب را بعينه شب دزديد .\r\nمسأله 4 - اگر هر دو شاهد در كارى متفق باشند ، ولى در زمان يا مكان يا وصف آن به طورى كه موجب تغاير دو فعل باشد اختلاف كنند ، شهادت آن‌ها كامل نيست ؛ مانند اينكه يكى از آن‌ها بگويد : لباس را در بازار دزديد و ديگرى بگويد : لباس را در خانه دزديد ؛ يا يكى از آن‌ها بگويد : يك دينار عراقى دزديد و ديگرى بگويد : يك دينار كويتى دزديد ؛ يا يكى از آن‌ها بگويد : صبح يك دينار دزديد و ديگرى بگويد : شب دزديد ، پس در صورت اختلاف ، دست او قطع نمىشود و غرامت ثابت نمىگردد ؛ مگر اينكه مدعى با هر يك از آن‌ها قسم بخورد پس بايد همه را غرامت بدهد . و اگر شهادت آن‌ها تعارض نمايند ، ساقط مىشوند و چيزى به آن‌ها ثابت نمىشود و لو اينكه با قسم باشد . و همچنين است اگر دو بيّنه تعارض كنند ، بنابر اشبه ، ساقط مىشوند : مانند اينكه يكى از آن‌ها شهادت بدهد به اينكه او اين لباس را اول ظهر روز جمعه در نجف دزديده است و ديگرى شهادت بدهد كه عين همين لباس را اول همين روز در بغداد دزديده است ، كه به وسيلهء آن‌ها نه قطع دست و نه غرامت ثابت نمىشود .\r\nمسأله 5 - اگر يكى از آن‌ها شهادت بدهد كه او اين لباس را اول ظهر در اين روز ، به يك دينار فروخت و ديگرى شهادت بدهد كه او اين لباس را اول ظهر به دو دينار فروخت ثابت نمىشود و هر دو ساقط مىگردند . و بعضى گفته‌اند كه او حق مطالبه به هر كدام از آن‌ها را كه بخواهد ، همراه با قسم دارد ، ولى در آن ضعف است . و اگر براى او با هر يك از آن‌ها ، شاهد ديگرى شهادت بدهد ، بعضى گفته‌اند كه : دو دينار ثابت مىشود ، ولى اشبه سقوط هر دو مىباشد . و همچنين است اگر يكى به اقرار به هزار و ديگرى به اقرار به دو\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nهزار در يك زمان شهادت بدهند ، هر دو ساقط مىشوند . و بعضى گفته‌اند كه به سبب آن‌ها هزار ثابت مىشود و هزار ديگر با انضمام قسم به دومى ثابت مىشود ، ولى اين ضعيف است . پس ضابطه اين است كه در هر موردى كه تعارض واقع شود هر دو متعارض ساقط مىشوند ؛ خواه بيّنه باشند يا شهادت واحد ؛ و با عدم تعارض ، به بيّنه عمل مىشود و دعوى با يك شاهد و قسم مدعى ( نيز ) ، ثابت مىشود .\r\nمسأله 6 - اگر هر دو نزد حاكم شهادت بدهند و قبل از اينكه حاكم ، حكم به آن‌ها نمايد هر دو بميرند يا ديوانه شوند يا بيهوش شوند ، به شهادت آن‌ها حكم مىشود . و همچنين است اگر هر دو شهادت بدهند سپس بعد از پيدا شدن آن عوارض تزكيه شوند ، بعد از تزكيه حكم به آن‌ها مىشود . و همچنين است اگر شهادت بدهند سپس قبل از حكم ، فاسق يا كافر شوند به آن‌ها حكم مىشود ، بلكه اگر شاهد اصلى شهادت بدهد و فرع آن را تحمّل كند و اصلى عادل باشد سپس فاسق گردد پس از آن فرع شهادت بدهد ، بعيد نيست كه همين طور باشد . و در حدود خداى متعال و حقوق الناس در غير فسق و كفر ، فرقى نيست و اما در كفر و فسق ، پس حدّ در حقوق اللَّه محض مانند حدّ زنا و لواط ، ثابت نمىشود و در حقوق خداى متعال كه بين او و بندگان مشترك است مانند قذف و سرقت ، تردّد است و اشبه عدم حدّ است . و اما در قصاص ظاهراً ثابت است .\r\nمسأله 7 - گفته‌اند : اگر براى كسى كه از او ارث مىبرند ، شهادت بدهند و اين شخص ، قبل از حكم بميرد پس مشهود به ، با شهادت شاهدها به آن‌ها منتقل شود ، حكم به آن براى آن‌ها نمىشود و در آن تردّد و اشكال است . و مشكل‌تر از آن چيزى است كه بعضى گفته‌اند : با شهادت آن‌ها براى شريكشان در ارث ( چيزى ) ثابت نمىشود ، ولى در اين صورت قول وجيه ، ثبوت حصّهء شريك است .\r\nمسأله 8 - اگر هر دو شاهد يا يكى از آن‌ها قبل از حكم و بعد از اقامهء شهادت ، از شهادت برگردند حكم به آن نمىشود و غرامتى نيست ؛ پس اگر هر دو اعتراف كردند كه عمداً دروغ گفته‌اند ، فاسق شده‌اند و گرنه فسقى نيست . بنا بر اين ، اگر از رجوع در صورت دوم ، برگردند آيا شهادتشان قبول مىشود ؟ در آن اشكال است . پس اگر مشهود به ، زنا باشد و شهود اعتراف نمايند كه دروغ گفته‌اند ، حدّ قذف به آن‌ها زده مىشود\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nو اگر بگويند : توهّم كرديم ، بنابر اقوى حدّى بر آن‌ها نيست .\r\nمسأله 9 - اگر هر دو شاهد بعد از حكم و استيفاى آن و تلف مشهود به برگردند ، نقض حكم نمىشود و غرامت بر آن‌ها مىباشد . و اگر بعد از حكم و قبل از استيفا برگردند پس اگر از حدود اللَّه تعالى باشد ، حكم نقض مىشود . و همچنين است آنچه كه مشترك باشد مانند حدّ قذف و حدّ سرقت . و اشبه عدم نقض حكم است نسبت به ساير آثار ، غير از حدّ مانند حرمت مادر كسى كه وطى شده و خواهر و دختر او و حرمت خوردن گوشت چهارپاى وطى شده ، و تقسيم مال كسى كه محكوم به ارتداد است و عدّه نگهداشتن زوجه‌اش . و در غير آنچه كه از حقوق گذشت ، بنابر اقوى حكم نقض نمىشود . و اگر هر دو بعد از استيفا در حقوق الناس برگردند ، حكم نقض نمىشود ، اگر چه بنابر اقوى عين باقى باشد .\r\nمسأله 10 - اگر مشهود به ، قتل يا جرحى باشد كه موجب قصاص است و استيفا شود سپس برگردند پس اگر گفتند عمداً چنين كرديم ، از آن‌ها قصاص مىشود . و اگر بگويند اشتباه كرديم ، ديه بر آن‌ها است در اموالشان . و اگر بعضى از آنان بگويند : عمداً چنين كرديم و بعضى ديگر بگويند اشتباه كرديم ، بر كسى كه مُقِرّ به عمد است قصاص و بر كسى كه مُقِرّ به اشتباه است به اندازهء سهمش ديه مىباشد و ولىّ دم ، حق دارد همه كسانى را كه اقرار به عمد كرده‌اند بكشد و زيادتر از ديه طرفش را برگرداند . و حق دارد بعضى از آن‌ها را به قتل برساند و بقيه به مقدار جنايتشان ديه رد نمايند .\r\nمسأله 11 - اگر مشهود به چيزى باشد كه موجب حدّ با رجم يا قتل است ، پس اگر استيفا شود سپس يكى از شهود بعد از رجم مثلًا بگويد : عمداً دروغ گفتم و بقيه او را تصديق نمايند و بگويند عمداً دروغ گفتيم ، ولىّ دم حق دارد بعد از رد آنچه كه از ديهء شخص مرجوم بيشتر است آن‌ها را بكشد . و اگر بخواهد يكى از آن‌ها را مىكشد و تكميل ديهء او بعد از كم كردن سهم مقتول به عهدهء بقيه به مقدار حصه‌هاى آنان مىباشد .\r\nو اگر بخواهد ، بيشتر از يك نفر را مىكشد و اولياى دم آنچه كه از ديهء طرفشان بيشتر است را رد مىنمايند و بقيهء شهود ، آنچه را كه كم مىآيد بعد از كم كردن سهم كسى كه كشته شده ، تكميل مىكنند . و اگر بقيهء آن‌ها ، او را تصديق نكردند ، اقرار او فقط بر خودش نافذ است ، پس ولىّ دم حق دارد بعد از رد زيادى ديه به او ، او را به قتل\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nبرساند و حق دارد از او به مقدار حصه‌اش ديه بگيرد .\r\nمسأله 12 - اگر ثابت شود كه آن‌ها شهادت ناحق داده‌اند ، حكم نقض مىشود و مال در صورت امكان برگردانده مىشود و در غير اين صورت شهود ، ضامن مىباشند . و اگر مشهود به قتل باشد قصاص بر آن‌ها ثابت است و حكم آن‌ها حكم شاهدهايى است كه برگردند و اقرار كنند كه عمداً دروغ گفته‌اند . و اگر ولىّ ، مباشرت در قصاص داشته باشد و اعتراف به تزوير نمايد قصاص بر او است ، نه شهود ؛ اگر چه شهود هم اقرار به تزوير نمايند . و احتمال دارد كه قصاص در اين صورت ، بر همهء آن‌ها باشد . ولى اوّلى اشبه است .\r\nمسأله 13 - اگر دو نفر بر مردى به سرقت شهادت دهند پس دست او قطع شود ، سپس تزوير آن‌ها ثابت شود ، ولىّ حق دارد بعد از رد نصف ديه به آن‌ها ، هر دو را قصاص نمايد .\r\nو حق دارد يكى از آن‌ها را قصاص كند و ديگرى ربع ديه را به صاحبش برگرداند . و اگر در همين فرض برگردند ، پس اگر بگويند عمداً چنين كرديم پس حكم در اين صورت مثل تزوير است . و اگر بگويند توهّم كرديم و دزد فلانى - غير او - بوده است ، ديهء دست را غرامت مىكشند و شهادت آن‌ها بر ديگرى قبول نمىشود .\r\nمسأله 14 - اگر به طلاق شهادت بدهند ، سپس بعد از حكم حاكم برگردند ، حكم او نقض نمىشود ؛ پس اگر رجوع بعد از دخول زوج باشد ضامن چيزى نمىباشند و اگر قبل از آن باشد ضامن نصف مهر المسمى مىباشند و در اين تردّد است .\r\nمسأله 15 - واجب است كه شهود ناحق در شهر يا قبيله‌شان مشهور شوند تا از شهادت آن‌ها اجتناب شود و غير آنان از شهادت بر خلاف واقع خوددارى نمايند . و حاكم به آنچه كه صلاح مىداند ، آن‌ها را تعزير نمايد . و شهادتشان قبول نمىشود مگر اينكه توبه كنند و صالح شوند و از آن‌ها عدالت ، آشكار شود . و اين حكم در كسى كه اشتباهش معلوم شود يا شهادتش به خاطر تعارض با بيّنهء ديگرى يا ظهور فسقى - غير از شهادت ناحق - رد گردد جارى نمىباشد .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nكتاب حدود\r\n\r\nاين كتاب چند فصل دارد :\r\n\r\nفصل اول : در حدّ زنا\r\nو نظر در اين فصل در موجب تحقق زنا و آنچه كه زنا به وسيلهء آن ثابت مىشود و حدّ زنا و ملحقات آن است .\r\n\r\nموجب زنا\r\nمسأله 1 - تحقق زناى موجب حد ، به اين است كه انسان آلت اصلى مردانگىاش را در فرج زنى كه اصالتاً بر او حرام است داخل نمايد ، بدون وجود عقد ازدواج دائم يا منقطع و بدون ملك بودن قابله ( زنا دهنده ) براى فاعل و بدون تحليل و بدون شبهه ، با شرايطى كه بيان آن‌ها مىآيد .\r\nمسأله 2 - با داخل نمودن خنثى عورت مردانگى غير اصلىاش ، و همچنين با دخول حرام غير اصلى ( عارضى ) مانند دخول در حال حيض و روزه و اعتكاف و همچنين با دخول به شبهه از نظر موضوع يا حكم ، زنا تحقق پيدا نمىكند .\r\nمسأله 3 - دخول ، به غيبوبت حشفه در قُبُل يا دُبُر تحقق پيدا مىكند . و كسى كه حشفه ندارد ، دخول در مورد او به اين است كه عرفاً صدق دخول نمايد و لو اينكه به مقدار حشفه نباشد ، و احوط ( وجوبى ) در اجراى حدّ اين است كه دخول به مقدار حشفه باشد ، بلكه حدّ به كمتر از حشفه ، دفع مىشود .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nمسأله 4 - در ثبوت حدّ بر هر يك از زانى و زانيه امورى شرط است : بلوغ ؛ پس حدى بر صغير و صغيره نيست . و عقل ؛ پس بدون شك ، حدى بر زن ديوانه و بنابر اصح بر مرد ديوانه نيست . و علم به تحريم - از روى اجتهاد يا تقليد - در حال وقوع فعل از او ، پس بر كسى كه جاهل به تحريم است حدّى نمىباشد . و اگر حكم را فراموش كرده است حدّ از او دفع مىشود و همچنين است اگر در حال عمل ، از حرمت آن غافل باشد . و اختيار ؛ پس بر مرد و زن مكره ، حدّى نيست . و در تحقق يافتن اكراه در طرف مرد - همانطور كه در طرف زن تحقق پيدا مىكند - شكى نيست .\r\nمسأله 5 - اگر با زنى كه بر او حرام است ازدواج نمايد - مانند مادر ، مرضعه ، زن شوهردار ، زن پدر و زن پسر - پس با جهل به تحريم ، او را وطى نمايد ، حدى بر او نمىباشد . و همچنين وطى به شبهه حد ندارد ، به اينكه فاعل آن ، به جواز آن اعتقاد داشته باشد در حالى كه جوازى ندارد ، يا جهل به واقع داشته باشد ، كه آن جهل ، بخشوده شده باشد ؛ مانند اينكه زن به او خبر دهد كه بىشوهر است و حال آن‌كه شوهردار بوده باشد ، يا بيّنه بر مردن شوهر يا طلاق او اقامه شود ، يا در پيدا شدن رضاعى كه حرمت‌آور است ، شك نمايد و حال آن‌كه چنين رضاعى حاصل شده باشد . ولى حصول شبهه با ظن غير معتبر ، مشكل است تا چه رسد به مجرّد احتمال ؛ پس اگر جاهل به حكم باشد و ليكن ملتفت باشد و احتمال حرمت بدهد و سؤال نكند ، ظاهراً اين شبهه نمىباشد . البته اگر جاهل قاصر يا جاهل مقصّر غير ملتفت به حكم و سؤال باشد ، ظاهراً اين شبهه ، حدّ را دفع مىكند .\r\nمسأله 6 - اگر با اينكه علم به حرمت دارد ، بر زنى عقد ببندد كه بر او حرام است - مانند محارم و مانند آن‌ها - حدّ ساقط نمىشود . و همچنين است اگر او را جهت وطى استيجار نموده باشد با اينكه علم دارد كه صحيح نيست ، پس حدّ ثابت است ؛ بر خلاف آنچه كه از بعضى از اهل خلاف ، حكايت شده است . و همچنين در حدّ شرط نيست كه مسأله اجماعى باشد ، بنا بر اين ، اگر مورد اختلاف باشد ليكن اجتهاد يا تقليد او به حرمت آن منتهى شده باشد ، حدّ ثابت مىشود . و اگر اجتهاد والى با اجتهاد كسى كه مرتكب آن شده است مخالف باشد و والى آن را حرام نداند آيا حق اجراى حدّ دارد يا نه ؟ اشبه دومى است ، چنان كه اگر بر عكس آن باشد حدّى بر او نيست .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nمسأله 7 - در هر جايى كه توهم حليت باشد حدّ ساقط مىشود ؛ مانند كسى كه در فراشش زنى را بيابد كه توهم كند او زن خودش است آنگاه با او نزديكى نمايد . پس اگر زنى خودش را شبيه زن او نموده باشد و مرد با او نزديكى كند حدّ بر زن است نه بر وطى كنندهء او . و در روايتى آمده كه حدّ به طور آشكار بر زن ، و به طور سرّى بر مرد جارى مىشود . و اين روايت ضعيف است كه قابل عمل نمىباشد .\r\nمسأله 8 - با ادعاى هر آنچه كه صلاحيّت دارد به اينكه نسبت به مدعى آن شبهه باشد ، حد ساقط مىشود ؛ پس اگر يكى از آن‌ها ادعاى شبهه نمايد و يا هر دو ، با ممكن نبودن آن مگر نسبت به يكى از آن‌ها ، حدّ از او ساقط مىشود ؛ نه از طرف ديگر . و حدّ با ادعاى زوجيت - مادامىكه دروغ او معلوم نباشد - ساقط مىگردد و به قسم و همچنين به بيّنه ، مكلف نمىشود .\r\nمسأله 9 - محصن بودنى كه رجم با آن واجب است با جمع شدن امورى تحقق پيدا مىكند :\r\nاول : نزديكى در قُبُل اهلش ؛ ولى نزديكى در دُبُر ، بنابر احتياط ( واجب ) موجب احصان نمىشود . پس اگر عقد نمايد و با او به طور كامل خلوت نمايد ، يا با او در ما بين دو ران يا به كمتر از حشفه يا به كمتر از مقدار حشفه در كسى كه حشفه‌اش بريده شده است مجامعت نمايد و در پيدا شدن دخول ، شك باشد ، نه مرد محصن مىباشد و نه زن محصنه . و ظاهر آن است كه انزال منى ، شرط نيست ؛ پس اگر دو ختنه‌گاه ( مرد و زن ) همديگر را ملاقات كنند ، احصان تحقق پيدا مىكند و سالم بودن خصيه‌ها شرط نيست .\r\nدوم : اينكه كسى كه با اهلش وطى مىكند بنابر احتياط ( واجب ) بالغ باشد ؛ پس اگر بچه‌اى و لو اينكه نزديك بلوغش باشد ، دخول نمايد احصانى نيست ، چنان كه زن با اين وطى ، محصنه نمىشود . پس اگر مرد ، در حالى كه بالغ نباشد ، زن را وطى كند ، سپس در حالى كه بالغ شده است زنا نمايد ، بنابر احتياط ( واجب ) محصن نمىباشد و لو اينكه زوجيت باقى و مستمر باشد .\r\nسوم : در وقت دخول به زوجه‌اش ، بنابر احتياط ( واجب ) عاقل باشد ؛ پس اگر در حال\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nصحتش ازدواج نمايد و به او دخول نكند تا اينكه ديوانه شود سپس در حال جنون با او نزديكى كند ، بنابر احتياط ( واجب ) احصان تحقق پيدا نمىكند .\r\nچهارم : اينكه وطى در فرجى باشد كه با عقد دائمى صحيح يا ملك يمين ، مملوك او باشد ؛ پس احصان ، با وطى زنا و وطى شبهه و همچنين با متعه ، تحقق پيدا نمىكند . پس اگر متعه‌اى داشته باشد كه صبح و شب در رفت و آمد با او است ، محصن نمىباشد .\r\nپنجم : اينكه بر وطى فرج هر وقت - از روز و شب - بخواهد متمكن باشد ؛ پس اگر دور و غائب باشد كه متمكن از وطى او نباشد غير محصن است . و همچنين است اگر حاضر باشد ليكن به خاطر مانعى قدرت بر وطى نداشته باشد از قبيل زندانى بودن خودش يا زندانى بودن زوجه‌اش يا مريض بودن زوجه كه وطى او برايش ممكن نباشد يا اينكه ظالمى او را از جمع شدن با او منع نمايد ، محصن نمىباشد .\r\nششم : اينكه حرّ باشد .\r\nمسأله 10 - آنچه كه در محصن بودن مرد معتبر است ، در محصن بودن زن هم اعتبار دارد ؛ پس اگر شوهرش با او نباشد كه در صبح و شب بر او وارد شود رجم نمىشود . و زنى كه به او دخول نشده و همچنين زن غير بالغه و همچنين زن ديوانه و همچنين متعه رجم نمىشود .\r\nمسأله 11 - طلاق رجعى موجب خروج از محصن بودن نمىشود ؛ پس اگر مرد يا زن در طلاق رجعى زنا كنند بر آن‌ها رجم مىباشد . و اگر زن در طلاق رجعى در حالى كه مىداند ، ازدواج نمايد رجم دارد . و همچنين است شوهر دوم اگر عالم به تحريم و عدّهء او باشد ، ولى اگر جاهل به حكم يا موضوع باشد حدى نيست . و اگر يكى از آن‌ها بداند او رجم دارد ، نه جاهل به آن . و اگر يكى از آن‌ها ادعاى جهل به حكم نمايد در صورتى كه جهل ، در حق او ممكن باشد از او قبول مىشود . و اگر ادعاى جهل به موضوع داشته باشد ، در چنين صورتى قبول مىشود .\r\nمسأله 12 - مرد و همچنين زن با طلاق بائن - مانند خلع و مبارات - از محصن بودن خارج مىشوند ؛ و اگر زوج خلع‌كننده رجوع نمايد ، رجمى بر او نيست مگر بعد از دخول .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nمسأله 13 - اسلام در محصن بودن هيچ يك از آن دو شرط نيست ؛ پس نصرانى به نصرانيه و بر عكس و نصرانى به يهوديه و بر عكس محصن مىشود . پس اگر غير مسلمان زوجهء دائمى خودش را وطى نمايد سپس زنا كند ، رجم مىشود . و صحت عقد آن‌ها شرط نيست مگر نزد خود آن‌ها ؛ پس اگر عقد ، در نزد آن‌ها صحيح باشد ولى در نزد ما باطل باشد ، در حكم به رجم ، كفايت مىكند .\r\nمسأله 14 - اگر مرد محصن ، ارتداد فطرى پيدا كند ، از محصن بودن خارج مىشود ؛ زيرا زوجه‌اش از او جدا مىشود . و اگر مرتد ملّى باشد پس اگر بعد از عدّهء زوجه‌اش زنا نمايد ، محصن نمىباشد و گرنه محصن است .\r\nمسأله 15 - حد ، بر شخص كور ثابت مىشود ؛ چه رجم و چه جلد . و اگر ادعاى شبهه نمايد در صورتى كه احتمال شبهه در حق او باشد ، اقوى قبول ادعاى او است ، ولى بعضى گفته‌اند كه از او قبول نمىشود ، يا از او قبول نمىشود مگر اينكه عادل باشد ، يا از او قبول نمىشود مگر اينكه حال و وضع او به مدعاى او شهادت دهد . و همهء اين‌ها ضعيف مىباشد .\r\nمسأله 16 - در بوسيدن و با هم خوابيدن و معانقه ، و غير اين‌ها از استمتاعات - به غير از فرج - تعزير مىباشد و حدّى در آن‌ها نيست ، چنان كه در تعزير ، اندازهء معينى نمىباشد ، بلكه تعزير - بنابر اشبه - منوط به نظر حاكم است .\r\n\r\nآنچه كه زنا به وسيلهء آن ثابت مىشود\r\nمسأله 1 - زنا به وسيلهء اقرار ثابت مىشود . و در اقرار ، بلوغ و عقل و اختيار و قصد مُقِرّ شرط است . بنا بر اين ، اقرار بچه اگر چه نزديك بلوغش باشد و همچنين اقرار ديوانه - در حال ديوانگى او - و همچنين اقرار شخص مكره و همچنين اقرار شخص مست و ساهى و غافل و شخص خواب و مزاح‌كننده و مانند اين‌ها اعتبار ندارد .\r\nمسأله 2 - اقرار حتماً بايد صريح باشد يا ظهورى داشته باشد كه احتمال عقلايى بر خلاف آن داده نشود . و بايد چهار مرتبه تكرار گردد . و آيا اين چهار مرتبه ، معتبر است كه در چهار جلسه باشد يا چهار مرتبه كفايت مىكند و لو اينكه در يك جلسه باشد ؟ در آن\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nاختلاف است كه اقرب ، ثبوت است و احوط ( استحبابى ) اعتبار چهار جلسه است . و اگر كمتر از چهار مرتبه اقرار نمايد حدّ ثابت نمىشود و ظاهر آن است كه حاكم حق تعزير او را دارد . و زن و مرد در تمام آنچه كه ذكر شد مساوى مىباشند . و اشارهء شخص لال كه مقصود را بفهماند ، جاى نطق را مىگيرد . و اگر احتياج به ترجمه باشد دو شاهد عادل در آن كفايت مىكند .\r\nمسأله 3 - اگر بگويد : « با فلان عفيفه زنا كردم » ، زنايى كه موجب حدّ است در طرف او ، ثابت نمىشود مگر اينكه آن را چهار مرتبه تكرار كند . و آيا به جهت اين ، قذف به زن ثابت مىشود ؟ در آن تردّد است ، و اشبه عدم است .\r\nولى اگر بگويد : « با او زنا كردم و آن زن هم با زناى من زانيه است » حدّ قذف بر او ثابت است .\r\nمسأله 4 - كسى كه بر خودش به چيزى كه موجب حدّ است اقرار نمايد و تعيين ننمايد ، مكلف به بيان آن نمىشود ، بلكه جلد مىشود تا اينكه خود او از آن جلوگيرى كند . و روايت صحيحه‌اى به اين مضمون وارد شده است و عمل به آن اشكالى ندارد . ولى عدّه‌اى آن را مقيّد كرده‌اند كه بيشتر از صد نباشد و بعضى ديگر مقيد نموده‌اند كه كمتر از هشتاد نباشد .\r\nمسأله 5 - اگر به چيزى كه موجب رجم است اقرار نمايد سپس انكار نمايد ، رجم ساقط مىشود . و اگر به آنچه كه موجب رجم نمىشود ، اقرار نمايد ، با انكار ، ساقط نمىشود . و احوط ( وجوبى ) آن است كه قتل ، به رجم ملحق شود ؛ پس اگر به آنچه كه موجب قتل است اقرار كند سپس انكار نمايد ، حكم به قتل نمىشود .\r\nمسأله 6 - اگر به چيزى كه موجب حدّ است اقرار كند ، سپس توبه نمايد ، امام عليه السلام حق عفو او يا اقامهء حدّ - رجم باشد يا غير آن - را بر او دارد . و ثبوت تخيير براى غير امام اصل - كه عبارت از نواب امام مىباشند - بعيد نيست .\r\nمسأله 7 - اگر زنى كه شوهر ندارد ، حامله شود حدّ زده نمىشود ، مگر اينكه چهار مرتبه اقرار به زنا نمايد يا بر آن اقامهء بيّنه شود و كسى حق سؤال از او و همچنين تفتيش از قضيه را ندارد .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nمسأله 8 - اگر چهار مرتبه اقرار كند كه با زنى زنا كرده است ، خود او حدّ زده مىشود ، نه آن زن ، اگر چه تصريح كند كه زن او را در زنا اطاعت كرده است . و همچنين اگر زن چهار مرتبه اقرار كند كه مردى با من زنا كرده و من موافق بودم ، خود او حدّ مىخورد ، نه آن مرد .\r\nو اگر مردى چهار مرتبه ادعا كند كه زنى را وطى نموده است و اعتراف به زنا نكند حدّى بر او ثابت نيست اگر چه ثابت باشد كه زن زوجه‌اش نبوده است . و اگر در همين فرض ادعا كند كه او زوجه‌اش بوده است ، ولى زن ، وطى و زوجيت را انكار كند نه حدّى بر او ثابت است و نه مهرى . و اگر زن ادعا كند كه مرد او را بر زنا اكراه نموده يا خود را بر او مشتبه نموده ، بر هيچ يك از آن‌ها حدّى نيست .\r\nمسأله 9 - زنا به وسيله بيّنه ثابت مىشود ؛ و معتبر است كه كمتر از چهار مرد يا سه مرد و دو زن نباشند . و شهادت زن‌ها به طور جداگانه و همچنين شهادت يك مرد و شش زن در آن ، و همچنين شهادت دو مرد و چهار زن در رجم ، قبول نمىشود و با شهادت دو مرد و چهار زن ، حدّ كمتر از رجم بنابر اقوى ثابت است . و اگر كمتر از چهار مرد و آنچه كه در حكم چهار مرد است ، شهادت دهد ، حدّ - اعم از رجم و جلد - ثابت نمىشود ، بلكه شهود به جهت افترا حدّ زده مىشوند .\r\nمسأله 10 - در شهادت شهود بر زنا ، تصريح يا مانند آن بر مشاهدهء دخول در فرج مانند ميلى كه در سرمه‌دان است يا مشاهدهء بيرون آوردن از فرج ، بدون عقد و بدون ملك و بدون شبهه و بدون اكراه لازم است . و آيا كفايت مىكند اينكه بگويند : ما سبب تحليلى بين آن‌ها نمىدانيم ؟ بعضى گفته‌اند : آرى ؛ ولى اشبه عدم آن است . و در كفايت شهادت به يقين - اگر چه آن را به چشم نديده باشد - وجهى است كه در اين مقام خالى از شبهه نيست .\r\nمسأله 11 - شهادت به طور مطلق ، به اينكه شهود شهادت دهند كه او زنا كرده و دخول نموده است مانند ميل در سرمه‌دان ، بدون آن‌كه از زمان يا مكان يا غير آن‌ها ذكرى شود كفايت مىكند . ليكن اگر خصوصيات را ذكر كنند و شهادتشان در آن‌ها مختلف باشد مثل اينكه يكى از آن‌ها شهادت دهد كه او روز جمعه زنا كرده است و ديگرى شهادت دهد به اينكه در روز شنبه بوده است ، يا بعضى از آن‌ها شهادت دهد كه در فلان مكان و ديگرى شهادت دهد كه در غير آن مكان زنا نموده است ، يا شهادت دهد كه با فلان زن زنا نموده\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nاست و ديگرى شهادت دهد كه با غير آن زن زنا كرده است ، شهادت اين‌ها مسموع نمىباشد و حدّ جارى نمىشود و شهود به جهت قذف ، حدّ زده مىشوند . و اگر بعضى از آن‌ها خصوصيتى را ذكر كند و بعضى از آن‌ها به طور مطلق شهادت دهد آيا اين كفايت مىكند يا حتماً در صورتى كه يكى از آن‌ها خصوصيتى را ذكر كند ، بقيه هم بايد آن را ذكر نمايند ؟ در آن اشكال است و احوط ( وجوبى ) لزوم آن مىباشد .\r\nمسأله 12 - اگر بعضى از شهود حاضر شود و در غيبت شهود ديگر ، به زنا شهادت دهد كسى كه شهادت داده به جهت افترا حدّ زده مىشود و تا آمدن بقيه براى كامل شدن بيّنه ، صبر نمىشود ؛ پس اگر سه نفر از آن‌ها بر زنا شهادت بدهند و بگويند : ما نفر چهارمى داريم كه به زودى مىآيد ، هر سه حدّ زده مىشوند . البته واجب نيست كه به طور يك‌دفعه حاضر شوند ، پس اگر يكى شهادت بدهد و ديگرى بدون فاصله بيايد و شهادت دهد و به همين صورت ، زنا ثابت مىشود و حدّى بر شهود نمىباشد . و اطلاع داشتن آن‌ها از همديگر در شهادت ، معتبر نمىباشد ؛ پس اگر چهار نفر بدون اينكه شهادت بقيه را بدانند ، شهادت دهند ، نصاب ، كامل است و زنا ثابت مىشود . و اگر بعضى از شهود بعد از حضور همهء آن‌ها براى شهادت ، شهادت بدهد و بعضى از آن‌ها نكول كند كسى كه شهادت داده جهت افترا حدّ زده مىشود .\r\nمسأله 13 - اگر چهار نفر شهادت به زنا بدهند و همه يا بعضى از آن‌ها مرضىّ ( شهادتشان قابل قبول ) نباشند مانند فاسق‌ها ، جهت قذف حدّ زده مىشوند . و بعضى گفته‌اند كه : اگر رد شهادت به خاطر امر ظاهرى باشد مانند كورى و فسق آشكار ، حدّ زده مىشوند . و اگر رد آن به جهت امر مخفى باشد مانند فسق پنهان ، حدّ زده نمىشود مگر آن شاهدى كه رد شده است . و اگر شهود ناشناخته باشند و عدالت و فسق آن‌ها ثابت نباشد ، به جهت شبهه ، حدّى بر آن‌ها نيست .\r\nمسأله 14 - شهادت چهار نفر بر عليه دو نفر و بيشتر قبول است ؛ پس اگر بگويند : « به درستى كه فلانى و فلانى زنا كرده‌اند » از آن‌ها قبول مىشود و حدّ بر هر دو نفر جارى مىشود .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nمسأله 15 - اگر شهادت كامل شود حدّ ثابت مىشود و به واسطهء تصديق مشهود عليه يك مرتبه يا چند مرتبه - كمتر از چهار مرتبه - ساقط نمىشود ، بر خلاف بعضى از اهل خلاف . و همچنين با تكذيب او ، ساقط نمىشود .\r\nمسأله 16 - اگر قبل از قيام بيّنه توبه نمايد ، حد - رجم باشد يا جلد - ساقط مىشود . و اگر بعد از آن توبه كند ساقط نمىشود . و امام عليه السلام حق عفو او را بعد از قيام بيّنه ندارد ولى حق عفو بعد از اقرار را دارد ، چنان كه گذشت . و اگر قبل از اقرار ، توبه نمايد حدّ ساقط است .\r\n\r\nحدّ\r\nو در آن دو مقام است :\r\n\r\nمقام اول : در اقسام حدّ است\r\nحدّ زنا اقسامى دارد : اول : قتل است ؛ كه بر كسى واجب است كه با صاحب محرميّت نسبى مانند مادر و دختر و خواهر و شبه آن‌ها زنا كرده است . و صاحب محرميّت رضاعى بنابر احتياط ( واجب ) اگر اقوى نباشد ، به نسبى ملحق نمىشود . و آيا مادر و دختر و مانند اين‌ها از زنا ، به شرعى اين‌ها ملحق مىشود ؟ در آن تردّد است و احوط ( وجوبى ) عدم الحاق است . و احوط ( وجوبى ) عدم الحاق محرم‌هاى سببى - مانند دختر زن و مادر زن - به محارم نسبى است ، ولى اقوى الحاق زن پدر به محارم نسبى مىباشد ؛ پس به واسطهء زناى با او كشته مىشود . و ذمّى اگر با زن مسلمانى زنا كند - با موافقت او باشد يا با اكراه او - كشته مىشود ، بر شرايط ذمّه باشد يا نه . و ظاهر آن است كه اين حكم در مطلق كفار جارى مىباشد ، پس اگر مسلمان شود آيا حدّ از او ساقط مىشود يا نه ؟ در آن اشكال است اگر چه عدم سقوط ، بعيد نيست . و همچنين كسى كه با زنى زنا نمايد در حالى كه او را به آن اكراه نموده باشد كشته مىشود .\r\nمسأله 1 - در مواضع گذشته ، محصن بودن اعتبار ندارد ، بلكه چه محصن باشد يا غير محصن به قتل مىرسد . و پيرمرد و جوان و مسلمان و كافر و حرّ و عبد ، مساوى مىباشند ، و آيا زناكارى كه حكم به قتلش شده است در موارد گذشته جلد مىشود سپس به قتل\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nمىرسد پس در اين موارد جمع بين جلد و قتل مىشود ؟ اوجه عدم جمع است ، اگر چه در بعضى از صورت‌ها ، در نفس ، تردّد است .\r\nدوم : رجم تنها است ؛ كه بر شخص محصن كه با زن بالغه و عاقله‌اى زنا نمايد و بر زن محصنه كه با مرد بالغ و عاقلى زنا نمايد - در صورتى كه هر دو جوان باشند - واجب است .\r\nو در قول معروف فقها است كه : در مرد و زن جوان بين جلد و رجم جمع شود ، ولى اقرب ، رجم تنها است .\r\nمسأله 2 - اگر مرد بالغ و عاقل و محصن ، با زن غير بالغه يا با زن ديوانه زنا نمايد ، آيا فقط رجم دارد يا حدّ كمتر از رجم ؟ دو وجه دارد ، كه ثبوت رجم بر او بعيد نيست . و اگر مرد ديوانه با زن عاقل و بالغ زنا نمايد در صورتى كه زن هم موافق باشد حدّ كامل - از رجم يا جلد - بر زن واجب است و بنابر اقوى ، حدّى بر ديوانه نيست .\r\nسوم : جلد تنها است ؛ و جلد بر مرد زانى كه محصن نيست در صورتى كه مالك نشده باشد يعنى تزويج نكرده باشد و بر زن عاقل و بالغ در صورتى كه بچه‌اى با او زنا كند ؛ چه زن محصنه باشد يا نباشد و بر زنى كه محصنه نيست در صورتى كه زنا كند ، ثابت مىباشد .\r\nچهارم : جلد و رجم با هم ؛ و آن دو ، حدّ پيرمرد و پيرزن مىباشد در صورتى كه هر دو محصن باشند ، پس اول جلد مىشوند سپس رجم مىگردند .\r\nپنجم : جلد و تغريب ( تبعيد ) و جزّ است ؛ و اين‌ها حدّ بكر مىباشند و او بنابر اقرب مردى است كه ازدواج كرده ولى به زوجه ، دخول ننموده است .\r\nمسأله 3 - جزّ ، تراشيدن سر مىباشد ؛ ولى تراشيدن ريش و همچنين ابروهاى او جايز نمىباشد . و ظاهر آن است كه تراشيدن تمام سرش لازم است و تراشيدن جلوى سر كفايت نمىكند .\r\nمسأله 4 - حدّ نفى بلد ( تبعيد ) يك سال از شهرى است كه در آن جلد شده است و تعيين شهر با حاكم مىباشد . و اگر شهر حد ، غير از وطن او باشد ، نفى او از آن شهر به وطنش جايز نيست ، بلكه حتماً بايد به غير وطنش باشد . و اگر در صحرايى حدّ بخورد ، نفى او ساقط نمىشود پس به غير وطنش نفى مىشود ؛ و در بلد بين اينكه شهر باشد يا روستا فرقى نيست .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nمسأله 5 - در تكرار زنا - دو مرتبه يا چند مرتبه ، در يك روز يا چند روز ، با يك زن يا چند زن - يك حدّ است ؛ در صورتى كه حدّى در خلال آن‌ها اقامه نشده باشد . و اين در صورتى است كه زناى تكرارى ، يك نوع از حدّ را اقتضا كند مثل جلد مثلًا و اما اگر حدود مختلفى را اقتضا نمايد مثل اينكه بعضى از آن‌ها فقط جلد و بعضى از آن‌ها جلد و رجم يا فقط رجم را اقتضا نمايد ، ظاهر آن است كه به تكرار سبب آن ، حدّ تكرار مىشود .\r\nمسأله 6 - اگر زنا از شخص حرّ غير محصن ، تكرار شود و لو اينكه زن باشد ، پس سه مرتبه بر او حدّ اقامه شود ، در مرتبهء چهارم كشته مىشود . و بعضى گفته‌اند كه بعد از اقامهء دو حدّ بر او ، در سومى كشته مىشود . ولى اين قول ، پسنديده نيست .\r\nمسأله 7 - گفته‌اند : حاكم ، در ذمّى ، بين اقامهء حدّ بر او و تسليم او به اهل آيين و ملتش تا آن‌كه بر اساس اعتقاداتشان ، بر او اقامهء حدّ نمايند ، مخير است ؛ ولى احوط ( وجوبى ) آن است كه حدّ بر او اجرا شود ، و اين در صورتى است كه با زن ذمّيّه يا كافره زنا نمايد و گرنه بدون اشكال حدّ بر او جارى مىشود .\r\nمسأله 8 - حد ؛ چه رجم باشد يا جلد ، بر زن حامله اقامه نمىشود - و لو اينكه حمل او از زنا باشد - تا اينكه وضع حمل نمايد و از نفاس آن خارج گردد ، در صورتى كه در جلد ، ترس ضرر بر فرزند او باشد . و تا اينكه بچه‌اش را شير دهد در صورتى كه او مرضعه‌اى نداشته باشد - و لو اينكه جلد باشد - اگر ترس اضرار به شير دادن او باشد . و اگر براى او سرپرستى پيدا شود ، حدّ بر زن واجب است در صورتى كه خوفى بر فرزند نباشد .\r\nمسأله 9 - حدّ بر مريض و مانند او مثل صاحب قروح و مستحاضه در صورتى كه رجم يا قتل باشد ، واجب است ، ولى هيچ يك از آن‌ها جلد نمىشوند - به جهت خوف از سرايت - و انتظار خوب شدن آن‌ها كشيده مىشود ، در صورتى كه قتل يا رجم واجب نباشد . و اگر توقع خوب شدن نباشد يا حاكم مصلحت بداند كه تعجيل شود ، آن‌ها را به وسيلهء يك دسته كه مشتمل بر عدد است ، از تازيانه‌ها يا تركه يا مانند اين‌ها مىزند . و رسيدن هر تازيانه يا هر تركه به بدن او اعتبار ندارد ، پس تأثير آن به طور دسته جمعى و صدق مسمّاى زدن به مجموعهء تركه‌ها ، كفايت مىكند . و اگر قبل از زدن با يك دسته ،\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nخوب شود ، مانند شخص سالم حدّ زده مىشود . و اما اگر بعد از آن خوب شود ، حدّ اعاده نمىشود . و حدّ حائض ، تأخير نمىافتد ، ولى احوط ( وجوبى ) تأخير حدّ زن نفساء است .\r\nمسأله 10 - حدّ با عارض شدن ديوانگى يا ارتداد ، ساقط نمىشود ، پس اگر بر خودش حدّى واجب كرد در حالى كه صحيح است و مرض از دست دادن عقل در او نباشد ، سپس ديوانه شود ، حدّ بر او اقامه مىشود ، چه رجم باشد يا جلد . و اگر ديوانهء ادوارى در وقت افاقه و صحتش ، مرتكب چيزى شود كه موجب حدّ شود حدّ بر او اقامه مىشود و لو در حال ديوانگى او باشد و انتظار افاقهء او كشيده نمىشود ؛ و بين اينكه در حال ديوانگى درد را احساس بكند يا نه ، فرق نمىكند .\r\nمسأله 11 - حد ، اگر جلد باشد در گرماى شديد و همچنين در سرماى شديد ، اقامه نمىشود . پس اقامهء آن در زمستان ، در وسط روز و در تابستان در ساعت خنك آن فقط صورت مىگيرد ؛ به جهت خوف هلاكت يا ضرر بيشتر از آنچه كه لازمهء حدّ است . و در زمين دشمن حدّ اقامه نمىشود و همچنين در حرم بر كسى كه به آن پناه برده است ، ليكن در غذا و آشاميدنى بر او تنگ گرفته مىشود تا خارج شود . ولى اگر موجب حدّ را در حرم ايجاد كرده باشد حدّ بر او در حرم اقامه مىشود .\r\n\r\nمقام دوم : در كيفيت واقع ساختن حدّ است\r\nمسأله 1 - اگر چند حدّ بر شخصى جمع شود ، ابتدا به حدّى مىشود كه با انجام آن ، حدّ ديگر فوت نمىشود . پس اگر جلد و رجم بر او جمع شده باشد ابتدا جلد مىشود سپس رجم مىگردد . و اگر بر او حدّ بكر و محصن باشد ظاهر آن است كه واجب باشد اينكه رجم بعد از نفى بلد واقع شود اگر چه داراى اشكال است . و انتظار خوب شدن جلد او در موردى كه جلد و رجم جمع شده‌اند ، كشيده نمىشود ، بلكه احوط ( وجوبى ) آن است كه تأخير نيفتد .\r\nمسأله 2 - مرد براى رجم تا كمر - نه بيشتر - و زن تا بالاى كمر و زير سينه ، دفن مىشوند ؛ پس اگر مرد يا زن از گودال فرار كنند اگر چنانچه زنا با بيّنه ثابت شده باشد برگردانده مىشوند . و اگر با اقرار ثابت شده باشد ، پس اگر بعد از خوردن سنگ - و لو يك سنگ - فرار نمايند برگردانده نمىشوند و گرنه بايد برگردانده شوند . و بنابر قولى كه\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nمشهور است اگر به اقرار ثابت شده باشد ، مطلقا برگردانده نمىشود و اين احوط ( استحبابى ) است . اين در رجم ، اما در جلد ، فرار نفعى ندارد ، بلكه مطلقا برگردانده مىشود و حدّ مىخورد .\r\nمسأله 3 - اگر زانى محصن اقرار نمايد ، اول كسى كه او را رجم مىكند امام عليه السلام است ، سپس مردم او را رجم مىكنند . و اگر بيّنه بر آن قائم شود ، اول كسى كه او را رجم مىكند ، بيّنه است ، سپس امام عليه السلام ، و پس از او مردم او را رجم مىنمايند .\r\nمسأله 4 - مرد زانى در حال ايستاده و به صورت برهنه - مگر در ساتر عورتش - جلد مىشود و به شديدترين زدن ، زده مىشود و بر تن او از قسمت‌هاى بالاى آن تا پايش توزيع مىشود و ليكن از سر و صورت و عورتش ، اجتناب مىشود . و زن در حالى كه نشسته است زده مىشود و لباسش بر تن او مىباشد . و اگر حد ، مرد يا زن را به قتل برساند ضمانى ندارد .\r\nمسأله 5 - براى حاكم سزاوار است در وقتى كه مىخواهد اجراى حدّ نمايد به مردم اعلان كند تا به جهت حضور حدّ اجتماع نمايند ، بلكه سزاوار است كه به آن‌ها امر كند تا براى حضور حدّ خارج شوند ؛ و احوط ( وجوبى ) حضور گروهى از مؤمنين - سه نفر يا بيشتر - است . و سزاوار است كه سنگ‌ها كوچك باشند ، بلكه احوط ( استحبابى ) است . و با آنچه كه بر آن حجر ( سنگ ) صدق نكند ، جايز نيست ، مانند سنگ ريزه و با تخته سنگ كه با يكى يا دو تا از آن كشته مىشود جايز نيست . و احوط ( استحبابى ) آن است كسى كه بر عهده‌اش حدّ مىباشد ، بر او اقامهء حدّ ننمايد ، مخصوصاً اگر گناه او مانند گناه آن شخص باشد . و اگر از آن گناه ، بين خود و خدايش توبه نموده باشد ، اقامهء حدّ جايز است ، اگر چه اقوى كراهت آن است مطلقا . و در آن بين ثبوت زنا با اقرار يا بيّنه فرقى نيست .\r\nمسأله 6 - در وقتى كه رجم او اراده مىشود ، امام عليه السلام يا حاكم ، به او دستور مىدهد كه با آب سدر ، سپس آب كافور سپس آب خالص ، غسل ميت كند و پس از آن مانند كفن شدن ميّت ، كفن مىشود ، تمام قطعات كفن را مىپوشد و قبل از قتلش ، مانند حنوط ميت ، حنوط مىشود ، سپس رجم مىگردد . و بعد از آن بر او نماز خوانده مىشود و بدون غسل دادن ، در قبرستان مسلمين دفن مىگردد . و شستن خون از كفنش لازم نيست و اگر قبل از\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nقتل ، مُحدِث شود اعادهء غسل لازم نيست . و نيّت غسل از مأمور مىباشد و احتياط ( مستحب ) آن است كه آمر هم نيّت غسل نمايد .\r\n\r\nملحقات حدّ زنا\r\nمسأله 1 - اگر شهود به اندازهء نصاب ، بر زنى به زناى در قُبُل ، شهادت دهند ، پس زن ادعا كند كه باكره است و چهار زن عادل به باكره بودن او شهادت دهند ، شهادت اين زن‌ها قبول مىشود و حدّ از او دفع مىگردد ؛ بلكه ظاهر آن است كه اگر شهود به زناى او بدون آن‌كه مقيد به قُبُل و دبر نمايند ، شهادت دهند ، سپس چهار زن عادل شهادت دهند كه اين زن باكره است ، حدّ از او دفع مىگردد . و آيا اين شهود به جهت افترا حدّ زده مىشوند يا نه ؟ اشبه دومى است . و همچنين حدّ از مرد ساقط مىشود اگر اين شهود به زناى او با اين زن شهادت دهند - چه شهادت به زناى در قُبُل بدهند يا مطلق بگويند - سپس چهار زن عادل شهادت بدهند كه اين زن باكره است . البته اگر اين شهود به زناى در دُبُر ، بر عليه او شهادت دهند ، حدّ ثابت است و اين حدّ با شهادت به اينكه او باكره است ، ساقط نمىشود . و اگر با علم به واسطهء تواتر و مانند آن ثابت شود كه او باكره است و شهود به زناى آن زن در قُبُل يا به زناى آن مرد با آن زن در قُبُل ، شهادت بدهند ، ظاهر آن است كه حد افترا ، ثابت است مگر با احتمال تجديد بكارت و امكان آن . و اگر مقطوع بودن آلت مردى كه عليه او به زنا شهادت داده شده است در زمانى كه حدوث اين قطع شدن بعد از آن ممكن نبوده ، ثابت شود ، حدّ از او و از زنى كه شهادت داده‌اند كه اين مرد با او زنا كرده است ، دفع مىگردد و شهود به خاطر افترا حدّ زده مىشوند در صورتى كه با علم ، قطع آن ثابت شود و گرنه حدّ زده نمىشوند .\r\nمسأله 2 - حضور شهود در وقت اقامهء حدّ - رجم باشد يا جلد - شرط نمىباشد ؛ پس اگر بميرند يا غايب شوند ، حدّ ساقط نمىشود . البته اگر شهود فرار نمايند سقوط آن ، به خاطر شبهه‌اى كه دفع‌كننده است بعيد نمىباشد . و عقلًا بر شهود - به جهت مقدمهء وجوب ابتداى آن‌ها به رجم - واجب است كه در محل رجم حضور داشته باشند ، چنان كه بر امام عليه السلام يا حاكم ، واجب است كه حضور داشته باشد تا در صورتى كه حدّ با اقرار ثابت\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nشده باشد ابتدا به رجم نمايد ، و در صورتى كه با بيّنه ثابت شده باشد ، بعد از شهود آن را انجام دهد .\r\nمسأله 3 - اگر چهار نفر كه يكى از آن‌ها شوهر است ، به زنا شهادت دهند آيا قبول مىشود و زن رجم مىگردد ، يا زوج بايد لعان نمايد و بقيه به خاطر افترا ، جلد مىشوند ؟\r\nدو قول و دو روايت است كه ترجيح دومى - البته با اشكالى كه دارد - بعيد نيست .\r\nمسأله 4 - حاكم حق دارد در حقوق اللَّه و حقوق الناس ، به علمش حكم نمايد ؛ پس اگر سبب را مىداند ، بر او واجب است كه حدود خدا را اقامه نمايد . پس زانى را حدّ مىزند همانطور كه با قيام بيّنه و اقرار بر او واجب است . و بر مطالبهء هيچ كس ، متوقف نمىباشد .\r\nو اما حقوق الناس پس اقامهء آن‌ها ، بر مطالبه توقف دارد - چه حدّ باشد يا تعزير - پس اگر از او مطالبه شد ، براى او است كه به علمش عمل نمايد .\r\nمسأله 5 - كسى كه زن بكر حره‌اى را با انگشتش افضا كند مهر زنانى كه مثل آن زن هستند ( مهر المثل ) بر او لازم است و حاكم او را به آنچه كه صلاح مىبيند تعزير مىكند .\r\nمسأله 6 - كسى كه در زمان شريفى مانند ماه رمضان و جمعه‌ها و عيدها ، يا در مكان شريفى مانند مسجدها و حرم و زيارتگاه‌هاى مشرفه ، زنا نمايد علاوه بر حد ، مجازات مىشود و اين به نظر حاكم است و بايد خصوصيات در زمان‌ها و مكان‌ها يا جمع شدن زمان شريف با مكان شريف ، ملاحظه شود ؛ مانند كسى كه - العياذ باللَّه - در شب قدر كه مصادف جمعه است در مسجد ، يا نزد ضرائح مقدس زيارتگاه‌هاى مشرفه ، زنا كند .\r\nمسأله 7 - در حد ، كفالت روا نمىباشد . و همچنين تأخير در حدّ نيست ، در صورتى كه عذرى مانند حاملگى يا مريضى نباشد . و در اسقاط حدّ شفاعتى نيست .\r\n\r\nفصل دوم : در لواط و سحق و قوادى\r\nمسأله 1 - لواط ، وطى دو مذكر از جنس آدم به واسطهء دخول و غير آن مىباشد . و اين ثابت نمىشود مگر با اقرار فاعل يا مفعول به چهار مرتبه ، يا شهادت چهار مرد به طور مشاهده در صورتى كه جامع شرايط قبول باشند .\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nمسأله 2 - در مقرّ - فاعل باشد يا مفعول - بلوغ و كمال عقل و حريت و اختيار و قصد ، شرط است ؛ بنا بر اين اقرار بچه و ديوانه و عبد و مكره و شوخىكننده ، اعتبارى ندارد .\r\nمسأله 3 - اگر كمتر از چهار مرتبه اقرار نمايد حدّ زده نمىشود و حاكم حق دارد او را به طورى كه صلاح مىبيند تعزير نمايد . و اگر كمتر از چهار نفر به آن شهادت دهند ، ثابت نمىشود ، بلكه حدّ بر آن‌ها به خاطر افترا اقامه مىشود . و به شهادت زنان - جداگانه باشند يا با مردان - ثابت نمىشود . و حاكم - امام باشد يا غير آن - به علمش حكم مىكند .\r\nمسأله 4 - اگر وطى كند پس دخول نمايد ، قتل بر او و بر مفعول ، ثابت است در صورتى كه هر يك از آن‌ها بالغ عاقل مختار باشند و مسلمان و كافر و محصن و غير محصن در آن مساوى مىباشد . و اگر بالغ عاقل با بچه لواط نموده و دخول نمايد ، اين شخص بالغ كشته مىشود و بچه تأديب مىگردد . و همچنين است اگر بالغ عاقل با لواط به ديوانه دخول كند .\r\nو با شعور داشتن ديوانه ، حاكم به آنچه كه صلاح مىبيند ، او را تأديب مىكند . و اگر بچه با بچه لواط نمايد هر دو تأديب مىشوند . و اگر ديوانه‌اى با عاقل لواط كند ، عاقل حدّ مىخورد ؛ نه ديوانه . و اگر بچه با بالغ لواط كند ، بالغ حدّ مىخورد و بچه تأديب مىگردد . و اگر ذمّى با مسلمان لواط كند به قتل مىرسد اگر چه دخول نكرده باشد . و اگر ذمّى با ذمّى لواط كند ، بعضى گفته‌اند كه امام عليه السلام بين اقامهء حدّ بر او و بين تحويل او به اهل ملتش تا حدشان را بر او اقامه نمايند مخير است . و احوط ( وجوبى ) - اگر اقوى نباشد - اين است كه حد را بر او اجرا نمايد .\r\nمسأله 5 - حاكم ، در قتل ، بين اينكه گردن او را به شمشير بزند يا او را از جاى بلندى مانند كوه و مثل آن به طورى كه دست‌ها و پاهايش بسته باشد ، پرت كند يا او را به آتش بسوزاند يا او را رجم نمايد - و بنابر قولى يا ديوارى روى او خراب كند - خواه فاعل باشد يا مفعول ، مخير است . و جمع بين بقيهء مجازات‌ها و سوزاندن ، به اينكه كشته شود سپس سوزانده شود ، جايز مىباشد .\r\nمسأله 6 - در صورتى كه لواط به طور دخول نباشد مانند تفخيذ يا بين دو كفل ، حدّ آن صد تازيانه مىباشد ؛ و بين محصن و غير محصن و كافر و مسلمان فرقى نيست در صورتى كه فاعل كافر و مفعول مسلمان نباشد و گرنه كشته مىشود چنان كه گذشت . و اگر\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nفعل از او تكرار شود و حدّ در خلال آن‌ها واقع شود در چهارمى كشته مىشود و بعضى گفته‌اند كه در سومى به قتل مىرسد ولى اولى اشبه است .\r\nمسأله 7 - دو نفرى كه زير يك روانداز جمع شده‌اند در صورتى كه برهنه باشند و با يكديگر رحم نباشند و ضرورتى آن را اقتضا نكرده باشد ، هر دو تعزير مىشوند . و تعزير به نظر حاكم است و احوط ( وجوبى ) در اينجا ، به مقدار حدّ است مگر يك تازيانه . و همچنين اگر پسر بچه‌اى را از روى شهوت ببوسد ، بلكه اگر مرد يا زن كوچك يا بزرگ را ببوسد ، تعزير مىشود .\r\nمسأله 8 - كسى كه لواط نموده - دخول نموده باشد يا نه - اگر قبل از قيام بيّنه ، توبه كند حد ساقط مىشود و اگر بعد از آن توبه كند ساقط نمىشود . و اگر ثبوت آن با اقرار او باشد سپس توبه نمايد ، پس امام عليه السلام حق دارد او را عفو نمايد و يا اجراى حدّ كند . و همچنين نايب او ظاهراً اين حق را دارد .\r\nمسأله 9 - سحق - كه عبارت از اين است كه زن با زن وطى نمايد - ثابت مىگردد به وسيلهء آنچه كه لواط با آن ثابت مىشود ، و حدّ آن صد تازيانه است به شرط بلوغ و عقل و اختيار ؛ چه محصنه باشد يا نه . و بعضى گفته‌اند در محصنه رجم است ، ولى اشبه اولى است . و بين فاعله و مفعوله و كافره و مسلمه فرقى نيست .\r\nمسأله 10 - اگر مساحقه تكرار شود در صورتى كه حدّ در خلال آن‌ها واقع شده باشد در مرتبهء چهارم كشته مىشود . و حدّ به وسيلهء توبه قبل از قيام بيّنه ، ساقط مىگردد ؛ ولى بعد از آن ساقط نمىشود . و اگر مساحقه با اقرار ثابت شود سپس توبه نمايد امام عليه السلام مخير است ، همانطور كه در لواط چنين است و ظاهراً نايب او هم همين تخيير را دارد .\r\nمسأله 11 - اگر دو زن بيگانه زير يك روانداز به صورت برهنه باشند ، هر يك از آن‌ها به كمتر از حدّ تعزير مىشود و احوط صد تازيانه مىباشد مگر يك تازيانه .\r\nمسأله 12 - اگر عمل مذكور از آن‌ها تكرار شود و دو مرتبه تعزير شوند ، حدّ بر آن‌ها اقامه مىشود . و اگر بعد از حد ، به همان عمل برگردند ، احوط ( وجوبى ) دو مرتبه تعزير است و در مرتبهء سوم حدّ ثابت مىباشد . و بعضى گفته‌اند كه به قتل مىرسند . و بعضى\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nگفته‌اند كه در مرتبهء نهم يا دوازدهم كشته مىشوند . ولى اشبه آن است كه گذشت .\r\nمسأله 13 - اگر مرد زوجه‌اش را وطى كند سپس اين زن با باكره‌اى مساحقه نمايد و اين بكر ، حامله شود پس فرزند مال مرد وطى كنندهء صاحب نطفه است . و اين دختر بعد از وضع حملش در صورتى كه موافق بوده به يك صد تازيانه جلد مىشود و فرزند به او هم ملحق مىشود و بعد از رفع بكارت از او ، مهر المثل زن‌هاى هم سنّ و سالش را دارد . و اما زن ، پس تحقيقاً وارد شده است كه او رجم دارد . ولى در آن تأمل است و احوط اشبه در اين زن يك صد تازيانه است .\r\nمسأله 14 - قوّادى - و آن عبارت است از جمع نمودن بين مرد و زن يا دختر بچه براى زنا ، يا مرد و مرد يا پسر بچه براى لواط - با دو مرتبه اقرار كردن و بعضى گفته‌اند با يك مرتبه اقرار ، ثابت مىشود . و در اقرار ، بلوغ مقرّ و عقل و اختيار و قصد او معتبر مىباشد ؛ پس اقرار بچه و ديوانه و مكره و مزاح‌كننده و مانند آن اعتبار ندارد . و با شهادت دو شاهد عادل هم ثابت مىشود .\r\nمسأله 15 - قوّاد ، هفتاد و پنج تازيانه - سه چهارم حدّ زانى - حدّ زده مىشود و از آن بلد به غير آن تبعيد مىشود . و احوط ( استحبابى ) آن است كه تبعيد در مرتبهء دوم باشد . و بنابر قول مشهور ، سرش تراشيده مىشود و به ديد مردم گذاشته مىشود . و مسلمان و كافر و مرد و زن در آن مساوى است . البته در زن چيزى غير از جلد نيست ، بنا بر اين تراشيدن سر و همچنين تبعيد و در مقابل چشم ديگران قرار دادن ، بر زن نيست . و بعيد نيست كه مقدار تبعيد به نظر حاكم باشد .\r\n\r\nفصل سوم : در حدّ قذف\r\nو نظر در آن در موجب و قاذف و مقذوف و احكام آن است .\r\n\r\nموجب حدّ قذف\r\nمسأله 1 - موجب اين حد ، رمى به زنا يا لواط است ، و اما رمى به سحق و بقيهء فواحش موجب حدّ قذف نمىباشد . البته امام عليه السلام حق تعزير رمىكننده به آن‌ها را دارد .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nمسأله 2 - در قذف معتبر است كه به لفظ صريح يا ظاهرى باشد كه بر آن اعتماد شود مانند قول قذف‌كننده : « تو زنا كردى » يا « تو لواط نمودى » يا « تو زناكارى » يا « لواط كننده‌اى » يا « به تو لواط شده » يا « در دبر تو دخول شده » يا « اى زناكار » يا « اى لواطكننده » و مانند اين‌ها از آنچه كه صريحاً يا با ظاهر مورد اعتماد ، اين معنى را ادا نمايد . و معتبر است كه گوينده به آنچه كه لفظ براى آن وضع شده و به معناى آن ، در آن زبانى كه به آن سخن مىگويد ، عارف باشد ؛ پس اگر يك نفر عجمى يكى از اين لفظها را ( به زبان عربى ) بگويد در صورتى كه معناى آن‌ها را نمىداند قذف‌كننده نمىباشد و حدّى بر او نيست و لو اينكه مخاطب ، معناى آن را بداند . و برعكس ، اگر كسى كه معناى لغت را مىداند به كسى كه آن را نمىداند ، بگويد ، قذف‌كننده است و حدّ دارد .\r\nمسأله 3 - اگر به فرزندش كه با اقرار او يا به وجه شرعى فرزند او بودنش ثابت است ، بگويد : « تو فرزندم نيستى » بر او ، حدّ است . و همچنين است اگر به غير او كه به وجه شرعى ثابت شده كه فرزند زيد است ، بگويد : « تو فرزند زيد نيستى » يا « تو فرزند عمرو هستى » . البته اگر در امثال اين گونه موارد قرينه‌اى باشد كه ارادهء قذف ندارد و لو براى اينكه معناى مقصود از لفظ به حسب متعارف غير قذف باشد ، حدّى بر او نيست ؛ پس اگر بگويد : « تو فرزند من نيستى » در حالى كه مىخواهد بگويد آنچه كه از تو توقع مىرود در تو نيست ، يا « تو پسر عمرو نيستى » در حالى كه اراده كرده كه مثلًا شجاعت عمرو در تو نيست ، پس حدّى ندارد و قذف نمىباشد .\r\nمسأله 4 - اگر بگويد : « اى شوهر زن زانيه » يا « اى خواهر زانيه » يا « اى پسر زن زانيه » يا « مادرت زنا داده » و امثال اين‌ها ، پس قذف مربوط به مخاطب نيست ، بلكه مربوط به كسى است كه زنا به او نسبت داده شده است . و همچنين است اگر مثلًا بگويد : « اى پسر لواطكننده » يا « اى پسر شخص لواط داده » يا « اى برادر لواطكننده » يا « اى برادر كسى كه لواط داده » ، پس قذف مربوط به كسى است كه فحشا به او نسبت داده شده است ، نه مخاطب .\r\nالبته نسبت به ايذاى مخاطب و هتك او در آنچه كه برايش جايز نيست ، تعزير دارد .\r\nمسأله 5 - اگر بگويد : « مادرت تو را از زنا به دنيا آورده است » ظاهراً حدّ ثابت نيست ؛\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nزيرا شخص مخاطب او ، قذف نشده است ؛ و احتمال دارد كه فقط پدر يا مادر به زنا اقدام كرده باشد پس قذف بر شخص معينى واقع نشده ، بنا بر اين در مثل آن ، شبهه‌اى كه دفع كنندهء حدّ است ، حاصل مىشود . و احتمال هم دارد با مطالبهء پدر و مادر حدّ ثابت شود . و همچنين است اگر بگويد : « يكى از شما زناكاريد » ؛ زيرا احتمال دفع آن مىرود و به مطالبهء آن‌ها احتمال حدّ مىرود .\r\nمسأله 6 - اگر بگويد : « تو با فلان زن زنا كردى » يا « با فلانى لواط نمودى » پس قذف - بنابر اشبه - بر مخاطب واقع شده ، نه بر كسى كه طرف نسبت واقع شده . و بعضى گفته‌اند كه دو حدّ بر او مىباشد .\r\nمسأله 7 - اگر به پسر زنى كه مورد لعان واقع شده بگويد : « اى پسر زن زانيه » يا به زن بگويد : « اى زانيه » به جهت قذف آن زن ، حدّ بر او ثابت است . و اگر بگويد : « من با فلان زن زنا كردم » يا « با تو زنا كردم » پس اشبه عدم ثبوت حدّ است بر او به خاطر آن زن ( زيرا شايد مراد او نسبت زنا به خودش باشد نه به آن زن ) . و اگر چهار مرتبه ، به آن اقرار نمايد حدّ زانى ، به او زده مىشود .\r\nمسأله 8 - هر فحشى مانند « اى ديوث » يا هر تعريضى به آنچه كه مخاطب ، آن را كراهت دارد و در عرف و لغت او مفيد قذف نمىباشد ، به سبب آن ، تعزير ثابت مىشود ، نه حد ، مانند قول او : « تو حرام‌زاده‌اى » يا « اى حرام‌زاده » يا « اى فرزند حيض » ، يا به زوجه‌اش بگويد : « تو را باكره نيافتم » يا بگويد : « اى فاسق » ، « اى فاجر » ، « اى شارب الخمر » و امثال اين‌ها كه موجب استخفاف به ديگرى است و حال آن‌كه طرف ، مستحق آن نمىباشد ، در آن تعزير مىباشد ، نه حد . و اگر طرف مستحق آن باشد ، موجب چيزى نمىباشد .\r\n\r\nقاذف و مقذوف\r\nمسأله 1 - در قاذف ( قذف‌كننده ) ، بلوغ و عقل معتبر است ؛ پس اگر بچه قذف نمايد ، حدّ نمىخورد اگر چه مسلمان بالغ عاقل را قذف نمايد ، ولى اگر مميزى باشد كه\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nتأديب در او اثر دارد ، طبق نظر حاكم ، تأديب مىشود و همچنين است ديوانه . و همچنين در قاذف ، اختيار معتبر است ؛ پس اگر از روى اكراه قذف نمايد چيزى بر او نمىباشد . و قصد معتبر است ؛ پس اگر به طور سهو يا غفلت يا مزاح ، قذف نمايد ، حدّ نمىخورد .\r\nمسأله 2 - اگر عاقل يا ديوانهء ادوارى در دور عقلش ، قذف نمايد ، سپس عاقل ديوانه شود يا جنون ادوارى عود نمايد ، حدّ بر او ثابت است و ساقط نمىشود و در حال ديوانگى حدّ زده مىشود .\r\nمسأله 3 - در مقذوف ( قذف شده ) ، احصان شرط است . و احصان در اين مقام ، عبارت از بلوغ و عقل و حريت و اسلام و عفت مىباشد ؛ پس كسى كه تمام آن‌ها را دارد ، به قذف او حدّ واجب مىشود و كسى كه همه يا بعضى از آن‌ها را فاقد مىباشد قاذف او حدى ندارد و بر او تعزير مىباشد ، پس اگر پسر بچه يا دختر بچه يا مملوك يا كافرى را قذف نمايد تعزير مىشود . و اما غير عفيف چنانچه متظاهر به زنا يا لواط باشد پس حرمتى ندارد و حدّ و تعزيرى بر قاذف او نمىباشد . و اگر متظاهر به آن‌ها نباشد پس قذف او موجب حدّ مىباشد . و اگر متظاهر به يكى از آن‌ها باشد پس در آنچه كه تظاهر دارد حدّ و تعزيرى نيست و در غير آن بنابر اقوى حدّ است . و اگر به غير آن‌ها از معصيت‌ها متظاهر باشد قذف او موجب حدّ است .\r\nمسأله 4 - اگر به مسلمان بگويد : « اى پسر زانيه » يا « مادرت زانيه است » ، و مادرش كافر باشد در روايتى آمده كه به قاذف حدّ زده مىشود ؛ زيرا مسلمان او را محصن قرار داده است ، ولى احوط ( وجوبى ) تعزير نمودن به كمتر از حدّ است .\r\nمسأله 5 - اگر پدر ، فرزندش را به آنچه كه موجب حدّ است ، قذف نمايد حدّ زده نمىشود ، بلكه تعزير بر او است براى حرمت قذف ، نه براى فرزند . و همچنين حدّ زده نمىشود اگر زن مرده‌اش را كه وارثى ندارد مگر فرزند همين مرد ، قذف نمايد . و اگر آن زن فرزندى از غير او داشته باشد ، حدّ دارد . و همچنين است اگر زن وارث ديگرى غير از فرزند داشته باشد . و ظاهر آن است كه جد ، پدر محسوب مىشود ؛ پس به قذف پسر\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nپسرش حدّ ندارد و اگر فرزند ، پدرش را - اگر چه بالا برود - قذف نمايد حدّ مىخورد . و مادر اگر پسرش را قذف نمايد حدّ دارد . و اقارب ( خويشان ) اگر بعضى بعضى را قذف نمايند حدّ مىخورند .\r\nمسأله 6 - اگر گروهى را يكى بعد از ديگرى قذف نمايد ، پس براى هر يك از آن‌ها يك حد مىباشد ، چه با هم براى طلب حدّ بيايند يا جدا جدا . و اگر يك نفر ، گروهى را با يك لفظ قذف نمايد به اينكه بگويد « اين‌ها زناكارند » پس اگر جدا جدا براى مطالبه مراجعه كنند ، براى هر يك ، يك حدّ است و اگر با هم مراجعه كنند ، براى همه يك حدّ است . و اگر مثلًا بگويد : « زيد و عمرو و بكر زناكارند » ظاهر آن است كه اين ، قذف با يك لفظ است . و همچنين است اگر بگويد : « زيد زناكار است و عمرو و بكر » و اما اگر بگويد : « زيد زانى است و عمرو زانى است و بكر زانى است » براى هر يك حدّ است ؛ چه در مطالبه ، اجتماع كنند يا نه . و اگر بگويد : « اى پسر دو زنا كار » ، پس حدّ براى هر دو مىباشد و قذف با يك لفظ است ، پس در صورت اجتماع بر مطالبه ، يك حدّ و در صورتى كه پىدرپى مطالبه نمايند ، دو حدّ مىخورد .\r\n\r\nاحكام حدّ قذف\r\nمسأله 1 - قذف ، با اقرار ثابت مىشود و بنابر احوط ( وجوبى ) معتبر است كه دو مرتبه باشد ، بلكه خالى از وجه نيست . و در مقرّ ، بلوغ و عقل و اختيار و قصد شرط است . و نيز با شهادت دو شاهد عادل ثابت مىشود و با شهادت زن‌ها - چه جداگانه و چه به ضميمه مردها - ثابت نمىشود .\r\nمسأله 2 - حد قذف هشتاد تازيانه است - خواه كسى كه افترا زده مرد باشد يا زن - و به طور متوسط در شدت به طورى كه به زدن در زنا نرسد ، زده مىشود و روى لباس عادىاش زده مىشود و برهنه نمىشود و به تمام بدن او به غير از سر و صورت و عورت زده مىشود . و بنابر رأى بعضى ، قاذف در ديد مردم گذاشته مىشود تا از شهادتش اجتناب شود .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nمسأله 3 - اگر حدّ به سبب تكرار قذف مكرر شود ، احوط ( وجوبى ) آن است كه در مرتبهء چهارم كشته شود . و اگر قذف نمايد پس حدّ بخورد و بگويد : « به درستى كه آنچه كه گفتم حق است » ، واجب است كه مرتبهء دوم تعزير شود . و اگر شخصى را به يك سبب ده مرتبه قذف نمايد ، به اينكه بگويد « تو زناكارى » و آن را تكرار نمايد فقط يك حدّ بر او مىباشد . و اگر شخص قذف شده متعدد باشد ، حدّ تعدد پيدا مىكند . و اگر كارى كه با آن قذف نموده ، متعدد باشد ، به اينكه بگويد : « تو زناكارى ، تو لواط كارى » پس در تكرار حد ، اشكال است ، ولى اقرب تكرار آن است .\r\nمسأله 4 - در صورتى كه حدّ بر قاذف ثابت شود از او ساقط نمىشود مگر با تصديق كسى كه قذف شده و لو يك مرتبه باشد و همين طور با بيّنه‌اى كه به وسيلهء آن زنا ثابت مىشود و با عفو ؛ و اگر عفو كند سپس از آن برگردد رجوع او اثرى ندارد . و در قذف زوجه ، با لعان هم حدّ ساقط مىشود .\r\nمسأله 5 - اگر دو نفر همديگر را قذف نمايند حدّ ساقط مىشود و هر دو تعزير مىشوند ، چه قذف هر يك از آن‌ها به ديگرى مثل قذف ديگرى باشد ، مانند اينكه هر يك طرفش را به لواط - فاعل باشد يا مفعول - قذف نمايد ، يا مختلف باشد ، مانند اينكه يكى از آن‌ها طرفش را به زنا و ديگرى او را به لواط ، قذف نمايد .\r\nمسأله 6 - حدّ قذف ، ارث مىرسد در صورتى كه كسى كه قذف شده ، آن را استيفا نكرده باشد و عفو هم ننموده باشد و كسى كه مال را ارث مىبرد ، آن را ارث مىبرد ؛ چه مرد باشد و چه زن ، مگر زوج و زوجه . ليكن ارث بردن آن - مانند ارث بردن مال - توزيع ندارد ، بلكه هر يك از ورثه حق مطالبهء آن را به طور كامل دارند ؛ اگر چه ورثهء ديگر ، آن را ببخشد .\r\n\r\nچند فرع\r\n\r\nاول : كسى كه به پيغمبر صلى الله عليه و آله و سلم - و العياذ باللَّه - ناسزا بگويد ،\r\nبر شنوندهء آن واجب است كه او را به قتل برساند مادامىكه خوفى بر خود يا عرض خود يا بر جان شخص مؤمنى يا\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nعرض او نباشد ؛ و با وجود اين خوف ، جايز نمىباشد . و اگر بر مال مورد توجه او يا بر مال مورد توجه برادر مسلمانش خوف باشد ، ترك قتل او جايز است . و اين بر اذن از امام عليه السلام يا نايب او توقف ندارد . و همچنين است حال اگر بعضى از ائمه عليهم السلام را ناسزا بگويد . و در ملحق نمودن حضرت صديقهء طاهره - سلام اللَّه عليها - به آنان وجهى است ، بلكه اگر سبّ آن حضرت به سبّ پيغمبر صلى الله عليه و آله و سلم برگردد بدون اشكال به قتل مىرسد .\r\n\r\nدوم : كسى كه ادعاى نبوت نمايد قتل او واجب است و خون او براى كسى كه ادعاى نبوت را از او شنيده ، مباح است ،\r\nمگر اينكه خوف داشته باشد ، چنان كه گذشت . و كسى كه بر ظاهر اسلام باشد و بگويد : « نمىدانم كه محمّد بن عبد الله صلى الله عليه و آله و سلم راستگو است يا نه » به قتل مىرسد .\r\n\r\nسوم : كسى كه عمل به سحر نمايد اگر مسلمان باشد كشته مىشود ؛ و اگر كافر باشد ، تأديب مىشود .\r\nو سحر با اقرار ثابت مىشود و احوط ( وجوبى ) آن است كه دو مرتبه اقرار نمايد و با بيّنه هم ثابت مىشود . و اگر سحر را به جهت باطل نمودن مدعى نبوت ياد بگيرد اشكالى ندارد ، بلكه چه بسا واجب باشد .\r\n\r\nچهارم : هر آنچه كه از حقوق اللَّه تعالى تعزير در آن است ، با اقرار ثابت مىشود\r\nو احوط اولى آن است كه دو مرتبه باشد . و با دو شاهد عادل هم ثابت مىشود .\r\n\r\nپنجم : هر كسى كه ترك واجب نمايد يا مرتكب حرام شود ، پس امام عليه السلام و نايب او حق دارد او را تعزير نمايد\r\nبه شرطى كه از گناهان كبيره باشد و تعزير كمتر از حدّ مىباشد و مقدار آن به نظر حاكم است و احوط ( وجوبى ) براى حاكم در موردى كه دليلى بر مقدار آن دلالت ننمايد اين است كه از كمترين حدود ، تجاوز ننمايد .\r\n\r\nششم : گفته شده كه مكروه است در تأديب بچه به بيشتر از ده تازيانه ، زده شود ،\r\nولى ظاهر آن است كه تأديب او به حسب نظر مؤدب و ولىّ مىباشد ؛ پس چه بسا مصلحت اقتضا مىكند كه كمتر باشد و چه بسا اقتضاى بيشتر داشته باشد ، و تجاوز از مقدار حدّ جايز نيست ، بلكه نبايد از تعزير بالغ تجاوز كند ، بلكه احوط ( وجوبى ) است كه كمتر از تعزير او باشد و احوط از آن ، اكتفا به شش يا پنج مىباشد .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n\r\nفصل چهارم : در حدّ مسكر\r\nو نظر در موجب و كيفيت و احكام آن است .\r\n\r\nموجب و كيفيت آن\r\nمسأله 1 - بر كسى كه مسكر يا فقّاع - اگر چه مسكر نباشد - بخورد حدّ واجب است ، به شرطى كه خورندهء آن بالغ و عاقل و مختار بوده و حكم و موضوع را بداند ؛ پس بر بچه و ديوانه و مكره و جاهل به حكم و موضوع يا به يكى از آن‌ها - در صورتى كه جهل به حكم در حق او ممكن باشد - حدى نمىباشد .\r\nمسأله 2 - در مسكر بين انواع آن مانند آنچه كه از انگور گرفته مىشود و آن خمر مىباشد ، يا از خرما گرفته مىشود و آن نبيذ است ، يا از كشمش گرفته مىشود و آن نقيع است ، يا از عسل گرفته مىشود و آن بتع است ، يا از جو گرفته مىشود و آن مزر است ، يا از گندم گرفته مىشود ، يا از ارزن يا از غير آن‌ها گرفته مىشود ، فرقى نيست . و فقّاع به مسكر ملحق مىشود اگر چه فرض شود كه مسكر نيست . و اگر مسكر از دو چيز و بيشتر ساخته شود در شرب آن يك حدّ مىباشد .\r\nمسأله 3 - در حرمت عصير انگور اشكالى نيست ؛ چه به خودى خود يا به وسيلهء آتش و يا خورشيد بجوشد ، مگر اينكه دو ثلث آن برود يا به سركه منقلب شود ؛ ليكن مسكر بودن آن ثابت نشده است . و در الحاق آن به مسكر در ثبوت حدّ - و لو اينكه مسكر نباشد - اشكال ، بلكه منع است ، مخصوصاً اگر به وسيلهء آتش يا خورشيد بجوشد . و عصير كشمش و خرما به مسكر ملحق نمىشود نه از نظر حرمت و نه از نظر حد .\r\nمسأله 4 - اشكالى در اين نيست كه مسكر ، كم يا زياد آن ، در ثبوت حدّ به خوردن آن مساوى مىباشد و لو اينكه يك قطره از آن باشد و فعلًا هم مسكر نباشد ؛ پس آنچه كه زياد آن مسكر باشد در كم آن حدّ است . چنان كه در مسكرى كه با چيز ديگر ممزوج شده در صورتى كه اسم آن بر آن صدق نمايد و آن چيز ديگر در آن مستهلك باشد ، اشكالى نيست ، همانطور كه در آنچه كه به چيز ديگر ممزوج شده\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nدر صورتى كه مسكر باشد و با امتزاج به آن از اسكار خارج نشده باشد ، اشكالى نيست ؛ پس در همهء اين‌ها حدّ است . و اما اگر به غير مسكر مانند اغذيه و ادويه ممزوج شود به طورى كه در آن مستهلك شود و اسم آن صدق نكند و اين ممتزج ، مسكر نباشد ، پس در ثبوت حدّ به آن ، اشكال است ؛ اگر چه به خاطر نجاست ممزوج ، حرام مىباشد ؛ پس اگر قطره‌اى از آن در مايعى مستهلك شود شبهه‌اى در نجاست ممتزج نمىباشد ، و ليكن ثبوت حدّ مسكر بر آن محل تأمل و اشكال است ، ليكن حكم به حد ، بين اصحاب ما معروف است .\r\nمسأله 5 - اگر به آشاميدن مسكر جهت حفظ نفس از هلاكت يا از مرض شديد ، اضطرار پيدا كند و بياشامد حدّ بر او نيست .\r\nمسأله 6 - اگر مسكر بياشامد ، با اينكه مىداند حرام است ، حدّ واجب است و لو اينكه نداند كه آن موجب حدّ است . و اگر مايعى را به گمان اينكه حرام غير مسكر است بياشامد ، پس از آن روشن شود كه مسكر مىباشد ، حدّ بر او ثابت نمىشود . و اگر بداند كه مسكر است و خيال كند كه آنچه موجب حدّ مىباشد ، آن است كه بالفعل مسكر باشد ، پس كم آن را بياشامد ، ظاهراً حدّ واجب است .\r\nمسأله 7 - آشاميدن مسكر ، با دو مرتبه اقرار ثابت مىشود . و در مقرّ ، بلوغ و عقل و حريت و اختيار و قصد شرط است . و در اقرار معتبر است كه مقرون به چيزى نشود كه با آن احتمال جواز شربش باشد مانند قول او : « آشاميدم براى مداوا يا به اكراه » و اگر به طور مطلق اقرار كند و قرينه قائم شود بر اينكه او در حالى كه عذر داشته آن را آشاميده است حد ثابت نمىشود . و اگر به طور اطلاق ، اقرار كند سپس ادعاى عذر نمايد ، از او قبول است و حدّ از او دفع مىشود در صورتى كه چنين چيزى در حق او محتمل باشد . و در ثبوت آن با احتمال عذر ، رايحه و بوى دهان ، كفايت نمىكند .\r\nمسأله 8 - و با دو شاهد عادل هم ثابت مىشود ؛ ولى شهادت زن‌ها - چه جداگانه يا به ضميمهء مردها - قبول نمىشود . و اگر دو شاهد عادل به طور مطلق شهادت دهند در ثبوت\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nآن كفايت مىكند . و اگر در خصوصيات اختلاف كنند مثل اينكه يكى از آن‌ها بگويد : « او فقاع آشاميد » و ديگرى بگويد : « او شراب خورد » يا يكى از آن‌ها بگويد : « او در بازار آشاميد » ديگرى بگويد : « او در خانه آشاميد » شرب آن ثابت نمىشود ، پس حدى نيست . و همچنين است اگر يكى از آن‌ها شهادت بدهد كه او با علم به حكم ، آشاميد و ديگرى شهادت بدهد كه او از روى جهل آشاميد و غير اين از اختلافات . و اگر يكى از آن‌ها مطلق شهادت دهد و بگويد : « مسكر آشاميد » و دومى مقيد كند و بگويد : « خمر آشاميد » ظاهراً حد ثابت است .\r\nمسأله 9 - حدّ در شرب آن ، هشتاد تازيانه است ؛ خورندهء آن مرد باشد يا زن . و اگر كافر به آشاميدن آن تظاهر نمايد ، حدّ زده مىشود و اگر مخفى بدارد حدّ نمىخورد . و اگر در كنيسه‌ها و مراكز عبادتشان بياشامد ، حدّ نمىخورد .\r\nمسأله 10 - بر پشت و دو كتف و بقيّهء تن شارب ، حدّ زده مىشود و از صورت و سر و عورتش اجتناب مىگردد . و مرد به صورت عريان - غير از عورت - و ايستاده زده مىشود و زن به صورت نشسته و با لباس‌هايش ، زده مىشود . و بر آن‌ها اقامهء حدّ نمىشود تا اينكه ( از مستى ) افاقه پيدا كنند .\r\nمسأله 11 - حد ، با عروض ديوانگى و همچنين با ارتداد ساقط نمىشود ؛ پس در حال ديوانگى و ارتدادش حدّ مىخورد .\r\nمسأله 12 - اگر چند مرتبه بياشامد ولى در خلال آن‌ها حدّ زده نشود ، يك حدّ از همهء آن‌ها كفايت مىكند . و اگر بياشامد و حدّ بخورد ، در مرتبهء سوم به قتل مىرسد و گفته شده كه در مرتبهء چهارم كشته مىشود .\r\n\r\nاحكام مسكر و بعضى از ملحقات آن\r\nمسأله 1 - اگر شخص عادلى به آشاميدن مسكر و ديگرى به قى كردن آن شهادت دهد ، حد واجب است ؛ چه بدون تاريخ شهادت بدهد يا به تاريخى شهادت بدهد كه اتحاد آن‌ها ممكن باشد و در صورتى كه يكى بودن آن‌ها ممكن نباشد ، حدّ نمىخورد . و\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nاگر هر دو به قى كردن آن شهادت بدهند آيا حدّ مىخورد ؟ در آن اشكال است .\r\nمسأله 2 - كسى كه خمر مىآشامد در حالى كه اصلًا آشاميدن آن را حلال مىداند - در حالى كه مسلمان است - بايد توبه داده شود ، پس اگر توبه كند ، حدّ بر او اقامه مىشود و اگر توبه ننمايد و انكار او به تكذيب پيغمبر صلى الله عليه و آله و سلم برگردد به قتل مىرسد و فرقى بين ملّى يا فطرى نيست . و بعضى گفته‌اند كه حكم او حكم مرتد است كه اگر بر فطرت به دنيا آمده ، توبه داده نمىشود ، بلكه بدون توبه دادن كشته مىشود ، ولى اولى اشبه است . و كسى كه مسكرات غير خمر را حلال بداند ، مطلقاً به قتل نمىرسد ، بلكه به جهت خصوص آشاميدن آن حدّ مىخورد ؛ حلال بداند آن را يا حرام . و فروشندهء خمر ، مطلقاً توبه داده مىشود ، پس اگر توبه نمايد از او قبول مىشود و اگر توبه نكند و حلال دانستن او به تكذيب پيغمبر صلى الله عليه و آله و سلم برگردد كشته مىشود . و فروشندهء مسكرات غير از خمر كشته نمىشود ؛ اگر چه آن را حلال دانسته و بفروشد و توبه ننمايد .\r\nمسأله 3 - اگر شراب‌خوار قبل از آن‌كه بيّنه بر عليه او بر آشاميدن آن قائم شود توبه كند ، حد از او ساقط مىشود . و اگر بعد از قيام بيّنه توبه كند ساقط نمىشود و بر او حدّ است . و اگر بعد از اقرار توبه كند بعيد نيست كه امام عليه السلام در اقامهء حدّ بر او و عفو ، مخيّر باشد و احوط ( استحبابى ) براى حاكم ، اقامهء حدّ است .\r\nمسأله 4 - كسى كه چيزى از محرماتى را كه مسلمين بر تحريم آن اجماع دارند ، حلال بداند مانند مردار و خون و گوشت خوك و ربا ، پس اگر بر فطرت تولد يافته به قتل مىرسد در صورتى كه انكار او به تكذيب پيغمبر صلى الله عليه و آله و سلم يا انكار شرع برگردد و گرنه تعزير مىشود . و اگر انكار او به خاطر شبهه‌اى باشد از كسى كه در حق او صحيح باشد ، تعزير نمىشود . البته اگر شبهه‌اش بر طرف شود و باز اصرار بر حلال بودن آن داشته باشد ، به قتل مىرسد ؛ زيرا برگشت آن به تكذيب پيغمبر صلى الله عليه و آله و سلم است . و اگر چيزى از محرمات را غير از آنچه كه شارع در آن حدّى را تعيين فرموده با علم به تحريم آن - نه آن‌كه حلال بداند - مرتكب شود تعزير مىشود ، چه اينكه محرمات از كباير باشند يا صغاير .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nمسأله 5 - كسى كه حدّ يا تعزير او را به قتل رساند ، ديه‌اى برايش نيست در صورتى كه از حدّ تجاوز نشده باشد .\r\nمسأله 6 - اگر حاكم اقامهء حدّ را به وسيلهء قتل انجام دهد ، سپس بعد از آن ظاهر شود كه دو شاهد يا شهود فاسق بوده‌اند ، ديهء او از بيت المال است و حاكم و عاقله‌اش ضامن آن نمىباشند . و اگر حاكم ، جهت اقامهء حدّ به دنبال زن حامله بفرستد ، يا از آن زن به واسطهء كارى كه موجب حدّ باشد ، نام برده شود ، پس حاكم جهت تحقيق ، او را احضار نمايد و اين زن بترسد و حملش را سقط نمايد بنابر اقوى ديهء جنين بر بيت المال است .\r\n\r\nفصل پنجم : در حدّ سرقت ( دزدى )\r\nو نظر در آن در سارق و مسروق ( چيز دزديده شده ) و آنچه كه با آن سرقت ثابت مىشود و حدّ و ملحقات آن است .\r\n\r\nسارق\r\nمسأله 1 - در وجوب حدّ بر او چند امر شرط است :\r\nاول : بلوغ است ؛ پس اگر بچه‌اى سرقت كرد ، حدّ نمىخورد و طبق آنچه كه حاكم صلاح مىبيند ، تأديب مىشود و لو اينكه دزدى از بچه تا پنج مرتبه و بيشتر ، تكرار شود . و بعضى گفته‌اند كه در مرتبه اول مورد عفو قرار مىگيرد ، پس اگر عود نمود تأديب مىگردد ، باز اگر دوباره عود نمود سر انگشتانش خراش داده مىشود تا اينكه خون بيايد ، پس اگر عود كند سر انگشتانش قطع مىشود و آنگاه اگر عود نمايد قطع مىشود همانطور كه از مرد قطع مىگردد . و در سرقت بچه رواياتى هست و در آن‌ها است كه : « فقط من - يعنى امير المؤمنين عليه السلام - و رسول اللَّه صلى الله عليه و آله و سلم آن را انجام داديم » پس اشبه آن است كه ذكر كرديم .\r\nدوم : عقل است ؛ پس ديوانه و لو اينكه ادوارى باشد در صورتى كه در حال جنونش ، دزدى كند قطع نمىشود ؛ اگر چه از او تكرار شود و در صورتى كه تأديب را درك كند و امكان تأثير داشته باشد ، تأديب مىگردد .\r\nسوم : اختيار است ؛ پس شخص مكره قطع نمىشود .\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nچهارم : عدم اضطرار است ؛ پس اگر شخص مضطر جهت دفع اضطرارش دزدى كند قطع نمىشود .\r\nپنجم : اينكه دزد ، حرز ( محل نگهدارى ) را باز كند يا بشكند ؛ چه به تنهايى باز كند يا شريك داشته باشد ؛ پس اگر غير دزد حرز را باز كند و او بدون اينكه حرزى باشد بدزدد هيچ كدام آن‌ها مورد قطع واقع نمىشوند ، اگر چه هر دو با هم براى دزدى و كمك به همديگر در دزدى ، آمده باشند . و شخصى كه آن را باز كرده ، آنچه را كه تلف نموده و دزد آنچه را كه دزديده ، ضامن مىباشند .\r\nششم : اينكه خودش يا با مشاركت ديگرى ، متاع را از حرز خارج سازد ، و اخراج آن ، با مباشرت ، تحقق پيدا مىكند مانند اينكه آن را روى شانه‌اش قرار دهد و خارج سازد و با تسبيب هم تحقق پيدا مىكند ، مانند اينكه آن را با طنابى ببندد سپس از بيرون حرز آن را بكشد يا بر بال پرنده‌اى بگذارد كه به طور معمول به سوى او برمىگردد ، يا به ديوانه يا بچهء غير مميز دستور دهد كه از حرز بيرون آورد . و اما اگر بچه مميز باشد ، در قطع يد دزد ، اشكال بلكه منع است .\r\nهفتم : اينكه دزد ، پدر كسى كه از او دزديده شده نباشد ؛ پس پدر براى مال فرزندش ، قطع نمىشود . ولى اگر فرزند از پدرش بدزدد ، قطع مىشود . و مادر اگر از فرزندش بدزدد و خويشان اگر بعضى از بعضى بدزدند ، قطع مىشود .\r\nهشتم : اينكه به طور پنهانى بردارد ، پس اگر حرز را به قهر و به طور ظاهر بشكند و بردارد ، قطع نمىشود ؛ بلكه چنين است اگر به طور پنهانى بشكند ولى به صورت ظاهر و به زور بردارد .\r\nمسأله 2 - اگر دو نفر در باز كردن شريك باشند و يكى از آن‌ها به طور تنهايى دزدى كند از دزد قطع مىشود ، نه از بازكننده . و اگر يكى از آن‌ها به تنهايى آن را باز كند ولى در دزدى شريك باشند ، دزد بازكننده قطع مىشود . و اگر در هر دوى آن‌ها ( باز كردن و دزدى ) با هم شريك باشند با تحقق بقيّهء شرايط ، از هر دو قطع مىشود .\r\nمسأله 3 - در سرقت و غير آن از آنچه كه داراى حدّ است بر طرف بودن شبههء حكمى و\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nموضوعى معتبر است ، پس اگر شريك ، مال مشترك را به گمان اينكه بدون اذن شريك برداشتن آن جايز است بردارد ، قطعى در آن نيست و لو اينكه آنچه را كه برداشته از سهمش به قدرى كه به نصاب قطع برسد بيشتر باشد . و همچنين اگر با علم به حرمت ، آن را بردارد ، ليكن نه براى دزدى بلكه براى تقسيم و گرفتن اذن بعد از آن ، قطع نمىشود .\r\nالبته اگر به قصد سرقت با علم به حكم بردارد ، قطع مىگردد . و همچنين اگر مال شخص ديگرى را به توهّم اينكه مال خودش است بردارد ، قطع نمىشود ؛ زيرا سرقت نيست و اگر از مال مشترك به اندازهء سهمش سرقت نمايد قطع نمىشود و اگر از سهمش به اندازهء نصاب بيشتر باشد ، قطع مىگردد .\r\nمسأله 4 - در سرقت از محل جمع‌آورى غنائم ، دو روايت است كه در يكى از آن‌ها آمده كه قطع نمىشود و در ديگرى آمده كه اگر آنچه را كه دزديده ، به اندازهء نصاب از سهمش بيشتر باشد ، قطع مىشود .\r\nمسأله 5 - بين مرد و زن فرقى نيست ؛ پس در موردى كه از مرد قطع مىشود ، از زن نيز قطع مىگردد . و همچنين است مسلمان و ذمّى ؛ پس از مسلمان قطع مىشود اگر چه از ذمّى دزديده باشد و ذمّى هم اين چنين است ، از مسلمان دزديده باشد يا از ذمّى .\r\nمسأله 6 - اگر شخص امين خيانت كند ، قطع نمىشود و دزد نمىباشد . و اگر راهن رهن را بدزدد قطع نمىشود . و همچنين است اگر موجر عين استيجارى را بدزدد .\r\nمسأله 7 - اگر اجير از مال مستأجر بدزدد ، پس اگر او را امين بر آن قرار داده باشد قطع نمىگردد ؛ ولى اگر مال را از دست غير خود در حرز قرار داده باشد ، پس اجير حرز را بشكند و بدزدد قطع مىشود . و همچنين هر يك از زوج و زوجه به سرقت مال ديگرى در صورتى كه از او در حرز قرار داده باشد ، قطع مىشود و در صورت نبود حرز ، قطع نمىگردد . البته اگر زوجه از مال مرد ، عوض نفقهء واجب كه شوهر آن را از او منع كرده ، بدزدد از زن قطع نمىشود در صورتى كه به مقدار نصاب از نفقه بيشتر نباشد . و همچنين از ميهمان قطع مىشود اگر مال از او در حرز قرار داده شده باشد و گرنه قطعى نيست .\r\nمسأله 8 - اگر متاعى را از حرزى بيرون بياورد و صاحب حرز ادعا كند كه او دزديده ، و\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nبيرون‌آورندهء آن بگويد : « به من بخشيده است » يا « به من در بيرون آوردن آن اذن داده است » حدّ ساقط مىشود ، مگر اينكه بيّنه بر سرقت قائم شود . و همچنين است اگر بگويد :\r\n« اين مال ، مال من است » و صاحب منزل آن را انكار نمايد پس اگر چه قول ، قول صاحب منزل است با قسمش و مال را بعد از قسم از بيرون‌آورندهء آن مىگيرد ، ليكن قطعى در كار نيست .\r\n\r\nآنچه كه دزديده شده است\r\nمسأله 1 - نصاب قطع آن است كه به ربع دينار طلاى خالص كه سكه بر آن زده شده برسد ، يا چيزى كه قيمت آن به ربع دينار اين چنينى برسد ، از قبيل لباس‌ها و معادن و ميوه‌ها و اطعمه ، چه تازه باشد يا نه ، اصل آن براى تمام مردم مباح باشد يا نه ، از چيزهايى باشد كه به سرعت فاسد مىشود مانند سبزيجات و ميوه‌هاى تازه و مانند آن‌ها يا نه . و خلاصه هر آنچه را كه مسلمان مالكش مىشود در صورتى كه به اين حدّ برسد ، در آن قطع ثابت مىباشد ، حتى پرنده و سنگ مرمر .\r\nمسأله 2 - در طلا ، بين مسكوك و غير آن فرقى نيست ؛ پس اگر طلاى غير مسكوك به قيمت ربع دينار مسكوك برسد ، قطع مىشود و اگر وزن آن به وزن ربع دينار مسكوك برسد ليكن قيمت آن به قيمت اين ربع نرسد ، قطع نمىگردد . و اگر بر عكس شود ، يعنى قيمتش به قيمت آن برسد ولى وزنش كمتر باشد قطع مىشود .\r\nمسأله 3 - اگر فرض شود كه دو دينار مسكوك به دو سكهء رايج باشد و قيمت آن‌ها مختلف باشد - نه به خاطر نقص يا غش در يكى از آن‌ها ، بلكه به خاطر سكّه - احوط ( استحبابى ) عدم قطع است ، مگر اينكه به قيمت ربع سكه‌اى كه قيمت آن بيشتر است برسد ؛ اگر چه اشبه آن است كه رسيدن آن به كمتر ، كفايت مىكند .\r\nمسأله 4 - منظور از مسكوك ، همان مسكوك رايج است ؛ پس اگر فرض شود كه مسكوكى غير رايج وجود دارد اعتبارى در ربع قيمت آن نيست ، پس اگر به ربع قيمت آن برسد و قيمت ربع آن به مقدار قيمت ربع مسكوك رايج نباشد ، قطع نمىشود .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nمسأله 5 - اگر چيزى را بدزدد و خيال كند كه به حدّ نصاب نمىرسد ، مثل اينكه دينارى را سرقت كند به خيال اينكه درهم است ، ظاهراً قطع مىشود . و اگر برعكس شود ، يعنى كمتر از نصاب را به گمان اينكه به حدّ نصاب مىرسد ، سرقت نمايد ، قطع نمىشود .\r\nمسأله 6 - ربع دينار يا آنچه كه به قيمت ربع برسد كمترين مقدارى است كه به واسطهء آن قطع مىشود ؛ پس اگر بيشتر از آن را سرقت كند ، همانند قطع آن به سبب ربع ، قطع مىشود ، تا به هر اندازه‌اى كه برسد و در مقدار بيشتر چيزى غير از قطع نيست .\r\nمسأله 7 - در آنچه كه دزديده مىشود ، شرط است كه در حرز باشد ، مثل اينكه در جاى قفل شده يا بسته‌اى باشد يا مدفون باشد يا مالك آن را از نظرها زيرفرشى يا داخل كتابى يا مانند اين‌ها از آنچه كه عرفاً حرز حساب مىشود ، پنهان نمايد . و آنچه كه چنين نباشد به سبب آن قطع نمىشود ، اگر چه داخل شدن به آن جايز نباشد مگر به اذن مالكش ؛ پس اگر چيزى از چيزهاى ظاهر را در دكانى كه باز است سرقت كند ، قطع نمىشود ؛ اگر چه دخول در آن جايز نباشد مگر به اذن مالك آن .\r\nمسأله 8 - از آنجايى كه در عرف مردم ، اشياء در حرز با يكديگر مختلف مىباشند ، پس اگر جايى ، براى چيزى از چيزها حرز باشد آيا آن حرز ، حرز هر چيزى مىباشد ، پس اگر از جيب مالك ، دينارى به اصطبل بيفتد و دزد قفل آن را بشكند و جهت سرقت اسب مثلًا ، داخل آن شود و دينار را ببيند و آن را سرقت نمايد ، در لزوم قطع كفايت مىكند يا چنين نيست ؛ زيرا آن را از حرزش بيرون نياورده است ؟ اشبه و احوط دومى است . البته اگر مالك دينارش را در اصطبل پنهان كند و دزد آن را بيرون بياورد قطع مىشود .\r\nمسأله 9 - آنچه كه در حرز نيست سارقش قطع نمىشود ، مانند دزدى در كاروانسراها و حمام‌ها و خانه‌هايى كه دربهاى آن‌ها به روى عموم يا گروهى ، باز است و مانند مساجد و مدرسه‌ها و زيارتگاه‌هاى مشرفه و مؤسسات عمومى و خلاصه هر جايى كه براى عموم يا گروهى اذن داده شده است . و آيا مراعات مالك و مانند او و مراقبت او براى مال ، حرز مىباشد ، پس اگر چهارپايش در صحرا باشد و چوپان داشته باشد به واسطهء سرقت آن قطع مىشود يا نه ؟ اقوى دومى است . و آيا دزد پردهء كعبه قطع مىشود ؟ بعضى گفته‌اند :\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nبلى . ولى اقوى عدم آن است . و همچنين است دزد آنچه كه در زيارتگاه‌هاى مشرفه از حرم مطهر يا رواق و صحن است .\r\nمسأله 10 - اگر از جيب انسان دزدى شود چنانچه آنچه كه دزديده شده در حرز باشد مثل اينكه در جيبى باشد كه زير لباس است يا سر جيبش وسيله‌اى مانند وسائل جديد ( مثلًا زيپ ) باشد كه آن را در حرز قرار مىدهد ، ظاهراً قطع ثابت است .\r\nو اگر در جيب او كه باز و روى لباس است باشد قطع نمىشود . و اگر جيب در طرف داخل لباس رويى باشد ، ظاهراً قطع مىشود ؛ پس معيار اين است كه صدق كند كه حرز است .\r\nمسأله 11 - ميوهء درختان بعد از آن‌كه چيده شوند و در حرز قرار بگيرند ، اشكالى در ثبوت قطع در آن‌ها نيست . و همچنين اگر روى درخت‌ها باشد ، در صورتى كه درخت‌ها در حرز نباشند ، اشكالى در عدم قطع نمىباشد . و اما اگر درخت‌ها در حرز باشند مثل اينكه در باغ قفل‌شده‌اى باشند آيا با سرقت ميوه‌هاى آن‌ها قطع مىشود يا نه ؟ احوط بلكه اقوى عدم قطع است .\r\nمسأله 12 - دزدى كه در سال گرسنگى در صورتى كه مسروق ، خوردنى باشد و لو بالقوه مانند حبوبات بدزدد و مضطر به آن باشد ، قطع نمىشود . و در غير خوردنى و در خوردنى كه غير مورد اضطرار است ، محل اشكال است ، و احوط ( وجوبى ) عدم قطع است ؛ بلكه عدم قطع در كسى كه محتاج است اگر غير خوردنى را بدزدد خالى از قوت نيست .\r\nمسأله 13 - اگر حرّ كبير يا صغير را - مرد باشد يا زن - بدزدد از جهت حد ، قطع نمىشود ، پس آيا جهت دفع فساد ، قطع مىشود ( يا نه ) ؟ بعضى گفته‌اند : بلى ؛ و به آن روايتى است . ولى احوط ( وجوبى ) ترك قطع و تعزير او است به آنچه كه حاكم صلاح مىداند .\r\nمسأله 14 - اگر مثلًا خانه‌اى را عاريه بدهد پس عاريه دهنده حرز آن را بشكند و مالى را كه مال مستعير است از آن سرقت نمايد ، قطع مىشود . و اگر مثلًا خانه‌اى را اجاره دهد و\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nمالى را كه مال مستأجر است از آن بدزدد قطع مىشود . و اگر حرز مغصوب باشد با سرقت مالك آن ، قطع نمىشود . و اگر مال كسى در حرز باشد پس آن را بشكند و مالش را خارج كند اگر چه مالش با مال غاصب مخلوط باشد ، پس به مقدار مالش يا بيشتر از آن به مقدار كمتر از نصاب ، بردارد قطع نمىشود .\r\nمسأله 15 - اگر مسروق وقف باشد قطع مىشود اگر قائل باشيم كه ملك واقف است ، چنان كه در بعضى از صورت‌ها چنين است يا قائل باشيم ملك موقوف عليه است . و اگر قائل باشيم كه وقف ، فكّ ملك است جهت وصول منفعت آن بر موقوف عليه ، قطع نمىشود . و اگر چيزى را كه مصرف آن اشخاص مىباشد ، بدزدد مانند زكات - بنابراين كه ملك كسى نيست - قطع نمىشود . و اگر مالى را كه مال امام عليه السلام است مانند نصف خمس - بنابراين كه ملك امام عليه السلام است - بدزدد آيا با مطالبهء فقيه جامع شرايط ، قطع مىشود يا نه ؟\r\nدر آن تردّد است و بنابراين كه ملك امام عليه السلام نباشد و امام عليه السلام ولىّ امر آن باشد ، بنابر احوط ( وجوبى ) قطع نمىشود .\r\nمسأله 16 - درب حرز و همچنين آنچه كه بر درب و ديوار از بيرون ساخته مىشود ، داخل در حرز نمىباشد ، پس به سبب دزدى آن‌ها قطعى در كار نمىباشد . البته درب داخلى كه پشت درب حرز است ، ظاهراً به واسطهء درب حرز ، حرز شده مىباشد پس به واسطهء آن قطع مىشود . و همچنين است آنچه كه در ديوار داخلى آن مىباشد ، پس اگر درب را بشكند و داخل حرز شده و چيزى را از اجزاى ديوار داخلى بيرون بياورد ، قطع مىشود .\r\nمسأله 17 - دزد اگر نبش قبر كند و كفن و لو بعضى از قسمت‌هاى مستحب آن را بدزدد به شرطى كه به حدّ نصاب برسد ، قطع مىشود . و اگر نبش قبر كند و كفن را سرقت ننمايد ، قطع نمىشود ولى تعزير مىشود . و قبر ، حرز غير كفن نمىباشد ؛ پس اگر با ميت چيزى در قبر قرار داده شده باشد و سارق نبش كند و آن را بيرون بياورد بنابر احتياط ( واجب ) قطع نمىشود . و اگر كسى نبش قبر را تكرار كند بدون آن‌كه كفن را بيرون بياورد و از سلطان فرار كند ، بعضى گفته‌اند كه كشته مىشود ، ولى در آن تردّد است .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\n\r\nآنچه كه اين حدّ با آن ثابت مىشود\r\nمسأله 1 - اين حدّ با دو مرتبه اقرار به موجب آن و با شهادت دو عادل ثابت مىشود . و اگر يك مرتبه اقرار كند قطع نمىشود ، و ليكن مال از او گرفته مىشود . و با شهادت زن‌ها ؛ خواه جداگانه باشند يا با مردها و با يك شاهد و قسم ، قطع نمىشود .\r\nمسأله 2 - در مقرّ ، بلوغ و عقل و اختيار و قصد معتبر است ؛ پس با اقرار بچه - حتى بنابر قول به قطع او به واسطهء سرقت - قطع نمىشود . و همچنين با اقرار ديوانه و لو ادوارى كه در دور جنونش است و همچنين با اقرار مكره و شوخىكننده و غافل و شخص خواب و ساهى و بيهوش قطع نمىشود . پس اگر با اكراه يا بدون قصد ، اقرار كند قطع نمىشود و مال ثابت نمىشود .\r\nمسأله 3 - اگر او را با زدن و مانند آن مجبور به اقرار كند پس اقرار نمايد ، سپس عين مال را بياورد قطع ثابت نمىشود ، مگر اينكه قرائن قطعى بر سرقت او به چيزى كه موجب قطع مىشود ، قائم شود .\r\nمسأله 4 - اگر دو مرتبه اقرار كند سپس انكار نمايد ، آيا قطع مىشود يا نه ؟ احوط ( استحبابى ) دومى است ولى ارجح اولى مىباشد . و اگر بعد از يك مرتبه اقرار ، انكار نمايد مال از او گرفته مىشود ولى قطع نمىشود . و اگر بعد از قيام بيّنه توبه نمايد يا انكار كند ، قطع مىشود . و اگر قبل از قيام بيّنه و قبل از اقرار ، توبه كند حدّ از او ساقط مىشود . و اگر بعد از اقرار توبه نمايد ، قطع حتمى است و بعضى گفته‌اند كه امام عليه السلام بين عفو و قطع مخيّر است .\r\n\r\nحدّ سرقت\r\nمسأله 1 - حدّ دزد در دفعهء اول ، قطع چهار انگشت از مفصل اصلى انگشتان دست راست است ؛ و كف دست و ابهام براى او باقى گذاشته مىشود . و اگر دفعهء دوم دزدى نمود ، پاى چپ او از زير برآمدگى روى پا قطع مىشود تا اينكه نصف پا و مقدار كمى از محل مسح ، براى او باقى بماند . و اگر دفعهء سوم دزدى كرد به زندان ابد مىافتد تا بميرد و\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nاگر فقير باشد از بيت المال خرج او را مىدهند . و اگر برگردد و دفعهء چهارم دزدى نمايد و لو اينكه دزدى در زندان باشد ، به قتل مىرسد .\r\nمسأله 2 - اگر دزدى از او تكرار شود و حدّ در خلال آن‌ها واقع نشود ، يك حدّ كفايت مىكند ؛ پس اگر بعد از حد ، سرقت از او تكرار شود پايش قطع مىشود ، سپس اگر دزدى از او تكرار شد زندانى مىشود سپس اگر تكرار شد ، كشته مىشود .\r\nمسأله 3 - دست چپ با وجود دست راست قطع نمىشود ؛ چه دست راست شَل باشد و دست چپ صحيح يا برعكس آن باشد يا هر دو شَل باشند . البته اگر خوف مردن به جهت قطع دست شَل باشد - با بودن احتمال عقلايى كه داراى منشأ عقلايى است ، مانند اخبار پزشك به آن - به جهت احتياط بر حيات دزد ، دست شل قطع نمىشود ؛ پس آيا در اين فرض ، دست چپ كه سالم است قطع مىشود ؟ يا در صورتى كه خوف مردن در دست راست باشد ، نه در دست چپ ، آيا دست چپ شل قطع مىشود ؟ اشبه عدم قطع است .\r\nمسأله 4 - اگر دزد دست چپ نداشته باشد بنابر مشهور دست راستش قطع مىشود ، ولى در روايت صحيحه‌اى آمده است كه قطع نمىشود . و عمل بر قول مشهور است . و اگر در وقت ثبوت دزدى داراى دست راست باشد و بعد از آن از بين برود ، دست چپ او قطع نمىشود .\r\nمسأله 5 - كسى كه دزدى كند و دست راست نداشته باشد ، بعضى گفته‌اند كه : چنانچه در قصاص يا غير آن ، قطع شده باشد و دست چپ داشته باشد ، دست چپ او قطع مىشود ؛ پس اگر دست چپ هم نداشته باشد پاى چپ او قطع مىشود . پس اگر پاى چپ نداشته باشد چيزى بيشتر از زندان بر او نيست . ولى اشبه در همهء اين‌ها سقوط حدّ و انتقال به تعزير مىباشد .\r\nمسأله 6 - اگر جارى كنندهء حد ، دست چپ او را با علم به حكم و موضوع قطع نمايد بر او قصاص مىباشد و قطع دست راست او به واسطهء دزدى ، ساقط نمىشود . و اگر دست چپ او را به جهت اشتباه در حكم يا موضوع قطع نمايد بر او ديه مىباشد ؛ پس آيا قطع دست راست با آن ساقط مىشود ؟ اقوى سقوط آن است .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nمسأله 7 - سرايت حدّ نه مورد ضمان حاكم است و نه جارى كنندهء حد ، اگر چه در گرما يا سرما اقامه شود . البته مستحب است كه اقامهء حدّ در تابستان در اول و آخر روز و در زمستان در وسط آن باشد ، تا از شدّت گرما و سرما ، مصون بماند .\r\n\r\nملحقات حدّ سرقت\r\nمسأله 1 - اگر دو نفر به مقدار نصاب يا به مقدار بيشترى كه سهم هر يك از آن‌ها به اندازهء نصاب نرسد بدزدند ، آيا هر يك از آن‌ها قطع مىشوند يا هيچ يك از آن‌ها قطع نمىشوند ؟ اشبه دومى است .\r\nمسأله 2 - اگر دزدى كند و بر او دست نيابند ، سپس مرتبهء دوم دزدى كند و گرفته شود و بيّنه بر هر دو دزدى همگى با هم در يك‌دفعه اقامه شود ، يا به هر دوى آن‌ها با هم به اين صورت اقرار نمايد ، به جهت دزدى اول دستش قطع مىشود ، ولى به جهت دزدى دوم پايش قطع نمىشود ، بلكه بعيد نيست كه حكم اين چنين باشد در صورتى كه شهود متفرق باشند ( و همگى با هم نباشند ) پس دو نفر به دزدى اول شهادت دهند سپس دو نفر قبل از اقامهء حد ، به دزدى دوم شهادت بدهند ، يا در يك‌دفعه دو مرتبه به دزدى اول اقرار كند و دو مرتبه در دفعهء ديگر قبل از اقامهء حدّ به دزدى دوم اقرار نمايد . ولى اگر حجت بر دزدى اقامه شود سپس اقامهء حجّت بر دزدى دوم متوقف شود تا اينكه اقامهء حدّ شود و دست راستش قطع گردد ، سپس حجّت ديگرى اقامه شود پايش قطع مىشود .\r\nمسأله 3 - اگر بيّنه نزد حاكم اقامه شود يا سارق نزد حاكم به سرقت اقرار كند يا حاكم آن را بداند ، قطع نمىشود تا كسى كه از او دزدى شده ، آن را مطالبه كند ، پس اگر آن را نزد حاكم به مرافعه نبرد ، قطع نمىكند او را . و اگر قبل از بردن مرافعه نزد حاكم ، او را عفو نمايد ، حدّ ساقط مىشود . و همچنين است اگر مال را قبل از بردن مرافعه نزد حاكم ، به او ببخشد . ولى اگر آن را نزد حاكم ببرد حدّ ساقط نمىشود و همچنين است اگر بعد از مرافعه نزد حاكم ، آن را ببخشد . و اگر مالى را بدزدد سپس با خريدن و مانند آن ، قبل از بردن نزد حاكم و ثبوت آن ، آن را مالك شود ، حدّ ساقط است و اگر بعد از آن باشد ساقط نمىشود .\r\nمسأله 4 - اگر دزد ، مال را از حرزش بيرون آورد سپس به آنجا برگرداند پس اگر تحت\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nيد مالك و لو در زمرهء اموالش قرار بگيرد قطع نمىشود . و اگر آن را به حرزش برگرداند ولى تحت يد مالك واقع نشود ، مانند اينكه قبل از وقوع آن در تحت يد او ، تلف شود آيا به سبب آن ، قطع مىشود ؟ اشبه قطع است ؛ اگر چه خالى از اشكال نيست .\r\nمسأله 5 - اگر گروهى حرز را بشكنند آنگاه يكى از آن‌ها مال را از حرز بيرون آورد قطع مخصوص او است . و اگر يكى از آن‌ها آن را تا نزديك درب حرز بياورد و ديگرى آن را از حرز بيرون آورد ، قطع بر كسى است كه آن را از حرز بيرون آورده است . و اگر كسى كه داخل شده ، آن را در وسط نقب بگذارد و ديگرى كه خارج است آن را بيرون بياورد ، ظاهراً قطع بر كسى است كه داخل است . و ليكن اگر آن را در بين دربى كه حرز خانه است قرار دهد به طورى كه آنچه قرار داده شده ، عرفاً نه داخل باشد و نه خارج ، ظاهراً بر هيچ يك از آن‌ها قطع نيست . البته اگر آن را طورى قرار دهد كه نصف آن در خارج و نصف ديگر آن در داخل باشد پس اگر هر يك از دو نصف ، به حدّ نصاب برسد از هر يك از آن‌ها قطع مىشود . و اگر خارج به حدّ نصاب برسد ، داخلى قطع مىشود و اگر داخل به حدّ نصاب باشد خارجى قطع مىشود .\r\nمسأله 6 - اگر مقدار نصاب را در دفعات متعدد بيرون آورد ، پس اگر يك سرقت حساب شود مانند اينكه چيز سنگينى باشد كه چند قسمت دارد ، پس آن را تكه تكه و بدون فاصلهء طولانى - كه آن را عرفاً از اسم يك‌دفعه بودن خارج سازد - بيرون آورد ، قطع مىشود ؛ و اما اگر قسمتى از آن را در يك شب و قسمت ديگرى از آن را در شب ديگرى بيرون آورد و مجموع آن‌ها به حدّ نصاب برسد ، قطع نمىشود . و اگر نصف نصاب را از حرزى و نصف آن را از حرز ديگرى بدزدد ، احوط ( وجوبى ) اگر اقوى نباشد ، عدم قطع است .\r\nمسأله 7 - اگر داخل حرز شود پس به حدّ نصاب بردارد و قبل از بيرون آوردن از آن گرفته شود ، قطع نمىشود . و اگر در چيزى كه داخل حرز به اندازهء نصاب است ، چيزى كه آن را از نصاب خارج سازد ، احداث نمايد سپس آن را بيرون آورد ، قطع نمىشود مانند اينكه در داخل حرز گوسفند را ذبح كند يا لباس را پاره نمايد .\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nمسأله 8 - اگر به قدر نصاب را در داخل حرز ببلعد ، پس اگر در جوف او ، مستهلك شود مانند طعام ، قطع نمىشود . و اگر مستهلك نشود ليكن بيرون آوردن آن متعذر باشد ، نه قطعى هست و نه سرقتى ، و اگر بيرون آوردن آن از جوف او متعذر نباشد - و لو با نظر به عادت او - پس خارج شود در حالى كه آن در جوف او مىباشد ، پس در قطع و عدم آن دو وجه است كه اشبه آن‌ها قطع مىباشد ، در صورتى كه اين چنين بلعيدن به خاطر دزدى باشد ، و گرنه قطعى نيست .\r\n\r\nفصل ششم : در حدّ محارب\r\nمسأله 1 - محارب كسى است كه شمشيرش را برهنه مىكند يا آن را تجهيز مىنمايد تا مردم را بترساند و مىخواهد در زمين افساد نمايد ؛ خواه در خشكى باشد يا در دريا ، در شهر باشد يا در غير آن ، شب باشد يا روز . و در صورت تحقق آنچه كه ذكر شد ، شرط نيست كه از اهل ريبه ( افراد مشكوك و متهم ) باشد ، و مرد و زن در آن مساوى است . و در ثبوت آن بر كسى كه با قصد مذكور ، سلاحش را بكشد در حالى كه شخص ضعيفى است كه از ترساندنش ، براى احدى ترس تحقق پيدا نمىكند ، اشكال ، بلكه منع است . البته اگر ضعيف باشد ، ولى نه به حدّى كه ترس از ترساندن او متحقق نشود ، بلكه در بعضى از احيان و اشخاص تحقق پيدا مىكند ، ظاهر آن است كه داخل در آن مىباشد .\r\nمسأله 2 - اين حكم براى « طليع » ثابت نيست ؛ و « طليع » آن كسى است كه مراقب قافله‌ها و مانند آن‌ها است تا به رفقايش از قطاع الطريق ، خبر بدهد . و همچنين اين حكم براى « ردء » ثابت نيست ؛ و « ردء » كسى است كه براى نگهدارى اموال ، معاونت و كمك مىنمايد . و همچنين اين حكم براى كسى كه شمشيرش را بكشد يا سلاحش را مجهّز نمايد تا محارب را بترساند و فساد او را دفع كند يا كسى را كه به او قصد سوء نموده ، دفع كند و مانند اين‌ها از آنچه كه قطع فساد است - نه افساد - ثابت نمىباشد . و همچنين براى صغير و ديوانه و همچنين براى بازىكننده ثابت نيست .\r\nمسأله 3 - اگر بدون سلاح بر ديگرى حمله كند تا مال او را بگيرد يا او را به قتل برساند ، دفاع ، جايز بلكه در دومى واجب است و لو اينكه به قتل او منجرّ شود ، ليكن حكم\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nمحارب بر او ثابت نيست . و اگر مردم را با تازيانه و عصا و سنگ بترساند در ثبوت اين حكم اشكال است ، بلكه در دوتاى اولى عدم آن اقرب است .\r\nمسأله 4 - محاربه با يك مرتبه اقرار - و بنابر احوط ( استحبابى ) با دو مرتبه - و با شهادت دو عادل ثابت مىشود . و شهادت زن‌ها - جداگانه باشند يا با مردها - قبول نمىشود . و شهادت دزدها و محارب‌ها بعضى بر بعضى قبول نمىشود . و همچنين شهادت كسانى كه مال از آن‌ها گرفته شده بعضى براى بعضى ، به اينكه همه بگويند :\r\n« متعرض ما شدند و از ما گرفتند » قبول نمىشود . و اما اگر بعضى از آن‌ها براى بعضى شهادت دهد و بگويد : عارض ما شدند و از اين‌ها گرفتند نه از ما ، بنابر اشبه قبول مىشود .\r\nمسأله 5 - در اين حد ، بنابر اقوى حاكم بين قتل و مصلوب كردن و قطع به طور مخالف و نفى بلد ، مخيّر است . و بعيد نيست كه براى حاكم بهتر باشد كه جنايت را ملاحظه كند و آنچه كه مناسب آن است ، اختيار نمايد . پس اگر كشته است ، حاكم ، قتل يا مصلوب نمودن را اختيار كند . و اگر مال را برداشته است قطع را اختيار نمايد . و اگر شمشير كشيده و فقط ترسانده است ، نفى بلد را اختيار كند . و تحقيقاً كلمات فقها و روايات مضطرب است و بهتر همان است كه ما ذكر كرديم .\r\nمسأله 6 - آنچه كه در مسألهء گذشته ذكر كرديم ، حدّ محارب است ؛ خواه كسى را بكشد يا نه و خواه ولىّ دم ، امرش را نزد حاكم ببرد يا نه . البته در صورتى كه نزد حاكم ببرد به عنوان قصاص كشته مىشود در صورتى كه مقتول كفو او باشد . و با عفو او ، حاكم بين چهار امر مخيّر است ؛ چه او را براى گرفتن مال كشته باشد يا نه . و همچنين اگر مجروح كند و نكشد ، قصاص مربوط به ولىّ است ؛ پس اگر قصاص بگيرد ، حاكم بين امور گذشته از نظر حد ، مختار است و همچنين است اگر ولىّ از آن عفو نمايد .\r\nمسأله 7 - اگر محارب قبل از توانايى بر او ، توبه نمايد حدّ ساقط مىشود ، نه حقوق الناس از قبيل قتل و جرح و مال . و اگر بعد از دست يافتن بر او توبه كند ، حدّ هم ساقط نمىشود .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nمسأله 8 - اگر عنوان محارب ، بر دزد صدق كند ، حكم او همان است كه گذشت و گرنه داراى احكامى است كه در ذيل كتاب امر به معروف و نهى از منكر گذشت .\r\nمسأله 9 - محارب به طور زنده مصلوب مىشود - و باقى ماندن او به صورت مصلوب بيش از سه روز جايز نمىباشد - سپس پايين آورده مىشود ، پس اگر مرده باشد غسل و كفن مىشود و بر او نماز خوانده مىشود و دفن مىگردد . و اگر زنده باشد ، بعضى گفته‌اند كه : در قتل او تسريع مىشود . ولى اين مشكل است ؛ البته ممكن است گفته شود كه جايز است طورى مصلوب شود كه به سبب آن بميرد ، ولى اين هم خالى از اشكال نيست .\r\nمسأله 10 - اگر محارب از شهرش به شهر ديگرى تبعيد شود ، والى بايد به هر شهرى كه در آن مأوى مىگيرد بنويسد كه از هم غذا شدن و معاشرت و خريدوفروش و ازدواج و مشاوره با او پرهيز شود . و احوط ( وجوبى ) آن است كه كمتر از يك سال نباشد اگر چه توبه نمايد . و اگر توبه نكند ، نفى بلد او تا اينكه توبه نمايد ، استمرار پيدا مىكند . و اگر بخواهد به بلاد شرك برود جلوگيرى مىشود . گفته‌اند : اگر او را تمكين نمودند كه وارد بلاد شرك شود مقاتله مىشوند تا او را بيرون كنند .\r\nمسأله 11 - در قطع محارب ، سرقت اعتبار ندارد ؛ تا چه رسد به اعتبار نصاب يا حرز ، بلكه امام عليه السلام به مجرد صدق محارب مخيّر است . و اگر قطع شود احوط ( وجوبى ) آن است كه ابتدا دست راست سپس پاى چپش قطع شود . و بهتر آن است كه بعد از قطع دست راست صبر شود تا خون بند بيايد ، و اگر دست راست يا هر دو عضو را نداشته باشد ، امام عليه السلام غير قطع را اختيار مىكند .\r\nمسأله 12 - اگر مال را بدون محاربه بردارد ، حكم محاربه بر او جارى نمىشود ، مانند اينكه مال را بردارد و فرار كند ، يا به زور و بدون كشيدن سلاح ، بگيرد ، يا در گرفتن اموال به وسائلى حيله نمايد مانند تقلب در اسناد يا نامه‌ها و مانند اين‌ها ، كه در اين‌ها حدّ محارب و همچنين حدّ سارق ، جارى نمىشود ؛ ليكن طبق نظر حاكم بايد تعزير شود .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\n\r\nخاتمه در بقيهء مجازات‌ها\r\n\r\nارتداد\r\nمسأله 1 - در كتاب ارث ، هر دو قسم مرتد و بعضى از احكام آن را ذكر كرديم ، پس مرتد فطرى اسلامش ظاهراً قبول نمىشود ، و اگر مرد باشد به قتل مىرسد . و زن مرتد و لو اينكه فطرى باشد به قتل نمىرسد ، بلكه به زندان ابد مىافتد و در اوقات نمازها زده مىشود و در معيشت بر او تنگ گرفته مىشود و توبه‌اش قبول مىشود ، پس اگر توبه نمايد از زندان بيرون آورده مىشود . و مرد مرتد ملّى توبه داده مىشود ، پس اگر خوددارى كرد به قتل مىرسد ؛ و احوط ( وجوبى ) آن است كه سه روز از او بخواهند كه توبه نمايد و در روز چهارم كشته شود .\r\nمسأله 2 - در حكم به ارتداد ، بلوغ و عقل و اختيار و قصد ، معتبر است ؛ پس ارتداد بچه اگر چه نزديك بلوغش باشد و همچنين ديوانه در حال ديوانگى اگر چه ادوارى باشد و همچنين ارتداد مكره اعتبار ندارد و همچنين به واسطهء آنچه كه بدون قصد واقع مىشود مانند هزل‌گو و ساهى و غافل و بيهوش ، اعتبارى نيست . و اگر در حال غلبهء عصبانيّت بر او كه با آن بر خود مسلط نيست ، از او صادر شود ، حكم به ارتداد نمىشود .\r\nمسأله 3 - اگر چيزى از او ظاهر شود كه موجب ارتداد باشد آنگاه ادعاى اكراه نمايد ، در صورتى كه محتمل باشد ، يا ادعاى عدم قصد و سبق لسان داشته باشد ، در صورتى كه محتمل باشد ، از او قبول مىشود . و اگر بيّنه بر صدور سخنى از او كه موجب ارتداد است قائم شود ، آنگاه آنچه را كه ذكر شد ادعا نمايد از او قبول است .\r\nمسأله 4 - فرزند مرتد ملى قبل از ارتدادش در حكم مسلمان است ؛ پس اگر بالغ شد و كفر را اختيار نمود ، توبه داده مىشود ، پس چنانچه توبه كند كه همان است و گرنه به قتل مىرسد . و همچنين فرزند مرتد فطرى قبل از ارتدادش در حكم مسلمان است ؛ پس اگر بالغ شد و اختيار كفر نمود و همچنين فرزند مسلمان اگر بالغ شد و قبل از اظهار اسلام اختيار كفر نمود ، ظاهر آن است كه حكم مرتد فطرى بر آن‌ها\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nاجرا نمىشود ، بلكه هر دو توبه داده مىشوند و گرنه به قتل مىرسند .\r\nمسأله 5 - اگر ارتداد از مرتد ملّى تكرار شود بعضى گفته‌اند كه در مرتبهء سوم كشته مىشود . و بعضى گفته‌اند كه در مرتبهء چهارم كشته مىشود و اين احوط ( وجوبى ) است .\r\nمسأله 6 - اگر مرتد ملّى بعد از ارتداد و قبل از توبه دادنش ديوانه شود كشته نمىشود .\r\nو اگر بعد از توبه دادنش و خوددارى او از توبه كه قتلش را مباح مىكند ، ديوانگى عارض شود ، كشته مىشود ، چنان كه مرتد فطرى در صورتى كه ديوانگى بعد از ارتدادش بر او عارض شود ، كشته مىشود .\r\nمسأله 7 - اگر مرتد ملّى توبه كند ، پس كسى كه معتقد است او بر ارتدادش باقى مانده است او را بكشد ، بعضى گفته‌اند كه بايد قصاص شود ، ولى اقوى عدم قصاص است ؛ البته ديه در مالش بر او مىباشد .\r\nمسأله 8 - اگر مرتد ، مسلمانى را عمداً بكشد ، ولىّ او حق دارد به عنوان قود او را بكشد و اين بر قتل او به جهت ارتداد ، مقدم است . و اگر ولىّ عفو نمايد يا با مالى مصالحه كند به سبب ارتداد به قتل مىرسد .\r\nمسأله 9 - ارتداد ، با شهادت دو عادل و با اقرار ثابت مىشود ؛ و احوط ( وجوبى ) دو مرتبه اقرار او مىباشد . و با شهادت زن‌ها - جداگانه باشند يا با ضميمه - ثابت نمىشود .\r\n\r\nوطى بهيمه و ميت\r\nمسأله 1 - در وطى بهيمه تعزير است ؛ و اين منوط به نظر حاكم است . و در آن ، بلوغ و عقل و اختيار و عدم شبهه - در صورتى كه شبهه ممكن باشد - شرط است . پس بر بچه تعزير نيست و اگر مميّزى باشد كه تأديب در او اثر مىگذارد حاكم طبق آنچه كه صلاح مىبيند او را ادب مىكند . و بر ديوانه و لو ادوارى باشد در صورتى كه در دور ديوانگىاش انجام دهد ، و بر مكره و به كسى كه امر بر او مشتبه شده - در صورتى كه اشتباه در حكم يا موضوع در حق او ممكن باشد - تعزيرى نيست .\r\nمسأله 2 - اين وطى ، با شهادت دو عادل ثابت مىشود ، ولى به شهادت زن‌ها - نه\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nجداگانه و نه با ضميمه - قبول نمىشود . و با اقرار ، در صورتى كه بهيمه مال خودش باشد ثابت مىشود و گرنه با اقرار او ، تعزير ثابت مىشود و بقيهء احكام بر بهيمه جارى نمىشود ، مگر اينكه مالك او را تصديق كند .\r\nمسأله 3 - اگر اين كار از او تكرار شود چنانچه تعزير در خلال آن‌ها واقع نشود چيزى بر او نيست مگر همان تعزير . و اگر در خلال آن‌ها تعزير بوده است احوط ( وجوبى ) آن است كه در مرتبهء چهارم به قتل برسد .\r\nمسأله 4 - حدّ در وطى زنى كه مرده مانند حدّ در زن زنده است كه در صورت محصن بودن ، رجم و در صورت محصن نبودن ، حدّ است ، به تفصيلى كه در حدّ زنا گذشت . و گناه و جنايت در اينجا فاحش‌تر و بزرگ‌تر است و بر او است كه علاوه بر حدّ ، به حسب نظر حاكم تعزير شود ؛ البته در آن تأمل است . و اگر كسى زن خودش را كه مرده ، وطى كند به كمتر از حدّ تعزير مىشود . و در لواط با مرد مرده ، حدّ لواط با زنده است و به جهت غلظت گناه تعزير مىشود با تأملى كه در اين حكم تعزير است .\r\nمسأله 5 - در ثبوت حدّ در وطى با ميت ، آنچه كه - از بلوغ و عقل و اختيار و عدم شبهه - در زنده معتبر بود ، معتبر مىباشد .\r\nمسأله 6 - زنا با زن مرده و لواط با مرد مرده با شهادت چهار مرد ثابت مىشود . و بعضى گفته‌اند كه با شهادت دو عادل ثابت مىشود ، ولى اولى اشبه است . و با شهادت زن‌ها - جداگانه باشند يا به ضميمهء مردها - حتى سه مرد يا دو زن بنابر احوط ( وجوبى ) در وطى زن مرده ، و بنابر اقوى در مرد مرده ثابت نمىشود . و با چهار مرتبه اقرار ، ثابت مىشود .\r\nفرع : كسى كه با دستش يا با غير دست ، از اعضايش استمنا كند ، تعزير مىشود ؛ و اندازهء آن به نظر حاكم مىباشد . و اين با شهادت دو عادل و اقرار ، ثابت مىشود و با شهادت زن‌ها - به ضميمهء مردها باشند يا تنها زن‌ها باشند - ثابت نمىشود .\r\nو اما مجازات به جهت دفاع ، به تحقيق مسائل آن را در ذيل كتاب امر به معروف و نهى از منكر ذكر كرديم .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n\r\nاحكام اهل ذمّه\r\n\r\nدر كسى كه از او جزيه گرفته مىشود\r\nمسأله 1 - جزيه از يهود و نصارا كه از اهل كتاب هستند و از كسانى كه داراى شبههء كتاب هستند - و آنان مجوس مىباشند - گرفته مىشود . و بين مذاهب مختلف در آن‌ها ، مانند كاتوليكى و پروتستانى و غير آن‌ها ، فرقى نيست ، اگر چه در فروع و بعضى از اصول - بعد از آن‌كه يكى از فرقه‌هاى آنان مىباشند - اختلاف داشته باشند .\r\nمسأله 2 - جزيه از غير آن‌ها از اصناف كفار و مشركين مانند بت‌پرستان و ستاره‌پرستان و غير آن‌ها - عرب باشند يا عجم - قبول نمىشود . و بين كسانى كه انتساب داشته باشند به كسى كه داراى كتاب است مانند ابراهيم و داوود و غير آن‌ها عليهم السلام و بين غير آن‌ها ، فرقى نيست . بنا بر اين ، از غير سه طايفه ، چيزى قبول نمىشود مگر اسلام يا قتل . و همچنين از كسى كه خود را نصرانى يا يهودى يا مجوسى قرار دهد بعد از آن‌كه كتابشان با اسلام منسوخ شد ، قبول نمىشود ؛ پس كسى كه داخل اين طوايف بشود حربى مىباشد ، مشرك باشد يا از بقيهء فرقه‌هاى باطل .\r\nمسأله 3 - اين سه فرقه در صورتى كه به شرايط ذمّه - كه مىآيد - ملتزم باشند بر دينشان برقرار مىمانند ؛ عرب باشند يا عجم . و همچنين است كسانى كه از نسل آن‌ها باشند پس آن‌ها با شرايط ذمّه بر دينشان برقرار هستند و از آن‌ها جزيه قبول مىشود .\r\nمسأله 4 - كسانى كه از دينشان از غير اين سه فرقه به يكى از اين طايفه‌ها انتقال پيدا كنند ، پس اگر قبل از نسخ شريعت‌هايشان باشد بر آن برقرار مىمانند . و اگر بعد از آن باشد برقرار نمىمانند و جزيه از آن‌ها قبول نمىشود ، پس حكم آن‌ها حكم كفّار غير اهل كتاب است . و اگر مسلمانى به غير اسلام انتقال يابد او مرتد است كه حكم او را در بابش ذكر كرديم .\r\nمسأله 5 - اگر مسلمان‌ها قومى از مشركين را احاطه نمايند ، پس آن‌ها ادعا كنند كه اهل كتاب - از آن سه طايفه - مىباشند ، در صورتى كه بذل جزيه كنند ، از آن‌ها قبول مىشود و\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nبر آنچه كه ادعا مىكنند برقرار مىمانند و به بيّنه مكلّف نمىشوند . و اگر بعضى از آن‌ها ادعا كند كه اهل كتاب است و بعضى ديگر انكار نمايد مدعى برقرار مىماند و قول ديگرى عليه او قبول نمىشود . و اگر بعد از عقد جزيه با اقرار آن‌ها يا با بيّنه يا غير آن ثابت شد كه آن‌ها اهل كتاب نيستند ، عهد شكسته مىشود .\r\nمسأله 6 - جزيه از بچه‌ها و ديوانه‌ها و زن‌ها گرفته نمىشود . و آيا از پيرمرد فرسوده و اشخاص زمينگير و كور و ضعيف العقل ( عقب مانده ) ساقط مىشود ؟ در آن تردّد است و اشبه عدم سقوط است . و از غير كسانى كه استثنا شده گرفته مىشود و لو اينكه رهبانان يا فقرا باشند ، ليكن انتظار كشيده مىشود تا فقير توانايى مالى پيدا كند .\r\nمسأله 7 - در عقد ذمّه ، شرط اينكه جزيه يا قسمتى از آن بر زن‌ها باشد جايز نمىباشد ؛ پس اگر شرط شود ، شرط باطل است . و اگر مسلمانان قلعه‌اى از اهل كتاب را محاصره نمايند ، پس مردان را قبل از عقد بكشند ، سپس زن‌ها بخواهند كه در مقابل بذل جزيه ، برقرار بمانند ، صحيح نيست . و همچنين است اگر درخواست برقرار ماندن زن‌ها در اين صورت ، بعد از عقد ( با مردان ) باشد .\r\nمسأله 8 - بر ديوانهء هميشگى ، جزيه نيست ؛ پس اگر يك سال افاقه پيدا كند ، جزيه بر او واجب است . و اگر در وقتى افاقه پيدا مىكند و در وقت ديگر ديوانه مىشود ، بعضى گفته‌اند كه عمل به اغلب مىشود ، ولى در آن اشكال است و در ثبوت جزيه بر او اشكال و تردّد است .\r\nمسأله 9 - هر يك از بچه‌هاى آن‌ها كه بالغ شود ، امر به اسلام يا جزيه مىشود و چنانچه خوددارى نمايد حربى مىشود . و بايد با بچه‌ها بعد از بلوغشان عقد بسته شود و عقدى كه با پدرانشان بسته شده از آن‌ها كفايت نمىكند . پس اگر عقد ببندند ، با رسيدن سال ، از آن‌ها جزيه گرفته مىشود ؛ و سال آن‌ها در سال پدرانشان داخل نمىشود . و اگر با سفاهت بالغ شوند ، ظاهر آن است كه عقد بر اذن اوليايشان متوقف است .\r\nمسأله 10 - اگر جنگ را اختيار كند و از اسلام و جزيه خوددارى نمايد به محل امانش برگردانده مىشود و قتل غافلگيرانهء او جايز نمىباشد ؛ زيرا در امان پدرش داخل است .\r\n\r\n","description":"","footnote":"","page_name":" 531 ","page_number":531},
  {"content":"\r\n\r\n\r\nمقدار جزيه\r\nمسأله 1 - اندازهء خاصى در جزيه نيست و حدّى ندارد ، بلكه اندازهء آن به نظر والى مىباشد ؛ به حسب آنچه كه از مصالح و مكان‌ها و زمان‌ها و مقتضيات احوال ، صلاح مىبيند . و بهتر است كه اندازهء آن در عقد ذمّه معلوم نشود و به نظر امام عليه السلام قرار داده شود تا آن‌كه حقارت و ذلّت ( كه در قرآن مذكور است ) بر آنان تحقق يابد .\r\nمسأله 2 - براى والى جايز است كه جزيه را به طور سرانه يا بر زمين‌ها يا بر هر دوى آن‌ها قرار دهد ، بلكه مىتواند جزيه را بر گله‌ها و درخت‌ها و مستغلات - به طورى كه مصلحت مىبيند - قرار دهد .\r\nمسأله 3 - اگر در عقد ذمّه ، جزيه را سرانه قرار دهد ، بعد از آن گرفتن چيزى از زمين‌هاى آن‌ها و غير آن‌ها جايز نمىباشد . و اگر جزيه را بر زمين‌ها قرار دهد بعد از آن قرار دادن بر سرها جايز نمىباشد . و اگر بر هر دوى آن‌ها قرار دهد ، نقل به يكى از آن‌ها جايز نيست . و خلاصه حتماً بايد طبق شرط عمل شود .\r\nمسأله 4 - اگر در سالى مقدارى را بر سرها يا زمين‌ها يا غير آن‌ها قرار دهد ، برايش جايز است كه آن را در سال‌هاى ديگر ، به زياده و كم با قرار دادن بر يكى از آن‌ها ، نه بر ديگرى ، يا بر همه تغيير دهد .\r\nمسأله 5 - اگر اندازهء آن معلوم نشود و به نظر امام عليه السلام قرار داده شود ، حق دارد هرطور و هر مقدار و به هر چيزى كه مىخواهد ، قرار بگذارد .\r\nمسأله 6 - جايز است كه علاوه بر جزيه ، ضيافت رهگذران مسلمان - نيروهاى نظامى باشند يا نه - بر آن‌ها شرط شود . و ظاهر آن است كه تعيين زمان اين ضيافت لازم است مانند يك روز يا سه روز . و جايز است كه كيفيت مهمانى به عرف و عادت - در ميهمانى اهل آيينى ، اهل آيين ديگرى را كه آن‌ها را نجس مىدانند - واگذار شود .\r\nمسأله 7 - جزيه - مانند زكات و خراج - هر ساله گرفته مىشود . و ظاهر آن است كه شرط نمودن بر آن‌ها كه اول يا آخر يا وسط سال ، ادا نمايند ، جايز است . و اگر مطلق\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nگذاشته شود ظاهراً در آخر سال واجب است ؛ پس در اين صورت اگر ذمّى قبل از سال يا بعد از سال قبل از ادا ، يا قبل از ادا در صورتى كه بر او شرط شده باشد كه اول سال ادا كند اسلام بياورد ، جزيه از او ساقط مىشود .\r\nمسأله 8 - ظاهر آن است كه جزيه با اسلام آوردن ساقط مىشود ؛ چه اسلام آوردن او به انگيزهء سقوط جزيه باشد يا نه ؛ و قول به ساقط نشدن در اولى ضعيف است .\r\nمسأله 9 - اگر ذمّى بعد از سال بميرد ، جزيه ساقط نمىشود و از تركه‌اش گرفته مىشود و اگر در اثناى سال بميرد چنانچه ادا در اول سال بر او شرط شده باشد پس همين‌طور است . و اگر ادا در اثناى آن بر او شرط شده باشد و بعد از تحقق شرط بميرد نيز چنين است . و اگر بر ماه‌ها تقسيط شود به مقدار آن گرفته مىشود . و اگر آخر سال بر او وضع شود - به اين معنى كه حصول دين در آخر سال باشد - پس قبل از آن بميرد ، چيزى گرفته نمىشود . و اگر بر او وضع شود و تأخير آن تا آخر سال شرط شود گرفته مىشود . پس آيا وارث او حق تأخير تا آخر سال را دارد يا نه ؟ در آن تأمل است ؛ اگر چه بعيد نيست كه مانند بقيهء ديون در آن تعجيل شود .\r\nمسأله 10 - گرفتن جزيه از ثمن‌هاى چيزهاى حرام مانند شراب ، خوك ، ميته و مانند اين‌ها جايز است ؛ چه خودشان آن‌ها را ادا نمايند يا به كسى از ايشان كه چيزهاى حرام را خريده - در صورتى كه از ايشان باشد - حواله نمايند . و گرفتن اعيان محرمات به عنوان جزيه ، جايز نمىباشد .\r\nمسأله 11 - ظاهر آن است كه مصرف جزيه در اين زمان ، همان مصرف خراج زمين‌ها است . و بعيد نيست كه مصرف آن - و همچنين مصرف خراج و ساير ماليات‌ها - مصالح اسلام و مسلمين باشد ، اگر چه مصرف بعضى از صنف‌ها در بعضى از اموال تعيين شده است .\r\nمسأله 12 - عقد ذمّه از امام عليه السلام و در غيبت او از نايب او - در صورتى كه مبسوط اليد باشد - مىباشد ؛ و در اين حال اگر ظالم عقد نمايد ، براى ما است كه آثار صحت را بر آن مترتب نموده و جزيه از او بگيريم مانند گرفتن جوائز و خراج‌ها . و به واسطهء عقد با ظالم ، از حربى بودن خارج مىشوند .\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nمسأله 13 - مالى كه بر آن عقد جزيه قرار داده مىشود به حسب نظر حاكم از نقود يا كالا - مانند زيورآلات و حشم‌ها و غير آن‌ها - مىباشد .\r\n\r\nشرايط ذمّه\r\nاول : قبول جزيه است به صورتى كه امام عليه السلام يا والى مسلمين بر سرها يا زمين‌ها يا بر هر دوى آن‌ها يا غير آن‌ها يا جميع آن‌ها ، صلاح مىداند .\r\nدوم : كارى نكنند كه منافات با امان داشته باشد ، مثل عزم جنگ با مسلمين و كمك نمودن به مشركين .\r\nمسأله 1 - مخالفت اين دو شرط ، مستلزم خروج از ذمّه است ، بلكه شرط اول از مقوّمات عقد جزيه و دومى آن‌ها از مقتضيات امان است و اگر شرط شمرده نشوند ، خوب است . و اگر كارى كردند كه با امان منافات دارد ، عهد را شكسته و از ذمّه خارج گشته‌اند ؛ چه بر آن‌ها شرط شده باشد يا نه .\r\nسوم : تظاهر به چيزهايى كه نزد ما از منكرات است ننمايند ، مانند آشاميدن شراب و انجام دادن زنا و خوردن گوشت خوك و ازدواج با محرّمات .\r\nچهارم : پذيرش اينكه احكام مسلمين بر آن‌ها جارى شود از اداى حق يا ترك محرم يا اجراى حدود خداى تعالى و مانند آن . و احوط ( استحبابى ) آن است كه اين را بر آن‌ها شرط نمايد .\r\nمسأله 2 - اگر اين دو قسم ، در عقد جزيه شرط شود پس آن‌ها مخالفت كنند ، عهد شكسته مىشود و از ذمّه خارج شده‌اند ، بلكه احتمال دارد كه مخالفت اين دو شرط هم مطلقاً موجب نقض عقد باشد ؛ پس به سرپيچى و مخالفت آن‌ها ، از ذمّه خارج مىشوند ؛ اگر چه اين دو بر آن‌ها شرط نشود .\r\nپنجم : اينكه مسلمين را آزار ندهند مانند زنا با زن‌هايشان و لواط با پسرانشان و دزدى اموالشان و جاى دادن جاسوس مشركين و جاسوسى كردن براى آن‌ها . و بعيد نيست كه دوتاى آخرى مخصوصاً دومى آن‌ها از منافىهاى امان باشد و لزوم ترك آن‌ها از مقتضيات امان باشد .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nششم : احداث كنيسه نكنند و ناقوس نزنند و ساختمانى را طولانى ننمايند ؛ و اگر مخالفت كنند تعزير مىشوند .\r\nمسأله 3 - اين دو شرط هم مانند سوم و چهارم احتمال دارد كه مخالفت آن‌ها در اين‌ها ، مطلقاً ناقض عهد باشد و احتمال دارد كه با شرط كردن ، ناقض باشند . و بعضى از فقها احتمال داده است كه نقض عهد در جايى است كه به طورى شرط شود كه امان معلق بر آن باشد - نه آن‌كه شرط در ضمن عقد باشد - و بنا بر اين فرض شبهه‌اى در نقض عهد نمىباشد .\r\nمسأله 4 - اگر مرتكب جنايتى كه موجب حدّ يا تعزير است بشوند ، بايد آنچه را كه اقتضا دارد بر ايشان عمل شود . و اگر پيغمبر صلى الله عليه و آله و سلم يا ائمه عليهم السلام يا - بنابر احتمالى كه بعيد نيست - فاطمهء زهرا عليها السلام را سبّ نمايند ، سب‌ّكننده مانند غير آن‌ها از مكلّفين به قتل مىرسد . و اگر به آن‌ها چيزى بگويند كه كمتر از سبّ باشد تعزير مىشوند . و اگر در عقد شرط شود كه از آن خوددارى شود ، بنابر قولى نقض عهد مىشود . و اگر امان ، بر خوددارى از آن معلّق شود ، با مخالفتش نقض عهد مىشود .\r\nمسأله 5 - اگر در عقد ذمّه ، ذكر جزيه فراموش شود عقد باطل است . و اما چهارمى از مذكورات در صورتى كه در عقد ذمّه ذكر نشود ، در بطلان و عدم بطلان تردّد است و اگر گفته شود كه باطل نيست ، خوب مىباشد . و در صورتى كه بر آن‌ها شرط نشود ، بر آن‌ها لازم است كه به احكام اسلام ملتزم باشند و در صورتى كه خوددارى نمايند عهد - بنابر احتمالى - شكسته مىشود . و دومى از مقتضيات امان است چنان كه گذشت و با عدم ذكر آن در عقد ذمّه ، عهد باطل نمىشود . و غير آنچه كه ذكر شد نيز ، ذكر نشدن آن‌ها موجب بطلان عقد نمىباشد .\r\nمسأله 6 - هر موردى كه امتناع و مخالفت مطلقاً - چه بر آن‌ها شرط شده باشد يا نه - موجب خروج از ذمّه باشد ، اگر در اين زمان اهل ذمّه مخالفت كنند و از آن امتناع ورزند حربى مىشوند و از ذمّه خارج مىشوند . و هر موردى كه گفتيم خروج از ذمّه بر شرط كردن و مخالفت آن‌ها توقف دارد حكم به شكسته شدن عهد و خروج آن‌ها از ذمّه در\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nصورتى كه مخالفت كنند مشكل است . و اگر گفتيم تمام آنچه كه ذكر شد ، از شرايط ذمّه مىباشد - در عقد شرط شود يا نه - كسى كه در يكى از آن‌ها مخالفت كند ، از ذمّه خارج گشته و حربى مىشود .\r\nمسأله 7 - سزاوار است كه در عقد ذمّه هر آنچه كه در آن براى مسلمين نفع و رفعت و براى اهل ذمّه خفت است و آنچه كه مقتضى دخول آن‌ها به اسلام است - از روى رغبت يا ترس - شرط شود . و از اين قبيل است شرط كردن تميّز از مسلمانان در لباس و مو و سوارى و كنيه‌ها ، به آنچه كه در جاهاى مفصّل مذكور است .\r\nمسأله 8 - اگر ذمّه را در دار الاسلام شكستند و در مواردى كه گفتيم عهدشان در آن‌ها نقض مىشود مخالفت كردند ، پس براى والى مسلمين است كه آن‌ها را به مأمنشان برگرداند ؛ پس آيا والى بين قتل آن‌ها و بنده قرار دادنشان و فديه خواستن مخير است ؟\r\nظاهر چنين است ، با اشكالى كه دارد . و آيا اموال آن‌ها بعد از شكستن ذمّه ، در امان است كه به آن‌ها رد مىشود با رد خود آن‌ها به مأمنشان يا نه ؟ اشبه امان است .\r\nمسأله 9 - اگر ذمّى بعد از رق شدن يا فديه دادن به جهت شكستن ذمّه ، اسلام بياورد از او مرتفع نمىشود و بر رق بودن باقى مىماند و فديه به او برنمىگردد . و اگر قبل از آن‌ها و قبل از قتل ، اسلام بياورد همهء آن‌ها و غير آن‌ها از آنچه كه در حال كفر بر او مىباشد ، از او ساقط مىشود غير از ديون و قصاص اگر موجب آن را به جا آورده باشد . و اموال شخص ديگر در صورتى كه مثلًا نزد او به صورت غصب باشد ، از او گرفته مىشود . و اما حدود ، به تحقيق شيخ در مبسوط گفته : به درستى كه اصحاب ما روايت كرده‌اند كه اسلام او ، حدّ را از او ساقط نمىكند .\r\nمسأله 10 - ابتدا به سلام كردن به ذمّى مكروه است . و بعضى گفته‌اند حرام است . و اين احوط ( استحبابى ) است . و اگر ذمّى ابتدا به سلام كند سزاوار است كه در جواب ، به گفتن « عليك » اكتفا كند و اتمام آن ظاهراً مكروه است . و اگر مسلمان اضطرار پيدا كند كه به او سلام دهد يا جوابش را كامل نمايد ، بدون كراهت جايز است . و اما غير ذمّى احوط ( استحبابى ) ترك سلام بر او است مگر با اضطرار اگر چه اوجه جواز آن است ، با كراهت . و\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nسزاوار است كه در وقت ملاقاتشان بگويد : السلام على من اتبع الهدى . و مستحب است كه آن‌ها را به تنگ‌ترين راه‌ها مضطر نمايد .\r\n\r\nاحكام ساختمان‌ها\r\nمسأله 1 - اهل كتاب و كسى كه در حكم آن‌ها است ، جايز نيست كه معابدى مانند بيعه‌ها و كنيسه‌ها و صومعه‌ها و آتشكده‌ها و غير آن‌ها را در بلاد اسلام ، احداث نمايند ؛ و اگر آن‌ها را احداث نمودند بر والى مسلمين واجب است كه آن‌ها را از بين ببرد .\r\nمسأله 2 - در آنچه كه ذكر شد - از عدم جواز احداث معابد و وجوب از بين بردن آن‌ها - فرقى نيست بين اينكه شهر از آن شهرهايى باشد كه مسلمانان آن را احداث كرده باشند مانند بصره و كوفه و بغداد و تهران و مجموعه‌اى از شهرهاى ايران از آن‌هايى كه مسلمانان آن‌ها را شهر نمودند ، يا مسلمان‌ها به قهر آن‌ها را فتح نموده‌اند مانند شهرهاى زيادى از ايران و تركيه و عراق و غير آن‌ها ، يا مسلمان‌ها آن‌ها را به صلح گرفته‌اند بر اين مبنا كه زمين مال مسلمين باشد ؛ پس در همهء اين‌ها واجب است كه آنچه را كه احداث نموده‌اند ، ازاله شود و ابقاى آن‌ها حرام است ، همانطور كه احداث آن‌ها حرام است . و بر والىها - و لو اينكه ظالم باشند - واجب است كه از احداث آن‌ها جلوگيرى نمايند و آنچه را كه احداث كرده‌اند از بين ببرند ؛ مخصوصاً با آنچه كه ما مىبينيم از مفاسد بزرگ دينى و سياسى و خطر بزرگى كه براى جوانان مسلمانان و بلاد مسلمين هست .\r\nمسأله 3 - اگر زمينى با صلح فتح شود بر اين مبنا كه زمين مال يكى از اهل ذمّه باشد و بر آن‌ها شرط نشود كه احداث معابد نكنند براى آن‌ها جايز است كه در آن ، احداث معابد نمايند و اگر خراب شوند براى آن‌ها جايز است كه آن‌ها را تعمير و تجديد نمايند . و معابدى كه آن‌ها قبل از فتح مسلمين داشتند و مسلمان‌ها آن‌ها را خراب نكرده بودند برقرار گذاردن ايشان بر آن معابد - با تأمل و اشكالى كه دارد - جايز است .\r\nمسأله 4 - هر ساختمانى را كه ذمّى تجديد و احداث مىكند جايز نيست كه آن را بر مسلمانانى كه همسايهء او هستند بالاتر قرار دهد و آيا مساوات آن جايز است ؟ در آن تأمل است اگر چه بعيد نيست . و اگر از مسلمان ساختمانى را كه مرتفع است با ارتفاع و\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nبلندىاش بخرد جايز است و مأمور به تخريب آن نمىشود . و اگر ساختمان مرتفع ، از اصل يا خصوص قسمت بالاتر خراب شود ساختن آن به صورت اول جايز نيست ؛ پس نبايد بالاتر از مسلمان قرار دهد ، پس بنابر احتياط ( استحبابى ) اكتفا مىكند به آنچه كه پايين‌تر از مسلمان است ؛ اگر چه جواز مساوات با مسلمان بعيد نيست .\r\nمسأله 5 - اگر چيزى از بناى خريدارى شده از مسلمان شكسته و ترك بردارد يا كج شود ، ولى خراب نشود ، ترميم و اصلاح آن جايز مىباشد .\r\nمسأله 6 - اگر مسلمان ساختمانى بنا كند كه كوتاه‌تر از مسكن ذمّى باشد ، ذمّى مأمور به خراب كردن ساختمانش و مساوى قرار دادن آن نمىشود . و همچنين است اگر از ذمّى ساختمانى را كه از مسكن ذمّى كوتاه‌تر است بخرد .\r\nمسأله 7 - اگر خانهء مسلمان در زمين پايينى باشد ، آيا براى ذمّى جايز است كه در زمين بلندترى ساختمان بسازد در صورتى كه ديوار او با ديوار مسلمان مساوى يا پايين‌تر باشد ؟\r\nدو وجه دارد ، كه عدم جواز بعيد نيست . و اگر برعكس باشد در آن هم دو وجه است و جواز اينكه ديوار ذمّى بلندتر باشد در صورتى كه بالاتر از ديوار مسلمان نباشد به اين لحاظ كه زمين ذمّى در محل پايين‌تر است ، بعيد نمىباشد .\r\nمسأله 8 - ظاهر آن است كه عدم جواز بالاتر بودن ، از احكام اسلام است ؛ پس رضايت همسايه و نبود رضايت در آن دخالت ندارد ، چنان كه از احكام عقد ذمّه نمىباشد ، بلكه از احكام ذمّى و مسلمان است پس معيار شرط نمودن و عدم آن نمىباشد .\r\nمسأله 9 - بدون اشكال دخول كفار به مسجد الحرام جايز نيست ؛ از اهل ذمّه باشند يا نه . و همچنين دخول به بقيهء مساجد در صورتى كه هتك باشد ، بلكه مطلقاً بنابر احوط ( وجوبى ) اگر اقوى نباشد ، جايز نيست . و مسلمين حق اذن دادن به آن‌ها در آن را ندارند و اگر اذن بدهند صحيح نيست .\r\nمسأله 10 - مكث آن‌ها در مساجد و همچنين عبور از مساجد و همچنين دخولشان به مساجد جهت گرفتن غذا يا چيز ديگر جايز نيست . و آيا دخول آن‌ها در حرم از نظر مكث يا عبور و مرور يا تهيّه و به دست آوردن طعام جايز است ؟ گفته‌اند جايز نيست ؛ زيرا منظور\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nاز مسجد الحرام كه در آيهء كريمه آمده ، حرم مىباشد و در آن نيز روايتى است و احوط ( وجوبى ) اين است . و بعضى از فقها احتمال داده‌اند كه حرم ائمه عليهم السلام و صحن شريف به مساجد ملحق شود و آن اين چنين است در صورتى كه هتك باشد و احوط ( استحبابى ) عدم دخول آن‌ها است مطلقاً .\r\nمسأله 11 - وطن قرار دادن حجاز - بنابر قول مشهور - براى آن‌ها جايز نيست ؛ و شيخ الطائفه ، ادعاى اجماع بر آن نموده است . و روايتى نيز از شيعه و سنى بر آن آمده است و عمل به آن اشكالى ندارد . و حجاز همان است كه الآن به حجاز ناميده مىشود و اختصاصى به مكه و مدينه ندارد و اقوى جواز عبور و مرور و تهيهء طعام از آن مىباشد .\r\n\r\nچند فرع الحاقى\r\n\r\nاول : هر ذمّى كه از دينش به دينى منتقل شود كه اهل آن بر آن برقرار نمىمانند ( پذيرفته نمىشوند ) ، بقاى بر آن و برقرار ماندن بر آن از او قبول نمىشود ،\r\nمانند اينكه نصرانى وثنى شود و يهودى بهايى شود ؛ بنا بر اين از او قبول نمىشود ، مگر اسلام يا قتل . و اگر به دين اولش برگردد آيا از او قبول مىشود و بر آن برقرار مىماند يا نه ؟ در آن اشكال است ، اگر چه قبول آن بعيد نيست . و اگر از دينش به دينى كه اهل آن بر آن برقرار مىمانند ، منتقل شود مانند اينكه يهودى ، نصرانى شود يا برعكس ، آيا از او قبول مىشود و بر آن برقرار مىگردد يا نه ؟ قبول و برقرار نمودن بعيد نيست . و بعضى گفته‌اند كه : از او قبول نمىشود مگر اسلام يا قتل .\r\n\r\nدوم : اگر اهل ذمّه مرتكب چيزى شوند كه در شرعشان جايز است و در شرع اسلام جايز نمىباشد ،\r\nمادامىكه متجاهر نباشند ، به آن‌ها اعتراضى نمىشود . و اگر به آن تجاهر نمايند آنچه را كه اين جنايت به موجب شرع اسلام از حدّ يا تعزير اقتضا دارد دربارهء آن‌ها عملى مىشود . و اگر چيزى را كه در شرعشان جايز نيست انجام دهند آنچه را كه اين جنايت ، در شرع اسلام اقتضا دارد ، دربارهء آن‌ها عملى مىشود و بعضى گفته‌اند كه اگر حاكم بخواهد او را تحويل اهل ملتش مىدهد تا به مقتضاى شرعشان بر او اقامهء حدّ نمايند . ولى احوط ( وجوبى ) اجراى حدّ بر او طبق شرع\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nما است ؛ و در اين قسم بين متجاهر و غير متجاهر فرقى نيست .\r\n\r\nسوم : اگر ذمّى به ساختن كنيسه يا بيعه يا آتشكده به عنوان معبد براى آن‌ها و محل عبادت‌هاى باطل ، وصيت نمايد و اين امر به ما برگردد انفاذ آن براى ما جايز نيست .\r\nو همچنين است اگر به خرج كردن چيزى در كتابت تورات و انجيل و بقيّهء كتاب‌هاى ضالّه و تحريف شده و طبع و نشر آن‌ها ، وصيت كند . و همچنين است اگر چيزى را بر چيزى از آنچه كه ذكر شد ، وقف نمايد . و اگر امر به ما رجوع نشود ، پس اگر ساختمان از آن‌هايى باشد كه احداث يا تعمير آن‌ها جايز نيست ، جلوگيرى از آن واجب است و گرنه ما حق اعتراض نداريم ، مگر اينكه به اين وسيله بخواهند مذاهب باطلشان را بين مسلمين تبليغ نمايند و فرزندان مسلمين را گمراه نمايند ، پس جلوگيرى و دفع آن‌ها به هر وسيلهء مناسب ، واجب است .\r\n\r\nچهارم : كفّار - ذمّى باشند يا نه - حق ندارند در بلاد مسلمين ، مذاهب فاسدشان را تبليغ نمايند\r\nو كتاب‌هاى ضالّه را در آن‌ها منتشر كنند و مسلمين و فرزندان آن‌ها را به مذاهب باطلشان دعوت نمايند . و تعزير آن‌ها واجب است و بر اولياى دول اسلامى است كه آن‌ها را از اين كار به هر وسيلهء مناسب ، جلوگيرى كنند . و بر مسلمين واجب است كه از كتاب‌ها و مجالس آن‌ها احتراز نمايند و فرزندانشان را از آن منع كنند . و اگر از كتاب‌ها و اوراق ضالّهء آن‌ها چيزى به ايشان برسد محو آن‌ها واجب است ؛ زيرا كتاب‌هاى اين‌ها چيزى نيست مگر تحريف شده و غير محترم . خداوند متعال مسلمين را از شرور بيگانگان و كيد آنان حفظ فرمايد و خداوند تعالى كلمهء اسلام را اعلى قرار دهد .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nكتاب قصاص\r\nو قصاص يا در نفس است و يا در كمتر از نفس .\r\n\r\nقسم اول : در قصاص نفس\r\nو نظر در آن در موجب قصاص و شرايطى كه در آن معتبر است و آنچه كه به آن ، قصاص ثابت مىشود و كيفيت استيفاى آن مىباشد .\r\n\r\nموجب قصاص\r\nو آن بيرون كردن روح معصوم ( بىگناه و محترم ) از بدن انسان است عمداً با شرايطى كه مىآيد .\r\nمسأله 1 - عمد محض ، به قصد كشتن با آنچه كه مىكُشد و لو به ندرت ؛ و به قصد فعلى كه غالباً با آن كشته مىشود ، اگر چه قصد قتل را به آن ننمايد ، تحقق پيدا مىكند . و به تحقيق تفصيل اقسام را در كتاب ديات ذكر كرده‌ايم .\r\nمسأله 2 - عمد گاهى با مباشرت است مانند ذبح و خفه نمودن به وسيلهء دست و زدن با شمشير و كارد و سنگ تيز و جرح در مقتل و مانند آن‌ها از آنچه كه به فعل مباشرى او عرفاً صادر مىشود ، پس در آن قود ( قصاص ) است . و گاهى به نحوى از تسبيب است و در آن صُوَرى است كه در ضمن مسائلى كه مىآيد ، ذكر مىكنيم .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nمسأله 3 - اگر او را با تير يا گلوله بزند پس بميرد اين عمد است و قود بر او مىباشد و لو اينكه قتل را به وسيلهء آن قصد ننمايد . و همچنين است اگر طنابى را به گردن او بپيچد و از او باز نكند تا بميرد ، يا او را در آب و مانند آن فرو ببرد و مانع خروج او بشود تا بميرد ، يا سر او را در ظرف نوره قرار دهد تا بميرد و غير اين از اسبابى كه جانى در ايجاد سبب تلف‌كننده منفرد است ، كه اين‌ها از عمد مىباشد .\r\nمسأله 4 - در مثل پيچيدن طناب و ما بعد آن ، اگر او را به صورت منقطع النفس بيرون بياورد يا غير منقطع ليكن نفسش متردد و بىنظم باشد پس از اثر آنچه كه به او انجام شده بميرد ، اين عمد است و بر او قود مىباشد .\r\nمسأله 5 - اگر يكى از مذكورات را به اندازه‌اى كه مثل او غالباً براى مانند آن نمىميرد بر او انجام دهد سپس او را رها كند پس به سبب آن بميرد ، چنانچه قتل را با آن - و لو رجاءً - قصد نمايد در آن قصاص است ، و گرنه بايد ديه بدهد . و همچنين است اگر چيزى به شكم او بكوبد كه غالباً نمىكشد يا بيضه‌اش را فشار دهد پس بميرد ، يا در حالى كه ديگر ناتوان شده ، او را رها كند پس بميرد .\r\nمسأله 6 - اگر طرف به جهت بيمارى يا كوچكى يا پيرى و مانند اين‌ها ضعيف باشد پس آنچه را كه در مسألهء قبل ذكر شد ، بر او انجام دهد ظاهراً در آن قصاص است و لو اينكه قصد قتل او را ننمايد با علم او به اينكه طرف ضعيف است ، و گرنه در آن ، تفصيل گذشته مىباشد .\r\nمسأله 7 - اگر او را مثلًا با عصا بزند و آن را بر ندارد تا بميرد ، يا پىدرپى او را بزند كه مثل او نسبت به بدنش آن را تحمل نمىكند مثل اينكه ضعيف يا كوچك باشد ، يا نسبت به زدنى كه بر او وارد مىشود مانند اينكه زننده نيرومند است ، يا نسبت به زمان ، مانند فصل سرماى شديد مثلًا پس بميرد اين عمد مىباشد .\r\nمسأله 8 - اگر او را به آنچه كه موجب قتل نمىباشد بزند ، پس در پى بىآن به سبب آن بيمار شود و به آن بيمارى بميرد ، ظاهر اين است كه با عدم قصد قتل ، عمد نمىباشد و قودى نيست ؛ و با قصد قتل ، قود بر او مىباشد .\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nمسأله 9 - اگر او را از غذا يا آشاميدنى ، در مدتى كه براى مثل او احتمال بقا نباشد منع كند ، اين عمد است اگر چه قصد قتل را ننمايد . و اگر مدتى باشد كه مثل او عادتاً تحمّل مىكند و به سبب آن نمىميرد ليكن مرگ اتفاق بيفتد يا در پى بىآن به سبب آن مرضى حادث شود پس بميرد ، در آن تفصيل است بين اينكه قتل - و لو رجاءً - مقصود بوده يا نه .\r\nمسأله 10 - اگر او را به آتش بيندازد پس نتواند بيرون بيايد تا بميرد ، يا او را از بيرون آمدن از آتش جلوگيرى كند تا بميرد ، به واسطهء اين كار كشته مىشود . و در صورتى كه طرف عمداً و از روى سهل انگارى از آتش بيرون نيايد ، نه قودى هست و نه ديهء قتلى ، ولى ديهء جنايت انداختن در آتش بر او مىباشد . و اگر حال معلوم نشود و هر دو امر محتمل باشد ، قود و ديه‌اى ثابت نمىشود .\r\nمسأله 11 - اگر او را در دريا و مانند آن بيندازد پس نتواند كه بيرون بيايد تا بميرد يا نگذارد كه خارج شود تا بميرد ، به واسطهء اين كار كشته مىشود . و در صورتى كه عمداً و از روى كوتاهى خارج نشود يا شك در آن باشد حكم او مانند مسألهء گذشته است . و اگر معتقد باشد كه بر خروج توانا است ، زيرا او از اهل فن شنا مىباشد پس او را بيندازد سپس معلوم شود كه چنين نبوده است و پرتاب‌كننده هم نتواند او را نجات دهد ، عمد نمىباشد .\r\nمسأله 12 - اگر رگ او را بزند و او را از بستن آن جلوگيرى كند پس خون برود و بميرد قود بر او مىباشد . و اگر او را رگ بزند و رهايش كند چنانچه بر بستن آن قدرت داشته باشد ولى عمداً و از روى سهل‌انگارى و كوتاهى آن را ترك نمايد تا بميرد نه قودى هست و نه ديهء نفسى ، ولى ديهء رگ زدن بر او مىباشد . و اگر بر بستن آن توانا نباشد چنانچه جانى اين را بداند بر او قود مىباشد . و اگر جانى آن را نداند ، پس اگر او را به قصد قتل - و لو رجاءً - رگ بزند پس بميرد ظاهراً قود بر او مىباشد . و اگر قصد قتل او را نداشته باشد ، بلكه او را رگ بزند به اميد بستن آن ، بر او قود نمىباشد ، ولى ديهء شبه عمد بر او مىباشد .\r\nمسأله 13 - اگر كسى عمداً خود را از بالا روى انسانى بيندازد چنانچه اين از چيزهايى است كه غالباً مىكشد و لو به خاطر ضعفى كه « مُلقى عليه » ( انسان زير مانده ) دارد به جهت پيرى يا كوچكى يا بيمارى ، قود بر او مىباشد و گرنه چنانچه قصد قتل او را - و لو رجاءً -\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nبه آن نموده باشد پس همچنين عمد است و قود بر او مىباشد ، ولى اگر قصد قتل او را نداشته باشد اين شبه عمد است ؛ و در همهء اين فرض‌ها خون جانى هدر است . و اگر بلغزد و روى ديگرى بيفتد پس بميرد چيزى بر آن ديگرى نيست - نه ديه و نه قود - و نيز چيزى بر كسى كه روى او افتاده نمىباشد .\r\nمسأله 14 - اگر او را سحر كند پس كشته شود و سببيّت سحر او براى قتل معلوم باشد اين عمد است در صورتى كه با اين كار ، قصد قتل او را كرده باشد و گرنه عمد نيست ، بلكه شبه عمد مىباشد ؛ و بين قول به اينكه سحر واقعيّت دارد يا نه فرقى نيست . و اگر مثل اين گونه سحر نوعاً كشنده است عمد مىباشد و لو اينكه قصد قتل را با آن نداشته باشد .\r\nمسأله 15 - اگر عمداً بر او جنايت كند پس سرايت كند و بميرد ، چنانچه جنايت از آن چيزهايى باشد كه غالباً سرايت مىكند ، اين عمد است ؛ يا به اين جنايت قصد مردن او را بنمايد پس سرايت كند و بميرد نيز ، چنين است . و اما اگر از چيزهايى باشد كه سرايت ندارد و غالباً هم نمىكشد و جانى نيز قصد قتل را ندارد در آن اشكال است ، بلكه اقرب عدم قتل است به آن و ديهء شبه عمد ثابت مىباشد .\r\nمسأله 16 - اگر غذاى مسمومى را كه غالباً مثل آن مىكشد يا قصد قتل او را به آن داشته باشد جلوى او بگذارد پس اگر حال را نداند و بخورد و بميرد بر او قود مىباشد و مباشرت مجنى عليه ( كسى كه بر او جنايت شده ) اثرى ندارد . و همچنين است حال اگر مجنى عليه غير مميز باشد ، خواه آن را با غذاى خودش مخلوط كرده و نزد او گذاشته باشد يا به او هديه كرده باشد يا آن را با غذاى خود خورنده مخلوط كرده باشد .\r\nمسأله 17 - اگر غذاى مسمومى را جلوى او بگذارد با علم شخص خورنده به اينكه سمّ كشنده در آن مىباشد ، پس آن را عمداً و از روى اختيار بخورد ، نه قود دارد و نه ديه . و اگر به دروغ بگويد كه در آن سمّ غير كشنده مىباشد كه براى چنين چيزى معالجه است پس آن را بخورد و بميرد بر او قود مىباشد . و اگر بگويد در آن سمّ است و مطلق بگذارد پس آن را بخورد ، نه قودى هست و نه ديه‌اى .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nمسأله 18 - اگر غذايى كه در آن سمّى است كه غالباً غير كشنده است نزد او ببرد ، چنانچه قصد قتل او را - و لو رجاءً - بكند ، اين عمد است در صورتى كه خورنده جاهل به آن باشد ؛ و اگر قصد قتل را نداشته باشد قود ندارد .\r\nمسأله 19 - اگر چيز مسموم را جلوى او بگذارد به گمان اينكه خون او هدر است ، پس خلاف آن آشكار شود ، قتل عمد نمىباشد و در آن قودى نيست .\r\nمسأله 20 - اگر سمّ را در غذاى صاحب منزل قرار دهد پس صاحب منزل بدون علم به آن ، آن را بخورد و بميرد در صورتى كه اين كار به قصد قتل صاحب منزل باشد بر او قود مىباشد ؛ و اما اگر آن را مثلًا به قصد كشتن سگ ، در آن قرار دهد پس صاحب منزل آن را بخورد ، قود ندارد ، بلكه ظاهر آن است كه ديه هم ندارد . و اگر بداند كه صاحب منزل از آن مىخورد ، ظاهر آن است كه بر او قود مىباشد .\r\nمسأله 21 - اگر در خانهء او غذاى مسمومى باشد و شخصى بدون اذن او داخل شود پس بخورد و بميرد نه قود دارد و نه ديه . و اگر او را به خانه‌اش دعوت كند - نه براى خوردن غذا - پس آن را بدون اذن صاحب خانه و عدواناً بخورد ، قود ندارد .\r\nمسأله 22 - اگر چاهى را حفر نمايد به طورى كه شخص با افتادن در آن كشته مىشود ، و ديگرى را كه جاهل به آن است طورى بخواند كه به واسطه آمدنش ، در آن مىافتد ، پس بيايد و بيفتد و بميرد ، بر او قود مىباشد . و اگر چاه در غير راه او باشد و او را بخواند نه به طورى كه در چاه بيفتد ، اما شخصى كه مىآيد از غير آن راه بيايد پس در چاه بيفتد ، نه قود دارد و نه ديه .\r\nمسأله 23 - اگر او را مجروح نمايد پس او خودش را با داروى سمّى كه به سرعت مىكشد مداوا نمايد به طورى كه قتل به آن استناد پيدا كند ، نه به جرح ، در نفس قود نمىباشد . و در جرح قصاص است اگر از چيزهايى باشد كه موجب آن است ؛ و گرنه در آن ، ارش جنايت است . و اگر به سرعت نمىكشد ليكن قتل با آن و با جرح با هم اتفاق بيفتد ، آنچه كه در مقابل فعل شخص مجروح قرار مىگيرد ساقط مىشود ، پس ولىّ او حق دارد بعد از رد نصف ديهء او ، جارح را به قتل برساند .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nمسأله 24 - اگر او را در محل درنده‌ها مانند بيشهء شير و امثال آن بيندازد ، پس درنده‌ها او را بكشند اين قتل عمد است و بر او قود است . و همچنين است اگر او را به طرف شير درنده پرت كند پس شير او را پاره كند در صورتى كه براى طرف حفظ كردن خود از شير به شكلى و لو به فرار كردن ممكن نباشد ؛ ولى اگر اين كار برايش ممكن باشد اما از روى سستى و عمد آن را ترك كند ، نه قود دارد و نه ديه . و اگر شير درنده نباشد پس كسى را نه به قصد قتل او ، پرت كند ، پس اتفاقاً شير او را بكشد از عمد نمىباشد و اگر او را به رجاء قتل بيندازد پس شير او را به قتل برساند اين عمد است و بر او قود است . و اگر حال شير مجهول باشد و او را نزد اين شير بيندازد پس او را بكشد در صورتى كه قصد قتل او را داشته ، اين عمد است ، بلكه اگر قصد قتل او را هم نداشته باشد ظاهراً چنين است .\r\nمسأله 25 - اگر او را در حالى كه كتف بسته است در زمين درنده‌ها بيندازد پس با علم او به تردّد درنده‌ها نزد او بدون اشكال قتل عمد است ، بلكه با احتمال تردّد درنده‌ها و انداختن او - و لو رجاءً - به قصد دريدن او ، از عمد مىباشد . البته اگر مىداند يا اطمينان دارد كه درنده‌ها رفت و آمد ندارند پس اتفاقاً چنين شود عمد نيست ؛ ولى ظاهراً ديه ثابت است .\r\nمسأله 26 - اگر او را نزد درنده‌اى بيندازد پس او را طورى گاز بگيرد كه به آن كشته نشود ليكن سرايت كند و بميرد اين عمد است و بر او قود مىباشد .\r\nمسأله 27 - اگر مارى را كه سمّ كشنده دارد به نيش زدن او وادارد ، به اينكه مار را بگيرد و چيزى از بدن او را به دهن مار بگذارد ، اين قتل عمد است و بر او قود است و همچنين است اگر مار كشنده را روى او بيندازد پس مار او را نيش بزند و به هلاكت برسد و همچنين است اگر او و مار را در جاى تنگى قرار دهد كه فرار او ممكن نباشد يا مار و كسى را كه جهت ضعف - مانند مريضى يا كوچكى يا زيادى سن - نتواند فرار كند ، در يك‌جا قرار دهد ؛ پس حتماً در تمام اين‌ها و همچنين در نظاير اين‌ها قود مىباشد .\r\nمسأله 28 - اگر سگ درنده‌اى را كه غالباً كشنده است به طرف او تحريك و وادار كند پس او را بكشد بر او قود مىباشد . و همچنين است اگر قصد قتل او را به آن بنمايد و لو اينكه غالباً كشنده نباشد يا حال او معلوم نباشد - و لو رجاءً - قصد قتل او را بنمايد اين عمد است .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nمسأله 29 - اگر او را به طرف ماهى بيندازد پس ماهى او را ببلعد بر او قود مىباشد . و اگر او را به دريا بيندازد تا او را بكشد پس ماهى او را بعد از رسيدن به دريا ببلعد بر او قود مىباشد ، اگر چه قصدش اين نبوده كه با بلعيدن ماهى كشته شود ، بلكه قصدش غرق شدن او بوده است . و اگر او را به دريا بيندازد و قبل از رسيدن او به دريا بر سنگ و مانند آن بخورد پس كشته شود ديه بر او مىباشد . و اگر قبل از رسيدن به دريا ماهى او را ببلعد ظاهراً قود بر او مىباشد .\r\nمسأله 30 - اگر او را مجروح نمود سپس درنده‌اى او را گاز گرفت و هر دو سرايت كرد و منتهى به موت او شد پس بر وارد كنندهء جراحت ، قصاص است ، ليكن با برگرداندن نصف ديه به او . و چنانچه ولىّ دم با او بر دادن ديه مصالحه نمايد پس بر او است نصف ديه مگر اينكه سبب گاز گرفتن درنده همان وارد كنندهء جراحت باشد كه در اين فرض بر او قصاص است . و در صورت عفو ولىّ دم از قصاص و مصالحه بر ديه ، تمام ديه بر او است .\r\nمسأله 31 - اگر او را مجروح كند سپس درنده‌اى او را گاز بگيرد و پس از آن مارى او را نيش بزند بر او قود مىباشد با رد دو ثلث ديه . و اگر برديه مصالحه كند ثلث آن بر او مىباشد و به همين منوال . و از آنچه كه ذكر شد وضع و حال در همهء موارد اشتراك حيوان با انسان در قتل ، آشكار مىشود .\r\nمسأله 32 - اگر كسى چاهى حفر كند و شخصى را نفر سومى در آن بيندازد ، پس قاتل او شخص پرت‌كننده مىباشد ، نه حفركننده . و همچنين است اگر او را از بلندى پرت كند و قبل از رسيدن او به زمين ، ديگرى او را مثلًا با شمشير بزند و او را دو نصف كند ، يا او را در دريا بيندازد و بعد از وقوع او در دريا و قبل از مردنش در صورتى كه حيات مستقر در او باقى باشد ديگرى او را به قتل برساند ، پس به درستى كه قاتل او همان زننده است نه پرت كنندهء او .\r\nمسأله 33 - اگر شخصى او را نگهدارد و ديگرى او را بكشد و شخص سومى ديده‌بان آن‌ها باشد ، قود بر قاتل است نه نگهدارندهء او ، ليكن نگهدارنده به زندان ابد مىافتد تا در حبس بميرد ، و ميلهء داغ و مانند آن به چشمان ديده‌بان كشيده مىشود .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nمسأله 34 - اگر او را بر قتل اكراه كند قود بر مباشر است - در صورتى كه بالغ عاقل باشد - نه بر اكراه‌كننده ؛ اگر چه او را بر قتل ترسانده و تهديد كرده باشد . و آمر به قتل ، به زندان ابد مىافتد تا بميرد . و اگر مكره ، ديوانه يا بچهء غير مميز باشد قصاص بر آمر اكراه‌كننده است . و اگر شخصى به بچهء مميزى امر كند تا كسى را بكشد پس بچهء مميز او را به قتل برساند بر هيچ يك از آن‌ها قود نيست و ديه بر عاقلهء بچه است . و اگر او را اكراه به آن نمايد آيا بر مردى كه اكراه كرده است قود مىباشد يا زندان ابد ؟ احوط دومى است .\r\nمسأله 35 - اگر بالغ عاقلى به ديگرى بگويد : « مرا بكش و گرنه تو را مىكشم » براى آن ديگرى قتل او جايز نيست و حرمت قتل از بين نمىرود ، ليكن اگر بعد از آن‌كه از او اطاعت نكرد به او حمله نمايد تا او را بكشد براى اين شخص به عنوان دفاع ، جايز بلكه واجب است او را بكشد و چيزى بر او نمىباشد . و اگر به مجرد وعيد دادن او ، او را بكشد گناهكار است و آيا قود بر او مىباشد ؟ در آن اشكال است ؛ اگر چه ارجح عدم آن مىباشد ، چنان كه عدم ديه هم بعيد نيست .\r\nمسأله 36 - اگر بگويد : « خودت را بكش » چنانچه مأمور ، عاقل مميز باشد چيزى بر آمر نمىباشد ، بلكه ظاهر آن است كه اگر او را بر آن اكراه نمايد نيز چنين است . و احتمال دارد كه به زندان ابد بيفتد ؛ زيرا اكراه نموده است در جايى كه صدق اكراه كند ، مثل اينكه بگويد :\r\n« خودت را بكش و گرنه به بدترين كشتن تو را مىكشم » .\r\nمسأله 37 - اكراه به كمتر از نفس صحيح است ؛ پس اگر به او بگويد : « دست اين را قطع كن و گرنه تو را مىكشم » حق دارد آن را قطع كند و بر او قصاصى نيست ، بلكه قصاص بر اكراه‌كننده است . و اگر بدون اكراه به او امر كند پس او دست را قطع نمايد قصاص بر شخص مباشر قطع است . و اگر او را بر قطع يكى از دو دست اكراه كند پس او يكى از آن‌ها را اختيار كند ، يا بر قطع دست يكى از دو مرد اكراه كند پس او يكى از آن‌ها را اختيار نمايد ، چيزى بر او نيست و قصاص بر مكرِه دستور دهنده است .\r\nمسأله 38 - اگر او را به بالا رفتن از بلندى اكراه كند پس پايش بلغزد و بيفتد و بميرد ظاهر آن است كه ديه بر او باشد نه قصاص ، بلكه ظاهراً حكم همين است\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nدر صورتى كه مثل اين بالا رفتن غالباً موجب افتادن باشد ، با اشكالى كه دارد .\r\nمسأله 39 - اگر دو نفر به آنچه كه موجب قتل است مانند ارتداد مثلًا ، يا چهار نفر به آنچه كه موجب رجم است مانند زنا شهادت دهند سپس بعد از اجراى حدّ يا قصاص ثابت شود كه آن‌ها به دروغ شهادت داده‌اند ، حاكم و همچنين مأمور از جانب او در اجراى حد ، ضامن نمىباشند و قود بر شهود باطل است با رد ديه به تعداد شهود . و اگر ولىّ طلب قصاص به دروغ كند و شهود به باطل شهادت دهند آيا قود بر همهء آن‌ها است يا بر ولىّ است يا بر شهود ؟ چند وجه دارد كه اقرب آن‌ها آخرى است .\r\nمسأله 40 - اگر بر كسى جنايت كند پس او را در حكم مذبوح قرار دهد به طورى كه حيات مستقرى برايش باقى نماند سپس ديگرى او را ذبح كند پس قود بر اوّلى است و او قاتل است عمداً و بر دومى ديهء جنايت بر ميت است . و اگر بر او جنايت كند و حيات او مستقر باشد پس ديگرى او را ذبح كند پس قود بر دومى مىباشد و بر اوّلى حكم جرح است - قصاص يا ارش - چه جرح طورى باشد كه مثل آن نمىكشد يا غالباً مىكشد .\r\nمسأله 41 - اگر دو نفر كسى را مجروح نمايند ، پس جراحت يكى از آن‌ها بهبود يابد و جراحت ديگرى سرايت كند پس بميرد ، بر كسى كه جراحتش بهبود پيدا كرده ديهء جراحت يا قصاص آن است و بر دومى قود است ، پس آيا بعد از رد ديهء جراحت بهبود يافته ، كشته مىشود يا بدون رد به قتل مىرسد ؟ در آن اشكال است اگر چه اقرب عدم رد است .\r\nمسأله 42 - اگر كسى دست او را از مچ و ديگرى از آرنج قطع نمايد و بميرد ، پس اگر قطع كردن اولى طورى باشد كه سرايتش بعد از قطع دومى باقى مىماند مانند اينكه وسيله قطع ، مسموم باشد و سمّ در خون سرايت كند و به واسطهء آن و قطع دومى هلاك شود ، قود بر هر دوى آن‌ها است ، چنان كه اگر قتل مستند به سمّ كشنده در قطع باشد و در قطع سرايتى نباشد اوّلى قاتل است و قود بر او مىباشد . و اگر سرايت قطع اوّلى به واسطهء قطع دومى منقطع شود ، دومى قاتل است .\r\nمسأله 43 - اگر شخص جانى در فرض گذشته يك نفر باشد ديهء طرف ( عضو ) در ديهء\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nنفس داخل مىشود ، بنابر تأملى كه در بعضى از فروض هست . و آيا قصاص طرف در قصاص نفس مطلقاً داخل مىشود يا مطلقاً داخل نمىشود يا در صورتى كه جنايت يا جنايت‌ها به يك ضربت باشد داخل مىشود پس اگر او را بزند آنگاه چشم‌هاى او بيرون آيد و سرش بشكند پس بميرد قصاص طرف در قصاص نفس داخل مىشود و اما اگر جنايت‌ها به ضربت‌هاى متعدد باشد در قصاص نفس داخل نمىشود ، يا بين جايى كه جنايت‌هاى متعدد پىدرپى باشد مثل كسى كه شمشير را بگيرد و مرد را پاره پاره كند تا بميرد پس قصاص آن در قصاص نفس داخل مىشود و بين جايى كه به طور متفرق باشد مثل كسى كه دست او را در يك روز و پاى او را در روز ديگر قطع نمايد و به همين صورت تا اينكه بميرد ، پس قصاص آن‌ها در قصاص نفس داخل نمىشود ؟ چند وجه دارد كه وجيه بودن آخرى بعيد نيست . و در عين حال اين مسأله مشكل است ، البته در صورتى كه تفريق طورى باشد كه بعضى از جراحت‌ها بهبودى پيدا كند در عدم تداخل اشكالى نيست ؛ پس كسى كه دست مردى را قطع نمايد اما نميرد و جراحتش خوب شود سپس پاى او را قطع نمايد و بهبود يابد سپس او را به قتل برساند از او قصاص مىشود سپس به قتل مىرسد .\r\nمسأله 44 - اگر دو نفر و بيشتر در قتل يك نفر شريك باشند از آن‌ها قصاص مىشود - در صورتى كه ولىّ ، آن را بخواهد - آنگاه آنچه كه از ديهء مقتول اضافه باشد به آن‌ها برمىگرداند ، پس هر كدام آن‌ها آنچه را كه از ديهء او اضافه مىآيد مىگيرد . بنا بر اين اگر دو نفر او را بكشند و ولىّ ، قصاص را بخواهد به هر كدام آن‌ها نصف ديهء قتل داده مىشود . و اگر سه نفر باشند براى هر يك از آن‌ها دو ثلث ديه‌اش مىباشد و به همين منوال . و ولىّ حق دارد از بعضى از آن‌ها قصاص نمايد و بقيه كه قصاص نشده‌اند ، ديهء جنايتشان را به كسى كه از او قصاص شده رد مىنمايند سپس اگر براى مقتول يا مقتولين از آنچه كه شركايشان به او رد نموده‌اند حق اضافى باشد ولىّ به آن قيام مىكند و آن را به آن‌ها رد مىكند ، مانند اينكه شركا سه نفر باشند و از دو نفر قصاص شود ، پس نفرى كه قصاص نشده ، ديهء جنايتش را كه ثلث است به آن‌ها رد مىكند و ولىّ بقيه را كه ديهء كامل است به آن‌ها رد مىنمايد پس براى هر يك دو ثلث ديه مىباشد .\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nمسأله 45 - شركت در قتل به اين تحقق پيدا مىكند كه هر يك از آن‌ها چيزى را انجام دهد كه اگر به تنهايى بود او را مىكشت مثل اينكه همه ، او را بگيرند پس در آتش يا دريا يا از ارتفاع به پايين بيندازند يا جراحاتى بر او وارد كنند كه اگر هر يك از آن‌ها به تنهايى بود ، كشنده مىبود . و همچنين شركت تحقق پيدا مىكند به آنچه كه در سرايت شركت داشته باشد در صورت قصد جنايت ، پس اگر عده‌اى بر او اجتماع كنند آنگاه هر كدام از آن‌ها او را به صورتى مجروح كند كه اگر به تنهايى بود نمىكشت ، ليكن همهء جراحت‌ها سرايت كنند پس بميرد ، قود به طورى كه گذشت بر آن‌ها مىباشد . و تساوى در عدد جنايت ، معتبر نيست ؛ پس اگر يكى از آن‌ها يك ضربت و ديگرى چند ضربت و سومى بيشتر بزند و به همين صورت ، پس به وسيلهء همهء آن‌ها بميرد ، قصاص و ديه به طور مساوى بر آن‌ها است . و همچنين تساوى در جنس جنايت ، معتبر نمىباشد ؛ پس اگر يكى از آن‌ها - مثلًا - او را به جراحت جائفه مجروح كند و ديگرى به نحو موضحه جراحت بر او وارد كند ، يا يكى از آن‌ها او را مجروح كند و ديگرى او را بزند ، به طور مساوى از آن‌ها قصاص مىشود و ديه هم به همين صورت بر هر دوى آن‌ها است در صورتى كه سرايت ، ناشى از كار هر دو باشد .\r\nمسأله 46 - اگر دو نفر يا گروهى در جنايت بر اعضا ، مشترك باشند از آن‌ها قصاص گرفته مىشود ، همانطور كه در نفس قصاص گرفته مىشود ؛ پس اگر دو مرد بر قطع يك دست مردى اجتماع كنند ، پس اگر دوست داشته باشد كه از هر يك ، يك دست قطع كند ، ديهء يك دست را به آن‌ها مىپردازد تا بين خودشان تقسيم كنند ، سپس دست آن‌ها را قطع مىنمايد . و اگر دوست داشته باشد از آن‌ها ديهء يك دست را مىگيرد . و اگر دست يكى از آن‌ها را قطع نمايد كسى كه دستش قطع نشده ، به كسى كه دستش قطع شده ، ربع ديه را رد مىكند و بر اين قياس است اشتراك چند نفر .\r\nمسأله 47 - اشتراك در جنايت به اشتراكشان در يك فعل كه مقتضى قطع است حاصل مىشود ، به اينكه شخصى را بر قطع دست اكراه كنند يا خنجرى را روى دست شخص بگذارند و همه بر آن فشار وارد كنند تا قطع شود . و اما اگر هر يك از آن‌ها به تنهايى قسمتى از دست او را قطع نمايند ، قطعى در دست آن‌ها نيست . و همچنين است اگر يكى\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nاز آن‌ها وسيله‌اش را روى دست او و ديگرى زير دست او قرار دهد آنگاه هر يك از آن‌ها قسمتى از دست را ببرند تا هر دو وسيله به هم برسند و دست قطع شود ، نه شركتى هست و نه قطعى ؛ بلكه هر يك از آن‌ها جنايت جداگانه‌اى انجام داده است و قصاص يا ديه در جنايت خاص او ، بر خود او مىباشد .\r\nمسأله 48 - اگر دو زن در كشتن يك مرد شريك باشند هر دو به سبب آن كشته مىشوند بدون آن‌كه چيزى رد شود . و اگر زن‌ها بيشتر از دو نفر باشند پس ولىّ حق دارد همه را بكشد و زيادى ديهء او را رد نمايد تا به طور مساوى بين آن‌ها تقسيم شود ؛ پس اگر سه زن باشند و بخواهد آن‌ها را بكشد ديهء يك زن را به آن‌ها برمىگرداند و ديه بين آن‌ها به تساوى مىباشد . و اگر چهار زن باشند پس ديهء دو زن را اين چنين رد مىكند و به همين منوال . و اگر بعضى از آن‌ها را بكشد بعضى ديگر ، آنچه كه از جنايت زن كشته شده زيادتر باشد رد مىكنند ؛ پس اگر در سه زن ، دو زن را بكشد زنى كه قصاص نشده ثلث ديهء مرد را بر دو مقتول به طور مساوى رد مىكند . و اگر قتل يك زن را اختيار كند دو زنى كه قصاص نشده‌اند به زن كشته شده ثلث ديهء زن را و به ولىّ نصف ديهء مرد را رد مىكنند .\r\nمسأله 49 - اگر يك مرد و يك زن در كشتن مردى شركت داشته باشند بر هر يك از آن‌ها نصف ديه است ؛ پس اگر ولىّ ، آن‌ها را بكشد رد نصف ديه به مرد بر او است و به زن ردى نيست . و اگر زن را بكشد پس ردى نيست و بر مرد نصف ديه است . و اگر مرد را بكشد زن نصف ديهء مرد را - نه نصف ديهء زن را - به او رد مىكند .\r\nمسأله 50 - گفته‌اند : هر جايى كه موجب رد است ، اوّلًا واجب است رد كند سپس استيفا نمايد . و اين داراى وجهى است . سپس آنچه كه در مسائل گذشته فرض شده است عبارت از مرد مسلمان حرّ و زن اين چنينى مىباشد .\r\n\r\nشرايطى كه در قصاص اعتبار دارد\r\nاين شرايط چند امر است :\r\n\r\nاول : تساوى در حرّ بودن و رقّ بودن است ؛\r\nپس حرّ كشته مىشود به حرّ و نيز به حرّه ، ليكن با رد زيادى ديه و آن نصف ديهء مرد حرّ مىباشد . و همچنين حرّه كشته مىشود به\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nحرّه و نيز به حرّ ، ليكن از ولىّ زن يا تركهء او زيادى ديهء مرد گرفته نمىشود .\r\nمسأله 1 - اگر ولىّ دم زن ، از ادا كردن زيادى ديه خوددارى كند يا فقير باشد و قاتل به دادن ديه راضى نشود يا فقير باشد ، قصاص تا وقت ادا و توانايى مالى به تأخير مىافتد .\r\nمسأله 2 - براى مرد ، در اعضا از زن قصاص مىشود . و همچنين براى زن از مرد در آن‌ها بدون رد ، قصاص مىشود . و ديهء زن و مرد در اعضا ، مادامىكه جراحت زن به ثلث ديهء حرّ نرسد ، مساوى مىباشد ، پس اگر به ثلث برسد به نصف ديهء مرد در هر دو مورد ( قصاص و ديه ) برمىگردد . بنا بر اين ، در اين صورت از مرد براى زن قصاص نمىشود مگر با رد تفاوت .\r\n\r\nشرط دوم : تساوى در دين است ؛\r\nپس مسلمان به كافر كشته نمىشود ، در صورتى كه به كشتن كفّار عادت نداشته باشد .\r\nمسأله 1 - بين اصناف كفّار - از ذمّى و حربى و كسى كه طلب امان نموده و غير آن - فرقى نيست . و اگر كافر قتلش حرام باشد مانند ذمّى و معاهد ، مسلمان براى قتل او تعزير مىشود و ديهء ذمّى را براى آن‌ها غرامت مىكشد .\r\nمسأله 2 - اگر مسلمان به كشتن اهل ذمّه عادت داشته باشد بعد از رد زيادى ديه‌اش ، قصاص نمودن از او جايز مىباشد . و بعضى گفته‌اند كه اين حدّ است ، نه قصاص . ولى اين قول ضعيف است .\r\nمسأله 3 - ذمّى به ذمّى و به ذمّيه با رد زيادى ديه و ذمّيه به ذمّيه و به ذمّى بدون رد زيادى ، مانند مسلمين ، كشته مىشود . و بين يكى بودن ملتشان و اختلافشان در آن فرقى نيست ؛ پس يهودى به نصرانى و برعكس و مجوسى به آن‌ها و برعكس ، كشته مىشود .\r\nمسأله 4 - اگر ذمّى ، مسلمانى را عمداً بكُشد خود او و مالش به اولياى مقتول تحويل مىشود و آن‌ها بين قتل او و رق ( بنده ) قرار دادن او ، مخير مىباشند . و بين اينكه مال عين باشد يا دين ، منقول باشد يا نه ؛ و بين اينكه مساوى با زيادى ديهء مسلمان باشد يا زايد بر آن يا مساوى ديه باشد يا زايد بر ديه فرق نمىكند .\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nمسأله 5 - اولاد ذمّى قاتل ، حرّ مىباشند و هيچ يك از آن‌ها جهت قاتل بودن پدرشان رقّ نمىشوند . و اگر ذمّى قاتل قبل از رقّ قرار دادنش مسلمان شود ، اولياى مقتول حقى غير از قتل او ندارند .\r\nمسأله 6 - اگر كافر ، كافرى را بكشد و مسلمان شود به واسطهء آن كشته نمىشود ، بلكه ديه بر او مىباشد در صورتى كه مقتول ، ديه داشته باشد .\r\nمسأله 7 - فرزند حلال به فرزند زنا - بعد از آن‌كه فرزند زنا در وقت مميز شدنش اسلام را پذيرفته باشد و لو اينكه بالغ نشده باشد - كشته مىشود . و اما در حال صغير بودن ، قبل از تميز يا بعد از آن و قبل از اسلام او ، پس در قتل فرزند حلال به فرزند زنا و عدم آن تأمل و اشكال است .\r\nو به اين باب چند فرع ملحق مىشود :\r\nاز جملهء آن‌ها : اگر مسلمانى دست ذمّى را عمداً قطع كند ، پس ذمّى اسلام بياورد و به جانش سرايت كند قصاصى در عضو و قودى در نفس نيست و ديهء كامل نفس بر او است .\r\nو همچنين است اگر بچه دست بالغ را قطع كند پس بالغ شود سپس جنايتش سرايت كند ، در عضو ، قصاص و در نفس ، قود نيست و بر عاقلهء او ديهء نفس مىباشد .\r\nو از جملهء آن‌ها : اگر دست حربى يا مرتد را قطع نمايد پس او اسلام بياورد سپس سرايت كند ، بنابر اقوى نه قودى هست و نه ديه‌اى و بعضى گفته‌اند كه ديه ثابت است به اعتبار حال استقرار ، ولى اوّلى اقوى است . و اگر او را رمى كند ( تير بزند ) پس بعد از اسلام او به او اصابت كند قودى نيست و ليكن ديه بر او مىباشد ؛ و چه بسا به اعتبار حال رمى احتمال عدم آن داده شده ، ولى اين ضعيف است . و همچنين است حال اگر ذمّى را رمى كند پس او اسلام بياورد سپس به او اصابت كند قودى نيست و بر او ديه مىباشد .\r\nو از جملهء آن‌ها : اگر مرتد ، كافر ذمّى را بكشد ، به آن كشته مىشود و چنانچه او را بكشد و به اسلام برگردد پس بر او قود نيست ، و ليكن ديهء ذمّى بر او است . و اگر ذمّى ، مرتدى را بكشد و لو مرتد فطرى باشد ، به آن كشته مىشود . و اگر مسلمانى مرتد را بكشد پس قودى بر او نيست و ظاهر اين است كه ديه هم بر او نباشد و امام حق دارد او را تعزير نمايد .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nو از جملهء آن‌ها : اگر بر مسلمان ، قصاصى واجب شود پس غير از ولىّ ، او را بكشد بر او قود مىباشد . و اگر قتل او به زنا يا لواط واجب باشد پس غير امام عليه السلام او را به قتل برساند گفته شده كه نه قودى هست و نه ديه‌اى ، ولى در آن تردّد است .\r\n\r\nشرط سوم : انتفاى پدر بودن است ؛\r\nپس پدر به واسطهء قتل پسرش ، كشته نمىشود و ظاهر آن است كه پدر پدر كشته نمىشود و به همين منوال .\r\nمسأله 1 - كفّاره و همچنين ديه از پدر به واسطهء كشتن پسرش ، ساقط نمىشود ؛ پس ديه را به غير خودش از ورثه ادا مىكند و خود او از ديه ارث نمىبرد .\r\nمسأله 2 - پدر با كشتن پسرش كشته نمىشود و لو اينكه كفو او نباشد ، بنا بر اين پدر كافر به كشتن پسر مسلمانش كشته نمىشود .\r\nمسأله 3 - فرزند با كشتن پدرش كشته مىشود ؛ و همچنين است مادر - اگر چه بالا برود - با كشتن فرزندش و فرزند با كشتن مادرش . و همچنين است خويشاوندان ، مانند اجداد و جده‌هاى مادرى و برادرها و خواهرها از دو طرف و عموها و عمه‌ها و دايىها و خاله‌ها .\r\nمسأله 4 - اگر دو نفر ، فرزند مجهولى را ادعا نمايند ، پس اگر يكى از آن‌ها قبل از قرعه او را بكشد قود ندارد . و اگر هر دو او را به قتل برسانند آيا بازهم حكم همين است - زيرا احتمال نسبت به هر يك از آن‌ها باقى است - يا به قرعه رجوع مىشود ؟ اقوى دومى است . و اگر هر دو او را ادعا كنند سپس يكى از آن‌ها رجوع نمايد و هر دو او را بكشند ، قصاص بر شخصى متوجه است كه رجوع كرده ، بعد از رد آنچه كه از جنايت او اضافه باشد و بر ديگرى نصف ديه است بعد از انتفاى قصاص از او . و اگر كسى كه رجوع كرده ، اختصاصاً او را بكشد ، قصاص به او اختصاص مىيابد . و اگر ديگرى او را بكشد از او قصاص نمىشود . و اگر هر دو با هم رجوع كردند وارث حق دارد از هر دو قصاص كند بعد از رد ديهء نفس بر آن‌ها . و همچنين است حال اگر هر دو يا يكى از آن‌ها بعد از قتل رجوع كردند . بلكه ظاهر اين است كه اگر كسى كه قرعه به نام او درآمده رجوع نمايد مطلب چنين است ، خواه ديگرى بر ادعا باقى بماند يا نه .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\n\r\nشرط چهارم و پنجم : عقل و بلوغ است ؛\r\nپس ديوانه كشته نمىشود ؛ چه عاقلى را بكشد يا ديوانه‌اى را . البته ديه بر عاقله‌اش ثابت مىشود . و بچه به بچه و به بالغ اگر چه به ده سال يا پنج وجب قد رسيده باشد كشته نمىشود ؛ پس عمد او خطا است تا اينكه در سن يا ساير نشانه‌ها به حدّ مردان برسد و ديه بر عاقله‌اش مىباشد .\r\nمسأله 1 - اگر عاقلى مرتكب قتل شد ، سپس اختلاط پيدا كند و عقلش زايل شود ، قود از او ساقط نمىشود ، خواه قتل با بيّنه ثابت شود يا با اقرار او در حال سلامتىاش .\r\nمسأله 2 - رشد - به معناى معهود آن - در قصاص شرط نيست ؛ پس اگر بالغ غير رشيدى ( كسى را ) بكشد قود بر او مىباشد .\r\nمسأله 3 - اگر ولىّ و شخص جانى بعد از بلوغ بچه يا بعد از افاقهء ديوانه اختلاف پيدا كنند پس ولىّ بگويد : « او را در حال بلوغ - يا عاقل بودن - كشتى » ولى جانى آن را انكار نمايد قول ، قول جانى است با قسمش ، و ليكن ديه در مال خود آن‌ها به واسطهء اقرارشان ثابت است ؛ نه در مال عاقله . و بين جهل به تاريخ آن‌ها يا تاريخ يكى از آن‌ها بدون ديگرى فرقى نيست . اين در فرض اختلاف در بلوغ است و اما در اختلاف در پيدا شدن ديوانگى ممكن است فرق گذاشته شود بين جايى كه قتل معلوم التاريخ است و شك در تاريخ پيدا شدن ديوانگى باشد كه قول ، قول ولىّ مىباشد و بين ساير صورت‌ها كه قول ، قول جانى مىباشد ، و اگر براى قاتل ، حالت ديوانگى سابقه نداشته باشد ، ظاهراً قول ، قول ولىّ مىباشد .\r\nمسأله 4 - اگر جانى ادعا كند كه فعلًا صغير است و در حق او ممكن باشد ، چنانچه اثبات بلوغ او ممكن باشد ، كه همان و گرنه قول ، قول او است بدون قسم . و براى اقرار او به قتل اثرى نيست مگر بعد از زمان علم به بلوغ او و بقاى او بر اقرار به قتل .\r\nمسأله 5 - اگر بالغ ، بچه را بكشد ، بنابر اشبه به واسطهء آن كشته مىشود ؛ اگر چه احتياط ( استحبابى ) آن است كه ولىّ مقتول قتل او را اختيار ننمايد ، بلكه به ديه با او مصالحه نمايد .\r\nو عاقل به ديوانه كشته نمىشود ؛ اگر چه ديوانهء ادوارى باشد - با بودن قتل در حال ديوانگى او - ولى اگر عمد يا شبه عمد باشد ديه بر قاتل ثابت است و اگر خطاى محض باشد بر\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nعاقله است . و اگر ديوانه قصد او را كرده پس او ، از خودش دفاع نموده چيزى از قود و ديه بر او نيست و ديه از بيت المال مسلمين به ورثهء او داده مىشود .\r\nمسأله 6 - در ثبوت قود بر مستى كه در خوردن مسكر گناه‌كار است ، در صورتى كه به جهت آن ، از عمد و اختيار خارج شود ، تردّد است و اقرب احوط ، عدم قود است ؛ البته اگر در زوال عمد و اختيارش شك شود ، به عامد ملحق مىشود ، و چنين است حال در هر چيزى كه عمد و اختيار را سلب مىكند ؛ پس اگر فرض شود كه در بنگ و آشاميدن دواى خواب‌آور چنين مىشود ، به مست ملحق مىشود و در صورت شك ، با او معاملهء عمد مىشود . و اگر مستى و مانند آن از گناه نباشد شبهه‌اى در نبود قود نيست . و بر شخص خواب و بيهوش ، قود نمىباشد . و در شخص كور ، تردّد است .\r\nشرط ششم : اينكه مقتول ، محقون الدم باشد ( خون او هدر نباشد ) ؛ پس اگر كسى كه مهدور الدم است كشته شود مانند كسى كه پيغمبر صلى الله عليه و آله و سلم را سبّ نموده قود بر قاتل او نمىباشد . و همچنين بر كسى كه به حق او را كشته ، قودى نيست ، مانند قصاص و قتل دفاعى . و در قود بر قتل كسى كه قتلش از جهت حدّ واجب است مانند لواط كار و زانى و مرتد فطرى بعد از توبه ، تأمل و اشكال است . و براى كسى كه به سرايت قصاص يا حدّ هلاك شود ، قود نمىباشد .\r\n\r\nآنچه كه قود به آن ثابت مىشود\r\nو آن چند امر است :\r\n\r\nاول اقرار به قتل است\r\nو در قتل ، يك مرتبه اقرار ، كفايت مىكند ، ولى بعضى از فقها دو مرتبه را شرط مىكند و اين وجيه نمىباشد .\r\nمسأله 1 - در مقرّ ، بلوغ و عقل و اختيار و قصد و حريّت ، معتبر است ؛ پس اقرار بچه - اگر چه نزديك بلوغش باشد - و ديوانه و مكره و سهوكننده و خواب و غافل و مستى كه عقل و اختيارش رفته است ، اعتبار ندارد .\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nمسأله 2 - اقرار كسى كه به جهت سفيه بودن يا افلاس ، محجور عليه است ، به قتل عمدى قبول مىشود ؛ پس به اقرارش گرفته مىشود و از او در همان حال قصاص مىشود بدون آن‌كه انتظار رفع شدن حجرش كشيده شود .\r\nمسأله 3 - اگر شخصى به قتل عمدى كسى و ديگرى به قتل خطايى او اقرار كند ، ولىّ حق دارد قول صاحب عمد را بگيرد ؛ پس ، از او قصاص نمايد و مىتواند قول صاحب خطا را بگيرد ، پس او را ملزم به ديه كند و حق ندارد كه قول هر دو را بگيرد .\r\nمسأله 4 - اگر مردى به قتلى متهم شود و متهم ، به قتل عمدى اقرار كند آنگاه ديگرى بيايد و اقرار كند او همان كسى است كه او را كشته است و مقر اول ، از اقرارش برگردد ، قصاص و ديه از هر دو دفع مىشود و ديهء مقتول از بيت المال داده مىشود ، بنابر روايتى كه اصحاب به آن عمل كرده‌اند . و اشكالى در آن نيست ليكن به مورد روايت و آنچه كه يقيناً مورد فتواى اصحاب است اكتفا مىشود ؛ پس اگر اوّلى از اقرارش برنگردد ، بر طبق قواعد عمل مىشود . و اگر بيت المالى براى مسلمين نباشد ، بعيد نيست كه هر دو يا يكى از آن‌ها به ديه ملزم شود . و اگر آن‌ها مالى نداشته باشند در قود اشكال است .\r\n\r\nدوم بيّنه است\r\nآنچه كه موجب قصاص است - چه در نفس باشد يا در عضو - ثابت نمىشود مگر به دو شاهد عادل . و شهادت زن‌ها - به تنهايى يا با مردان - اعتبار ندارد . و در جايى كه موجب قصاص است شهادت زن‌ها موجب ديه نمىشود . البته شهادت زن‌ها در جايى كه موجب ديه است مانند قتل خطايى يا شبه عمد و در جراحاتى كه موجب قصاص نيست مانند هاشمه ( شكستگى استخوان ) و بالاتر از آن جايز مىباشد . و آنچه كه موجب قصاص است با شهادت يك شاهد و قسم مدعى بنابر قول مشهور ، ثابت نمىشود .\r\nمسأله 1 - در قبول شهادت بر قتل ، معتبر است كه شهادت صريح يا مانند صريح باشد ؛ مثل قول شاهد : « او را با شمشير كشت » يا « او را با شمشير زد پس مُرد » يا « خون او را ريخت پس به اين جهت مُرد » و اگر در آن اجمال يا احتمال باشد قبول نمىشود . البته احتمالات عقلى كه عرفاً با ظهور يا صراحت منافات ندارد ، معتبر نمىباشد ؛ مثل اينكه در\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nقول شاهد : « او را با شمشير زد پس مُرد » گفته شود كه محتمل است مردن به واسطهء غير زدن باشد ، بلكه ظاهر آن است كه ظهور عقلايى معتبر است . و تصريح به نحوى كه احتمال عقلى در آن راه پيدا نكند لازم نيست .\r\nمسأله 2 - در قبول شهادت ، معتبر است كه شهادت دو شاهد ، بر يك موضوع و يك وصف وارد شود ؛ پس اگر يكى از آن‌ها شهادت دهد كه او را صبح كُشت و ديگرى شهادت دهد كه شب كُشت ، يا يكى از آن‌ها شهادت دهد كه او را با سم كُشت و ديگرى بگويد او را با شمشير كُشت ، يا يكى از آن‌ها بگويد او را در بازار كُشت و ديگرى بگويد در مسجد كُشت ، قول آن‌ها قبول نمىشود و ظاهر آن است كه از لوث هم نمىباشد . البته اگر يكى از آن‌ها شهادت دهد كه او به قتل اقرار نمود و ديگرى شهادت دهد كه آن را مشاهده نموده است ، شهادتشان قبول نمىشود و ليكن از لوث مىباشد .\r\nمسأله 3 - اگر يكى از دو شاهد ، به اقرار به قتل مطلقا و ديگرى به اقرار به قتل عمدى شهادت دهد اصل قتل كه اتفاق بر آن دارند ، ثابت مىشود ؛ پس در اين صورت مدعى عليه ، مكلّف به بيان مىشود ، پس اگر اصل قتل را انكار نمايد از او قبول نمىشود . و اگر به عمد اقرار كند از او قبول مىشود . و اگر عمد را انكار كند و ولىّ آن را ادعا كند قول ، قول جانى است با قسمش . و اگر ادعاى خطا كند و ولىّ آن را انكار نمايد گفته شده قول جانى با قسمش قبول مىشود ، ولى در آن اشكال است ، بلكه ظاهر آن است كه قول ، قول ولىّ مىباشد . و اگر جانى ادعاى خطا كند و ولىّ ادعاى عمد نمايد ظاهر آن است كه تداعى است .\r\nمسأله 4 - اگر يكى از آن‌ها به مشاهدهء قتل عمدى و ديگرى به قتل مطلق شهادت دهد و قاتل ، قتل عمدى را انكار نمايد و ولىّ آن را ادعا نمايد ، شهادت اين يك نفر لوث مىباشد ؛ پس اگر ولىّ بخواهد كه ادعايش را اثبات نمايد ، حتماً بايد از راه قسامه باشد .\r\nمسأله 5 - اگر دو نفر شهادت دهند به اينكه قاتل مثلًا زيد است و دو نفر ديگر شهادت دهند به اينكه قاتل ، عمرو است ، نه زيد ، بعضى گفته‌اند كه قصاص ساقط مىشود و ديه بر آن‌ها نصف نصف واجب مىشود در صورتى كه قتل مورد شهادت ، عمد يا شبيه به آن باشد و بر عاقله آن‌ها مىباشد اگر خطا باشد . و بعضى گفته‌اند كه ولىّ در تصديق هر كدام\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nآن‌ها كه بخواهد مخيّر است مانند اينكه دو نفر هر يك به قتل او جداگانه اقرار نمايند ، ولى وجه ، هم سقوط قود و هم سقوط ديه است .\r\nمسأله 6 - اگر دو نفر شهادت دهند به اينكه كسى عمداً كشته است ، پس ديگرى اقرار كند كه خودش قاتل است و مشهود عليه ( كسى كه بر عليه او شهادت داده شده ) از قتل او برىء مىباشد پس در روايت صحيحه‌اى كه مورد عمل است آمده كه اگر اولياى مقتول بخواهند كسى را كه بر عليه خودش اقرار نموده بكشند پس او را مىكشند و براى آن‌ها راهى بر ديگرى نيست ، همين طور براى ورثهء كسى كه بر خودش اقرار نموده است بر ورثهء كسى كه عليه او شهادت داده شده راهى نمىباشد . و اگر بخواهند كسى را كه بر عليه او شهادت داده شده بكشند پس او را مىكشند و آن‌ها راهى بر كسى كه اقرار نموده ندارند ، سپس بايد كسى كه بر عليه خودش اقرار نموده نصف ديه را به اولياى كسى كه بر عليه او شهادت داده شده بپردازد . و اگر بخواهند كه هر دوى آن‌ها را بكشند حق آن‌ها است و بر آن‌ها است كه نصف ديه را به اولياى كسى كه بر عليه او شهادت داده شده ، فقط به او نه به طرف او ( كسى كه اقرار كرده ) بپردازند ، سپس هر دو را بكشند . و اگر بخواهند كه ديه بگيرند ، بين آن دو نصف نصف مىباشد . و اين مسأله جداً مشكل است ، واجب است احتياط در آن و هجوم نياوردن بر قتل آن دو .\r\nمسأله 7 - اگر در مسألهء گذشته فرض شود كه اولياى ميت بر يكى از آن‌ها ادعا نمايند ، نه بر ديگرى ، ديگرى ساقط مىشود ، پس اگر بر مشهود عليه ادعا داشته باشند ، اقرار مقرّ ساقط مىشود و اگر بر مقرّ ادعا دارند ، بيّنه ساقط مىشود .\r\n\r\nسوم قسامه است\r\nو بحث در آن در چند مقصد است :\r\n\r\nمقصد اول : لوث\r\nو منظور از آن ، امارهء ظنّى است كه نزد حاكم بر صدق مدعى اقامه مىشود مانند يك شاهد ، يا دو شاهد در صورتى كه شرايط قبول جمع نباشد . و همچنين است اگر او آغشته\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nبه خونش يافته شود در حالى كه نزد او صاحب سلاحى است كه خون بر سلاحش مىباشد ، يا به اين صورت در خانهء قومى يا در محله‌اى كه جدا از شهر است و غير اهل آن محلّه در آن داخل نمىشوند يا در صف جنگ در مقابل دشمن بعد از تيراندازى پيدا شود و خلاصه هر امارهء ظنّى نزد حاكم موجب لوث است ، بدون اينكه بين اسبابى كه مفيد ظن است فرقى باشد ، پس لوث با خبر دادن بچهء مميّز كه بر او اعتماد است و فاسقى كه در اخبارش مورد وثوق است و كافرى كه اين چنين است و زن و مانند آن‌ها حاصل مىشود .\r\nمسأله 1 - اگر در قريه‌اى كه در آن راه رفت و آمد است يا در محلهء جداگانه‌اى كه راه است پيدا شود لوثى نيست ، مگر اينكه در آنجا عداوت باشد ، پس لوث ثابت مىشود .\r\nمسأله 2 - اگر كشته‌اى بين دو قريه پيدا شود پس لوث براى نزديك‌ترين آن‌ها به او است . و در صورت تساوى ، پس آن‌ها در لوث مساوى مىباشند . البته اگر در يكى از آن‌ها عداوت باشد لوث در آن است اگر چه دور تر باشد .\r\nمسأله 3 - اگر لوث حاصل نشود ، حكم در آن مانند غير آن از دعاوى است پس نه قسامه‌اى هست و نه غلظتى . و بيّنه بر مدعى و قسم بر مدعى عليه است ؛ پس ولىّ حق دارد در صورت نبود بيّنه منكر را يك قسم بدهد .\r\nمسأله 4 - اگر شخصى در ازدحام مردم در روز جمعه يا عيد كشته شود يا در صحرا يا بازار يا روى پل پيدا شود و معلوم نباشد كه چه كسى او را كشته است ، پس ديهء او از بيت المال مسلمين است . البته اگر در موارد ذكر شده ، امارهء ظنى باشد بر اينكه مثلًا قتل به فعل شخص معينى است لوث حاصل مىشود .\r\nمسأله 5 - اگر امارات ظنى تعارض پيدا كنند لوث باطل مىشود ، مانند اينكه صاحب سلاحى كه اسلحه‌اش خون‌آلود است و درنده‌اى كه از شأن او كشتن انسان است نزديك كشته‌اى پيدا شود و اماره‌اى بر حصول قتل به هيچ يك از آن‌ها نباشد و در هر طرف شك محض باشد ، فصل خصومت در مثل اين بايد به راه‌هاى معهود - غير از قسامه - باشد .\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nمسأله 6 - در لوث ، بعد از قيام امارهء ظنّى بر اصل قتل ، وجود اثر قتل بنابر اقوى شرط نيست . و در قسامه حضور مدعى عليه ، شرط نيست ، چنان كه بنابر اصحّ در بقيهء مقامات حضور او شرط نيست .\r\nمسأله 7 - اگر ولىّ ادعا كند كه فلانى از اهل خانه ، او را كشت ، بعد از آن‌كه مقتول در خانه پيدا شود ، لوث حاصل مىشود و دعوى با قسامه ثابت مىشود به شرطى كه مدعى عليه در وقت قتل در خانه باشد و گرنه نسبت به او لوثى نيست ؛ پس اگر بودن در خانه را در وقت قتل انكار كند ، قول قول او است با قسمش .\r\n\r\nمقصد دوم : مقدار قسامه\r\nو آن در عمد پنجاه قسم و در خطا و شبه آن بيست و پنج قسم است ، بنابر اصحّ .\r\nمسأله 1 - اگر مقتول ، قومى داشته باشد كه به مقدار قسامه برسد ، هر يك ، يك قسم مىخورند . و اگر از مقدار آن كم باشند قسم‌ها بر آن‌ها تكرار مىشود تا قسامه را تكميل كنند و اگر قوم بيشتر باشند پس آن‌ها در تعيين پنجاه نفر از بين خودشان در عمد ، و بيست و پنج نفر در غير آن مختار مىباشند .\r\nمسأله 2 - اگر مدعى قسامه نداشته باشد يا داشته باشد و ليكن همه يا بعضى امتناع بورزند ، مدعى و كسى كه موافق او است - اگر هست - قسم مىخورند و بر آن‌ها تكرار مىشود تا قسامه كامل شود . و اگر كسى موافق او نباشد بر او تكرار مىشود تا تمام عدد را بياورد .\r\nمسأله 3 - اگر عدد ناقص باشد آيا توزيع بر آن‌ها به طور مساوى واجب است ، پس اگر عدد آن‌ها ده باشد ، هر يك پنج قسم مىخورد ، يا هر يك ، يك مرتبه قسم مىخورد و ولىّ دم ، نقيصه را كامل مىكند ، يا آن‌ها بعد از آن‌كه هر يك از آنان ، يك قسم خوردند ، اختيار دارند ، پس براى آن‌ها است كه هرطور مىخواهند تقسيم نمايند ؟ آخرى بعيد نيست ، اگر چه بهتر آن است كه به طور مساوى تقسيم شود . البته اگر در تقسيم ، كسرى باشد ، مانند اينكه عددشان هفت باشد پس بعد از تقسيم يكى كسر باقى مىماند ، بنا بر اين آن‌ها اختيار\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nدارند و بهتر است كه در اين فرض ولىّ دم قسم بخورد . بلكه اگر گفته شود كه نقيصه مطلقاً بر ولىّ يا اولياى دم مىباشد ، بعيد نيست ؛ پس اگر عدد نه باشد ، باقى پنج است كه ولىّ يا اوليا آن‌ها را قسم مىخورند . پس اگر در تقسيم بين اوليا كسرى باشد آن‌ها اختيار دارند . و اگر بين آن‌ها مشاجره بيفتد بعيد نيست كه به قرعه رجوع شود و اين ، نكول نيست .\r\nمسأله 4 - آيا در قسامه معتبر است كه از ورّاث فعلى يا در طبقات ارث و لو اينكه فعلًا وارث نباشند ، باشد يا كفايت مىكند كه قسامه عرفاً از قبيلهء مدعى و عشيرهء او باشند اگر چه از خويشان او نباشند ، ظاهر آن است كه وراثت فعلى معتبر نيست . البته ظاهر آن است كه وراثت فعلى ، در مدعى معتبر است و اما در مورد بقيهء افراد ، اكتفا به اينكه از قبيله و عشيره باشند بعيد نيست ؛ ليكن اظهر آن است كه از اهل آن مرد و خويشاوندان او باشند و ظاهر آن است كه مرد بودن در قسامه معتبر است . و اما در مدعى ، معتبر نمىباشد اگر چه يكى از مدعىها باشد . و با نبود عدد قسامه از مردان ، در كافى بودن قسم زن‌ها ، تأمل و اشكال است ؛ پس بايد بين مردها تكرار شود . و در صورت نبود مرد ، مدعى تمام عدد را قسم مىخورد و لو اينكه از زن‌ها باشد .\r\nمسأله 5 - اگر مدعى بيشتر از يك نفر باشد ظاهر آن است كه پنجاه قسامه كافى است . و اما اگر مدعى عليه بيشتر باشد در كفايت پنجاه قسامه و عدم آن اشكال است ؛ و اوجه ، تعدد قسامه است به حسب تعدد مدعى عليه ، پس اگر دو نفر باشند هر يك از آن‌ها با قومش پنجاه قسامه بر رد دعواى مدعى قسم مىخورد ؛ اگر چه اكتفا به پنجاه ، خالى از وجه نمىباشد ، ليكن اولى اوجه است .\r\nمسأله 6 - اگر مدعى يا او و عشيره‌اش قسم نخورند ، براى او است كه قسم را بر مدعى عليه رد كند ؛ پس بر او هم پنجاه قسامه است ، بنا بر اين پنجاه نفر از قومش را حاضر مىكند كه به برائت او شهادت بدهند و هر يك از آن‌ها به برائت او قسم مىخورند . و اگر كمتر از پنجاه باشند قسم‌ها بر آن‌ها تكرار مىشود تا عدد را كامل كنند و به برائت او از حيث قصاص و ديه حكم مىشود . و اگر براى او قسامه از قومش نباشد خود پنجاه قسم مىخورد ، پس اگر قسم بخورد حكم به برائت او از قصاص و ديه مىشود . و اگر قسامه نداشته باشد و\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nاز قسم نكول كند ملزم به غرامت مىشود و در اينجا قسم بر طرف ديگر رد نمىشود .\r\nمسأله 7 - قسامه در اعضا ، با وجود لوث ، ثابت مىشود . و آيا قسامه در آن‌ها در عمد پنجاه و در غير آن بيست و پنج مىباشد در جايى كه جنايت به ديه ( كامل ) برسد مانند بينى و ذَكَر و گرنه به نسبت آن از پنجاه قسم در عمد و بيست و پنج در خطا و شبه آن مىباشد ؛ يا شش قسم در جايى كه در آن ديهء نفس باشد و به حساب آن از شش در جايى كه در آن كمتر از ديهء نفس باشد ؟ احوط ( استحبابى ) همان اولى است و اشبه دومى مىباشد . و بنا بر اين ، در يك دست يا يك پا و هر چيزى كه در آن نصف ديه است سه قسم مىباشد و در جايى كه در آن ثلث ديه است ، دو قسم مىباشد و به همين صورت . و اگر كسرى در قسم باشد به قسمى كامل مىشود ؛ زيرا قسم كسر نمىشود ، پس در يك انگشت يك قسم است و همچنين در يك سر انگشت هم يك قسم است . و همچنين است كلام در جرح ، پس شش قسم به حسب نسبت ، مجزى است و در كسر ، با يك قسم كامل مىشود .\r\nمسأله 8 - در قسامه علم قسم‌خورنده شرط است ؛ و بايد قسم او از روى جزم و علم باشد و ظنّ كفايت نمىكند .\r\nمسأله 9 - آيا قسامهء كافر بر دعوايش بر مسلمان ، در عمد و خطا ، در نفس و غير آن قبول است ؟ در آن خلاف است و وجه ، عدم قبول است .\r\nمسأله 10 - در قسم بايد قيودى ذكر شود كه موضوع و مورد قسم را از ابهام و احتمال خارج كند ، از قبيل ذكر قاتل و مقتول و نسب آن‌ها و وصف آن‌ها به طورى كه ابهام و احتمال را بر طرف كند و ذكر نوع قتل ، از اينكه عمد است يا خطا يا شبه عمد و ذكر انفراد يا شركت در قتل و قيودى مانند اين‌ها .\r\n\r\nمقصد سوم : احكام قسامه\r\nمسأله 1 - با قسامه ، قصاص در قتل عمد و ديه بر قاتل در خطاى شبه عمد ، و بر عاقله در خطاى محض ثابت مىشود . و بعضى گفته‌اند كه : در خطاى محض بر قاتل ثابت مىشود ، نه بر عاقله . و اين قول پسنديده نيست .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nمسأله 2 - اگر بر دو نفر ادعا كنند و بر يكى از اين‌ها لوث داشته باشد پس نسبت به صاحب لوث حكم مانند گذشته است ، از جهت اثبات آن با پنجاه قسامه ؛ و نسبت به غير او ، دعوايش مانند ساير دعاوى است ، كه قسم بر مدعى عليه است و قسامه‌اى نيست ، پس اگر قسم بخورد دعوايش نسبت به او ساقط مىشود و اگر قسم را بر مدّعى رد كند قسم مىخورد و اين قسم داخل در پنجاه نمىباشد ، بلكه در لوث بنابر اقوى غير از اين قسم ، پنجاه قسم بايد باشد .\r\nمسأله 3 - اگر قتل صاحب لوث را - بعد از ثبوت بر او با قسامه - بخواهد ، نصف ديهء او را بر او رد مىكند . و همچنين اگر قتل ، بر ديگرى با قسم رد شده ثابت شود و قتل او را بخواهد ، نصف ديه را بر او رد مىكند .\r\nمسأله 4 - اگر لوث باشد و بعضى از اوليا غايب باشند و كسى كه حاضر است دعوى را نزد حاكم ببرد دعوايش مسموع مىباشد و از او پنجاه قسامه مطالبه مىنمايد و با فقد آن ، او را قسم مىدهد - در عمد پنجاه و در غير آن نصف پنجاه ، طبق آنچه كه شناختى - و حق او ثابت مىشود و انتظار كشيدن ساير اوليا واجب نيست و او حق استيفا دارد و لو قود باشد . سپس اگر غايب ، حاضر شود و استيفاى حقش را بخواهد گفته‌اند : به اندازهء سهمش قسم مىخورد ، پس اگر يكى باشد در عمد بيست و پنج است و اگر دو نفر باشند براى هر كدام ، ثلث مىباشد و به همين صورت و در كسرها به يك قسم جبران مىشود و احتمال دارد كه حق غايب به قسامهء حاضر يا قسم او ثابت شود و احتمال دارد تفصيل داده شود بين قسامهء حاضر ، پس گفته شود به ثبوت حق غايب به آن و بين پنجاه قسم او در صورت نبود قسامه ، پس گفته شود كه به آن ثابت نمىشود و احتمال دارد كه حق غايب به ضميمه نمودن يك قسم به عدد قسامه ، ثابت شود و در صورت فقد آن و قسم حاضر به ضميمهء حصهء او از قسم‌ها حق او ثابت شود و احتمال دارد كه دعواى غايب ثابت نشود مگر به پنجاه قسامه ؛ و در صورت فقد آن ، مانند حاضر پنجاه قسم مىخورد . و اگر غايب بيشتر از يك نفر باشد و همه ادعا كنند ، پنجاه قسامه يا قسم از تمام آن‌ها كفايتشان مىكند ، كه قوىترين احتمال ، احتمال آخرى است ، مخصوصاً اگر حق به پنجاه قسم از او ثابت شود و همين احتمال‌ها با قصور بعضى از اوليا هم مىآيد .\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nمسأله 5 - اگر يكى از دو ولىّ ، صاحبش را تكذيب نمايد ، در لوث ضررى نمىرساند در جايى كه اماراتى بر قتل باشد . البته بعيد نيست كه اگر لوث به يك شاهد مثلًا باشد ، ضرر برساند . و البته مقامات مختلف است .\r\nمسأله 6 - اگر ولىّ قبل از اقامهء قسامه يا قبل از قسمش بميرد ، وارث او در دعوا جاى او مىباشد ؛ پس اگر بخواهد كه حقش را اثبات نمايد قسامه بر او است و در صورت نبود آن ، پنجاه يا بيست و پنج قسم بر او است . و اگر ولىّ در اثناى قسم‌ها بميرد ظاهر آن است كه قسم‌ها از نو خورده شود . و اگر بعد از كامل شدن عدد بميرد براى وارث بدون قسم حق او ثابت مىشود .\r\nمسأله 7 - اگر مدعى با بودن لوث ، قسم بخورد و ديه را استيفا نمايد ، سپس دو نفر شهادت بدهند كه مدعى عليه غايب بوده است ، به صورتى كه بر قتل ، قادر نبوده ، يا اين چنين زندانى بوده است ، پس آيا قسامه به واسطهء آن باطل مىشود و ديه برگردانده مىشود ، يا بعد از فصل خصومت با قسم ، مجالى براى بيّنه نيست ؟ در آن تردّد است و ارجح دومى است . البته اگر چنين چيزى وجداناً معلوم شود ، قسامه باطل است و ديه برگردانده مىشود . و اگر با قسامه يا قسم قصاص شود ، ديه از او گرفته مىشود در صورتى كه به دروغ عمدى اعتراف ننمايد و گرنه از او قصاص مىشود .\r\nمسأله 8 - اگر حقش را با قسامه استيفا نمايد ، پس ديگرى بگويد : « من به تنهايى او را كشتم » چنانچه تنها مدعى قسم خورده باشد يا با قسامه باشد حق ندارد به مقرّ رجوع نمايد ، مگر اينكه خودش را تكذيب نموده و مقرّ را تصديق نمايد ؛ و در اين صورت حق ندارد به مقتضاى قسامه عمل نمايد و بايد آنچه را كه استيفا نموده رد كند . و اگر قسم نخورد و بگوييم كه قسم او لازم نيست و قسم قوم او كافى مىباشد پس اگر جزماً ادعا كند ، به همين صورت حق رجوع به مقرّ را ندارد مگر با تكذيب خودش . و اگر به طور ظنى ادعا كند و گفتيم كه دعواى اين چنينى او شنيده مىشود ، براى او جايز است كه به مقرّ رجوع كند و عمل به مقتضاى قسامه جايز است . و ظاهر آن است كه خيار ثابت است در صورتى كه خودش را تكذيب ننمايد و از جزمش به ترديد يا گمان برگردد .\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nمسأله 9 - اگر مردى متهم به قتل باشد و ولىّ از حاكم بخواهد كه او را زندانى نمايد تا بيّنه را حاضر كند ظاهر آن است كه اجابت او جايز است مگر اينكه اين مرد از كسانى باشد كه اطمينان است كه فرار نمىكند . و اگر مدعى ، اقامهء بيّنه را تا شش روز تأخير بيندازد ، متهم آزاد گذاشته مىشود .\r\n\r\nكيفيت استيفا\r\nمسأله 1 - قتل عمد ، به طور عينى موجب قصاص است و موجب ديه نمىباشد - نه به صورت عينى و نه تخييرى - پس اگر ولىّ قود را عفو نمايد ، ساقط مىشود و حق مطالبهء ديه ندارد . و اگر جانى خودش را تسليم نمايد غير آن براى ولىّ نمىباشد . و اگر ولىّ به شرط ديه عفو نمايد ، جانى حق دارد قبول كند و يا قبول ننمايد . و ديه ثابت نمىشود مگر با رضايت او ، پس اگر به ديه راضى شود قود ساقط مىشود و ديه ثابت است . و اگر به شرط ديه عفو كند بنابر اصح صحيح است ؛ اگر چه به طور تعليق باشد ، پس اگر قبول كند ، قود ساقط مىشود . و اگر شرط ، دادن ديه باشد قود ساقط نمىشود مگر با اعطاى آن . و اعطاى ديه جهت خلاصى خود ، بر جانى واجب نيست . و بعضى گفته‌اند كه واجب است ؛ زيرا حفظ نفس واجب است .\r\nمسأله 2 - مصالحه بر ديه يا بيشتر يا كمتر از آن جايز است ؛ پس اگر ولىّ راضى نشود مگر به مضاعف نمودن ديه ، جايز است و براى جانى است كه قبول نمايد ، بنا بر اين اگر قبول كند صحيح است و وفا بر او واجب مىشود .\r\nمسأله 3 - قضاوت كردن به قصاص مادامىكه ثابت نشده كه تلف ، به جنايت بوده ، براى حاكم جايز نيست ؛ پس اگر نزد او مشتبه باشد و بيّنه‌اى بر آن اقامه نشود و با اقرار جانى ثابت نشود ، بر قصاص يا ارش در جنايت ، اكتفا مىنمايد ، نه در نفس ، پس اگر دست شخصى قطع شود و معلوم نباشد - و لو با بيّنه يا اقرار - كه قتل ، به واسطهء جنايت حاصل شده است ، قتل جايز نمىباشد .\r\nمسأله 4 - قصاص را كسى ارث مىبرد كه مال را ارث مىبرد ، غير از زوج و زوجه ؛ كه محقّقاً اين‌ها مستحق ارث بردن قصاص نمىباشند . و از فقها كسى است كه گفته : برادرها\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nو خواهرهاى مادرى و كسى كه به وسيلهء آن‌ها قرابت پيدا مىكند ، قصاص را ارث نمىبرند . و بعضى گفته‌اند كه زن‌ها حق قود و همچنين عفو ندارند ؛ اگر چه به سبب پدر قرابت داشته باشند ؛ ولى اولى اشبه است .\r\nمسأله 5 - ديه را كسى ارث مىبرد كه مال را ارث مىبرد ، حتى زوج و زوجه ، ولى برادرها و خواهرهاى مادرى ، بلكه مطلق كسانى كه به وسيلهء مادر قرابت دارند ، بنابر اقوى از ديه ارث نمىبرند ، ليكن احتياط در غير برادرها و خواهرها خوب است .\r\nمسأله 6 - براى ولىّ ، در صورتى كه تنها باشد ، احتياط ( واجب ) عدم جواز مبادرت به قصاص است ، مخصوصاً در عضو ، مگر با اذن والى مسلمين ؛ بلكه خالى از قوت نيست . و اگر مبادرت بجويد والى حق دارد او را تعزير نمايد ، ليكن نه قصاصى بر او هست و نه ديه‌اى .\r\nمسأله 7 - اگر اولياى دم بيشتر از يك نفر باشند پس اقوى عدم جواز استيفا است ، مگر اينكه همه اجتماع نمايند و ولىّ اذن دهد ، نه به اين معنى كه هر يك او را بزند ، بلكه به اين معنى كه آن‌ها به يك نفر از خودشان اذن دهند يا كسى را وكيل نمايند . و از جمعى از فقها نقل شده كه مبادرت به آن براى هر يك از آن‌ها جايز مىباشد و بر اذن ديگرى توقف ندارد ، ليكن حصه‌هاى كسانى را كه اذن نداده ضامن است ، ولى اولى اقوى است . البته اگر مبادرت بجويد و استبداد كند ، قودى نيست ، بلكه حصه‌هاى بقيه با عدم اذن ، بر او مىباشد ، و براى امام عليه السلام است كه او را تعزير نمايد .\r\nمسأله 8 - اگر اوليا در مباشرت قتل و تحصيل اذن مشاجره نمايند ، بين آن‌ها قرعه انداخته مىشود . و اگر بين آن‌ها كسى باشد كه بر مباشرت ، توانايى نداشته باشد ، ليكن بخواهد كه در قرعه داخل شود تا شخص توانايى را در استيفا وكيل نمايد ، داخل نمودن او در قرعه واجب است .\r\nمسأله 9 - براى والى مسلمين يا نايب او سزاوار است كه در وقت استيفا ، دو شاهد عادل زيرك آگاه به مواقع و شرايط استيفا را ، به جهت احتياط و جهت اقامهء شهادت اگر منازعه‌اى بين قصاص‌گيرنده و اولياى كسى كه از او قصاص شده ، حاصل شود ، احضار نمايد . و اينكه وسيلهء قصاص را آزمايش كند تا مسموم نباشد كه موجب فساد بدن ، تكه\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nشدن و هتك او در وقت غسل يا دفن شود ، پس اگر مسموميّت آن را به طورى كه موجب هتك شود بداند ، استعمال آن در قصاص مؤمن جايز نيست و فاعل آن تعزير مىشود .\r\nمسأله 10 - استعمال وسيلهء مسموم كه موجب سرايت است ، در قصاص عضو جايز نمىباشد ؛ پس اگر ولىّ مباشر ، آن را به كار بگيرد ضامن است ؛ بنا بر اين اگر آن را بداند و سمّ طورى باشد كه غالباً به آن كشته مىشود يا ارادهء قتل نمايد و لو اينكه غالباً كشنده نباشد ، اگر به سبب هر دو بميرد بعد از رد نصف ديهء او ، از او قصاص مىشود . پس اگر قتل ، از عمد نباشد نصف ديهء مقتول رد مىشود . و اگر سمّ به عضو ديگرى سرايت كند و به مرگ منجر نشود ، آنچه را كه جنايت كرده از حيث ديه و قصاص با بودن شرايط ، ضامن مىباشد .\r\nمسأله 11 - استيفا در نفس و عضو ، با وسيلهء كُند و آنچه كه موجب تعذيب زايد بر آنچه كه با شمشير زده شده باشد ، جايز نيست ؛ مثل اينكه با ارّه و مانند آن قطع نمايد . و اگر انجام دهد گناه كرده است و تعزير مىشود ، ليكن چيزى بر او نمىباشد . و قصاص نمىشود مگر با شمشير و مانند آن . و بعيد نيست با آنچه كه آسان‌تر از شمشير باشد جايز باشد ، مانند زدن گلوله بر مغز ، بلكه و متصل نمودن به نيروى برق . و اگر قصاص به وسيلهء شمشير باشد ، بر زدن گردنش اكتفا مىنمايد و لو اينكه جنايت او به غير اين باشد مانند غرق يا سوزاندن يا به كوبيدن سنگ . و مثله كردن او جايز نمىباشد .\r\nمسأله 12 - مزد كسى كه اقامهء حدود شرعى مىكند ، بر بيت المال است . و اجرت كسى كه قصاص مىكند بر ولىّ دم مىباشد در صورتى كه قصاص در نفس باشد و بر مجنى عليه است در صورتى كه در عضو باشد . و با تنگدستى آن‌ها ، بر عهدهء آن‌ها قرض گرفته مىشود و در صورت عدم امكان ، از بيت المال است . و احتمال دارد كه ابتداءً بر بيت المال باشد و در صورت نبود بيت المال يا اينكه در آنجا چيز مهم‌ترى باشد ، پس بر ولىّ يا مجنى عليه مىباشد و بعضى گفته‌اند كه اجرت بر جانى مىباشد .\r\nمسأله 13 - كسى كه در عضو قصاص مىكند ، ضامن سرايت قصاص نمىباشد ، مگر آن‌كه در قصاص گرفتن او تعدّى باشد ؛ پس اگر متعمّد باشد در زايد بر آن ، اگر ممكن باشد ، قصاص مىشود و در صورت عدم امكان ، ضامن ديه يا ارش مىباشد . و اگر كسى\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nكه قصاص مىشود ، ادعا كند كه قصاص‌كننده تعمد داشته و او آن را انكار نمايد قول ، قول قصاص‌كننده است با قسمش ، بلكه اگر ادعاى خطا نمايد و كسى كه قصاص مىشود انكار كند ، ظاهر آن است كه قول ، قول قصاص‌كننده است با قسمش ؛ بنابر وجهى . و اگر ادعا كند كه پيدا شدن زياده به اضطراب كسى كه قصاص مىشود يا به چيزى از طرف او بوده است ، قول ، قول كسى است كه قصاص مىشود .\r\nمسأله 14 - تمام كسانى كه بين آن‌ها قصاص در نفس جارى مىشود در عضو نيز بين آن‌ها قصاص جارى مىباشد . و كسى كه برايش قصاص در نفس نيست ، قصاص در عضو هم نمىباشد ؛ پس دست پدر جهت قطع دست فرزندش ، و همچنين دست مسلمان براى قطع دست كافر ، قطع نمىشود .\r\nمسأله 15 - در صورتى كه داراى اوليايى باشد كه در قصاص شريك باشند ، چنانچه بعضى حاضر و بعضى غائب باشند ، از شيخ قدس سرّه است كه حاضر مىتواند استيفا نمايد به شرطى كه حصه‌هاى بقيه را از ديه ، ضمانت نمايد . و اشبه اين است كه گفته شود اگر غيبت كوتاه باشد بايد تا آمدن غائب صبر نمود . و ظاهر آن است كه زندانى نمودن جانى تا آمدن غائب جايز باشد ، در صورتى كه در معرض فرار باشد . و اگر غيبت غير منقطعه يا طولانى باشد پس امر غائب در دست والى مىباشد ، بنا بر اين به آنچه كه نزد او مصلحت است يا مصلحت غائب است ، عمل مىكند . و اگر بعضى از آنان ديوانه باشد امر او به دست ولىّ او مىباشد . و اگر صغير باشد پس در روايتى است كه انتظار بكشند تا آن كسانى كه پدرشان كشته شده ، بزرگ شوند ، پس اگر بالغ شدند ، مخيّرند ؛ پس اگر دوست داشتند بكشند يا عفو نمايند يا مصالحه كنند .\r\nمسأله 16 - اگر بعضى از اوليا ديه را بدل از قود اختيار نمايد پس قاتل آن را بپردازد ، در صورتى كه غير او قود را بخواهد قود ساقط نمىشود ؛ پس ديگران ، بعد از آن‌كه سهم ديه كسى را كه جانى به او فديه داده ، بر جانى رد نمايند ، حق دارند قصاص نمايند . و فرقى نيست بين اينكه آنچه را كه جانى پرداخته يا بر آن مصالحه نموده به اندازهء ديه باشد يا كمتر يا بيشتر ، پس در تمام اين صور ، مقدار سهم او از ديه به قاتل برمىگردد ، بنا بر اين اگر\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nسهم او ثلث باشد ، ثلث به او برمىگردد و لو اينكه جانى كمتر يا بيشتر پرداخته باشد . و اگر عفو كند يا به مقدارى مصالحه نمايد و جانى از بدل خوددارى كند ، براى كسى كه قود مىخواهد جايز است كه بعد از رد سهم شريكش ، قصاص نمايد . البته اگر بر مطالبهء ديه اكتفا كند و جانى خوددارى نمايد ، قصاص كردن جايز نيست مگر به اذن تمام آن‌ها . و اگر بعضى مجاناً عفو نمايد ، قصاص ساقط نمىشود ، پس بقيه حق قصاص دارند ، البته بعد از اينكه سهم كسى را كه عفو نموده بر جانى رد نمايند .\r\nمسأله 17 - اگر پدر و بيگانه در قتل فرزندش يا مسلمان و ذمّى در قتل ذمّى ، شريك باشند ، پس بر شريك قود مىباشد ، ليكن شريك ديگر نصف ديه را بر او رد مىكند ، يا ولىّ نصف آن را رد مىكند و از ديگرى آن را مطالبه مىكند . و اگر يكى از آن‌ها عامد و ديگرى خاطى باشد پس قود بر عامد است بعد از رد نصف ديه بر كسى كه قصاص مىشود ، پس اگر قتل خطاى محض باشد نصف بر عاقله مىباشد ؛ و اگر شبه عمد باشد رد بر جانى مىباشد . و اگر با عامد ، درنده و مانند آن شركت داشته باشد ، او قصاص مىشود بعد از رد نصف ديهء او .\r\nمسأله 18 - حجر به جهت افلاس يا سفاهت ، از استيفاى قصاص ، جلوگيرى نمىكند ؛ پس براى محجور عليه است كه قصاص كند . و اگر كسى كه به جهت افلاس محجور عليه شده باشد در مقابل مالى ، عفو نمايد و قاتل به آن رضايت داشته باشد ، آن را مانند غير آن از اموال كسب شده ، بين طلب كارها تقسيم مىنمايد ؛ البته بعد از آن‌كه حاكم او را مجدداً از اين مال محجور نمايد ؛ زيرا حجر سابق در آن كفايت نمىكند . و محجور عليه مىتواند مجاناً و به كمتر از ديه عفو نمايد .\r\nمسأله 19 - اگر كسى كشته شود و داراى دين باشد پس اگر ورثه ، ديهء او را بگيرند ، در ديون مقتول و وصيت‌هاى او صرف مىشود ، مانند بقيهء اموال او . و در اين جهت ، بين ديهء قتل خطايى يا شبه عمد يا آنچه كه در عمد روى آن مصالحه شده است ؛ به اندازهء ديه او باشد يا كمتر يا بيشتر ، از جنس ديهء او باشد يا از غير آن ، فرقى نيست .\r\nمسأله 20 - آيا براى ورثه ، استيفاى قصاص براى مديون بدون ضمان ديه براى\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nطلبكاران جايز است ؟ در آن دو قول است و احوط ( وجوبى ) عدم استيفا است مگر بعد از ضمان ؛ بلكه احوط در صورتى كه اولياء ، خون او را به قاتل ببخشند ، ضمانت كردن ديه است براى طلبكاران .\r\nمسأله 21 - اگر يك نفر دو مرد يا بيشتر را عمداً يكى پس از ديگرى يا با هم بكشد به جهت آن‌ها كشته مىشود و اولياى آن‌ها راهى بر مال او ندارند ، پس اگر اولياى بعضى از مقتولين - نه در مقابل مال - عفو نمايند ، بقيه بدون رد چيزى ، حق قصاص دارند . و اگر اولياى دم با جانى به ديه راضى شوند براى هر يك از آنان يك ديهء كامل است . پس آيا براى هر يك از آن‌ها ، استبداد به قتل او - بدون رضايت بقيه - هست يا نه ، يا در صورتى كه قتل همه با هم باشد ، جايز است و اما اگر پىدرپى باشد ، حق السابق فالسابق مقدم است ؛ بنا بر اين ، اگر ده نفر را پىدرپى كشته باشد حق ولىّ اوّلى مقدم مىشود پس براى او استبداد به قتل او - بدون اذن از آنان - جايز مىباشد ، كه اگر عفو كند ، حق مال كسى است كه از او متأخر مىباشد و به همين صورت ؟ چند وجه دارد ، شايد اوجه آن‌ها عدم جواز استبداد و لزوم اذن از تمام آن‌ها باشد . ليكن اگر او را بكشد چيزى بر او نيست مگر گناه ، و حاكم حق دارد او را تعزير نمايد و چيزى نه بر او و نه بر جانى در مال او نمىباشد . و اگر در استيفا ، اختلاف نمايند و اجتماع در آن ممكن نباشد ، مرجع قرعه است ؛ پس اگر يكى از آن‌ها با قرعه يا بدون قرعه استيفا نمايد ، حق بقيه ساقط مىشود .\r\nمسأله 22 - وكيل نمودن در استيفاى قصاص جايز است ؛ پس اگر قبل از استيفاى آن ، وكيل را عزل نمايد چنانچه وكيل ، عزل را بداند بر او قصاص است و اگر نداند نه قصاص دارد و نه ديه . و اگر قبل از استيفا ، موكّل از قصاص عفو نمايد پس اگر وكيل بداند و آن را استيفا كند ، بر او قصاص است و اگر نداند بر او ديه مىباشد و بعد از اداى ديه ، بر موكّل رجوع مىكند .\r\nمسأله 23 - از زن حامله قصاص نمىشود تا اينكه وضع حمل نمايد و لو اينكه حمل بعد از جنايت پيدا شده باشد ، بلكه و لو اينكه حمل از زنا باشد . و اگر زن ادعاى حاملگى نمايد و چهار زن قابله بر آن شهادت دهند حمل او ثابت مىشود . و اگر در ادعايش تنها\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nباشد ( شاهد نداشته باشد ) احوط ( وجوبى ) تأخير قصاص است تا حال او معلوم شود . و اگر وضع حمل نمايد در صورتى كه حيات بچه بر آن زن توقف داشته باشد ، قتل او جايز نمىباشد ، بلكه اگر ترس مرگ فرزند باشد ، جايز نيست و تأخير آن واجب مىباشد . و اگر چيزى پيدا شود كه فرزند با آن زنده بماند ، ظاهر آن است كه مىتواند قصاص نمايد . و اگر زن را براى قصاص به قتل برساند پس معلوم شود كه حامله بوده است ديه بر وليّى كه قاتل است مىباشد .\r\nمسأله 24 - اگر دست مردى را قطع كند و مرد ديگرى را به قتل برساند ، اول دستش قطع مىشود سپس به قتل مىرسد . و بين اينكه قطع اول باشد يا قتل ، فرقى نمىكند . و اگر ولىّ مقتول ، او را قبل از قطع دست ، به قتل برساند گناه كرده است و والى حق دارد او را تعزير كند ولى ضمانى بر او نيست . و اگر قطع دست در مجنى عليه قبل از قصاص ، سرايت كند ولىّ او و ولىّ مقتول مستحق قصاص مىباشند . و اگر بعد از قصاص سرايت كند ظاهر آن است كه چيزى در تركهء جانى ، واجب نمىباشد . و اگر قطع نمايد ، پس از او قصاص گرفته شود سپس جراحت مجنى عليه سرايت نمايد ، ولىّ او حق قصاص در نفس دارد .\r\nمسأله 25 - اگر قاتل عمد ، هلاك شود ، قصاص ، بلكه ديه نيز ساقط مىشود . ولى اگر فرار كند و بر آن توانايى نباشد تا بميرد پس در روايتى كه مورد عمل است آمده كه اگر داراى مال باشد از آن گرفته مىشود و گرنه از الاقرب فالاقرب او گرفته مىشود و اشكالى در آن نيست ، ليكن بايد به مورد روايت ، اكتفا نمود .\r\nمسأله 26 - اگر ولىّ ، قاتل را بزند و به گمان اينكه او مرده ، رهايش كند ، پس خوب شود ، اشبه آن است كه زدن بررسى مىشود پس اگر زدن او طورى باشد كه قتل و قصاص براى او با آن جايز باشد ، از ولىّ ، قصاص نمىشود ، بلكه جايز است براى او كه جهت قصاص قاتل را بكشد . و اگر زدن او طورى باشد كه قصاص با آن جايز نباشد مثل اينكه او را به سنگ و مانند آن بزند ، جانى حق گرفتن قصاص دارد ، سپس ولى حق دارد جهت قصاص او را بكشد ، يا هر دو يكديگر را رها مىكنند .\r\nمسأله 27 - اگر دست كسى را قطع كند ، پس شخص قطع شده عفو نمايد ، سپس قاطع\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nاو را به قتل برساند ولىّ او حق قصاص در نفس دارد و آيا قصاص بعد از رد ديهء دست است يا قصاص مىگيرد بدون رد ؟ اشبه دومى است . و همچنين اگر مرد سالمى مرد دست بريده‌اى را به قتل برساند ، به آن كشته مىشود . و در روايتى آمده كه اگر در جنايتى كه او آن را مرتكب شده قطع شده يا دست او قطع شده و ديهء آن را گرفته است ، ديهء دست مقتول به قاتل رد مىشود و او را مىكشند ، ولى اگر در غير جنايت قطع شده و ديه‌اى بر آن گرفته نشده است بدون غرامت او را مىكشند و البته اين مسأله مورد اشكال و تردّد است و احوط ( وجوبى ) عمل به آن است . و همچنين است حال در مسألهء ديگرى كه روايت به آن هست و آن مسأله اين است كه اگر كف دست بدون انگشت را قطع نمايد ، كف دست او بعد از رد ديهء انگشت‌ها قطع مىشود . البته اين مسأله هم مشكل است .\r\n\r\nقسم دوم : در قصاص كمتر از نفس\r\nمسأله 1 - موجب قصاص در اينجا مانند موجب آن در قتل نفس است و آن جنايت عمدى است - به مباشرت باشد يا تسبيب ، طبق آنچه كه شناختى - پس اگر جنايت كند با آنچه كه غالباً عضو را تلف مىكند اين عمد است ؛ اتلاف با آن را قصد نمايد يا نه . و اگر جنايت كند با آنچه كه غالباً به وسيلهء آن تلف نمىشود ، اين عمد است در صورتى كه قصد اتلاف ، داشته باشد و لو رجاءً .\r\nمسأله 2 - در جواز قصاص نمودن در عضو همان چيزى شرط است كه در قصاص نمودن در نفس شرط بود - از تساوى در اسلام و حرّيت و انتفاى پدر بودن و عاقل و بالغ بودن جانى پس در عضو ، قصاص نمىشود براى كسى كه ، در نفس برايش قصاص نمىشد .\r\nمسأله 3 - تساوى در مرد بودن و زن بودن شرط نيست ؛ پس در عضو ، براى مرد از مرد و از زن ، بدون گرفتن زيادى و براى زن از زن و از مرد بعد از رد تفاوت در جايى كه به ثلث برسد - چنان كه گذشت - قصاص گرفته مىشود .\r\nمسأله 4 - در اين مقام علاوه بر آنچه كه گذشت ، تساوى در سلامت از شلل و مانند آن\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nبنابر آنچه كه مىآيد يا پايين‌تر بودن مقتصّ منه شرط است ، و تساوى در اصلى بودن و زايد بودن شرط است . و همچنين تساوى در محل - بنابر آنچه كه كلام در آن مىآيد - شرط مىباشد ، پس دست سالم مثلًا به دست فلج قطع نمىشود و لو اينكه جانى آن را بذل نمايد . و دست فلج به سالم قطع مىشود . البته اگر اهل خبره حكم كند كه سرايت مىكند ، بلكه ترس سرايت باشد ، به ديه عدول مىشود .\r\nمسأله 5 - منظور از شلل ، خشك بودن دست است به طورى كه از اطاعت انسان بيرون باشد و كار دست را انجام ندهد و لو اينكه در آن حس و حركت غير اختيارى باقى مانده باشد ؛ و تشخيص آن موكول به عرف است ، مانند ساير موضوعات . و اگر دستى را قطع نمايد كه بعضى از انگشت‌هايش فلج باشد در قصاص دست سالم تردّد است . و تفاوت به قوت و مانند آن اثر ندارد ؛ پس دست قوى به ضعيف و دست سالم به دست برص دار و مجروح قطع مىشود .\r\nمسأله 6 - تساوى در محل با وجود آن معتبر است ؛ پس راست به راست و چپ به چپ قطع مىشود . و اگر راست نداشته باشد و راست را قطع نموده باشد ، چپش قطع مىشود و اگر اصلًا دستى نداشته باشد بنابر روايتى كه مورد عمل است و اشكالى در آن نيست پايش قطع مىشود . و آيا پاى راست در قطع دست راست و پاى چپ در دست چپ مقدم مىشود يا هر دو مساوى مىباشند ؟ دو وجه است . و اگر چپ را قطع كند و خودش داراى چپ نباشد ظاهراً راست قطع مىشود ، البته اشكال دارد . و در صورت نبود آن‌ها پاى او قطع مىشود . و اگر كسى كه پا ندارد پاى او را قطع كند آيا عوض پاى او ، دست او قطع مىشود ؟ در آن وجهى است كه خالى از اشكال نمىباشد . و تعدّى نمودن به مطلق اعضا مانند چشم و گوش و ابرو و غير آن مشكل است اگر چه خالى از وجه نمىباشد مخصوصاً چپ از هر كدام آن‌ها به راست .\r\nمسأله 7 - اگر دست‌هاى گروهى را پىدرپى قطع نمايد ، هر دو دست و هر دو پايش به طور الاوّل فالاوّل قطع مىشود و براى بقيه ، بر او ديه مىباشد . و اگر كسى كه فاقد دو دست و دو پا است ، دست شخصى يا پاى او را قطع نمايد ، ديه بر او مىباشد .\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nمسأله 8 - در شجاج ( جراحت‌هايى كه در سر و صورت باشد ) ، مساوى بودن به مساحت طولى و عرضى معتبر است . گفته‌اند : مساوى بودن از حيث عمق و فرورفتگى معتبر نمىباشد ، بلكه حصول اسم آن معتبر مىباشد ؛ و در آن تأمل و اشكال است . و وجه ، مساوى بودن در عمق است ، در صورت امكان . و اگر بدون عمد ، زياد نمايد ، بر او ارش است . و اگر ممكن نباشد مگر به نقص ، ثبوت ارش در زيادى ، بعيد نيست البته تأمل دارد .\r\nو اين در جراحت « حارصه » ( زخم سطحى ) و « داميه » ( جراحتى كه خون‌ريزى دارد ) و « متلاحمه » ( جراحتى كه گوشت پاره شده باشد ) است و اما در جراحت « سمحاق » ( جراحتى كه با استخوان فاصلهء كمى دارد ) و « موضحه » ( جراحتى كه استخوان آن معلوم شود ) ظاهر آن است كه مساوى بودن در عمق معتبر نمىباشد ؛ پس لاغر از چاق قصاص مىگيرد تا آن‌كه سمحاق و موضحه محقق شود .\r\nمسأله 9 - قصاص در آنچه كه در آن نفس يا عضو در معرض خطر است ثابت نمىشود . و همچنين است در جايى كه استيفاى آن - بدون زياده و كم - ممكن نيست ، مانند « جائفه » ( ضربت درونى ) و « مأمومه » ( ضربت مغزى ) . و قصاص ثابت مىشود در هر جرحى كه در گرفتن آن نفس و عضو ، در معرض خطر نيست و با قصاص سلامتى غلبه دارد ، پس در حارصه و متلاحمه و سمحاق و موضحه ثابت مىشود ، ولى در « هاشمه » ( ضربتى كه استخوان را بشكند ) و همچنين در « منقله » ( ضربتى كه استخوان را بشكند و جا به جا كند ) و همچنين براى شكستگى چيزى از استخوان‌ها ثابت نمىشود و در روايت صحيحه‌اى آمده كه قود در دندان و ذراع در صورتى كه عمداً شكسته شوند ثابت است .\r\nولى عامل به اين روايت كم است .\r\nمسأله 10 - آيا قصاص گرفتن ، قبل از بهبودى جنايت جايز است ؟ بعضى گفته‌اند : نه ؛ زيرا از سرايت جنايت كه موجب دخول عضو در نفس است ، مأمون نمىباشد . ولى اشبه جواز آن است . و در روايتى آمده كه در چيزى از جراحات قضاوت نمىشود تا اينكه خوب شوند ، اما در دلالت اين روايت نظر هست . و احوط ( استحبابى ) صبر است ، مخصوصاً در جايى كه مأمون از سرايت نباشد ؛ پس اگر تعدادى از اعضاى او را به خطا قطع نمايد آيا گرفتن ديه‌هاى آن‌ها جايز است و لو اينكه مضاعف بر ديهء نفس باشد يا بر\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nمقدار ديهء نفس اكتفا مىشود تا اينكه وضع معلوم شود پس اگر بهبودى پيدا كنند بقيه گرفته مىشود و گرنه براى او است آنچه كه گرفته است ؛ زيرا عضو داخل در نفس شده است ؟ اقوى جواز گرفتن و وجوب اعطا است ، البته اگر جراحت‌ها سرايت كنند ، برگرداندن زياده بر نفس ، واجب است .\r\nمسأله 11 - در صورتى كه اراده گرفتن قصاص شود بايد مو را از محل بتراشد - اگر از آسانى استيفا يا استيفاى به اندازه ، جلوگيرى مىكند - و جانى بر چوب يا مانند آن بسته مىشود به طورى كه متمكن از اضطراب نباشد ، سپس با نخ و مانند آن اندازه‌گيرى مىشود و دو طرف آن در محل قصاص گرفتن ، علامت‌گذارى مىشود سپس از يكى از دو علامت تا ديگرى شقّ مىشود . و اگر جرح جانى داراى عرض باشد ، عرض آن هم اندازه‌گيرى مىشود . و اگر استيفا ، به طور يك‌دفعه‌اى بر جانى مشقت داشته باشد استيفاى آن در چند دفعه جايز است . و آيا اين جايز است حتى با عدم رضايت مجنى عليه ؟ در آن تأمل است .\r\nمسأله 12 - اگر جانى اضطراب پيدا كند ، پس قصاص‌گيرنده در جرحش به جهت اضطراب او ، زياد بنمايد چيزى بر او نمىباشد . و اگر بدون اضطراب يا بدون استناد به اضطراب زياد نمايد ، چنانچه از عمد باشد ، از او قصاص گرفته مىشود و گرنه ديه يا ارش بر او مىباشد . و اگر جانى ادعاى عمد نمايد و مباشر ، آن را انكار كند قول ، قول او است . و اگر مباشر ادعاى خطا نمايد و جانى آن را انكار كند ، گفته‌اند : قول ، قول مباشر است ولى در آن تأمل است .\r\nمسأله 13 - قصاص در عضو ، در گرماى شديد و سرماى شديد در صورتى كه ترس از سرايت باشد وجوباً و در غير اين مورد ، از جهت ارفاق به جانى تأخير مىافتد . و اگر در اين فرض ، مجنى عليه ، راضى نباشد در جواز تأخير نظر است .\r\nمسأله 14 - قصاص گرفته نمىشود مگر با آهنى برنده و غير مسموم و همچنين غير كُند كه براى قصاص مثل او مناسب باشد . و تعذيب او بيشتر از آنچه كه او را عذاب داده جايز نيست ؛ پس اگر چشم او را با وسيله‌اى درآورده كه در كندن و بيرون آوردن آن آسان بوده ،\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nبيرون آوردن آن با وسيله‌اى كه تعذيب بيشتر دارد ، جايز نمىباشد . و كندن با دست در صورتى كه جانى ، آن را با دستش كنده باشد يا كندن با دست آسان‌تر باشد جايز مىباشد . و بهتر است كه مجنى عليه مراعات آسانى را بنمايد ؛ اگر چه براى او مماثله جايز مىباشد . و اگر تجاوز كند و به وسيلهء چيزى كه موجب تعذيب است و از آنچه كه جانى به او انجام داده ، سخت‌تر است قصاص نمايد والى حق دارد او را تعزير كند و چيزى بر او نيست . و اگر به مقدارى تجاوز كند كه موجب قصاص شود ، از او قصاص مىشود و اگر به مقدارى كه موجب ارش يا ديه باشد تجاوز كند ، از او ديه يا ارش گرفته مىشود .\r\nمسأله 15 - اگر جرح ، همهء عضو جانى را بگيرد با اينكه در مجنى عليه - به جهت اينكه مثلًا سرش بزرگ باشد - كمتر باشد ، مثل اينكه سر جانى يك وجب و سر مجنى عليه دو وجب باشد و بر او يك وجب جنايت كند ، يك وجب قصاص گرفته مىشود اگر چه تمام سر او را بگيرد . و اگر جراحت زايد بر عضو باشد مثل اينكه در همين فرض دو وجب بر او جنايت نمايد از عضوى به عضو ديگر تجاوز نمىشود ، بنا بر اين از گردن يا صورت قصاص گرفته نمىشود ، بلكه در فرض مسأله به اندازهء يك وجب قصاص مىگيرد و براى بقيه ديه به نسبت مساحت در صورتى كه براى عضو ، ديه‌اى تعيين شده باشد گرفته مىشود و گرنه ارش با حكومت تعيين مىشود . و همچنين تكميل ناقص با جاى ديگرى از عضو جايز نمىباشد . و اگر برعكس عضو مجنى عليه كوچك باشد پس به اندازهء يك وجب بر او جنايت كند و آن تمام سرش را مثلًا بگيرد ، در قصاص نبايد جراحت تمام سر جانى را بگيرد ، بلكه به اندازهء يك وجب قصاص مىكند اگر چه يك وجب ، نصف مساحت سر او باشد .\r\nمسأله 16 - اگر بر تمام سر او جراحت موضحه وارد كند ؛ به اينكه پوست و گوشت تمام سر او را بكند ، پس براى مجنى عليه همان كندن تمام پوست و گوشت سر ثابت است ، در صورتى كه سر آن‌ها در مساحت مساوى باشد . و اختيار دارد از هر طرف كه بخواهد ابتدا نمايد . و همچنين است اگر سر مجنى عليه ، بزرگ‌تر باشد ، ليكن در مقدار زيادى ، به تقسيط بر مساحت زخم موضحه ، براى او غرامت مىباشد . و اگر كوچك‌تر باشد به اندازه مساحت جنايت او ، از جانى قصاص مىگيرد و پوست تمام سر او ، كنده نمىشود . و اگر\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nسر او را مجروح كند ، پس در قسمتى از آن موضحه ايجاد نمايد ، او حقّ ديهء موضحه را دارد . و اگر قصاص بخواهد در موضحه و بقيه ، استيفا مىكند .\r\nمسأله 17 - در قصاص گرفتن در اعضا - غير از آنچه كه گذشت - هر عضوى كه به راست و چپ تقسيم مىشود مانند دو چشم ، دو گوش ، دو بيضه ، دو سوراخ بينى و مانند آن‌ها ، يكى از آن‌ها به ديگرى قصاص نمىشود ؛ پس اگر چشم راست او را دربياورد از چشم چپ او قصاص نمىشود . و همچنين است در غير آن‌ها . و هر چيزى كه در آن اعلى و اسفل است بايد در قصاص ، محل آن رعايت شود ؛ پس اسفل به اعلى قصاص نمىشود مانند دو پلك چشم و دو لب .\r\nمسأله 18 - در گوش قصاص است ، كه راست به راست و چپ به چپ قصاص مىشود . و گوش آدم كوچك با بزرگ و گوش سوراخ با سالم در صورتى كه سوراخ آن به طور متعارف باشد و گوش كوچك با بزرگ و كر با شنونده و چاق با لاغر ، مساوى مىباشد . و آيا گوش سالم به گوش شكاف‌دار و همچنين گوش سالم به گوش سوراخ‌دار ، به طورى كه غير متعارف باشد به حدى كه عيب شمرده شود ، قصاص مىشود يا تا حدّ شكافتگى و سوراخ قصاص مىشود و در بقيه ، ارش مىباشد يا با رد ديهء شكافتگى ، قصاص مىشود ؟ وجوهى است كه آخرى بعيد نمىباشد . و اگر قسمتى از آن را قطع كند ، قصاص جايز است .\r\nمسأله 19 - اگر گوش او را قطع كند پس مجنى عليه آن را بچسباند و چسبيده شود ظاهر آن است كه قصاص ، ساقط نمىشود . و اگر از جانى قصاص بگيرد پس جانى گوشش را بچسباند و چسبيده شود در روايتى آمده كه دوباره قطع مىشود تا آن‌كه رسوايى آن باقى بماند . و بعضى گفته‌اند كه حاكم دستور به جدا نمودن آن مىدهد ؛ براى آن‌كه او ميته و نجس را حمل كرده است . و در روايت ضعف است . و اگر به چسباندن آن ، داراى حيات شود مانند بقيهء اعضا ، ميته نمىباشد و نماز با آن صحيح است و حاكم و غير او حق جدا كردن آن را ندارند ، بلكه اگر شخصى آن را جدا كند در صورتى كه از عمد و علم باشد ، بر او قصاص است ، و گرنه ديه مىباشد . و اگر قسمتى از گوش را قطع كند و آن را جدا نكند ،\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nچنانچه همانند آن در قصاص ممكن باشد قصاص ثابت مىشود و گرنه ، نه . و او حق قصاص دارد و لو اينكه آن را بچسباند .\r\nمسأله 20 - اگر گوش او را قطع كند پس شنوايى او را از بين ببرد اين‌ها دو جنايت مىباشد . و اگر گوش خشك‌شدهء فلج را قطع كند ، در قصاص اشكال است ، بلكه ثبوت ثلث ديه بعيد نيست .\r\nمسأله 21 - قصاص در چشم ثابت است و با مساوى بودن محل ، قصاص مىگيرد ؛ پس چشم راست به چپ و همچنين برعكس در آورده نمىشود . و اگر جانى ، اعور ( يك چشم ) باشد از او قصاص گرفته مىشود اگر چه كور شود ؛ زيرا حق او را كور كرده است . و چيزى به او رد نمىشود و لو اينكه ديهء آن ديهء نفس باشد - در صورتى كه در خلقت يا به آفتى از خداى متعال ، اعور شده باشد - و بين اينكه از خلقت يا با جنايت يا با آفت يا با قصاص اعور شده باشد ، فرق نمىكند . و اگر اعورى ، چشم سالم اعورى را دربياورد از او قصاص گرفته مىشود .\r\nمسأله 22 - اگر صاحب دو چشم ، چشم اعور را دربياورد براى آن يك چشم قصاص گرفته مىشود ؛ پس آيا براى او علاوه بر آن ، رد نصف ديه است ؟ بعضى گفته‌اند : نه ، ولى اقوى ثبوت آن است . و ظاهر آن است كه مجنى عليه بين گرفتن ديهء كامل و بين قصاص گرفتن و گرفتن نصف ديه مخير است ، همانطور كه ظاهر آن است كه اين حكم در جايى ثابت است كه چشم اعور ديهء كامل داشته باشد مانند اينكه به طور خلقت يا به آفت از خدا باشد ، نه در غير آن ، مثل جايى كه چشم او از جهت قصاص درآورده شده باشد .\r\nمسأله 23 - اگر چشم كورى را كه به حالت خود قائم است دربياورد از او قصاص نمىشود . و ثلث ديه بر او مىباشد .\r\nمسأله 24 - اگر نور چشم او را از بين ببرد - نه حدقه را - به همانند آن با وسيله‌اى كه از بين بردن نور چشم با بقاى حدقه ممكن باشد ، قصاص مىشود ؛ پس به پزشكان حاذق رجوع مىشود تا آنچه را كه ذكر شد انجام دهند . و در طريقهء آن گفته شده كه پنبهء مرطوبى روى پلك‌هاى او انداخته مىشود ، سپس آينه گرم مىشود و مقابل خورشيد قرار داده\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nمىشود پس دو چشم او باز مىشود و مكلّف مىشود كه به آئينه نگاه كند تا ديدش از بين برود و حدقه‌اش باقى بماند . و اگر از بين بردن نور چشم ممكن نباشد مگر به واقع ساختن جنايت ديگرى مانند درآوردن چشم و مثل آن ، قصاص ساقط مىشود و ديه بر او است .\r\nمسأله 25 - چشم سالم به چشم « عمشاء » ( چشم تار ) و « حولاء » ( چشم لوچ ) و « خفشاء » ( شب بين ) و « جهراء » ( نابينا در آفتاب ) و « عشياء » ( شب كور ) قصاص مىشود .\r\nمسأله 26 - در ثبوت قصاص براى موى ابرو و سر و محاسن و مژگان و مانند آن‌ها ، تأمل است ، اگر چه خالى از وجه نمىباشد . البته اگر با جرح و مانند آن بر محل جنايت كند ، در صورت امكان از او قصاص مىشود .\r\nمسأله 27 - قصاص در پلك‌ها با مساوى بودن در محل ثابت مىشود و اگر پلك‌هاى مجنى عليه از مژگان خالى باشند در قصاص دو وجه است ، كه عدم ثبوت آن بعيد نيست ، پس بر او ديه است .\r\nمسأله 28 - در بينى قصاص است ؛ و بينى شامّه‌دار به بينىاى كه شامه ندارد ، قصاص مىشود . و بينى سالم به جذام‌دار - مادامىكه چيزى از آن ريخته نشده باشد و گرنه به اندازه‌اى كه موجود است - قصاص مىشود . و بينى كوچك و بزرگ و پهن و بلند و بينى كشيده كه داراى برآمدگى است با هم مساوى مىباشند . و ظاهر آن است كه بينى سالم به بينى خشكيده كه مانند فلج است ، قصاص نمىشود . و به قطع مارن و به قطع قسمتى از آن قصاص مىشود .\r\nو مارن آن قسمتى از بينى است كه نرمى دارد و اگر مارن با قسمتى از قصبه ( نيچه ) بينى ، قطع شود آيا مجموع قصاص مىشود يا مارن قصاص مىشود و در قصبه ارش است ؟ دو وجه است . و در اينجا وجه ديگرى است و آن قصاص است مادامىكه قصبه به استخوان نرسد ؛ پس نيچه غضروفى با مارن قصاص مىشود و استخوان قصاص نمىشود .\r\nمسأله 29 - سوراخ بينى به سوراخ بينى با مساوى بودن محل قصاص مىشود پس راست به راست و چپ به چپ و همچنين حاجز بينى به حاجز قصاص مىشود . و اگر قسمتى از بينى را قطع نمايد آنچه كه قطع شده نسبت به اصل آن اندازه‌گيرى مىشود و به حساب آن از جانى قصاص مىشود . پس اگر قسمتى از مارن را قطع نمايد نسبت به تمام\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nآن مقايسه مىشود ، اگر نصف باشد از جانى نصف قطع مىشود و اگر ثلث است ثلث قطع مىگردد و به بزرگى مارن و كوچكى آن توجهى نمىشود . يا نسبت به تمام بينى مقايسه مىشود پس به حساب آن قطع مىشود ، تا در قصاص ، تمام بينى جانى را در صورتى كه كوچك باشد ، نگيرد .\r\nمسأله 30 - لب ، به لب در صورت مساوى بودن محل قصاص مىشود ؛ پس لب بالا به بالا و لب پايين به پايين قصاص مىشود . و لب بلند با كوتاه و بزرگ با كوچك و سالم با ناسالم - مادامىكه به حدّ فلج نرسد - و كلفت با نازك ، مساوى مىباشد . و اگر قسمتى از آن را قطع نمايد پس به حساب مساحت آن قطع مىشود ، چنان كه گذشت . و حدّ لب را در كتاب ديات ذكر كرده‌ايم .\r\nمسأله 31 - قصاص در زبان و در بعض آن به بعض آن به شرط مساوى بودن در نطق ثابت مىشود ؛ پس ناطق به اخرس قطع نمىشود . و اخرس هم به ناطق و هم به اخرس و فصيح به غير فصيح و سبك به سنگين ، قطع مىشود و اگر زبان بچه را قطع كند به زبان قصاص مىشود ، مگر اينكه لالى او ثابت شود . و اگر نشانه‌هاى لالى در زبان ظاهر شود در آن ديه است .\r\nمسأله 32 - در پستان زن و حلمهء ( نوك پستان ) او ، قصاص است ، پس اگر زنى پستان زن ديگرى يا حلمهء پستان او را قطع نمايد از او قصاص مىشود . و همچنين در حلمهء مرد قصاص است ؛ پس اگر حلمهء او را قطع نمايد با تساوى محل ، از او قصاص مىشود . پس راست به راست و چپ به چپ است . و اگر مرد حلمهء پستان زن را قطع كند آن زن بدون رد ، حق قصاص دارد .\r\nمسأله 33 - در دندان قصاص است ، به شرط مساوى بودن محل ؛ پس دندانى كه در فك بالا است به دندانى كه در پايين است و همچنين بر عكس آن و همچنين دندانى كه در راست است به چپ و برعكس آن و همچنين دندان پيش به رباعيه يا آسياب يا نيش يا خنده و بر عكس آن ، در آورده نمىشود . و دندان اصلى به دندان زايد و زايد به اصلى و همچنين زايد به زايد ، در صورت اختلاف محل ، درآورده نمىشود .\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nمسأله 34 - اگر دندانى كه درآورده شده ، دندان « مثغر » باشد يعنى دندان اصلى كه بعد از افتادن دندان‌هاى شيرى روييده مىشود در آن قصاص است . و آيا در شكستن آن قصاص است يا ديه و ارش ؟ دو وجه دارد كه اقرب اولى است . ليكن در قصاص گرفتن بايد با وسيله‌اى آن را شكست تا مماثله حاصل شود مانند وسائل جديد و نبايد با چيزى آن را زد كه آن را مىشكند ؛ زيرا نوعاً مماثله حاصل نمىشود .\r\nمسأله 35 - اگر دندان كنده شده قبل از قصاص عود كند آيا قصاص ، ساقط مىشود يا نه ؟ اشبه دومى است ولى مشهور اولى مىباشد و چاره‌اى از احتياط به قصاص ننمودن نيست . پس اگر دندان عودكننده ناقص و متغير باشد در آن ارش مىباشد . و اگر مثل همان كه بود عود كند چيزى غير از تعزير نيست ، مگر اينكه نقصى حاصل شده باشد كه در آن ارش است .\r\nمسأله 36 - اگر بعد از قصاص ، دندان عود كند ، غرامت آن براى جانى بر او مىباشد ، البته بنابر سقوط قصاص مگر اينكه دندان جانى هم عود كند . و ديه را اگر به عنوان صلح گرفته باشد ، برگردانده مىشود . و اگر قصاص كند و دندان جانى عود كند مجنى عليه حق ازالهء آن را ندارد و اگر دندان مجنى عليه عود كند جانى حق ازالهء آن را ندارد .\r\nمسأله 37 - اگر دندان بچه را بكند مدتى كه عادت جارى است كه در آن مدت روييده شود انتظار مىكشد پس اگر عود كند در آن ارش است - بنابر قول معروف - و بعيد نيست كه در هر دندانى از او ، يك شتر باشد . و اگر عود نكند ، در آن قصاص است .\r\nمسأله 38 - قصاص در قطع ذكر ثابت مىباشد و در آن ، كوچك و لو اينكه شيرخوار باشد و كبيرى كه بزرگىاش به هر اندازه رسيده باشد و فحل و كسى كه بيضه‌هايش كشيده شده باشد در صورتى كه به فلج در آن منتهى نشده باشد و اغلف ( ختنه نشده ) و ختنه شده ، مساوى مىباشد . و ذكر سالم به ذكر شخص عنّين و كسى كه در ذكرش فلجى مىباشد قطع نمىشود . و ذكر عنّين به سالم و فلج شده به سالم ، قطع مىشود . و همچنين قصاص در قطع حشفه ثابت است ؛ پس حشفه به حشفه قطع مىشود . و در قسمتى از آن\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nيا زايد بر آن به قياس با اصل ، استيفا مىنمايد ، اگر نصف است ، نصف و اگر ثلث است پس ثلث را استيفا مىكند و به همين منوال .\r\nمسأله 39 - در دو بيضه قصاص است ؛ و همچنين در يكى از آن‌ها در صورتى كه در محل مساوى باشند ؛ پس راست به راست و چپ به چپ قطع مىشود و اگر بترسد كه منفعت آن ديگرى از بين برود ديه گرفته مىشود و قصاص جايز نيست ، مگر اينكه در عمل جانى ، آن منفعت از بين رفته باشد . پس قصاص مىشود . بنا بر اين ، اگر منفعت ديگرى به قصاص از بين نرود با اينكه به فعل جانى از بين رفته است چنانچه از بين رفتن آن با قيام عين ، ممكن باشد قصاص جايز است و گرنه ديه بر او است . و اگر ذكر و دو بيضه را قطع كند ، از او قصاص مىشود ، خواه آن‌ها را پىدرپى بريده باشد يا نه .\r\nمسأله 40 - در دو « شفر » قصاص است و منظور از آن‌ها گوشتى است كه عورت زن را مانند احاطهء دو لب بر دهان ، احاطه كرده‌اند ؛ و همچنين است در يكى از آن‌ها . و باكره و ثيبه و زن كوچك و بزرگ و سالم و رتقاء و قرناء و عفلاء و ختنه شده و غير آن‌ها و زن افضاء شده و افضاء نشده در آن مساوى مىباشند . البته سالم به فلج قصاص نمىشود . و قصاص در دو شفر فقط در جايى است كه زن بر زن جنايت كرده باشد و اگر مردى بر زن جنايت نموده باشد قصاصى بر او نيست و بر او ديه است . و در روايتى كه اعتماد بر آن نيست ، آمده كه اگر ديه را به زن ادا نكند عورت او براى زن قطع مىشود . و همچنين اگر زن ، ذكر مرد يا بيضهء او را قطع نمايد قصاصى بر زن نيست و بر او ديه است .\r\nمسأله 41 - اگر باكره ، بكارت ديگرى را از بين ببرد ، ظاهراً قصاص ثابت است . و گفته شده : ديه دارد و اين وجيه است در صورتى كه مساوات ممكن نباشد . و همچنين در هر موردى كه مماثله و مساوات متعذر باشد ، ديه ثابت مىشود .\r\n\r\nچند فرع\r\n\r\nاول : اگر كسى كه دستش يك انگشت يا بيشتر كم دارد ، دست كامل سالمى را قطع نمايد مجنى عليه حق قصاص دارد ؛\r\nپس آيا بعد از قطع ، حق گرفتن ديهء آنچه را كه\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nدست جانى كمتر بوده ، دارد ؟ بعضى گفته‌اند كه : نه . و بعضى گفته‌اند : بلى ، در جايى كه انگشت او به جنايتى قطع شده باشد و ديهء او را گرفته يا مستحق آن باشد و اما اگر خلقتاً يا به آفتى مفقود باشد قصاص‌گيرنده مستحق چيزى نمىباشد . و اشبه آن است كه مطلقا حق ديه دارد . و اگر شخص سالم ، ناقص را قطع نمايد - عكس آنچه كه گذشت - آيا دست جانى بعد از اداى ديهء آنچه كه مجنى عليه كمتر دارد ، قطع مىشود يا قصاص نمىشود و بر او ديه است يا آنچه را كه وجود دارد قصاص مىكند و در بقيه ، حكومت ثابت مىباشد ؟ وجوهى است و اين مسأله مشكل است و نظير آن گذشت .\r\n\r\nدوم : اگر انگشت مردى را قطع كند پس به كف دست او سرايت نمايد به طورى كه كف او قطع شود سپس بهبودى پيدا كند ،\r\nقصاص در هر دو ثابت است ؛ پس كف دست او از مفصل قطع مىشود . و اگر دست او را از مفصل زند قطع نمايد قصاص ثابت است . و اگر با آن قسمتى از ذراع را قطع نمايد از مفصل زند قصاص مىكند و در زايد ، احتمال تعيين مقدار به حكومت و احتمال حساب كردن به مسافت آن مىباشد . و اگر آن را از مرفق قطع نمايد پس قصاص ثابت است و در زيادى ، آن چيزى است كه گذشت . و حكم پا حكم دست مىباشد ؛ پس در قطع از مفصل قصاص ثابت است و در زياده آن است كه گذشت .\r\n\r\nسوم : در قصاص ، تساوى در اصلى و زايد بودن شرط است ،\r\nپس اصلى به زايد و لو با يكى بودن محل و همچنين زايد به اصلى در صورت اختلاف محل قطع نمىشود . و اصلى به اصلى با يكى بودن محل و زايد به زايد در صورت يكى بودن محل و همچنين زايد به اصلى با يكى بودن محل و نبود اصلى ، قطع مىشود . و دست زايد راست به زائد چپ و برعكس آن قطع نمىشود . و همچنين زايد راست به اصلى چپ و همچنين بر عكس آن قطع نمىشود .\r\n\r\nچهارم : اگر كف دست كسى را قطع نمايد\r\nچنانچه جانى و مجنى عليه انگشت زايدى در يك محل داشته باشند مانند ابهام زايد در دست راستشان ، و راست از كف ، قطع شده\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nباشد از او قصاص مىگيرد . و اگر فقط جانى ، انگشت زايدى داشته باشد چنانچه بيرون از كف باشد از او قصاص مىگيرد و زايد باقى مىماند و اگر در سمت انگشت‌ها به طور جداگانه باشد پس آيا كف دست را قطع مىكند و ديهء زايد داده مىشود ، يا پنج انگشت را قصاص مىكند ؛ نه انگشت زايد و كف را و در كف حكومت مىباشد ؟ دو وجه است كه اقرب آن‌ها دومى است . و اگر فقط مجنى عليه انگشت زايد داشته باشد ، حق قصاص در كف دارد و ديهء انگشت زايد براى او است و آن ثلث ديهء انگشت اصلى مىباشد . و اگر مطلقا به ديه مصالحه كند ، براى او ديهء كف و ديهء انگشت زايد مىباشد . و اگر براى مجنى عليه چهار انگشت اصلى و پنجمى غير اصلى باشد دست سالم جانى قطع نمىشود و مجنى عليه حق قصاص در چهار انگشت و ديهء پنجمى و ارش كف را دارد .\r\n\r\nپنجم : اگر از كسى ، بندهاى علياى انگشتان را و از ديگرى ، بندهاى وسطى را قطع كند ،\r\nپس اگر صاحب بند عليا مطالبه كند از او قصاص مىگيرد و ديگرى وسطى را قصاص مىكند و اگر صاحب وسطى مطالبه كند كه قبل از صاحب بند عليا او را قصاص نمايد حق او تا روشن شدن حال ديگرى تأخير انداخته مىشود پس اگر صاحب عليا قصاص كند براى صاحب وُسطى قصاص ثابت مىشود و اگر عفو كند يا ديه بگيرد آيا براى صاحب وسطى قصاص است بعد از رد ديهء عليا يا قصاص براى او نيست بلكه چاره‌اى از ديه نمىباشد ؟ دو وجه است كه اوجه آن‌ها دومى مىباشد . و اگر صاحب وسطى مبادرت كند و قبل از استيفاى صاحب عليا ، قطع نمايد تحقيقاً بد كرده است و ديهء زايد بر حقش بر او مىباشد و بر جانى ديهء سر انگشت صاحب عليا است .\r\n\r\nششم : اگر مثلًا راست را قطع كند\r\nپس جانى براى قصاص چپ را بذل كند و مجنى عليه آن را بدون اينكه بداند كه آن چپ است قطع نمايد ، آيا قود ساقط مىشود يا قصاص در راست باقى مىباشد ؟ اقوى دومى است . و اگر از سرايت آن ترس باشد قصاص به تأخير مىافتد تا چپ بهبودى پيدا كند . و اگر جانى ، با علم به حكم و موضوع عمداً بذل نمايد ديه ندارد بلكه عدم ديه در صورتى كه با جهل به موضوع يا حكم ، بذل نمايد بعيد\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nنمىباشد . و اگر مجنى عليه با علم به اينكه اين چپ است ، قطع نمايد در صورت جهل جانى آن را ضامن مىباشد ، بلكه قود بر او است . و اما در صورت علم جانى اگر بذل كند ، شبهه‌اى در گناه نيست ، ليكن در قود و ديه اشكال است .\r\n\r\nهفتم : اگر انگشت مردى را مثلًا از دست راستش قطع نمايد سپس دست راست شخص ديگرى را قطع كند ،\r\nبراى اولى قصاص گرفته مىشود ؛ پس انگشت او قطع مىشود سپس دستش براى شخص دومى قطع مىگردد و دومى به ديهء يك انگشت بر جانى رجوع مىكند . و اگر دست راست شخصى را قطع كند سپس انگشت دست راست شخص ديگر را قطع نمايد ، براى اولى قصاص گرفته مىشود ، پس دست او قطع مىشود و بر او ديهء انگشت ديگرى مىباشد .\r\n\r\nهشتم : اگر انگشت مردى را قطع كند پس قبل از بهبودى او را از قطع ، عفو نمايد\r\nچنانچه خوب شود ، در عمد آن قصاصى نيست و در خطا و شبه عمد آن ديه نمىباشد . و اگر بگويد : « از جنايت عفو كردم » پس همچنين است . و اگر در مورد عمد بگويد : « از ديه عفو كردم » اثرى ندارد . و اگر بگويد : « از قصاص عفو كردم » قصاص ساقط مىشود و ديه ثابت نمىشود و حق مطالبهء آن را ندارد . و اگر بگويد : « از قطع يا از جنايت عفو نمودم » سپس به خصوص كف ، سرايت كند ، قصاص در انگشت ساقط مىشود و آيا حق قصاص در كف دارد در صورتى كه ديهء انگشت عفو شده را رد كند يا بايد به ديهء كف رجوع كند ؟\r\nاشبه دومى است با اينكه احوط هم مىباشد . و اگر بگويد : « از قصاص عفو كردم » سپس به نفس سرايت كند ، ولىّ حق قصاص در نفس دارد و آيا رد ديهء انگشت عفو شده بر او مىباشد ؟ در آن اشكال بلكه منع است ، اگر چه احوط ( استحبابى ) مىباشد . و اگر بگويد :\r\n« از جنايت عفو كردم » سپس به نفس سرايت كند پس همچنين است . و اگر بگويد : « از جنايت و از سرايتش عفو كردم » در صحت آن در جنايت و سرايتى كه در حال عفو ثابت است شبهه‌اى نمىباشد و اما در سرايتى كه در حال عفو هنوز ثابت نيست در آن خلاف است و اوجه صحت آن است .\r\n\r\nنهم : اگر وارث واحد يا ورثهء متعدد ، از قصاص عفو نمايند ، بدون عوض ،\r\nقصاص\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nساقط است ؛ پس هيچ يك از آن‌ها ، مستحق ديه نمىباشند ؛ چه جانى راضى باشد يا نه . و اگر بگويد : « تا يك ماه يا تا يك سال بخشيدم » قصاص ساقط نمىشود و او بعد از آن حق قصاص دارد . و اگر بگويد : « نصف تو را يا پاى تو را بخشيدم » چنانچه كنايه از عفو از نفس باشد صحيح است و قصاص ساقط مىشود و گرنه در سقوط آن اشكال بلكه منع است . و اگر بگويد : « جميع اعضاى تو را بخشيدم مگر مثلًا پايت را » قطع پا براى او جايز نمىباشد و اين اسقاط صحيح نيست .\r\n\r\nدهم : اگر بگويد : « عفو مىكنم به شرط ديه » و جانى به آن راضى شود ،\r\nديهء مقتول واجب مىباشد ، نه ديهء قاتل .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\n\r\nكتاب ديات\r\n« ديات » جمع ديه - با تخفيف ياء - مىباشد . و « ديه » مالى است كه به واسطهء جنايت بر حرّ در نفس يا كمتر از آن ، واجب مىشود ، چه مقدر باشد يا نه . و چه بسا غير مقدر ، به ارش و حكومت ، و مقدر ، به ديه ناميده مىشود .\r\nو نظر در آن در اقسام قتل و مقادير ديات و موجبات ضمان و جنايت بر اعضا و ملحقات است .\r\n\r\nاقسام قتل\r\nمسأله 1 - قتل يا عمد محض است يا شبيه عمد يا خطاى محض است .\r\nمسأله 2 - بدون اشكال عمد به قصد قتل به وسيلهء فعلى كه نوعاً به مثل آن كشته مىشود تحقق پيدا مىكند . و همچنين است به قصد فعلى كه نوعاً مىكشد اگر چه قصد قتل نكرده باشد ، بلكه ظاهر اين است كه عمد تحقق پيدا مىكند به كارى كه غالباً به آن كشته نمىشود - به رجاء تحقق قتل - مانند كسى كه او را به رجاء قتل ، به وسيلهء عصا بزند پس قتل اتفاق بيفتد .\r\nمسأله 3 - اگر فعلى را كه غالباً مرگ به وسيلهء آن حاصل نمىشود قصد كند و قصد قتل با آن ننمايد ، مانند اينكه او را با تازيانهء سبك يا سنگريزه و مانند اين‌ها بزند پس قتل اتفاق بيفتد ، پس آيا اين عمد است يا نه ؟ در آن دو قول است كه اشبه آن‌ها دومى مىباشد .\r\nمسأله 4 - اگر او را با عصا بزند و از روى او برندارد ( زدن را ادامه دهد ) تا بميرد اين\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nعمد مىباشد ؛ اگر چه قصد قتل به آن نكرده باشد . و همچنين است اگر او را از غذا يا آشاميدنى ، در مدتى كه بقاى او در آن مدت ، محتمل نيست جلوگيرى كند . و اگر به او تير بزند پس او را بكشد ، عمد مىباشد اگر چه قصد قتل ننموده باشد .\r\nمسأله 5 - شبيه عمد آن است كه فعلى را قصد نمايد كه غالباً به آن كشته نمىشود و قتل او را قصد نكند ، مانند اينكه او را جهت تأديب با تازيانه و مانند آن بزند پس قتل اتفاق افتد . و از اين قبيل است معالجهء پزشك در صورتى كه در اثر معالجه ، قتل اتفاق بيفتد در صورتى كه او مباشر معالجه باشد . و از اين قبيل است ختنه كردن در صورتى كه از حدّ تجاوز كند . و از اين قبيل است زدن عدوانى با چيزى كه غالباً به آن كشته نمىشود بدون آن‌كه قتل را قصد نموده باشد .\r\nمسأله 6 - اگر شخصى را به اعتقاد اينكه مهدور الدم است يا به اعتقاد قصاص بكشد ، پس خلاف آن آشكار شود ، يا به گمان اينكه او شكار است بكشد پس معلوم شود كه انسان بوده است ، به شبه عمد ملحق مىشود .\r\nمسأله 7 - خطاى محض كه از آن به خطايى كه شبهه‌اى در آن نيست ، تعبير مىشود ، آن است كه فعل و همچنين قتل را قصد ننمايد ، مانند كسى كه شكارى را رمى نمايد يا سنگى را بيندازد پس به انسانى بخورد و او را بكشد . و از اين قبيل است جايى كه انسان مهدور الدمى را تير بزند پس به انسان ديگر بخورد و او را به قتل برساند .\r\nمسأله 8 - فعل بچه و ديوانه شرعاً به خطاى محض ملحق مىشود .\r\nمسأله 9 - اين سه قسم ، در جنايت بر اعضا هم جارى مىباشد ؛ پس بعضى از آن‌ها عمد و بعضى از آن‌ها شبه عمد و بعضى از آن‌ها خطاى محض است .\r\n\r\nمقدار ديات\r\nمسأله 1 - در قتل عمد ، جايى كه ديه متعيّن مىشود يا بر ديه به طور مطلق مصالحه مىگردد ، ديه « يك صد شتر » يا « دويست گاو » يا « هزار گوسفند » يا « دويست حله » يا « هزار دينار » يا « ده هزار درهم » مىباشد .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nمسأله 2 - در شتر ، معتبر است كه « مسنّه » باشد و آن شترى است كه پنج سالش كامل شده و داخل در سال ششم شده باشد . و اما در گاو ، سنّ و نر بودن و ماده بودن معتبر نمىباشد . و همچنين است گوسفند . پس در آن‌ها ، آنچه كه به گاو يا گوسفند ناميده مىشود كفايت مىكند . و احوط ( استحبابى ) اعتبار فحل بودن در شتر است ، اگر چه عدم اعتبار آن خالى از قوت نيست .\r\nمسأله 3 - « حلّه » دو لباس است و احوط ( وجوبى ) آن است كه از بردهاى يمن باشد . و دينار و درهم ، دينار و درهم مسكوك مىباشند و هزار مثقال طلاى غير مسكوك يا ده هزار مثقال نقرهء غير مسكوك كافى نمىباشد .\r\nمسأله 4 - ظاهر آن است كه اين شش ديه به صورت تخيير است و جانى بين آن‌ها مخيّر مىباشد و ولىّ حق خوددارى از قبول بذل او را ندارد ، نه آن‌كه مقصود تنويع باشد ، به اينكه بر اهل شتر ، شتر و بر اهل گوسفند ، گوسفند واجب باشد و به همين صورت ، پس صحرانشين‌ها حق دارند هر كدام از آن‌ها را كه بخواهند ، ادا نمايند و همچنين غير آن‌ها ؛ اگر چه احوط ( استحبابى ) ، تنويع است .\r\nمسأله 5 - ظاهر آن است كه ديه‌هاى ششگانه هر يك اصلى مستقل است و بعضى از آن‌ها بدل بعض ديگر نيست . و همچنين بعضى از آن‌ها مشروط به نبود بعض ديگر نمىباشد و تساوى در قيمت بين آن‌ها و رضايت طرفين اعتبار ندارد ، بلكه جانى اختيار دارد در اينكه هر يك را بخواهد بذل نمايد .\r\nمسأله 6 - در انعام سه‌گانه ( شتر ، گاو و گوسفند ) در اينجا و در قتل شبه عمد و خطاى محض ، سلامت از عيب و صحّت از مرض ، معتبر مىباشد و چاقى در آن‌ها معتبر نمىباشد . البته احوط ( وجوبى ) آن است كه به طور جدى و بر خلاف متعارف لاغر نباشند ، بلكه اين خالى از قوت نيست . و در سه‌تاى ديگر ، سلامت از عيب معتبر مىباشد ؛ بنابراين حلّهء معيوب ، كفايت نمىكند و همچنين دينار و درهم كه مغشوش يا شكسته باشند كافى نيستند . و در حلّه معتبر است كه از پيراهن كوتاه‌تر نباشد ؛ پس حلّهء ناقص كافى نيست ، به اينكه هر يك از دو قسمت آن به مقدار ستر عورت باشد ، پس اين كافى نمىباشد .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nمسأله 7 - ديهء عمد در يك سال گرفته مىشود و تأخير براى او جايز نيست مگر با تراضى . و او حق دارد كه در بين سال يا آخر آن ، ادا كند و ولىّ حق ندارد كه آن را در بين سال قبول نكند . پس ديهء عمد ، نسبت به شبه عمد و خطاى محض ، در سنّ شتر و استيفا مورد تشديد و سخت‌گيرى مىباشد ، چنان كه كلام در آن‌ها مىآيد .\r\nمسأله 8 - جانى حق دارد كه از شتر بلد يا از غير آن بذل كند ، يا از شتر خود بذل نمايد يا اينكه شتر پست‌تر يا بهتر بخرد ، به شرط داشتن شرايط آن از صحت و سلامت و سن ، پس ولىّ حق مطالبهء بهتر يا مطالبهء شترى كه فعلًا ملك او است را ندارد .\r\nمسأله 9 - قبول قيمت بازار به جاى اصناف ( ديه‌هاى ششگانه ) ، در صورتى كه جانى - با وجود اصول - آن را بذل كند ، بر ولىّ واجب نمىباشد و در صورتى كه قيمت را ولىّ - با وجود آن‌ها - مطالبه كند ، اداى آن بر جانى واجب نيست ؛ البته اگر تمام اصناف متعذر باشد و ولىّ قيمت را مطالبه كند ، اداى قيمت يكى از آن‌ها واجب است و جانى در آن مخيّر است و ولىّ حق مطالبهء قيمت يكى از آن‌ها را به طور معيّن ندارد .\r\nمسأله 10 - ظاهر آن است كه تلفيق - به اينكه مثلًا ، نصف آن مقدار را دينار و نصف ديگرش را درهم يا نصف آن را از شتر و نصف ديگر را از غير شتر ، ادا كند - كافى نيست .\r\nمسأله 11 - ظاهر آن است كه با تراضى آن‌ها ، انتقال به قيمت جايز مىباشد ، چنان كه ظاهراً تلفيق جايز مىباشد ، به اينكه نصف آن مقدار را از يك اصل و نصف ديگر آن را از اصل ديگرى به عنوان قيمت آن - نه به عنوان اصل بودن - ادا نمايد .\r\nمسأله 12 - اين ديه بر جانى مىباشد ، نه بر عاقله و نه بر بيت المال ، خواه بر ديه مصالحه كرده باشند و به آن راضى باشند يا ابتداءً واجب شود ، چنان كه در قتل پدر فرزندش را و مانند آن از مواردى كه ديه متعين مىباشد .\r\nمسأله 13 - ديهء شبه عمد همان اصناف گذشته است ؛ و همچنين است ديهء خطا و عمد در سن شتر و استيفا به شدت و سخت‌گيرى اختصاص دارد ، چنان كه گذشت .\r\nمسأله 14 - اخبار و آرا در ديهء شبه عمد ، مختلف است ؛ پس در روايتى آمده است :\r\nچهل « خلفه » يعنى حامله و « ثنيه » كه آن ( شترى ) است كه داخل سال ششم شده است و\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nسى « حقه » كه آن ( شترى ) است كه داخل سال چهارم شده باشد و سى « بنت لبون » كه آن ( شترى ) است كه داخل سال سوم شده است . و در روايت ديگرى آمده است : سى و سه « حقه » و سى و سه « جذعه » كه آن ( شترى ) است كه داخل سال پنجم شده است و سى و چهار « ثنيه » ، كه همهء آن‌ها « طروقه » باشند ، يعنى همهء آن‌ها به حدّ جفت‌گيرى با فحل رسيده باشند يا آن‌هايى مىباشند كه فحل بر آن‌ها راه پيدا كرده و آن‌ها حامله شده‌اند . و در روايت سومى عوض « طروقه بودن همه » ، « خلفه بودن همه » آمده است . و در روايت چهارمى بين آن دو روايت جمع نموده و گفته است : « همه آن‌ها خلفهء از طروقهء فحل باشند » و غير اين‌ها ، پس قول به اينكه جانى بين آن‌ها تخيير دارد بعيد نيست ، ليكن خالى از اشكال نمىباشد ، پس احوط مصالحه است و جانى حق دارد احوط آن‌ها را بگيرد .\r\nمسأله 15 - اين ديه هم از مال جانى است ؛ نه عاقله ، پس اگر مالى نداشته باشد ، بايد از او خواسته شود كه كوشش كند ، يا تا توانايى مالى ، مهلت داده شود ، چنان كه در بقيّهء ديون چنين است . و اگر بر آن توانايى پيدا نكند ، احتمال مىرود كه بر بيت المال باشد .\r\nمسأله 16 - احوط ( وجوبى ) براى جانى آن است كه اين ديه را از دو سال تأخير نيندازد . و احوط ( وجوبى ) براى ولىّ آن است كه به او تا دو سال مهلت بدهد ، هر چند كه بعيد نيست گفته شود كه در دو سال از او خواسته مىشود كه ادا كند .\r\nمسأله 17 - اگر گفتيم كه اعطاى حامله لازم است ، در صورتى كه ولىّ و كسى كه بر او ديه است در حمل اختلاف نمايند مرجع اهل خبره است ؛ و عدالت در اهل خبره معتبر نمىباشد و وثاقت كفايت مىكند . و اعتبار تعدد ، احوط و اولى است . و اگر خطا آشكار شود جبران آن لازم است . و اگر حمل ساقط شود يا حامل وضع حمل نمايد يا آنچه كه اداى آن واجب است ، عيب پيدا كند چنانچه قبل از قبض دادن باشد تبديل آن واجب است و گرنه واجب نمىباشد .\r\nمسأله 18 - در ديهء خطا دو روايت است : اولى آن‌ها سى « حقه » و سى « بنت لبون » و بيست « بنت مخاض » كه آن است كه در سال دوم داخل شده باشد و بيست « ابن لبون » است . و روايت ديگر ، بيست و پنج « بنت مخاض » و بيست و پنج « بنت لبون » و بيست و\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nپنج « حقه » و بيست و پنج « جزعه » است و ترجيح اولى بعيد نيست و احتمال دارد كه تخيير باشد ؛ ولى احوط مصالحه است .\r\nمسأله 19 - ديهء خطاى محض داراى تخفيف است نسبت به عمد و شبه عمد در سن شتر و صفت آن - در صورتى كه حمل را در شبه عمد معتبر بدانيم - و در استيفا ، زيرا اين ديه در سه سال - در هر سال ، ثلث آن - گرفته مىشود . اما در غير شتر از اصناف ديگر كه گذشت ، بين اين ديه و غير آن فرقى نيست .\r\nمسأله 20 - ديه در يك سال يا دو سال يا سه سال - بنابر اختلاف اقسام قتل - گرفته مىشود ؛ خواه ديه كامل باشد مانند ديهء مرد حرّ مسلمان يا ناقص باشد مانند ديهء زن و ذمّى و جنين ، يا ديهء اعضا باشد .\r\nمسأله 21 - بعضى گفته‌اند : اگر ديهء عضو به مقدار ثلث باشد ، در خطا در يك سال گرفته مىشود و اگر بيشتر از ثلث باشد ثلث با پايان يافتن سال ، حالّ مىشود و زايد بر ثلث در صورتى كه يك ثلث ديگر و كمتر باشد در پايان سال دوم حالّ مىشود و اگر بيشتر باشد ثلث آن در وقت تمام شدن سال دوم حالّ مىشود و زايد بر اين ثلث در وقت تمام شدن سال سوم حالّ مىشود . ولى در آن تأمل و اشكال است ، بلكه اقرب توزيع آن تا سه سال است .\r\nمسأله 22 - ديهء قتل خطا - به تفصيلى كه ان شاء اللَّه تعالى مىآيد - بر عاقله است و جانى چيزى از آن را ضامن نمىباشد و عاقله بر قاتل رجوع نمىكند .\r\nمسأله 23 - اگر قتل را در ماه‌هاى حرام - رجب و ذى القعده و ذى الحجّه و محرم - مرتكب شود بر او به جهت تغليظ و شدت ، يك ديه و ثلث است ، از هر جنسى كه باشد . و همچنين است اگر آن را در حرم مكهء معظّمه مرتكب شود . ولى حرم مدينه منوّره و همچنين بقيه مشاهد مشرفه ، به مكهء معظّمه ملحق نمىشود . و در اعضا و همچنين در قتل نزديكان ، تغليظى نمىباشد .\r\nمسأله 24 - اگر در حالى كه در حِلّ است با تير و مانند آن ، كسى را كه در حرم مىباشد رمى كند ، پس او را در حرم بكشد ، تغليظ بر او لازم است . و اگر در حالى كه در حرم است كسى را كه در حلّ است رمى نمايد پس او را در حِلّ بكشد ظاهر آن است كه تغليظ بر او\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nلازم نيست . و همچنين اگر او را در حلّ رمى كند پس به حرم برود و در آن بميرد يا برعكس آن باشد ، تغليظ بر او لازم نمىباشد ؛ چه رمىكننده در حلّ باشد يا در حرم .\r\nمسأله 25 - اگر خارج حرم بكشد و به حرم پناه ببرد ، از او در حرم قصاص گرفته نمىشود ، ليكن در خوردنى و آشاميدنى بر او تنگ گرفته مىشود تا از حرم بيرون بيايد پس از او قود گرفته مىشود . و اگر در حرم جنايت كند از او در حرم قصاص گرفته مىشود . و بنابر رأيى مشاهد مشرفه نيز به حرم ملحق مىشوند .\r\nمسأله 26 - آنچه كه از مقدارها ذكر شد ، ديه مرد حرّ مسلمان است و اما ديهء زن حرّ مسلمان پس از تمام مقدارهاى گذشته نصف است ؛ بنا بر اين از شتر پنجاه و از دينار پانصد و به همين صورت مىباشد .\r\nمسأله 27 - زن و مرد در جرح از جهت قصاص و ديه تا به ثلث ديهء حرّ برسد ، مساوى مىباشند و بعد از آن ، ديهء زن نصف مىشود ، پس مادامىكه به ثلث نرسيده است هر كدام از ديگرى بدون رد قصاص مىگيرد و اگر به ثلث رسيد براى مرد از زن بدون رد و براى زن از مرد با رد ، قصاص گرفته مىشود . و خنثاى مشكل به زن ملحق نمىشود .\r\nمسأله 28 - تمام فرقه‌هاى مسلمين - چه بر حق باشند يا بر باطل - در ديه مساوى مىباشند ، مگر كسى كه از آن‌ها ، محكوم به كفر است مانند ناصبىها و خوارج و غلات ، در صورتى كه غلوّ آن‌ها به كفر رسيده باشد .\r\nمسأله 29 - ديهء زنازاده در صورتى كه بعد از بلوغش - بلكه بعد از رسيدن او به حدّ تميز - اظهار اسلام نمايد ، ديهء بقيهء مسلمين است . و در ديه او قبل از آن تردّد است .\r\nمسأله 30 - ديه ذمّى حرّ - يهودى باشد يا نصرانى ، يا مجوسى - هشتصد درهم است و ديهء زن حرّه از آن‌ها نصف ديهء مرد است . بلكه ظاهر آن است كه ديهء اعضاى آن‌ها و جراحاتشان از ديه‌شان مانند ديه اعضاى مسلمان و جراحات مسلمان از ديه‌اش مىباشد .\r\nهمان طورى كه ظاهر اين است كه ديه مرد و زن از آن‌ها مساوى است تا اينكه به ثلث برسد مانند مسلمان ، بلكه حكم به تغليظ بر آن‌ها به آنچه كه بر مسلمان به وسيلهء آن تغليظ مىشود بعيد نمىباشد .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nمسأله 31 - غير اهل ذمّه از كفّار ، ديه ندارد ؛ خواه از صاحبان عهد باشند يا نه ، دعوت اسلام به آن‌ها رسيده باشد يا نه ، بلكه ظاهر آن است كه اگر ذمّى از ذمّه خارج شود ، ديه ندارد . و همچنين اگر از دينش به غير اهل ذمّه مرتد شود ديه‌اى برايش نيست . و اگر ذمّى از دينش به دين ذمّى ديگر خارج شود در ثبوت ديه اشكال است ، اگر چه ثبوت ديه بعيد نيست .\r\n\r\nگفتارى در موجبات ضمان\r\nو در آن چند مبحث است :\r\n\r\nبحث اول : در مباشر\r\nمسأله 1 - منظور از مباشرت ، اعم است از اينكه فعل از او بدون وسيله‌اى صادر شود ، مانند خفه نمودن او با دستش يا زدن او با دست يا با پايش ، پس به واسطهء آن كشته شود ، يا اينكه با وسيله‌اى باشد مانند تير زدن به او يا ذبح كردن او با چاقو ، يا اينكه قتل بدون تأويلى عرفاً منتسب به او باشد مانند انداختن او در آتش يا غرق نمودن او در دريا يا انداختن او از بلندى و غير اين‌ها از وسايطى كه با آن‌ها صدق مىكند كه قتل منتسب به او باشد .\r\nمسأله 2 - اگر قتل عمداً واقع شود ، قصاص در آن ثابت مىشود . و كلام در اينجا در جايى است كه عمداً واقع نشود ، مثل اينكه به هدفى تير بزند پس به انسانى اصابت كند ، يا به جهت تأديب ، او را بزند پس مرگ ، اتفاق بيفتد و نظاير اين‌ها از آنچه كه كلام در آن‌ها در شبه عمد و خطاى محض گذشت .\r\nمسأله 3 - اگر به عنوان تأديب بزند ، پس قتل اتفاق بيفتد او ضامن است ؛ خواه زننده ، زوج باشد يا ولىّ بچه يا وصى ولىّ يا معلّم بچه‌ها . و ضمان در اينجا در مالش مىباشد .\r\nمسأله 4 - پزشك آنچه را كه به واسطهء معالجه تلف مىنمايد در صورتى كه در علم و عمل قاصر باشد و لو اينكه مأذون باشد ، يا شخص قاصرى را بدون اذن از ولىّ او ، يا شخص بالغى را بدون اذن خود او معالجه كند اگر چه عالم و در عمل داراى اتقان باشد\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nضامن است . و اگر مريض يا ولى او به پزشكى كه در علم و عمل حاذق است ، اذن بدهد بعضى گفته‌اند : ضامن نيست ، ولى اقوى ضمان او است در مالش . و همچنين است دامپزشك . تمام اين‌ها در صورتى است كه معالجه به مباشرت خود پزشك باشد و اما اگر دارويى را توصيف كند و بگويد اين دوا براى فلان مرض مفيد است يا بگويد داروى تو اين است ، بدون آن‌كه دستور به آشاميدن آن بدهد ، اقوى عدم ضمان است . البته در طبابت متعارف ، ثبوت ضمان بعيد نمىباشد .\r\nمسأله 5 - ختنه‌كننده در صورتى كه از حدّ تجاوز كند ، اگر چه مهارت داشته باشد ضامن است . و در ضمان او در صورتى كه از آن تجاوز نكند - مثل اينكه ختنه به بچه ضرر برساند پس بميرد - اشكال است و اشبه عدم ضمان مىباشد .\r\nمسأله 6 - ظاهر آن است كه پزشك و دامپزشك و ختنه‌كننده با ابراء قبل از معالجه ، برىء مىشوند . و ظاهر آن است كه ابراء مريض در صورتى كه بالغ عاقلى باشد ، تا جايى كه به قتل منتهى نشود معتبر است . و ابراء ولىّ در جايى كه منتهى به مرگ شود و ابراء صاحب مال در دامپزشك و ابراء ولىّ در قاصر معتبر است . و كافى بودن ابراء مريضى كه كامل العقل است حتى در جايى كه به قتل منتهى شود ، بعيد نمىباشد . ولى احتياط ( مستحب ) طلب ابراء از هر دو ( مريض و ولىّ ) است .\r\nمسأله 7 - شخص خواب اگر با غلتيدن يا ساير حركاتش ، نفس يا عضوى را تلف نمايد به طورى كه اتلاف مستند به او باشد ضمان او در مال عاقله است . و در ظئر ( دايه‌اى كه بچه‌اى را گرفته كه شير دهد ) در صورتى كه بغلتد پس بچه را بكشد روايتى است كه ديهء كامل در مال خودش بر او مىباشد اگر براى مطالبهء عزت و فخر دايه شده و اگر از جهت فقر باشد پس ضمان بر عاقله‌اش است ، ولى در عمل به اين روايت ، تردّد است . و اگر شير دادن او جهت فقر و فخر با هم باشد ظاهر آن است كه ديه بر عاقله مىباشد . و مادر به ظئر ملحق نمىشود .\r\nمسأله 8 - اگر مرد به عنف ( زور ) با زوجه‌اش جماع نمايد ، پس زوجه بميرد ، ديه را در مالش ضامن است . و همچنين است اگر به زور او را در آغوش بگيرد . و همچنين است اگر\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nزن به زور ، مرد را به خود بچسباند . و همچنين است مرد بيگانه و زن بيگانه در صورتى كه قصد قتل نباشد .\r\nمسأله 9 - كسى كه چيزى را حمل مىكند پس اگر با آن به انسانى بخورد ، جنايتى كه به او وارد كرده را در مالش ضامن است .\r\nمسأله 10 - كسى كه بر بالغ غير عاقل ، صيحه بكشد پس بميرد يا بيفتد و سپس بميرد ، ديه‌اى ندارد ، مگر با علم به اينكه مرگ او مستند به آن مىباشد ؛ پس در اين صورت اگر قتل او را قصد كرده باشد ، اين عمد است و قصاص مىشود و گرنه شبيه عمد است پس ديه از مال او است . و اگر بر بچه يا مريض يا ترسو يا غافل صيحه بكشد پس بميرد ظاهراً ديه ثابت است - مگر اينكه ثابت شود كه مستند به آن نمىباشد - پس در صورتى كه با فعلش قصد قتل داشته باشد ، اين عمد مىباشد و گرنه در صورتى كه نوعاً مرگ بر آن مترتب نمىشود يا از آن ( ترتب قتل ) غافل باشد شبه عمد است . و از اين باب است هر فعلى كه قتل مستند به آن شود ، كه در آن تفصيل گذشته است ، مانند كسى كه شمشيرش را به روى انسانى بكشد يا سگش را به سوى او بفرستد ، پس او را بترساند و غير اين‌ها از اسباب ترساندن .\r\nمسأله 11 - اگر كسى را بترساند ، پس او فرار كند و خودش را از بلندى پرتاب كند يا به چاهى بيندازد و بميرد پس اگر عقل و اختيارش به واسطهء ترساندن او زايل شده باشد ، ظاهر آن است كه شخص ترساننده ضامن است و گرنه ضمانى نيست . و اگر در حال فرارش درنده‌اى با او مصادف شود و او را بكشد ، ضمانى نيست .\r\nمسأله 12 - اگر از بلندى بر روى ديگرى بيفتد و او را بكشد ، در صورتى كه قصد قتل او را داشته ، اين عمد است و قود بر او مىباشد . و اگر قصد قتل نداشته ، ولى قصد افتادن روى او را نموده و طورى است كه غالباً به آن كشته نمىشود اين شبه عمد است كه ديه در مالش بر او لازم مىآيد . و همچنين است اگر از روى ناچارى و به طور اضطرار روى او بيفتد و اين افتادن روى او مقصود او باشد . و اگر باد او را پرت كند يا ليز بخورد به طورى كه فعل به او استناد پيدا نكند ، ضمانى بر او و بر عاقله‌اش نيست . و اگر كسى كه افتاده بميرد بنابر همهء فرض‌ها ، هدر مىباشد .\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nمسأله 13 - اگر دفع كننده‌اى او را دفع كند ( پرت كند ، هل بدهد ) و او بميرد ، قود در فرض عمد و ديه در شبه عمد بر دفع‌كننده است . و اگر او را دفع كند پس روى ديگرى بيفتد و بميرد ، بازهم قود يا ديه بر دفع‌كننده مىباشد . و در روايت صحيحى است كه ديه براى اولياى مقتول بر كسى است كه بر مرد واقع شده و به قتل رسيده و كسى كه دفع شده در ديه بر كسى رجوع مىكند كه او را دفع كرده است . و ممكن است اين روايت حمل شود بر اينكه دفع شدن ، او را به افتادن روى ديگرى مضطر نموده باشد ، به طورى كه كار ، به نحوى منسوب به او باشد .\r\nمسأله 14 - اگر به كسى تصادم ( برخورد ) كند پس مصدوم بميرد ، چنانچه قصد قتل داشته باشد يا فعل طورى باشد كه غالباً مىكشد اين عمد است و قصاص مىشود . و اگر قصد صدمه زدن داشته باشد - نه قتل - و اين صدمه غالباً كشنده نباشد ، ديه‌اش بر مال صدمه‌زننده است . و اگر صدمه‌زننده بميرد در صورتى كه مصدوم در ملك خودش يا در محل مباح يا در راه وسيعى باشد خون صدمه‌زننده هدر است . و اگر در راه تنگى ايستاده باشد پس بدون قصد ، او را صدمه بزند ( و صدمه‌زننده بميرد ) مصدوم ديهء او را ضامن است . و همچنين است اگر در راه تنگ بنشيند ، پس انسانى به سبب او بلغزد . البته اگر قصد صدمه دارد و داراى راه گريز باشد ، خون او هدر است و ضمان مصدوم بر او است .\r\nمسأله 15 - در صورتى كه دو حرّ بالغ عاقل با هم تصادم كنند پس هر دو بميرند ، چنانچه هر دو قصد قتل داشته‌اند اين عمد است . و اگر چنين قصدى نداشتند و كار طورى نيست كه غالباً به قتل برساند ، شبه عمد است و براى ورثهء هر كدام آن‌ها نصف ديهء او مىباشد و نصف ديگر ساقط مىشود . و هر دو پياده باشند يا سواره و يا يكى سواره باشد و يكى پياده ، مساوى مىباشند . و بر هر يك از آن‌ها نصف ارزش مركوب ديگرى است در صورتى كه با تصادم تلف شود . و بين يكى بودن جنس مركوب و مختلف بودن آن - اگر چه در قوت و ضعف متفاوت باشند - فرقى نمىكند . و بين شدت حركت يكى از آن‌ها - نه ديگرى - يا مساوى بودن حركتشان در صورتى كه صدق تصادم بشود ، فرقى\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nنيست . البته اگر يكى از آن‌ها كم حركت باشد به طورى كه صدق تصادم نكند بلكه گفته مىشود كه ديگرى به او خورده است بر مصدوم ضمانى نيست ؛ پس اگر اتومبيل كوچكى با اتومبيل بزرگى تصادم نمايد حكم همان است كه ذكر شد . بنا بر اين ، تقاص در ديه و قيمت ، واقع مىشود و صاحب زيادى - اگر باشد - بر تركهء ديگرى رجوع مىكند .\r\nمسأله 16 - اگر تصادم عمدى نباشد ، به اينكه راه تاريك باشد يا هر دو غافل يا هر دو كور باشند ، پس نصف ديه هر يك از آن‌ها بر عاقلهء ديگرى است . و همچنين است اگر هر دو متصادم بچه يا ديوانه يا يكى از آن‌ها بچه و ديگرى ديوانه باشند در صورتى كه خود آن‌ها سوار شده باشند يا ولىّ در جايى كه براى او جايز است آن‌ها را سوار كرده باشد . و اگر آن‌ها را بيگانه سوار نمايد يا ولىّ در غير مورد جواز يعنى در مورد مفسده ، سوار نمايد پس ديه هر يك از آن‌ها به طور تمام بر كسى است كه آن‌ها را سوار نموده است . و همچنين است قيمت چهارپاى آن‌ها اگر تلف شده باشد .\r\nمسأله 17 - اگر دو حرّ تصادم كنند و يكى از آن‌ها بميرد و قتل شبه عمد باشد ، شخص زنده نصف ديه شخص تلف شده را ضامن است . و در روايتى است كه شخص باقى مانده تمام ديهء ميت را ضامن است ، ولى در اين روايت ضعف است . و اگر دو زن حامله تصادم كنند ، پس هر دو سقط كنند و بميرند نصف ديهء هر يك از آن‌ها ساقط مىشود و نصف ديگرى ثابت مىماند و نصف ديهء جنين در صورتى كه قتل شبه عمد باشد در مال آن‌ها ثابت مىشود و اگر خطا باشد پس بر عاقله است .\r\nمسأله 18 - اگر ديگرى را بخواند و او را از منزلش شبانه خارج كند پس ضامن آن شخص مىباشد تا به خانه مراجعت كند . بنا بر اين ، اگر مفقود شود و حال او معلوم نباشد ، او ضامن ديه‌اش است . و اگر به طور مقتول پيدا شود و او بر ديگرى ادعا كند و اقامهء بيّنه نمايد تحقيقاً تبرئه مىشود . و اگر بيّنه نباشد ، ديه بر او است ؛ و بنابر اصح قود بر او نمىباشد . و همچنين است اگر به قتل او اقرار نكند و آن را بر ديگرى هم ادعا ننمايد . و اگر به صورت مرده پيدا شود ، چنانچه معلوم شود كه او به طور طبيعى مرده يا مار يا عقربى او را نيش زده و قتل او محتمل نباشد ضمانى نيست . و در صورت احتمال قتل او ، بنابر اصح ، بر او ضمان است .\r\n\r\n","description":"","footnote":"","page_name":" 600 ","page_number":600},
  {"content":"\r\n\r\n\r\nبحث دوم : در اسباب\r\nو منظور از اسباب در اينجا هر فعلى است كه تلف با وجود آن فعل ، به علتى غير آن حاصل مىشود ، به طورى كه اگر آن فعل نبود تلف حاصل نمىشد ، مانند كندن چاه و كار گذاردن كارد و انداختن سنگ و به وجود آوردن زمينه و محل لغزش و مانند اين‌ها .\r\nمسأله 1 - اگر سنگى را در ملكش يا ملك مباح قرار دهد يا چاهى را حفر نمايد يا ميخى را بكوبد يا چيزهاى لغزنده را بيندازد و مانند اين‌ها ، ديه كسى را كه افتاده ضامن نيست . و اگر در راه ( عمومى ) مسلمين يا در ملك ديگرى بدون اذن او باشد ، بر او در مالش ضمان ثابت است و اگر در ملك ديگرى حفر نمايد و مالك راضى به آن باشد پس ظاهراً ضمان از حفركننده ساقط است . و اگر اين را به خاطر مصلحت رهگذرها انجام دهد ظاهراً ضمانى نيست ؛ مانند كسى كه جهت دفع حرارت يا جهت پخش نشدن غبار ، راه را آب‌پاشى كند و مانند اين‌ها .\r\nمسأله 2 - اگر مثلًا چاهى را در ملك خودش حفر نمايد سپس كسى را كه اطلاع ندارد دعوت نمايد ، مانند نابينا يا راه تاريك باشد ، ظاهراً ضامن است . و اگر بدون اذن او يا به اذن سابق او قبل از كندن چاه داخل شود و اذن دهنده مطلع نباشد ، ضامن نيست .\r\nمسأله 3 - اگر سيل سنگى را بياورد ضمانى بر كسى نيست ، اگر چه به از بين بردن آن متمكن باشد . و اگر سنگ را بردارد و در جاى ديگرى مانند محل اول يا ضرردارتر از آن ، قرار دهد اشكالى در ضمان نمىباشد . و اما اگر به خاطر مصلحت عابرين آن را از وسط راه به كنارى بزند ، ظاهراً ضمانى نيست .\r\nمسأله 4 - اگر در ملك ديگرى عدواناً چاهى را حفر نمايد ، پس شخص سومى در آن عدواناً داخل شود و در چاه بيفتد ، حفركننده ضامن است .\r\nمسأله 5 - از ( اقسام ) ضرر رساندن به راه مسلمين ، نگهداشتن چهارپايان در راه و ريختن اشياء براى فروش است . و همچنين است نگهداشتن اتومبيل‌ها ، مگر براى مصلحت رهگذرها ، به اندازه‌اى كه سوار شدن و نقل آن‌ها بر آن توقف دارد .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nمسأله 6 - و از ( اقسام ) اضرار است بيرون آوردن ناودان‌ها ، به طورى كه به راه ضرر بزند ؛ پس ظاهراً ضمان در آن ثابت است . و در صورت عدم اضرار ، در صورتى كه اتفاقاً روى ديگرى بيفتد و او را هلاك نمايد ظاهراً ضمان ثابت نمىباشد . و همچنين است كلام در بيرون آوردن نورگيرها و بالكن‌ها . و شايد ضابط در ثبوت ضمان و عدم ضمان ، اذن شارع و عدم آن باشد ؛ پس هر آنچه كه شرعاً در آن اذن داده شده است ، در آن به جهت تلف ناشى از آن ضمان ثابت نيست مانند بيرون آوردن نورگيرهاى غير مضرّ و نصب ناودان‌هايى كه اين چنين است . و هر آنچه كه در آن اذن داده نشده است ضمان ثابت است مانند ضرر رساندن به راه مسلمين به هر نحوى كه باشد ؛ پس اگر به سبب آن ، چيزى تلف شود ، ضمان ثابت است . اگر چه كلّيت آن در هر دو موضع خالى از كلام و اشكال نيست .\r\nمسأله 7 - اگر دو كشتى با هم تصادم كنند و آنچه كه در آن‌ها از نفس و مال هست ، هلاك شود پس اگر اين كار به تعمد هر دو كشتىبان باشد ، اين عمد است . و اگر از روى تعمد نباشد و تصادم به واسطه كار آن‌ها يا كوتاهى آن‌ها باشد در صورتى كه قصد قتل نداشته باشند و چنين تصادمى غالباً منتهى به قتل نباشد ، شبه عمد ، يا از باب اسبابى است كه موجب ضمان مىشود ؛ پس براى هر يك از آن‌ها بر صاحبش نصف قيمت آن چيزى است كه اتلاف نموده است و بر هر يك از آن‌ها نصف ديهء صاحبش است در صورتى كه هر دو تلف شوند . و بر هر يك از آن‌ها نصف ديهء كسى است كه در آن‌ها تلف شود . و اگر هر دو كشتىبان ، مالك نباشند - مانند غاصب و اجير - هر يك نصف دو كشتى و آنچه كه در آن‌ها است را ضامن مىباشند ، پس ضمان در اموال آن‌ها است ، خواه آنچه كه تلف شده ، نفس باشد يا مال . و اگر تصادم به غير فعل آن‌ها و بدون كوتاهى آن‌ها باشد ، به اينكه باد بر آن‌ها غلبه كند ، ضمانى نيست . و اگر يكى از آن‌ها تفريط كند نه ديگرى پس تفريطكننده ضامن است . و اگر يكى از دو كشتى ايستاده يا مانند ايستاده باشد و صاحبش تفريط نكرده باشد ضامن نمىباشد .\r\nمسأله 8 - اگر ديوارى را در ملك خودش يا در ملك مباح ، بر پايه‌اى كه عادتاً مثل آن ثابت مىماند بنا كند ، پس ديوار بدون كج بودن و بدون خراب نمودن ، بلكه بر خلاف عادت ساقط شود ، مانند سقوط آن به سبب زلزله و مانند اين‌ها ، صاحبش آنچه را به وسيله\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nآن تلف شده ضامن نمىباشد ؛ اگر چه در راه يا در ملك ديگرى ساقط شود . و همچنين است اگر آن را به طور متمايل به ملكش بنا كند ، ولى اگر آن را متمايل به ملك ديگرى يا به خيابان بنا كند ، ضامن است . و همچنين است اگر آن را در غير ملكش بدون اذن مالك ، بنا نمايد . اما اگر آن را در ملك خودش به طور مستقيم بنا كند ، سپس به طرف غير ملكش متمايل شود ، چنانچه قبل از تمكن او از بر طرف كردن آن ساقط شود ، ضمانى نيست ، ولى اگر از بر طرف كردن آن متمكن باشد ، پس براى ضمان وجهى است . و اگر ديگرى آن را متمايل نمايد ، ضمان بر او مىباشد ، در صورتى كه مالك متمكن از بر طرف كردن آن نباشد و اگر متمكن باشد ، پس ضمان از ديگرى رفع نمىشود ؛ پس آيا بر او ضمان است و ورثه به او رجوع مىكنند و او به متعدّى مراجعه مىنمايد ، يا ضمانى نيست مگر بر متعدّى ؟\r\nدومى بعيد نيست .\r\nمسأله 9 - اگر به مقدار نياز ، آتشى در ملك خودش روشن كند در صورتى كه احتمال سرايت ندهد ، بدون اشكال اگر اتفاقاً سرايت كند و نفس يا مالى را تلف نمايد ، ضامن نمىباشد . همان طورى كه اگر از مقدار نيازش زيادتر باشد با علم او به سرايت ، اشكالى در ضمان نيست . و ظاهر آن است كه با علم او به سرايت اگر چه به مقدار نيازش باشد ، ضمان ثابت است ، بلكه ظاهر آن است كه اگر عادتاً اقتضاى سرايت داشته باشد در صورتى كه غافل از سرايت باشد - تا چه رسد به اينكه غافل نباشد - ضمان ثابت است . و اگر بيشتر از نيازش آتش روشن كند ، چنانچه عادتاً اقتضا مىكند كه سرايت در آن نباشد پس به سبب امر ديگرى بر خلاف عادت سرايت اتفاق بيفتد ، و ظنّ سرايت نداشته باشد ظاهراً ضمان ثابت نيست . و اگر سرايت به سبب فعل او باشد ، ضامن است و لو اينكه روشن كردن آتش به حدّ نياز باشد .\r\nمسأله 10 - اگر آتش را در ملك ديگرى بدون اذن او ، يا در خيابان - نه به جهت مصلحت عابرين - روشن كند ، آنچه را كه از نفوس و اموال در آن مىافتد و تلف مىشود ضامن است ؛ اگر چه آن را قصد نكرده باشد . ولى اگر ديگرى ، مال يا شخصى را در آتش بيندازد ، روشن كنندهء آن ضامن نيست ؛ بلكه ضمان بر كسى كه انداخته مىباشد . و اگر جنايت به سبب فعل توليدى او واقع شود مانند اينكه آتش را روشن نمايد و به محلى كه\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nدر آن نفوس و اموال است سرايت كند ، ضامن اموال مىباشد و اما نسبت به نفوس ، پس اگر با عمد بوده و فرار متعذر باشد بر او قصاص است و با شبه عمد ، ديه در مالش مىباشد و با خطاى محض پس ديه بر عاقله است . سپس آنچه را كه ما دربارهء روشن نمودن آتش ذكر كرديم ، در باز كردن آب‌ها نيز مىآيد .\r\nمسأله 11 - اگر زبالهء منزلش را كه لغزاننده است مانند پوست خربزه ، در خيابان بيندازد ، يا جاده و كوچه را بر خلاف متعارف آب‌پاشى كند - نه براى مصلحت عابرين - پس انسانى به سبب آن بلغزد ، ضامن است . البته اگر عابر عاقل عمداً پايش را روى آن قرار دهد ، عدم ضمان وجيه است ، ولى اگر حيوان يا ديوانه يا غير مميّزى به سبب آن تلف شود ، ضامن است .\r\nمسأله 12 - اگر ظرف يا غير آن را روى ديوارش بگذارد ، پس بيفتد و به سبب آن نفس يا مالى تلف شود ضامن نيست ، مگر اينكه طورى آن را قرار دهد كه متمايل به طرف راه باشد ، يا آن را طورى قرار دهد كه به طور عادى در راه مىافتد ؛ پس در چنين صورتى ضامن است .\r\nمسأله 13 - در صورت داشتن چهارپاى وحشى مانند شتر مست و اسبى كه گاز مىگيرد و سگ درنده ، حفظ آن واجب است . پس اگر در حفظ آن‌ها اهمال نمايد ، جنايت آن‌ها را ضامن است . و اگر حال آن‌ها را نداند يا بداند ولى بر حفظ آن‌ها قادر نباشد و تفريط نكند ، ضمانى نيست . و اگر بر شخصى حمله كند پس به مقدارى كه دفاع ، آن را اقتضا مىكند ، دفاع نمايد پس حيوان بميرد ، يا جنايتى بر آن حيوان وارد شود ، ضامن نيست ؛ بلكه اگر آن را از نفس محترمه يا مال محترمى دفع نمايد ضامن نيست . و اگر در دفاع افراط كند و بر آن حيوان جنايت وارد نمايد با اينكه دفع آن به غير آن ممكن بوده ، يا براى غير دفاع ، جنايتى بر آن وارد نمايد ضامن است . و ظاهر آن است كه اين حكم در پرنده‌هاى شكارچى و گربه جارى است ، حتى در ثبوت ضمان در صورت تعدّى از مقدار دفاع .\r\nمسأله 14 - اگر چهارپايى بر چهارپاى ديگر هجوم آورد و چهارپاى داخل شونده ،\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nجنايت وارد نمايد ، پس اگر به تفريط مالك در حفظ نمودن آن باشد ، ضامن است . و اگر چهارپاى مدخول عليها جنايت وارد نمايد ، هدر مىباشد .\r\nمسأله 15 - كسى كه داخل خانهء قومى شود پس سگ آن‌ها او را گاز بگيرد ، اگر به اذن آن‌ها داخل شده ، ضامن مىباشند و گرنه ضمانى نيست . و بين اينكه سگ در خانه حاضر باشد يا بعد از دخول او داخل گردد ، و بين اينكه صاحب خانه بداند كه او را گاز مىگيرد و نداند ، فرقى نيست .\r\nمسأله 16 - راكب چهارپا آنچه را كه چهارپا با دست‌هايش - نه با پاهايش - بر آن جنايت وارد مىكند اگر چه ناشى از تفريط نباشد ضامن است . و ثبوت ضمان آنچه را كه با سر يا به جلوهاى بدنش جنايت وارد نمايد ، بعيد نيست . و اگر برعكس متعارف سوارش شود در ضمان آنچه را كه به وسيلهء پاهايش بر آن جنايت وارد مىكند - نه دست‌هايش - وجهى است كه خالى از اشكال نمىباشد . و اگر هر دو پاى سوار ، در يك طرف آن چهارپا باشد ، ضمان جنايت هر دو دست آن بعيد نيست و در ضمان جنايت پاهاى آن ، تردّد است . و آيا در ضمان ، تفريط ، معتبر است ؟ در آن وجهى است كه خالى از اشكال نمىباشد . البته اگر چهارپا اختيار او را سلب نمايد در حالى كه او واقعه را نداند و نداند كه چهارپا چموش مىباشد ، عدم ضمان وجيه است ، خواه به پايش و يا به دستش و يا به جلوهاى بدنش . و همچنين است كلام در كسى كه افسار آن دستش است نسبت به تفصيلى كه گذشت ؛ يعنى ضمان آنچه كه به دستش و جلوهاى بدنش و پايش ، جنايت وارد نمايد . و اگر آن حيوان در حال توقف باشد آنچه را كه با دست و جلوهاى بدن و پايش بر آن جنايت وارد مىكند ، ضامن است ، اگر چه از روى تفريط نباشد . و ظاهر آن است كه بين راه تنگ و وسيع فرقى نيست . و همچنين سوق دهندهء حيوان آنچه را كه او بر آن جنايت وارد نمايد مطلقا ضامن است . و اگر سوق دهنده ، حيوان را بزند ، پس به جهت آن ، حيوان ، جنايت وارد نمايد ، به طور مطلق ضامن است . و همچنين اگر غير از سوق دهنده ، حيوان را بزند پس به خاطر آن ، جنايت نمايد ، آن غير ضامن مىباشد ، مگر اينكه زدن از جهت دفاع از نفس باشد ؛ كه در چنين صورتى ضامن نيست ؛ نه صاحب آن و نه غير او .\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nمسأله 17 - اگر چهارپا ، سوار و سوق دهنده و افسار بگير داشته باشد ، يا دوتاى از آن‌ها را ، ظاهر آن است كه در آنچه كه در آن شركت است ، اشتراك ( در ضمان ) ، و در آنچه كه در آن انفراد است ، انفراد ( در ضمان ) مىباشد ؛ و بين مالك و غير او فرقى نيست . و بعضى گفته‌اند : اگر صاحب چهارپا با آن باشد ، او ضامن است نه سوار . و اين در صورتى چنين است كه راكب ، قاصر باشد .\r\nمسأله 18 - اگر دو نفر بر ترك يكديگر آن را سوار شوند ، در ضمان مساوى مىباشند ، مگر اينكه يكى از آن‌ها به جهت بيمارى يا كوچكى ضعيف باشد ، پس ضمان بر ديگرى است .\r\n\r\nمبحث سوم : در تزاحم موجبات\r\nمسأله 1 - اگر سبب و مباشر ، اجتماع نمايند پس با مساوات آن‌ها يا اينكه مباشر قوىتر باشد ، مباشر ضامن است ؛ مانند اجتماع دافع ( هل دهنده ) و حافر ( حفركننده ) . و اجتماع قرار دهندهء اشياء لغزنده و نصب كنندهء كارد و دافع و اجتماع روشن كنندهء آتش با كسى كه انداخته و اجتماع بنا كنندهء ديوار متمايل با كسى كه ديوار را ريخته . و اگر مباشر ، ضعيف و سبب ، قوى باشد ، پس ضمان بر سبب است مانند اينكه چاهى را در خيابان حفر نمايد و آن را بپوشاند پس غير او شخص سومى را با جهل او به قضيه ، دفع نمايد پس در چاه بيفتد ، ضمان بر حفركننده است .\r\nمسأله 2 - اگر دو سبب جمع شوند ، ظاهر آن است كه ضمان بر سببى است كه تأثيرش زودتر است ، اگر چه حدوث آن ديرتر باشد ؛ مانند اينكه چاهى را در خيابان حفر نمايد و ديگرى سنگى را در كنار آن قرار دهد پس شخصى به سنگ خورده در چاه بيفتد ، ضمان برقرار دهنده سنگ است . و اگر كاردى را در چاه نصب كند ، پس كسى در چاه روى كارد بيفتد ، ضمان بر حفر كنندهء چاه است . و اگر كسى سنگى را قرار دهد و كسى ديگر ، سنگى را پشت آن قرار بدهد پس شخصى به سنگ بخورد و روى سنگ ديگر بيفتد ضمان بر كسى است كه اين شخص به سنگ او خورده است و به همين منوال . اين با تساوى آن‌ها است در عدوان ، ولى اگر يكى از آن‌ها عدوان داشته باشد ، ضمان فقط بر او مىباشد ، مانند\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nاينكه شخصى سنگى را در ملك خود قرار دهد و متعدّى چاهى را حفر كند ، پس كسى به سنگ بخورد و در چاه ساقط شود ، ضمان بر حفركننده متعدّى است .\r\nمسأله 3 - اگر چاه كم‌عمقى را حفر كند پس غير او ، آن را عميق نمايد ، پس آيا ضمان بر اولى است - به جهت سبقت او - يا بر دومى است يا بر هر دو ؟ چند احتمال است كه ارجح آن‌ها اولى است .\r\nمسأله 4 - اگر دو نفر يا بيشتر مثلًا در قرار دادن سنگ مشترك باشند ، پس ضمان بر تمام آن‌ها است ؛ و ظاهر آن است كه ضمان به طور مساوى است اگر چه نيروهايشان مختلف باشد .\r\nمسأله 5 - اگر دو نفر در چاه بيفتند پس هر يك از آن‌ها به واسطه تصادم با ديگرى ، هلاك شود ضمان بر حفركننده است .\r\n\r\nگفتارى در جنايت بر اطراف\r\nو در آن چند مقصد است :\r\n\r\nمقصد اول : در ديات اعضا\r\nبدان كه هر چيزى كه در آن شرعاً اندازه‌اى نيست ، در آن ارش - كه « حكومت » ناميده مىشود - پس فرض مىشود كه حرّ ، عبدى است كه قابل قيمت‌گذارى است و صحيح و معيوب آن قيمت‌گذارى مىشود و ارش گرفته مىشود . و بايد ملاحظهء خصوصيات صحيح و معيوب را بنمايد ، حتى آنچه كه در مقطعى عيب مىباشد ، همانند موى سر ، كه در مدتى روييده مىشود ( و مدتى كه مو نروييده عيب مقطعى به حساب مىآيد ) .\r\n\r\nو اما تقدير در مواردى است :\r\n\r\nاول : مو\r\nمسأله 1 - در موى سر مرد - صغير باشد يا كبير ، پرپشت باشد يا كم پشت - در صورتى كه نرويد ديهء كامل است مانند اينكه آب داغى را روى سر او بريزد پس مويش ريخته شود\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nو ديگر نرويد ، يا موى او را به هر نحوى كه باشد ، از بين ببرد . و همچنين در محاسن ، در صورتى كه تراشيده شود يا مثلًا كنده شود و نرويد ديهء كامل است . و اگر روييده شوند پس بنابر اقوى در محاسن ثلث ديه است و در موى سر ، ارش مىباشد . و اما زن ، پس در موى او در صورتى كه نرويد ديهء كامل است و اگر برويد پس در آن مهر زنانش ( مهر المثل ) مىباشد ؛ و فرقى بين صغيره و كبيره نيست .\r\nمسأله 2 - اگر قسمتى برويد و قسمتى نرويد پس آيا در آن ارش است يا از ديه به حساب آن گرفته مىشود پس نسبت غير روييده نسبت به تمام آن ملاحظه مىشود ، بنا بر اين نصف ديه گرفته مىشود در صورتى كه نصف باشد و ثلث آن اگر ثلث باشد و به همين صورت و كم پشت بودن مو و پرپشت بودن آن ملاحظه نمىشود ؟ دومى در غير روييده ، ارجح است و در روييده ، بنابر ظاهر ارش ساقط نمىشود .\r\nمسأله 3 - تشخيص اينكه مو ابداً نمىرويد به اهل خبره موكول است ؛ پس اگر اهل خبره حكم نمايد كه نمىرويد ، ديه گرفته مىشود . و اگر بعد از آن برويد ، ظاهراً آنچه كه از ديه اضافه است ، برگردانده مىشود .\r\nمسأله 4 - اگر مهر المثل زن بر مهر السنه ، بيشتر باشد ، مهر المثل گرفته مىشود . البته اگر از ديهء كامل بيشتر باشد ، چيزى براى زن نيست ، مگر ديه . و احتمال دارد رجوع به ارش شود .\r\nمسأله 5 - در موى دو ابرو با هم پانصد دينار و در هر يك ، نصف آن و در بعضى از آن بنابر حساب آن مىباشد . اين در صورتى است كه نرويد و گرنه در آن ارش مىباشد ، پس اگر قسمتى برويد و قسمتى نرويد ، در غير روينده ، به حساب آن است و در روينده ظاهراً ارش است .\r\nمسأله 6 - در مژگان چهارگانه ، يعنى موهايى كه روى پلك‌ها مىرويد ، چند قول است كه اقرب آن‌ها ارش مىباشد و احوط آن‌ها در صورتى كه نرويد ديهء كامل است .\r\nمسأله 7 - در غير آنچه كه از مو گذشت تقدير و اندازه‌اى نيست ، ليكن اگر آن را به تنهايى بكند براى آن ارش ثابت است و در صورتى كه منضم به عضو باشد در حالى كه قطع شود يا منضم به پوست باشد در صورتى كه خراشيده شود چيزى در آن نيست ، پس\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nچيزى براى مژگان اگر پلك‌ها قطع شود نيست . و همچنين در موى بازو يا ساق پا اگر قطع شوند ، علاوه بر ديهء عضو چيزى نمىباشد .\r\nمسأله 8 - در محاسن خنثاى مشكل و همچنين در محاسن زن - اگر نقص ، فرض شود - و در هر موردى كه تقديرى در آن نيست ارش ثابت مىباشد . و اگر فرض شود كه بر طرف نمودن مو در عبد يا امه ، قيمت را زياد مىكند ، يا چيزى را از قيمت كم نمىكند ، چيزى بر آن نيست ، مگر تعزير . و اگر فرض شود كه با آن عيب پيدا مىكند ، ارش واجب است .\r\n\r\nدوم : دو چشم\r\nمسأله 1 - در دو چشم با هم ديه كامل است . و در هر يك از آن‌ها نصف ديه مىباشد . و اعمش ( كسى كه ديده‌اش تار است ) و احول ( دو بين ) و اخفش ( شب بين ) و اعشى ( روز بين ) و ارمد ( كسى كه درد چشم دارد ) مانند صحيح است . و اگر در سياهى چشم او سفيدى باشد پس اگر بينايى باقى باشد ، به اينكه سفيدى ، بر ناظر ( عدسى ) نباشد پس ديه كامل است . و گرنه در صورتى كه تشخيص ممكن باشد به حساب آن از ديه ساقط مىشود و گرنه در آن ارش است .\r\nمسأله 2 - در چشم سالم از شخص اعور ( يك چشم ) در صورتى كه اعوريت به خلقت يا به آفت از خداى متعال باشد ديهء كامل است . و اگر جانىاى او را اعور نموده باشد و ديهء آن را از او مستحق باشد در چشم سالم نصف ديه است ، چه ديهء آن را گرفته يا نه و چه بتواند آن را بگيرد يا نه ، بلكه و همچنين ديهء آن نصف است اگر اعوريت او از جهت قصاص باشد .\r\nمسأله 3 - در چشم عوراء ( نابينا ) در صورتى كه آن را خسف نمايد ( حدقه‌اش را معيوب كند ) يا آن را دربياورد ثلث ديه است ، خواه نابينايى آن به خلقت باشد يا به جنايت جانى .\r\nمسأله 4 - در پلك‌ها ديه است . و در تقدير هر پلكى خلاف است ؛ پس قائلى است كه مىگويد : در هر يك ، ربع ديه است . و قائلى است كه مىگويد : در بالايى دو ثلث ديه و در\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nپايينى ثلث ديه مىباشد . و قائلى است كه مىگويد : در بالايى ثلث ديه و در پايينى نصف ديه است . و اين آخرى خالى از ترجيح نمىباشد ؛ ليكن احتياط به مصالحه ، ترك نشود .\r\n\r\nسوم : بينى\r\nمسأله 1 - در بينى اگر از اصلش قطع شود ، ديهء كامل است . و همچنين است در « مارن » آن ، و آن قسمتى از بينى است كه نرم مىباشد و پايين‌تر از قصبه ( نيچه ) بينى مىباشد . و اگر مارن و قسمتى از نيچه بينى را يك‌دفعه قطع كند ، پس ديه‌اش كامل است . و اگر مارن را و سپس قسمتى از قصبه آن را قطع كند پس در مارن ديه كامل و در قصبه ارش است . و اگر مارن را قطع كند سپس تمام قصبه را قطع نمايد در مارن ديه است ؛ پس آيا براى قصبه ديه مىباشد يا ارش ، در آن تأمل است . و اگر قسمتى از مارن را قطع نمايد پس به حساب مارن است .\r\nمسأله 2 - اگر بينى به شكستن يا سوزاندن يا مانند اين‌ها فاسد شود و از بين برود پس در آن ديه كامل است . و اگر به طور بىعيب جوش بخورد ، پس بنابر قول مشهور صد دينار است .\r\nمسأله 3 - در فلج كردن بينى دو ثلث ديهء سالم آن است . و اگر بينى فلج را قطع نمايد ثلث ديه بر او مىباشد .\r\nمسأله 4 - در « روثه » اگر قطع شود نصف ديه است . پس اين روثه آيا پايانهء بينى است يا حاجز بين دو سوراخ است يا مجمع مارن مىباشد ؟ چند احتمال دارد . و احتمال دارد كه اين احتمال‌ها به يك چيز برگردد و آن پايانهء بينى است كه از آن خون مىچكد و آن مجمع مارن است و اين مجمع محل حاجز مىباشد پس اگر حاجز قطع شود از جايى كه از بالا به پايين ديده مىشود ، پايانه بينى را قطع نموده است و آن مجمع مارن است ؛ اگر چه خالى از تأمل نيست .\r\nمسأله 5 - در يكى از دو سوراخ بينى ثلث ديه است . و بعضى گفته‌اند : نصف آن مىباشد ، ولى اولى ارجح است . و اگر چيز نفوذ كننده‌اى در بينى نفوذ كند به طورى كه\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nفاسد نكند مانند سرنيزه يا تير ، پس دو سوراخ و حاجز را پاره كند ، ثلث ديه است . و همچنين است اگر آن را سوراخ نمايد ؛ پس اگر جوش بخورد و سالم شود بنابر احوط خمس ديه است .\r\n\r\nچهارم : گوش\r\nمسأله 1 - در دو گوش در صورتى كه چيزى از آن‌ها نماند ديه كامل است . و در قطع تمام هر يك از آن‌ها نصف ديه است . و در قسمتى از آن به حساب ديه آن مىباشد ؛ اگر نصف است پس نصف ، يا ثلث است پس ثلث و به همين صورت .\r\nمسأله 2 - در خصوص شحمه ( نرمهء ) گوش ثلث ديهء گوش است و در قسمتى از آن ، به حساب آن مىباشد . و در شكافتن گوش بنابر احوط ( وجوبى ) بلكه اظهر ، ثلث ديهء آن است .\r\nمسأله 3 - اگر آن را بزند پس استحشاف پيدا كند يعنى خشك شود ، دو ثلث ديهء گوش بر او مىباشد . و اگر بعد از فلج ، آن را قطع نمايد پس ثلث آن است بنابر احوط ( وجوبى ) در هر دو موضع ، بلكه خالى از قرب نمىباشد .\r\nمسأله 4 - اصم ( كَرْ ) در آنچه گذشت مانند سالم است . و اگر گوش را مثلًا قطع نمايد پس به شنوايى او سرايت كند و آن را از بين ببرد يا از آن كم كند ، در آن علاوه بر ديهء گوش ، ديهء منفعت هم هست ، بدون آن‌كه تداخل نمايند . و همچنين است اگر آن را طورى قطع كند كه استخوانش آشكار شود ، كه با ديهء گوش ، ديهء جراحت موضحه نيز - بدون تداخل - واجب است .\r\n\r\nپنجم : دو لب\r\nمسأله 1 - در دو لب ديهء كامل است . و در هر يك از آن‌ها بنابر اقوى نصف است و احوط ( استحبابى ) در لب پايينى ششصد دينار . و در قطع قسمتى از آن به نسبت مساحت آن از طول و عرض است .\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nمسأله 2 - حدّ لب در بالا آن مقدارى است كه از حيث عرض از لثه فاصله دارد در حالى كه به دو سوراخ بينى و حاجز بينى متصل است ؛ و طول آن به اندازهء طول دهان مىباشد . و حدّ لب پايينى از حيث عرض آن مقدارى است كه از لثه فاصله دارد و طول آن طول دهان است . و حاشيهء دو طرف دهان ( كنارهء لپ‌ها ) از دو لب نمىباشد .\r\nمسأله 3 - اگر جنايتى بر لب وارد نمايد تا اينكه جمع و منقبض شود پس روى دندان‌ها را نگيرد ، در آن حكومت است . و اگر به واسطهء جنايت ، لب‌ها آويزان شوند پس با خنديدن و مانند آن از دندان‌ها فاصله نگيرند بنابر احوط ( وجوبى ) دو ثلث ديه است . و اگر بعد از فلج ، قطع شود پس ثلث ديه است .\r\nمسأله 4 - اگر دو لب را پاره كند تا اينكه دندان‌ها آشكار شوند ثلث ديه بر او مىباشد ؛ پس اگر خوب شود ، خمس ديه است . و در يكى از آن‌ها اگر خوب نشود ثلث ديه است . و اگر خوب شود پس خمس ديه‌اش مىباشد ، بنا بر قول معروف در تمام اين‌ها .\r\n\r\nششم : زبان\r\nمسأله 1 - در زبان سالم اگر تماماً قطع شود ، ديهء كامل است . و در زبان شخص لال در صورت قطع تمام آن ، ثلث ديه است .\r\nمسأله 2 - اگر قسمتى از زبان شخص لال را قطع نمايد ، پس به حساب مساحت آن است . و اما شخص سالم ، پس قطع زبان او به حروف معجم بررسى مىشود و ديه بر تمام آن‌ها به طور مساوى پخش مىشود . و فرقى بين خفيف و سنگين آن و حروف لسانى ( كه به وسيلهء زبان ادا مىشود ) و غير آن نيست . پس اگر همهء حروف معجم از بين رفته باشد ديهء كامل است و اگر بعضى از آن‌ها از بين رفته فقط سهم از بين رفته ، واجب است .\r\nمسأله 3 - حروف معجم در عربى بيست و هشت حرف است ؛ پس ديه بر آن‌ها تقسيم مىشود . و اما غير عربى چنانچه موافق اين‌ها باشد پس به همين حساب است و اگر حروف آن كمتر يا بيشتر باشد ظاهر آن است كه به طور مساوى بر آن‌ها توزيع شود ؛ هر انسانى به حسب لغتش .\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nمسأله 4 - معيار ( تعيين ديه ) در زبان سالم ، مقدار حروفى است كه از بين رفته نه مساحت زبان ؛ پس اگر نصف زبان را قطع كرده باشد اما ربع حروف از بين رفته باشد ديه‌اش ربع مىباشد . و اگر ربع زبان را بريده باشد ولى نصف حروف از بين رفته باشد ، ديه‌اش نصف است .\r\nمسأله 5 - اگر با جنايت ، حرفى از بين نرود ، ليكن طورى تغيير كند كه موجب عيب باشد پس زبانش سنگين يا سريع النطق شود به حدى كه عيب شمرده شود ، يا حرفى به حرفى تغيير كند و لو اينكه دومى صحيح باشد ليكن عيب شمرده شود ، پس مرجع ، حكومت است .\r\nمسأله 6 - اگر جانى زبان او را قطع نمايد پس بعضى از كلام او را از بين ببرد ، سپس شخص ديگرى قسمتى از آن را قطع نمايد پس بعضى از قسمت باقى مانده از بين برود ، به مقدار آنچه كه بعد از جنايت اولى از بين رفته ، نسبت به باقىماندهء آن بعد از جنايت ، ديه گرفته مىشود ؛ پس اگر به جنايت اولى ، نصف كلام او از بين برود نصف ديه بر او مىباشد سپس به جنايت دومى نصف آنچه كه باقى مانده ، از بين برود نصف اين نصف يعنى ربع بر او مىباشد و به همين صورت .\r\nمسأله 7 - اگر شخصى كلام او را به زدن بر سرش و مانند آن - بدون آن‌كه زبانش قطع شود - از بين ببرد بر او ديه مىباشد . و اگر از كلامش كم شود پس به نسبت است ؛ چنان كه گذشت . و اگر ديگرى زبان او را كه به سبب فعل قبلى لال شده است قطع نمايد ، بر او ثلث ديه است اگر چه براى زبان ، فايدهء چشيدن و كمك به كار آسيا نمودن ، باقى بماند . و بين اينكه مجنى عليه بر حروف شفوى ( كه از لب ادا مىشود ) و حروف حلقى ( كه از حلق ادا مىشود ) توانايى دارد يا نه ، فرقى نيست .\r\nمسأله 8 - اگر زبان بچه را قبل از رسيدن او به حدّ نطق قطع نمايد بر او ديهء كامل است .\r\nو اگر به اين حدّ رسيده باشد ولى نطق نكرده پس با قطع آن ، ثابت نمىشود مگر ثلث . و اگر خلاف آن آشكار شود آنچه كه نقص پيدا كرده از جانى گرفته مىشود .\r\nمسأله 9 - اگر بدون قطع بر او جنايت نمايد پس كلامش از بين برود سپس عود كند ، ظاهر آن است كه ديه عودت داده مىشود . و اما اگر دندان او را دربياورد پس عود كند ،\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nديه‌اش عودت داده نمىشود .\r\n\r\nهفتم : دندان‌ها\r\nمسأله 1 - در دندان‌ها ، ديهء كامل است . و اين ديه بر بيست و هشت دندان تقسيم مىشود كه دوازده‌تاى آن‌ها در قسمت‌هاى جلوى دهان است : دو ثنيه ( دندان پيش ) و دو رباعى ( دندان بين پيش و نيش ) و دو ناب ( دندان نيش ) از بالا و مثل آن از پايين است ، كه در هر يك از آن‌ها پنجاه دينار است ؛ بنا بر اين تمام آن ششصد دينار مىباشد . و شانزده دندان در عقب دهان است در هر طرف از طرف‌هاى چهارگانه ، چهار دندان ضاحكه ( دندان خنده ) و اضراس ( دندان‌هاى آسيا ) است كه سه تا هستند . در هر يك از آن‌ها بيست و پنج دينار مىباشد ؛ پس تمام آن ، چهارصد دينار مىشود . و نواجذ ( دندان‌هاى عقل ) و دندان‌هاى زايد ، در حساب ملاحظه نمىشوند .\r\nمسأله 2 - اگر دندان‌ها از بيست و هشت دندان كمتر باشند در مقابل آن از ديه كم مىشود ؛ چه اين نقص ، خلقتى باشد يا عارضى .\r\nمسأله 3 - براى بيشتر از بيست و هشت دندان ، ديهء مقدرى نيست و ظاهر آن است كه به ارش رجوع شود ؛ خواه زيادى از قبيل نواجذ باشند كه در رديف دندان‌ها مىباشند ، يا به صورت زايد در كنار دندان‌ها در داخل يا خارج روييده شده باشد و اگر در كندن آن‌ها نقصى نباشد ، يا كمالى را زياد نمايد چيزى نيست ، اگر چه فاعل آن ظالم و گناهكار است و حاكم حق تعزير او را دارد .\r\nمسأله 4 - در دندان‌ها بين سفيد و زرد و سياه آن‌ها - در صورتى كه رنگ آن‌ها اصلى باشد نه آن‌كه به خاطر عارضه و عيبى باشد - فرقى نمىباشد . و اگر به جنايت سياه شوند ولى ساقط نشوند بنابر اقوى ديه‌اش دو ثلث ديهء سالم آن مىباشد . و اگر دندانى كه به جنايت يا به جهت عارضه‌اى سياه شده بكند ، بنابر احوط ( وجوبى ) ثلث ديهء آن ثابت است ؛ بلكه خالى از قرب نمىباشد . و در شكسته شدن دندان بدون افتادن آن بنابر اقوى ، حكومت مىباشد .\r\nمسأله 5 - اگر آنچه را كه از لثه بيرون آمده بشكند و اصل و ريشهء دندان كه در لثه مدفون است باقى بماند ديه‌اش مانند دندان كنده شده است . و اگر شخصى آنچه را كه از لثه بيرون آمده بشكند سپس ديگرى ريشه را بكند ، پس براى ريشه ارش است ؛\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nخواه جانى دو نفر باشند يا يك نفر در دو دفعه .\r\nمسأله 6 - اگر دندان بچه را كه غير اصلى ( شيرى ) است بكند ، تا گذشتن زمانى كه به طور عادى در آن زمان روييده مىشد ، انتظار مىكشد ، پس اگر روييد بنابر قولى ارش است ، ولى بعيد نيست كه ديه هر دندانى يك شتر باشد . و اگر نروييد پس ديهء آن مانند دندان بالغ است .\r\nمسأله 7 - اگر دندانى كنده شود پس در جايش ثابت شود آنگاه همان طورى كه قبلًا بود روييده شود در كندن آن ديهء كامل است . و اگر در جاى آن دندانى قرار دهد پس مانند دندان اصلى با حيات و روييده شود بنابر احوط ( وجوبى ) در كندن آن ديهء اصلى است به طور كامل ، بلكه خالى از وجه نمىباشد .\r\n\r\nهشتم : گردن\r\nمسأله 1 - در گردن اگر شكسته شود پس شخص « اصغر » شود ، يعنى گردنش كج شود و به يك طرف مايل شود ، بنابر احوط ( وجوبى ) ديهء كامل است . و همچنين است اگر طورى بر او جنايت وارد كند كه گردنش به طرفى پيچيده و كوچك شود . و اگر طورى بر او جنايت وارد كند كه از بلعيدن غذا جلوگيرى نمايد و به همين صورت - با رساندن غذا به او به طريق ديگر - زنده بماند ، چنين است . و بعضى گفته‌اند : در دو مورد ارش است . و اين قول بعيد نيست .\r\nمسأله 2 - اگر عيب ، يعنى كجى گردن و بطلان بلعيدن ، از بين برود ديه ندارد و ارش بر او مىباشد . و همچنين است اگر طورى شود كه بلعيدن و راست نگهداشتن گردن و التفات ، به سختى برايش ممكن باشد .\r\n\r\nنهم : دو استخوان پايين صورت\r\nمسأله 1 - در « لحيين » اگر هر دو كنده شوند ديهء كامل است . و در هر يك از آن‌ها نصف ديه است ، كه پانصد دينار مىباشد . و « لحيين » دو استخوانى هستند كه محل ملاقاتشان چانه مىباشد و در طرف بالا آخر هر يك از آن‌ها از دو طرف صورت به گوش ، اتصال دارد و روييدن دندان‌هاى پايين بر آن‌ها مىباشد .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nمسأله 2 - اگر از هر يك از آن‌ها يا از يكى از آن‌ها ، قسمتى را دربياورد پس به حساب مساحت آن است . و اگر يكى از آن‌ها و قسمتى از ديگرى را بكند پس براى آن‌كه كنده شده نصف ديه است و براى قسمت ديگرى به حساب مساحت است .\r\nمسأله 3 - آنچه را كه ما ذكر كرديم در جايى كه جداگانه از دندان‌ها كنده شوند ثابت است ، مانند كندن آن‌ها از كسى كه دندان ندارد . و اما اگر با دندان‌ها كنده شوند پس ديهء دندان‌ها بر آن زياد مىشود و تداخل نمىكنند .\r\nمسأله 4 - اگر بر آن‌ها جنايتى وارد نمايد و جويدن او ناقص شود يا نقصى در خود آن‌ها پيدا شود در آن ارش است .\r\n\r\nدهم : دو دست\r\nمسأله 1 - در دو دست ، ديهء كامل است . و در هر يك از آن‌ها نصف ديه است . و فرقى بين راست و چپ نيست . و كسى كه به جهت خلقت يا عارضه‌اى يك دست داشته باشد براى آن نصف ديه مىباشد .\r\nمسأله 2 - حدّ دست كه در آن ديه مىباشد « معصم » است ، يعنى مفصلى كه بين كف و ذراع مىباشد ؛ پس اگر يكى از آن‌ها از مفصل قطع شود در آن نصف ديه است . و اگر در آن انگشت‌ها هم باشند در اين فرض ، ديه‌اى براى انگشت‌ها نيست . و اگر انگشت‌ها به طور جدا ، از كف قطع شوند پانصد دينار - نصف ديه - است .\r\nمسأله 3 - در قطع كف با نبود انگشت‌ها ، ارش است ؛ خواه در خلقت بدون انگشت باشد يا به واسطهء آفتى يا به جنايت جانى چنين باشد .\r\nمسأله 4 - اگر كف داراى انگشت با زياده‌اى از مچ قطع شود در دست پانصد دينار است . و همچنين است اگر آن را با مقدارى از ذراع قطع نمايد . پس آيا در اين زيادى ، حكومت است يا به حساب مساحت اعتبار مىشود ؟ در آن تردّد است .\r\nمسأله 5 - در قطع دست از آرنج پانصد دينار است ، كف داشته باشد يا نه . و از شانه همچنين است ، آرنج داشته باشد يا نه . و اگر از بالاى آرنج بريده شود پس در زيادى ، هم\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nاحتمال حكومت است و هم احتمال حساب آن به مساحت است .\r\nمسأله 6 - اگر بر يك مچ يا بر يك آرنج يا بر يك شانه دو دست داشته باشد پس در اصلى ، ديهء دست كامل است و در زيادى حكومت مىباشد . و تشخيص اصلى از زيادى عرفى است يا موكول به اهل خبره است . و در صورت مشتبه بودن و عدم تميّز ، اگر يك نفر آن‌ها را با هم قطع نمايد بر او ديه و ارش مىباشد . و در صورتى كه قطع‌كننده متعدد باشد ، ظاهراً نسبت به هر يك از آن‌ها حكومت است . و اگر قطع‌كننده يك نفر باشد ليكن قطع دومى بعد از پرداخت حكومت باشد ، ظاهراً ديهء كامل بر او لازم مىباشد .\r\n\r\nيازدهم : انگشت‌ها\r\nمسأله 1 - در انگشت‌هاى دو دست ، ديهء كامل است . و همچنين است در انگشت‌هاى دو پا . و در هر يك از انگشتان ، يك دهم ديه است ؛ و فرقى بين انگشت شصت و غير آن نيست .\r\nمسأله 2 - ديه هر انگشتى بر سه بند تقسيم شده است كه در هر بندى ثلث آن مىباشد .\r\nو در انگشت شصت ، بر دو بند تقسيم شده است كه در هر يك از آن‌ها نصف آن مىباشد .\r\nمسأله 3 - در انگشت زيادى اگر از اصلش قطع شود ، ثلث اصلى است . و جريان اين حكم نسبت به سر انگشت زايد ، بعيد نيست .\r\nمسأله 4 - اگر عدد انگشت‌هاى اصلى در بعضى از نژادها و همچنين عدد سرانگشت‌هاى اصلى آن‌ها زيادتر از مقدار متعارف باشد ، بعيد نيست كه بر حسب آن‌ها تقسيم شود .\r\nمسأله 5 - در فلج كردن هر يك از انگشت‌ها دو ثلث ديه آن است و در قطع آن بعد از فلج ثلث ديه است .\r\nمسأله 6 - در ناخن در صورتى كه روييده نشود يا به طور سياه و فاسد روييده شود بنابر احوط ( وجوبى ) ده دينار است . و اگر به صورت سفيد ، برويد پس پنج دينار است .\r\n\r\nدوازدهم : پشت\r\nمسأله 1 - در شكستن پشت در صورتى كه با علاج و شكسته‌بندى خوب نشود ديه كامل\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nاست . و همچنين است اگر با جنايت ، آن را كج و منحنى كند پس پشت او از صاف بودن خارج شود و برآمده شود يا طورى شود كه بر نشستن يا راه رفتن ، قدرت نداشته باشد .\r\nمسأله 2 - اگر معالجه شود اما بر انحناى پشت باقى بماند پس ديهء كامل است . و همچنين است اگر از آثار شكستن چيزى باقى بماند ، به اينكه بر راه رفتن توانايى پيدا نكند مگر به وسيلهء عصا ، يا به جهت اين جنايت ، جماع يا نطفه‌اش از بين رفته باشد ، يا به جهت آن سلس بول پيدا كند و مانند اين‌ها .\r\nمسأله 3 - اگر معالجه شود پس خوب شود و از اثر جنايت چيزى باقى نماند پس صد دينار است .\r\nمسأله 4 - منظور از پشت ، همان استخوانى است كه داراى فقرات است كه از بالاى پشت ( نزديك گردن ) تا عجز كشيده شده است - و آن همان صلب است - و شكستن آن موجب ديه مىباشد .\r\nمسأله 5 - اگر پشت شكسته شود پس هر دو پا فلج شوند پس يك ديه براى شكستن پشت و دو ثلث ديه براى فلج كردن پاها مىباشد .\r\n\r\nسيزدهم : نخاع\r\nمسأله 1 - در قطع نخاع ديهء كامل است و در قسمتى از آن به نسبت مساحت ، حساب مىشود .\r\nمسأله 2 - اگر نخاع را قطع كند و به جهت آن عضو ديگرى معيوب شود پس اگر در آن عضو ديه مقدّر است علاوه بر ديه نخاع ، ديه ديگرى ثابت مىشود و اگر در آن ديهء مقدّر نباشد ، حكومت ثابت است .\r\n\r\nچهاردهم : پستان‌ها\r\nمسأله 1 - در پستان‌هاى زن ديه او مىباشد و در هر يك از آن‌ها نصف ديه‌اش مىباشد .\r\nمسأله 2 - اگر هر دو يا يكى از آن‌ها با چيزى از پوست سينه ، بريده شود ، در پستان - به آنچه كه گذشت - ديه‌اش مىباشد و در پوست ، حكومت است . و اگر بر سينه جراحتى كه\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nبه جوف آن برسد وارد كند علاوه بر آن ، ديهء جائفه ( جراحتى كه به درون بدن برسد ) لازم مىباشد .\r\nمسأله 3 - اگر پستان صدمه ببيند و شيرش با بقاى پستان قطع شود يا آمدن شير با بودن آن در پستان ، متعذر گردد يا آمدن شير در وقتش با اينكه فعلًا در آن نيست ، متعذر گردد ، يا شيرش كم شود ، يا عيب پيدا كند مانند اينكه شير مخلوط به خون يا چرك بيرون بيايد ، در آن حكومت است .\r\nمسأله 4 - اگر دو « حلمه » ( نوك پستان ) را از زن قطع كند بعضى گفته‌اند : در آن ديه كامل است ، ولى در آن اشكال مىباشد . و حكومت محتمل است . و احتمال حساب به مساحت نيز مىباشد . اما آخرى خالى از رجحان نيست .\r\nمسأله 5 - در حلمهء پستان مرد يك هشتم ديه - يك صد و بيست و پنج دينار - مىباشد .\r\nو در هر دو با هم ربع مىباشد . و در قولى آمده است كه در آن‌ها ، ديه كامل است ، ولى اولى اقوى مىباشد .\r\n\r\nپانزدهم : ذكر\r\nمسأله 1 - در حشفه و بيشتر از آن اگر چه چيزى از ذكر نماند در صورتى كه با يك قطع كردن باشد ديهء كامل است . و بين ذكر جوان و پيرمرد و بچه و خصى خلقتى و كسى كه بيضه‌هايش كشيده شده يا بيضه‌هايش كوبيده شده و غير آن ، در صورتى كه موجب فلج نباشد ، فرقى نيست .\r\nمسأله 2 - اگر قسمتى از حشفه را قطع نمايد ديه مقطوع به نسبت ديه از مساحت حشفه ، حساب مىشود ، نه مساحت همهء ذكر .\r\nمسأله 3 - اگر مجراى بول را بدون قطع كردن پاره كند در آن حكومت است . و اگر قسمتى از حشفه را قطع كند و اين قطع ملازم پاره نمودن مجرا باشد چيزى بر او نيست مگر آنچه كه براى حشفه مىباشد . و اگر ملازم آن نباشد و پاره شدن ، جنايت زايدى بر آن باشد ، پس براى آن حكومت ثابت است و براى حشفه همان است كه گذشت .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nمسأله 4 - اگر حشفه را قطع نمايد و ديگرى - يا همان شخص به قطع كردن ديگرى - بقيه آن را قطع نمايد ، پس ديه براى قطع حشفه و حكومت براى قطع باقى مانده است . و اگر كسى قسمتى از حشفه و ديگرى بقيهء حشفه را قطع نمايد بر هر يك از آن‌ها به حساب مساحت است .\r\nمسأله 5 - اگر قسمتى از حشفه را قطع كند و ديگرى ذكر را به طورى قطع كند كه چيزى از آن نماند ، پس در قطع قسمتى از حشفه به مساحت حساب مىشود و در قطع باقى مانده ، چند وجه است : حكومت ، يا حساب نسبت به حشفه و حكومت در باقى مانده ، يا ديهء كامل ؟ اوجه آن‌ها اولى است و احوط ( استحبابى ) آن‌ها آخرى مىباشد .\r\nمسأله 6 - در ذكر عنّين ثلث ديه است . و همچنين است در قطع ذكر فلج . و در قطع قسمتى از آن ، به حساب آن مىباشد و بعيد نيست كه حساب ، نسبت به مجموع ذكر باشد نه خصوص حشفه .\r\nمسأله 7 - اگر نصف ذكر را از حيث طول قطع نمايد و در نصف ديگر ، خللى از فلج و مانند آن حاصل نشود پس نصف ديه مىباشد . و اگر در باقى مانده فلجى حادث كند پس براى قطع نصف ديه است و براى فلج ، دو ثلث ديهء نصف ديگر ( ذكر ) است پس بر او پنج ششم مىباشد .\r\nمسأله 8 - در ذكر خنثاى مشكل يا خنثايى كه زن بودن او معلوم است ، حكومت مىباشد .\r\n\r\nشانزدهم : دو خصيه\r\nمسأله 1 - در دو خصيه ، ديه كامل مىباشد ؛ پس آيا براى هر يك ، نصف آن است يا براى بيضه چپ دو ثلث و براى بيضه راست ثلث است ؟ اوجه دومى است ولى احوط ( استحبابى ) دو ثلث است در خصيهء چپ و نصف است در راست ، در صورتى كه در دو دفعه كنده شوند .\r\nمسأله 2 - در اين حكم بين صغير و كبير و پيرمرد و جوان و مقطوع الذكر و غير آن و\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nكسى كه ذكرش فلج است و غير او و عنين و غير عنين فرقى نيست .\r\nمسأله 3 - در بيمارى ادْرَه كه نفخ پيدا كردن خصيه‌ها است چهارصد دينار است ؛ پس اگر در اثر آن بين پاهايش بازشود و نتواند به صورتى كه برايش نافع باشد راه برود ، در آن هشتصد دينار - چهار پنجم ديه نفس - است .\r\n\r\nهفدهم : فرج\r\nمسأله 1 - در دو « شفر » زن يعنى گوشتى كه مانند احاطهء دو لب نسبت به دهان ، عورت زن را احاطه نموده است ، ديه كامل او مىباشد . و در يكى از آن‌ها نصف آن است ؛ خواه زن ، كبيره باشد يا صغيره ، ثيّبه باشد يا باكره ، ختنه شده باشد يا غير آن ، قرنا باشد يا رتقا يا سالم ، افضا شده باشد يا غير آن .\r\nمسأله 2 - اگر به جنايت فلج شوند ظاهراً دو ثلث ديه آن است . و اگر چيزى از آن دو را كه در آن‌ها فلجى است قطع كند در آن ثلث مىباشد .\r\nمسأله 3 - در « ركب » ، و آن در زن جاى عانهء مرد مىباشد ، حكومت است ؛ آن را جدا از عورت قطع نمايد يا منضم به آن و همچنين در عانهء مرد حكومت مىباشد .\r\nمسأله 4 - در افضاى زن ، ديهء كامل او مىباشد . و افضا اين است كه دو راه بول و حيض را يكى قرار دهد . و همچنين است بنابر احوط ( وجوبى ) اگر دو راه حيض و غائط را يكى قرار دهد . و بين مرد بيگانه و زوج فرقى نيست مگر در يك صورت و آن جايى است كه افضا از زوج ، به وطى بعد از بلوغ باشد . و اما قبل از بلوغ بر او ديهء زن با مهرش مىباشد .\r\nمسأله 5 - اگر زن از طرف غير شوهرش اكراه شده باشد پس براى او مهر المثل است با ديه . و اگر زن موافق او باشد پس براى زن ديه است ، نه مهر . و اگر زنى كه اكراه شده ، باكره باشد ، آيا علاوه بر مهر و ديه ، ارش بكارت نيز براى او واجب است ؟ در آن تردّد است ؛ و احوط ( وجوبى ) اين است .\r\nمسأله 6 - مهر و ارش در صورت قائل شدن به آن ، در مال او مىباشد و همچنين است ديه .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\n\r\nهجدهم : دو اليه\r\nمسأله 1 - در دو « اليه » ( كفل‌ها ) ديه كامل است . و در هر يك از آن‌ها نصف ديه مىباشد . و همچنين در زن ، ديهء او و در هر يك از آن‌ها نصف ديهء او است . و در قسمتى از هر يك از آن‌ها به حساب مساحت آن مىباشد .\r\nمسأله 2 - ظاهر آن است كه « اليه » عبارت است از : گوشت بالا آمده بين ران و پشت تا به استخوان منتهى شود ؛ پس اگر به استخوان نرسد ظاهر آن است كه حساب آن به مساحت مىباشد . اگر چه احوط ( استحبابى ) در قطع آن به طورى كه به مساوات پشت و ران برسد - اگر چه به استخوان نرسد - ديه كامل است .\r\n\r\nنوزدهم : دو پا\r\nمسأله 1 - در دو پا ، ديه كامل است . و در هر يك از آن‌ها نصف ديه مىباشد . و حدّ پاها مفصل ساق است .\r\nمسأله 2 - بحث در اينجا مانند بحث در دو دست است ؛ در قطع از مفصل زانو يا از اصل ران‌ها و در هر يك از آن دو و در قطع قسمتى از ساق با مفصل آن و همچنين در قطع شخصى از مفصل ساق و قطع شخص ديگر قسمتى از ساق را ، پس كلام در هر دو يكى مىباشد .\r\nمسأله 3 - در انگشت‌هاى دو پا ، به تنهايى ديهء كامل است . و در هر يك از آن‌ها يك دهم ديه است . و ديهء هر انگشتى به سه بند به طور مساوى تقسيم مىشود ، مگر شصت كه در آن بر دو بند تقسيم مىشود .\r\nمسأله 4 - كلام در پاى زيادى مانند كلام در دست زيادى است . و همچنين است در انگشت‌ها .\r\n\r\nبيستم : دنده‌ها\r\nمسأله 1 - از كتاب ظريف بن ناصح است كه : « و در ضلع‌ها ( دنده‌ها ) در اضلاعى كه\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nمخالط قلب باشد در صورتى كه ضلعى از آن‌ها شكسته شود ديه‌اش بيست و پنج دينار مىباشد » . تا اينكه مىگويد : « و در اضلاعى كه پهلوى دو عضد قرار گرفته‌اند ، ديهء هر ضلعى اگر شكسته شود ، ده دينار است » . و به مضمون اين عبارت ، اصحاب ، فتوا داده‌اند و اشكالى در آن نمىباشد ؛ ليكن مراد از آن آشكار نيست . پس آيا اين تفصيل بين طرفى كه پهلوى قلب قرار گرفته و طرفى كه نزديك عضد است مىباشد ، يا تفصيل بين ضلعى است كه محيط به قلب است و غير آن ، يا تفصيل بين ضلع‌هايى است كه در طرف سينه و جلو قرار گرفته و غير آن‌ها از ضلع‌هايى كه نزديك هر دو عضد و منتهى به پشت مىباشند ؟ و احتمال دارد كه تصحيف شده باشد و اصل آن : « فيما حاط القلب » باشد ( به جاى فيما خالط القلب ) از « حاطه ، يحوطه » يعنى حفظ و حراست مىكند . يا اصل آن : « فيما احاط بالقلب » باشد ، پس اقوى در ضلع‌هايى كه از طرف چپ قلب را احاطه كرده‌اند در هر يك از آن‌ها بيست و پنج است و اما در غير آن‌ها احتياط به صلح ، ترك نشود ، مخصوصاً نسبت به ضلع‌هايى كه در طرف راست مجاور ضلع‌هايى است كه در طرف چپ محيط به قلب مىباشند ، اگر چه قول به عدم وجوب زايد بر ده دينار در غير ضلعى كه محيط به قلب است ، خالى از قرب نمىباشد .\r\n\r\nبيست و يكم : ترقوه\r\nمسأله 1 - در دو ترقوه ، ديه كامل است . و در هر يك از آن‌ها در صورتى كه شكسته شود پس بدون عيب خوب شود ، چهل دينار است .\r\nمسأله 2 - اگر يكى از آن‌ها شكسته شود و خوب نگردد ظاهر آن است كه در آن ، نصف ديه مىباشد . و اگر به صورت معيوب خوب شود پس بنابر احوط ( وجوبى ) - اگر اقوى نباشد - چنين است . و بعضى گفته‌اند : در آن‌ها حكومت است .\r\n\r\nخاتمه و در آن چند فرع است :\r\n\r\nاول - اگر « بعصوص » شخصى را بشكند\r\nپس نتواند غائطش را نگهدارد در آن ديه كامل است . و « بعصوص » يا استخوان مفصل لگن يا عصعص يعنى دمچه ( انتهاى ستون فقرات )\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nيا استخوان نازكى در اطراف دبر است . و اگر غائطش را مالك باشد ، ولى بادش را در اختيار نداشته باشد ، ظاهراً حكومت است .\r\n\r\nدوم - اگر « عجان » او را بزند\r\nپس مالك ادرار و غائطش نباشد در آن ديهء كامل است . و « عجان » ما بين بيضه‌ها و حلقهء دبر مىباشد . و اگر يكى از آن‌ها را مالك باشد و بر ديگرى اختيار نداشته باشد بعيد نيست كه در آن هم ديه كامل باشد و حكومت نيز محتمل است .\r\nولى احوط ( وجوبى ) مصالحه است . و اگر غير عجان او را بزند پس آن‌ها را مالك نباشد ظاهراً ديه كامل دارد . و اگر يكى از آن‌ها را مالك نباشد پس حكومت و ديه محتمل مىباشد و احوط ( وجوبى ) مصالحه است .\r\n\r\nسوم - در شكستن هر استخوانى از عضوى كه ديهء مقدّر دارد ، يك پنجم ديهء آن عضو مىباشد ؛\r\nپس اگر به صورت غير معيوب ، خوب شود چهار پنجم ديهء شكستن آن مىباشد .\r\nو در جراحت موضحهء آن ربع ديهء شكستن آن است . و در كوبيدن و خرد كردن آن در صورتى كه خوب نشود ثلث ديهء آن عضو است ؛ پس اگر به صورت غير معيوب خوب شود چهار پنجم ديهء كوبيدن آن است . و در جدا نمودن آن از عضو به طورى كه معطّل بماند دو ثلث ديه اين عضو است ؛ پس اگر به صورت غير معيوب خوب شود چهار پنجم ديه جدا نمودن آن است . همه اين‌ها بنابر قول مشهور است ، و احوط در آن‌ها مصالحه مىباشد .\r\n\r\nچهارم - كسى كه شكم انسانى را بمالد تا از او حدث سر بزند ،\r\nشكم او ماليده مىشود تا حدثى احداث كند ، يا اينكه ثلث ديه را غرامت بكشد . و ظاهر آن است كه حدث ، بول يا غايط است ؛ پس اگر باد از او حادث شود در آن حكومت مىباشد .\r\n\r\nپنجم - كسى كه باكره‌اى را به وسيلهء انگشت افضا نمايد\r\nپس مثانه او را پاره نمايد و او مالك ادرارش نباشد در آن ديهء ( كامل ) او و مهر مثل زن‌هايش مىباشد .\r\n\r\nمقصد دوم : در جنايت بر منافع\r\nو آن در چند مورد است :\r\n\r\nاول - عقل ؛\r\nو در آن ديهء كامل مىباشد . و در نقصان آن ارش است . و در زايل شدن و نقصان آن ، قصاصى نيست .\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nمسأله 1 - در زايل شدن يا نقصان عقل ، بين اينكه سبب در آن‌ها ، زدن بر سر او باشد يا بر غير آن و بين غير آن از اسباب ، فرقى نيست . پس اگر او را در وحشت بيندازد تا عقلش زايل شود بر او ديهء كامل است . و همچنين است اگر او را سحر نمايد .\r\nمسأله 2 - اگر بر او جنايتى وارد كند ، مانند اينكه سرش را مجروح كند يا دست او را قطع نمايد پس عقلش برود ، ديهء دو جنايت ، تداخل ندارند . و در روايت صحيحه‌اى آمده كه : « اگر به يك ضربت باشد تداخل مىكنند » ليكن اصحاب ما از اين روايت اعراض نموده‌اند و با اين حال احتياط به مصالحه ، خوب است .\r\nمسأله 3 - اگر عقل به واسطهء جنايت زايل شود و ديه را بپردازد سپس عقل عود نمايد پس در برگشتن ديه ، تأمل است ، اگر چه برگشتن آن و رجوع به حكومت ، اشبه مىباشد .\r\nمسأله 4 - اگر جانى و ولىّ مجنى عليه در زايل شدن عقل يا نقصان آن اختلاف نمايند پس مرجع اهل خبره از پزشك‌ها است و بنابر احوط ( وجوبى ) تعدّد و عدالت آن‌ها معتبر است . و امكان دارد او را در حال خلوت و غفلتش آزمايش كرد ؛ پس اگر اختلال او ثابت باشد كه همان است و اگر روشن نشود نه به وسيله اهل خبره - به جهت اختلاف اهل خبره مثلًا - و نه از آزمايش ، پس قول ، قول جانى است با قسم .\r\n\r\nدوم - شنوايى ؛\r\nو در زايل شدن آن از هر دو گوش ، ديه كامل است . و در شنوايى هر گوش نصف ديه مىباشد .\r\nمسأله 1 - در ثبوت نصف ، بين اينكه يكى از دو گوش تيزتر از ديگرى باشد يا نه ، فرقى نيست . و اگر شنوايى يكى از آن‌ها به سببى از خداى متعال يا به جنايتى يا بيمارى يا غير آن‌ها ، زايل شده باشد ، در ديگرى نصف مىباشد .\r\nمسأله 2 - اگر برنگشتن شنوايى معلوم باشد يا اهل خبره به آن شهادت دهند ، ديه مستقر مىباشد . و اگر اهل خبره اميدوار بودند كه بعد از مدت متعارفى ، شنوايى برگردد ، بايد انقضاى آن مدت را انتظار كشيد ، پس اگر عود نكند ، ديه استقرار پيدا مىكند . و اگر قبل از گرفتن ديه عود كند پس ارش مىباشد . و اگر بعد از گرفتن ديه ، عود نمايد اقوى آن است كه ديه برنمىگردد . و اگر قبل از گرفتن ديه بميرد ، اقرب ثبوت ديه مىباشد .\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nمسأله 3 - اگر هر دو گوش را قطع نمايد و شنوايى به سبب آن زايل شود بر او دو ديه كامل مىباشد . و اگر جنايت ديگرى بر او وارد نمايد پس شنوايى او را زايل كند ، بر او ديهء جنايت و شنوايى مىباشد ، و اگر يكى از دو گوش را قطع نمايد پس تمام شنوايى از هر دو گوش زايل شود پس يك ديه و نصف مىباشد .\r\nمسأله 4 - اگر اهل خبره به عدم فساد قوه شنوايى شهادت دهد ليكن در راه آن نقصى وارد شده باشد كه آن را از شنوايى منع كرده پس ظاهر ثبوت ديه است ، نه حكومت . و اگر شنوايى بچه را زايل كند پس نطق او معطل شود ظاهراً نسبت به تعطيل شدن نطق ، علاوه بر ديه ، حكومت ثابت است .\r\nمسأله 5 - اگر جانى زايل شدن شنوايى مجنى عليه را انكار كند يا بگويد كه صداقت او را نمىدانم ، حال او در وقت صداى بسيار بلند و رعد قوى آزمايش مىشود و بعد از آن‌كه او را غافل مىكنند ، صيحه‌اى بر او مىكشند پس اگر آنچه را كه ادعا كرده ، تحقق پيدا كند ديه را مىدهد . و ممكن است كه به افراد حاذق و متخصصين در شنوايى - با اطمينان به آن‌ها - رجوع شود . و احوط ( وجوبى ) تعدّد و عدالت است . و اگر حال او معلوم نگشت قسامه به جهت لوث قسم داده مىشود و به نفع او حكم مىشود .\r\nمسأله 6 - اگر ادعا كند كه شنوايى يكى از گوش‌ها كم شده است ، نسبت به ديگرى مقايسه مىشود و به حساب تفاوت آن‌ها ، ملزم به ديه مىشود . و راه مقايسه اين است كه گوش ناقص به طور محكم بسته مىشود و گوش سالم بازگذاشته مىشود و در مقابل صورت او زنگى زده مىشود و به او گفته مىشود بشنو ، پس اگر صدا بر او مخفى بماند ، جاى آن علامت‌گذارى مىشود سپس از پشت او به زنگ زده مىشود تا بر او مخفى بماند پس جاى آن علامت گذاشته مىشود پس اگر هر دو مسافت مساوى باشد او راستگو است و گرنه دروغگو مىباشد . و احوط اولى تكرار عمل در طرف راست و همچنين در طرف چپ است . سپس گوش سالم به خوبى مسدود مىشود و گوش ناقص آزاد گذاشته مىشود پس در جلوى او به زنگ زده مىشود پس جايى كه صدا مخفى مىشود ، علامت‌گذارى مىشود ، و همان كار را با گوش ناقص انجام مىدهند كه با گوش سالم او\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nاولًا انجام دادند ، سپس بين گوش سالم و مريض مقايسه مىشود پس ارش به حساب آن داده مىشود . و حتماً بايد اين كار را در سكون هوا صورت داد ؛ و با وزيدن باد ، مقايسه نمىشود . و همچنين مقايسه در جاهاى معتدل انجام مىشود .\r\n\r\nسوم - بينايى ؛\r\nو در زايل شدن بينايى از دو چشم ، ديه كامل است ؛ و از يكى از آن‌ها نصف آن است .\r\nمسأله 1 - بين افراد چشم كه مختلف مىباشند ، تيزبينشان و غير آن ، حتى حولا ( دوبين ) و عشوا ( شب كور ) و آن‌كه در چشمش سفيدى است كه او را از بينايى جلوگيرى نمىكند و عمشاء ( تاربين ) بعد از آن‌كه بيننده است ، فرقى نيست .\r\nمسأله 2 - اگر حدقه را دربياورد چيزى مگر يك ديه بر او نيست ؛ و بينايى تابع حدقه است . و اگر بر او به غير آن ، جنايتى وارد نمايد ، مانند اينكه به سر او ضربتى بزند پس بينايى او از بين برود ، بر او ديهء جنايت با ديهء بينايى است .\r\nمسأله 3 - اگر چشم به حالت خودش باقى باشد و مجنى عليه ادعا كند كه بينايىاش رفته است و جانى آن را انكار نمايد ، مرجع اهل خبره است ؛ پس اگر دو شاهد عادل از اهل خبره يا يك مرد و دو زن ، شهادت دادند ديه ثابت مىشود . پس اگر گفتند عودت آن اميد نمىرود ، ديه استقرار پيدا مىكند . و نيز اگر بگويند اميد برگشتن هست بدون آن‌كه زمانى تعيين نمايند ، ديه گرفته مىشود . ولى اگر بگويند بعد از مدت معيّن متعارفى اميد مىرود ، پس اين مدت منقضى شود و عود نكند ، استقرار مىيابد .\r\nمسأله 4 - اگر قبل از گذشت مدتى كه اجل برايش تعيين شده بود بميرد ، ديه مستقر مىشود . و همچنين اگر ديگرى چشم او را دربياورد . البته اگر عودت آن ثابت شود پس درآورده شود ظاهراً ارش دارد ، چنان كه اگر قبل از استيفاى ديه ، عود كند ، بر او ارش مىباشد و اما بعد از آن ظاهراً ديه برگشت داده نمىشود .\r\nمسأله 5 - اگر در عود آن اختلاف نمايند قول ، قول مجنى عليه است .\r\nمسأله 6 - اگر ادعا كند كه بينايىاش رفته و حال آن‌كه چشمش قائم به حال خودش است و بيّنه‌اى از اهل خبره نباشد ، حاكم او را به قسامه قسم مىدهد و براى او قضاوت مىكند .\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nمسأله 7 - اگر نقصان يكى از آن‌ها را ادعا كند ، نسبت به ديگرى قياس مىشود و ديه به نسبت ، بعد از قسامه - به جهت استظهار ( محكم كارى ) - گرفته مىشود . و اگر نقصان هر دو را ادعا نمايد ، نسبت به كسى كه از هم سن‌هاى او است مقايسه مىشوند و جانى بعد از استظهار به قسم‌ها ، به تفاوت ملزم مىشود ، مگر با علم به صحت آن ، پس استظهار ساقط مىشود .\r\nمسأله 8 - راه مقايسه در اينجا مثل همان است كه در شنوايى بود ؛ پس چشم سالم او بسته مىشود و مردى مثلًا تخم مرغى را مىگيرد و دور مىشود تا اينكه مجنى عليه مىگويد آن را نمىبينم پس نزد آن علامت‌گذارى مىشود ، سپس در طرف ديگر يا طرف‌هاى چهارگانه آزمايش مىشود پس اگر مساوى باشند راست مىگويد و گرنه دروغ مىگويد . و در فرض راست گفتن چشم اصابت ديده ، بسته مىشود و چشم سالم آزاد گذاشته مىشود ، پس در دو طرف يا چهار طرف ، آزمايش مىشود و به نسبت نقصان ، از ديه گرفته مىشود . و اين مقايسه در اصابت هر دو چشم و ادعاى نقصان آن‌ها نيز جارى مىباشد ، ليكن با چشم سالم از هم سن‌هاى او مقايسه مىشود .\r\nمسأله 9 - در مقايسه بايد جهت‌ها از نظر زيادى نور و كمى آن ، و زمين‌ها از حيث بلندى و پستى ملاحظه شود ، پس با وجود آنچه كه مانع از تشخيص است ، و همچنين در روز ابرى ، مقايسه نمىشود .\r\n\r\nچهارم - بويايى ؛\r\nو در زايل كردن آن از دو سوراخ بينى ديهء كامل است . و از يك سوراخ ، نصف ديه مىباشد . البته اين دومى اشكال دارد ؛ پس احتياط به مصالحه ترك نشود .\r\nمسأله 1 - اگر زايل شدن آن را ادعا نمايد و جانى آن را انكار كند به بوهاى تند و سوزاننده در حال غفلت او امتحان مىشود ، پس اگر صدق او تحقق پيدا كرد ديه گرفته مىشود و گرنه بر او به قسامه استظهار مىشود و براى او قضاوت مىشود . و اگر استكشاف آن در زمان ما با وسايل جديد ، ممكن باشد به اهل خبره رجوع مىشود ، البته احتياط ( واجب ) اعتبار تعدد و عدالت است ؛ پس با قيام بيّنه ، به آن عمل مىشود .\r\nمسأله 2 - اگر ادعاى نقص بويايى نمايد پس اگر اثبات آن با وسايل جديد و شهادت دو\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nعادل از اهل خبره ، ممكن باشد كه همان است و گرنه بعيد نيست كه به قسم‌ها استظهار شود و حاكم به آنچه كه از حكومت ، يا ارش صلاح مىبيند ، قضاوت مىكند .\r\nمسأله 3 - اگر اثبات مقدار نقص به آزمايش و مقايسه به شامهء هم سن‌هاى او ممكن باشد - چنان كه در بينايى و شنوايى چنين بود - قول به آن بعيد نمىباشد .\r\nمسأله 4 - اگر بويايى قبل از اداى ديه عود كند ، ارش دارد . و اگر بعد از آن عود كند در آن اشكال است كه بايد به مصالحه تخلص شود . و اگر قبل از انقضاى مدت بميرد و عود نكند ، ديه ثابت است .\r\nمسأله 5 - اگر بينى را قطع نمايد پس حسّ بويايى از بين برود دو ديه مىباشد . و همچنين است اگر بر او جنايتى كند كه بويايى را از بين ببرد بر او با ديه زايل شدن آن ، ديهء جنايت هم هست . و اگر ديه مقدرى براى آن نباشد ، پس حكومت ثابت است .\r\n\r\nپنجم - چشايى ؛\r\nبعضى گفته‌اند كه : در آن ديهء كامل است ، ولى اين قول اگر چه بعيد نيست ليكن اقرب در آن حكومت مىباشد .\r\nمسأله 1 - اگر تشخيص با وسايل جديد ، ممكن باشد به دو شاهد عادل از اهل خبره رجوع مىشود . در غير اين صورت اگر اختلاف نمايند و اماره‌اى نباشد كه موجب لوث شود پس قول ، قول جانى مىباشد . و با حصول لوث به قسم‌ها استظهار مىشود .\r\nمسأله 2 - اگر نقصان تحقق پيدا كند به حاكم مراجعه مىشود تا با مصالحه يا با حكومت ، مادهء نزاع را بكند . و احوط براى آن‌ها مصالحه است .\r\nمسأله 3 - اگر زبان او را قطع نمايد ، پس چيزى جز ديه براى زبان نيست ؛ و حسّ چشايى تابع آن مىباشد . و اگر جنايت ديگرى بر او وارد كند و چشايى او را از بين ببرد پس در چشايى ، آن چيزى است كه شناختى و در جنايت ، ديه‌اش مىباشد . و اگر ديهء مقدر نداشته باشد پس حكومت ثابت است .\r\nمسأله 4 - اگر بر محل استوار شدن فك او جنايتى وارد كند پس قادر بر جويدن نباشد ، ارش دارد . و بعضى گفته‌اند : ديه دارد .\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nمسأله 5 - اگر حسّ چشايى برگردد ديه برگردانده مىشود . و احوط ( استحبابى ) مصالحه است .\r\n\r\nششم - بعضى گفته‌اند ، اگر جنايتى بر او وارد شود ، پس انزال بر او متعذر شود ،\r\nدر آن ديه مىباشد . و همچنين است اگر حامله نمودن بر او متعذر گردد . و همچنين است اگر التذاذ به جماع بر او متعذر شود . ولى در همهء اين‌ها اشكال است و اقرب ثبوت حكومت است ؛ البته در انقطاع جماع - يعنى در صورتى كه جنايت سبب انقطاع اصل جماع و عدم قيام آلت او گردد - احتياط ترك نشود .\r\n\r\nهفتم - بنابر اقوى در سلس بول اگر دائمى باشد ديهء كامل است ،\r\nو احوط ( وجوبى ) اين است در صورتى كه تمام روز ادامه داشته باشد ، چنان كه احوط ( وجوبى ) در جايى كه تا نصف روز است ، دو ثلث ديه و در جايى كه تا بلند شدن آفتاب است ، ثلث ديه مىباشد و در ساير قسمت‌هاى زمان ، حكومت ثابت است . و منظور از دوام يا تمام روز يا بعض آن ، اين است كه در تمام روزها اينچنين باشد ؛ و اگر در بعضى از روزها چنين باشد و خوب شود ، در آن حكومت است .\r\n\r\nهشتم - در زايل شدن صدا به طور كامل ، ديهء كامل است .\r\nو اگر نقص بر صدا وارد كند مثل اينكه در بينى حرف بزند يا صدايش خشن شود ، ظاهراً ارش ثابت مىباشد . و منظور از زايل شدن صدا اين است كه نتواند به جهر ( بلند ) حرف بزند و اين با توانايى او بر اخفات ( آهسته حرف زدن ) منافاتى ندارد .\r\nمسأله 1 - اگر بر او جنايتى بكند پس تمام صدا و تمام نطقش از بين برود بر او دو ديه مىباشد .\r\nمسأله 2 - اگر صداى او نسبت به بعضى از حروف از بين برود و نسبت به بعضى ديگر باقى بماند ، در آن احتمال حكومت است . و احتمال تقسيم آن نيز مىرود ، همان طورى كه در اصل سخن گفتن گذشت ، ولى احوط ( وجوبى ) مصالحه است .\r\nمسأله 3 - در تلف شدن و از بين رفتن منافعى كه ديهء معينى براى آن تعيين نشده مقدار به حكومت تعيين مىگردد مثل خوابيدن و قوه لامسه و پيدا شدن ترس يا رعشه و تشنگى\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nو گرسنگى و بىهوشى و پيدا شدن مرض‌ها هر صنفى از آن‌ها .\r\nمسأله 4 - ارش و حكومتى كه به معناى ارش مىباشد فقط در مواردى مىباشد كه اگر معيب به صحيح مقايسه شود نقصى در قيمت باشد ، پس مقدار تفاوت ، همان ارش و حكومتى است كه به معناى ارش است . و اما اگر در موردى فرض شود كه جنايت موجب نقص به اين معنى نمىشود و در شرع ، تقديرى براى آن نيست مثل اينكه انگشت زيادى او را قطع كند ، يا بر او جنايتى وارد شود و بويايى او را ناقص نمايد ، و در تقويم بين مورد جنايت و غير آن فرقى نباشد ، چاره‌اى از حكومت به معناى ديگر نمىباشد و آن حكومت ، حكومت قاضى است به آنچه كه مادهء نزاع را از ريشه بكند ؛ يا به امر نمودن بر مصالحه ، يا تقدير او بر حسب مصالح ، يا تعزير او .\r\n\r\nمقصد سوم : در جراحت سر و ساير جراحت‌ها\r\n« شجاج » - به كسر شين - جمع « شجّه » - به فتح شين - مىباشد . و اين شجه جرحى است كه اختصاص به سر دارد . بعضى گفته‌اند كه بر جرح نمودن صورت هم اطلاق مىشود ، ولى بعد از آن‌كه حكم سر و صورت يكى است ، ثمره‌اى در آن نمىباشد .\r\n\r\nو شجاج اقسامى دارد :\r\n\r\nاول - « حارصه » با حرف‌هاى بىنقطه ؛\r\nكه در نص ، از آن به « حرصه » تعبير شده است . و حارصه آن است كه پوست كنده شود - مانند خراشيدگى - بدون خون آوردن . و در آن يك شتر مىباشد . و اقوى آن است كه حارصه از نظر موضوع و حكم ، غير از داميه مىباشد . و مرد و زن در حارصه و در نظاير آن و همچنين صغير و كبير ، مساوى مىباشند .\r\n\r\nدوم - « داميه »\r\nو داميه آن است كه جراحت ، مختصرى داخل گوشت مىشود و با آن ، خون بيرون مىآيد ، خواه خون آمدن كم باشد يا زياد بعد از آن‌كه مختصرى در گوشت داخل شود . و در داميه دو شتر مىباشد .\r\n\r\nسوم - « متلاحمه »\r\nو متلاحمه آن است كه زياد در گوشت داخل شده باشد ، ليكن به مرتبهء بعدى كه سمحاق است نمىرسد . و در متلاحمه سه شتر است . و « باضعه » همان متلاحمه مىباشد .\r\n\r\n","description":"","footnote":"","page_name":" 631 ","page_number":631},
  {"content":"\r\n\r\n\r\nچهارم - « سمحاق »\r\nو سمحاق آن است كه گوشت را مىبُرد و به پوستهء نازك پوشاننده استخوان مىرسد . و در سمحاق چهار شتر است .\r\n\r\nپنجم - « موضحه »\r\nو موضحه آن است كه وضح استخوان را آشكار مىكند ؛ و « وضح » يعنى سفيدى استخوان . و در موضحه پنج شتر مىباشد .\r\n\r\nششم - « هاشمه »\r\nو هاشمه آن است كه استخوان را مىشكند و خورد مىكند و حكم ، مخصوص به شكستن است ، اگر چه جرحى نباشد . و در هاشمه ده شتر مىباشد . و احوط ( وجوبى ) در اينجا اعتبار سنّ و عمر شترها است به طور توزيع از چهار جزء ديه در قتل خطا و از سه جزء در قتل شبه عمد . و اختلاف روايات در ديهء خطا و شبه عمد گذشت و ما احتمال تخيير داديم و قائل به احتياط شديم ؛ پس اگر در ديهء خطا بيست بنت مخاض و بيست ابن لبون و سى بنت لبون و سى حقه بگوييم ، احوط ( وجوبى ) در اينجا دو بنت مخاض و دو ابن لبون و سه بنت لبون و سه حقه مىباشد . و بايد اين فرض را گرفت نه فرض‌هاى ديگر را ، و احوط ( وجوبى ) در شبه عمد چهار خلفه ثنيه و سه حقّه و سه بنت لبون مىباشد .\r\n\r\nهفتم - « منقّله »\r\nو منقّله - بنابر تفسير گروهى - آن است كه سبب احتياج به انتقال استخوان از جايى به جاى ديگر مىشود . و در آن پانزده شتر است .\r\n\r\nهشتم - « مأمومه »\r\nو مأمومه آن است كه به ام الرأس برسد - يعنى به خريطه ( يعنى جلد و غلافى ) كه مخ را جمع مىنمايد - و در مأمومه ثلث ديه است حتى در شتر بنابر احوط ( استحبابى ) ، اگر چه اقوى در شتر ، اكتفا نمودن به سى و سه شتر است .\r\n\r\nدر اينجا چند مسأله است :\r\nمسأله 1 - « دامغه » و دامغه آن است كه خريطه‌اى كه مغز را در بر دارد ، مىشكافد و به دماغ و مخ مىرسد ؛ پس سالم بودن با آن بعيد است و بنابر فرض سالم ماندن ، علاوه بر مأمومه ، در آن حكومت است .\r\nمسأله 2 - « جائفه » و جائفه آن است كه از جهتى از جهات به جوف مىرسد - شكم باشد يا سينه يا كمر يا پهلو - در جائفه بنابر احوط ( وجوبى ) ثلث مىباشد . و بعضى گفته‌اند\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nكه جائفه اختصاص به سر دارد ؛ پس جائفه از شجاج است ، ولى اظهر خلاف آن مىباشد .\r\nو اگر كسى بر او جائفه وارد كند و ديگرى مثلًا كاردش را در جرح داخل نمايد و چيزى زياد ننمايد بر دومى فقط تعزير است . و اگر باطناً يا ظاهراً آن را وسيع نمايد در آن حكومت است . و اگر در باطن و ظاهر آن را وسيع كند به طورى كه جائفه‌اى حادث نمايد بر او ثلث ديهء كامل است كه همان ديهء جائفه مىباشد . و اگر از طرفى بزند و از طرف ديگر او بيرون آورد مانند اينكه در سينهء او فرو كند و از پشتش بيرون آورد احوط ( وجوبى ) تعدّد مىباشد . و در جائفه فرقى در وسائل آن نمىباشد حتى در سوزن دراز تا چه رسد به گلوله .\r\nمسأله 3 - اگر نافذه ( چيز فرورونده‌اى ) در چيزى از اعضاى مرد مانند پا يا دست او نفوذ كند در آن صد دينار است . و اين حكم ظاهراً به عضوى اختصاص دارد كه ديه‌اش بيشتر از صد دينار است . و اما زن ، ظاهر آن است كه در نافذه در اعضاى او ، حكومت مىباشد .\r\nمسأله 4 - در جنايت به سيلى زدن و مانند آن در صورتى كه صورت به وسيلهء آن سياه شود بدون آن‌كه مجروح و شكسته شود ، ارش آن شش دينار است . و اگر سبز شود و سياه نگردد سه دينار است . و اگر سرخ شود يك دينار و نصف مىباشد . و در بدن نصف است ؛ پس در سياه شدن آن سه دينار . و در سبز شدن آن يك دينار و نصف . و در سرخ شدن آن سه چهارم دينار است . و بين مرد و زن و صغير و كبير و همچنين بين اجزاى بدن ؛ ديه مقرّرى داشته باشد يا نه ، رنگ تمام صورت را گرفته باشد يا نه ، اثر آن مدتى باقى بماند يا نه ، فرقى نيست . البته اگر لطمه در سر باشد ظاهر آن است كه به حكومت تعيين مىشود . و اگر جنايت آن را متورم كند بدون آن‌كه رنگش تغيير يابد پس حكومت ثابت مىباشد . و اگر هر دو را ( تغيير رنگ و تورم ) حادث كند ظاهر آن است كه ديه مقدر و حكومت هر دو ثابت است .\r\nمسأله 5 - هر عضوى كه مقدار ديه‌اش معيّن است در فلج شدن آن ، دو ثلث ديه‌اش مىباشد مانند دو دست و دو پا . و در قطع آن بعد از فلج بودن ثلث ديهء آن مىباشد .\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nمسأله 6 - ديهء شجاج در سر و صورت - همانطور كه گذشت - مساوى است . و مشهور آن است كه ديهء شبيه آن از جرح‌ها در بدن به نسبت ديهء عضوى است كه جراحت در آن اتفاق مىافتد از ديهء رأس - يعنى نفس - در صورتى كه عضو ، ديهء مقدرى داشته باشد . پس در حارصهء دست ، نصف شتر يا پنج دينار است . و در حارصهء يكى از دو بند انگشت شصت ، نصف يك دهم شتر يا نصف دينار است و به همين منوال . و اگر ديهء مقدرى نداشته باشد ، حكومت ثابت است .\r\nمسأله 7 - زن با مرد در ديه‌هاى اعضا و جرح‌ها مساوى است تا اينكه به ثلث ديهء مرد برسد ، سپس زن به نصف برمىگردد ؛ جانى مرد باشد يا زن بنابر اقوى . پس در قطع يك انگشت از زن صد دينار و در دو انگشت دويست و در سه انگشت سيصد و در چهار انگشت دويست دينار مىباشد . و از مرد براى زن و برعكس آن ، در اعضا و جرح‌ها بدون رد قصاص گرفته مىشود تا اينكه به ثلث برسد ، سپس با رد اگر زن بر مرد جنايت كند - نه مرد بر زن - قصاص گرفته مىشود .\r\nمسأله 8 - هر آنچه كه از اعضاى مرد مانند دو دست و دو پا و منافع و جراح ديهء مرد ثابت مىباشد در آن اعضاى از زن ، ديهء زن ثابت مىباشد . و همچنين از مرد ذمّى ديهء خودش و از زن ذمّى هم ديهء زن ذمّى مىباشد .\r\nمسأله 9 - هر جايى كه در آن به ارش يا حكومت گفته مىشود آن دو يكى است و منظور آن است كه مجروح يك‌دفعه به طور سالم قيمت مىشود در صورتى كه مملوك باشد و دفعهء ديگر با جنايت تقويم مىشود و با قيمت اولى نسبت‌گيرى مىشود و تفاوت بين آن‌ها معلوم مىگردد و از ديهء نفس به حساب آن گرفته مىشود . و گفتيم كه اگر تفاوتى به حسب قيمت نباشد يا قيمت با جنايت بيشتر شده باشد - مانند اينكه انگشت زيادى او را كه نقص است ، قطع نمايد و با قطع آن ، قيمتش زيادتر شود - چاره‌اى از حكومت به معناى ديگر نيست و آن حكم نمودن قاضى به مصالحه است . و با عدم تصالح حكم به آنچه كه از تعزير و غير آن ، جهت ريشه كن كردن نزاع صلاح مىبيند . مسأله 10 - كسى كه ولىّ ندارد حاكم در اين زمان ولىّ او مىباشد ؛ پس اگر به صورت\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nخطا يا شبه عمد كشته شود حاكم حق استيفاى آن را دارد . و آيا حق عفو دارد ؟ دو وجه است كه احوط ( وجوبى ) عدم آن مىباشد .\r\n\r\nگفتارى در ملحقات\r\nملحقات چند امر است :\r\n\r\nاول : در جنين\r\nجنين اگر روح در او دميده شده باشد در او ديهء كامل - هزار دينار - است ، در صورتى كه در حكم مسلمان حرّ باشد و پسر باشد ؛ و در دختر نصف آن است . و اگر گوشت ، جنين را پوشانده باشد و خلقت او كامل شده باشد در او صد دينار است ، چه جنين پسر باشد يا دختر . و اگر گوشت او را نپوشانده باشد و استخوان باشد در آن هشتاد دينار و در مضغه شصت و در علقه چهل و در نطفه اگر در رحم مستقر شده باشد ، بيست مىباشد . و در همهء اين‌ها بين مرد و زن فرقى نيست .\r\nمسأله 1 - اگر جنين ذمّى باشد آيا ديهء او عشر ديهء پدرش يا عشر ديهء مادرش مىباشد ؟\r\nدر آن تردّد است ، اگر چه اولى اقرب مىباشد .\r\nمسأله 2 - بر جانى در جنين قبل از دخول روح ، كفّاره‌اى نيست . و ديهء كامل و كفّاره واجب نيست مگر بعد از علم به زنده بودن آن و لو به شهادت دو عادل از اهل خبره . و حركت او اعتبار ندارد مگر در صورتى كه معلوم باشد كه اختيارى است . و با علم به حيات ، در صورتى كه جنايت به مباشرت او باشد ، كفّاره واجب مىباشد .\r\nمسأله 3 - اقوى آن است كه بين هر مرتبه‌اى كه قبلًا ذكر شد و مرتبه‌اى كه بعد از آن مىباشد چيزى نيست ؛ پس آنچه كه گفته شده كه بين آن‌ها به اين حساب چيزى هست ، غير مرضى مىباشد .\r\nمسأله 4 - اگر زن كشته شود و آنچه كه در درون دارد بميرد پس ديه زن كامل است و ديه ديگرى براى مردن فرزندش مىباشد . پس اگر معلوم باشد كه پسر است ديه‌اش را دارد يا دختر است پس ديه‌اش را دارد . و اگر مشتبه باشد نصف هر دو ديه مىباشد .\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nمسأله 5 - اگر زن حملش را بيندازد بر زن ديهء آن چيزى است كه او را انداخته است . و زن نصيبى از اين ديه ندارد .\r\nمسأله 6 - اگر فرزند متعدد باشد ديه متعدد مىباشد ؛ پس اگر يك پسر و يك دختر باشد پس ديهء يك مرد و يك زن دارد و به همين صورت . و در مراتب گذشته هر موردى كه احراز تعدد شود ، ديهء آن مرتبه متعدد مىباشد .\r\nمسأله 7 - ديهء اعضاى جنين و جراحات او به نسبت ديه‌اش - يعنى از حساب صد - مىباشد ؛ پس در يك دست او پنجاه دينار و در دو دست او صد و در جراحات و شجاج او به همان نسبت است . و اين در صورتى است كه روح در او دميده نشده باشد و گرنه مانند غير او از زنده‌ها مىباشد .\r\nمسأله 8 - كسى كه جماع‌كننده را بترساند ، پس جماع‌كننده عزل نمايد ، بر كسى كه ترسانده ، جهت ضايع شدن نطفه ده دينار مىباشد .\r\nمسأله 9 - اگر بر قابله‌ها و اهل معرفت پوشيده باشد كه آنچه كه ساقط شده ، مبدأ نشو انسان است پس اگر به سقوط آن چيز ، نقصى حاصل شود در آن حكومت مىباشد . و اگر بر مادر آن جنايتى وارد شود پس ديهء جنايت را دارد .\r\nمسأله 10 - ديهء جنين اگر عمدى يا شبه آن باشد در مال جانى است . و اگر خطايى باشد در صورتى كه روح در او دميده شده باشد بر عاقله است . و در غير آن تأمل است ، اگر چه اقرب آن است كه بر عاقله مىباشد .\r\nمسأله 11 - در قطع سر ميت مسلمان حرّ ، صد دينار است . و در قطع جوارح او به حساب ديه‌اش مىباشد . و در بقيه جنايات وارد بر او به اين نسبت مىباشد ؛ پس در قطع يك دست او پنجاه دينار و در قطع دو دست او صد دينار و در قطع انگشت او ده دينار مىباشد . و همچنين است حال در جراح و شجاج او . و اين ديه براى ورثه ميت نيست ، بلكه براى ميت مىباشد و در وجوه خير مصرف مىشود . و در اين حكم ، مرد و زن و صغير و كبير ، مساوى هستند . و آيا از اين ديه ، دين ميت ادا مىشود ؟ ظاهراً بلى .\r\n\r\n","description":"","footnote":"","page_name":" 636 ","page_number":636},
  {"content":"\r\n\r\n\r\nدوم ( از ملحقات ) : در عاقله\r\nو كلام در آن در دو امر است :\r\nاول : تعيين محل است و آن عصبه ، سپس معتق ، سپس ضامن جريره و سپس امام عليه السلام است . و ضابطهء عصبه ، كسى است كه به توسط پدر و مادر يا پدر قرابت دارد مانند برادران و اولاد آن‌ها اگر چه پايين بروند و عمومه و اولاد آن‌ها اگر چه پايين بروند .\r\nمسأله 1 - در دخول پدران اگر چه بالا بروند و پسران اگر چه پايين بروند در عصبه خلاف است و اقوى آن است كه در عصبه داخل مىباشند .\r\nمسأله 2 - زن بدون اشكال عاقله نمىشود . و همچنين بنابر ظاهر بچه و ديوانه ، اگر چه از ديه ارث ببرند . و همچنين اهل ديوان ، در صورتى كه عصبه نباشند ، و همچنين اهل بلد اگر عصبه نباشند داخل آن نمىباشند . و قاتل ، در ضمان شريك عصبه نمىشود . و جوان‌ها و پيرها و ضعفا و بيماران در صورتى كه عصبه باشند عاقله مىشوند .\r\nمسأله 3 - آيا فقير در حال مطالبه - كه وقت حلول سال است - چيزى را متحمل مىشود يا نه ؟ در آن تأمل است ، اگر چه اقرب به اعتبار ، عدم تحمل آن مىباشد .\r\nمسأله 4 - عاقله ، ديهء موضحه و بيشتر را تحمل مىكند . و اقوى آن است كه اگر كمتر از آن باشد ، متحمل نمىشود .\r\nمسأله 5 - عاقله ، ديهء خطايى را ضامن است و تحقيقاً گذشت كه در سه سال ، هر سالى در وقت تمام شدنش ، ثلث ديه گرفته مىشود . و بين ديهء مرد و زن فرقى نيست . و اقرب آن است كه حكم تقسيم بر سه سال در مطلق ديه خطايى - از نفوس و جنايات ديگر - جارى مىباشد .\r\nمسأله 6 - عاقله در آنچه كه پرداخت مىكند ، حق رجوع بر جانى را ندارد - همانطور كه گذشت - و قول به رجوع ضعيف است .\r\nمسأله 7 - آنچه كه با اقرار ثابت مىشود به عهدهء عاقله درنمىآيد ، بلكه بايد با بيّنه ثابت شود ؛ پس اگر اصل قتل با بيّنه ثابت شود و قاتل ادعاى خطا كند و عاقله او را انكار نمايد\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nقول ، قول عاقله است با يك قسم ، پس با عدم ثبوت خطا با بيّنه ، ديه در مال جانى مىباشد .\r\nمسأله 8 - همانطور كه گذشت عمد و شبه عمد به عهدهء عاقله نيست . و همچنين آنچه كه در عمد و شبه عمد بر آن مصالحه مىشود . و همچنين است ساير جنايت‌ها ، مانند هاشمه و مأمومه ، در صورتى كه از عمد يا شبه عمد واقع شوند .\r\nمسأله 9 - اگر شخصى به خطا جنايتى بر خودش وارد كند - قتل باشد يا كمتر از آن - هدر مىباشد و عاقله آن را ضامن نمىباشد .\r\nمسأله 10 - بين اهل ذمّه ، معاقله‌اى - در آنچه كه از قتل يا جراحت ، جنايت مىكنند - نيست و فقط از اموالشان گرفته مىشود . پس اگر مال نداشته باشند جنايت بر امام مسلمين رجوع مىشود ، در صورتى كه جزيه را به او مىپردازند .\r\nمسأله 11 - ديه را نمىپردازد مگر كسى كه كيفيت انتساب او به قاتل معلوم باشد و ثابت شود كه او از عصبه مىباشد ؛ پس اينكه او از فلان قبيله است كفايت نمىكند تا اينكه معلوم شود كه او عصبهء جانى مىباشد . و اگر با بيّنه شرعى عصبه بودن او ثابت شود انكار طرف ، مسموع نمىباشد .\r\nمسأله 12 - اگر پدر ، فرزندش را به طور عمد يا به شبه عمد بكشد ديه بر او مىباشد و او نصيبى از آن ندارد . و اگر او وارثى غير از پدر نداشته باشد پس ديه مال امام عليه السلام مىباشد .\r\nو اگر به طور خطايى او را بكشد ديه بر عاقله است و وارث او ، آن را ارث مىبرد . و در ارث بردن پدر در اينجا دو قول است كه اقرب آن‌ها عدم آن مىباشد . پس اگر وارثى غير از پدر نداشته باشد امام عليه السلام ارث مىبرد .\r\nمسأله 13 - عمد بچه و ديوانه ، در حكم خطا است ؛ پس ديه در آن بر عاقله مىباشد .\r\nمسأله 14 - عاقله ، جنايت چهارپا را نمىپردازد اگر به تفريط مالك يا به غير تفريط او جنايت كند . و اتلاف مالى را ضامن نمىباشد ؛ پس اگر مال ديگرى را به صورت خطايى اتلاف كند يا آن را بچه يا ديوانه تلف نمايد عاقله ضامن آن نمىباشد . پس ضمانت عاقله مخصوص به جنايت آدم بر آدم است به صورتى كه گذشت . پس از عصبه ، ثمرهء مهمّى در بيان ساير محل‌هاى عاقله ؛ يعنى معتق و ضامن جريره و امام عليه السلام نيست .\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nدوم : در كيفيت تقسيط ( ديه بر عاقله ) است . و در آن چند قول است : از جملهء آن‌ها : بر غنى ، ده قيراط يعنى نصف دينار و بر فقير پنج قيراط مىباشد . و از جمله اقوال اينكه :\r\nامام عليه السلام يا نايب او حسب احوال عاقله ، طبق آنچه كه صلاح مىبيند بر آن‌ها تقسيم مىكند ، كه بر هيچ يك از آن‌ها اجحاف نشود . و از جمله آن‌ها اينكه : فقير و غنى در اين مساوى مىباشند ؛ پس ديه بر هر دو مىباشد . و اين قول آخرى اشبه به قواعد است ، بنابراين كه فقير تحمل نمايد .\r\nمسأله 1 - آيا در توزيع ، طبق ترتيب ارث ، ترتيبى مىباشد پس از الأقرب فالأقرب بر اساس طبقات ارث ، گرفته مىشود ؛ بنا بر اين از پدرها و اولاد ، سپس از اجداد و برادرهاى پدرى و اولاد آن‌ها اگر چه پايين بيايند ، سپس عموها و اولادشان اگر چه پايين بيايند گرفته مىشود و همچنين نسبت به ساير طبقات ، يا بين قريب و بعيد در پرداخت آن جمع مىشود ، پس بر پدر و پسر و جد و برادرها و اولادشان توزيع مىگردد و به همين منوال از موجودين در حال جنايت ؟ دو وجه است بعيد نيست كه اولى اوجه باشد .\r\nمسأله 2 - آيا توزيع در طبقات ، تابع كيفيت ارث است ، پس اگر وارث در طبقهء اولى مثلًا منحصر به پدر و پسر باشد از پدر سدس ديه و از پسر پنج ششم گرفته مىشود ، يا از آن‌ها به طور مساوى گرفته مىشود ؟ دو وجه است . و اگر يكى از ورّاث ممنوع از ارث باشد آيا سهم عاقله از او گرفته مىشود يا نه ؟ دو وجه دارد .\r\nمسأله 3 - اگر در طبقات ارث كسى نباشد و ولاء عتق و ضمان جريره نيز نباشد ، پس پرداخت آن بر امام عليه السلام از بيت المال مىباشد . و اگر كسى باشد ، ولى مالى نداشته باشد نيز چنين است . و اگر مال داشته باشد ولى گرفتن از او ممكن نباشد آيا اين مورد هم نيز چنين است ؟ در آن تردّد است .\r\nمسأله 4 - اگر در يكى از طبقات وارثى باشد ، اگر چه يكى باشد ديه از امام عليه السلام گرفته نمىشود ، بلكه از وارث گرفته مىشود .\r\nمسأله 5 - ابتداى زمان تعيين اجل در ديه قتل خطايى از وقت مردن و در جنايت بر اعضا از وقت وقوع جنايت و در سرايت ، از وقت انتهاى سرايت مىباشد بنابر اشبه و\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nاحتمال دارد كه از وقت بهبودى باشد . و ضرب الاجل به حكم حاكم توقف ندارد .\r\nمسأله 6 - بعد از حلول سال ، ديه از كسى كه به او تعلق گرفته ، مطالبه مىشود . و اگر بعد از حلول سال بميرد آنچه كه بر او لازم شده ، ساقط نمىشود و در تركه‌اش ثابت مىباشد . و اگر در اثناى سال بميرد در تعلق آن به تركه‌اش مانند كسى كه بعد از حلول سال بميرد يا سقوط آن از او و تعلق آن به غير او ، اشكال و تردّد است .\r\nمسأله 7 - اگر عاقله‌اى غير از امام عليه السلام نداشته باشد ، يا در صورت وجود ، از ديه عاجز باشد ، از امام عليه السلام گرفته مىشود ، نه از قاتل . و بعضى گفته‌اند كه از قاتل گرفته مىشود و اگر مالى نداشته باشد از امام عليه السلام گرفته مىشود ، ولى اولى اظهر است .\r\nمسأله 8 - تحقيقاً گذشت كه ديهء عمد و شبه عمد در مال جانى مىباشد ، ليكن اگر فرار كند و بر او توانايى نباشد ، در صورتى كه مال داشته باشد از مالش گرفته مىشود و گرنه از الأقرب فالأقرب به او گرفته مىشود . و اگر قرابتى نداشته باشد امام عليه السلام آن را ادا مىكند و خون مرد مسلمان هدر نمىرود .\r\n\r\nسوم ( از ملحقات ) : در جنايت بر حيوان\r\n\r\nو اين به اعتبار مجنىّ عليه ، سه قسم مىباشد :\r\n\r\nاول : آنچه كه عادتاً خورده مىشود\r\nمانند انعام ثلاثه و غير آن‌ها ، پس اگر كسى چيزى از آن‌ها را به تذكيه تلف نمايد تفاوت بين زنده و مذكّاى آن ، بر او لازم است . و اگر بين آن‌ها تفاوتى نباشد چيزى بر او نمىباشد ، اگر چه گناه كرده است . و اگر بدون تذكيه آن را اتلاف كرده باشد ، قيمت روز اتلاف آن بر او لازم مىباشد . و احتياط ( مستحب ) آن است كه بالاترين دو قيمت روز تلف و ادا را بپردازد . و اگر در آن چيزى باقى بماند كه به آن انتفاع برده شود مانند پشم و كرك و غير آن‌ها از آنچه كه از ميته ، قابل انتفاع است ، پس براى مالك مىباشد . و از قيمت آنچه كه تلف شده و غرامت داده مىشود ، كم مىشود .\r\nمسأله 1 - مالك حق ندارد مذبوح را - در صورتى كه مذكّى باشد - رد كند و مطالبهء مثل يا قيمت را بنمايد ، بلكه آنچه كه تفاوت قيمت بين حال حيات و بعد از تذكيه است ، براى او ثابت مىباشد .\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nمسأله 2 - اگر فرض شود كه آن حيوان ، به جهت ذبح ، از قيمت خارج شود ( از ارزش بيفتد ) پس همانند آنچه كه بدون تذكيه تلف شود مضمون است .\r\nمسأله 3 - اگر بعضى از اعضاى حيوان را قطع نمايد يا چيزى از استخوان آن را بشكند در صورتى كه حياتش مستقر باشد ، براى مالك ارش ثابت مىباشد . و در صورت عدم استقرار حيات ، ضمان اتلاف ثابت مىباشد ، ليكن در جايى كه چشم چهارپايى را دربياورد احتياط ( واجب ) اكثر الامرين از ارش و يك چهارم ثمن آن - در روزى كه چشمش درآورده شده است - مىباشد ، همان طورى كه احتياط ( واجب ) در القاى جنين چهارپا ، اكثر الامرين از ارش و يك دهم ثمن چهارپا - در روزى كه سقط شده است - مىباشد .\r\n\r\nدوم : آنچه كه گوشتش خورده نمىشود ليكن تذكيه بر او واقع مىشود\r\nمانند درنده‌ها ، پس اگر با تذكيه آن را تلف نمايد ضامن ارش است . و همچنين است اگر اعضاى آن را قطع كند و استخوانش را بشكند با استقرار حياتش . و اگر با غير تذكيه آن را تلف كند ضامن قيمت آن به طور زنده - روزى كه آن را تلف نموده است - مىباشد . و احتياط ( مستحب ) اكثر الامرين است از قيمت روز اتلاف آن و روز اداى قيمت . و از قيمت ، آنچه كه از ميته مورد انتفاع است استثنا مىشود ، مانند عاج فيل .\r\nمسأله 4 - اگر آنچه كه تلف شده چيزى باشد كه خوردنش حلال باشد ، ليكن خوردن آن متعارف نباشد ، مانند اسب‌ها و قاطرها و الاغ‌هاى اهلى ، حكم آن مانند غير مأكول است . ليكن احتياط ( واجب ) در درآوردن چشم آن‌ها همان است كه در مسأله سوم ذكر كرديم .\r\nمسأله 5 - در آنچه كه خوردن آن متعارف نباشد ، اگر به تذكيه آن را تلف نمايد ، گوشتش از چيزهايى كه به آن انتفاع برده مىشود ، به حساب نمىآيد ؛ پس از غرامت استثنا نمىشود .\r\nالبته اگر فرض شود كه داراى قيمت است مانند سال قحطى ، از آن استثنا مىشود .\r\n\r\nسوم : آنچه كه تذكيه بر آن واقع نمىشود ؛\r\nكه در سگ شكارى چهل درهم است و ظاهر آن است كه بين سلوقى و غير آن فرقى نيست و بين اينكه تعليم داده شده باشد يا نه ، فرقى نيست . و در سگ گله بيست درهم مىباشد ؛ و در روايتى يك قوچ آمده است . ولى احتياط\r\n\r\n","description":"","footnote":"","page_name":" 641 ","page_number":641},
  {"content":"\r\n\r\n( مستحب ) آن است كه به اكثر آن دو اخذ شود . و احتياط ( واجب ) در سگ بستان بيست درهم است . و در سگ زراعت نزد مشهور - بنابر آنچه كه حكايت شده - قفيزى از گندم مىباشد و در روايتى آمده كه جريبى از گندم و احتياط همين است . و مسلمان مالك سگ‌هاى ديگر غير از اين‌ها نمىشود پس به اتلاف آن ضمانى نيست .\r\nمسأله 6 - هر چيزى كه ملك مسلمان نمىشود مانند شراب و خوك ، اگر آن را تلف كند ، ضمانى ندارد . و آن چيزى را كه دليلى بر عدم قابليت آن براى ملك ، دلالت نكرده ، در صورتى كه داراى منفعت عقلايى باشد تملك مىشود و در اتلاف آن ضمان اتلاف است ، همانطور كه در بقيه اموال ضمان مىباشد .\r\nمسأله 7 - آنچه را كه ذمّى مالك مىشود مانند خوك ، قيمتش نزد مستحل آن مورد ضمان است . و در جنايت بر اعضاى آن ارش ثابت مىباشد .\r\n\r\nچند فرع\r\n\r\nاول - اگر بر ذمّى شراب يا وسيله‌اى از لهو و مانند آن را از آنچه كه ذمّى در مذهبش مالك آن مىشود تلف نمايد ،\r\nمتلف ضامن آن مىباشد و لو اينكه متلف مسلمان باشد .\r\nو ليكن در ثبوت ضمان شرط است كه ذمّى قائم به شرايط ذمّه باشد . و از شرايط ذمّه ، استتار ( پنهان كردن ) در مانند اين چيزها است ؛ پس اگر آن‌ها را آشكار كند و شرايط ذمّه را نقض نمايد احترامى براى آن‌ها نيست . و اگر چيزى از اين‌ها براى مسلمان باشد ، جانى آن را ضامن نمىباشد ؛ چه آن مسلمان ، متجاهر باشد يا مستتر .\r\nمسأله 1 - شرابى كه جهت سركه اتّخاذ مىشود محترم است و ريختن آن جايز نمىباشد و اگر آن را تلف نمايد ، ضامن مىباشد . و همچنين موادّ وسايل لهو و قمار ، محترم است و فقط هيئت آن‌ها غير محترم است و مورد ضمان هم نمىباشد ، مگر اينكه ابطال هيئت آن‌ها ملازم اتلاف ماده باشد كه در اين صورت ، ضمانى نيست .\r\nمسأله 2 - شيشه شراب و همچنين بقيه چيزهايى كه شراب در آن است ، محترم است ؛ پس در شكستن و اتلاف آن‌ها ضمان ثابت است . و همچنين است محل‌هاى وسايل لهو و محفظهء آن‌ها .\r\n\r\n","description":"","footnote":"","page_name":" 642 ","page_number":642},
  {"content":"\r\n\r\n\r\nدوم : اگر گلّه بر زراعت شبانه جنايت كند ،\r\nصاحب گله ضامن است و اگر روز باشد ضامن نيست . اين در وقتى است كه گله به طبيعت خود جنايت كند و اما اگر صاحب گلّه آن را در روز به زراعت بيندازد ضامن مىباشد ، همان طورى كه ضمان در شب ، در غير موردى ثابت است كه امر بر خلاف عادت جارى باشد ، مثل اينكه ديوار استراحتگاه گله با زلزله خراب شود و گله خارج شود ، يا دزد آن را خارج نمايد پس جنايت كند . بنا بر اين ، ظاهر در امثال و نظاير آن اين است كه ضمانى بر صاحب گله نمىباشد .\r\n\r\nسوم : ديهء سگ‌ها - به مقدارى كه دانستى - ديهء مقدر شرعى است ،\r\nنه آن‌كه آن‌ها قيمت‌هاى سگ‌ها در زمان تقدير باشد . پس در اين صورت از ديه تجاوز نمىشود و لو اينكه قيمت آن‌ها بيشتر يا كمتر باشد .\r\nمسأله 3 - اگر غاصبى سگ‌ها را غصب كند پس اگر بعد از غصب ، آن‌ها را تلف نمايد چيزى بر او نيست مگر ديهء مقدر . و احتمال اينكه أكثر الأمرين - از ديه و از قيمت بازار آن‌ها - بر او باشد ، وجيه نيست . و اما اگر زيردست و در ضمان او تلف شوند ظاهر آن است كه ضمان قيمت بازار بر او مىباشد ، نه ديهء مقدر ؛ با اشكالى كه دارد همانطور كه اگر بر آن‌ها نقص و عيبى وارد شود ارش بر غاصب ثابت مىباشد .\r\nمسأله 4 - اگر بر سگى كه داراى ديهء مقدر است جنايت وارد كند ، ظاهراً ضمان دارد ؛ ليكن نسبت ناقص به كامل به حسب قيمت بازار ، ملاحظه مىشود ، پس به اين نسبت از ديه كم مىشود . بنا بر اين ، اگر فرض شود كه قيمت آن به طور سالم صد دينار و به طور معيوب ده دينار مىباشد يك دهم آنچه كه مقدر است كم مىشود ( و باقى را جانى ضامن است ) .\r\n\r\nچهارم ( از ملحقات ) : در كفّارهء قتل است\r\nمسأله 1 - در قتل مؤمن از روى عمد و ظلم كفّارهء جمع واجب است ؛ و اين كفّاره عتق رقبه با روزهء دو ماه پىدرپى و اطعام شصت فقير است .\r\nمسأله 2 - در قتل خطاى محض و قتل خطاى شبه عمد كفّارهء مرتّبه ( داراى ترتيب ) واجب است ، و آن عتق مىباشد ، پس اگر عاجز باشد ، روزهء دو ماه پىدرپى و اگر عاجز شود ، اطعام شصت فقير مىباشد .\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nمسأله 3 - وقتى كفّاره واجب است كه قتل به مباشرت او باشد ، به طورى كه بدون تأويل ، به او منسوب باشد ، نه به تسبيب او ، مانند اينكه اگر سنگى را بيندازد يا چاهى را بكند يا ميخى را در راه مسلمين به زمين بكوبد آنگاه كسى به او بخورد و هلاك شود پس در آن - همانطور كه گذشت - ضمان ثابت است و كفّاره در آن نمىباشد .\r\nمسأله 4 - كفّاره به واسطهء قتل مسلمان واجب مىشود ؛ چه مرد باشد يا زن ، چه بچه يا ديوانه‌اى كه محكوم به اسلامند ، بلكه به واسطهء قتل جنين در صورتى كه روح در او دميده شده باشد .\r\nمسأله 5 - كفّاره به واسطهء قتل كافر واجب نيست ؛ چه حربى باشد يا ذمّى يا معاهد ، از روى عمد باشد يا نه .\r\nمسأله 6 - اگر گروهى در قتل يك نفر شركت كنند ، چه از روى عمد باشد يا خطا ، بر هر يك از آن‌ها كفّاره واجب مىباشد .\r\nمسأله 7 - اگر شخصى او را به قتل دستور دهد پس او را به قتل برساند ، كفّاره بر قاتل واجب است . و اگر عامد ديه را ادا كند يا به كمتر يا بيشتر مصالحه نمايد يا از آن عفو شود ، كفّاره ساقط نمىشود .\r\nمسأله 8 - اگر قاتل خودش را تسليم نمايد پس به جهت قصاص كشته شود آيا كفّاره در مال او واجب مىشود ؟ دو وجه است كه اوجه آن‌ها عدم وجوب كفّاره مىباشد . و در كتاب كفّارات آنچه را كه به اين مقام تعلق دارد ، ذكر كرده‌ايم .\r\n\r\n","description":"","footnote":"","page_name":" 644 ","page_number":644},
  {"content":"\r\n\r\n\r\nبحثى پيرامون مسائل مستحدثه\r\n\r\nاز جملهء آن‌ها بيمه مىباشد\r\nمسأله 1 - تأمين ( بيمه ) عقدى است كه بين بيمه‌كننده و بيمه شونده - كسى كه عقد تأمين براى او است - واقع مىشود ، به اينكه بيمه‌كننده ملتزم مىشود كه فلان خسارت را در صورتى كه بر بيمه شده وارد شود جبران نمايد در مقابل آن‌كه بيمه شده مبلغى را پرداخت نمايد يا تعهد كند كه مبلغى را كه دو طرف بر آن توافق مىنمايند ، بپردازد .\r\nمسأله 2 - اين عقد مانند ساير عقود به ايجاب و قبول نياز دارد . و ممكن است كه موجب ، بيمه‌كننده و قابل ، بيمه شونده باشد ، به اينكه بيمه‌كننده مىگويد : « جبران فلان خسارت در مقابل فلان ( مبلغ ) بر من است » . يا : « من به جبران فلان خسارت در مقابل فلان ( مبلغ ) ، ملتزم هستم » ، پس بيمه شونده قبول مىكند .\r\nو بر عكس ( آن هم ممكن است ) به اينكه بيمه شونده مىگويد : « بر من است پرداخت فلان ( مبلغ ) در مقابل جبران فلان خسارت » ، يا : « در مقابل تعهد تو به جبران آن » . پس بيمه‌كننده قبول مىكند . و با هر لفظى واقع مىشود .\r\nمسأله 3 - هر چيزى كه در ساير عقود در موجب و قابل شرط است ، در موجب و قابل بيمه شرط مىباشد ؛ مانند بلوغ و عقل و محجور نبودن و اختيار و قصد ، بنا بر اين از بچه و ديوانه و محجور عليه و مكره و هازل و مانند آن واقع نمىشود .\r\nمسأله 4 - در بيمه علاوه بر آنچه كه گذشت ، امورى شرط مىباشد : اول - تعيين مورد\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nبيمه از شخص يا مال يا بيمارى و مانند آن است . دوم - تعيين دو طرف عقد كه مثلًا شخص يا شركت يا دولت باشد . سوم - تعيين مبلغى كه بيمه شونده به بيمه‌كننده مىپردازد . چهارم - تعيين خطرى كه موجب خسارت است ، مانند سوختن و غرق شدن و دزدى و بيمارى و وفات و مانند آن . پنجم - تعيين اقساطى كه بيمه شونده مىپردازد ، در صورتى كه پرداخت آن اقساطى باشد . و همچنين تعيين زمان آن‌ها . ششم - تعيين زمان بيمه از جهت ابتدا و انتها . و اما تعيين مبلغ بيمه ، به اينكه مثلًا هزار دينار تعيين شود لازم نيست ، پس اگر مورد بيمه معيّن شود و بيمه‌كننده ملتزم شود كه هر خسارتى كه بر او وارد شود بر من است ، يا من به پرداخت آن ملتزم مىباشم ، كفايت مىكند .\r\nمسأله 5 - ظاهر آن است كه بيمه با شرايط گذشته صحيح است و بين انواع آن فرقى نيست از بيمهء بر حيات يا بر اتومبيل‌ها و هواپيماها و كشتىها و مانند آن‌ها يا بر محموله‌هاى زمينى و هوايى و دريايى ، بلكه بر كارگران شركت يا دولت يا بر اهل خانه يا اهل روستا يا بر خود روستا يا شهر يا اهل آن‌ها و در اين صورت بيمه شونده ، شركا يا رئيس شركت يا دولت يا صاحب خانه يا روستا مىباشد ؛ بلكه دولت‌ها مىتوانند كه اهل شهر يا منطقه يا مملكت را بيمه نمايند .\r\nمسأله 6 - ظاهر آن است كه بيمه عقد مستقلى است و آنچه كه رايج است بدون شبهه صلح و همچنين هبهء معوّضه نمىباشد . و احتمال مىرود كه ضمان به عوض باشد ، ولى اظهر آن است كه بيمه ، مستقل است و از باب ضمان عهده نمىباشد ، بلكه از باب التزام به جبران خسارت است اگر چه ايقاع آن به نحو صلح و هبه معوضه و ضمان معوض ممكن است . و بر همهء فرض‌ها ، بنابر اقوى صحيح است . و عقد بيمه لازم است و هيچ يك از دو طرف ، حق فسخ آن را ندارند مگر با شرط . و آن‌ها ( با توافق هر دو طرف ) مىتوانند اقاله كنند .\r\nمسأله 7 - ظاهر آن است كه بيمه به نحو متقابل صحيح است و آن به اين صورت است كه گروهى توافق مىكنند كه مؤسسه‌اى به وجود بياورند كه در آن سرمايهء مشتركى جهت جبران خسارتى كه بر يكى از آن‌ها وارد مىشود باشد ؛ و اين هم بنابر اظهر صحيح است . و\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nاين نيز معاملهء مستقلى است كه مرجع آن التزام به جبران خسارت از مال مشترك در مقابل جبران فلان خسارت مىباشد . و ممكن است اين عقد به طور عقد ضمان واقع شود ؛ به اينكه هر يك از آنان خسارت شركايش را به نسبت ، در مقابل ضمانت ديگرى ضمانت نمايد ، البته اداى آن از مال مشترك مىباشد . ليكن اظهر در آن ، التزام به جبران خسارت است در مقابل جبران به نسبت مال مشترك آن‌ها از اين مال . و اين عقد لازم است . و احتمال دارد عقد شركتى باشد كه هر يك از آنان در ضمن عقد ، خسارت هر يك از شركا را ملتزم شده است . و در اين صورت ، عقد جايز مىباشد ، نه لازم .\r\nمسأله 8 - ظاهر آن است كه بيمهء مختلط ( همراه ) با اشتراك در سودى كه براى شركت از استفادهء تجارت - با مبالغ جمع شده از مشتركين - حاصل شده ، صحيح مىباشد ؛ خواه بيمه بر حيات باشد - به اينكه مبلغ بيمه وقت وفات مورد بيمه ، يا وقت انتهاى مدت بيمه ، پرداخت شود و بيمه‌كننده طبق قرارداد ، حق اشتراك در سود داشته باشد پس سهم هر يك از سود ، به مبلغ بيمه اضافه مىشود - يا بيمه بر جبران خسارت باشد با اشتراك در سود ، همان طورى كه ذكر شد . بنا بر اين معامله مذكور ، شركت عقدى است با شرط يا شرايط مجاز . و اگر از بعضى كار و از بعضى از آن‌ها نقود باشد و قرارشان مانند مضاربه باشد نيز نزد من صحيح است ؛ زيرا لازم نيست آنچه كه در مضاربه پرداخت مىشود طلا و نقرهء مسكوك باشد ، بلكه آنچه كه معتبر است اين است كه از نقود - در مقابل كالا - باشد . و اين عقد لازم است در صورتى كه به مضاربه برنگردد و اگر عقد مضاربه‌اى است كه در ضمن آن بيمه باشد ، پس از دو طرف جايز است .\r\nمسأله 9 - اگر بيمه‌كننده به پرداخت اضافه‌اى بر مبلغ بيمه ملتزم شود ، ظاهر آن است كه اشكالى ندارد ، مانند كسى كه حياتش را نزد شركت بيمه ، براى مدت معلومى بر مبلغ معلومى ، بيمه نمايد و اين شركت قسطهاى ماهانه مقدّره را در مقابل بيمه استيفا نمايد و شركت به پرداخت مبلغى - اضافه بر مبلغ بيمه - جهت ترغيب بيمه‌شدگان ، ملتزم شود .\r\nبنابراين ، اين زياده ، از رباى قرضى نيست ؛ براى آن‌كه پرداخت قسطها ، از جهت قرض نيست ، بلكه بيمه ، معاملهء مستقلى است كه در ضمن آن ، اين شرط شده است و اين شرط جايز و نافذ است كه عمل به آن لازم مىباشد .\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nمسأله 10 - اعادهء بيمه اشكالى ندارد ، به اينكه بعضى از شركت‌هاى بيمه از شركت‌هاى بزرگ و وسيع‌تر از آن‌ها ، بخواهد كه شركت بيمه‌اش را بيمه نمايد .\r\n\r\nو از جمله آن‌ها سفته است\r\nسفته بر دو قسم است :\r\nيكى از آن‌ها اين است كه از وجود قرض حقيقى حكايت مىكند ، به اينكه شخصى ، دينى - مانند صد دينار - بر ديگرى تا مدت معلومى دارد ، پس طلبكار ورقهء سفته را از مديون مىگيرد .\r\nدومى از آن‌ها اين است كه از قرض صورى حكايت مىنمايد و مجامله ( سفته دوستانه ) ناميده مىشود ، پس دينى بر شخصى نمىباشد .\r\nمسأله 1 - در نوع اول اگر سفته را بگيرد تا نزد شخص ثالثى به مبلغ كمتر ، تنزيل نمايد ، به اينكه آنچه را كه در ذمّه مديون دارد به كمتر از آن بفروشد ، اشكالى در آن نيست . در صورتى كه عوضين از مكيل و موزون نباشند ، مانند اسكناس ايرانى و دينار عراقى و دلار و ساير اوراق نقدى ؛ زيرا اين‌ها نه مكيل مىباشند و نه موزون . و اعتبار دادن دولت‌ها به آن‌ها ، آن‌ها را ثمن قرار داده است و امثال اين‌ها حاكى از طلا و نقره نمىباشند ، بلكه قابليت آن‌ها جهت تبديل به طلا و نقره ، موجب اعتبار آن‌ها شده است . و معامله به سبب خود آن‌ها واقع مىشود . و سفته‌ها حاكى از اوراق نقدى مىباشند و بعد از معامله بر ذمّه مديون ، او مديون شخص ثالث مىشود و اين در صورتى است كه حقيقتاً با آن قصد بيع داشته باشند ، نه فرار از رباى قرضى . و در صورتى كه ربوى باشد ، چنين معامله‌اى جايز نمىباشد ؛ اگر چه حقيقتاً قصد بيع به آن بنمايند . و اما اگر طلبكار از شخص ثالثى ، قرض بگيرد و او را به ذمهء مديون حواله دهد ؛ بيشتر از آنچه كه گرفته است ، اين به طور مطلق حرام است ، خواه از مكيل يا موزون باشد يا نه ، اگر چه قرض صحيح است .\r\nمسأله 2 - معامله با سفته‌هاى صورى كه از آن‌ها به مجامله ( سفته دوستانه ) تعبير مىشود جايز نيست ، مگر اينكه به يكى از وجوه آتى برگردد :\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nاز جملهء آن‌ها اين است كه گفته شود : دادن سفته به ديگرى كه آن را نزد شخص ثالثى تنزيل نمايد و اين شخص سوم در موعد مقرر به مديون صورى رجوع كند ، در حقيقت به توكيل او به اينكه او معاوضه را با شخص ثالث در ذمّه مديون صورى واقع سازد ، برمىگردد ؛ پس مديون صورى بعد از معامله‌اى كه به وكالت او انجام شده ، حقيقتاً مديون شخص ثالث مىشود و چون كه مفروض ، بيع غير اجناس ربوى است ، مبايعه به كمتر و بيشتر صحيح است . و نيز اين عمل اذن دادن به طلبكار صورى است در قرض گرفتن براى خودش آنچه را كه مىگيرد و بايد شرط ربح نشود و زيادى مجاناً داده شود يا عمل به استحباب شرعى باشد . و دافع حق رجوع به طلبكار صورى را دارد براى آن‌كه قرار ضمنى داشته و متبرع نبوده است .\r\nو از جملهء آن‌ها اين است كه : دادن سفته به ديگرى تا آن را تنزيل نموده و سومى به او رجوع كند موجب دو امر است : يكى از آن‌ها اين است كه : طلبكار صورى به اندازهء سفته ، نزد سومى - بانك يا غير آن - صاحب اعتبار مىشود و براى همين جهت بر ذمّهء طلبكار صورى معامله مىشود ؛ پس او مديون شخص ثالث مىگردد . دومى آن‌ها اين است كه :\r\nالتزامى است از مديون صورى به اداى مقدار مذكور ؛ در صورتى كه طلبكار صورى كه او حقيقتاً مديون شخص سوم شده آن را نپردازد . و اين التزام ، ضمنى است به خاطر معهود بودن رجوع به او ، در صورت نپرداختن مديون . و براى دافع ، رجوع به مدفوع عنه جايز است در صورتى كه متبرّع در پرداخت نبوده و اين نيز ، لازمهء قرار مذكور مىباشد . و ظاهر آن است كه بعد از آن‌كه ربوى نباشد ، اين معامله و التزام مذكور ، صحيح است ؛ زيرا اين از قبيل ضمّ ذمّه به ذمّه مىباشد و به حسب قواعد صحيح است ، اگر چه بنابر مذهب حق ، به ضمان برنگردد .\r\nو از جملهء آن‌ها اين است كه : صورت سابق به حالش باشد ؛ البته طلبكار صورى به سبب كار معاملى خودش - در فرض نپرداختن صاحبش - ضامن مىشود ، به اين معنى كه آنچه در ذمّه صاحبش مىباشد - در فرض عدم پرداختن - به ذمّه او منتقل مىشود و اين نيز داراى وجه صحت است ، اگر چه خالى از اشكال نمىباشد ، سپس اگر مديون صورى ، آنچه را كه ملتزم يا ضامن شده بود به شخص ثالث بپردازد ، حق دارد به طلبكار صورى\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nرجوع كند و آنچه را كه از طرف او پرداخته بود ، بگيرد .\r\nمسأله 3 - بعد از آن‌كه آنچه كه در عمل بانك‌ها و مانند آن‌ها متعارف است اين است كه در صورت نپرداختن سفته دهنده ، به فروشنده ورقه سفته و به كسى كه امضاى او در آن ورقه است - طبق قوانينى كه عرفاً جريان دارد و اين امر نزد تمام آن‌ها معهود مىباشد - رجوع مىشود ، اين التزام ضمنى مىشود از آن‌ها بر تعهّد اداى آن در وقت مطالبه . و اين نيز شرط در ضمن قرار است كه لازم است مراعات شود . البته اگر آن را نداند و معهود هم نباشد ، قرارى نيست و ملزم به چيزى نمىشود .\r\nمسأله 4 - آنچه را كه بانك و غير آن در وقت تأخير افتادن پرداخت ، بعد از رسيدن وقت و تسليم ننمودن مبلغ از ناحيهء مديون صورى ، از مديون مىگيرند ، حرام است و گرفتن آن جايز نمىباشد ، اگر چه به رضايت دو طرف معامله باشد .\r\nمسأله 5 - سفته‌ها و ساير اوراق تجارتى ، ماليّت ندارند و از نقود نيستند و معاملاتى كه با آن‌ها واقع مىشود به خود آن‌ها واقع نمىشود ، بلكه به نقود و غير آن‌ها كه اوراق از آن‌ها حكايت مىكند مىباشد . و دادن آن‌ها به طلبكار ، ذمّهء مديون را ساقط نمىكند . و اگر چيزى از آن‌ها در دست غاصب و مانند آن تلف شود ، يا شخصى آن را تلف كند به ضمان تلف يا اتلاف ، ضامن نمىباشد . و اما اوراق نقدى ، مانند اسكناس و دينار و دلار و غير آن‌ها داراى ماليت اعتبارى مىباشند و آن‌ها مانند دينار و درهم مسكوك طلا و نقره از نقود مىباشند و دادن آن‌ها به طلبكار مسقط ذمّه مديون است . و در تلف و اتلاف آن‌ها مانند ساير اموال ضمان ثابت است .\r\nمسأله 6 - تحقيقاً گذشت كه رباى غير قرضى در اوراق نقدى ، جارى نمىشود ؛ پس تبديل بعضى از آن‌ها به بعضى به زياده و كم جايز است ؛ خواه آنچه كه به يكديگر تبديل مىشود از نقد دو مملكت باشد مانند تبديل دينار به اسكناس يا چنين نباشد مانند تبديل اسكناس به مانند آن ( اسكناس ) و دينار به مثل آن ( دينار ) . و بين اينكه معتمد - پشتوانه - آن‌ها طلا و نقره باشد يا غير آن‌ها از معادن مانند سنگ‌هاى قيمتى و نفت ، فرق نمىكند .\r\nالبته اگر در موردى فرض شود كه اوراق ياد شده مانند اوراق تجارتى است ، حكم آن‌ها\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nمانند همان اوراق است ، ليكن اين مجرّد فرض است . اين در صورتى است كه بيع را به آن قصد نمايد - نه قرض را - و گرنه جايز نمىباشد .\r\nمسأله 7 - به اوراق نقدى زكات تعلق نمىگيرد . و در آن‌ها حكم بيع صرف ، جارى نمىشود . البته بنابر اقوى مضاربه به آن‌ها جايز است .\r\n\r\nو از جملهء آن‌ها سرقفلى است\r\nمسأله 1 - اجاره نمودن اعيان استيجارى - دكان باشند يا خانه يا غير آن‌ها - موجب حدوث حقى براى مستأجر در آن‌ها نمىشود به طورى كه موجر بعد از تمام شدن اجاره ، حق بيرون كردن او را نداشته باشد . و همچنين طولانى بودن مدت بقاى او و تجارتش در محل كسب يا آبرو و قدرت تجارتى او كه موجب توجه مردم به محل كسب او شوند ، - هيچ كدام از اين امور - موجب پيدا شدن حقى براى مستأجر بر آن اعيان نمىشود . پس اگر مدت اجاره تمام شود بر او واجب است كه محل را تخليه و به صاحبش تحويل دهد . پس اگر در مكان مذكور با عدم رضايت مالك باقى بماند غاصب و معصيت كار است و اگر تلف شود - و لو به آفت آسمانى باشد - ضمان مكان بر او مىباشد . همانطور كه اجرت المثل اين مكان مادامىكه زيردست او است و تسليم مالك نكرده ، بر او مىباشد .\r\nمسأله 2 - اگر اين شخص آن مكان غصبى را اجاره دهد ، اجاره باطل است . و اگر چيزى را به عنوان مال الاجاره بگيرد ، حرام است ؛ پس اگر تلف شود يا اتلاف نمايد ضامن پرداخت كنندهء آن مىباشد ، همانطور كه پرداخت كنندهء مال الاجاره اگر آن محل را قبض نمايد ، ضامن مالك آن مىشود و اجرت المثل آنجا براى مالك بر عهدهء او مىباشد .\r\nمسأله 3 - سرقفلى را كه غاصب در اين صورت مىگيرد حرام است و اگر آنچه را كه از او گرفته نزد او تلف شود يا آن را تلف نمايد ، براى مالكش ضامن است .\r\nمسأله 4 - اگر جايى را براى تجارت در مدت طولانى مانند بيست سال مثلًا اجاره نمايد و مستأجر حق داشته باشد كه آنجا را به ديگرى اجاره دهد و اتفاقاً اجرت المثل محل در اثناى اين مدت ترقى كند ، حق دارد آنجا را به مقدارى كه خودش اجاره كرده ،\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nاجاره دهد و مقدارى هم بر حسب توافقى كه هر دو مىكنند به عنوان سرقفلى بگيرد براى اينكه به او اجاره دهد .\r\nمسأله 5 - اگر مثلًا دكانى را اجاره كند و بر موجر شرط كند كه تا مدت طولانى مثلًا ، بر مبلغ اجاره نيفزايد و نيز شرط كند اگر آنجا را به ديگرى تحويل دهد و آن ديگرى به غير او و به همين منوال ، موجر با آن غير ، معامله‌اى نمايد كه با اين مستأجر مىكند ؛ سپس اتفاقاً اجرتش بالا رود پس مستأجر حق دارد آنجا را به ديگرى تحويل دهد تا موجر همان معامله‌اى را كه با مستأجر انجام مىداده با آن ديگرى عمل كند و مستأجر مقدارى را به عنوان سرقفلى بگيرد به جهت اينكه محل را تحويل ديگرى مىدهد و سرقفلى به اين عنوان حلال است .\r\nمسأله 6 - اگر در ضمن عقد اجاره بر موجر شرط كند مادامىكه مستأجر در آنجا است ، بر مبلغ اجاره نيفزايد و حق اخراج او را نداشته باشد و بر موجر است اجاره دادن آن در هر سال به مقدار مذكور ، پس مستأجر حق دارد مقدارى به عنوان سرقفلى از موجر يا از شخص ديگر بگيرد تا حقش را ساقط نمايد يا محل را تخليه كند .\r\nمسأله 7 - اگر در ضمن عقد بر موجر شرط كند كه محل را به غير او اجاره ندهد و سالانه به اجارهء متعارف در هر سال ، به او اجاره دهد ، پس مستأجر حق دارد كه جهت اسقاط حقش يا تخليهء محل ، مقدارى را به عنوان سرقفلى بگيرد .\r\nمسأله 8 - مالك حق دارد هر مقدارى را كه بخواهد به عنوان سرقفلى از شخص بگيرد تا محل را به او اجاره دهد ، همانطور كه مستأجر حق دارد كه در اثناى مدت اجاره ، از شخص ثالث سرقفلى بگيرد تا آنجا را به او اجاره دهد ، در صورتى كه مستأجر حق اجاره دادن را داشته باشد .\r\n\r\nو از جملهء آن‌ها كارهاى بانك‌ها است\r\nمسأله 1 - در بانك‌ها و انواع آن‌ها - از بانك‌هاى داخلى و خارجى و دولتى و غير آن‌ها - در احكامى كه مىآيد ، فرقى نيست و همچنين در اينكه آنچه از آن‌ها گرفته مىشود -\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nمانند بقيه آنچه كه از صاحبان ايادى از قبيل صاحبان تجارت‌ها و صنعت‌ها و غير آن‌ها گرفته مىشود - حلال است و تصرف در آن جايز مىباشد فرقى نيست ، مگر با علم به حرمت آنچه كه گرفته يا علم به اشتمال آن بر حرام . و اما علم به اينكه در بانك يا در مؤسسهء كذايى حرام‌هايى است پس در حرمت آنچه كه گرفته شده اثرى ندارد ، اگر چه احتمال دهد كه اين مأخوذ از آن حرام‌ها مىباشد .\r\nمسأله 2 - تمام معاملات حلال كه اگر با يكى از مسلمين واقع سازد ، صحيح مىباشد در صورتى كه آن‌ها را با بانك‌ها واقع سازد ، مطلقاً محكوم به صحت است ؛ دولتى باشند يا نه ، داخلى باشند يا خارجى .\r\nمسأله 3 - امانات و وديعه‌هايى ( سپرده‌ها ) كه صاحبان آن‌ها به بانك‌ها مىپردازند در صورتى كه به عنوان قرض و تمليك به ضمان باشد ، مانعى ندارد و براى بانك تصرف در آن‌ها جايز است . و قرار گذاشتن نفع و بهره ، حرام است ، همان طورى كه دادن اين گونه بهره‌ها و گرفتن آن‌ها ، حرام مىباشد - و در صورت اتلاف يا تلف ، گيرندهء آن‌ها ضامن آن بهره مىباشد - اگر چه قرض صحيح است .\r\nمسأله 4 - در قرار نفع ، بين اينكه وقت قرض ، تصريح به آن شود و بين واقع ساختن آن مبنياً عليه ( كه مبنى بر آن باشد ) فرقى نمىكند . پس اگر قانون بانك ، دادن نفع در قرض باشد و او بر همان مبنى ، آن را قرض دهد حرام مىباشد .\r\nمسأله 5 - اگر در موردى فرض شود كه قرض گرفتن و قرض دادن به شرط نفع نباشد ، گرفتن زيادى ، بدون قرارداد جايز است .\r\nمسأله 6 - اگر آنچه را كه به بانك مىپردازد به عنوان وديعه و امانت باشد ، چنانچه در تصرف در آن اذن نداده باشد تصرف در آن براى بانك جايز نمىباشد و اگر تصرف كند ضامن است ، و اگر اذن بدهد جايز است و همچنين است اگر به آن راضى شود . و آنچه را كه بانك به او مىدهد در هر دو صورت حلال است ، مگر اينكه اذن در تصرف ناقل به تملك با ضمان برگردد ؛ پس زيادى مأخوذ با قرار نفع حرام است ، اگر چه قرض صحيح است . و ظاهر آن است كه وديعه‌ها در بانك ، از اين قبيل است ؛ پس آنچه كه وديعه و امانت\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nناميده مىشود واقعاً قرض است و با قرار دادن نفع ، سود آن حرام است .\r\nمسأله 7 - جوائزى كه بانك به جهت تشويق براى وديعه گذاشتن و قرض و مانند اين‌ها به كسى كه قرعهء مقرر ، به نام او اصابت كرده مىدهد حلال است و مانعى از آن‌ها نمىباشد . و همچنين است جوائزى كه مؤسسه‌ها بعد از اصابت قرعه جهت تشويق و جلب مشترى مىدهند . و همچنين است آنچه را كه صاحب بعضى از مؤسسه‌ها براى تشويق و زياد شدن مشترى در ضمن بعضى از كالاها قرار مىدهد ؛ پس همهء اين‌ها حلال است و مانعى از آن نمىباشد .\r\nمسأله 8 - بعضى گفته‌اند : از كارهاى بانك ، اعتمادهاى مستند ( اعتبارات اسنادى ) مىباشد . و منظور از آن‌ها اين است كه بين تاجر و شركتى مثلًا در خارج بلاد ، عقدى بر نوعى از جنس تمام مىشود و بعد از تمام شدن معامله از جهاتى كه در معامله دخالت دارد ، تاجر به بانك مىرود و تقاضاى گشايش اعتبار مىكند و قسمتى از قيمت جنس را به بانك مىدهد و بانك بعد از آن به پرداخت تمام قيمت ، به شركت اقدام مىنمايد و جنس را تحويل مىگيرد . و از وقت صادر نمودن ، به اسم بانك نوشته مىشود و در وقتى كه به محل مىرسد ، بانك به مالك جنس خبر وصول آن را مىدهد و از اسم بانك به اسم مالك آن تغيير پيدا مىكند بعد از آن‌كه آنچه را كه بانك به شركت پرداخته بود از آنچه كه از قيمت جنس باقى مانده بود ، به بانك پرداخت مىنمايد . و بانك عوض اين كار در مقابل خدماتش حق‌العملى قطعى شده ، و فايده‌اى را براى مبلغ باقىمانده در طول فترتى كه واقع شده بين روز تسليم آن به شركت تا روز گرفتن آن از صاحب جنس تقاضا مىكند ، سپس اگر تاجر باقىماندهء قيمت و مورد تقاضاى بانك را بپردازد ، بانك جنس را تحويل او مىدهد و گرنه خود بانك متصدى فروش جنس شده و حقش را استيفا مىكند ، بنا بر اين آيا اين زيادى را كه بانك مىگيرد جائز و حلال است يا نه ؟ يا آنچه را كه در مقابل خدماتش از ثبت سفارش و تحويل گرفتن و تحويل دادن و مانند آن مىگيرد ، جايز است ، ولى آنچه را كه به عنوان فايده جهت تأخير ثمن آن مىگيرد حرام است ؟ ظاهراً دومى ( صحيح ) مىباشد ، در صورتى كه آنچه را كه بانك جهت اداى دين صاحب جنس به شركت مىپردازد به عنوان قرض به او باشد ، همانطور كه ظاهراً در خارج ، چنين است . و\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nهمچنين است اگر آنچه را كه بانك مىپردازد به عنوان اداى دين او باشد ، پس صاحب جنس مديون بانك مىشود و مقدارى را جهت تأخير دين او مىگيرد ؛ پس اين حرام است . و اما تصدى بانك براى فروش جنس در صورت شرط در ضمن قرارداد ، مانعى از آن نيست ؛ زيرا آنچه كه ذكر شد ، به توكيل او براى اين جهت بازمىگردد ، پس خريد آن از بانك جايز مىباشد .\r\nمسأله 9 - از كارهاى بانك‌ها و مانند آن‌ها ، كفالت است ، به اينكه شخصى براى ديگرى تعهّد مىكند كه به كارى مانند ساختن پل مثلًا اقدام نمايد و بانك يا غير آن براى شخص متعهد له ، به كفالت طرف - يعنى متعهد - و ضمان او ، تعهّد مىكند ، به اينكه اگر فرض شود كه او به آنچه كه براى متعهد له ، تعهّد نموده عمل نكند ، مبلغى را از طرف او بپردازد و كفيل ( بانك ) از كسى كه او را كفالت نموده ( متعهد ) در مقابل كفالتش حق العملى مىخواهد . و ظاهر آن است كه اين كفالت - كه به تعهّد اداى آن در وقتى كه متعهّد به تعهدش عمل نكند برمىگردد - صحيح باشد و گرفتن حق العملى در مقابل كفالتش يا در مقابل كارهاى ديگر از ثبت كفالت و مانند آن‌ها جايز مىباشد . و اگر كفالت با اذن متعهد باشد ، جايز است كه براى گرفتن آنچه را كه پرداخت نموده است به او رجوع نمايد و متعهد حق ندارد از پرداخت آن خوددارى نمايد .\r\nمسأله 10 - از كارهاى بانك‌ها حواله‌ها است و گاهى بر آن‌ها ، صرف برات اطلاق مىشود . پس اگر شخصى مبلغ معينى را در شهرى به بانك يا تاجر بپردازد و مثلًا بانك آن را به بانك شهر ديگر حواله نمايد و بانك از او در مقابل حواله دادنش ، مبلغ معينى را بگيرد اشكالى در آن نيست ؛ بيع باشد يا قرض . و همچنين است اگر گرفتن آن به عنوان حق العمل باشد . و اگر بخواهد از بانك يا مانند آن مبلغ معينى را بگيرد و بانك او را بر تحويل گرفتن مبلغ از بانكى در شهر ديگر حواله دهد و بانك از او مبلغ معينى را بگيرد ، پس اگر اين قرار ، بيع مبلغى به مبلغ بيشتر باشد تا آن را به بانك حواله دهد صحيح است و اشكالى در آن نيست به شرط آن‌كه ، اين كار وسيلهء فرار از رباى قرضى نباشد . و همچنين است اگر قرض باشد ، ليكن زيادى را شرط نكند ، بلكه آن را به عنوان حق العمل - در صورتى كه فرار از ربا نباشد - بگيرد . و اما اگر قرض با شرط زياده باشد پس حرام است -\r\n\r\n","description":"","footnote":"","page_name":" 655 ","page_number":655},
  {"content":"\r\n\r\nاگر چه قرض مبنى بر زياده باشد و اين شرط ارتكازى باشد كه به آن تصريح نشود - ليكن قرض صحيح است .\r\nمسأله 11 - چك‌هاى بانكى مانند اوراق تجارتى ماليتى ندارند ، بلكه آن‌ها حاكى از مبلغ معينى در بانك مىباشند . و خريدوفروش آن‌ها - به خودى خود - جايز نيست . البته چكى كه در ايران چك تضمينى ناميده مىشود از اوراق نقدى مىباشد مانند دينار و اسكناس ، پس خريدوفروش آن صحيح است و كسى كه آن را تلف نمايد براى مالك آن مانند ساير اموال ، ضامن است . و بيع آن به زياده جايز است و ربايى در آن نيست ، مگر در صورتى كه بيع ، وسيلهء تخلص از رباى قرضى قرار داده شود .\r\nمسأله 12 - كارهاى بانك‌هاى رهنى ، اگر قرض دادن تا مدتى به بهرهء معين و گرفتن رهن در مقابل آن ، و شرط فروختن مرهون و گرفتن مالش در صورتى كه قرض‌گيرنده ، در سر مدت آن را نپردازد باشد ، اصل قرض و رهن صحيح است و شرط كردن نفع زياده باطل است و گرفتن آن جايز نيست . البته گرفتن آن اگر به عنوان حق العمل باشد در صورتى كه حيله‌اى براى تخلص از ربا نباشد جايز است . و اگر از قبيل بيع سلف باشد ، به اينكه متقاضى ، دويست به طور سلف را به صد به طور حالّ بفروشد و مشترى و لو به طور شرط ضمنى ارتكازى بر او وثيقه‌اى شرط نمايد و اينكه او در بيع آن در صورت تخلف و گرفتن مقدار حقش وكيل باشد ، پس بيع و رهن و وكالت صحيح نيست .\r\n\r\nو از جملهء آن‌ها بليطهاى بخت‌آزمايى است\r\nمسأله 1 - در بلاد از ناحيهء بعضى از شركت‌ها ، پخش بليطهاى بخت‌آزمايى و فروش آن‌ها در مقابل مبلغ معينى ، رايج شده است . و صاحب شركت تعهد مىكند به اينكه قرعه بكشد ، پس كسى كه قرعه به بليط او اصابت كند ، مبلغ معينى را به او بدهد . و اين بيع باطل است و گرفتن مال در مقابل بليط موجب ضمان است و همچنين گرفتن مال بعد از اصابت قرعه ، حرام است و گيرندهء آن براى مالك واقعى ضامن مىباشد .\r\nمسأله 2 - در حرمت ثمن بليط ، بين اينكه متقاضى ، براى احتمال اصابت قرعه به نام او بدون خريدوفروش آن را بپردازد و بين خريدوفروش آن به اين منظور فرقى نيست ؛\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nپس در هر دو صورت گرفتن مال حرام است و گرفتن آنچه كه به جهت اصابت قرعه داده مىشود ، حرام مىباشد .\r\nمسأله 3 - صاحبان اين شركت‌ها ، عنوان بخت‌آزمايى را به عنوان اعانه به مؤسسات خيريه جهت اغفال متدينين و مؤمنين ، تغيير داده‌اند و حال آن‌كه عمل در خارج همان عمل است بدون آن‌كه فرق جوهرى ( و ماهوى ) كه موجب حليّت است داشته باشد ؛ پس مأخوذ به اين عنوان هم حرام است . و همچنين است مأخوذ بعد از اصابت قرعه .\r\nمسأله 4 - اگر به فرضى بعيد ، حقيقتاً شركتى به پخش بليطهايى براى اعانه به مؤسسات خيريه اقدام كند و هر كسى كه بليط مىگيرد مالى را براى اين ( كار ) مشروع پرداخت كند و شركت آنچه را كه گرفته به آن مؤسسات بپردازد يا در آن‌ها خرج نمايد و از مال خودش مالى را براى كسى كه قرعه به نامش اصابت كرده به عنوان هبه و مجاناً جهت تشويق بدهد در هر دو امر اشكالى نيست . و همچنين است اگر از مال گرفته شده از متقاضيان - با رضايت آن‌ها - جايزه داده شود ، ليكن اين مجرد فرض است و واقعيت ندارد ؛ پس خريدوفروش اوراق خريدارى شده در حال فعلى جايز نيست و آنچه كه به عنوان اصابت قرعه گرفته شده ، حرام مىباشد .\r\nمسأله 5 - اگر قرعه اصابت كند و مبلغ را بگيرد ، پس اگر صاحب اموال را بشناسد واجب است كه به او بدهد و گرنه از مجهول المالك مىباشد كه واجب است از طرف مالك واقعى آن ، صدقه بدهد و احتياط آن است كه در صدقه دادن از حاكم شرع اذن بگيرد .\r\nمسأله 6 - بنابر احتياط ( واجب ) - اگر اقوى نباشد - براى كسى كه مالى را كه قرعه به آن اصابت كرده مىگيرد ، مصرف نمودن و تملك آن به عنوان صدقه از طرف مالكش ، و لو اينكه فقير باشد جايز نيست ، بلكه بر او لازم است كه آن را به فقرا صدقه بدهد .\r\nمسأله 7 - اگر مال زيادى در قرعه به نام او دربيايد و او آن را به فقير بدهد و بر او شرط كند كه قسمتى را براى خودش بردارد و بقيه را به او برگرداند ، ظاهراً جايز نيست ؛ و براى فقير هم جايز نمىباشد . البته اگر فقير آنچه را كه مناسب حالش باشد بدون شرط كردن ، به او بدهد اشكالى در آن نيست .\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nاين‌ها مختصرى از معاملات مستحدثه بود و اما مسائل مستحدثهء ( به وجود آمده ) ديگر و آنچه را كه در زمان‌هاى آينده ، به وجود مىآيد ، جداً زياد مىباشد و در خيلى از ابواب فقه جريان دارد و استقصاى آن‌ها مشكل است ، ليكن مختصرى از آنچه حادث شده از آن‌ها يا آن‌كه در آستانهء حدوث است ذكر مىكنيم .\r\n\r\nو از جملهء آن‌ها تلقيح و توليد مصنوعى است\r\nمسأله 1 - تلقيح نطفهء مرد به زوجه‌اش بدون اشكال جايز است ؛ اگر چه احتراز از حصول مقدمات حرام - مثل اينكه تلقيح‌كننده بيگانه باشد يا تلقيح مستلزم نگاه كردن به آنچه كه نظر به آن جايز نيست شود - واجب است . پس اگر فرض شود كه نطفه به صورت حلالى خارج شده و زوج آن را به زوجه‌اش تلقيح نمايد و از آن فرزندى پيدا شود ، فرزند آن‌ها مىباشد همانطور كه اگر با جماع متولد شود . بلكه اگر تلقيح از نطفهء مرد به زوجه‌اش به صورت حرام واقع شود مانند اينكه بيگانه تلقيح نمايد يا منى را به طرز حرام درآورد فرزند ، فرزند آن‌ها مىباشد اگر چه به جهت ارتكاب حرام گناه‌كار مىباشند .\r\nمسأله 2 - تلقيح با نطفهء غير زوج ، جايز نيست ؛ خواه زن شوهردار باشد يا نه ؛ زوج و زوجه به آن راضى باشند يا نه ؛ زن از محارم صاحب نطفه باشد مانند مادرش و خواهرش يا نه .\r\nمسأله 3 - اگر عمل تلقيح نطفهء غير زوج حاصل شود و زن شوهردار باشد و بداند كه فرزند از تلقيح است ، پس در ملحق نشدن فرزند به زوج اشكالى نيست . همانطور كه در ملحق شدن فرزند به صاحب نطفه و زن در صورتى كه تلقيح از روى شبهه باشد - چنان كه در وطى از روى شبهه چنين است - اشكالى نيست . پس اگر او را به توهم اينكه زوجه‌اش مىباشد و اينكه نطفه مال خودش است ، تلقيح نمايد آنگاه خلاف آن معلوم شود ، فرزند به صاحب نطفه و زن ملحق مىشود . و اما اگر با علم و عمد باشد در الحاق اشكال است ؛ اگر چه اشبه الحاق آن مىباشد ، ليكن اين مسأله مشكل است كه از احتياط در آن ، چاره‌اى نيست . و مسائل ارث در باب تلقيح به شبهه مانند مسائل آن در وطى به شبهه مىباشد . و در تلقيح عمدى حرام ، چاره‌اى از احتياط نمىباشد .\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nمسأله 4 - تزويج مولود - اگر دختر باشد - به صاحب نطفه و همچنين تزويج فرزند ( اگر پسر باشد ) با مادر يا خواهر يا غير آن‌ها از محارم جايز نيست . و خلاصه ازدواج با هر كسى كه اگر توليد به وجه شرعى بود نكاحش جايز نبود ، جايز نمىباشد .\r\nمسأله 5 - احتياط ( مستحب ) ترك نگاه كردن است به كسى كه اگر مولود به طريق شرعى باشد نگاه به او جايز است ، اگر چه اشبه جواز آن است . اين در صورتى است كه تلقيح به شبهه حاصل نشود و گرنه اشكالى در جواز آن نيست .\r\nمسأله 6 - براى تلقيح و توليد انواعى است كه در آينده امكان دارد تحقق پيدا كنند .\r\nاز جملهء آن‌ها اينكه : نطفه‌اى كه منشأ فرزند است از ميوه‌ها و حبوبات و مانند آن‌ها گرفته شود و با عمل تلقيح به زن ، منشأ فرزند شود . و معلوم است كه او به غير مادرش ملحق نمىشود . و الحاق او به مادرش ، اضعف اشكالًا است از تلقيح نطفهء مرد .\r\nو از جملهء آن‌ها اينكه : نطفهء مرد گرفته شود و در رحم مصنوعى تربيت شود مانند مرغ‌هاى مصنوعى پس به مرد ملحق مىشود و به غير او ملحق نمىگردد .\r\nو از جملهء آن‌ها اينكه : نطفه از ميوه‌ها و مانند آن‌ها گرفته شود پس در رحم مصنوعى قرار بگيرد پس توليد پيدا شود . و اين قسم اگر فرض شود ، به هيچ وجه اشكالى ندارد و به احدى ملحق نمىشود .\r\nمسأله 7 - اگر از نطفهء مرد در رحم مصنوعى پسر و دخترى پيدا شوند برادر و خواهر پدرى مىباشند و مادرى براى آن‌ها نيست . پس ازدواج آن‌ها ( با همديگر ) و همچنين ازدواج با كسى كه از ناحيهء پدر ازدواجش حرام است - اگر توليد به وجه عادى بود - جايز نيست . و اگر از نطفهء مصنوعى در رحم زنى ، پسر و دخترى حاصل شد اين‌ها برادر و خواهر مادرى هستند و پدرى براى آن‌ها نيست ، پس تزويج آن‌ها و همچنين تزويج با كسى كه از طرف مادر حرام است ، جايز نمىباشد .\r\nمسأله 8 - اگر مرد و زن از نطفهء مصنوعى و رحم مصنوعى پيدا شوند ظاهر آن است كه بين آن‌ها نسبتى نمىباشد ، پس تزويج يكى از آن‌ها با ديگرى جايز است و توارثى بين آن‌ها نيست ، اگر چه نطفه مثلًا از يك سيب گرفته شده باشد .\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nمسأله 9 - اگر بچه به واسطهء علاج ( دستكارى ) ، قبل از مدت اقل حمل ، متولد شود ، مانند اينكه از سير طبيعىاش به واسطهء بعضى از اشعه‌ها ، سرعت بيشترى پيدا كند ، يا بعد از مدت بيشترى به واسطهء منع از سير طبيعىاش و كند نمودن آن ، متولد شود بچه به پدرش ملحق مىشود بعد از علم به اينكه از نطفهء او مىباشد . و اگر چنين تولدى به جهت ضعف اشعهء خورشيد و تغيير طبيعت زمين ، طبيعى شود فرزند به فراش ملحق مىشود ، حتى در صورت شك . و همچنين اگر در بعضى از مناطق طبيعى اكثر الحمل يا اقل الحمل بر خلاف مناطق ما باشد در صورت امكان حكم به الحاق فرزند مىشود و با مناطق ما مقايسه نمىشود .\r\nمسأله 10 - اگر حمل در حالى كه علقه يا مضغه است يا بعد از دميده شدن روح ، از رحم زنى به رحم زنى ديگر منتقل شود ، پس در رحم اين زن نشو نمايد و متولد شود ، آيا فرزند زن اولى است يا دومى ؟ بدون شبهه در صورتى كه بعد از كامل شدن خلقت او و دميده شدن روح به او باشد از اولى مىباشد ، چنان كه اشكالى در اين نيست در صورتى كه بيرون آورده شود و در رحم مصنوعى قرار بگيرد و در آن رشد كند . و اما اگر قبل از آن ، در حالى كه مثلًا مضغه است بيرون آورده شود در آن اشكال است . البته اگر ثابت شود كه نطفهء زوجين منشأ بچه مىباشد ، ظاهر آن است كه به آن‌ها ملحق مىشود ، چه به رحم زنى منتقل شود يا به رحم مصنوعى .\r\n\r\nو از جملهء آن‌ها تشريح و ترقيع است\r\nمسأله 1 - تشريح ميت مسلمان جايز نيست ؛ پس اگر چنين كرد ، در قطع سر و جوارح او ديه مىباشد ، كه در ديات ذكر كرديم . و اما تشريح غير مسلمان - ذمّى باشد يا غير آن - جايز است و ديه ندارد و همچنين گناهى در آن نيست .\r\nمسأله 2 - اگر تشريح غير مسلمان جهت آموزش‌هاى پزشكى ممكن باشد ، تشريح مسلمان جايز نيست ، اگر چه حيات مسلمان يا گروهى از مسلمين ، متوقف بر آن باشد .\r\nپس اگر چنين كند با اينكه تشريح غير مسلمان ممكن است ، گناه كرده و بر او ديه مىباشد .\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nمسأله 3 - اگر حفظ حيات مسلمان بر تشريح متوقف باشد و تشريح غير مسلمان ممكن نباشد ، ظاهر آن است كه جايز باشد . و اما براى آموزش تنها مادامىكه حيات مسلمان بر آن متوقف نباشد ، جايز نيست .\r\nمسأله 4 - در صورتى كه تشريح براى آموزش تنها باشد ، اشكالى در وجوب ديه نيست . و اما در مورد ضرورت و توقفى كه گذشت سقوط آن بعيد نيست ؛ با اشكالى كه دارد .\r\nمسأله 5 - قطع عضوى از ميت جهت پيوند به عضو شخص زنده در صورتى كه ميت مسلمان باشد جايز نيست ، مگر اينكه حيات او متوقف بر آن باشد . و اما اگر حيات عضو او متوقف بر آن باشد ، ظاهراً جايز نمىباشد ، پس اگر آن را قطع نمايد گناه كرده است و بر او ديه مىباشد . اين در صورتى است كه ميت قطع آن را اذن نداده باشد و اما اگر در آن اذن دهد در جواز آن اشكال است ، ليكن بعد از اجازه ، ديه بر او نيست ، اگر چه به حرمت آن قائل شويم . و اگر ميت اذن نداده باشد آيا اولياى او حق اذن دادن دارند ؟ ظاهر آن است كه چنين حقى ندارند ؛ پس اگر به اذن اوليا ، آن را قطع نمايد معصيت كرده و بر او ديه مىباشد .\r\nمسأله 6 - قطع عضو ميت غير مسلمان براى پيوند زدن ، مانعى ندارد ، ليكن بعد از پيوند اشكال در نجاست آن واقع مىشود و اينكه ميته است و نماز در آن صحيح نيست . و ممكن است گفته شود در جايى كه حيات در آن حلول نمايد از عضويت ميت خارج مىشود و عضو زنده مىگردد ، پس پاك و زنده مىشود و نماز در آن صحيح است . و همچنين است اگر عضوى از حيوان قطع شود و لو نجس العين باشد و پيوند زده شود پس به واسطهء حيات مسلمان ، زنده شود .\r\nمسأله 7 - اگر به جواز قطع و پيوند زدن با اذن صاحب عضو در زمان حياتش قائل شويم ، ظاهر آن است كه بيع آن جايز مىباشد تا بعد از مردنش از آن استفاده برده شود . و اگر به جواز اذن اوليايش قائل شويم نيز فروش آن ، جهت انتفاع به آن ، بعيد نيست . و چاره‌اى از صرف ثمن براى ميت يا براى اداى دين او يا صرف آن در خيرات براى او نيست و وارث حقى در آن ندارد .\r\n\r\n","description":"","footnote":"","page_name":" 661 ","page_number":661},
  {"content":"\r\n\r\n\r\nچند فرع\r\n\r\nاول - اقوى آن است كه انتفاع به خون در غير خوردن و جواز بيع آن براى غير خوردن ، جايز است .\r\nپس آنچه كه متعارف شده از فروش خون به مريض‌ها و غير آن‌ها ، مانعى از آن نيست ، تا چه رسد به اينكه بر آن مصالحه شود يا حق اختصاص منتقل شود . و نقل خون از بدن انسان به ديگرى و گرفتن ثمن آن بعد از تعيين وزن آن با وسايل جديد ، جايز است و با جهل ( به وزن آن ) مانعى از صلح بر آن نمىباشد . و احوط آن است كه آن مبلغ را در هر صورت در مقابل تمكين بر خون گرفتن اخذ نمايد - نه در مقابل خون - و تا آنجا كه ممكن است ، احتياط ترك نشود .\r\n\r\nدوم اقوى آن است كه ذبيحه‌اى كه با ماشين‌هاى جديد ذبح مىشود اگر چه تمام شرايط ذبح در آن جمع باشد حرام است ،\r\nتا چه رسد به اينكه ذبح از قفا يا بدون استقبال قبله باشد . پس ذبح به وسيلهء ماشين‌ها ميته و نجس است كه خوردن آن‌ها و همچنين خريدن آن‌ها جايز نيست . و فروشنده ثمنى را كه در مقابل آن گرفته است مالك نمىشود و او براى مشترى ضامن است .\r\n\r\nسوم - آنچه كه نزد بعضى ، به « حق طبع » ناميده مىشود ، حق شرعى نيست ؛\r\nپس سلب تسلط مردم بر اموالشان بدون قرارداد و اشتراط ، جايز نيست . بنا بر اين ، مجرّد طبع كتاب و ثبت نمودن در آن ، به اينكه « حق طبع و تقليد براى صاحب آن محفوظ است » چيزى را موجب نمىشود و قرار با غير او شمرده نمىشود ؛ پس براى غير او ، طبع و تقليد جايز است و براى كسى جايز نيست كه او را از آن منع نمايد .\r\n\r\nچهارم - آنچه كه متعارف شده از ثبت صنعت براى مخترع آن و منع ديگرى از تقليد و تكثير آن ، شرعاً اثرى ندارد\r\nو منع ديگرى از تقليد آن و تجارت به آن ، جايز نيست و كسى حق ندارد سلطهء ديگرى را از اموال او و خود او سلب نمايد .\r\n\r\nپنجم - آنچه كه متعارف است از انحصار تجارت در چيزى يا چيزهايى به مؤسسه‌اى يا تجّارى و مانند اين‌ها شرعاً اثرى ندارد\r\nو جلوگيرى ديگرى از تجارت و صنعتى كه حلال مىباشد و حصر آن‌ها در اشخاص ، جايز نمىباشد .\r\n\r\nششم - تثبيت قيمت جنس‌ها و منع مالكين آن‌ها از فروش به زياده ، جايز نيست .\r\n\r\n","description":"","footnote":"","page_name":" 662 ","page_number":662},
  {"content":"\r\n\r\n\r\nهفتم - امام عليه السلام و والى مسلمين حق دارد [ در امور تجارت به آنچه كه در نظام و صلاح جامعه دخالت دارد ، عمل نمايد . 
  ]\r\nبه آنچه كه صلاح مسلمين است از قبيل تثبيت قيمت يا صنعت يا حصر تجارت يا غير آن‌ها از آنچه كه در نظام و صلاح جامعه دخالت دارد ، عمل نمايد .\r\n\r\nو از جملهء آن‌ها تغيير جنسيت است\r\nمسأله 1 - ظاهر آن است كه تغيير جنس مرد به زن به سبب عمل و برعكس آن ، حرام نيست . و همچنين اين عمل در خنثى حرام نيست تا ملحق به يكى از دو جنس شود . و آيا اگر زن در خود تمايلاتى از سنخ تمايلات مرد يا بعضى از آثار رجوليّت را ببيند يا مرد در خود تمايلات جنس مخالف را يا بعضى از آثار آن را ببيند ، تغيير آن واجب است ؟ ظاهر آن است كه واجب نيست ، در صورتى كه شخص ، حقيقتاً از جنسى باشد و ليكن تغيير جنسيت او به آنچه كه مخالف او است ، ممكن باشد .\r\nمسأله 2 - اگر فرض شود كه قبل از عمل بداند كه داخل در جنس مخالف است و ( در حقيقت ) عمل ، جنس او را به جنس ديگر ، تبديل نمىكند ، بلكه از آنچه كه مستور است ، كشف مىنمايد ، در وجوب ترتيب آثار جنس واقعى و حرمت آثار جنس ظاهرى شبهه‌اى نيست ؛ پس اگر بداند كه مرد است ، آنچه كه بر مردان واجب و حرام است بر او واجب و حرام مىباشد و برعكس . و اما وجوب تغيير صورت آن و كشف آنچه كه باطن است ، واجب نمىباشد مگر اينكه عمل به تكاليف شرعى ، يا بعضى از آن‌ها بر آن متوقف باشد و احتراز از محرمات الهى ممكن نباشد مگر به آن ، پس واجب مىشود .\r\nمسأله 3 - اگر زنى را تزويج كند پس جنس زن تغيير پيدا كند و مرد شود ، از وقت تغيير ، تزويج باطل مىشود . و اگر قبل از تغيير ، به او دخول كرده باشد تمام مهر بر او واجب است . و آيا با عدم دخول ، نصف مهر يا تمام آن بر مرد واجب است ؟ در آن اشكال است و اشبه تمام مهر است . و همچنين است اگر زنى با مردى ازدواج كند پس مرد جنس خود را تغيير دهد ، ازدواج از وقت تغيير باطل است . و در صورت دخول ، مهر بر او واجب است .\r\nو همچنين است با عدم دخول بنابر اقوى .\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nمسأله 4 - اگر جنس زوجين به جنس مخالف تغيير پيدا كند پس مرد زن شود و برعكس آن ، پس اگر تغيير مقارن نباشد حكم همان است كه گذشت و اگر تغيير مقارن باشد آيا ازدواج باطل مىشود يا هر دو بر نكاحشان باقى مىمانند ، اگر چه احكام مختلف مىشود ، پس بر مرد فعلى ، نفقه و بر زن ، اطاعت واجب است ؟ احتياط تجديد نكاح و ازدواج نكردن زن فعلى است به غير مردى كه زوجه‌اش بود ، مگر به طلاق به اذن هر دو ؛ اگر چه بقاى نكاحشان بعيد نمىباشد .\r\nمسأله 5 - اگر جنس زن در زمان عده‌اش تغيير يابد عده - حتى عده وفات - ساقط مىشود .\r\nمسأله 6 - اگر جنس مرد به مخالف تغيير كند ، ظاهر آن است كه ولايت او بر صغيرهايش ساقط است . و اگر جنس زن تغيير يابد براى او ولايت بر صغار ، ثابت نمىشود ؛ پس ولايت آن‌ها براى جدّ پدرى است و با فقدان او براى حاكم مىباشد .\r\nمسأله 7 - اگر جنس هر يك از برادر و خواهر به جنس مخالف تغيير يابد ، انتساب آن‌ها قطع نمىشود بلكه برادر ، خواهر و بر عكس مىشوند . و همچنين است در تغيير دو برادر يا دو خواهر . و اگر عمو تغيير يابد ، عمه مىشود و بر عكس . و دايى ، خاله مىشود و بر عكس و به همين منوال . پس اگر پسر فعلى و دختر فعلى وارث ميت باشند ، مرد فعلى دو برابر زن فعلى ارث مىبرد . و همچنين است در ساير طبقات ارث . ليكن اشكال در ارث پدر و مادر و جد و جده ، باقى مىماند ؛ پس اگر جنس پدر به مخالف تغيير يابد فعلًا نه پدر است و نه مادر . و همچنين است در تغيير جنس مادر ، پس مرد فعلى نه مادر است و نه پدر ، پس آيا به ملاحظهء حال تولد يا براى خاطر اقربيّت و اولويت ، ارث مىبرند يا ارث نمىبرند ؟ در آن تردّد است و اشبه ارث بردن است . و ظاهر آن است كه اختلاف آن‌ها در ارث به لحاظ حال منعقد شدن نطفه است ؛ پس براى پدر در حال انعقاد نطفه دو ثلث و براى مادر يك ثلث است و احتياط ( مستحب ) مصالحه مىباشد .\r\nمسأله 8 - اگر جنس مادر تغيير پيدا كند آيا بعد از مرد شدن به حليله پسرش محرم مىشود مانند پدر يا نه ؟ بعيد نيست ، با اشكالى كه دارد . و اگر جنس پدر تغيير يابد پس آيا\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nدر حال زن بودنش محرم پسرش مىباشد اگر چه مادرش نمىباشد ؟ ظاهراً چنين است . و اگر زوجه پسر تغيير يابد و مرد شود آيا بر مادر شوهر سابقش حرام مىباشد ؟ بعيد نيست كه چنين باشد ، با اشكالى كه دارد .\r\nمسأله 9 - آنچه را كه در اقرباى نسبى ذكر كرديم در اقرباى رضاعى نيز مىآيد ، مانند مادر و پدرى كه رضاعى باشند ، و خواهر و برادر و به همين منوال .\r\nمسأله 10 - آنچه را كه ذكر كرديم در موردى ثابت است كه واقعاً جنسى به جنسى تغيير يابد . و اما اگر عمل از واقع پوشيده شده‌اى كشف نمايد و اينكه كسى كه بعد از عمل ، مرد شده ، از اول امر مرد بوده است ، از آن كشف مىشود كه آنچه كه بر مرد صورى و زن صورى مترتب شده بر غير موضوعش مترتب بوده است پس مسائل ديگرى حادث مىشود .\r\n\r\nو از جملهء آن‌ها راديو و تلويزيون و مانند آن‌ها است\r\nمسأله 1 - اين وسائل جديد ، هم منافع حلال عقلايى و هم منافع حرام غير شرعى دارند . و براى هر يك از آنان حكم خودش مىباشد ؛ پس استفادهء حلال از اخبار و مواعظ و مانند اين‌ها از راديو و ارائه صورت‌هاى حلال براى تعليم صنعت حلال يا عرضه نمودن كالاى حلال يا ارائه شگفتىهاى خلقت - آبى و خشكى - جايز مىباشد . و استفادهء حرام مانند شنيدن غنا و پخش آن و پخش آنچه كه مخالف شريعت مطهره است جايز نيست ، مانند احكامى كه از مصادر غير صالح ، كه مخالف احكام اسلام است ، صادر مىشود و ارائه آنچه كه مخالف شرع و مفسد عقايد جامعه اسلامى و اخلاق آن مىگردد .\r\nمسأله 2 - از آنجا كه اكثر استعمال اين وسايل در امور غير شرعى است به طورى كه در بلاد ما غير مخالف شرع آن نادر شمرده مىشود ، فروش آن‌ها را اجازه نمىدهم مگر به كسى كه اطمينان باشد به اينكه آن‌ها را فقط در حلال استفاده مىكند و از محرّمات آن‌ها اجتناب مىنمايد و آن‌ها را در اختيار كسى كه در محرمات به كار مىبرد قرار نمىدهد . و خريدن آن‌ها را اجازه نمىدهم مگر براى كسى كه آن‌ها را به كار نمىگيرد مگر در حلال و ديگرى را از استعمال آن‌ها در غير مشروع جلوگيرى مىنمايد .\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nمسأله 3 - جواب سلام كسى كه به واسطهء راديو سلام مىدهد واجب نيست ، ولى جواب كسى كه با تلفن سلام داده واجب است .\r\nمسأله 4 - اگر آيهء سجده را از مثل راديو بشنود پس اگر قرائت شخصى به طور مستقيم پخش مىشود ، سجده واجب است و اگر از ضبط صوت‌ها پخش مىشود ، واجب نيست .\r\nمسأله 5 - اذان و اقامه ساقط مىشوند اگر از مثل راديو بشنود به شرطى كه به طور مستقيم پخش شوند . و اگر از ضبط صوت‌ها پخش شوند به شنيدن آن‌ها ساقط نمىشوند .\r\nو در اين فرض ، حكايت آن‌ها مستحب نيست و با حكايت آن‌ها ساقط نمىشوند .\r\nمسأله 6 - گوش كردن غنا و مانند آن از محرمات از مثل راديو ، حرام است ؛ به طور مستقيم پخش شود يا بعد از ضبط نمودن در ضبط صوت باشد .\r\nمسأله 7 - گوش كردن غيبت در صورتى كه به طور مستقيم پخش شود حرام است و گرنه از حيث استماع غيبت حرام نيست ، البته از جهات ديگر مانند كشف سرّ مؤمن مثلًا و اهانت به او ، ممكن است حرام شود .\r\nمسأله 8 - در مثل تلويزيون احتياط ( واجب ) ترك نظر است به جايى كه نظر به آن جايز نمىباشد مانند بدن زن بيگانه و موى او و عورت مرد .\r\nمسأله 9 - جواز طلاق به واسطهء راديو و بلندگو در صورتى كه دو شاهد عادل بشنوند ، بعيد نيست . و حضور آن‌ها در مجلس طلاق واجب نمىباشد . ولى احتياط ( مستحب ) خلاف آن است . اين در صورتى است كه طلاق در راديو مستقيماً اجراء شود - نه به واسطهء ضبط صوت - و حكم در ظهار مانند طلاق است .\r\nمسأله 10 - در وجوب ترتيب آثار بر اقرار به واسطهء تلفن يا بلندگو يا راديو و مانند اين‌ها در صورتى كه معلوم باشد كه صدا از مقرّ است و به طور مستقيم مىباشد - نه آن‌كه از ضبط صوت‌ها باشد - اشكالى نيست ؛ خواه اقرار به حقى براى غير او باشد - حتى به چيزى كه موجب قصاص است - يا به چيزى كه موجب حدى از حدود اللَّه باشد .\r\nهمانطور كه در شنيدن بيّنه بر حق يا حد ، در صورتى كه به طور مستقيم - نه از ضبط صوت‌ها - اقامه شود و معلوم باشد كه صدا از دو شاهد عادل مىباشد ، اشكالى نيست . و\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nهمچنين ترتيب آثار بر حكم حاكم و ثبوت حق به آن و همچنين هلال و غير آن‌ها از موارد حكم ، با وجود شرط مذكور ، واجب است . و ظاهر آن است كه قسم دادن قاضى ، به واسطه بلندگو يا تلفن كسى را كه بر او قسم است و قسم او از پشت آن‌ها با شرط مذكور ، جايز باشد . و ظاهر آن است كه اين حكم در ساير مواردى كه حكم در آن‌ها بر انشا يا اخبار ، مترتب مىباشد جريان دارد ، مانند قذف و لعان و غيبت و تهمت و فحش و بقيه چيزهايى كه موضوع براى حكم مىباشد ، به شرطى كه معلوم باشد كه متكلم فلان كس است يا بيّنه بر آن قائم شود .\r\nمسأله 11 - آيا احكام و آثار ، بر اقارير و غير آن‌ها در صورتى كه در ضبط صوت‌ها ، ضبط باشد ، مترتب مىشود ؟ بدون شبهه آثار بر آنچه كه در ضبط صوت‌ها است مترتب نمىشود ؛ پس پخش آنچه كه در ضبط صوت است اقرار و همچنين شهادت و قذف و همچنين حكم و غير آن‌ها ، نمىباشد . ليكن اگر بداند به اينكه آنچه كه در ضبط صوت ضبط شده ، اقرارى است كه از فلان كس ضبط شده ، از باب حكايت از اقرار او به اقرارش اخذ مىشود ، نه از باب اينكه خودش اقرار است و از باب كشف از شهادت بيّنه و حكم حاكم و قذف قاذف . و همچنين در صورتى كه معلوم باشد آنچه كه ضبط شده حقيقتاً از واقع ضبط و ثبت شده است . و با احتمال اينكه اين صدا مشابه آن چيزى است كه به او نسبت داده شده ، اثرى بر آن مترتب نمىشود ، نه بر آنچه كه از ضبط صوت‌ها پخش مىشود و نه بر آنچه كه بدون واسطه ، به طور مستقيم پخش مىگردد .\r\n\r\nو از جملهء آن‌ها مسائل نماز و روزه و غير آن‌ها است\r\nمسأله 1 - نماز در هواپيماها با رعايت رو به قبله بودن جايز است . و اگر در حال رو به قبله بودن ، داخل نماز شود پس هواپيما به راست يا چپ انحراف پيدا كند پس اگر نمازگزار بعد از سكوت از قرائت و ذكر ، به طرف قبله برگردد نمازش صحيح است ، اگر چه گرديدن او به طور تدريجى منتهى به اين شود كه مقابل طرف اول قرار بگيرد ؛ و اما اگر پشت به قبله نمايد سپس برگردد ، نمازش باطل است . پس اگر در هواپيمايى كه بر مكه يا كعبه مكرمه مىگذرد نماز بخواند باطل است ؛ زيرا حفظ رو به قبله بودن ممكن نيست . و\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nاما اگر در اطراف مكه پرواز مىكند و نمازگزار به طور تدريجى صورتش را به طرف قبله قرار مىدهد ، نماز صحيح است .\r\nمسأله 2 - اگر سوار هواپيمايى شود ، پس چهار فرسخ به طور عمودى پرواز نمايد ، نماز و روزه‌اش قصر مىباشد . و اگر مثلًا دو فرسخ به طور عمودى پرواز كند آنگاه جاذبهء زمين به طريق علمى لغو شود پس زمين دور بزند و هواپيما بدون اينكه دور بزند باقى بماند پس بعد از نصف دور مثلًا ، به زمين برگردد نماز و روزه قصر نيست . مثلًا اگر فرض شود كه هواپيما در بغداد است پس به طور عمودى پرواز نمايد و در فضا بدون اينكه به تبع زمين دور بزند باقى بماند و بعد از چند ساعتى برگردد و محل برگشتن مثلًا لندن باشد ، نمازش تمام است و مسافر نمىباشد .\r\nمسأله 3 - اگر نماز صبحش مثلًا در تهران فوت شود و سوار هواپيما شود و بين تهران و اسلامبول را يك ساعته طى كند و نيم ساعت قبل از طلوع آفتاب به اسلامبول برسد ، نمازش بعد از آن‌كه قضا شده بود ادا مىباشد . و آيا در صورتى كه عسر و حرج نباشد ، مسافرت نمودن او براى آن‌كه نماز ادا را تحصيل نمايد ، واجب است ؟ ظاهراً چنين است .\r\nو همچنين است نسبت به بقيهء نمازهايش . و اگر نمازش مثلًا در تهران فوت شود و با آن هواپيما مسافرت كند و نمازش را به طور قضا شروع نمايد و به جايى برسد كه وقت در آن فوت نشده باشد و از وقت آخر نمازش را درك نمايد پس اگر يك ركعت را درك كند ظاهر آن است كه ادا واقع مىشود و اگر به كمتر از يك ركعت درك نمايد در آن اشكال است . و اگر به طور قضا به نماز مغرب شروع كند پس ركعت دوم را در وقت درك نمايد سپس هواپيما برگردد و وقت در بين نمازش خارج شود ، كه وسط نمازش در وقت باشد و دو طرف نمازش در خارج وقت قرار گرفته باشد ، نماز صحيح است ، ليكن در اينكه اين نماز ادا است يا قضا تأمل است و بعيد نيست كه با درك يك ركعت ، ادا باشد . و اگر سوار هواپيما شود ، پس بعد از غروب در قضاى نماز عصر از همان روز داخل شود آنگاه به طور عمودى پرواز نمايد و آفتاب را در بين نمازش ببيند سپس پايين بيايد و آفتاب غروب نمايد ، پس هواپيما اوج بگيرد آنگاه آفتاب را ببيند و به همين صورت ، نمازش صحيح است . و بعيد نيست در صورتى كه يك ركعت متصل از وقت را درك كرده باشد ، نمازش\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nادا باشد . و اما اگر كمتر از يك ركعت يا به مقدار ركعت - ليكن نه به طور متصل - درك نموده باشد در اينكه ادا است يا قضا تأمل دارد .\r\nمسأله 4 - اگر اول وقت ، نماز ظهر و عصر را در تهران بخواند و سوار هواپيما شود و قبل از ظهر همان روز به اسلامبول برسد آيا نماز ظهر و عصر - كه به جا آورده شده‌اند - در وقت ظهر بر او واجب است ؟ ظاهر آن است كه واجب نمىباشد .\r\nمسأله 5 - اگر هلال شب فطر را در اسلامبول ببيند و به تهران مسافرت كند و در تهران شب آخر روزه باشد آيا روزه بر او واجب است ؟ ظاهراً چنين است ، بلكه ظاهراً واجب است و لو اينكه در اسلامبول سى روز روزه گرفته باشد ؛ پس در اين حكم بين روزه و نماز فرق مىباشد . و اگر در تهران مثلًا تا غروب آفتاب روزه بگيرد و افطار نكند پس به اسلامبول مسافرت نمايد و قبل از غروب همان روز به آنجا برسد آيا امساك تا غروب ، بر او واجب است يا نه ؟ ظاهر آن است كه واجب نمىباشد اگر چه احوط ( استحبابى ) است . و اگر در اسلامبول روزه بگيرد و دو ساعت به غروب ، به تهران مسافرت كند و شب را در اثناى راه درك نمايد و افطار نكند و قبل از غروب آفتاب همين روز ، به اسلامبول برگردد ، آيا امساك تا غروب بر او واجب است ؟ احوط ( استحبابى ) اين است ، اگر چه عدم وجوب آن اشبه مىباشد . و همچنين است اگر در جايى تا غروب روزه بگيرد سپس سوار هواپيما شود پس به طور عمودى بالا برود تا اينكه آفتاب را ببيند . و اگر بعد از ظهر از تهران بدون نيّت روزه مسافرت نمايد و قبل از ظهر همان روز به اسلامبول برسد ، ظاهر آن است كه در صورتى كه مفطرى را نياورده باشد نيّت روزه جايز است و مراعات احتياط خوب است . و اگر آخر شعبان در تهران اول رمضان در اسلامبول باشد پس در تهران تا شب باقى بماند آنگاه به اسلامبول برود و شب دوم ماه به آنجا برسد و ماه در اسلامبول بيست و نه روز باشد و در آن روزه بگيرد و روزه‌اش بيست و هشت روز شود آيا قضاى يك روز بر او واجب است ؟ احوط ( وجوبى ) چنين است ، بلكه خالى از قرب نمىباشد . و اگر با هواپيما مسافرت كند و تمام ماه نسبت به او شب باشد ، قضا بر او واجب است ظاهراً و همچنين است كسى كه در قطب باشد و از او ماه رمضان فوت شود ؛ با اشكالى كه دارد . و اگر در تهران صبح كند در حالى كه روزه باشد پس عمداً افطار نمايد سپس به اسلامبول\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nسفر كند و قبل از فجر به آنجا برسد و همان روز را روزه بگيرد آيا كفّاره و قضا بر او واجب است ؟ در عدم وجوب قضا اشكالى نيست . و در وجوب كفّاره اشكال است ؛ و احوط ( وجوبى ) اين است ، بلكه اقرب است .\r\nمسأله 6 - اگر نماز عيد فطر را در اسلامبول بخواند و به تهران مسافرت كند و قبل از ظهر روز آخر ماه رمضان به آنجا برسد و هنوز افطار نكرده باشد آيا روزه بر او واجب است مانند كسى كه قبل از ظهر روز روزه به وطنش برسد ؟ ظاهر آن است كه واجب است و روزه‌اش از حرام و واجب تركيب نمىيابد همان طورى كه چنين نيست اگر از مسافرت ، در صورت حرمت روزه در آن روز ، حاضر شود . و احوط ( استحبابى ) براى او - قبل از رسيدن به تهران - افطار است . و آيا قضاى اين روز - كه در اسلامبول براى او عيد و در تهران روز روزه بود - بر او واجب است ؟ در آن اشكال است و اشبه وجوب آن مىباشد ، در صورتى كه آن روز را از اول آن بلكه بنابر احوط قبل از ظهر حاضر باشد .\r\nمسأله 7 - اگر در اسلامبول عيد نمايد و زكات فطره بپردازد و قبل از غروب شب فطر ، به تهران برسد آيا ثانياً زكات فطره به درك نمودن غروب عيد بر او واجب است ؟ ظاهراً واجب نيست ، اگر چه احوط ( استحبابى ) است ، البته اگر آن را در اسلامبول نپرداخته باشد اداى آن در تهران واجب است . و اگر نماز عيد را در اسلامبول خوانده باشد ظاهر آن است كه دوباره واجب يا مستحب نمىباشد .\r\nمسأله 8 - اگر روز فطر در اسلامبول باشد روزه بر او حرام است . و اگر به تهران سفر نمايد و فردا صبح روز عيد باشد بر او حرام است . و همچنين است حال در عيد قربان ، پس روزه‌اى كه بر او حرام مىباشد در يك سال چهار روز است .\r\nمسأله 9 - اگر با هواپيمايى مسافرت كند كه حركتش مساوى حركت زمين باشد و سير آن - مخالف گردش زمين - از شرق به غرب باشد ، پس اگر اول طلوع آفتاب سفر كند ناگزير سير هواپيما دائماً اول طلوع آفتاب مىباشد و لو اينكه هزار ساعت سير نمايد ، پس آيا مسافرت با آن ، حرام است براى آن‌كه لازمه‌اش ترك نماز است ، يا جايز است و نماز ، نه به طور ادا و نه به طور قضا بر او واجب نيست ، يا فقط قضا دارد ؟ ظاهر آن است كه\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nمسافرت با آن جايز نيست . و اگر به جواز آن گفته شود ظاهر آن است كه نماز بر او واجب نمىباشد ، نه به طور ادا و نه به طور قضا . و همچنين در صورتى كه قبل از طلوع فجر مسافرت كند ، روزه بر او واجب نيست ، نه به طور ادا و نه به طور قضا . و اگر بعد از طلوع فجر باشد آيا قضاى اين روز ، فقط واجب است ؟ در آن اشكال است و احوط ( وجوبى ) قضاى آن مىباشد . و اگر در وقت ظهر با آن مسافرت كند نماز ظهر و عصر بر او واجب است ، اگر چه جميع ركعات در اول ظهر واقع شود . و اگر مثلًا نذر كرده باشد كه در مسافرت ، روز جمعه را روزه بگيرد پس روزه را در جايى نيّت كند سپس اول طلوع آفتاب مسافرت نمايد پس تمام روز او اول طلوع باشد سپس به سيرش سرعت دهد پس ناگزير در بين الطلوعين سپس شب يعنى سحر داخل مىشود پس روز جمعه را تا شب به اين شكل روزه گرفته است ، بنا بر اين بعيد نيست كه روزه‌اش صحيح بوده و به نذرش وفا كرده باشد . البته اگر بعد از يك ساعت يا چند ساعت قبل تمام شدن روز نسبت به ما سرعت پيدا كند پس با سير كردنش داخل شب جمعه شود ، ظاهر آن است كه به نذرش وفا نشده ؛ براى آن‌كه تمام روز روزه گرفته نشده است .\r\nمسأله 10 - اگر با هواپيمايى كه سرعتش بيشتر از حركت زمين باشد سفر نمايد و از شرق به غرب سير نمايد ، پس ناگزير آفتاب بر او از مغرب زمين - عكس طلوع آن براى اهل زمين - طلوع مىكند ، پس آيا اعتبار در نمازها به طلوع و غروب آفتاب نسبت به او مىباشد - نه نسبت به اهل زمين - بنا بر اين ، مثلًا نماز صبح را قبل از طلوع خورشيد از مغرب ، كه وقت غروب اهل زمين است مىخواند و نماز مغرب و عشا را بعد از غروب آفتاب در افق شرقى مىخواند ، يا تابع زمين مىباشد ، كه در وقت طلوع آفتاب از مغرب به اندازهء چهار ركعت ، مختص به نماز عصر است سپس بين ظهر و عصر تا ماندن وقت براى چهار ركعت به زوال ، مشترك مىباشد سپس اختصاص به ظهر پيدا مىكند و نماز صبح را بعد از غروب آفتاب كه آن وقت ، نسبت به اهل زمين بين الطلوعين است مىخواند سپس بعد از آن وقت اختصاصى عشا سپس نماز مغرب و عشا و بعد از آن وقت اختصاصى نماز مغرب داخل مىشود ؟ در آن اشكال است ، اگر چه بعيد نيست كه پيروى نمودن از اهل زمين لازم باشد پس در اوقات زمين نماز مىخواند .\r\n\r\n","description":"","footnote":"","page_name":" 671 ","page_number":671},
  {"content":"\r\n\r\nمسأله 11 - اگر با قمر مصنوعى به خارج جاذبهء زمين سفر نمايد پس لامحاله در آنجا وزنى ندارد ، بنا بر اين اگر ايستادن بر سطح داخلى به طورى كه پاهايش به سوى زمين باشد ، ممكن باشد بايد در حالى كه جهت قبله را رعايت مىكند نماز بخواند و گرنه به صورت معلّق بين فضا نماز مىخواند ، پس اگر با اين حال ممكن باشد كه پاهايش به زمين باشد بايد چنين نماز بخواند و گرنه به هر صورتى كه برايش ممكن است و نماز در هيچ حالى ترك نمىشود . و در تمام احوال قبله يا طرف نزديك‌تر به قبله را رعايت مىكند . و با جهل به آن به چهار طرف نماز مىخواند .\r\nمسأله 12 - اگر سوار قمر مصنوعى شود پس دور زمين را در يك روز و شب ، ده مرتبه دور بزند پس در هر دورى داراى شب و روز است ، بنا بر اين آيا در هر دورى از آن ، نمازهاى پنج‌گانه بر او واجب است يا واجب نيست مگر پنج نماز در تمام دورهاى او كه موافق يك روز و شب زمين است ؟ ظاهراً دومى مىباشد ؛ ليكن از مراعات طلوع و غروب نسبت به خودش ، چاره‌اى ندارد ، پس نماز صبح را قبل از يكى از طلوع‌ها و نماز ظهر و عصر را بعد از ظهر يكى از روزها و نماز مغرب و عشا را در يكى از شب‌ها مىخواند . و مىتواند نماز ظهر را در ظهر يك روز و نماز عصر را در روز ديگر بعد از ظهر و نماز مغرب را در يكى از شب‌ها و نماز عشا را در شب ديگرى بخواند . بنا بر اين آيا او مىتواند نماز ظهر را وقت ظهر سپس نماز مغرب را وقت غروب پس از آن نماز عصر را در وقت ظهر روز ديگر و نماز عشا را در شب ديگرى بخواند پس نماز ظهر و عصر و نماز مغرب و عشا در همديگر تداخل مىنمايند ؟ اين بعيد نيست ؛ ليكن احوط آن است كه به اين كيفيت نماز خواندن را ترك نمايد ، بلكه احوط آن است كه در صورت امكان ، ظهر و عصر را در يك روز و مغرب و عشا را در يك شب بخواند .\r\nمسأله 13 - اگر زنى سوار هواپيمايى شود كه مساوى حركت زمين دور مىزند و سير آن مخالف گردش زمين است پس خون ببيند و به اندازهء سه روز از روزهاى ما استمرار پيدا كند ليكن اين مدت نسبت به او مثلًا اول طلوع آفتاب باشد ، ظاهر آن است كه خون او محكوم به حيض بودن است ، پس معيار استمرار داشتن خون است در اين مدت نه روشنايى روزها ( تاريك شدن و گذشتن روزها اعتبار ندارد ) . و همچنين است اگر زن در\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nمنطقه‌اى باشد كه يك روزش مثلًا يك ماه باشد و خون ببيند و به مقدار سه روز از افق‌هاى ما استمرار پيدا كند حكم مىشود به اينكه آن حيض است . و اگر زن سوار قمر مصنوعى شود و روز و شب نسبت به او يك ساعت باشد از استمرار خون او به مقدار سه روز از افق‌هاى ما - نه نسبت به او - چاره‌اى نيست . و اگر خون حيض كه طبعاً سه روز استمرار پيدا مىكند به وسيله‌اى در يك روز بيرون آورده شود حكم به حيض بودن آن نمىشود ، مانند اينكه در رحم او چيزى داخل شود كه خون را سه روز يا بيشتر ، جذب نمايد و بيرون آورده نشود مگر يك‌دفعه ، پس حكم به حيض بودن خون نمىشود .\r\nمسأله 14 - همانطور كه معيار در خون ، استمرار آن است ؛ نه روشنايى روزها - و لذا روزها تلفيق مىشود - همچنين ميزان در عده به طور مطلق و قصد اقامه و ماندن سى روز در محلى به طور مردد ، و اكثر حمل و اقل آن و همچنين حيض و نفاس و سه روز خيار حيوان و خيار تأخير ثمن و يك روز و شب در مقدار رضاع و يك سال نفى بلد زانى و مهلت دادن سه ماه در ظهار و قسم بر بيشتر از چهار ماه در ايلاء و مهلت دادن چهار ماه در آن و يك سال و دو سال و چند سال كه ديه‌ها در وقت حلول آن‌ها گرفته مىشود و حدّ بلوغ و يأس و چهار سال وقت دادن براى زنى كه شوهرش مفقود شده است و وقت دادن يك سال در عنن ، و احداث سنه در باب خيار عيب و حق حضانت - دو سال يا هفت سال - براى مادر و سالى كه در تعريف لقطه معتبر است و چهار ماهى كه براى شوهر حرام است كه بيشتر از آن وطى زوجه‌اش را ترك نمايد و يك سالى كه در ارث بردن زوجه از شوهرش - در صورتى كه او را در مرضش طلاق بدهد - معتبر مىباشد و يك سالى كه معتبر است در جايى كه لقطه تا يك سال نمىماند ، در همهء اين موارد چنين است ( و ملاك افق‌هاى عادى است ) . و ظاهر آن است كه اين امر در باب قسمت بين زن‌ها و در اختصاص باكره در اول عروسيش به هفت شب و ثيبه به سه شب چنين است ، اگر چه در باب قسمت و دو اختصاص مذكور خالى از اشكال نيست ؛ از اين جهت كه عنوان ليالى در آن‌ها اخذ شده است و التزام به اينكه قسمت ، طبق شب دو قطب است مثلًا و همچنين هفت در عروسى ، هفت شب در دو قطب مىباشد ، غير ممكن است ، پس يا ناگزير بايد قائل شد به اينكه حكم در آن‌ها و در مثل آن‌ها ساقط است ، يا بر طبق ليالى متعارف\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nاندازه‌گيرى شود ؛ و اقرب دومى مىباشد . و غير اين‌ها از مواردى كه از اين قبيل مىباشد .\r\nبنا بر اين معيار در آن‌ها گذشت مقدار روزها و ماه‌ها و سال‌ها به حسب افق‌هاى ما است ؛ پس اگر زوجه‌اش را در يكى از دو قطب طلاق دهد در يك چهارم شبانه روز قطب از عده خارج مىشود . و اكثر حمل - بنابراين كه يك سال باشد - يك شبانه روز است ، و ترك وطى زوجه بيشتر از ثلث شبانه روز ، جايز نيست . البته اگر اكثر حمل در قطب به حسب طبع بيشتر از يك شبانه روز باشد ، همان متابعت مىشود و با آفاق ما مقايسه نمىشود .\r\nمسأله 15 - همانطور كه بر اهل قطب تطبيق مقدار روزها و ماه‌ها و سال‌ها بر ايّامشان در چيزهاى ياد شده واجب است ، همچنين اگر فرض شود كه اهلى در بعضى از كرات وجود دارد يا بشر از زمين به بعضى از آن‌ها سفر نمايد و حركت آن به پيرامون خودش در مقدار روز ما ، ده مرتبه باشد و روز و شب آن ، يك دهم روز ما باشد ، بايد روزهايش را بر مقدار روزهاى ما تطبيق نمايد ، پس خيار حيوان در آنجا سى روز و اقل حيض سى روز و وقتى كه به زنى كه شوهرش گم شده داده مىشود ، چهل سال مىباشد و به همين صورت .\r\nمسأله 16 - آنچه را كه ما ذكر كرديم فقط در جايى جارى مىشود كه مقدار در آن معتبر است ، نه روشنايى روز - و لذا در آن‌ها ، روزها تلفيق مىشود - و اما مثل روزه كه امساك از طلوع فجر تا غروب در آن معتبر مىباشد ، و تلفيق در آن نمىآيد پس مقدار معتبر نمىباشد . و همچنين آنچه كه ذكر شد در نماز جارى نمىباشد ؛ زيرا اوقات نماز به طور مضبوط معتبر مىباشد ، پس نماز ظهر و عصر در شب صحيح نيست ، اگر چه بر ظهر افق‌هاى ما منطبق باشد . و روزه در قسمتى از روز يا شب صحيح نيست اگر چه به مقدار روز ما باشد .\r\nمسأله 17 - اگر فرض شود كه حركت زمين كند شود و يك روز ، دو برابر روز ما شود در صورت امكان ، امساك يك روز كامل در صحت روزه حتمى است . و در صورتى كه ممكن نباشد ، وجوب آن ساقط مىشود . و در روز و شب ، بيشتر از نمازهاى پنج‌گانه بر او واجب نيست . و اما آنچه كه در آن مقدار معتبر است - نه روشنايى روز و سياهى شب - بايد به مقدار آنچه كه در افق زمان ما معتبر است بگذرد ، بنا بر اين اقل حيض در آن زمان\r\n\r\n","description":"","footnote":"","page_name":" 674 ","page_number":674},
  {"content":"\r\n\r\nمقدار سه روز افق ما است كه بر يك روز و دو شب يا بر دو روز و يك شب منطبق است در صورتى كه روز دو برابر باشد ، و به همين نسبت است اگر حركت ، تغيير پيدا كند . و همچنين است حال اگر فرض شود كه حركت آن سريع‌تر شود به طورى كه يك روز و يك شب نصف اين زمان باشد ، پس در روزه امساك يك روز لازم است و در هر روز و شبى پنج نماز واجب است .\r\nمسأله 18 - رؤيت هلال با وسايل مستحدثه اعتبار ندارد ؛ پس اگر با بعضى از وسايل بزرگ‌كننده يا نزديك‌آورنده مانند تلسكوپ مثلًا ببيند ، ولى بدون وسيله ، هلال ، قابل رؤيت نباشد ، حكم به اول ماه نمىشود . پس معيار رؤيت با چشم ، بدون وسيلهء نزديك‌آورنده يا بزرگ‌كننده است . البته اگر با وسيله‌اى آن را ببيند و جاى آن را بداند سپس با چشم - بدون وسيله - آن را رؤيت نمايد ، حكم به اول ماه مىشود .\r\nو همچنين است حال در اينكه رؤيت خسوف و كسوف با وسايل جديد اعتبار ندارد ، پس اگر كسوف واضح نباشد مگر به وسايل جديد و چشم غير مسلّح آن را نبيند ، اثرى بر آن مترتب نمىشود .\r\n\r\nخاتمه\r\nاگر بشر موفق شود كه به بعضى از ستارگان و كرات سفر نمايد در آن موقع مسائل شرعى زيادى پيدا مىشود كه در آينده فقها - اعلى اللَّه كلمتهم - مشكلات آن‌ها را كشف مىكنند و مانعى ندارد كه به بعضى از آن‌ها اشارهء اجمالى شود .\r\nمسأله 1 - تطهير از حدث و خبث به آب آن كرات و زمين آن‌ها بعد از صدق آب و خاك و سنگ و مانند اين‌ها بر آن‌ها صحيح است . و سجده بر زمين آن‌ها و آنچه كه در آن‌ها مىرويد ، صحيح مىباشد .\r\nمسأله 2 - وزن‌ها در آن‌ها بر حسب ضعف جاذبه و قوت آن به اختلاف زياد ، مختلف مىباشند ؛ پس در ماه چون كه جاذبه از جاذبهء زمين ضعيف‌تر است جسم‌ها با اتحاد آن‌ها در مساحت ، در دو كره از حيث وزن مختلف مىباشند . پس كر ، به حسب مساحت ، در\r\n\r\n","description":"","footnote":"","page_name":" 675 ","page_number":675},
  {"content":"\r\n\r\nزمين موافق وزن مقدر آن است تقريباً . و در كرهء ماه آن مساحت كمتر از يك دهم وزن مقدر است . پس اگر در ماه وزن را معتبر بدانيم ، مساحتش چند برابر مساحت مقدر شرعى مىباشد ، بنا بر اين در آنجا اعتبار به مساحت است نه به وزن . و اگر بين مساحت و وزن در كره‌اى كه جاذبه‌اش چند برابر زمين است ، مقايسه شود چه بسا دو وجب از آب به اندازهء وزن مقدر باشد ، پس در آن ، اعتبار به مساحت است ، نه به وزن ؛ بنا بر اين آبى كه وزن آن به مقدار وزن كر در زمين است ، منفعل مىشود . و ممكن است كه در آنجا اعتبار به وزن باشد ، ليكن به كيلوهاى زمين طبق جاذبهء آن كره ، وزن مىشود پس تقريباً با مساحت‌ها موافق مىشود . و در آنجا كه فقط وزن در آن معتبر است مانند نصاب در غلات چهارگانه ، احتمال دارد كه حكم آن تغيير نكند و لو اينكه مساحتش تغيير يابد ؛ پس گندم ، ملاحظه نصاب مقدرش مىشود و لو اينكه كيل آن در كرهء ماه چند برابر كيل آن در زمين شود . و در مشترى مثلًا يك دهم كيل آن در زمين گردد . و اگر زمانى بر زمين بيايد كه جاذبه‌اش ضعيف شود ، حكم مثل آن است كه ذكر شد . و احتمال دارد كه اعتبار به كيلوها يا من‌هاى زمين باشد ؛ ليكن به جاذبهء آن كرات يا زمين بعد از ضعيف شدن جاذبه‌اش .\r\nمسأله 3 - اگر چيزى در آنجا پيدا شود كه زكات و خمس به آن تعلق پيدا مىكند مانند غلات چهارگانه و چهارپايان سه‌گانه و نقدين و مانند معادن و گنج‌ها و نظاير آن‌ها ، احكام شرعى بر آن‌ها جارى مىباشد . و اگر معادن و گنج‌هايى از غير جنس آنچه كه در زمين است پيدا شود خمس به آن تعلق مىگيرد . و اما اگر حبوبات يا چهارپايانى غير از آنچه كه در اينجا هست پيدا شود ، زكات به آن‌ها تعلق نمىگيرد . ولى اگر آنچه كه زكات به آن تعلق مىگيرد در آنجا يا در اينجا به غير راه عادى پيدا شود مانند اينكه چهارپايان از راه صنعت به وجود آيند و همچنين غلات مصنوعى و نقدين مصنوعى ، بعد از صدق آن عناوين ، زكات به آن‌ها تعلق پيدا مىكند .\r\nمسأله 4 - اگر انسانى در آنجا يافت شود با او مانند انسان در زمين معامله مىشود . و اگر موجودات ، در آنجا به شكل‌هاى ديگر باشند ليكن عاقل و مدرك\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nباشند پس به همين صورت با آن‌ها معامله انسان مىشود ، حتى ازدواج با آن‌ها جايز است و تمام تكاليف شرعى و احكام الهى بر آنان جارى مىباشد . و اگر وجب‌هاى آنان بر خلاف وجب‌هاى ما باشد ، ميزان در مساحت كر ، وجب‌هاى ما مىباشد ؛ و همچنين است در ذراع . و در صورتى كه آن‌ها در عدد دست‌ها و پاها و انگشت‌ها ، با ما مختلف باشند ، احكام آن‌ها در باب وضو و ديات و قصاص و غير آن‌ها تفاوت پيدا مىكند .\r\nمسأله 5 - در آنجا رو به زمين بودن در نماز واجب است و با استقبال زمين ، رو به قبله بودن حاصل مىشود . و چون كه در حركت گردشى دايره‌اى خود ، گاهى در يك طرف زمين و گاهى ديگر در طرف ديگر زمين مىباشند نمازهايشان مختلف مىباشد ؛ پس چه بسا نماز ظهر و عصر رو به مشرق و نماز مغرب و عشا رو به مغرب ، و بر عكس آن باشد . و اما كيفيت دفن مرده‌هاى آن‌ها ، ممكن است كه گفته شود حدوثاً رو به قبله بودن واجب است و لو اينكه در هر روز متبدّل شود . و اما تكليف روزه در ماه يا ساير كرات ، مشكل است و وجوب يك ماه در هر سال در صورت امكان ، بعيد نيست و اگر انطباق ماه آن‌ها با ماه رمضان در زمين ، ممكن باشد بنابر احتياط ( وجوبى ) واجب است . و اگر خورشيد به وسيله زمين يا به وسيله غير آن كسوف پيدا كند نماز آيات واجب است . و آيا در خسوف زمين هم نماز هست ؟ در آن اشكال است . و ظاهر آن است كه نماز آيات براى آيات و نشانه‌هايى مخوف - حتى زلزله - واجب مىشود . و نمازهاى يوميّه در آن كرات تابع ظهر و غروب در آن‌ها مىباشد . و روزه از طلوع فجر است تا غروب در صورت امكان .\r\nمسأله 6 - اگر بچه‌ها در آنجا يك‌ساله مثلًا به حدّ مردان برسند ، پس اگر به وسيلهء احتلام يا روييدن موى زبر بر عانه بالغ شوند ، در حكم به بلوغ و ترتيب آثار آن اشكالى نيست . و اما سقوط اعتبار سن مشكل است ؛ اگر چه در صورتى كه علم پيدا شود به اينكه او به حدّ مردان رسيده است بعيد نيست . و اگر به حدّ مردان نرسند مگر بعد از سى سال ، به طورى كه معلوم باشد كه او بچه‌اى است كه به حدّ مردان\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nنرسيده است ، ظاهر آن است كه به بلوغ او حكم نمىشود . و همچنين است اگر فرض شود كه بچه‌هاى مصنوعى اين چنين باشند ، چه از طرف كثرت و چه از طرف قلت . و همچنين است اگر زمانى بيايد كه سير طبيعى و رشد و بلوغ ، به جهات طبيعى كند شود مانند ضعف حرارت خورشيد و اشعهء آن يا اينكه به جهات طبيعى يا مصنوعى سريع شود و غير اين‌ها از احكام زيادى كه الآن محل ابتلاى ما نمىباشد . و اگر زمانى بيايد كه كره ماه قبل از زمين منهدم شود مسائل ديگرى پيدا مىشود . و همچنين اگر حركت زمين كند گردد پس روز و شب و فصول تغيير پيدا كند مسائلى در بسيارى از ابواب فقه پيدا مىشود . و اگر آنچه كه از امكان مخابره جسم‌ها گفته شده است صحيح باشد ، به جهت آن‌ها احكام ديگرى هم پيدا مىشود .\r\n\r\n","description":"","footnote":"","page_name":" 678 ","page_number":678},
  {"content":"\r\n . \r\n","description":"","footnote":"","page_name":" 679 ","page_number":679},
  {"content":"\r\n . \r\n","description":"","footnote":"","page_name":" 680 ","page_number":680},
  {"content":"\r\n . \r\n","description":"","footnote":"","page_name":" 681 ","page_number":681},
  {"content":"\r\n . \r\n","description":"","footnote":"","page_name":" 682 ","page_number":682},
  {"content":"\r\n . \r\n","description":"","footnote":"","page_name":" 683 ","page_number":683},
  {"content":"\r\n . \r\n","description":"","footnote":"","page_name":" 684 ","page_number":684},
  {"content":"\r\n . \r\n","description":"","footnote":"","page_name":" 685 ","page_number":685},
  {"content":"\r\n . \r\n\r\n","description":"","footnote":"","page_name":" 686 ","page_number":686}
  ]