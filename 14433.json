[
  {"content":"\r\n\r\n\r\nپيشگفتار مترجم\r\nبسم اللّه الرحمن الرحيم\r\n\r\nناگهان ، نورى درخشيد ، و دستى از آستين عدالت بيرون شد\r\nدوران فترت بود . دستورات رهبران الهى و راهنمايان توحيد ، بدست فراموشى زمان ، سپرده شده بود ، و از آن ، اثرى ديده نميشد .\r\nزمامداران گمراه ، مردم را از راه راست ، منحرف ساخته و به كج‌روى ميكشاندند . تودهء بىدانش ، گوسفندوار ، كوركورانه ، بدنبال مطامع آنان ، ميرفتند ؛ و در آتش نادانى ، فقر ، محروميت ، فساد اخلاق ، ميسوختند ؛ يا به تعبير - قرآن - : در لب پرتگاه درهء پرآتشى ، قرار داشتند ، كه هر آن ترس آن ميرفت ، كه در آن دره سقوط كنند ، و طعمهء شعله‌هاى سوزان آن ، شوند . بويژه ، مردم صحراى سوزان حجاز .\r\nكه بهرهء كمترى از تمدن آن روز ، داشتند ؛ قانون جنگل و بيابان بر آنها\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحكومت ميكرد ؛ آشوب ، كشتار ، چپاول ، يغماگرى روش عادى و روزانهء آنها را تشكيل ميداد .\r\nدر اين هنگام بود كه معجزه‌اى رخ داد . معجزه‌اى ، كه مسير انسانيت را نشان داد ؛ معجزه‌اى كه روش و سير تاريخ را دگرگون ساخت .\r\nيك حادثهء تاريخى ، بوقوع پيوست - كه چون بمبى در دنيا صدا كرد . يك سروصداى شورانگيزى ، در جهان پديدار گشت كه مقدمهء يك انقلاب اساسى و جهش همه‌گانى بسوى تكامل و تمدن بود :\r\nدر آن صحراى ظلمانى و در آن دنياى تاريك ناگهان ، نورى درخشيد كه پرتو آن صحنهء گيتى را فراگرفت . دستى از آستين عدالت بدرآمد كه ما فوق دستهاى مردم آن روز ، و جهان آينده بود . دستى ، توانا ، نيرومند ، كه به مبدأ اعلى پيوسته بود .\r\nآئين جهانداريى آورد ، كه نظام سياسى و اجتماعى آن ، كامل‌ترين نظام‌هاى مترقى بود ، كه انديشهء هيچ انسانى ، بدان راه نيافته بود ، و نخواهد يافت .\r\nتمام رژيم‌هاى كهنه و فرسودهء ضد انسانى را غيرقانونى اعلام كرد : آن دست ، دست خدا بود ، كه از آستين محمد ( ص ) بيرون شد .\r\n« محمد ص » پيامبرى بود برحق ، رهبرى بود دلسوز ، فرمانروائى دادگر ، پيشوائى روحانى ، فرماندهى شايسته ، سربازى دلير ، آموزگارى پركار ، شهسوارى با نشاط ، و مردى بود الهى ؛ كه در محيط فاسد آن روز ، بزرگ گشته : رنج‌ها ديده ، تلخيها چشيده ، ستمها كشيده محروميت‌ها مشاهده كرده است . به جزئيات زندگى آلوده و فاسد و روش‌هاى درنده‌گى و حيوانى اجتماع كاملا واقف بود .\r\nوى ، بر خلاف رهبران سياسى بود - كه در چهارچوبهء قوانينى خشك نشوونما نموده ، نحوه‌اى تربيت ميشده‌اند ، كه از برخورد باطبقات\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nپائين اجتماع ، ممنوع و محروم بودند . روى اين زمينه گرفتاريها و نابسامانىهاى اجتماعى را نميتوانستند بطور واقع‌بينى درك نمايند ، چون اجتماعى كه آنان در آن بزرگ شده بودند غير از اجتماعى بود كه تودهء مردم در آن بسر ميبردند : آنان ، درد و رنجى نكشيده ، بيدادگرى و ناراحتى را تحمل ننموده ، تلخى گرسنه‌گى و بيچاره‌گى را نچشيده بودند . فقط شنيده بودند اما : « شنيدن كى بود مانند ديدن » لكن محمد ( ص ) زندگيش را در ميان همان مردم گذرانيد : همه‌جا را ديد ، با همه‌گونه افراد تماس داشت ، رنجها و سختىها را تحمل كرد و همه‌جور زندگى را از نزديك ديده و خود در آن شريك بود اما او بر خلاف مردم معاشرش بود .\r\nاو بديدهء ديگرى به آن اجتماع مينگريست . وى ، انديشهء ديگرى در سر داشت ، با دقت كامل اوضاع را بررسى ميكرد ، و از آن ، نابسامانيها رنج بسيارى ميكشيد . او مينديشيد ، كه آيا روزى خواهد شد ، كه وى نيروئى بهمرساند ، كه به بدبختيها خاتمه دهد ؟ آيا هنگامى فراميرسد كه قانون خرد و انسانى بر جامعه حكومت كند ، اين هرج‌ومرج و فساد ريشه‌كن شود و اجتماعى نو پديد آيد ، كه در آن پرچم خداشناسى ، دادگرى ، تساوى حقوق ، آرامش ، برادرى ، نوع‌دوستى ، امانت ، راستى ، درستى ، وفا ، صميميت ، پاكى دلسوزى ، وظيفه‌شناسى ، دانش ، بينش ، پرهيزكارى ، اخلاق نيكو ، و ، و ، و ، به اهتزاز درآيد ؟ اجتماعى كه در آن بت‌پرستى ، انسان‌پرستى ، ستم ، تجاوز به حقوق ، نژادپرستى ، جنگ ، زدوخورد ، تشويق برادركشى ، رفاهيت و آسايش طبقهء ويژه ، و محروميت ديگران ، خيانت ، يغماگرى ، دروغ ، نادرستى ، بىوفائى ، نيرنگ ، دغل‌بازى ، ناپاكى ، بىبندوبارى ، در انديشهء خود بودن ، شانه از زير بار مسؤوليت تهى كردن ، نادانى ،\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nلااباليگرى ، خشونت و صدها مفاسد ديگر در ميانهء مردم آن نباشد ؟\r\nديرى نپائيد ، كه آن انديشه‌ها ، بحقيقت پيوست . و با فرمان « قم فانذر » بپاخاست و پرچم توحيد ، و مبارزه با فساد را بدست گرفت .\r\nاو خوب ميدانست كه دردها چيست . درمان آن‌چه مىباشد . او در دل اجتماع چهل سال از عمر خود را سپرى ساخت ميدانست از كجا بايد شروع كند ، و دستورات الهى را چگونه پياده كند .\r\nپيامبر عاليقدر اسلام ، دعوت خود را ، آشكار ؛ و پيكار خويش را آغاز كرد .\r\nفعاليتش بيست و سه سال طول كشيد . در آن پيكار مقدسيكه در پيش گرفته بود ، نقش شگفت‌انگيزى ، ايفا كرد . در راه هدف و تربيت جامعه همهء نيروى خود را به كار انداخت . خواب و آسايش نداشت ، فشار طاقت‌فرسائى ، بجان خريد . و لحظه‌اى نياسود . در برابر دشوارىها ، و روىدادهاى توان‌فرسا ، ايستادگى و مقاومت بىمانندى از خود نشان داد ، و بطور فشرده همه‌چيز خود را فدا كرد ، تا بهدف عالى و انسانيش رسيد . و در همهء اين موارد و موقف‌ها ، يگانه مرد دوران كه از كودكى در دامنش تربيت و پرورش يافت با وى بود .\r\nاو على بن ابيطالب پسر عم و جانشين حقيقى وى بود .\r\nاو پروانه‌وار گرد شمع وجود پيامبر ميچرخيد و سايه صفت ، دنبال‌رو رهبر بزرگوار اسلام بود .\r\nپيامبر ، در اين بيست و سه سال چه كرد ، چه گفت ، چه آورد ؟\r\nنيازمنديم ، بمطالعهء دقيق قرآن باضافهء يكدوره تاريخ كامل اسلام تا بدانيم ، محمد ( ص ) كه بود ، و چه جنبش و نهضتى ، پديد آورد ، چه برنامه‌ها و نظامى ، از خود ، به يادگار ، گذاشت - كه متأسفانه قدر آن را ندانستند .\r\nروى بهر مكتبى هم كه آوردند ، جز زيانكارى و درد روى درد ،\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nنتيجه‌اى نگرفته و چيزى نيندوختند . بهرحال برنامهء روحانى ، و انسانى و روش خود را پياده كرده بسراى جاويدان شتافت .\r\nاما ، اما ، آوخ ، افسوس ، و هزاران افسوس ، كه برخى از ياران منافق ، آزمند ، جاه‌طلبش ، كه منتظر فرصت و درگذشت او بودند ؛ دست به ارتكاب بزه ، و جنايت و گناه نابخشودنى ، زدند ؛ كه روان پاك ويرا آزرده ، لطمه و لرزه بر اندام انسانيت وارد ساختند . عليه جانشين پيامبر ، كه به امر خدا به اين پست بسيار حساس ، و مهم گمارده شده بود ، دست به كودتا زدند ! چه كودتائى ، كه كمر اسلام ، و جهانيان ، شكست و اجتماع انسانها ، از فيوضات الهى ، محروم ، گشتند .\r\nحكومت كودتا ، به اين اكتفا ننمود . نقشهء خائنانهء ديگر كشيد ، زمينه‌اى پيش‌آورد ، كه براى هميشه كسانى كه خانه‌زاد وحى ، و نگهبانان واقعى دين بودند ، از زعامت ، و پيشوائى مسلمانان بر كنار باشند .\r\nعلاوه بر آن ، در هيئت دولت اسلامى و كادر رهبرى آن ، افرادى را منصب داد ، كه ضديت آنان ، با اسلام ، و مسلمين برملا و روشن بود و آنان هم ، از فرصتيكه ، در سايهء حكومت كودتا ، برايشان فراهم شد ، بهرهء خود را گرفتند . و دست به انتقام خونينى زدند . خوى نژادپرستى و باديه‌نشينى ، به كار افتاد . به ياد كشتگان بدر و ساير جنگها كه با پيامبر ، داشتند ( و در آن گيرودار خويشان خود را از دست داده بودند ) افتادند ، كردند آنچه خامه از شرحش ناتوانست ، پس از آنكه ، از ريشه‌كن ساختن اساس اسلام ، نتيجهء صددرصد نتوانستند ، بگيرند ؛ به اين ، انديشه ، افتادند ، كه ، دودمان علوى و ياران شناخته شدهء آنان كه حاميان و نگهبان ، حقيقى اسلامند بايد نابود شوند ، بخشنامه‌ها ، صادر شد ، كه هيچكس حق ندارد ، نام امير المؤمنين على را به نيكى\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nببرد . هركس از اين قانون ، تجاوز ميكرد ، سروكارش ، با چوبهء دار بود ، و برج عذر ، و مرگ صبر ، يا زندانهاى تاريك ، يا محروميت ، از تمام شؤون سياسى ، و اجتماعى بود . درعوض ، خونخوارانى ، ديو سرشت همانند زياد و فرزندش ، عمروعاص ، و مانندش ، مسرف بن عقبه ، حجاج و برادرش ، فرمانروايان بخش‌هاى مهمى ، از سرزمين‌هاى اسلامى شدند ! ! ! تا در جامعهء مسلمين ، به دادگرى پردازند ! ! ! دادگرى آنها سر بريدن ، زنده بگور ساختن ، زندان بدون سرپوش ، خراب كردن زندانرا ، بسر محكومين - به نظر آنها - خراب كردن ، شكنجه دادن ياران - امير المؤمنين على بود .\r\nاما با اين همه كوشش ، به اهداف جنايت‌كارانهء اصلى خود نرسيدند .\r\n « برزخ حق ، نتوان ، پردهء باطل پوشيد » * « كه تجلى حقيقت ، همه‌جا ، جلوه‌گر است »\r\n« نه بقا كرد ، ستمگر ، نه ، بجا ماند ستم » * « ظالم ، از دست شد و ، پايهء مظلوم بجاست » \r\nآرى ، با آن همه فشار ، توان‌فرسا به دودمان علوى ، و ياران ثابت قدم و مردان آهنين ، بازهم ديرى نپائيد ، كه پرچم دولت‌هاى شيعه ، و طرفداران امير المؤمنين عليه السلام ، در اقطار كشورهاى اسلامى ، به اهتزاز درآمد .\r\nاينك ، فشردهء سرگذشت آن دولت‌ها را ، در اين كتاب مطالعه مىفرمائيد ، نويسنده و گردآورندهء آن دانشمند بزرگوار محمد جواد مغنيه است ، وى اهل لبنان ، و از نويسندگان نامى و برجستهء شيعه ، بشمار مىآيد ، چرا اين كتابرا ، ترجمه كردم - انگيزهء من ، بر ترجمه اين كتاب [ و دو كتاب ديگر 
  ] از زبان تازى - به پارسى ، نخست به اين جهت\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبود : مترجمين محترم ، و دانشمند كتابهاى مذهبى ، نوعا ، كتب نويسندگان معروف غيرشيعه را از واژهء تازى ، و غيره به واژهء پارسى ترجمه ميكنند شايد يكجهتش معروفيت آنها مىباشد ، كه نوشته‌هاشان خريدار و خوانندهء بيشترى دارد .\r\nاما ديگر به اين نكته توجه كمترى فرموده‌اند ، كه اكثر آنان داراى اغراض و انديشه‌هاى مسمومى ، نيز ، هستند ؛ كه حقايق را ناديده ميگيرند ، براى خوش‌آيند خوانندگان ، يا مقاصد ديگر ، از واقعيات ، چشم مىپوشند ، حق را باطل ، و باطل را حق جلوه ميدهند ؛ حقايق را وارونه ، ميسازند بويژه ، دربارهء خاندان رسالت ، و مذهب اهل - البيت ، قضاوتهاى نادرست ، دارند بلكه ، سمپاشى هم ميكنند ؛ تا به آنجا كه بعضى از اين نويسندگان مزدور ، بىانصافى را به اين حد رسانده‌اند كه نسبت‌هاى ناروائى ، به خاندان وحى ميدهند . يكى امام مجتبى را از طرفداران پروپا قرص ، و جدى عثمان ، ميشمارد .\r\nهنگام صلح با معاويه ، از قول امام مجتبى به امام حسين ، مينويسد :\r\nاگر سكوت نكنى تو را در غل‌وزنجير ميكنم ، اضافه مىكند : حسن - عليه السلام - روزى درست وضو نميساخت - پدرش گفت - نيكو وضو بگير - گفت آنان كه وضوى نيكو ساختند تو كشتى ! ! ! ديگرى ، كتابى ، دربارهء سكينه دختر سيد الشهداء عليه السلام مينويسد ، و او را اهل غنا و طرب معرفى مىكند . بىحيائى را به آنجا مىرساند كه مينويسد بزرگ خوانندگان و نوازندگانرا احضار مىكند ، نخست كتك مىزند - سپس وقتى كه ميگويد توبه كرده‌ام ديگر نوازنده‌گى را ترك گويم - اينطور به حضرت سكينه تهمت مىزند : اگر نخوانى از دين جدم برميگردم ! ! با كمال تأسف و شگفتى عرض كنم ، اين كتابها ترجمه هم شده است . يكى ديگر از همين نويسندگان ، بىشرم ، در تفسير خود ،\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nنسبت عجيبى به حضرت امير ميدهد - كه خامه ياراى نوشتن آن ندارد ، دربارهء آنكس كه فرمود - اگر يك قطرهء شراب در چاهى افتد ، چاه پر شود آنجا گلدستهء مسجد گردد ، در آن گلدسته اذان ، نميگويم .\r\nيا در آبى افتد گوسفندى از آن بياشامد ، بجمع گوسفندان ديگر پيوندد ، از گوشت گوسفندان آن گله نخواهم خورد . درعوض آياتيكه مربوط به غدير خم ، و جانفشانى امير المؤمنين است يا به عكس تلقى كرده و يا سكوت ، نموده است . اتفاقا ، آثار او بيشتر از آثار ديگران مورد عنايت مترجمين محترم واقع شده است . و موجب شهرت وى در ميانهء عامهء مردم شده‌اند - حتى با اينكه از اولاد پيامبر نيست ، او را به لقب سيد ، ملقب ساخته ، و شناسانده‌اند - بااينكه اين لقب از اختصاصات منتسبين به حضرت زهرا ، و امير المؤمنين است . به همين منوال ، كه اگر بخواهم شرح دهم اين نويسندگان و كج‌روى و غرض‌ورزى آنانرا نيازمند به نوشتن كتابهائى خواهيم بود . عقيدهء من اين بوده ، و هست ، كه ترجمهء نوشته‌هاى اين نويسندگان محيط را آمادهء پذيرش انديشه‌هاى مسموم آنان مىكند ، گروهى گمنام ، و ماجراجو ، و فرصت‌طلب ، كه داراى عقده‌هاى روانى و محروميت هستند ، از آب گل‌آلود ماهى ، ميگيرند و گروهى را كه ، داراى اطلاعاتى ، اندك ، از امور دينى و مذهبى هستند گمراه ميكنند ، و از نوشتهء همين نويسندگان مفسد ، دست‌آويز جمعى قرار گرفته است كه بنام دين و مذهب ، اسلام‌شناسى ، روشن‌بينى ، تحقيق دربارهء ولايت ، مبارزهء با خرافات ، بررسى دعاى ندبه ، و و و . . . ميخواهند با اعتقادات مردم شيعه ، بازى كنند ، بنام دين از پشت به خاندان رسالت خنجر ميزنند ، به گمان خود ، مىتوانند نور الهى را خاموش سازند يا از دوستى ، و اعتقاد ملت ايران ، نسبت ، به پيشوايان برحق ، بكاهند . و يا اقلا براى رهبران غاصب در دل مردم جائى پيدا كنند ! ! زهى ، خيال باطل !\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nو اينان ، غافلند ، از آنكه ، امويها ، عباسيها ، صلاح الدين ايوبيها ، عثمانيها ، وهابيها ، و صدها امثال آنان ، نتوانستند در مأموريت جنايت‌آميز خود ، پيشرفت نمايند ، بلكه هرچه بيشتر كوشيدند انوار حقيقت تجلياتش بيشتر گشت .\r\nو مكتبهائى مانند مكتب : شيخ طوسىها ، شيخ مفيدها ، علامه‌ها ، مجلسىها ، عبقاتها ، اعيان الشيعه‌ها ، الذريعه‌ها ، شبهاى پيشاورها ، بوجود آمد ، كه پرده از راز ، و جنايات تاريخ برداشت ، حقيقت را به ، حق‌بين‌ها نماياند .\r\nبنابراين حماسه‌سرائى عقادها و ياوه‌گوييهاى طه و امين‌ها نميتواند ، حقايق را پايمال سازد ، و براى هميشه ، چهرهء حقيقت پوشيده نخواهد ماند . اين نويسندگان متعصب و يا مزدور قصدى جز بهره‌گيرى فردى ندارند و هدف ديگرشان ، اين است كه از راه اسلام و نوشتن پاره‌اى از تعاليم آن ، روى جنايات ، و حق‌كشىهاى رهبران غاصب گذشته روپوشى بنهند و آنانرا ، بنام خدمت‌گذاران دين ، به افراد ناآگاه معرفى نمايند ، در صورتى كه اگر كسى مختصر ارتباطى با كتب تاريخى داشته باشد ، به خوبى ميفهمد ، ضربت‌هائيكه آنان در دوران زمامدارى خود ، بر پيكر اسلام زدند ، غيرقابل التيام و جبران است . در واقع ، آنان بودند ، كه اجتماع انسانيرا ، از رهبرى قرآن و عترت محروم ساختند . آنها بودند كه بنى اميه را روى كار ، آوردند . آنها بودند كه در دولت اسلامى ، براى نخستين مرتبه از به دو تأسيس آن بدست پيامبر بناى ستم را پايه‌گذارى كردند ، كه تاكنون بجامانده است . آنان بودند ، كه اختلاف ريشه‌دار ، و شكاف عميقى ، در بين مسلمين ، ايجاد كردند .\r\nآنان بودند ، كه زيربناى فرمانروائى معاويه را ، بنا نمودند ، و مسلمانان را ، بجان يكدگر انداختند ، و يگانگى و هم‌آهنگى را به جدائى ، و\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nتفرقه تبديل كردند ، در نتيجه آنهمه خون‌ها ريخته شد ، و جوانانيكه ، بايد از نيروى آنها به نفع اسلام بهره‌گيرى بشود ، در راه ديگرى نيروى خود را هدر دادند ، و سرانجام پيكر بىروح آنان ، با صدها ، آرزوئى كه در دل داشتند ، زير خروارها خاك ، مدفون شد ، جوابگوى اين خونهائى كه ريخته شد كيست ؟\r\nمگر ، حكومت را ، بدست معاويه سپردن ، با خدمت به دين ، با هيچ منطق و خردى سازش دارد ؟ ! ! مگر كشورگشائى به منظور توسعه‌طلبى ، خدمت ، به اسلام است . ؟\r\nحكومت را در دست گروهى مخصوص ، و نژادى معين سپردن با كدام قانون اسلام تطبيق ، مىكند ؟ قرشى و غيرقرشى ، عرب و عجم ، ارباب ، و موالى ، و عدم تساوى حقوق ، بين آنان ، مگر از بدعتهاى همين خدمتگذاران به اسلام ! ! نيست ؟ امتياز نژادى را كه اسلام لغو كرد ، مجددا ، برقرار ننمودند ؟ آيا همين - پيشوايان گمراه ، بين مسلمان عرب ، و ايرانى - فرق نميگذاشتند ؟ . .\r\nكشندهء مالك بن نويره را - كه در همان شب كه او را كشت ، با همسرش ، نيز همبستر شد - ، از اجراى قانون عدالت دربارهء او جلوگيرى كرده مانع نشدند ؟ قاتل هرمزان - شاهزادهء ايرانى - چرا ، اعدام نشد ؟ . . ميليونها دينار ، در دست ، گروهى معدود كه در پستهاى حساس دولتى قرار ، داشتند ، با بودن فقرا و بيچارگان در همسايگى آنان آيا روح اسلام را آزرده نميسازد ؟ اين خلاف قانون‌ها در چه عصرى بود ؟ . آيا بازهم ، مىشود اينها را خدمتگذاران به اسلام ناميد ؟\r\nقبر يگانه يادگار پيامبر ، كجا است ؟ چرا بايد نهان باشد ؟\r\nچرا شبانه - و بدون گزارش به هيئت دولت ؛ و پيشواى مسلمين ! ! به خاك سپرده شد ؟\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nچرا نبايد به تشييع جنازهء بانوى بانوان ، كادر رهبرى اسلامى حاضر شوند ؟\r\nچرا على بن ابيطالب ، خود را از سياست كنار بكشد . ؟ يا براى چه او را از دخالت در شؤون مسلمين بر كنار نمايند . ؟ با اينكه گمان نميكنم ، انسان خردمند با وجدانى پيدا شود كه ديگرى را از على داناتر و با فضيلت‌تر بداند ! اين پرسش‌ها و هزاران نمونه ديگر آيا پاسخ منطقى و درست دارد ؟ آيا همين جهان‌گشايان باصطلاح خدمتگذاران به اسلام ، نبودند كه سبب گشتند ، زمامداران بىبندوبارترى از خود روىكار بيايند ، كه به مسجد با حالت مستى بروند و يا رقاصه‌هاى خود را ، بجاى خويش ، به امامت وادارند و يا قرآن را تيرباران كنند ، يا حوض شراب داشته باشند يا خانهء خدا را ويران كنند و فرزندان پيامبر خدا را بكشند . ! ! نماز جمعه را - چهارشنبه بخوانند ! كسى نباشد - اعتراض نمايد . دستگاه رهبر اسلامى - با شراب ، قمار ، ساز رقص ، و پايكوبى هنرمندان عريان ، در حضور خلفاى اسلامى ! ! كجا با يكديگر سازش دارد ؟ ! اگر گروهى بخواهند تز ، طرفدارى آنانرا بنويسند ، با اين فجايع ننگين ، مىشود آنانرا افراد بىطرف ، و بدون غرض ، و مرض ناميد ؟ و اگر كسانى پيدا شوند - بنام دين و - هم‌آهنگى - بخواهند ، محبت اينها را ، در دل مردم ساده‌لوح جا دهند ، مىشود به آنان نزديك شد . ؟ در صورتى كه خود ميدانند كه دارند به راه غلط ميروند - و طرفدارى از باطل ميكنند حق‌كشى را پيشهء خود ساخته‌اند ، خود ميدانند در مهد ولايت و سرزمين امير المؤمنين ، چه نقشه‌هاى جنايت‌كارانه ميكشند . تيشه را برداشته به خيال خود ، مىتوانند اين بناى با اساس را ويران سازند و روح وهابيت را در ايران زنده كنند . بايد گفت :\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n « اى مكس عرصهء سيمرغ نه جولانگه توست * عرض خود ميبرى و زحمت ما ميدارى » \r\nحق را باطل - يا باطل را حق جلوه دادن ، گناهى است بزرگ .\r\nو براى چند روزى ممكن است جولانى داشته باشد اما سرانجام آن نابودى است .\r\nاين حقيقتى است كه ، بانوى شجاع ، و قهرمان ، نينوى ، يا به تعبير ترجمه ( كتاب ) « بنت الشاطى » : شيرزن كربلا - به ظاهر شكست - خورده - در برابر يزيد ، جنايت‌كار - به ظاهر فاتح - به زبان آورد فكدكيدك ، واسع سعيك - تا آخر .\r\n\r\nنقل بمعنى ، و مضمون فرمايش حضرت زينب :\r\nيزيد ! هر نيرنگ دارى ، به كاربر ، هر كوششى ، ميتوانى بنماى اما ، بدان ، سرانجام ، ما پيروزيم ، تو شكست‌خورده ، تو كوچكترى از اينكه - بتوانى نام ما را از خاطره‌ها و دلهاى پاك ، ببرى ، زيرا :\r\nما به حق پيوسته‌ئيم ، حق ، هميشه ، همه‌جا ، پيروز است انجام هر باطلى نابودى است ، دولت جاويدى از آن حق ، و پيروان حقيقت است .\r\nباطل چند روزى جولانى دارد ، و بس .\r\nعقيدهء نگارنده ، اين بوده ، و هست ، كه بجاى نوشته‌هاى ، اين‌گونه ، نويسندگان شناخته شده و مغرض كتاب‌هاى نويسندگان شيعه را ترجمه كنند .\r\nاين روش سه فائده دارد :\r\n1 - تشويق از نويسندگان شيعه كه همين تشويق ، سبب مىشود ، نويسندگان دقت بيشترى نمايند ، زحمت و رنج زيادترى در اينراه بر خود هموار سازند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدر نتيجه ، افرادى پخته ، ورزيده ، سازندهء مطالب و سخن در بين نويسندگان شيعه بوجود مىآيد ، و آن كمبودى ، كه مترجمين محترم ، و ديگران حس مىكنند ، شايد اين سبب پناه آوردن به كتابهاى ديگران باشد - و اگر مترجمين بزرگوار ، منطق‌شان ، اين باشد كه ما نوشته‌هاى مفيد و خوب آنانرا ترجمه ميكنيم ، و كتابهائيرا ، كه از نظر اعتقادى ، درست نيست ، ترجمه نميكنيم ؛ پاسخ آنان اين است : كتاب‌نويس مانند داروفروش است كه اگر مختصر دوائى تقلبى ، و يا مسموم در بين داروهاى خود ، داشته باشد ، و لو اينكه بخش مهم داروخانه‌اش ، داراى داروهاى بسيار مفيد باشد ، ديگر از چنين داروفروشى ، دارو گرفتن بر خلاف خرد و يا لااقل دور از احتياط است زيرا به چنين شخصى ديگر نميتوان اطمينان داشت .\r\n2 - مبارزهء منفى است با نويسندگان مغرض .\r\n3 - همكارى نكردن با مجرمين ، و بدانديشان . علاوه بر اين ، در اين عصريكه ، بنام‌هاى گوناگون ، برخى ، ميكوشند كه از تعصبات مذهبى و تعظيم شعائر بكاهند ، يا جلوگيرى كنند ، اين خود قدم بزرگى است ، در واكنش نشان دادن ما . مقصود نگارنده جز اين چيز ديگر نبود با اينكه من نويسنده نيستم ، و اعتراف ميكنم ، به عجز خود ولى معذالك براى اينكه به قدر وسع خود گامى در اين راه بردارم ، هنگاميكه - در نجف اشرف اقامت داشتم - در روزهاى تعطيلى ، به اين كار مبادرت كردم و سه كتاب از آثار نويسندگان شيعه ترجمه كردم كه انشاء اللّه يكى پس از ديگرى در دسترس خوانندگان گرامى قرار خواهد گرفت ، اميد است ، كه ديگران هم ، بنوبهء خود در اينراه گامى بردارند ، و اين نخستين اثرى بود ، كه ترجمه كرده بودم .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nفائده‌ئيكه از اين كتاب ميتوان برد :\r\nكتاب حاضر : درواقع ، بيان‌كنندهء اين حقيقت است ، كه به آن اشاره شد ، زيرا نشان ميدهد ، چگونه - در قلب حكومت‌هاى كينه‌توز بنى عباس ، كه در ستمگرى نسبت به خاندان و ياران علوى ، از بنى اميه هم ، پاى فراتر نهادند . پرچم آل على ، در برخى ، از كشورهاى آفريقا و آسيا ، به اهتزاز درآمد ، كتاب « دولت‌هاى شيعه » پاسخ‌گوى كسانى است كه از تاريخ ، آگهى كامل نداشته ، و گمان ميكنند ، تشيع زائيدهء دولت صفوى ، يا آل بويه است .\r\nزيرا ، ثابت مىكند ، شيعه در سدهء دوم ، تشكيل دولت ، داده ، و فعاليت مذهبى و سياسى داشته است حتى برخى از سرزمين‌ها ، بدست آنان گشوده شد ، و تشيع مردم آن سامان ، با اسلام آوردن آنان همزمان بوده است . گردآورندهء ، اين كتاب ، در بررسى تاريخى خود به اين نتيجه ميرسد ، هرچه دشمنان كوشيدند ، و براى سركوبى ، و نابودى طرفداران آل على ، نقشه كشيدند ، كوشش ايشان بىثمر ، و نقشهء آنها نقش برآب شد ، و با همهء مخالفتها ، مبارزات دامنه‌دار ، فعاليت‌هاى پىگير دولتهاى ستم‌پيشه ، باز ، ديرى نپائيد كه پرچم پرافتخار طرفداران حق ، برفراز كشورهاى آسيائى ، افريقائى ، افراشته شد ، و معنى اين آيهء شريفه  « يُرِيدُونَ لِيُطْفِؤُا نُورَ اللَّهِ - بِأَفْواهِهِمْ ، وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ »  روشن شد . اين كتاب ، فعاليت‌هاى گروه شيعه ، و تأثير آنانرا در پايه‌گذارى تمدن ، بازگو مىكند .\r\nاين كتاب كوچك ، يكدوره تاريخ فشردهء دولت‌هاى گوناگون شيعه را ، كه در گوشه‌وكنار كشورهاى اسلامى بوجود آمدند . دربر دارد ، علاوه بر اين ، رمز پيشرفت شيعه را نشان داده است - كه چگونه ، در شرايط دشوار آن زمان ، در اثر كاردانى و لياقت ، و از خودگذشته‌گى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nگروهى از زمامداران شيعه ، و پيوستگى ، و هم‌آهنگى شيعيان تشيع ، جلوه نمود ، و خلاف آن را نيز ، نمايش ميدهد ، كه در اثر اختلاف ، حس جاه‌طلبى ، زمامدارى نااهلان - دولت آنان سقوط كرد .\r\n\r\nتقديم به : هيئت تعليم قرآن - مسائل دينى - آداب مذهبى\r\nاما سبب تقديم اين كتاب - به اين هيئت - اين است : من خود در يكى از روستاهاى پائين ولايت كاشمر « 1 » ، در خانوادهء روحانى ، به دنيا آمدم . اجداد ، اعمام ، دائى ، و پدرم ، از مدت زمانى ، ارشاد و هدايت مردم روستا را به عهده داشته‌اند ، جد بزرگم « 2 » ، كه بنقل متواتر پيرمردان آنحدود يكى از اوتاد عصر خود بشمار ميرفت و ظاهرا از شاگردان مرحوم شيخ انصارى بوده ، پس از بازگشت از نجف اشرف ، با اينكه در مشهد مقدس ، زمينهء عالى برايش فراهم بوده است - و علماى پيشين كاشمر هم كرارا از ايشان تقاضا كرده بودند - به شهر برود ولى معظم له زير بار نرفته و راهنمائى و ارشاد روستائيان را ، لازم‌تر دانست و نيز ، جد ديگرم « 3 » كه او مدتى در مشهد و هم در سبزوار - به تحصيل پرداخته بود - با برادرانش ، و نيز فرزندانش - يكى پس از ديگرى ، همان روش گذشتگان را دنبال كردند ، منهم كه فعلا تنها روحانى ، اين خانواده هستم چون خود بزندگى روستائيان و نيازمنديهاى آنان به روحانى كاملا آشنا هستم - و ميديدم ، همانگونه كه : اكثر آنان ، از پديده‌هاى تمدن ، و پيشرفت ، و عمران ، و زندگى بهداشتى محرومند ، از داشتن يك نفر روحانى و رهنماى مذهبى و اخلاقى نيز بىبهره‌اند - و از اين جهت ،\r\n\r\n\r\n","description":"","footnote":"\r\n( 1 ) - ابراهيم‌آباد باب الحكم .\r\n( 2 ) - آخوند ملا محمد على - فرزند آخوند ملا محمد ابراهيم - فوت 1312 قمرى هجرى .\r\n( 3 ) - مرحوم آقا محمد باقر - فوت - تقريبا 55 سال پيش .\r\n","page_name":" 15 ","page_number":15},
  {"content":"\r\n\r\nجدا رنج برده ، و ميبرم و متأسفم ، از اينكه ، اين جهت ، كمتر مورد توجه مقامات صلاحيتدار روحانى ، بوده است ، و با خود عهد كردم ، كه اگر روزى ، كوچكترين ، موفقيتى ، بدست آوردم آن را در اين راه مقدس - به كار اندازم - تاكنون آنچه مقدور بوده است ، عمل نموده‌ام حتى در چند سال پيش كه كانون هدايت - انجمن تربيت مبلغ - شهر كاشمر كه بهمت ، دوست دانشمندم ، جناب آقاى اعلمى ، تأسيس شده بود ، و نگارنده هم ، افتخار عضويت آن را داشتم - هنگاميكه تصميم گرفت ، كه در شب‌هاى جمعه و ايام مواليد و شهادت معصومين و ائمه - عليهم السلام ، مبلغينى به هزينهء كانون به دهات ، اعزام نمايد - همكارى داشتم و هنگاميكه نجف اشرف هم بودم توجه مرجع عاليقدر شيعه حضرت آيت اللّه شاهرودى را به اين جهت ، جلب نمودم مورد نظر ، و كمك ايشان قرار گرفت .\r\nسال گذشته ، كه در نجف اشرف بودم ، يكى از بزرگواران و اساتيد نجف اشرف ، كه بدرخواست جمعى ، به امر حضرت آيت اللّه العظمى شاهرودى ، به تهران ، اعزام شده بودند ، بيلانى ، از خدمات و كارهائى كه براى امور روستائيان انجام داده بودند ، تحت عنوان - هيئت تعليم قرآن ، مسائل دينى ، آداب مذهبى ، براى حضرت آيت اللّه فرستادند ، و فوق‌العاده مورد توجه ايشان واقع ، و فرموده بودند ، معنى تبليغ و ارشاد ، همين است كه انجام شده است . بنده هم ، در اين انديشه ، بودم ، كه اگر كارى از دستم برآيد با معظم له همكارى نمايم - تا اينكه از عراق براى ديدن ارحام به ميهن خود بازگشتم - در برخوردهائيكه با ايشان شد ، و مشاهده نحوهء كار هيئت به اين نتيجه رسيدم ، كه واقعا بزرگترين خدمت را ايشان پايه‌گذارى نموده‌اند ، و آنچه من ، در انديشهء آن بودم ، بهمت معظم‌له و كمك و پشتيبانى مرجع عاليقدر ،\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nو توجه بعضى از مؤمنين مقدارى از آن ، تأمين شده است ، همكارى با ايشان را شروع نمودم ، فكر كرديم ، خوب است هيئت داراى نشرياتى دينى نيز باشد ، و اين كتاب براى شمارهء ( 1 ) آن در نظر گرفته شد و خواستم بيوگرافى ، از روش اين هيئت را ، در مقدمهء اين كتاب بنويسم ، تا ، ديگران ، نيز به اين فكر بيفتند ، همانگونه كه اخيرا بعضى از علماى اعلام شروع نموده‌اند ، تا به اندازهء خود از اين عمل تشويقى نموده باشم و شايد در روحيهء خوانندگان گرامى اثرى بخشد - هركس به اندازه توانائيش - در اين راه گامهائى بردارد تا در اين عصريكه ، مذاهب باطل - به خطرناكترين ، و دورافتاده‌ترين سرزمينها - مبلغ اعزام ميدارند ما لااقل همين دهات نزديك را به آداب و روش دين و قرآن آشنا سازيم ، واقعا شگفتى ندارد كه دهات نزديك به پايتخت شيعه ، اين گونه تهى از روحانى باشد كه در هر بخشى ، دو نفر روحانى آنجا نباشد ، كه هنگام ضرورت بايد دربدر دنبال روحانى بدوند ؟ ! تا چه رسد به جاهاى دوردست علما چه جوابى خواهند داشت ؟ اگر جوانان اينها گمراه شدند متمكنين و متدينين و دلسوزهاى جامعهء اسلامى آيا مسؤول نخواهند بود ؟ !\r\nاينك بطور اجمال ، روش و خدمات اين انجمن و جاهائى كه مركز فعاليت آنان بوده و هست ، و مقدار پيشرفت آنان ذيلا از نظر خوانندگان گرامى ميگذرد :\r\n\r\n1 - برنامهء هيئت بسمه تعالى شأنه\r\nاموريكه افراد هيئت تعليم قرآن و مسائل دينى و آداب مذهبى رعايت ميفرمايند تا شرعا استحقاق به آنچه بعنوان مساعده و كمك بايشان داده مىشود پيدا كنند از قرار زير است :\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n1 - از نظر درسى و تعليمى .\r\n2 - از نظر درسى و اجتماعى .\r\n3 - از نظر درسى و مالى .\r\n\r\nاموريكه از لحاظ درسى و تعليمى بايد رعايت شود\r\n1 - بعد از هر نماز جماعت ، وعظ و ارشاد براساس آيات قرآنيه و روايات صحيحه ، معتمده به مقدار استعداد و قابليت شنونده ، و از خود بافندگى اكيدا ممنوع است .\r\n2 - بعد از هر نماز جماعت ، تعليم مسائل منتخب ( از كتاب توضيح ) و اصلاح قرائت نماز ( از روى كتاب دستور نماز ) به حد امكان و قابليت يادگيرنده .\r\n3 - تشكيل جلسهء قرآن ( از روى روش تدريس قرآن ) در هر روز در وقت مناسب .\r\n4 - تشكيل جلسهء تعليم عربى ( از روى كتاب عربى آسان ) در هر روز در وقت مساعد و مورد قابل .\r\n5 - هر مسئله‌ايكه از او پرسيده شود در صورت علم بجواب ، جواب داده و صورت سؤال و جواب را « كتبا » ارائه دهد و با عدم علم بجواب فقط صورت سؤال را كتبا به اطلاع رساند .\r\n6 - بعد از مراجعت از محل تبليغ به آنچه از مقررات عمل نموده و كيفيت آن را كتبا گزارش دهد .\r\n\r\nامورى كه از لحاظ اجتماعى بايد رعايت شود\r\n1 - عدم دخالت در اختلافات محلى مگر بعنوان اصلاح به صورت نيكو به شرط مانع بودن اختلاف از صورت گرفتن و برقرار شدن جهات تبليغى .\r\n2 - سعى در جلب انظار و متفرق نساختن افراد .\r\n3 - ملايمت در تعبير و لو با مخالف و احتراز از كلمات نامناسب\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nو ركيك و لو بعنوان نزاع و شوخى .\r\n4 - ملاحظه و تحفظ از مردم در خلوت و جلوت كه بهانه بدست افراد نيايد .\r\n5 - خوددارى از معاشرت با افراد بدنام بلكه مشكوك الحال در عين اظهار محبت و خيرخواهى .\r\n6 - رعايت آداب اسلام از قبيل عيادت مرضى و غيره .\r\n7 - تحمل و مدارا و عصبانى نشدن حتى در صورت توهين بوى العياذ باللّه .\r\n8 - رعايت نظم در ساعت و يادداشت كارهاى لازم ( در تقويم ) كه من غير التفات تخلف نشود .\r\n9 - رعايت آداب اجتماعى و ترك منافيات ادبى در اجتماع از قبيل حركت بنحو شتابزدگى و قهقهه بلند و قطع حرف كسى به غير مناسبت و درددل پيش افراد باظهار دلتنگى و خستگى و غير ذالك .\r\n10 - طورى عمل كند كه مخالف به او ظنين نشود و موافق طمع در اغفال و گول زدنش ننمايد .\r\n11 - به هيچ حزبى و دسته‌اى اظهار تمايل نكند و حتى از مرجع تقليد معينى هم ترويج ننمايد .\r\n\r\nاموريكه از لحاظ مالى بايد رعايت شود\r\n1 - در محل تبليغ و اطراف آن از احدى چيزى نخواهد .\r\n2 - از قبول هدايا و تحف از اشخاص مشكوك الحال حتما خوددارى نمايد .\r\n3 - اگر كسى از وجوه شرعيه و يا غير آن بعنوان مساعدت به هيئت بوى داد قبول نمايد و بعد از تسليم ، رسيد آن را به صاحب وجه برساند .\r\n4 - آنچه بعنوان مساعده دريافت ميدارد رسيد آن را تسليم نمايد .\r\n( غرهء ربيع الثانى 90 ) .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\n2 - تعهدنامه\r\nباسمه تعالى شأنه\r\nشماره تاريخ\r\n وَ أَوْفُوا بِالْعَهْدِ إِنَّ الْعَهْدَ كانَ مَسْؤُلًا  اينجانب - فرزند - دارنده شناسنامه شماره\r\nصادره از - متولد سال - ساكن - سابقا و ساكن\r\nفعلا با داشتن پايه تحصيلى - و سابقه تحصيلى در حوزه علميه و تبليغ در با خداى خويش تعهد مينمايم كه از تاريخ مذكور فوق تا مدت يكسال از تا يعنى ساعت و ايام مواليد و وفيات معصومين عليهم السلام به مقدار قابليت و استعداد محل و تمام شهر رمضان المبارك و دههء اول شهر محرم الحرام و دههء آخر شهر صفر الخير در قريه و قريه بوده و بجميع مواد برنامه « هيئت تعليم قرآن و مسائل دينى و آداب مذهبى » عمل نمايم و در صورتى كه از عزيمت به محل تبليغ مذكور بالا يا بودن در آن محل اتفاقا ، شرعا يا عرفا معذور شوم اطلاع داده تا ديگرى بجاى اينجانب موقتا اعزام شود . محل امضاء\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\n3 - طرز تدريس مسائل دينى\r\nشماره باسمه تعالى شأنه\r\nخدمات دينى و وظائف مذهبى انجام شده بوسيله اينجانب در شب و روز مطابق با ماه سال در قريه از قرار ذيل است :\r\n1 - اقامه نماز جماعت از ساعت تا ساعت\r\n2 - منبر از ساعت - تا ساعت و مطالب ذكر شده در آن بنحو اجمال :\r\n3 - مسائل شماره و و و از كتاب توضيح المسائل قرائت و بيان شد .\r\n4 - مسائل سؤال شده .\r\n5 - جلسات درس و ميزان پيشرفت و تعداد شركت‌كنندگان\r\nمحل امضاء مبلغ\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nدرس اول مسائل\r\nسبك درس دادن مسائل دينى اين گونه است كه ذيلا نگاشته شده\r\n1 - كسى كه ميتواند ، احكام دينى را ، از قرآن ، و روايات استفاده نمايد او را مجتهد نامند 2 - و بايد به آنچه ، كه خود استفاده نموده است ، عمل كند 3 - يا احتياط نمايد 4 - كسى كه نتواند ، استفاده نمايد ، او را عامى و مقلد نامند 5 - بايد بدستور مجتهد عمل كند .\r\n6 - يا احتياط كند .\r\nتمرين پاسخ دهيد :\r\n1 - مجتهد كيست ؟\r\n2 - وظيفهء او چيست ؟\r\n3 - مقلد كيست ؟\r\n4 - وظيفهء او چيست ؟\r\n5 - اجتهاد چه مىباشد ؟\r\n6 - تقليد چه معنى دارد ؟\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبسم اللّه الرحمن الرحيم\r\n\r\nپيش‌گفتار مؤلف دام ظله\r\nكشورگشائى مسلمين كه پس از پيامبر عظيم الشأن اسلام و بفرمان خلفا آغاز شد ، غرض نشر معارف اسلامى تنها نبود .\r\nهدف نخستين : گسترش نفوذ سياسى ، انتقال سرزمينهاى زرخيز ، استثمار كشورهاى پردرآمد بود . اما پيشرفت سريع و روزافزون اسلام ، در كشورهاى اشغال شده ، بيش از هرچيزى ، به تعاليم عالى ، و برنامه‌هاى مترقى ، و روش درخشان ، و نظام انسانيش بستگى داشت . و اگر تأثيرى براى دستگاه حاكمهء آن روز منظور نمائيم ، آماده ساختن محيط ، و ايجاد آرامش بود زيرا كسانى كه در برابر آئين‌نو سر تعظيم فرود آورده بودند ( بخاطر دين و عقيده به آن ) زندگى آنها خالى از ترس و نگرانى بود .\r\nمگر اينكه فردى به روش تشيع ميگرائيد ، و پيروى مذهب خاندان وحى را بطور آشكار برنامهء عملى خود قرار ميداد كه در اين صورت در آسايش نبود بلكه موجب نگرانى و ترس و تشويش خاطر وى فراهم\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nميشد . بويژه در دولت بنى اميه ! زيرا آنان بطور كلى هدفشان ريشه‌كن ساختن اصل اين خاندان بود ديگر وضع پيروان و علاقه‌مندان به اين بزرگواران كاملا روشن است .\r\nاما بنى عباس پس از نوميدى ، و فروماندگى از ويرانى پايه و زيربناى تشيع ، در انديشهء اين بودند كه از نمو ، و نفوذ ، و انتشار آن بهرقيمتى باشد جلوگيرى نمايند ! لكن عليرغم اين انديشه‌ها و مبارزات پىگير و مشكلات موجوده و گوناگون اين مذهب حق ، و جلوهء حقيقت ، روشنائى خورشيدوش خود را نماياند و پرتو خود را بر زمينهء دلهاى صاف و آماده تابنده ساخت ، و نشوونماى آن چشم‌گير شد ، و نفوذ آن گسترش پيدا نمود .\r\nبطوريكه پس از گذشت زمانى كم ، داراى تشكيلات زمامدارى شدند . چنانچه تاريخ بر اين گفته گواه است ، و دولت‌هائى بنام آنان در خود ثبت نموده است كه از آن جمله دولت ، ادريسيان ، در مراكش ، و علويان در ديلم ، و آل بويه در عراق و ايران ، و حمدانيان در سوريه و فاطميان در مصر و صفويان را در ايران مىتوان نام برد . بطور فشرده و اختصار سرگذشت هريك را مورد بررسى قرار داده و اندازهء تأثير آن را در انتشار تشيع ارزيابى ميكنيم .\r\nبا اينكه بر خوانندهء ارجمند و اهل تاريخ روشن است كه تاريخ هريك از اين دولتها مفصل و نيازمند بحث دامنه‌دارى است ، اما ما در اين كتاب اكتفا ميكنيم باندازه‌ئيكه خواننده گرامى از پيدايش اين دولتها در ازمنهء پيشين آگهى پيدا كند .\r\n « آب دريا را اگر نتوان كشيد * هم به قدر تشنگى بايد چشيد . » \r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\n« دولت ادريسيين »\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nبيدادگرى بنى عباس ، و زندان فرزندان امير المؤمنين على عليه السلام يكى از نتائجش قيام « حسين » فرزند على بن حسن بن - الحسن المجتبى بود و اين جنبش در مدينه واقع شد و گروهى از بنى هاشم نيز با وى همكارى نمودند ، كه از ايشان است : « ادريس » ، يحيى ، سليمان ، فرزندان عبد اللّه بن حسن .\r\n« حسين » در ابتدا پيشرفتش قابل توجه بود و فرماندار مدينه را كه از جانب هادى عباسى نوهء منصور مأموريت داشت بيرون كرد و سپس مردم با او بكتاب خدا و سنت پيامبر بيعت نمودند . پس از آن به تهيهء نيرو پرداخت و براى انجام مراسم حج ، با گروهى از خاندانش عازم مكه شدند .\r\nاما در آنجا با سربازان فرماندار عباسى برخورد نمودند و سرانجام در روز هشتم ذى الحجه « حسين » و دسته‌ئى از خاندان و همراهانش شهيد شدند . شمارهء آنها پس از جمع‌آورى سرهاى بريده ، از صد نفر متجاوز بود ، در ميانهء سرها سر سليمان فرزند عبد اللّه بن حسن المثنى نيز وجود داشت . و قتلگاه آنان در سه ميلى مكه در سرزمين فخ بود و شهادت در سال 169 هجرى اتفاق افتاد و در اشعار تائيه دعبل خزاعى ، كه در نوحه‌سرائى انشاء نموده است - بنقل عبد الرحمن الشرقاوى - اشاره‌اى نيز به اين شهداء شده است :\r\n افاطم قومى يا ابنة الخير و اندبى * نجوم سماوات بارض فلات\r\nقبور بكوفان و اخرى بطيبة * و اخرى « بفخ » نالها صلوات \r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nيحيى فرزند عبد اللّه بن الحسن المجتبى ( ع )\r\nاما يحيى از اين واقعهء جانگداز نجات يافته و بسوى سرزمين ديلم گريخت . سرزمين ديلم شامل گرگان و مازندران و مقدارى از گيلان و رشت كه در ساحل درياى قزوين واقعند ، مىشود .\r\n\r\nسرانجام يحيى\r\nيحيى در آن سامان ، مردم را بسوى خود فراخواند ، و آنان دعوت ويرا پاسخ دادند و با او بيعت نمودند و فرمانروائيش استوار و اقتدارش رو به افزايش نهاد . و اين جريان در عصر هارون الرشيد بود .\r\nهارون ارتش منظم و نيرومندى بفرماندهى فضل فرزند يحيى برمكى تشكيل داده بجنگ وى فرستاد . فضل نخست از در صلح و آشتى درآمد و نامه‌ئى به او نوشت و بوى تأمين داده و آمادگى خود را براى پذيرش خواسته‌هايش اعلام داشت .\r\nجناب يحيى تنها حفظ خونها را خواستار گشت فضل هم پس از گرفتن سوگند ، بدستخط خود رشيد و بگواهى دانايان و شخصيات دستگاه ، درخواست يحيى را پذيرفت . و يحيى رهسپار بغداد گشت .\r\nرشيد نخست مقدمش را گرامى داشته و مال فراوانى بوى بخشيد .\r\nاما سرانجام نيرنگ بود و فريب !\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nادريس فرزند عبد اللّه بن حسن\r\nو اينك ميپردازيم بسرگذشت ادريس ، جنابش پس از واقعهء حادثهء دلخراش فخ و شهادت گروهى از سادات علوى ، كه او از آن صحنه جان بدر برد ، بجانب مصر گريخت ، و در جائى پنهان گشت .\r\n\r\nفرار دادن واضح مأمور پست ادريس را\r\n« واضح » كه شيعه بود ، از حال وى آگاه شد ، و به پناه‌گاهش آمد ، و آماده‌گى خود را براى خدمت اعلام داشت ، و بهترين راه خدمت را در اين ديد كه با پست خود او را بمراكش ببرد و همين كار را هم كرد .\r\nو ادريس را بمراكش كه مغرب الاقصى باشد برد . مغرب الاوسط شامل الجزائر مىشود .\r\n\r\nورود ادريس به مراكش و تسليم استاندار شهر\r\nدر مراكش شهرى بود بنام « وليله » استاندار آن شهر اسحق بن محمد بن عبد الحميد بود كه از طرف بنى عباس به اين پست گمارده شده بود .\r\nادريس كه وارد شد ، او را پناه داده و مقدمش را گرامى داشت ، و از فرمان‌بردارى عباسيان سر برتافت . خبر فرار ادريس بوسيلهء « واضح » بهارون رسيد ، دستور بازداشت او را صادر كرد ، و سرانجام جنازهء پستچى بالاى دار رفت .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nادريس تشكيل دولت ميدهد\r\nمردم ، همين كه از جريان آگهى يافتند ، از گوشه‌وكنار قبائل بسيارى بگردش جمع گشتند ، و نخستين قبيله‌ئى كه با وى دست بيعت دادند ، « اوربه » بود ، كه از بزرگترين قبائل بربر مراكش بشمار ميرفت و از جهت موقعيت و تعداد جمعيت از ساير تيره‌ها برتر بود . بيعت اين گروه اثرش اين شد كه ساير قبائل هم از آنان پيروى نموده و سر بفرمانش نهادند ، باندازه‌ئى بوى ابراز علاقه نمودند كه او را بر جانشان مقدم ميداشتند ، كم‌كم عظمت و اقتدار او بالا گرفت .\r\n\r\nادريس و پيكار با يهود و نصارى\r\nچون امر دعوت گرفتن ، و بيعت پايان يافت ادريس توجه و انديشهء خود را بسوى اهل كتاب معطوف داشت و بفكر تشكيل سپاه افتاد .\r\nسرانجام توانست ، ارتش نيرومند و مجهزى را روبراه سازد ، و اين لشكر تمامى از افراد سرسخت و زورمند قبيلهء بربر بودند . نقشهء جنگ با يهود و نصارى را كشيد ، و بر آنان هجوم برد ، در نتيجه برج و باروى شهرهاى تامسنا و تادلا درهم شكسته شد ، و ادريس و يارانش با پيروزى بدانجا قدم نهادند .\r\nمردم آن سامان ، كه بر آئين كليم و مسيح بودند ، بدست ادريس مسلمان شدند . پس از آن به پايتخت ( وليله ) بازگشت و مدتى بآسايش پرداخت .\r\n\r\nادريس براى دومين مرتبه در جنگ شركت مىكند\r\nچندى كه گذشت ، مجددا نبرد را از سر گرفته ، و باقيماندهء طائفهء بربر را كه در دژهاى مستحكم و كوهستانهاى برافراشته بسر ميبردند ، بآئين اسلام دعوت كرد . و آنانرا از دژها به زير آورده و با كوشش\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nخود توانست واقعيت را به آنان بفهماند و وادارشان سازد مسلمان شوند ايشان هم پذيرفتند . سپس به مقر فرماندهى خود بازگشته و باستراحت پرداخت .\r\n\r\nادريس و سومين نبرد :\r\nپس از آسايش ارتش ، ادريس براى سومين مرتبه فرمان حمله را صادر كرد . خود با سربازان ، بسوى تلمستان رهسپار گشتند . اما هنوز وارد جنگ نشده بودند كه رهبر شهر ، با گروهى به استقبال او بيرون آمدند ، و امان خواستند . ادريس ، پذيرفت ، و آنان بيعت كردند ، و سپس وارد شهر گشته و دستور ساختن مسجد آبرومند و با استحكامى ، داد و نيز امر كرد منبرى بسازند و اين جملات را بر او بنويسند :\r\nبسم اللّه الرحمن الرحيم هذا ما امر به الامام ادريس بن عبد اللّه بن حسن بن على بن ابيطالب و ذالك فى صفر سنة 174 .\r\n« ابن خلدون » در مقدمه‌اش مينويسد : تا به امروز ، نام ادريس زينت‌بخش آن منبر است .\r\nخبر فعاليت‌ها و كشورگشائى ادريس ، به هارون رسيد ، و از عاقبت آن ترسيد ، و يقين كرد ، اگر چارهء او را نكند ، در آينده ، حريف « ادريس » نخواهد گشت . بهتر از هر راهى اين راه را انتخاب كرد ، كه در خانه‌اش ، بدون زحمت ، او را از پا درآورد . چون از مقام وى و دوستى مردم آن سامان ، نسبت به خاندان پيامبر ، آگهى داشت ، صلاح را در اين ديد كه با وى از در نيرنگ بيرون آيد ، و همين كار را هم كرد .\r\n\r\nشماخ جاسوس به وليله آمد\r\nشماخ مرد زيركى بود ، « هارون » او را براى اجراى منويات خود در نظر گرفت ، بوى پيشنهاد سفر مراكش را نمود ، پول فراوان و زهر كشنده‌ئى در اختيارش قرار داده و بوى سفارش نمود كه : بايد\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nتظاهر به تشيع نمائى ، و از اين راه ، و راه‌هاى ديگر كه ميتوانى انجام دهى ، به ادريس نزديك شده و مسمومش سازى .\r\n\r\nجاسوس هارون بعنوان پناهندهء سياسى به مراكش آمد و در مأموريت خود موفق شد\r\n« شماخ » از بغداد ، رهسپار سرزمين مغرب گشت و زير عنوان پناهندهء سياسى و كسى كه از ستم دستگاه بيدادگر هارون فرار كرده ، خود را در دل ادريس جاى داد !\r\n« ادريس » مقدم او را گرامى شمرد و با وى بمهربانى فراوانى رفتار كرد ، از نظر اينكه شماخ مردى مؤدب ، و با استعداد و رشيد بود ادريس به زودى با وى مأنوس گشته و مورد اطمينانش واقع شد ، اتفاقا بدندان دردى سخت مبتلا گشته و به شماخ ناراحتى خود را اظهار كرد ، و او فرصت را مغتنم شمرد ، دوائى زهرآگين كه از پيش آماده كرده بود ، بوى داد ، و پس از آن پنهان گشت ، ديگر كسى او را نديد ، اما « ادريس » در نتيجهء استعمال دواى مسموم ، تمام دندانهايش ريخت ، و پس از آن برحمت ايزدى پيوست ، و اين رويداد در سال 177 يا 175 هجرى اتفاق افتاد - رحمة اللّه عليه .\r\n\r\nاخلاق ادريس\r\nاز صفات بارز اين شخصيت و رهبر نخستين دولت شيعه ، فهم و استعداد ذاتى و چيره‌گى بر خويهاى شهوانى و تمايلات حيوانىاش بود ، انسانى دادگستر ، و متوجه به اعمال نيك ، و پسنديده بود .\r\nمصادر آنچه نگاشته شد كتب زير است :\r\n1 - جزء اول كتاب المغرب فى اخبار المغرب تأليف ابن عذارى مراكشى .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n2 - جزء اول كتاب الاستقصاء لاخبار الدول المغرب الاقصى تأليف ابى عباس ناصرى .\r\n3 - كتاب مختصر تاريخ العرب تأليف سيد مير على . مؤلف بزرگوار در حاشيه مينويسد : عين آنچه در كتاب الاستقصاء لاخبار دول المغرب الاقصى آمده است جملات زير است .\r\nجرجى زيدان در كتاب تاريخ تمدن اسلامى جزء چهارم چنين مينگارد : شيعه ادريس را در مغرب ديدند ، و با وى بيعت نمودند ، اين مطلب ، مىرساند ، باينكه تشيع ، در سرزمين مغرب ، همزمان با رسيدن اسلام به آنجا بود .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nادريس دوم زمامدار نابغهء شيعه\r\nادريس هنگام مرگ فرزندى از خود بيادگار نگذاشت ، جز جنينى كه كنيز بربريه كه نامش « كنز » بود ، با خود از ادريس داشت .\r\n« راشد » غلام ادريس ، كه اسمش با مسمايش قرين ، و مردى خردمند و امين و شجاع و بزرگوار بود ، بزرگان و رؤساى بربر و ساير شخصيتهاى عامه مردم را در مجلسى جمع كرد ، و با آنان بدين‌گونه سخن گفت :\r\nاگر رأى شما بر اين قرار گيرد بسيار بجاست كه ما صبر كنيم ، تا اين كنيز ، بارش را سبك كند .\r\nآنگاه بنگريم در نوزاد ، اگر پسر بود ، به تربيتش همت گماريم ، تا به حد رشد رسد ، و نيكو نگهداريش نمائيم ، و به پيروى دعوت دودمان علوى و ميمنت و مباركى خاندان پيامبر ، با وى بيعت نمائيم ، و چنانچه نوزاد دختر بود ، خود دانيد و آراءتان ، اما به نظر من اين پيشنهاد بصواب نزديكتر است ، مردم ، در پاسخ اين غلام روشن ضمير ، واقع‌بين ، چنين اظهار داشتند :\r\nما در برابر رأى تو از خود رأيى نداريم . اگر ادريس ، بدرود زندگى گفت ، تو بجاى او هستى تا اين كنيز بارش را به زمين نهد ، اگر دختر بود ، بازهم تو از ما بمقام فرمانروائى سزاوارترى ، بواسطهء فضيلت و دانش و ديانتى كه دارا هستى .\r\nكنيز سرانجام فرزندش را زاد و از حسن اتفاق پسر بود .\r\n« راشد » نامش را ادريس نهاد . و بامرش قيام نمود ، و به نيكوترين\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nوضعى به تربيتش همت گماشت ، نخست ، قرآن به او آموخت ، بطوريكه در سن هشت سالگى همهء قرآنرا از بركرد . پس از آن حديث و سنت و علوم فقه و ادبيات زبان عرب و فنون شعر و پندهاى عرب را بوى ياد داد ، سپس رويدادهاى گذشته و داستانهاى پادشاهان و سرگذشت آنان را بوى گوش‌زد كرد . در ضمن تمرين ، سوارى و تيراندازى را هم يادش داد بطورى بوى رسيدگى كرده و تربيتش نمود ، كه هنوز از عمرش يازده سال بيشتر نگذشته بود ، كه برشد كافى رسيده و با استعداديكه از وى ديدند او را كانديد امر بزرگ پيشوائى نمودند ، زيرا متوجه شدند كه توانائى برداشتن اين بار سنگين را دارد ، روى همين جهت ايل بربر ، از روى اخلاص ، سر در فرمانش نهادند .\r\n\r\nتوجه مردم بادريس دوم\r\nپس از آنكه فرمانروائى مغرب براى ادريس دوم روبراه شد .\r\nمردم ساير كشورها ، گروه‌گروه ، براى تبريك ، به پيشگاهش شتافتند ، كم‌كم اين صدا به گوش اعراب رسيد .\r\nاز اندلس و افريقا هم ، به حضورش بار يافتند ، و پروانه‌وار گرد اين شمع تابناك دودمان علوى ، بگردش درآمدند ، بطوريكه از تيرهء قيس و ازد و مذحج و غيره ، پانصد سواركار ماهر ، پيرامونش گرد آمدند ، ادريس هم از اين تازه واردين و ميهمانان با آغوش باز استقبال كرد و مقدم آنانرا گرامى داشت وصلهء آنها را چند برابر داد و مقام ايشانرا منظور و به خود نزديك ساخته و پستهاى حساس دولتى را بايشان واگذار كرد .\r\n\r\nشهر زيباى فاس\r\nكم‌كم ، در اثر توجه ملت عرب و غيره به آن ديار و افزايش جمعيت ، واردين ، شهر « وليله » ديگر گنجايش پذيرائى مردم را نداشت ،\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nلذا نيازمند ساختن شهرى شدند .\r\n« ادريس » دوم به مهندسين و معماران ، دستور ساختن شهرى زيبا داد .\r\nنقشهء شهر را طرح‌ريزى و شروع بساختمان ، نمودند ، دستور ساختن مساجد و مدارس و بازارها ، داده شد ، در ضمن اعلاميه‌ئى صادر ، و خاطرنشان كرد : هركس بنائى ساخت و درختى كاشت به او تعلق خواهد داشت . مردم ساختمان‌هاى بسيارى ساخته و درختان فراوانى كاشتند .\r\nگروهى هم از سرزمين پارس ، بر او وارد شده و مورد عنايت او قرار گرفتند ، مقدارى زمين نيز به آنان واگذار كرد ، تا براى خود ساختمان نموده و در آنجا بمانند .\r\nشهرسازى به پايان رسيد ، نام او را « فاس » نهاد ، روز جمعه‌اى براى افتتاح شهر به مسجد جامع ، رهسپار شد و بر فراز منبر بالا رفت و سخنرانى جامعى ايراد كرد .\r\nو در پايان سخنرانى دستها را بعنوان نيايش به طرف بالا گرفته و چنين گفت : بارالها تو ميدانى ، من از ساختن اين شهر قصد خودنمائى و بزرگ‌منشى نداشتم و مقصودم سالوسگرى و تزوير و مباهات نبود ، و نظرم بندگى تو بود ، و خواستم در اينجا ، تو را ستايش كنند ، و كتاب مقدست را تلاوت نمايند ، شريعت و حدود آن و سنت پيامبرت ، تا دنيا بپاست ، بپاى داشته شود .\r\nخداوندا : براى ساكنين اين شهر ، از تو توفيق آرزومندم ، و آنانرا كمك بنماى ، بر خوبيها وادار كن . شرارت دشمنانشانرا از آنها بازدار ، شمشير فتنه و آشوب و پراكندگى را از اين اجتماع دورفرما ، زيرا : تو هستى كه بر همه چيز توانائى .\r\nمردم يكصدا بدعاى او آمين گفتند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاثر اين دعا كه از دلى پاك و روانى تابناك سرچشمه گرفته بود ، در آن اجتماع انبوه نمايان شد ، خيرات و بركات در اين شهر فراوان گشت .\r\nزيبائى اين شهر را باين‌گونه توصيف كرده‌اند : اين شهر داراى درختان بسيار بود ، نهر آبى در دو طرف خيابان جارى ، جويهائى از آن جدا كردند كه براى بهره‌بردارى همگانى مورد استفاده باشد ، و آن جويها در خانه‌ها و گرمابه‌ها و خيابانهاى فرعى و بازارها در جريان بود .\r\nعلاوه بر اين ، در بيشتر خانه‌ها چشمه‌هائى بود جارى و چشمه‌هائى هم در داخل ساختمانها در حال فوران بود .\r\nاين شهر زيباى فاس ، در سال 193 شروع بساختمان شد و پس از تكميل پايتخت كشور را به آنجا منتقل نمودند .\r\n\r\nادريس دوم و پيكار در سرزمين مصامده\r\nادريس دوم ، چون از بناى شهر « فاس » فارغ گشت ، و آنجا را پايتخت فرمانروائى خود قرار داد ، پس از آن متوجه جنگ گشته و به سوى سرزمين مصامده روان شد و بر آنان ، پيروز گشت ، در جنگ باندازه‌ئى مهارت و چابكى و شخصيت از خود نشان داد كه صاحبان مغزهاى بزرگ و انديشه‌هاى عالى ، در كار او حيران شدند .\r\nبرخى از جنگجويان كه با او در نبرد شركت داشت اينطور اظهار ميدارد : خوارج صفريه بربر ، با ما اعلان جنگ دادند ، جمعيت آنان سه برابر ما بود ، هنگاميكه دو لشكر در برابر يكديگر صف‌آرائى نمودند ادريس از مركب به زير آمد وضو ساخت . دو ركعت نماز خواند از خداوند كمك خواسته و بميدان پا نهاد .\r\nرزم آغاز شد و چنان ميداندارى كرد كه من از پايدارى و نيروى فوق العاده و خستگىناپذيرش كه در حال فوران و جوشش بود در شگفت\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nشدم . بناگه نگران من شد و چنين گفت تو را چه‌شده كه نگاهت را به من دوخته‌اى و ديده‌اترا از من بازنميگيرى گفتم مردانگيت مرا بشگفتى واداشت بويژه چهرهء بشاشت . . . آنچه را كه در تو ديدم در هيچكس مشاهده ننمودم ، ادريس فرمود آنچه ديدى از بركت جد ما پيامبر خداست و ميراثى است كه از پدرمان على مرتضى بما رسيده است .\r\nاين شخصيت عاليقدر در سن سى و شش سالگى بدرود زندگى گفت ( سال 213 ) و دوازده پسر از خود بيادگار گذاشت و آنان عبارتند از :\r\nمحمد ، عبد اللّه ، عيسى ، ادريس ، احمد ، جعفر ، يحيى ، قاسم ، عمر ، على ، داود ، حمزه .\r\nمؤلف در حاشيه مينويسد : مطالب اين فصل از كتاب الاستقصاء لاخبار الدول المغرب الاقصى است و سپس اضافه مىكند از چيزهاى جالبى كه براى من در نوشتن اين كتاب رخ داد اين بود كه براى اين فصل از كتاب بكتابخانه‌ها و كتابفروشى بسيارى مراجعه كردم شايد بتوانم كتابى بدست آورم كه راجع به موضوع فصل باشد اما كم‌كم داشتم نااميد ميشدم ، تا اينكه برخوردم در ضمن كتبيكه مطالعه ميكردم به اين مطلب كه برخى از كتابها كه مطالبى پيرامون مغرب نوشته‌اند نوعا از كتاب الاستقصاء نقل ميكنند با اينكه اين كتابرا هرروز ميديدم ، ولى توجهى نميكردم زيرا جملهء الاستقصاء به خط درشت و عريضى نوشته شده بود و جملهء لاخبار الدول الاقصى به خط ريزى كتابرا خريدم و گمگشتهء خود را يافتم ، و به اين نتيجه رسيدم : نام نخستين كه ميخواهد به خط درشت روى پشت جلد كتاب نوشته شود بايد نشان‌دهندهء موضوع داخل كتاب باشد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nمحمد فرزند ادريس دوم زمام امور كشور را بدست ميگيرد\r\nپس از ادريس دوم محمد فرزندش بكرسى خلافت نشست و شهرهاى كشور مراكش را بين برادران تقسيم كرد و هريك از آنانرا كه بزرگتر بود به فرمانروائى آستانى برگزيد و آنان كه كودك بودند زير نظر سرپرستى خود قرار داد . اين روش از نظر سياسى و امر كشوردارى موجب پيروزى وى گشت ، زيرا همه برادران دلبستگى تمامى به او پيدا كرده و از دوستداران و هواخواهانش گشتند جز قاسم و عيسى كه پرچم مخالفت را عليه او برافراشتند .\r\nسرانجام بر آن دو چيره گشت و از فرمانروائى بر كنار كرد . به سال 221 بدرود زندگى گفت پس از آنكه فرزندش على را بجانشينى خود برگزيد و به مردم درباره‌اش سفارش لازمه را نمود .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nعلى بن محمد بن ادريس\r\nپس از اينكه على روىكار آمد رويهء پدر و جدش را در دادگرى بين مردم دنبال كرد و آثار نبوغ و زيركى و فضيلت از وى آشكار گشت .\r\nروى اين زمينه بود كه در زمان رهبرى وى وضع زندگى مردم رو به بهبودى نهاد و ملت در آسايش و فراخى بسر بردند تا در سال 234 از جهان رخت بربست - و در زمان حيات فرزندش يحيى را بجانشينى خود تعيين نمود .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nيحيى بن محمد و فعاليت‌هاى دورهء زمامداريش\r\nدوران زمامدارى يحيى به درازى كشيد و دولتش توسعه يافته و عظمت پيدا كرد . و آثار خوبى از وى بروز كرد ، بر آبادى شهر فاس همت گماشت ، دستور ساختن گرمابه‌ها و مسافرخانه داد ، و مردم از مرزهاى دوردست بدانجا مىآمدند .\r\nمسجد قرويين كه اينك معروف به - جامعة القرويين - است ، از يادگارهاى دورهء اوست ، و اكنون دانشگاهى است دينى و اسلامى كه صدها نفر دانشجو را در خود پذيرفته است . مانند دانشگاه نجف اشرف در عراق و دانشگاه زيتونه در كشور تونس .\r\nسرانجام بسال 264 درگذشت و فرزندش كه همنام او بود بجاى او نشست .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nيحيى بن يحيى و سرانجام هوسرانى\r\nيحيى در روش ناپسند درست نقطه مقابل پدرش بود ، در هر جهت يحيى رويه زشتى را در پيش گرفت ، و به كارهاى بيهوده و بازى پرداخت و بيشتر وقتش صرف آن شد ، در نتيجهء انحراف از رويه گذشتگان كه مردم بخاطر داشتند اهل فاس بر او شوريده و مجبور شد بسوى آندلس بگريزد و در آنجا بسر برد تا از جهان چشم پوشيد ، پس از او پسر عمويش على بن عمر زمام حكومت را بدست گرفت ولى چندان ادامه نيافت كودتاى خوارج او را نيز وادار بگريز نمود .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nيحيى نوهء ادريس دوم و سقوط دولت ادريسين در دورهء زمامدارى وى\r\nپس از فرار على مردم با يحيى نوه ادريس بيعت كردند و توانست تا مدتى بر مشكلاتيكه گذشته در پيش پاى او ايجاد نموده بود پيروز گردد اما در سال 305 مصاله فرمانده سپاه عبيد اللّه بن المهدى خليفهء فاطمى بر او هجوم كرد و شهر فاس را در محاصره قرار داد . يحيى با وى از در آشتى درآمد ، و قرارداد صلح بر مقدارى از مال و بيعت با عبيد اللّه المهدى بسته شد به اين صورت كشور از دستش رفت و پروندهء ادريسين براى هميشه بسته شد « 1 » .\r\nسيد مير على در كتاب مختصر تاريخ العرب مينويسد : مراكش پس از سقوط دولت ادريسين به دو بخش تقسيم شد . بخش خاورى آن در قلمرو فاطميين درآمد ، و بخش باخترى آن زير نظر امويين اداره ميشد .\r\nادريسين در سرزمين مغرب كارهاى بزرگى انجام دادند . و انتشار اسلام در آنجا ، بوسيلهء فعاليت‌هاى آنان صورت گرفت تا به آنجا كه آخرين نقطهء آن سرزمين را نيز روشنائى حقيقت و آئين نوين فراگرفت .\r\nادريسين بازار تمدنرا رونق بسزائى بخشيدند ، مردم كوهستانى و بيابان‌گرد را بشهرنشينى و ساختن بناهاى زيبا واداشتند .\r\nشهرهاى بزرگ و مساجد و دانشگاهها و دانشكده‌ها از خود\r\n\r\n\r\n","description":"","footnote":"\r\n( 1 ) - الاستقصاء ج 1\r\n","page_name":" 42 ","page_number":42},
  {"content":"\r\n\r\nبيادگار گذاشتند ، عدالت اجتماعى و امنيت عمومى و ارزانى اجناس زير سايه دستگاه رهبرى ايشان برقرار شد .\r\nسديوا ، خاورشناس در كتاب « تاريخ العرب العام صفحهء 278 طبع 1948 » چنين مينگارد : ادريسين از سال 803 تا 949 م زمام رهبرى را بدست گرفتند ، در سرزمين‌ها و شهرهاى زير نفوذ خود اصلاحات دامنه‌دارى انجام دادند .\r\nتأسيس شهر فاس - كه مسجد جامع آن مركز مقدسى نزد تمام مردم مجاور آن سامان بشمار مىآمد و در اندك زمانى شهرهء آفاق گشت - از اعمال مثبت آنان است ، شهر فاس داراى مدارس و كتابخانه‌ها شد كه بانضمام نهضت علمى كه بنى عباس در خاور زمين پرچمش را باهتزاز درآوردند ، موجب پيدايش و توسعهء بازرگانى ميانه تازيان اسپانيا و اعراب قارهء افريقا گرديد .\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n\r\nدولت علويين در مازندران\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nحسن\r\nفرزند زيد بن محمد بن اسماعيل بن زيد بن حسن بن حسن فرزند امير المؤمنين على بن ابيطالب ( ع ) ، در سال 250 هجرى در مازندران قيام كرده ، مردم گرد او جمع گشتند و او را بفرمانروائى برگزيدند و دوران زمامداريش 19 سال و چند ماه به طول انجاميد .\r\n\r\nمحمد\r\nپس از حسن برادرش محمد زمام قدرت را بدست گرفت - و مدت فرمانروائيش 17 سال و چند ماه بود .\r\nسيد امين در جلد 45 از كتاب اعيان الشيعه صفحهء 141 طبع 1959 دربارهء وى چنين مينگارد : چون ابتداى سال جمع‌آورى ماليات رسيد ، درب خزانهء اموال عمومى را گشوده و بلادرنگ دستور داد آنچه از سالهاى پيش در آنجا انباشته شده بود بين قريش و انصار و اهل قرآن و فقهاء و ساير طبقات تقسيم شود ، و فرمانش اجراء شد تا به بجائى كه يكدرهم بجاى نماند .\r\n\r\nيكداستان جالب\r\nمحمد روزى براى بخش اموال جلوس نموده بود - مردم يكى پس از ديگرى مىآمدند و قسمت خود را ميگرفتند .\r\nمردى ناشناس جلو آمد :\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمحمد - خودت را معرفى كن .\r\nناشناس - مردى از طائفه عبد مناف .\r\nمحمد - از كدام قبيله ؟\r\nناشناس - از بنى اميه !\r\nمحمد - از كدام خانواده ؟\r\nناشناس - سكوت كرد .\r\nمحمد ، شايد از دودمان معاويه‌ئى ؟\r\nناشناس - آرى .\r\nمحمد ، از كدام فرزندش ؟\r\nناشناس - بازهم سكوت .\r\nمحمد - نكند از فرزندان يزيدى ؟\r\nناشناس - آرى !\r\nنگاه‌هاى تند علويان بسوى ناشناس سرازير شد ، بيچاره را ترس عجيبى فراگرفت ، محمد فرياد زد : گمان ميبريد با كشتن اين بدبخت انتقام خون جدم حسين ( ع ) گرفته مىشود ؟ مگر نميدانيد خداوند اجازه نداده است كه بازخواست شود از كسى كه در عمل ديگران همراهى نداشته است ، اينك بشنويد آنچه را از پدرم نقل ميكنم : پدرم از پدرش اينداستانرا نقل كرد :\r\n\r\nداستان جالب ديگر\r\nمنصور دوانيقى سالى از سالها در مكه بود جواهرات گران‌بهائيكه متعلق به هشام بن عبد الملك مروان اموى بود به پيشگاهش آوردند .\r\nمنصور گفت : شنيده‌ام علاوه بر اينها جواهراتى ديگر نزد محمد فرزند هشام موجود است - اتفاقا محمد در آن سال به مكه آمده بود .\r\nمنصور انتظار كشيد تا همگان در مسجد الحرام اجتماع كردند وزير خود\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nربيع را فرمان داد بايد درهاى مسجد بسته شود جز يك در كه براى رفت‌وآمد مردم باز باشد و مأمورانى بر آن در گماشته شوند و تو خود نيز ناظر اين كار باشى تا كسى را كه تو نشناسى يا بوسيلهء گواهان مورد اطمينان بر تو ثابت نشود هويت كسى كه ميخواهد بيرون رود هيچكس حق بيرون رفتن را ندارد .\r\nربيع مأمور اجراء ، فرمان منصور دوانيقى را بمرحلهء اجرا درآورد .\r\nمحمد بن هشام نيز در مسجد الحرام بود فهميد كه اين فرمان براى دستگيرى وى صادر شده است . بدنش لرزيد ، ترس و نگرانى ، و تشويش عجيبى سراسر وجودش را فراگرفت . در اين حال محمد بن زيد بن على بن الحسين ( ع ) به او برخورد و از سبب نگرانيش پرسيد . اموى پاسخ داد اگر تو را به هويتم آشنا سازم در امانم ؟\r\nمحمد - آرى تو در پناه منى ، تا از اينجا نجاتت دهم .\r\nاموى - محمد فرزند هشام ، تو كيستى ؟\r\nعلوى - من محمد فرزند زيد بن على بن الحسينم .\r\nاموى ترسش افزون گشت گفت خويشتن را نزد پروردگارم ميبينم .\r\nعلوى - نترس چيزى بر تو نيست ، به زودى نجات‌خواهى يافت .\r\nاما اگر رفتار ناپسندى در راه نجاتت از من سرزد مرا ببخش .\r\nاموى - مانعى ندارد تو خود دانى .\r\nمحمد ناگهان پريد و عباى اموى را گرفته و بسرش انداخت ، تا رويش را كسى نبيند و از پشت سر كشان‌كشان بسوى درب خروجى برد . نزديك ربيع كه رسيد با مشت بسر اموى كوبيد و بربيع رو كرده و گفت اى ابو الفضل اين ناپاك ساربانى است ، از مردم كوفه ، به من شترى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبكرايه داد شرط كردم كه در بازگشت نيز بايد با همين شتر باشم . اما به شرط وفا نكرده و از من گريخت و شتر را نيز به ديگرى به كرايه داد اينك او را دستگير ساختم . خواهش ميكنم دو نفر پاسبان در اختيارم بگذارى تا نگرانش باشند كه حقم را از وى بگيرم .\r\nربيع دو نفر پليس در اختيار علوى گذاشت ، و او را از مسجد بيرون آورد . قدرى راه پيمودند تا از مسجد دور گشتند .\r\nعلوى رو كرد به اموى : اى خبيث ! آيا حق مرا ميدهى يا نه ؟\r\nاموى ، آرى حاضرم . علوى پاسبانانرا دستور بازگشت داد .\r\nآنان كه رفتند اموى را آزاد ساخت .\r\nاموى ، سر علوى را بوسيد و چنين گفت : قربانت گردم . خدا داناتر است كه رسالت را در چه خاندانى قرار دهد . پس از آن مقدارى جواهر كه بهمراه داشت تقديم كرد .\r\nعلوى - ما از خاندانى هستيم كه در برابر نيكى پاداش نمىپذيريم .\r\nچگونه از تو گوهر بگيرم با آنكه پربهاتر از آن ، خون پدرم : زيد را كه بدستور پدرت بالاى دار رفت واگذاشتم برو و خود را از انظار پنهان‌دار .\r\nداستان را كه محمد بن زيد باينجا پايان داد به علويان مجلس گفت :\r\nبنابراين ، اشكال و تازه‌گى ندارد اگر ما اين مرد اموى را بخشيديم همانگونه كه نوهء امير المؤمنين در گذشته نسبت به فرزند كشندهء پدرش رفتار كرد ، با آنكه آن شخص از فرزندان عاص و حكم برپاكنندگان شورش جمل بودند و از دشمنان سرسخت بشمار مىآمدند ، در عين حال آن احسان بزرگ را دربارهء وى نمود .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nعلى فرزند حسن بن عمر بن على بن الحسين تشكيل دولت ميدهد\r\nمحمد بدرود زندگى گفت ؛ على بن حسن معروف به اطروش دولت تازه‌ئى تشكيل داد ؛ سيزده سال تمام مردم را به اسلام دعوت نمود ، و جمعيت بسيارى بدست وى مسلمان گشته و پيرو آئين حق و مذهب شيعه شدند . محمد مساجد و عبادتگاهها در آنجا ساخت « 1 » .\r\nدر كتاب « الادب فى ظل بنى بويه » صفحه 15 مينويسد : مردم ديلم زمين بت‌پرست بودند ، تا هنگاميكه حسن بن على اطروش به آن سامان آمد ، اسلام را پذيرفته و بروش تشيع گرائيدند . با اينكه آن سرزمين در زمان خلافت عمر بن الخطاب گشوده شد و در قلمرو حكومت اسلامى درآمد ، ولى آنان با حفظ عقائد پيشين ، در برابر قانون الهى سر تسليم فرود آوردند ، و كسى هم مزاحم ايشان نميشد .\r\nمسعودى در مجلد آخر كتاب مروج الذهب مينگارد :\r\nاطروش ، مدت چند سال در ديلم و مراكز كوهستانى بسر برد و حال آنان با زمان جاهليت يكسان بود ؛ برخى از آن گروه بر آئين مسيح ( ع ) بودند .\r\nاطروش با فعاليت و كاردانى آنانرا گرد خود جمع كرد و بسوى خدا خواند ، ايشانهم پذيرفتند ، مگر اندكى كه در نواحى ( دوردست ) بسر ميبردند . ديلم زمين ، داراى كوه‌هاى بلند و دره‌ها و پايگاه‌هاى\r\n\r\n\r\n","description":"","footnote":"\r\n( 1 ) - نقل از كتاب تاريخ الشيعه للشيخ المظفر .\r\n","page_name":" 50 ","page_number":50},
  {"content":"\r\n\r\nنيرومند و سختى است .\r\nاطروش در آن ديار مساجد بنا كرد . سرانجام به سال 304 كشته شد ، و پس از او دامادش زمام حكومت را در دست گرفت و نامش حسن فرزند قاسم علوى بود .\r\nاو نيز بسال 316 كشته شد و اين دولت علويين كه مدت 67 سال پايدار بود ، و مردم ديلم زمين بوسيلهء آنها مسلمان و شيعه شدند پايان يافت ( سال 316 ) .\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nدولت آل بويه\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nبويهيين كيانند ؟\r\nداستان پيدايش دولت آل بويه در ابتداى امر بىشباهت به افسانه - سرائى و خيال‌بافى نيست ، با اينكه يك واقعيت انكارناپذير است .\r\nچرا ؟ - زيرا : اين دولت منسوب است به مرد بىچيزيكه داراى تشكيلاتى نبود و كدام انسانى است كه باور كند مرد فقيريكه ملك و سرمايه نداشته و او را توانائى بر چيزى نباشد ، از كوه‌ها هيمه را بالاى سرنهاده و به آبادى آورده تا از اينراه گردهء نانى بدست آورد ، ناگهان از اين حال و روزگار بپرد تا برسد باوج فضاى فرمانروائى ، و بر كشورهاى پارسى و تازى چيره شده و دولتى پهناور تشكيل دهد ؟ اما اين حقيقتى استكه بوقوع پيوسته است . اينك تفصيل اين داستان را ميخوانيد :\r\nدر اوائل قرن چهارم هجرى در ديار ديلم مردى بود تهىدست كه مردم او را ابو شجاع بويه ميناميدند . زنش مرد و از وى سه فرزند به يادگار ماند : 1 - ابو الحسن على ، 2 - ابو على حسن ، 3 - ابو الحسن احمد .\r\nابو شجاع از اين پيش‌آمد بسيار غمگين گشت و زمين با اين همه پهناورى بر او تنگ شد . يكى از دوستانش كه براى سرسلامتى نزد او آمده بود ، بوى پيشنهاد نمود : من آمادگى براى پذيرائى تو و فرزندان بينوايت دارم . دست او و فرزندانش را گرفت و به منزل آورد و خوراكى آماده نمود و براى آنان حاضر كرد . اين عمل مقدارى از رنج و اندوه ابو شجاع را تسكين داد .\r\nابن اثير مورخ مشهور در كتاب كامل در حوادث سال 321 مينويسد :\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nدرحاليكه وضع به همين منوال بر آنان سپرى ميشد ، مردى از نزديك منزل ميگذشت و با صداى دورگه‌اش فريادكنان ميگفت : آى منجم ، معبر خواب ، اوراق و طلسم‌هايى هم مينوشت . ابو شجاع او را نزد خود خواند و چنين گفت :\r\nابو شجاع - خواب ديدم گويا ادرار ميكنم و از سر عورتم آتشى شعله‌ور است ، باندازه‌اى بلند شد كه نزديك بود به آسمان برسد ، سپس سه بخش شد و از هر بخشى بخشهائى بسيار پيدا گشت و جهان به اين شعله‌ها روشن شد و سرزمينها و شهرها و بندگان خدا در برابر اين روشنائى سرتعظيم فرود آوردند ؟\r\nمنجم - اين خواب بزرگى است ، تعبير آن بستگى به خلعت دارد .\r\nتا بخشش ندهى نميگويم .\r\nابو شجاع - به خدا سوگند جز اين جامه‌هائيكه به تن دارم مالك چيز ديگرى نيستم .\r\nمنجم - پس ده دينار پول بده .\r\nابو شجاع - حتى يكدرهم نيز ندارم .\r\nمنجم - مانعى ندارد . بشنو و بخاطر سپار آنچه ميگويم ، تو داراى سه فرزند هستى كه بر بخشى مهم از زمين و ساكنان آن فرمانروائى خواهند كرد ، نام آنان بلند و آوازهء ايشان شهرهء آفاق مىشود همانگونه كه آتش شعله‌اش بفلك برسد . فرزندانى خواهند داشت كه همگى فرمانروائى يابند و شمارهء آنها همان اندازه است كه در خواب ديدى .\r\nابو شجاع - خجالت نميكشى مرا مسخره ميكنى ، من مردى فقير و فرزندانم نيز مانند خودم بىنوا هستند .\r\nمنجم - نگاهى كرده و گفت : برايم روز پيدايش ايشانرا برگوى .\r\nابو شجاع تعيين كرد و منجم مشغول حساب شد ، سپس دست\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nابو الحسن على فرزند بزرگرا گرفته ببوسيد و گفت به خدا سوگند اين كودك فرمانروا خواهد شد . سپس دست برادرش ابو على حسن را گرفت و گفت پس از او اين برادرش . ابو شجاع از گفتهء او خونش بجوشش آمد و خشمگين شد چون گمان كرد مورد استهزاء مرد فالگير واقع گشته به بچه‌ها دستور داد : اين مرد را با پس‌گردنى از اينجا دورش كنيد .\r\nزيرا در دست انداختن ما تندروى كرد . بچه‌ها با مشت بجان منجم افتادند ، منجم داد و فريادش بلند شد و فريادرسى ميجست كه او را از چنگال اين بچه‌ها نجات دهد اما فريادرسى نبود . در ميانه زدوخورد به آنان چنين گفت : آى بچه‌ها اين زدن و صحنه را بخاطر بسپاريد كه هرگاه شما به پادشاهى رسيده بوديد و من بسويتان آمدم مرا بشناسيد و فراموشم نكنيد .\r\nاز اين سخن و پافشارى در عقيده خنده‌شان گرفت و از او دست بازداشتند تا پى كار خود برود . روزهائى چند سپرى شد تا اينكه گفتار منجم بحقيقت پيوست و پيش‌بينى وى درست از آب درآمد .\r\nو اينك شما و دنبالهء داستان ابو شجاع : تنگدستى و نيازمندى او را واداشت كه پسر انرا به خدمت زير پرچم اعزام كند تا در ارتش وارد شوند ، مگر زندگى را بدينوسيله اداره كنند . اما طولى نكشيد كه نبوغ ذاتى و زيركى و استعداد و مهارت فوق العادهء در امور جنگى آنانرا تا پايهء فرماندهى و سياست اركان جيش ارتقاء داد . با رفتار نيكوى آنان با مردم و بخشش اموال به افسران جهت جلب‌نظر ايشان ، نيرو و عظمت آنها در اجتماع آن روز رو بفزونى نهاد . پس از اينكه اطمينان پيدا كردند كه توانائى اداره ارتش و امور كشور را بطور كلى دارند ، از فرمان فرمانده خود « مرداويچ » سرپيچى نموده و اعلام استقلال كردند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nعماد الدوله على بن بويه نخستين رئيس دولت اعلام استقلال مىكند\r\nپس از اعلام آزادى و استقلال نخستين كسى كه به سلطنت رسيد « على بن بويه » بود كه بزرگ فرزندان ابى شجاع است و لقب او عماد الدوله شد . آغاز پادشاهى در شيراز بسال 321 ه بود . كم‌كم دامنهء فعاليتش گسترده شد ، تا آنكه بر همه ايران‌زمين و كشور عراق ، و غير ايندو كه در تصرف عباسيين بود چيره گشت . « آدم متز » در كتاب الحضارة الاسلاميه ( تمدن اسلامى ) ص 35 چنين مينويسد : يكى از چيزهائى كه وسيلهء پيشرفت و بزرگى مقام عماد الدوله شد ، بخشش و سعهء صدر و تدبير در امور ادارى و سياسى و دلاوريش بود . روى همين تدبير نيكو بود كه دل حسين بن محمد را كه به لقب عميد ملقب بود بدست آورد ، و با فرماندهان نظامى « مرداويچ » به نرمى و ملاطفت رفتار ميكرد ، و حقوق آنانرا افزود . در نتيجه همه سر بفرمانش نهادند .\r\nصيت بزرگوارى و فضيلت او گوش به گوش ميگشت و مردم از هر گوشه و كنار بسويش روى آوردند ، بنابراين جاى شگفتى نيست كه به آسانى توانست بر ارتش زير پرچم خليفهء بغداد پيروز گشته و بر جنوب ايران مسلط گردد .\r\nپس از شكست سربازان خليفه ، با سربازان اسير رفتار پسنديده‌اى پيش گرفت ، و به زودى بآزادى آنان فرمان داد تا آرامش از دست رفتهء خود باز گرفتند ، تا به بجائى كه آنانرا مورد اطمينان خود قرار داد - با اينكه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nدشمن بودند - پست حساس دولتى را حتى در ارتش بعهدهء ايشان سپرد تا بدينوسيله دل آنها را به خود جلب سازد . على بن بويه بر دشمنان به همين سياست و روش بود كه چيره شد ، و بجاى كيفر گذشت از خود نشان ميداد ، و اين تدبير سركشانرا رام و شورشيان را آرام ساخت .\r\nبزرگى و عزتى كه آل بويه بدست آوردند در سايهء فضيلت و كاردانى « عماد الدوله » بود كه مرجع فضل و بزرگوارى در اين دودمان بشمار ميرفت .\r\nابن اثير در رويدادهاى سال 322 چنين مينگارد : هنگاميكه « على بن بويه » بر شيراز مسلط شد ، به مردم امان داد و بدادگرى در اجتماع پرداخت . شانس - يا لطف خدا - هم در چند مورد شامل حالش گشت و بياريش آمد .\r\n\r\nمارى عماد الدوله را از سقوط نجات داد\r\nخزانه تهى گشته ، ارتش هم حقوق خود را ميخواهد . عماد الدوله بامروز و فردا موكول مىكند ؛ زمزمه از هرطرف ساز و نزديك است كه كار به نيمه‌تمام و بانحلال دولت بويه بكشد . عماد در بالاخانه سر بگريبان انديشه فروبرده و اندوه خسته‌كننده‌اى ويرا فراگرفته ، و دارد بسقف خانه مينگرد و در انديشهء چاره است كه چه تدبيرى به كار بندد تا بتواند جوابگوى نيازمنديهاى دولت و خواسته‌هاى ملت باشد . ناگهان مارى از گوشهء سقف خانه بيرون آمد و در گوشهء ديگر بسوراخى رفت . عماد ترسيد كه به زمين افتد و به او آسيبى برساند ، پاسدارانرا خواست ؛ موضع را گشودند ، درى نمايان شد ؛ پس از گشودن ، خانه‌اى را ديدند ؛ درون خانه شدند ، ده صندوق پر از زر و سيم در آنجا بود . گشايشى در كارش پيدا شد ، حقوق سربازانرا داد ، و دولتش را از سقوط نجات بخشيد پس از آنكه در شرف نابودى قرار گرفته بود .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nتصادف يا لطف ديگر\r\nعماد بفكر درست كردن لباس شد ، فرستاد عقب خياط معروف شهر كه نامش ياقوت و كر بود . دوزنده آمد ، اما ترسى عجيب او را فراگرفت .\r\nعماد - نترس به تو كسى كار ندارد ، ميخواهم لباسى برايم بدوزى خياط كر - به خدا سوگند و بطلاق قسم كه هشت صندوق فرمانرواى پيشين بيشتر پيش من نگذاشت .\r\nچون گوشش سنگين بود ، گمان كرد كه از قضيه آگهى دارند و متوجه سخن عماد نشده بود ، عماد در شگفت و از اين پيش آمد بسيار خورسند گشت ، فرمان داد تا صندوقها را بياورد . صندوقها حاضر و هشت عدد بود پر از زر و سيم و جامه‌هاى گران قيمت .\r\nدر كتاب هامش ابن اثير - ج 6 - 333 ط 1353 ه آمده است كه : عماد الدوله در سن پنجاه و هفت سالگى در شيراز درگذشت و مدت سلطنتش 16 سال بود ، و از پادشاهان خوب دورهء خود بشمار مىآمد و از افرادى است كه گوى سبقت را از اقرانش ربود ، و از خود فرزند پسر به يادگار نگذاشت .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nركن الدوله و معز الدوله\r\nابن اثير مينويسد : عماد الدوله فرمانرواى فرمانروايان بود . پس از مرگش برادرش « ركن الدوله » زمام امر را بدست گرفت ، اما برادر كوچكش احمد « معز الدوله » از زمان برادرش عماد امير عراق بود ، ولى عملا تمام قدرت بغداد بدست او بود . سيد مير على در كتاب تاريخ خود مينويسد « 1 » : معز الدوله ، در ادارهء مملكت باندازه‌اى پيشروى نمود كه خليفه وقت مجبور شد زمام قدرت را بوى بسپارد و حتى نامش را هم روى سكه‌هاى رائج بنويسد ، و نام او در خطبهء نماز جمعه با نام خليفه يك جا برده ميشد . و موقعيت معز الدوله نزد خليفه مانند شارل مارتيل بود نزد پادشاهان فرانسه زيرا : فرمانرواى واقعى « معز الدوله » بود و خليفه را قدرت و نيروئى نبود و دستش از دخالت در سياست مملكت كوتاه بود ، از شؤون رياست چيزى را در دست نداشت جز گرفتن پنج هزار دينار از خزانهء دولت .\r\nمعز الدوله دوستدار دانش و هنر بود ، و در دورهء فرمانروائى او بود كه « روز عاشورا » عزاى ملى اعلام شد يعنى روز دهم محرم بيادبود فداكارى سيد الشهداء عليه السلام روز حزن و اندوه عمومى اعلام و رسمى شد ، كه در آن روز تمام ادارات و كارها تعطيل ميشد ، اگرچه روز عاشورا قبل از اين دستور هم روز اندوه بود .\r\nابن اثير در كتاب حاشيه جلد 2 ص 315 ط 1353 ه مينويسد :\r\n\r\n\r\n","description":"","footnote":"\r\n( 1 ) - كتاب مختصر تاريخ العرب ص 260 طبع 1928 - م .\r\n","page_name":" 60 ","page_number":60},
  {"content":"\r\n\r\nمعز الدوله تصميم گرفت خليفه را از كار بر كنار و بجاى وى با محمد بن يحيى زيدى علوى بيعت كند ، ولى صبمرى او را از اين كار بازداشت .\r\nسرانجام در زمان حكومت برادرش بسال 356 بدرود زندگى گفت .\r\nابن اثير مينويسد : در اين سال بود كه آثار توبه در معز الدوله آشكار و ساختمان بيمارستانى را شروع و اموال بسيارى هم وقف آنجا كرد .\r\nدر همين سال بندگانش را آزاد و بيشتر ثروت خود را تصدق داد و چيزهائى زياد ميان دوستان و اطرافيانش تقسيم نمود . 21 سال و 11 ماه و دو روز فرمانروائيش طول كشيد . مردى بردبار و بخشنده و خردمند بود .\r\nاما دورهء زمامدارى برادرش ركن الدوله ادامه يافت و چهل و چهار سال زمام كشور را در دست داشت ، و عمرش متجاوز از هفتاد سال بود .\r\n« ادم متز » در كتاب تمدن اسلامى ج 1 ص 38 مينگارد : ركن الدوله مردى بود بردبار و دامنهء كرمش وسعت پيدا نموده و سياستش نسبت به ملت و ارتش نيكو و توأم با مهربانى بود ، همتش بلند و از ستم بدور و اطرافيان و درباريان را هم از آن برحذر ميداشت .\r\nتاريخ‌نويسان او را به دادگرى و گذشت و آقائى ستوده‌اند .\r\nابن اثير مينويسد : ركن الدوله مردى بود بردبار ، بخشنده ، بلند همت ، از بيدادگرى گريزان ، از خون‌ريزى بيزار ، حفظ جان را لازم مىشمرد مگر جائى كه از آن ناگزير بود ، ارزاق عمومى را در خانه‌ها تقسيم و مردم را از بيچارگى نجات ميداد ، به مساجد ميرفت ، و براى علويان حقوقى معين و به آنان مال فراوان ميداد و با تودهء مردم به نرمى و مدارا رفتار مىكرد ، به پيمانش وفادار و در دوستيش پايدار و نهايت توجه را بعموم ملت داشت . بسال 366 ه بدرود زندگى گفت .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nعضد الدولهء ديلمى\r\nپس از ركن الدوله ، فرزندش « عضد الدوله » بر سرزمينهاى زير نفوذ پدرش فرمانروا شد و جانشين وى گشت ، عضد الدوله زمامدارى بود نمونه و آقاى به تمام معنى با كشورى پهناور ؛ از درياى خزر گرفته تا كرمان و عمان زير سيطره‌اش بود و فرمانروايان آن سرزمين‌ها ، همه در برابرش سر تسليم فرود آوردند . بنابراين چيز تازه‌اى نبود كه بلقب شاهنشاه ملقب شد ( براى نخستين مرتبه در دولت اسلامى ) و پس از وى اين لقب معمول و رائج شد نسبت بزمامدارانيكه بر كشور پارس فرمانروائى ميكردند . عضد الدوله عنايت خاصى داشت كه اخبار به زودى بوى برسد ، زيرا اين روش از شؤون هر زمامدار لايق و شايسته‌اى است كه بخواهد بر كشور بزرگى بدرستى حكومت كند . از اين جهت ، از اخبار وارده پرسش كامل ميكرد ، و اگر ديرتر از معمول اخبار بوى ميرسيد ، قيامت به‌پا ميكرد . باندازه‌اى به اين امر اهتمام داشت كه در آن عصر اخبار شيراز به يكهفته به بغداد ميرسيد ، يعنى روزى نزديك به يكصد و پنجاه كيلومتر راه پيموده ميشد . برنامهء جاسوسى و دستگاه سازمان امنيتش بسيار نيرومند و برپايهء محكمى استوار بود ، بطوريكه از امور پنهانى و اسرار پادشاهان بزرگ باخبر و اخبار و رويدادهاى دنيا نزدش بود ، باندازه‌اى بر اوضاع مسلط شده بود و مردم را سانسور كرده بود كه اگر در كشورهاى دور كسى درباره‌اى سخنى ناروا ميگفت بوى ميرسيد ، چنانچه شخصى در مصر عليه او سخن گفته بود ؛ بهر نيرنگ بود او را\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبه پيشگاه آوردند ، پس از سرزنش آزادش ساخت و او را بمصر بازگردانيد .\r\nاينكارها موجب شد كه مردم در گفتار مواظبت كامل داشتند تا به جائى كه از زنان و غلامان خود برحذر بودند . امنيت كامل در راه‌ها برقرار بود ، دزدان و اشرار را نابود كرد و نيرنگى براى پاك كردن راه‌ها از وجود آنان به كار برد : قاطريرا حلواى زهرآگين بار نموده و به بجائى كه گمان داشت كمين كرده‌اند با كاروانى روان ساخت ، دزدان بكاروان هجوم برده در ضمن از حلواى مسموم خوردند و همه هلاك شدند . و اين بهترين روش بود براى برانداختن آنان بدون دادن تلفات .\r\nمحدث قمى در كتاب كنى و القاب گويد : عضد الدوله مقام شيخ مفيد را كه از علماى اماميه بود بزرگ ميداشت . دانشمندان براى او كتابهاى بسيارى نوشتند ، شعرا قصيده‌ها سروده و به نيكوترين وجه او را ميستودند . يكى از آنان متينى است كه چنين سروده است :\r\n « و قد رأيت ملوك الارض قاطبة * و سرت حتى رأيت مولاها »\r\n« ابا شجاع بفارس عضد الدو * لة فنا خسرو و شاهنشاها »\r\n« اساميا لم تزده معرفة * و انما لذة ذكرناها » \r\n« تمام پادشاهان روى زمين را ديدم و گشتم تا بزرگ آنها را يافتم » « او ابو شجاع بود در پارس ، و عضد الدولهء ديلمى كه ملقب بفناخسرو و شاهنشاهست . »\r\n« اين نامها كه بر او گذاشته‌اند صرفا جنبهء تشريفاتى و لذت در گفتار است و گرنه معرف و شناسانندهء او نيستند . »\r\nعلاقهء فراوانى به نظم و آرامش داشت بطوريكه در بيابان هول - انگيز جزيرة العرب و كرمان كه مركز غارتگران بود - كه پيدايش آنان كار را بر مردم سخت كرده بود - آرامش برقرار كرد و مالياتهائيكه بر قافله‌هاى حجاج بسته بودند لغو كرد و براى آسايش و رفاه حال حجاج نخست دستور كندن چاه‌هاى آب و احداث قنوات داد . ( براى رفع\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nنيازمندى كاروان‌ها ) ، بازار راه ايجاد نمود ، دستور داد ديوار بلندى « سور » بر گرد مدينهء طيبه بكشند و همچنين فرمان ساختن بازار بغداد و منازل آنجا را داد و بعبارت ديگر بر نوسازى كشور همت گماشت .\r\nنخست از مساجد جامع كه مشرف بر خرابى بود شروع كرد و سپس مساجديكه ويران گشته بود ، صاحبان زمين‌ها را بساختن آنها مجبور كرد و كسانى كه بنيه مالى نداشتند از خزانه دولت - بخش عمران و كارگشائى و آبادى مسكن - به آنها وام ميداد . در عصر او بود كه ويرانه‌ها تبديل بساختمان شد و ميدانها و خانه‌ها پر از گل و لاله و سبزه و چمن گشت پس از اينكه جايگاه سگان و مركز زباله بود . دستور داد درختانى از پارس و جاهاى ديگر آوردند و در بغداد بكاشتند . نهرهائيكه مجرايش در زير خاك ناپديد گشته بود دستور داد خاك بردارى شود تا به حالت نخستين درآيد ، پلهاى بزرگ و كوچك با استحكامى ساخت ، بسيارى از مردم بيابانى را بزراعت‌كارى وادار و امور كشاورزى را رونق بسزائى بخشيد ، بيابانها را كاشتند و آباد نمودند ، با اينهمه فعاليت براى عمران و آبادانى بازهم عراق را پايتخت فرمانروائى خود قرار نداد ، همانگونه مركز حكومتش در پارس بود . بهرحال عضد الدوله امر بساختن بازارى ويژهء بازرگانان نمود . پارچه و قماش و هرچه در آنجا پيدا نميشد از جاهاى ديگر مىآوردند . بيمارستان مهمى هم در بغداد تأسيس نمود .\r\nبراى مسجديان و مؤذنين و پيشنمازان و قاريان قرآن حقوقى تعيين كرد .\r\nدستور داد ارزاق در دسترس عموم قرار گيرد . براى غربا و بينوايان آسايشگاه‌ها ترتيب داد . عطا و بخشش او علاوه بر مسلمين ، اهل ذمه را نيز شامل گشت و بوزير خود امر كرد براى يهود و نصارى عبادتگاه بسازد و سرمايه در اختيار نيازمندان بگذارد ، هرچند مسلمان نباشند و هرروز جمعه ده هزار درهم به بينوايان و بيوه‌زنان صدقه ميداد و همه ساله\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nسه هزار دينار پول كفش براى پياده روان حج اختصاص ميداد و بيست هزار درهم براى كفن مردگان بيكس و فقير . سه هزار مسجد و كاروانسرا براى غربا ايجاد نمود ، و به آبى جارى نگذشت مگر آنكه آبادى در آنجا دائر كرد ، و هر سالى يكصد هزار دينار در اختيار مردم مكه و مدينه گذارد براى ساختن راه و مصالح عمومى ديگرشان ، بودجهء سنگينى براى بناى كارگاه‌ها و تنقيهء چاه‌ها منظور نمود و بآنانكه منزلشان سر راه مسافرين بود بعنوان علوفهء چهارپايان مسافرين كمك ميكرد .\r\nعضد الدوله ذاتا دوستدار دانش و دانشمندان بود ؛ براى فقها و محدثين و اهل كلام و تفسير و نحويين و شعراء و واژه‌دانان نسب‌شناس و دكترها و مهندسين و رياضيين حقوق كافى معين كرد . و جايگاه اختصاصى نزديك مسند خود براى خواص دانشمندان و حكما ترتيب داد . كتابخانهء مهمى ساخت ، شامل تمام كتبى كه تا عصر او در انواع علوم نوشته شده بود .\r\nاين بيوگرافى از فعاليت‌هاى عضد الدولهء ديلمى عين نوشته‌اى است كه در تاريخ تمدن اسلامى « ادم متز » موجود است « 1 » .\r\nيكى از آثار جاويدان ديگرش تجديد ساختمان بارگاه امير المؤمنين عليه السلام است و سفارش كرد كه در جوار مولايش به خاك سپرده شود ، و به وصيت وى رفتار كردند و بر سنگ مزارش اين جملات را نوشتند :\r\n« اين جايگاه عضد الدولة و تاج الملة ابى شجاع فرزند ركن الدوله است كه دوست داشت در همسايگى اين پيشواى معصوم به خاك سپرده شود ، چون اميد داشت به بركت همجوارى ، گرفتارى روزيكه هركس در تلاش است براى خود ، از او برداشته شود . درود بر محمد ( ص ) و خاندان پاك سيرتش . »\r\n\r\n\r\n","description":"","footnote":"\r\n( 1 ) - اين كتابرا استاد محمد عبد الهادى به عربى ترجمه نموده بنام « الحضارة الاسلامية فى القرن الرابع الهجرى » .\r\n","page_name":" 65 ","page_number":65},
  {"content":"\r\n\r\nاين شخصيت كم‌نظير و عاليقدر در سال 324 پا به دنيا نهاد و بسال 366 زمام امور را بدست گرفت و در سال 372 درگذشت .\r\nعلاوه بر آنچه نگاشته شد هدف‌هاى عاليتر و قصد خدمات شايسته‌ترى داشت كه اجل مهلتش نداد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nشرف الدوله - صمصام الدوله - سلطان الدوله\r\nپس از عضد الدوله فرزندش ابو كاليجار ملقب به « صمصام الدوله » روى كار آمد . برادرش ابو فوارس « شرف الدوله » با وى بستيز برخاست .\r\nجنگ‌هاى دامنه‌دارى بين ايندو درگرفت و چهار سال طول كشيد ؛ سرانجام شرف الدوله پيروز و برادرش را بازداشت و زندانى كرد . در زندان بود تا وى بر همهء سرزمين‌هاى اسلامى چيره شد ، اما دورهء زمامداريش چندان دوام نداشت . به سن 28 سال و 5 ماه بود كه اجل گريبانش را گرفت و در سال 379 درگذشت . پس از درگذشت شرف الدوله ، « بهاء الدوله » فرزندش مقام پدر را اشغال كرد .\r\nچون بهاء الدوله فرمانروا شد ، عمويش « فخر الدوله » فرزند عضد الدوله با وى از در مخالفت درآمد و پس از آن زدوخوردهاى دامنه‌دارى ميان او و عموى ديگرش صمصام الدوله صورت گرفت و سرانجام منجر به تجزيهء بلاد اسلامى شد و كشور بين آنها تقسيم گشت .\r\nصمصام الدولة در سال 388 كشته شد و بهاء الدوله نيز بسال 403 درگذشت و جنازه‌اش را به نجف اشرف منتقل و در جوار مولا امير المؤمنين عليه السلام دفن كردند . چهل سال و چند ماه از عمرش بيش نگذشته بود ولى مدت فرمانروائيش 24 سال بود . پس از او ابو شجاع سلطان الدولة جانشين وى گشت .\r\nسلطان الدوله هنگاميكه زمام قدرت را بدست گرفت برادرانش را در امور سياسى وارد و هركدام را براى ادارهء استانى برگزيد : ابو طاهر\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nجلال الدوله را باستاندارى بصره ، و برادر دومش ابو فوارس را باستاندارى كرمان ، و برادر سومش مشرف الدوله را بحكومت عراق منصوب كرد .\r\nپس از زمانى برادرش ابو فوارس در كرمان عليه حكومت مركزى دست بشورش زد ، ولى كودتا نافرجام بود زيرا سلطان الدوله آتش انقلاب را خاموش و برادرش را عفو كرد .\r\nمشرف الدوله حاكم عراق نيز استقلال عراق را اعلام و برادرش را از سلطنت خلع و خود مستقلا زمام كشور را بدست گرفت و مردم او را شاهنشاه ناميدند .\r\nبرادر ديگرش ابو طاهر هم نسبت بوى وفادار نمانده و بمشرف الدوله پيوست . اين قضيه بسال 411 هجرى بود .\r\nپس از گذشت دو سال بسال 413 با يكديگر هم‌آهنگ شدند و سوگند ياد نمودند كه به پيمان خود استوار باشند ، به اين ترتيب كه عراق زيرنظر مشرف الدوله اداره شود و پارس هم متعلق به سلطان الدوله باشد .\r\nسلطان الدوله در سال 415 درگذشت .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nجلال الدوله - ابو كاليجار - الملك الرحيم\r\nپس از درگذشت سلطان الدوله فرزندش ابو كاليجار جاى او را گرفت . بين او و عمويش ابو فوارس حاكم پيشين كرمان جنگ درگرفت و سرانجام به صلح گرائيد .\r\nقرارداد متاركهء جنگ بر اين شد كه سرزمين عراق بدون مداخلهء ابو كاليجار بدست مشرف الدوله اداره شود و پارس هم از آن ابو كاليجار باشد .\r\nمشرف الدوله در سال 316 زندگى را بدرود گفت و برادرش جلال الدوله به تخت برنشست . ابن اثير گويد : مشرف الدوله خوبيهايش بسيار ، بديهايش اندك ، روشش پسنديده و به دادگرى مشهور بود .\r\n\r\nجلال الدوله\r\nنويسندهء كتاب النجوم الزاهره در جلد پنجم متذكر مىشود :\r\nجلال الدوله پادشاهى بود ملت‌دوست و خوشرفتار و نيكوروش و به خوبان اظهار محبت داشت . در دوران سلطنت ، سختىهائى را از اتراك تحمل كرد .\r\nابن اثير در حوادث سال 429 مينويسد : در اين سال جلال الدوله از قائم بامر اللّه پرسش كرد چطور است كه مردم ويرا شاهنشاه بنامند ؟ پاسخ داد در اين باره بايد به فقها مراجعه كنيم . از فقها استفتا نمودند : ابو طيب طبرى ، صيمرى ، ابن بيضاوى و كرخى فتوا بجواز دادند ولى ابو الحسن\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nماوردى مخالفت كرد ، اما نتيجه نبخشيد و بشاهنشاه ملقب شد . پس از اين جريان بين ماوردى و آنان كه فتوى بجواز داده بودند مناقشاتى درگرفت ، ماوردى نزديكترين فرد بجلال الدوله بود و از مخصوصين بشمار ميرفت و براى او احترام خاصى منظور ميداشت . اما چون اين پيشنهاد بر خلاف عقيده و رأيش بود ، معذلك اين نزديكى در روحيهء وى اثرى نگذاشت ؛ روش دينى خود را برگزيده و دنبال‌رو هوس پادشاهان نشد ، بلكه حكم بحرمت نموده و از جلال الدوله كناره‌گيرى كرد و با حالت ترس در خانه نشست تا اينكه جلال الدوله روزى دنبالش فرستاد ، با يقين بكشته شدن بر او وارد شد ، اما با كمال تعجب رفتار جلال الدوله را خلاف گمانش ديد و از احترام نسبت به او خوددارى ننمود بلكه در ضمن گفتارش او را ستوده و چنين گفت : من ميدانم كه نگفتى و نكردى مگر براى خشنودى خدا و پيروى از حق ، مقام دين و دانش تو نزد من روشن و اينك تو عزيزترين افرادى نزد من .\r\nاين پيش‌آمد و عكس العمل گواهى است گويا بردادگرى و انصاف و فروتنى جلال الدوله در برابر حق . او در سال 435 ديده از جهان فرو بست .\r\nابن اثير در حوادث اين سال نوشته است ولادت جلال الدوله بسال 383 و دوران پادشاهيش 16 سال و 11 ماه بود .\r\nهركس زندگى ويرا بررسى كند - به اين نتيجه ميرسد - با آن بىحسى و سستى وى در ادارهء امور كشور و تسلط ارتش و نمايندگان بر او و دوام سلطنتش تا اين اندازه - كه آنكه بر همه چيز توانا و بهركس بخواهد پادشاهى داده و از هركه بخواهد ميگيرد خداوند است .\r\nجلال الدوله به ديدار نيكوكاران و شايستگان ميرفت و يك مرتبه پياده به زيارت مرقد پيشواى پرهيزكاران امير مؤمنان عليه السلام و فرزند\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nبرومندش سالار شهيدان امام حسين عليه السلام رفت و اين كار پرپايهء عقيده كامل صورت گرفت نه سالوسگرى و رياكارى .\r\n\r\nابو كاليجار\r\nپس از جلال الدوله ، ابو كاليجار فرزند سلطان الدوله پست ويرا عهده‌دار شد . جنگى بين او و طغرل بيك سلجوقى درگرفت ولى آخر به صلح انجاميد ؛ وضع و روابط به حالت عادى بازگشت ؛ طغرل دختر ابو كاليجار را گرفت و او نيز با دختر برادر طغرل ازدواج كرد .\r\nابو كاليجار در سال 446 در سن چهل سال و چند ماه بود كه با زندگى وداع كرد . زمامداريش بر عراق چهار سال و دو ماه و چند روز بود .\r\n\r\nالملك الرحيم\r\nابو نصر ملقب به ملك رحيم پس از پدرش ابو كاليجار به پادشاهى رسيد ولى مدت زمامداريش پايدار نمانده طغرل بيك در سال 447 به بغداد هجوم كرده و بر او پيروز شد و بازداشتش نموده و در يكى از دژها زندانيش ساخت و بزمامدارى خاندان بويهيين براى هميشه خاتمه داد ، در حالى كه از سال 321 تا 447 فرمانروائى آنان به طول انجاميده بود .\r\nمورخين علت انقراض دولت بنى بويه را بدست سلجوقيان در اين ميدانند كه آنان دست بجنگهاى خارجى و داخلى زده ، و نيز براى بدست گرفتن قدرت بين امراء و شاهزادگان زدوخوردهائى صورت گرفت .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nفشردهءخدمات آل بويه\r\nهرچند طى شرح زندگانى بنى بويه بد خدمات و اهتمام آنان بدانش و ادب اشاره كرديم لكن بد نيست براى آگهى بيشتر نوشتهء ميرسيد على در كتاب مختصر تاريخ العرب را نيز در اينجا بياوريم « 1 » :\r\n« بويهيين در كشورها روح ادب‌پرورى را دميده و مردم را به اين امر تشويق كردند . مدرسهء بغداد را كه روبه ويرانى نهاده ، نيرو و شؤون آن در قلب و انقلابات و زد و خوردهاى خلافت و جنجال‌هاى سياسى به تحليل رفته بود به حالت نخستين بازگردانده و تقويت نمودند و نهرهائى را حفر كردند كه تا شيراز امتداد يافت . علاوه بر بهره‌هاى فراوانى كه از اين راه نصيب كشاورزان و آبادى و عمران كشور ميشد خطر طغيان آب و نابودى بعضى از مناطق بدينوسيله از ميان برداشته شد . معز الدوله بيمارستانى باشكوه بنياد كرد و تعدادى دانشكده تأسيس نمود . »\r\nدر كتاب « الادب فى ظل بنى بويه » تأليف غناوى صفحه 127 ط 1949 مينويسد : يكى از امتيازات دورهء آل بويه بالا رفتن سطح دانش و فرهنگ بود كه خود و وزراى ايشان تأثير بسزائى در اين زمينه داشتند ، زيرا وزراء را هميشه از طبقات نويسندگان و دانشمندان مبرز بر ميگزيدند .\r\nدر تدبير امور نظامى و جنگى ، ادارى و اقتصادى سرآمد زمان و مورد اعتماد مردم بودند ؛ روى اين زمينه بود كه نامشان بر سر زبانها افتاد و صفحات زندگى آنها درخشان گشت و صولتشان رو بافزايش نهاد ،\r\n\r\n\r\n","description":"","footnote":"\r\n( 1 ) - ص 262 طبع 938 م .\r\n","page_name":" 72 ","page_number":72},
  {"content":"\r\n\r\nآوازشان در فضا طنين‌انداز و آوازه‌شان شهرهء آفاق و شهرت آنان در جهان بپيچيد ، تا به آنجا كه دانشمندان و اهل ادب از هرسو بجانب ايشان روى آورده و از توجهشان برخوردار شدند و بنى بويه هم بهرهء خود را از نعمت وجود آنان گرفتند . در ميدان ادب و فلسفه و دانش ، بويهيين در سازندگى و به كار انداختن انديشه‌ها گوى سبقت را از سروران خود كه خلفاى بنى عباس باشند ، ربودند .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nتأثير آل بويه در ترويج مذهب تشيع\r\nبنى بويه در ترويج مذهب حقهء اثنا عشريه تا نهايت درجهء امكان پيشروى نمودند . در بغداد كه پايتخت حكومت اسلامى بود ، پيش از آل بويه ، اغلب مردم پيرو اهل سنت بودند . اما پس از آمدن آنان و بدست گرفتن قدرت ، مذهب شيعه نشوونما كرده و منتشر گشت . ابن اثير در حوادث سال 352 اينطور مينگارد :\r\n« در اين سال معز الدوله فرمان داد : مردم بايد مغازه‌ها را بسته و بازار و دادوستد را تعطيل نمايند و بنوحه‌سرائى بر سالار شهيدان حسين بن على عليه السلام بپردازند . شيعه بعزادارى مشغول و اهل سنت قدرت جلوگيرى نداشتند زيرا جماعت شيعه بسيار و حكومت هم در دست آنان بود .\r\nروز هيجدهم ذى الحجه ( عيد غدير ) معز الدوله فرمان داد كه شهر را آذين بندند و جشن بگيرند . در اين جشن آتش‌بازى نيز ميكردند بطوريكه شعله‌هاى آن به آسمان بلند بود . بازارها باز و چراغانى مفصل همانگونه كه در شبهاى عيد معمول بود و اين برنامه‌ها به منظور بزرگداشت روز تاريخى غدير خم صورت ميگرفت » .\r\nابن اثير نيز در حوادث سال 389 مينويسد : اهل سنت روز 26 ذى الحجه را روز شادى و سرور اعلام كرده و اين كار در برابر روز غدير بود - بعنوان رفتن ابى بكر با پيامبر ( ص ) به غار ثور - و نيز روز 18 محرم را عزاى عمومى دانستند - بمناسبت كشته شدن مصعب بن زبير - ولى فعلا اثرى از آن\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nدر هيچ‌جا ديده نميشود ، زيرا : « للحق دولة و للباطل جوله » بهرحال آل بويه تنها به همين اظهار شادى در روز عيد غدير و برپا داشتن ماتم در روز عاشورا اكتفا نكردند بلكه تمام كوشش خود را براى خدمت به خاندان پيامبر به كار بردند و اين نظر را بوسائل گوناگون به كار مىبستند .\r\nبدانشمندان شيعه عنايت خاصى مبذول و نسبت به آنان انواع و اقسام احترام را رعايت نموده و اموال بسيارى در اختيار آنان قرار دادند .\r\nعضد الدوله هنگاميكه بديدار شيخ مفيد عليه الرحمة ميرفت با مراسم مخصوص و رسمى اين برنامه را اجرا مينمود . در زمان آل بويه بود كه شيعيان مشاهد مشرفه را مسكن خود قرار دادند و اين نقشه بدستور دولت آل بويه بود و براى ايشان حقوقى هم تعيين كردند . بارگاه‌ها و بناهاى باشكوهى با قبه‌هاى بلند ساختند و ضريح‌هاى قيمتى بر روى مزار آنان گذاردند .\r\nعضد الدوله همراه سپاهيانش يكسال در مشهد امير المؤمنين بسر برد تا خود ناظر بر تعمير قبر شريف باشد . در اطراف صحن مطهر خانه‌هائى ساخت ؛ براى آسايش زائرين كاروان‌سراهائى داير كرد ؛ براى سادات علوى و مجاورين و خدام بيش از آنچه به آنان داده ميشد بخشى منظور داشت ؛ در نجف اشرف دستور كندن كاريزى داد كه معروف است به قنات آل بويه و مانند آنچه در نجف بجاى آورد در كربلا نيز از خود بيادگار گذاشت .\r\nبرخى از مورخين معتقدند انتشار تشيع در زمان دولت آل بويه صورت گرفته و رو بافزايش نهاد .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nدولت فاطميين يا عبيديه\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاين بخش خلاصه مىشود در چند مطلب :\r\n1 - خلفاى فاطميين با عبيديه « 1 » منسوب بچه كس هستند .\r\n2 - مذهب ايشان چيست ؟\r\n3 - موقعيت آنان از نظر تاريخى .\r\n4 - ميزان تأثيرشان در انتشار مذهب تشيع .\r\n\r\n1 - خلفاى فاطميين منسوب به چه كس هستند ؟\r\nاين گروه منتسب هستند بجدشان مهدى كه مؤسس اين دولت در سرزمين مغرب بود و نام او عبيد اللّه بن جعفر بن محمد بن اسماعيل بن الامام جعفر الصادق عليه السلام است ، به لحاظ آنكه اولين خليفه عبيد اللّه بن مهدى بود .\r\n\r\n2 - مذهب ايشان چيست ؟\r\nفاطميين از نظر مذهبى جزء اسماعيليه بشمار مىآيند كه يكى از گروه‌هاى شيعه ميباشند ، اما با اماميه از نظر خلافت و اولويت امير المؤمنين و فرزندانش تا حضرت صادق متفقند ؛ پس از آن جدا ميشوند ، به اين ترتيب كه ميگويند امامت پس از حضرت صادق عليه السلام بفرزندش اسماعيل منتقل و از اسماعيل بفرزندش محمد و سپس به جعفر فرزند محمد و از او به فرزند وى كه ملقب به حبيب و نامش محمد بود و سپس به عبيد اللّه بن مهدى نخستين خليفهء فاطميين ميرسد و بعد بفرزندش عزيز\r\n\r\n\r\n","description":"","footnote":"\r\n( 1 ) - تاريخ الشيعه - محمد حسن مظفر .\r\n","page_name":" 78 ","page_number":78},
  {"content":"\r\n\r\nو از وى بطاهر و از او به مستنصر باللّه ابى تميم پنجمين خليفهء فاطمى در كشور مصر ، و از اينجا اين گروه به دو بخش تقسيم ميشوند :\r\n1 - گروهى كه گويند امامت از مستنصر به فرزندش مستعلى منتقل گشت . 2 - دسته‌اى كه معتقدند به فرزند ديگرش نذار انتقال‌يافت .\r\n\r\nفرق بين اثنى عشريه ( 12 امامى ) و اسماعيليه ( 6 امامى )\r\nاسماعيليه و اماميه را جهاتى چند از يكدگر جدا ميسازد :\r\nفرق اول - اختلاف در شماره پيشوايان پس از امام صادق عليه السلام و افراد آن .\r\nفرق دوم - مبالغه و اغراق اسماعيليه در تأويل آيات قرآن و سنت نبوى و اين روش براى سازش دادن دين است با اساس مذهبشان و تأويل هم بر پايهء خرد و روايات و اجماع و دلالت لفظى استوار نيست ، اما تأويلى كه اماميه دارند تحت شرايط معين و موارد ويژه‌اى است كه ذيلا نگاشته مىشود :\r\n1 - ظاهريكه با عقل تطبيق نكند يا اجماع بر خلاف آن باشد .\r\n2 - لفظ بر معنى درستى حمل شود .\r\n3 - لفظ تحمل معنىئيكه بر آن حمل ميگردد داشته باشد .\r\n4 - بطور فشرده تأويل نزد اماميه ، عبارت است از : انتقال لفظ از معنى حقيقى و استعمال آن در معنى مجازى با وجود قرينه ، ولى در تأويل اسماعيليه هيچيك منظور نميشود .\r\nفرق سوم - دعوت اسماعيليه پر از موجهاى نهانى است ، بدانگونه كه عقايدشان بر بيشتر و يا بسيارى از محققين بحث كننده پيرامون اسماعيليه پوشيده است بخلاف دعوت و عقائد اماميه كه روشن بوده و داراى امور پنهانى نيست و پيچيده‌گى هم ندارد . اسماعيليه در مخفى نگهداشتن\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبا اهل سنت ، سنى ؛ و با شيعه ، شيعى و حتى با مسيحيين هم مسيحى ميشوند چنانچه در ديباچهء كتاب عبقرية الفاطميين ذكر شده است ، و اينرا تقيه مينامند و لو اينكه ضرورت ايجاب نكند . اما اماميه تقيه نميكنند مگر در جائى كه ضرورت كلى ايجاب كند مانند ترس بر جان يا ناموس و آبرو و مال كه به تفصيل در اين باره سخن گفته شده .\r\nفرق چهارم - نشر دستورات مذهبى اسماعيليه بر پايه‌اى ويژهء خودشان پىريزى شده است كه پله پله است به اين معنى كه يكدسته از دعوت‌كنندگان كه تدريجا در مراتب عقائدى ، روى معلومات بسيط ، رو به تكامل ميروند تا به بجائى كه به پايهء « مستجيب » ميرسند ؛ اينان بايد نشر دعوت كنند و پايهء آن هم برمبناى فلسفى ژرفى بنا شده است كه بجز عدهء قليلى از مردم آن را درك نمىكنند ، ( عبقرية الفاطميين . ) در صورتى كه در بين دوازده امامى اين درجات و مراتب نيست ، و اين مطلب گويا بر بسيارى از نويسندگان مشتبه شده است ، زيرا عقائد اين دو فرقه را بهم آميخته‌اند و از روى ناآگاهى يا تهمت بسيارى از عقائد اسماعيليه را به جعفريه نسبت داده‌اند . بهرحال اينك ما درصدد بيان عقائد اسماعيليه و فلسفهء آنها نيستيم بلكه هدف نخستين ما شناساندن دولت فاطمى و آشنائى با زندگى خلفاى آنها در مصر و مراكش و نيز موقعيتشان از نظر تاريخى و اندازهء تأثير آنان در نشر تشيع است ، كه موضوع بحث سوم ما را تشكيل ميدهد .\r\n\r\n3 - موقعيت فاطميين از نظر تاريخى :\r\n\r\nعبيد اللّه المهدى\r\nدر دوره عباسيين شخصى بود مشهور به ابو عبد اللّه شيعى و در بغداد در پستهاى دولتى اشتغال به كار داشت . ابتدا به مذهب جعفرى بود\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاما در اثر مراوده با محمد - حبيب پدر عبيد اللّه المهدى از عقيدهء خود دست برداشته و به اسماعيليه گرويد ، بطوريكه از مخلصين ممتاز محمد شد و جزو بزرگترين مبلغين وى بشمار رفت تا آنجا كه بكشورهاى مغرب مسافرت نموده و بنشر مذهب اسماعيليه پرداخت و در ضمن پىريزى مذهب ، نقشهء خلافت مهدى را ميكشيد . برخى از مردم آن سامان پيرو او گشته و رياست دينى بر آنان يافت و مذهب اسمعيليه را براى ايشان تشريح كرد . آن گروه هم پيروى نموده و بوى پيوستند .\r\nپس از اطمينان كامل ، گروهى از آنانرا مسلح ساخته و عليه حكومت وقت دست به كودتا زده سرانجام كودتاكنندگان با موفقيت روبرو شده و حكومت را از ابراهيم بن الاغلب كه فرمانرواى آنجا بود گرفته و مانند لقمهء نرم و گوارائى در دهان مهدى افكند و اين رويداد بسال 296 بود .\r\nمهدى بعنوان امير المؤمنين فرمان را به كف گرفت و چندى درنگ نكرد كه تشكيلات ادارى و مالى برقرار و در آنجا دولتى تأسيس نمود .\r\nوى درگيريهائى هم با دولت ادريسيين داشت و مقدار قابل توجهى در نابودى ادريسيين سهيم بود . همينطور با امويين در اندلس درافتاد و حكومت اغالبه را برانداخت .\r\nمغرب اقصى و تونس زير فرمانروائى مهدى درآمد و قبايل تمامى فرمان‌بردار او گشتند .\r\nابو عبد اللّه الشيعى كه پايه‌گذار دولت وى بود چون موقعيت و محبوبيت بسزائى در ميانهء مردم داشت مورد كينهء او واقع گشت و بطور ناگهانى غافلگيرش نموده و كارش را ساخت . سپس در انديشه‌اش قوت گرفت كه آباديئى در جاى مناسبى بسازد كه دژ و حصارى برايش باشد كه هنگام نيازمندى بدانجا پناه برد و نيز از آنجا به كشورهاى ديگر هجوم نمايد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nدر مسافت هفتاد ميلى جنوب قيروان شهرى بنا كرد بنام مهديه كه دريا از سه جانب به آن محيط بود . پس از پايان شهر مهديه نقشهء شهر ديگرى را در نزديكى آن كشيد و نام آن را بمناسبت يكى از قبائل شهرهاى مغرب دويله گذاشت .\r\nدر سال 322 زندگى را بدرود گفت و فرزندش ابو القاسم محمد ملقب به القائم بامر اللّه فرمانروا شد .\r\n\r\nالقائم بامر اللّه\r\nهنوز پايهء فرمانروائيش استقرار نيافته بود كه آتش انقلاب شعله زد .\r\nبرخى از زعما به عبد الرحمن الناصرى الاموى كه در اندلس بود متمايل گشتند .\r\nيك نفر خارجى بنام ابا يزيد - كه بدشمنى با اسماعيليه معروف بود عليه القائم دست بشورش زد و ساير خوارج هم با وى هم‌آهنگ شدند و كارش رونق گرفت ، و از آنان بر جنگ با اسماعيليه و مباح دانستن غنائم جنگى و اسير گرفتن ( به اين معنى كه معاملهء كفار را دربارهء آنان اجرا نمايند ) بيعت گرفت و سپس ابو يزيد فرمان محاصرهء مهديه را صادر كرد . سربازان بجانب مهديه حركت نموده و چنان امر بر مردم پايتخت دشوار گشت و بلا بر ايشان بزرگ شد كه قحطى پيش آمد و از چهارپايان و مردار سدجوع ميكردند تا اينكه ديگر مردم بستوه آمده از شهر بيرون آمده و بسوى مصر و طرابلس و سرزمين روم مهاجرت ميكردند و هركه بچنگ سربازان ميافتاد شكم او را به طمع بدست آوردن طلا پاره مىكردند .\r\nديگر كنترل سربازان از دست ابو يزيد بيرون بود زيرا آنان دست\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nبه كشتار و يغماگرى زدند و هرچه در افريقا ديدند از بين بردند .\r\nعليه ابو يزيد غوغائى عجيب بپاشد و پس از ويرانى او را تنها گذاردند تا كم‌كم توانست قائم بامر اللّه بر اوضاع چيره شود .\r\nدر سال 333 قائم مرد و فرزندش منصور جاى او را گرفت .\r\n\r\nمنصور\r\nمنصور مردى شجاع و فصيح و بادارهء مملكت وارد بود . نخست به تقويت نيروى دفاعى پرداخت و سپس بفكر چارهء خوارج و ابو يزيد افتاد و توانست مقاومت او را درهم بشكند . در نتيجه سپاهيان ابو يزيد متوارى و خود او دستگير شد ولى بر اثر زخمى كه در جنگ برداشته بود مرد .\r\nمنصور كه متوجه بود اثر اين شورش خونين تا چه پايه وضع كشور را به تباهى كشانده و در اركان دولت آثار بدى از خود بيادگار گذاشته است ، به آبادى و عمران شروع نموده و تمام كوشش خود را به كار برد تا اوضاع را به حال عادى و همانند دوران پيش از جنگ بازگرداند .\r\nناوگان بزرگى بساخت و شهر منصوريه را تأسيس نموده و پايتخت خود قرار داد .\r\nدر سال 341 بدرود زندگى گفت و فرزندش معز جانشين او شد .\r\n\r\nالمعز لدين اللّه\r\nمعز شخصيتى بود فرهنگ‌دوست و ادب‌پرور و علاقمند بدانش و آموزش ، و بتدبير و محكم‌كارى در امور دولتى معروف . ايل‌هاى بربر نيز با وجود مخالفت شديدى كه با اين خاندان داشتند ، معذلك\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبدستگاه نزديك و فرمان‌بردار شدند .\r\nپس از آنكه امنيت و آسايش در كشور مغرب برقرار و از اوضاع داخلى اطمينان پيدا كرد در انديشهء كشورگشايى و توسعه‌طلبى افتاد و مصلحت در اين ديد كه نخست بمصر حمله كند . تا اين بخش از قارهء افريقا را كه داراى سرمايه و موقعيت استراتژيكى و جغرافيائى ويژه‌ايست به تصرف درآورد ، تا بدينوسيله راه را براى خود هموار سازد و از آنجا براى توسعهء نفوذ و چيره شدن بر بسيارى از كشورها بويژه شامات و حجاز كه در آن عصر در قلمرو اخشيديين فرمانروايان مصر بود استفاده نمايد .\r\nدر سال 365 دستور جاده‌سازى و حفر چاه‌هاى آب در راه مصر را صادر كرد و در هر منزل آسايشگاهى ساختند .\r\n\r\nمرگ كافور در مصر و تصميم اجراى نقشهء هجوم به مصر\r\nكافور در سال 357 درگذشت و هنگاميكه خبر مرگش به معز رسيد ، به تداركات جنگى پرداخت و اموالى براى هواخواهان و مبلغينش به مصر فرستاد ، و منويات خود را با آنان در ميان نهاد تا در انديشهء راه‌هاى پيروزى و مناطق سوق الجيشى باشند .\r\nو سپس به فرماندهء لشكر خود « جوهر صقلى » فرمان حمله داد و او را با سربازانش رهسپار كشور مصر كرد .\r\nجوهر سال 358 بود كه به « دقه » يكى از شهرهاى مصر رسيد ، فرمانرواى شهر بدون مقاومت تسليم شد . سپس رهسپار اسكندريه شد و مردم آنجا نيز مقاومت ننموده و به آسانى شهر را تصرف كرد . خبر كه بفسطاط رسيد هيئتى از بزرگان شهر براى گفتگو و مذاكره اعزام و دربارهء تسليم شهر با جوهر بگفتگو نشستند ، و سرانجام به نوشتن امان‌نامه منتهى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nشد ، اما گروهى از لشكر مصر كه در خدمت دولت بودند قرارداد صلح را امضاء نكردند و آمادگى خود را براى جنگ اعلام داشتند . نبرد سختى بين آنان درگرفت ، گروه بسيارى كشته و باقيمانده خواستار سازش شدند .\r\nجوهر آتش‌بس را پذيرفت و در نتيجه شهر فسطاط تسليم شد .\r\nبدينوسيله دستگاه فرمانروائى اخشيديين و بنى عباس از سرزمين مصر برچيده شد و در قلمرو دولت فاطميين شيعى درآمد ، كه امتداد آن از محيط اطلس شروع و به بحر احمر ( درياى قرمز ) بخش خاوريش منتهى ميشد .\r\nفاطميين شيعى با حكومت سنى بغداد كه بنى عباس بود سخت برقابت برخاست و نتيجهء آن پىريزى تمدن بزرگ اسلامى شد « 1 » .\r\n\r\nپايه‌گذارى دانشگاه ازهر مصر و مذهب شيعه\r\nجوهر شهر قاهره را كه تا بامروز پابرجاست بنا كرد و پس از تكميل آنجا را مركز حكومت تازهء مصر قرار داد و از آن طرف هم‌چون مقصودش نشر مذهب شيعه بود صلاح نميديد كه اين كار در مساجد مربوط به آنان صورت گيرد زيرا ترس آن را داشت كه آرامش شهر به هم بخورد و شورشى برپا شود . روى اين زمينه بود كه دستور ساختن « جامع ازهر » را داده و آنجا را پايگاه نشر مذهب شيعه قرار داد .\r\nحلقه‌هاى درس برقرار كرد و بر شناساندن و رساندن روش شيعه بمردم آن سامان همت گماشت و ايشان را از پوشيدن لباس سياه كه شعار بنى عباس بود بازداشت و در خطبه اين جملات را افزود :\r\n« اللهم صل على محمد المصطفى ، و صل على على المرتضى و فاطمة البتول و الحسن و الحسين سبطى الرسول . »\r\n\r\n\r\n","description":"","footnote":"\r\n( 1 ) - نقل از تاريخ الدولة الفاطمية - تأليف حسن ابراهيم ص 4 .\r\n","page_name":" 85 ","page_number":85},
  {"content":"\r\n\r\nو بخشنامه كرد به همهء مؤذنين كه جملهء « حى على خير العمل » را در اذان بگويند .\r\nشعارهاى شيعه و تدريس در دانشگاه ازهر بر وفق مذهب آنان پابرجا بود تا هنگاميكه صلاح الدين ايوبى بر مصر مستولى شد ، و به دولت فاطميين و مذهب شيعه و منتسبين به آنها خاتمه داد ، و تفصيل آن را در كتاب « الشيعه و الحاكمون » نوشتيم .\r\n\r\nمعز به مصر كوچ مىكند\r\nپس از اينكه معز اطمينان يافت كه پايه‌هاى پادشاهيش در مصر و شامات استوار گشته است از افريقا كوچ نموده و با خاندان و شخصيتهاى دولتى و اموال خود در موكب بزرگ و باشكوهى بسوى ديار مصر رهسپار شد و در سال 362 باسكندريه رسيد . بزرگان مصر چندان احساساتى از خود نشان ندادند و از آنجا بقاهره پايتخت تازه منتقل گشت .\r\nسلطنتش گسترش يافت و از اواسط سرزمين مغرب تا شمال شام امتداد پيدا كرد اما طولى نكشيد كه قرامطه بشام هجوم كرده و آنجا را به تصرف آورده و استاندار شام را كه از جانب خليفهء فاطمى بود گرفتند و سپس رهسپار مصر گشتند .\r\nفرماندهء قرامطه حسن اصم بود . ارتش معز با جنگجويان حسن اصم در نزديكى بلبيس با يكدگر برخورد نمودند ( در اواخر سال 363 ) و شكست سختى به آنان داده و فرارى نمودند .\r\nمعز در سال 365 درگذشت . ولى دولت فاطميين پايدار مانده و دامنهء فعاليت آنان گسترش يافت ، علاوه بر قارهء افريقا ، حلب و حجاز هم زير فرمان آنان درآمد .\r\nابن اثير گويد : معز مردى بود دانشمند ، فاضل ، بخشنده ، نيرومند\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو دلاور ، در مردمدارى روش پدر را دنبال كرد « 1 » .\r\nفرزندش ابو منصور نزار ملقب به « العزيز باللّه » را بجانشينى خود برگزيد .\r\n\r\nالعزيز باللّه\r\nدر روزهاى نخستين زمامدارى العزيز باللّه ، قرامطه بر شام چيره شدند و به مصر هم تاختند . خود عزيز با سپاهى انبوه بسوى ايشان رهسپار شد و با آنان به سختى جنگيد تا مجبور به عقب‌نشينى شدند .\r\nعزيز بشام و ادارهء شؤون آن عنايت خاصى داشت و غلام خود بنجوتكين تركى را باستاندارى آنجا برگزيد و پس از تنظيم امور شام بوى فرمان داد بجانب حلب حركت كند . فرمانرواى حلب در آنزمان ابو الفضل بن حمدان نوهء سيف الدوله بود .\r\nپس از اينكه حمدانيين ديدند فاطميين بر شام دست يافته و در انديشهء تصرف ساير قسمتها هستند با امپراطور قسطنطنيه بنام « باسيل » پيمان دفاع نظامى بستند .\r\nهمزمان با حركت ارتش دولت فاطميين بسوى حلب ، نيروى كمكى « باسيل » هم رهسپار حلب شد . آتش جنگ بين دو لشكر شعله‌ور شد ولى سرانجام بزنطيون در جبهه شكست‌خورده و فرماندهء آنان بدست نيروى فاطميين اسير شد .\r\nخبر كه به باسيل رسيد ، خود با سپاهى حركت كرد كه مورخين آن را تا يكصد هزار نفر نوشته‌اند و فاطميين جنبهء دفاعى به خود گرفتند .\r\nدر دورهء عزيز باللّه فعاليت‌هاى نوسازى و ساختمانى باوج خود رسيد و در روزگار وى بود كه كاخهاى برافراشته ساخته شد و عمران و\r\n\r\n\r\n","description":"","footnote":"\r\n( 1 ) - نقل از كتاب « الحاكم بامر اللّه » تأليف محمد عبد اللّه عنان صفحهء 89 .\r\n","page_name":" 87 ","page_number":87},
  {"content":"\r\n\r\nآبادى صورت گرفت . از آن كاخها : كاخ طلائى در قاهره و مسجد جامع قرافه و جامع قاهره را كه فرزندش حاكم باتمام رسانيد ميتوان نام برد ، و نيز بوستان سردوس ، و كاخهاى عين شمس و كارگاه صنعتى و پل خليج از شاهكارهاى دولت عزيز بود « 1 » .\r\nعزيز - همانند پدرش معز - توجه خاصى به ترويج مذهب شيعه داشت و بقضات دادگسترى بخشنامه كرد و دستور اكيد داد كه بايد رأى صادره از دادگسترى موافق مذهب شيعه صورت گيرد .\r\nبسا پست‌هاى حساس دولتى و كشور را به شيعيان داد ، و مستخدمين سنى را كه پست‌هاى كوچكى عهده‌دار بودند ملزم كرد كه بايد روش آنان مطابق مذهب اسماعيليه باشد « 2 » .\r\n« عزيز » مردى بود بخشنده و با تدبير و به خزانه‌دار خود دستور داد كه وامهائيكه كارمندان غير عاليرتبه از مال شخصى وى گرفته‌اند و نميتوانند ادا كنند بازخواست ننمايد ، و نيز آنان كه دارند و نمىپردازند مورد تعقيب واقع نشوند .\r\nدر عصر او دامنهء دعوت فاطميين گسترش يافت و براى فاطميين در يمن و موصل هم دعوت به عمل مىآمد . بنابراين دعوت بنى عباس محدود و نفوذ معنوى و روحى آنان نيز مانند تسلط سياسىشان اندك شد .\r\nعزيز بسال 386 مرد و فرزندش ابو على منصور ملقب به الحاكم بامر اللّه جانشين وى گشت .\r\n\r\nالحاكم بامر اللّه\r\nالحاكم از سنش 11 سال بيش نگذشته بود كه متصدى امر خلافت\r\n\r\n\r\n","description":"","footnote":"\r\n( 1 ) - نقل از كتاب الحاكم بامر اللّه تأليف محمد عبد اللّه عنان .\r\n( 2 ) - « مصر فى عهد دولة الفاطميين » تأليف سرور واو بكتاب ايقاظ الخلفاء نوشتهء مقريزى ص 197 نسبت ميدهد .\r\n","page_name":" 88 ","page_number":88},
  {"content":"\r\n\r\nگشت و گردانندهء امور دولتى در آن زمان مربى و استادش « برجوان خادم » بود .\r\nپس از آنكه پانزده سالش تمام شد شخصا زمام فرمانروائى را بدست گرفته و برجوان را كشت ، چون هنگاميكه ادارهء امور بدست وى بود بر خليفهء كوچك تنگ ميگرفت و رفتار خوبى با او نداشت .\r\nدكتر حسن ابراهيم در كتاب « تاريخ الدولة الفاطميه » دوران زمامدارى ويرا به چهار بخش تقسيم نموده است :\r\nبخش اول - از سال 386 تا سال 390 دوره كودكيش كه دخالت در شؤون دولت نداشت .\r\nبخش دوم - از سال 390 تا سال 395 كه هنگام بلوغ و بهار جوانيش بود و قدرت بزرگى بهمرسانيد و نسبت بروش فاطميين پافشارى داشت .\r\nبخش سوم - از سال 396 تا 401 تغيير روش داده و از تعقيب و پافشارى عقائد خود دست برداشته و سياست مسالمت‌آميز را پيشهء خود ساخت و با همهء گروه‌هاى مذهبى رويهء مماشات را حفظ كرد .\r\nبخش چهارم - از سال 401 تا 411 وضع غيرعادى و شگفت‌انگيزى داشت . سياستش مايهء گرفتگى و اضطرابات و بلوا و شورش و انقلابات داخلى گرديد .\r\nبا همهء اين گرفتاريها با كاردانى توانست آرامش و امنيت از دست رفته را بازگرداند و آتش فتنه و انقلابات را كه شعله‌هاى آن بالا رفته بود خاموش سازد .\r\nساختمانى بنام « دار الحكمة » بنا كرد كه گروه بسيارى از قراء قرآن ، فقها ، ستاره‌شناسان ، نحويين و واژه‌دانان در آنجا به كار مشغول شدند و كتابخانه‌اى بنام دار العلم به آن منضم ساخت كه داراى زبده‌ترين كتابها و گران‌بهاترين آن بود .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nعنان در كتاب « الحاكم بامر اللّه » ص 103 ط 2 مينويسد : حاكم بامر اللّه زمامدارى بود واقعى ، بر كشور و ملتش تسلطى كامل داشت و شخصا بر ادارهء مملكت و وقايع مشرف و در تدبير امور نشاط و فعاليت شگفت‌انگيزى از خود نشان ميداد . و در بيشتر كارهاى سياسى و گردش چرخ كشور ، خود و وزيرانش مباشر بودند ، و اين زمامدار زيرك و شايسته با اينكه جوان بود و مقتضيات جوانى ايجاب ميكرد كه مانند ساير جوانانيكه در اين سن و سال و مقام هستند به بازى و عيش و نوش ، وقت‌گذرانى و سبكسرى بپردازد ولى بر خلاف آن رفتار كرد و روش پسنديده‌اى پيش گرفت و كارهاى بزرگى انجام داد .\r\nنشاط و فعاليت‌هاى مخصوص به خود را در طول فرمانروائى از دست نداده و خود را به آن موظف ميدانست ، اما از لحاظ جسمى استخوان‌بندى نيرومندى داشت . اندامش سطبر و چهرهء باهيبت و صلابتى داشت . چشمانش درشت و سياه بود و به بجائى كه خيره ميشد نگاهش تند و ترسناك مانند شير بود بدانگونه كه بينندگان طاقت نگاه كردن در چشم او را نداشتند . صدائى خشن و ترسناك داشت و هنگام سخن گفتن در شنوندگان ايجاد دهشت مينمود .\r\nانطاكى گويد : گروهى براى كارى نزد او رفتند ، همين كه حاكم بر آنان وارد شد چشمان آنها به وى افتاد و ترس سختى سراسر وجود ايشانرا فراگرفت . همه به زمين خوردند و توان سخن‌گفتن را از دست دادند .\r\nبيشتر تاريخ‌نويسان تصوير ويرا بدينگونه تشريح كرده‌اند : حاكم مردى بود شگفت‌انگيز ، بهت‌آور ، فرورفته در تناقض ، غيرمنظم ، گاهى بخشنده ، زمانى بخيل ، هنگامى شجاع ، هنگام ديگر ترسو ، وقتى خردمند و دگرگاه ديوانه ، زمانى خونريز و زمانى ديگر با ترحم ،\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nحلال را حرام و حرام را بر خود حلال ميكرد ، اوج ميگرفت ، فرود مىآمد ، مىتابيد و رخ برميتافت . اين حالاتى است كه براى او نوشته‌اند « 1 » .\r\nسرانجام بسال 411 كشته شد .\r\n* * * دربارهء كشته شدنش مطالب گوناگون گفته‌اند : بعضى قتل او را بخواهرش نسبت ميدهند . برخى گويند برطبق عادت به تنهائى بر الاغى سوار شده و بيرون رفت و ديگر برنگشت . ددوز معتقدند كه حاكم از انظار پنهان شده و بعد از بر طرف شدن فسادى كه در جهان برپا شده است بازخواهد گشت و پيشواى منتظر نزد اين گروه همين حاكم است « 2 » .\r\nدر دوران زمامدارى خود كارهاى مفيدى انجام داد و آثار بزرگى از خود به يادگار گذاشت ، مانند : دار الحكمة ، تجديد دانشگاه ازهر و تعيين موقوفات براى آن دو ، بناى مسجد بزرگى در قاهره و مسجد ديگرى در اسكندريه ، شماره‌گذارى مساجد و تعيين حقوق براى مؤذنين و پيشنمازان .\r\nبخشش و عطايش شامل حال دانشمندان و اساتيد بود . در سال 404 همهء بندگانش را كه تعداد آنها بسيار بود آزاد ساخت و سرمايه و زمين در اختيار ايشان گذاشت تا زندگى نوين خود را اداره نمايند .\r\nتوجه خاصى بدانش و ادبيات داشت . هرچه كتاب در خزانه‌هاى كاخ دولتى داشت در دسترس دانشمندان و دانشجويان قرارداد تا از آن\r\n\r\n\r\n","description":"","footnote":"\r\n( 1 ) - كتاب النجوم الزاهره - تأليف ابو المحاسن و كتاب الحاكم بامر اللّه تأليف عنان .\r\n( 2 ) - نقل از تاريخ دولت فاطميه تأليف حسن ابراهيم ص 168 ط 2 .\r\n","page_name":" 91 ","page_number":91},
  {"content":"\r\n\r\nبهره‌مند شوند و مجلس مخصوصى در كاخش براى دانشمندان ترتيب داد تا در پيشگاهش به مباحثه ورد و ايراد بپردازند و جوائزى براى آنان منظور مىداشت و در نتيجه دانشمندان و متخصصين را واداشت كه گامهاى بزرگى بردارند .\r\nابو الحسن فلكى واژه‌هاى نجوم و هيئت را برايش نوشت كه به « زيج بزرگ » معروف است . ابن هيثم مهندس مشهور را دعوت نموده و پيشنهاد كرد كه چاره‌اى براى بهره‌گيرى بيشتر از آب رود نيل بينديشد . مالياتى را كه به پيرمردان تعلق ميگرفت كاست . نرخها را تحديد و گران فروشانرا با تازيانه تأديب كرد و آنانرا بمردم شناساند و رسوا كرد . ميزان و ترازوها را اصلاح كرد .\r\nتاريخ‌نويسان بر زهد وى و سخت گرفتن زندگى بر خود متفقند .\r\nآداب‌ورسوم ، القاب و مواكب بزرگى را كه خلفاى فاطمى بدان امتياز داشتند ناچيز دانسته و پيش او ارزشى نداشته و كوچك ميشمرد .\r\n\r\nالظاهر لا عزاز دين اللّه\r\nپس از كشته شدن حاكم ، فرزندش ابو هاشم ملقب به « الظاهر لا عزاز دين اللّه » متصدى امر خلافت گشت .\r\nظاهر در سال 411 ه جانشين پدر شد و از سنش بيش از 16 سال نگذشته بود كه سرزمينهاى زير فرمان پدرش مانند شامات و آفريقا همه بقبضهء وى درآمد .\r\nروزهاى نخستين زمامداريش عمهء او بر امور مملكت نظارت داشت و در تدبير شؤون كشور شايستگى بسزائى از خود نشان داده و سياست مردم‌داريش عالى بود .\r\nظاهر مردى بود خردمند ، باگذشت ، دين‌دار ، عفيف ، بردبار ،\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nفروتن و دادگستر ، اين صفات باعث نيرومندى و تقويت دولت او در نتيجهء طولانى شدن دورهء زمامداريش شده و توانست توجه اهل ذمه را به خود معطوف و دوستى آنانرا جلب نمايد و در نتيجه در دورهء زمامدارى او از آزادى مذهبى برخوردار گشتند . تمام نيروى خود را براى ادارهء شؤون كشور و سازمان دادن به آن به كار انداخت . امور كشاورزى را سروصورتى بخشيد . قانونى راجع بمنع كشتن گاوها تصويب كرد چون بيشتر گاوهائيكه از آنها براى امور كشاورزى استفاده ميشد در اثر مرض و با از بين رفته بودند . بسال 427 به بيمارى استسقاء درگذشت و فرزندش ابو تميم ملقب به مستنصر جانشين وى شد « 1 » .\r\n\r\nمستنصر\r\nبسال 427 در سن هفت سال و 27 روز بود كه حكومت را بدست گرفت و شصت سال و چهار ماه فرمانروائيش طول كشيد . وى را بر روى منابر در عراق امير المؤمنين خطاب ميكردند . هيچيك از زمامداران مسلمان در دولت اسلامى چه بعنوان خليفه و چه پادشاه ، دورهء زمامداريش اين اندازه دوام نداشته است .\r\nدر زمان پادشاهى وى بود كه در مصر قحطى پيدا شد و آنچنان سخت بود كه از زمان حضرت يوسف تا آن زمان سابقه نداشته و مدت هفت سال ادامه داشت بطوريكه هر گردهء نان به ارزش پنجاه دينار رسيده و روزى ده هزار نفر از گرسنگى تلف ميشدند . آذوقه تمام شده بود .\r\nمردم سگان و درندگان و يكديگر را مىخوردند .\r\nدر عهد مستنصر ، برخى از سرزمينهائيكه در قلمرو فاطميين بود از دست آنان بيرون شد و در سال 475 كشور مغرب اقصى اعلام استقلال نمود .\r\n\r\n\r\n","description":"","footnote":"\r\n( 1 ) - كتاب النجوم الزاهره جلد اول .\r\n","page_name":" 93 ","page_number":93},
  {"content":"\r\n\r\nمستنصر در سال 487 درگذشت و فرزندش المستعلى باللّه بر اريكهء سلطنت تكيه زد .\r\n\r\nالمستعلى باللّه\r\nدر عهد مستعلى اركان دولت فاطميين سست شد و جنگ‌هاى داخلى و خارجى برپا گشت . برادرش با وى از در ستيز بيرون آمد و ميان اين دو نبرد درگرفت . صليبيين هم از فرصت استفاده نموده و بسواحل بلاد شامات هجوم بردند و انطاكيه و توابع آن را اشغال كردند ، سپس به پيشروى خود ادامه داده تا به بيت المقدس رسيدند در نتيجه بين آنان و ارتش دولت فاطميين جنگ‌هاى سختى درگرفت . و سرانجام پيروزى نصيب صليبيين شد و بر فلسطين و شهرهاى ساحلى شام چيره شدند .\r\nمستعلى بسال 495 بدرود زندگى گفت و فرزندش آمر به احكام اللّه بجايش نشست .\r\n\r\nالآمر به احكام اللّه\r\nآمر به احكام اللّه در پنج سالگى پدر را از دست داد و نائب و كارپرداز تشكيلات دولتى امير افضل - شاهنشاه فرزند امير جيوش شد .\r\nنويسندهء النجوم الزاهره ( ج 5 - ص 170 ) مينويسد : آمر مانند پدرش رافضى بود . زمام حكومت را در دست گرفت و حال آنكه كودك بود ؛ پس از آنكه به حد رشد رسيد و كارها را خود به عهده گرفت وصى خود امير افضل را كشت و مأمون بطائحى را وزير خود قرار داد .\r\nمأمون بناى ستمگرى را گذاشت و روش بدى پيشه ساخت تا جائى كه آمر حكم اعدام او را صادر و اموال او را مصادره كرد . در\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nدورهء زمامدارى او صليبيون در سال 497 عكا را گرفتند و طرابلس را هم در سال 502 به تصرف خود درآوردند ؛ هرچه توانستند كشتند و اسير گرفتند . پس از گذشت زمانى چند نجدهء مصريين آمدند و در سال 511 تبين را گرفتند و سپس در سال 518 هجرى صور را اشغال نمودند .\r\nبيروت را سال 503 و صيدا را سال 504 گرفته بودند . پس از آن ملك برويل براى اشغال مصر لشكركشى كرد ولى پيش از آنكه بمصر برسد هلاك شد و بدينگونه اركان دولت فاطميين در مصر متزلزل گشت .\r\nدر سال 524 نه نفر با هم پيمان بستند كه آمر را ناگهانى ترور كنند و يكروز در بين راه بر او هجوم كرده و با كارد كارش را ساختند و حتى يك نفر از آنان بر پشت او سوار شد و ضربتى كارى وارد ساخت تا اينكه مردم رسيدند و هر نه نفر را كشتند .\r\nپس از او پسر عمويش حافظ لدين اللّه عبد المجيد بن محمد منتظر بر مسند فرمانروائى نشست .\r\n\r\nالحافظ لدين اللّه\r\nآمر بامر اللّه چون فرزند ذكور نداشت پسر عمويش جاى او را گرفت ، وى ابو على احمد بن فضل را بوزارت منصوب كرد و روزبروز بر قدرت او افزوده شد تا اينكه همهء امور را قبضه كرد .\r\nابو المحاسن ( النجوم الزاهره - ج 5 ) مينويسد : ابو على كار را بر حافظ بسيار تنگ گرفت . و او را از دخالت در شؤون دولتى باز داشت .\r\nعلاوه بر اين ملاقات با حافظ جز با اجازهء او ممكن نبود و تقريبا به صورت بازداشت زندگى ميكرد . و حتى دستور داد كه خلفاى فاطميين را در خطبه و دعا ياد نكنند .\r\nابو على مانند پدرش بروش اهل سنت بود و قواعد و قوانين دولت\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nتشيع را تغيير داد و اين عمل سبب كينه و دشمنى امراء و بزرگان و خطباء شد زيرا اكثرا شيعه بودند . سرانجام تصميم بكشتن او گرفتند و گروهى در كمين نشستند و او را كشتند . و حافظ را از بازداشت بيرون آورده و با وى تجديد بيعت كردند .\r\nحافظ از درد قولنج رنج ميبرد . « شير ماه » ديلمى براى او طبلى ساخت كه از خواص آن اين بود كه هركس آن را بصدا مىآورد بادى از او خارج ميشد كه اين باد براى تخفيف درد و تسكين آن مفيد بود .\r\nصلاح الدين ايوبى اين طبل را چون از آثار فاطميين بود ، شكست .\r\nحافظ در سال 544 درگذشت و فرزندش اسمعيل جانشين او شد .\r\n\r\nالظافر باللّه\r\nظافر 17 سال و چند ماه داشت كه امور دولت را به عهده گرفت .\r\nدر دوران زمامداريش وضع كشور درهم و برهم بود ؛ چون تازه سال و خام بود به كارهاى دولت رسيدگى نميكرد و در عوض به بازى ميپرداخت و دل به جوانى ديگر كه همسال او و فرزند وزيرش عباس صنهاجى ، بنام نصر بود ، بسته بود . و كار به آنجا كشيد كه خليفهء مسلمين براى ديدار دوستش از كاخ خلافت بيرون مىآمد و بخانهء وزير ميرفت .\r\nعباس هم از فرصت استفاده نموده و فرزندش را تحريك كرد كه او را ناگهانى از بين ببرد . او هم بدستور پدر دست به اين جنايت زد و وزير براى بر طرف كردن اتهام از خود برادران خليفه را متهم ساخته و آنانرا اعدام كرد .\r\nظافر فرزندى بنام عيسى داشت . در سال 549 او را به فائز بنصر اللّه ملقب و با او بيعت نموده و خود بعنوان وصى امور را اداره ميكرد . اما چندان عمرش دوام نيافت و بسال 555 در سن ده سالگى درگذشت و\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nپس از او عاضد لدين اللّه را كه يازده ساله بود روى كار آورد .\r\nدر سال 567 بود كه صلاح الدين ايوبى مصر را گشود و با خلع عاضد و خواندن خطبه بنام خليفهء بنى عباس كه در بغداد بود ، طومار دولت فاطميين كه از سال 296 شروع شده بود پايان يافت .\r\n\r\nفاطميين و تمدن\r\nدر عصر فاطميين ، تمدن مصر به نهايت درجه از كمال رسيد :\r\nشهرها بنا شد ؛ مسجدها ساخته شد ؛ كتابخانه‌ها تأسيس گشت و دانشگاه‌ها ايجاد شد ؛ دامنهء بازرگانى توسعه يافت ؛ كشاورزى رونق بسزائى گرفت و ادبيات ، حكمت ، فلسفه و انواع دانشها نشر يافتند .\r\nعنان در كتاب « الحاكم بامر اللّه » مينويسد : عصر فاطميين از « درخشان‌ترين عصرهاى مصر در حكومت اسلامى » بود ، اگر ادعا نكنيم « درخشان‌ترين عصرهاى مصر » .\r\n« سديو » خاورشناس در كتاب تاريخ العرب العام ( ص 244 - ط 1948 م ) مينگارد : عربها درخشان‌ترين انوار را از قاهره كسب ميكردند نه از بغداد ، زيرا در دورهء فاطميين بود كه بازار بازرگانى و صنايع و كشاورزى و علوم گرم شد ، همانگونه كه در زمان خلفاى اوليهء عباسيين رونق گرفت ؛ بطوريكه ، پايتخت خلفاى فاطمى با زيباترين شهر - هاى آسيا برابرى ميكرد .\r\nابن يونس مصرى راهى را كه ستاره‌شناسان عراق پيمودند ، طى كرده و رصدخانه‌اى ساخت . آنچه را كه مردم بغداد انجامش را فراموش كردند آنان بجا آوردند و چيزى نمانده بود كه به پايهء هارون الرشيد برسند .\r\n« پروكلمان » خاورشناس در تاريخ الشعوب الاسلاميه مينويسد :\r\nآثار بزرگ فاطميين مانند دانشگاه الحاكم و دانشگاه ازهر - كه تا بامروز موجودند - نمونه‌اى از بزرگترين مؤسسات تدريسى و آموزشى در جهان\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nاسلام است كه گواه همت عالى مسلمانان مىباشد .\r\nسيد مير على در مختصر تاريخ العرب ( صفحه 51 ) مينويسد : فاطميين در نخستين دورهء خلافت مانند بطالبهء اولين بودند - از دانش و دانشمندان جانبدارى كرده ، دانشكده‌ها ساخته و كتابخانه‌ها و دار الحكمه بنا نمودند و تعداد بسيارى كتاب از علوم گوناگون و هنرهاى مختلفه و اسباب و ادوات مربوط به رياضيات در آنجا متمركز ساختند تا مورد بحث و مراجعه واقع گردد : اين كتابخانه‌ها بهزينهء دولت اداره ميشد ، همانگونه كه ابزار نويسندگى را برايگان در اختيار و در دسترس دانشجويان ميگذاردند و آموزش در آنجا آزاد و بهزينهء دولت اداره ميشد .\r\nخلفا مجالس مناظره منعقد ، و در فروع انواع دانش‌ها مانند منطق ، رياضيات ، فقه ، پزشكى و غيره به مباحثه مىپرداختند .\r\nاساتيد دانشگاه لباس مخصوصى ميپوشيدند كه در آن زمان به خلعت معروف بود - مانند شنل مخصوصيكه امروزه اساتيد دانشگاه دربر ميكنند - و بودجهء اين دانشگاه‌ها و مؤسسات و هزينهء اساتيد و دانشجويان و كارمندان را از املاكى كه براى اين امر اختصاص داده بودند ، تأمين ميكردند . درآمد حاصله از اين املاك بالغ بر چهل و سه ميليون ميشد . استادانى از اندلس و آسيا براى تدريس در دار الحكمة دعوت نمودند و با آمدن آنان ارزش و اهميت آن افزون گشت .\r\n\r\n4 - ميزان تأثير فاطميين در انتشار مذهب تشيع\r\nمورخين در اين مورد همآهنگ هستند كه فاطميين دولتشان بر دعوت به تشيع پايه‌گذارى شد ، و فوق العاده در نشر سازمان و عقائد شيعه بوسائل گوناگون كوشا بودند .\r\nفاطميين ، يكى از راه‌هاى مبارزه با ساير عقائد را در اين تشخيص\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nدادند كه مساجد و مراكز علمى تأسيس شود و اين كار عملى هم شد ، بطوريكه دامنهء فعاليت شيعه و نشر عقائد آن توسعه‌اش در مصر بيشتر شد از آنچه در شمال آفريقا بود .\r\nپيشرفت شيعه برق‌آسا و آثار عمومى بهمراه داشت . مؤذنين بالاى گلدسته‌هاى مساجد فريادشان به « حى على خير العمل » بلند بود ، گويندگان و خطبا در اول سخنرانى ، بر پيامبر مصطفى و على مرتضى و فاطمهء بتول و سبطين - حسن و حسين - درود ميفرستادند و حلقه‌هاى درس در ازهر و غير آن بر مدار مذهب شيعه و آراء صادره از دادگاه بروفق روش شيعه بود .\r\nمعز دستور داد بر كاخهاى عمومى و امكنهء گوناگون اينجمله را بنويسند : بهترين مردم پس از پيامبر خدا على بن ابيطالب امير المؤمنين است .\r\nروز هيجدهم ذى الحجه را عيد قرار داد ، همه ساله جشن و شادى در اينروز مهم تاريخى از پرشكوه‌ترين و با اهميت‌ترين جشنها بشمار ميرفت ، آنچنانكه گوئى دروديوار شهر بزرگ قاهره از بسيارى شادى و اظهار خوشحالى به خود ميلرزيد و معز شخصا با مردم شركت ميكرد « 1 » .\r\nو از خطط مقريزى نقل شده : شعائر اندوه در روز عاشورا از زمان اخشيديين شروع و در عصر فاطميين دامنهء آن گسترش يافت .\r\nدر مصر - عهد فاطميين - روز عاشورا تعطيل عمومى ميشد :\r\nنوحه‌گران و گويندگان شعر ، در كوچه و بازار به صورت موكب و هيئت ميگشتند و شيون‌كنان مىآمدند تا سر مزار حضرت ام كلثوم و نفيسه « 2 » .\r\nسيد مير على در كتاب « مختصر تاريخ العرب » نوشته است : از مهم‌ترين ساختمان‌هاى قاهره عمارت حسينيه بود ، حسينيه بنائى بود\r\n\r\n\r\n","description":"","footnote":"\r\n( 1 ) - تاريخ الدولة الفاطميه - حسن ابراهيم صفحه 376 و 652 ط 2 .\r\n( 2 ) - تاريخ الشيعهء مظفر .\r\n","page_name":" 99 ","page_number":99},
  {"content":"\r\n\r\nكه اطراف آن وسعت بسيارى داشت ، و اختصاص به برپا داشتن مراسم سوگوارى سيد الشهداء عليه السلام داشت .\r\nدر زنده نگهداشتن شعائر حسينى ، و شعار شيعه دقت و نظر كافى داشتند بطوريكه اين روش جزئى از زندگانى مردم را تشكيل ميداد و اگر سياست خشونت‌آميز و كينه‌توزى ترس‌آور صلاح الدين ايوبى با شيعه نبود اينك موقعيت شيعه در مصر غير از اين بود زيرا در مصر آن روز شؤونى عالى داشتند كه درخور آنان بود .\r\nهرچند فاطميين دوازده امامى نبودند اما كمر اين مذهب در آن روز بسته شد ، و پايه‌اش استوار گشت و در عهد آنان آزادى كسب كرد و نفوذش توسعه يافت . دعوت‌كنندگان آن با نشاط و فعاليت پىگير و خستگىناپذيرى به نشر آن اقدام كردند ، و پايه‌هاى اين روش استوار گشته و مردم با اطمينان كامل و امنيت و آسايش‌خاطر بدان روى مىآوردند ، و ترسى بر جان و مال نداشتند .\r\nاسماعيليه هرچند با شيعه در برخى از جهات اختلاف داشتند اما در حفظ شعائر - بويژه در فراگرفتن دانش اسلامى - از طريق خاندان وحى ، و تشويق مردم به اين روش ؛ با يكدگر هم‌آهنگ بودند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nدولت حمدانيين\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاين بخش از كتاب در چند مطلب خلاصه مىشود :\r\n1 - حمدانيين از لحاظ نسب .\r\n2 - از نظر مذهب .\r\n3 - از جهات زمامدارى .\r\n4 - حمدانيين و تشيع .\r\n\r\n1 - حمدانيين از لحاظ نسب\r\n1 - حمدانيين به عشيرهء بنى تغلب بن وائل منسوبند و آنان از بزرگترين خاندان ربيعة بن نزار هستند - و اين خاندان در زمان جاهليت از مسيحيين تازىزبان بودند و در قبائل عرب - از نظر تعداد جمعيت - مقام بالائى را دارا بودند ، پس از پيدايش اسلام سه گروه شده‌اند :\r\n1 - خاندان عمر بن خطاب العدوى .\r\n2 - خاندان هارون ابن المغمر .\r\n3 - خانوادهء حمد بن حمدون .\r\nابن حمدان جد فرمانروايان حمدانيين بود و در بخشى از اراضى عراق مسكن داشت و مورد احترام ساير قبائل بود .\r\nحمدان امير قلعهء ماردين كه نزديك شهر موصل است ، و زير پرچم بنى عباس خدمت مىنمود .\r\nدر سال 281 ه اعلام استقلال كرد و مطابق با زمان خلافت معتضد عباسى بود ، پس از رسيدن خبر بخليفه ، نيروئى بجانب موصل گسيل\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nشد و نبرد بين حمدانيين و عباسيين درگرفت و نتيجه به سود بنى حمدان شد ، و در جنگ به پيروزى رسيدند .\r\nحمدان ، داراى هفت فرزند بود كه از آن جمله است : ابو الهيجا پدر ناصر الدوله و سيف الدوله .\r\nو ابو عطاف - از سيد محسن امين - در حالات ابو فراس نقل مىكند .\r\n\r\n2 - اما از نظر مذهب\r\nدر شيعه بودن حمدانيين حتى دو نفر هم اختلاف ندارند - و مؤيد اين مطلب :\r\n1 - مهاجرت دانشمندان شيعه است بسوى ايشان - مانند شريف ابو ابراهيم جد بنى زهره .\r\n2 - و مدح كردن شعراى شيعه ايشانرا - همانند - سرى - صنوبرى - شاجم - ناشى - راهى و غير اينها .\r\n3 - سيف الدوله سكهء مخصوصى را ضرب كرد و بر آن اين عبارت را نوشت : لا إله الا اللّه - محمد رسول اللّه - امير المؤمنين على بن ابيطالب - فاطمة الزهرا - الحسن و الحسين - جبرئيل عليهم السلام .\r\nخاورشناسان نوعا خوىشان بر اين است تا جائى كه بتوانند حقايق را وارونه جلوه ميدهند ، و بميل خود زير عنوان تحقيق مطالب را مينويسند ، همانگونه كه يكى از بزرگان مستشرقين بنام « پروكلمان » همين برنامه را اجرا كرده است .\r\nدر كتاب تاريخ الشعوب الاسلاميه - ج 2 ص 89 ط 1904 ترجمهء منير بعلبكى - مينويسد : هنگاميكه فاطميين بر مصر تسلط يافتند - سيف الدوله فرمان‌بردارى خود را نسبت بدولت آنان اعلام كرد و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nسپس پيرو مذهب شيعه شد - منظورش اين است كه تشيع وى بخاطر خوشنودى فاطميين بود - با علم باينكه سيف الدوله پيش از رسيدن فاطميين به كشور مصر برحمت ايزدى پيوست ، زيرا سيف الدوله 356 درگذشت و جوهر فرمانده لشكر فاطميين بسال 358 بمصر وارد شد .\r\n\r\nحمدانيين دوازده امامى بودند\r\nاينك مىپردازيم به اين مطلب كه حمدانيين به كدام يك از شعب شيعه منسوبند ؟ زيديه - اسماعيليه - يا اثنى عشريه .\r\nاز اين پرسش مصطفى شكعه پاسخ ميدهد ، چكيدهء گفتارش در كتاب « فنون الشعر فى مجتمع الحمدانيين » اين است : بطور تحقيق شعر ابو فراس از روى اين معمائيكه تاكنون در پيچيدگى خود برجا مانده براى ما پرده برميدارد - يعنى موضوعيكه هيچيك از مورخين پيشين و نوين به آن نپرداخته و درصدد آن هم نبوده‌اند و اما گاهى ممكن است شعر اثرات مهمى را بسوى تاريخ جلب نموده ، و پرده از روى حقيقتى بردارد كه سزاوار بوده است تاريخ اين معنى را در خود نگهدارد .\r\nمانند شعر ابو فراس ، كه در قصيدهء ميميه‌اش به خوبى از اين مطلب كه گفته شد ، نتيجه گرفته است :\r\n\r\nقصيدهء ميميهء ابو فراس\r\n « يا للرجال اما لله منتصف * من الطغاة اما للدين منتقم » \r\nآى مردان آزاده - كجائيد - آيا براى خدا كسى پيدا مىشود كه از سركشان داد ستمديده‌گانرا بگيرد - آيا انتقام گيرنده‌ئى براى دين موجود نيست .\r\n « بنو على رعايا فى ديارهم * و الامر تملكه النسوان و الخدم » \r\nبا آن شايستگى و نبوغ خدادادى خاندان علوى آنان بايد زيردست\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nو خانه‌نشين و جزء افراد عادى باشند و فرمانروائيرا زنان و چاكران و غلامان بدست گيرند .\r\n « محلئون فاقصى شربهم و شل * عن الورود و اوفى و دهم لمم » \r\nبه آبگاه مىآيند اما جوشش چشمه را فرومينشانند و نميگذارند از آن بياشامند و مردم ارزش دوستى آنانرا ندانسته و بعهد خود رفتار نميكنند - و محبت بآنانرا اندك ميشمارند .\r\n « فالارض الاعلى ملاكها سعة * و المال الا على اربابه ريم » \r\nزمين پهناور است مگر بر صاحبان آن و مال خوش‌منظرست و ريزش دارد مگر بر آنان كه صاحب اصلى هستند .\r\nپس از اين مقدمه كه روشن است توجه كامل شاعر به خاندان نبوى و علوى است امير شاعر رشتهء مطلب را ميكشاند به هجر بنى عباس - كه بخلافت رسيدند به اعتبار نسبتشان به پيامبر - ولى پس از رسيدن به مقام و فرمانروائى - رعايت احترام فرزندان حضرت را ننمودند ، سپس مىپردازد به سنجش بين علويان و عباسيان .\r\n « لا يطغين بنى العباس ملكهم * بنو على مواليهم و ان زعموا » \r\nنميبايست سلطنت بنى عباس را مغرور ساخته و بسركشى بكشاند تا به بجائى كه خيال كنند دودمان علوى چاكران آنانند هرچند كه اين گمان را كردند .\r\nسپس شاعر ناراحت شده ناسزا ميگويد :\r\n « اتفخرون عليهم لا ابا لكم * حتى كأن رسول اللّه جدكم » \r\nآيا بر مانند ايشان فخر ميكنيد بىپدران - گويا رسول خدا را جد خود ميدانيد ؟\r\n « و ما توازن فى ما بينكم شرف * و لا تساوت بكم فى موطن قدم » \r\nشرافت شما با آنها قابل مقايسه نيست ابدا در هيچيك از ميدانها\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nگامهاى شما با آنان مساوى نيست .\r\n « و لا لكم مثلهم فى المجد متصل * و لا لجدكم معشار جدهم » \r\nاصالت و بزرگوارى كه آنان دارند شما دارا نيستيد و آنچه از شرافت جد آنان داشت ده يك آن را هم جدتان نداشت .\r\n « قام النبى بها يوم الغدير لهم * و اللّه يشهد و الاملاك و الامم » \r\nبراى جانشينى ايشان روز غدير خم پيامبر بپاخواست خدا و فرشتگان و مردم گواهند .\r\n « و صبرت بينهم شورى كأنهم * لا يعرفون ولاة الحق ايهم » \r\nشوراى سقيفه پرده جلو چشمان آنان كشيد گويا نميشناسند زمامداران حقيقت بين را .\r\n « تاللّه ما جهل الاقوام موضعها * لكنهم سترو اوجه الذى علموا » \r\nبه خدا سوگند مردم جايگاه خلافت را ناآشنا نبودند بلكه خود را بنادانى زده و روى آنچه ميدانستند - پرده كشيدند .\r\n « ثم ادعاها بنو العباس ارثهم * و لا لهم قدم فيها و لا قدم » \r\nبنى عباس ادعاى وراثت نمودند با آنكه نه مقدم بودند و نه قدمى در راه دين برداشته بودند .\r\n « بئس الجزاء جزيتم فى بنى حسن * ابو هم علم الهادى و امهم » \r\nبه بنى حسن بد پاداشى داديد با آنكه پدر و مادر آنان پرچم و نشانهء هدايت بودند .\r\n « لا بيعة ردعتكم عن دمائهم * و لا يمين و لا قربى و لا رحم » \r\nشما مردم حتى به اصول عرفى و قانون خويشاوندى هم پايبند نيستيد زيرا نه بيعت و نه سوگند و نه پيوند و نه نزديكى در شما تأثير داشته و نه هم صلهء رحم كه مانع از خونريزى نسبت به آنان بشود .\r\nبدينگونه بنى عباس را سرزنش نموده و آنانرا بمكر و جنايت\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمحكوم ميسازد بطوريكه جنايات بزرگ بنى اميه را در برابر جنايات اينها بر دودمان علوى ناچيز و اندك ميشمارد .\r\n « ما نال منهم بنو حرب و ان عظمت * تلك الجرائم الادون نيلكم » \r\nدودمان حرب در جنايت به پايهء بنى عباس نرسيدند هرچند ستم آن ناپاكان بزرگ بود اما در برابر جرائم بنى عباس - باز ناچيز بود .\r\n « كم غدرة لكم فى الدين واضحة * و كم دم لرسول اللّه عندكم » \r\nچه بسيار نيرنگ‌ها و كارهاى ننگين شما در اسلام روشن و چه بسيار خونهائى كه پيامبر از شما طلبكار است ، كه بايد پس دهيد .\r\n « أ أنتم آله فيما ترون و فى * اظفاركم من بنيه الطاهرين دم » \r\n( آيا بازهم ميتوانيد دم از خدا بزنيد ) و با اينكه ميبينيد چنگ‌هاى خود را به خون فرزندان پيامبر ميآلائيد هنوز باور نداشته و متحيريد .\r\n « يا جاهدا فى مساويهم يكتمها * غدر الرشيد ليحيى كيف يكتتم » \r\nالاايكه ميكوشى بديهاى آنانرا بپوشى مگر مىشود نيرنگ و غدريكه هارون الرشيد دربارهء يحيى برمكى روا داشت بپوشانى - با اينكه بوى خدماتى شايان نموده بود - پس از اين ابو فراس حملهء سخت و بىباكانه به عباسيين ، كليد سراى دل و عقيده مذهبى خود را بما ميدهد تا درون ويرا بنگريم و يقين كنيم كه بروش حقه ميرود .\r\nزيرا حضرت كاظم و حضرت رضا عليهما السلام را با اينكه از پيشوايان زيديه و اسماعيليه نيستند ياد مىكند .\r\n « ليس الرشيد كموسى فى القياس و لا * مأمونكم كالرضا ان انصف الحكم » \r\nدر سنجش هيچگاه دوران با انصاف حضرت موسى بن جعفر و حضرت رضا ( ع ) را با هارون و مأمون قياس نميكند .\r\n « خلوا الفخار لعلامين ان سئلوا * يوم السؤال و عمالين ان عملوا » \r\n\r\n","description":"","footnote":"","page_name":" 107 ","page_number":107},
  {"content":"\r\n\r\nافتخار و مباهات را براى دانشمندان و نشانه‌هاى راه حق و آنان كه بروش نيك رفتند واگذاريد .\r\n « لا يغضبون لغير اللّه ان غضبوا * و لا يضيعون حكم اللّه ان حكموا » \r\nآنان خاندان پيامبرند كه خشم نميكنند بر هيچكس جز در راه حق و هنگام بيان احكام - قوانين الهى را پايمال نميسازند ، از خانه‌هاى ايشان هميشه صداى خواندن قرآن و دعا بلند است اما از خانه‌هاى شما آواز تار و نغمهء موسيقى به گوش ميرسد .\r\n « تبدو التلاوة من ابياتهم ابدا * و من بيوتكم الاوتار و النغم »\r\n« منكم علية ام منهم و كان لكم * شيخ المغنين ابراهيم ام لهم » \r\nعليهء رقاصه و ابراهيم - بزرگ آوازخوانان و نوازندگان - از شماست يا آنان ؟ !\r\n « ما فى ديارهم للخمر معتصر * و لا بيوتهم للسوء معتصم » \r\nدر سرزمين اين خاندان مركزى براى شراب‌سازى ديده نميشود و نيز خانه‌هاى اينها پناه‌گاه و مركز فساد نيست مانند خانه‌هاى شما .\r\n « و الركن و البيت الاستار منزلهم * و زمزم و صفا و الحجر و الحرم » \r\nمنزل ايشان مسجد الحرام و ركن يمانى و پردهء كعبه و زمزم و صفا و حجر اسماعيل است .\r\n « صلى الاله عليهم اينما ذكروا * لانهم للورى كهف و معتصم » \r\nدرود خداوند است بر آنان هرجا ياد ميشوند زيرا ايشان فريادرس مردم و پناه‌گاه بيچارگان و آوارگانند .\r\nشاعر در اين قصيده به اجمال اظهار عقيدهء خود را نموده و ميگذرد .\r\nاما در جاى ديگر مينگريم به تفصيل پرداخته است و تصريح بلكه تأكيد مينمايد باينكه پيشوايان پس از پيامبر دوازده نفرند و نام يك‌يك را ميبرد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاينك عين اشعار ذيلا نگاشته مىشود :\r\n « لست ارجو النجاة من كل ما اخشاه * الا باحمد و على »\r\n« و بنت الرسول فاطمة الطهر * و سبطيه و الامام على »\r\n« و النقى النقى باقر علم اللّه فينا * محمد بن على »\r\n« و ابنه جعفر و موسى و مولانا * على اكرم به من على »\r\n« و ابى جعفر سمى رسول اللّه * ثم ابنه الزكى على »\r\n« و ابنه العسكرى و المظهر * حقى محمد ابن على »\r\n« و بهم ارتجى بلوغ الامانى * يوم عرضى على مليك على » \r\nاز آنچه ميترسم اميد نجات ندارم مگر بلطف حضرت پيامبر اسلام و على و فاطمه و حسين و زين العابدين و باقر العلوم و جعفر بن محمد و موسى بن جعفر و حضرت رضا و حضرت جواد و هادى و عسكرى و فرزندش ظاهركنندهء حق از دودمان امير المؤمنين عليه السلام .\r\nو در اشعار ديگرش توسل به اين افراد پاك‌سرشت جسته و آرزوى شفاعت مىكند .\r\n « شافعى احمد النبى و مو * لاى على و البنت و السبطان »\r\n« و على و باقر العلم و الصادق * ثم الامين ذو التبيان »\r\n« و على و محمد بن على * و على و عسكرى الدانى »\r\n« و الامام المهدى فى يوم * لا ينفع الاغفران ذى الغفران » \r\nو هرگاه بشناسيم ابو فراس را و بدانيم كه نحوهء تربيت او چگونه بوده و از دوران كودكى نزد سيف الدوله بوده و در دامن او بزرگ شده و نشوونمايش در خانهء وى بوده و آموزگار دوازده امامى برايش انتخاب كرده و نموش در خانهء او و زيرنظر وى تعليم و تربيت آموخته است متوجه ميشويم كه سيف الدوله بويژه و حمدانيين بطور عموم هرگاه نحوهء تربيت ابو فراس را درست بفهميم ، و اهتمام سيف الدوله را در\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nتربيت منظور نمائيم معلوم مىشود كه يك‌نفر از شيعيان دوازده امامى را مخصوص تعليم او تعيين كرده بود و از همينجا يقين پيدا ميكنيم ، كه سيف الدوله مخصوصا ، و حمدانيين بطور عموم گرايش بروش اثنى عشريه داشتند .\r\n\r\n3 - حمدانيين از نظر تاريخ\r\nحمدان و فرزندانش در حكومت بنى عباس مقام والائى را دارا شدند ، و چند مرتبه عليه فرمانروائى بغداد دست بكودتا زدند ، و چند نوبت هم زندانى شدند . اما سرانجام توانستند مناطق حساس و مهمى را اشغال كنند . چه در داخل بغداد ، و چه در خارج آن پست‌هاى عالى را دارا بودند . اما خود حمدان به همان فرمانروائى قلعهء ماردين اكتفا كرد .\r\nحسن يكى از پسرانش بود ، كه بر سرزمين ربيعه فرمانروائى داشت . پس از آن قم و كاشان ، و نيز پس از پيروزيش بر طولعين در مصر حكومت آنجا را هم قبضه كرد .\r\nبرادرش ( علاء ) استاندار موصل گشت پس از علاء برادر ديگرش ابو الهيجا ، پدر ناصر الدوله و سيف الدوله ، پست او را بدست گرفت ، و در استاندارى آنجا متمركز بود تا كشته شد ( سال 317 ) .\r\nو پس از او فرزندش ناصر الدوله مقام پدر را احراز كرد .\r\nدر اين هنگام اوضاع سياسى دولت بنى عباس درهم و برهم شد ، و با پيدايش « سلطان المتغلبين » گرفتار انقلابات داخلى گشته از گوشه و كنار كشورهاى اسلامى ، سركشان قد برافراشته و بفكر تجزيهء كشور اسلامى افتادند .\r\nدر فارس ، دولت « بويهيين » در مصر و سوريه ، حكومت « اخشيديين »\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nدر افريقا « دولت فاطميين » ، در اسپانيا دولت « امويان » ، در خراسان « بنى سامان » و در بحرين « قرامطه » .\r\n« بريدى » در بصره ، و واسط كودتا نموده و استقلال آنجا را اعلام و سپس به بغداد هجوم برد . اين رويدادها را حمدانيين زير نظر داشتند و منتظر فرصت بودند ، آنان خود را براى امر مهم‌ترى آماده ميساختند ، كه فرق فرماندارى و استاندارى بود . با اينكه حكومت موصل را به خود اختصاص داده بودند براى خلفا جز نام چيزى دگر نبود .\r\nچيزى نگذشت كه خليفهء ترسو از ترس بريديين از بغداد گريخته و بموصل پناهنده شد . ناصر الدوله هم ارتش نيرومندى ترتيب داده و روانهء بغداد شد ، خليفه و برادرش سيف الدوله نيز با او بودند .\r\nهنوز سپاه به پايتخت نزديك نشده بود ، كه بريدى ، از بغداد عقب‌نشينى كرده و بجانب واسط متوجه گشت ، سيف الدوله او را تعقيب كرد ، واسط را از وى بازگرفت پس از آرامش و بهبودى اوضاع خليفه ناصر الدوله را مأمور تشكيل كابينه كرده و به سمت رئيس دولت تعيين نمود .\r\nناصر - براى تثبيت حكومت نوينش در بغداد دست بفعاليت وسيعى زد . نخست به آبادى و عمران پرداخت و سپس جلو بازيهاى بازرگانان و صرافان را گرفته و سكهء تازه زد و به رباخواران و غش‌كاران اعلام خطر نموده و آنانرا بشكنجه تهديد نمود ، اما اين مبارزهء با فساد دوام پيدا ننموده وزارت حمدانيين به طول نينجاميد ، به علت كشمكش‌هاى داخلى سرانجام مجبور شد بموصل مركز نخستين خود بازگردد ، تا در آنجا فرمانروائى خود را تحكيم بخشيده و سرزمينهاى همجوار را هم بدست گيرد .\r\nسيف الدوله هم بطمع دست يافتن بر حلب به جاى خود بازگشت\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nو متوجه حلب شد تا در آنجا دست به كار شود .\r\nناصر الدوله موصل را با دستى چون آهن نگهدارى و اداره ميكرد .\r\nدر آن هنگام برادرش سيف الدوله - قدرت خود را بر حلب مستحكم ميساخت و با دولت روم هم در جنگ بود - اما بسال 356 سيف الدوله كه از دنيا رفت - فرزندش ابو تغلب بر پدر شوريده و دست بكودتا زد و پدر را بازداشت نمود .\r\nناصر الدوله هم پس از برادر دو سال ديگر بيش زنده نماند « 1 » .\r\nبين ابى تغلب و برادرش حمدان جنگ‌هائى درگرفت و دامنهء اين اختلافات تا به آنجا كشيد كه راه را براى عضد الدولهء ديلمى صاف و هموار نمود - به موصل حمله كرد و ابو تغلب را از كار بر كنار نمود . و خود بر موصل چيره شد ، حمدانيين از سال 293 تا سال 367 بر موصل فرمانروائى داشتند . بعضى از اوقات از موصل كوچ ميكردند و مجددا به آنجا بازميگشتند .\r\n\r\n\r\n","description":"","footnote":"\r\n( 1 ) - اعيان الشيعه .\r\n","page_name":" 112 ","page_number":112},
  {"content":"\r\n\r\n\r\nسيف الدوله\r\nحلب مانند پرى كه در مسير امواج باد قرار گيرد و هر آنى بجانبى در حركت باشد ، شد ، گاهى دست بنى عباس بغداد و زمانى زير نفوذ اخشيديين مصر ، و سوريه ، و موقعى هم بدست بيزنطيين بود .\r\nسيف الدوله هم كه از برادر تقاضاى فرماندارى كرد ناصر الدوله او را تشويق بگرفتن شام و حلب نمود و هزار سوار در اختيارش گذارده و رهسپار شامات شد .\r\nدر سال 333 بدون مقاومت به حلب داخل شد و پس از آن بسوى دمشق حركت كرد كه آنجا را از سيطرهء « اخشيديين » بيرون كرد و در جنگ بين ايندو گروه نخست پيروزى از آن سيف الدوله شد و پاره‌ئى از زمان در آنجا بود ، و ماليات‌ها را جمع‌آورى كرد ولى پس از آن اخشيديين ، از او شام را پس گرفتند ، و با يكدگر صلح نمودند .\r\nسيف الدوله فاطمه دختر اخشيد را عقد كرد و قرارداد صلح به امضاء رسيد ، طرفين توافق كردند : حلب و حمص و انطاكيه ، متعلق به سيف الدوله باشد ، دمشق و ماوراى آن تا مصر به اخشيديين واگذار شود .\r\nرابطهء اخشيديين با خلفاى بغداد مانند حمدانيين اسمى بود .\r\nاخشيديين ، بواسطهء گرفتگى و گذشت نداشتن ، مشهور به عجم بودند ، ولى حمدانيين چون صاحب گذشت و سخى و كريم بودند بعربيت شهرت يافتند .\r\nاخشيديين سنى ، و حمدانيين شيعه بودند .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nعلت آنكه شمال شام نوعا شيعه بودند بر اثر كوشش حمدانيين بود .\r\nسيف الدوله زندگيش را در نبردهاى داخلى و خارجى گذراند .\r\nپيش از آنكه حلب را بگشايد با بريدى در واسط بجنگ پرداخته واسط را از او پس‌گرفت .\r\nدر سال 326 به ارض روم لشكركشى كرد . آنان با دويست هزار نفر سوار براى دفاع آماده شدند و پيكار شروع و نتيجه به سود سيف الدوله شد .\r\nهفتاد نفر بطريق باسارت او درآمد . و در سال 328 براى مرتبهء دوم كه به روم براى تصرف شهر فاليقا لشكركشى نمود پيروزى بزرگترى نصيبش گشت « 1 » .\r\nروميان بجاى فاليقا شهرى ساختند بنام « هفليج » سيف عازم آنجا شد ، همين كه متوجه شدند شهر را ويران كرده و از آنجا گريختند .\r\nسيف الدوله در كشور روم شروع به پيشروى كرد . پيش از فتح حلب وى بمراكزى پا نهاد كه تا پيش از آن پاى هيچ مسلمانى بدانجا نرسيده بود « 2 » .\r\nپس از گشايش حلب و استقرارش در آن سرزمين و بازگشت امور به وضع عادى سالى نميگذشت كه در يك جنگ يا بيشتر شركت نكند .\r\n« كرد على » در جلد 1 خطة الشام مينويسد : سيف الدوله با روم چهل مرتبه وارد جنگ شد . گاهى بسودش تمام ميشد و زمانى بزيانش .\r\nبا جنگهاى خود كيان اسلام و عرب را نگهداشت . و اگر او نبود روميان در شامات پيشروى ميكردند چه‌بسا با در نظر گرفتن ضعف حكومت مركزى و سستى بنى عباس تصفيهء كلى ميكردند .\r\n\r\n\r\n","description":"","footnote":"\r\n( 1 ) - خطة الشام - ج 1 ص 218 ط 1925 .\r\n( 2 ) - فنون الشعر فى مجتمع الحمدانيين ص 75 .\r\n","page_name":" 114 ","page_number":114},
  {"content":"\r\n\r\nسيف الدوله از گردوغباريكه در ميدانهاى جنگ بلباسش مينشست خشتى ساخت باندازهء كف دستى وصيت كرد هنگام به خاك سپردنش جبهه‌اش را بر آن بنهند . به وصيت عمل كردند اما زد و خوردهائيكه هنگام زمامداريش در حلب در داخل با آن مواجه شد : يكى جنبش بنى كلاب بسال 343 و بنى عقيل و بنى قشير و بنى مجلان بود .\r\nديگرى هم فتنهء دشيق النسيمى بود كه بسال 354 به پا شد ، و همچنين مروان عقيلى در حمص سال 355 دزبر ديلمى در انطاكيه دست به كودتا زد .\r\nسيف الدوله همانگونه در روم به پيشروى خود ادامه ميداد و در عين حال به مركز فرمانروائى خود هم براى خاموش ساختن آتش فتنه و انقلاب داخلى بازميگشت ، سيف الدوله سال 358 برحمت ايزدى پيوست . و فرزندش ابو المعالى ملقب بسعد الدولة بجاى او نشست و بسال 381 درگذشت و پس از وى فرزندش ابو الفضائل ملقب به سعيد الدوله جانشين او گشت و سال 392 از دنيا رفت و با مرگ او دولت حمدانيين و پيشوائى آنان بر موصل و حلب و توابع كه از سال 293 تا 391 ادامه داشت پايان يافت .\r\n\r\nعظمت سيف الدوله\r\nمردم پيشين و نوين پيرامون شخصيت و بزرگوارى سيف الدوله سخن گفته و شعراء شعر سروده و مورخين و ادباء خاور و باختر از وى تجليل به عمل آورده‌اند در آثار و خدمات او كتابها و نوشته‌هائى بجاى گذاشته‌اند ، و بهترين نوشته‌ئى كه در اين زمينه من خواندم كتاب « سيف الدولة فى عصر الحمدانيين » بود - كه سامى كيالى نوشته است و اسمعيل احمد ادهم پيش‌گفتارى بر او نوشته و اينك عين گفتار ايندو نفر :\r\n« سيف الدوله » يكى از قهرمانان تاريخ است او شخصيتى است كه زندگيش\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nپر است از نشاط ، فعاليت ، خوشى ، خدمات ارزنده ، بىباكى ، كرم ، شعر ، شمشير قلم ، دلاورى ، ادبيات و غيره پيرامونش در گردش است .\r\nوى از شخصيات شگفت‌آميزى است كه نظرها را بسوى خود جلب ميكرد ، از تاريخ عرب ايامى سپرى شد كه هرج و مرج نزديك بود نابودش سازد ، اما او بر موانع پيروز گشت ، سركشانرا رام ، و افسارگسيختگان را مهار كرد . موفق شد نظام درستى برقرار سازد ، از ناتوانى عرب توانائى بوجود آورد ، بر قواى روم چيره شد ، نيروى تازى را فرمان‌دهنده و از دولت خود بوسيلهء سرنيزه دفاع ميكرد ، در عين حال پشتيبان دين اسلام و عرب بود ، گوستاو ، چلمبر - گر - گويد :\r\nسيف الدوله اذهان مورخين ، شعراء نويسندگان را در قرن دهم ميلادى به خود مشغول داشته بطوريكه كمتر صفحه‌ئى از تاريخ بيزنطيين را ميخوانى كه در آن نام وى نباشد ، و هيچ فصلى از كتابهاى نويسندگان آن زمان و قصائد آن روز عرب يا يونان را مطالعه نميكنى مگر آنكه وصف و تمجيد او را ديده و سخن از وى ميشنوى ، يك تاريخ‌نويس كه به حلب براى ديدن آن سامان مسافرت كرده است سوگند ياد مىكند ، كه كاخهاى خلفاى بغداد و قصرهاى پادشاهان روم در قسطنطنيه ، ارزش آنها خيلى كمتر است از كاخهاى سيف . در پايتخت مسيحيت ، هنرهاى زيبا و گوناگون ديده مىشود اما در پايتخت حمدانيين فراوان و بدست آوردنش هم آسان بود نقاشان و پيكرسازان كه از روم و فشار قيصر ميگريختند ، و از سيف الدوله تقاضاى پناهندگى ميكردند آنانرا پناه ميداد و پذيرائى ميكرد و بر كار تشويق مينمود ، از نبوغ ذاتى آنان و هنرشان بهرهء كامل ميگرفت .\r\nپروكلمان - در تاريخ الشعوب الاسلاميه‌اش ص 91 ج 2 مينويسد :\r\nاگر سيف الدوله بمقامى ارتقاء پيدا كرد كه شهرت او جهانگير شد\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nدر پرتو جنگهاى پيروزمندانه‌اش با روميان بود ولى هيچ شبهه‌اى نيست كه در مرحلهء دوم اين مقام و شهرت بستگى داشت به توجهش بفرهنگ و هنر و دانش و رعايت حال منتسبين به اينها بطوريكه شهر حلب در عصر سيف دانشمندان و هنرمندان از مليت‌هاى گوناگون ، و فرهنگ‌هاى متفاوت را در خود متمركز ساخت مانند شريف جد بنى زهره ، فارابى ، ابن نباته ، متنبى ، صنوبرى ، ابن خالويه ، ابن جنى ، بكتمرى ، نامى ، شاجم ، ابن ابى الفياض ، بو الفرج العجلى ، و بسيارى از قضات و نحويين ، ادباء ، شعرا ، هنرمندان عرب و غير عرب ، كه در آنجا سر ميبردند ، و از وجود آنان بهره ميگرفتند .\r\n\r\n4 - حمدانيين و خدمات آنان بمذهب شيعه\r\nو اينك مىپردازيم به آخرين بخش از مطالبيكه لازم بود پيرامون دولت حمدانيين بحث كنيم و دربارهء ايشان سخن را به پايان برسانيم .\r\nدر عصر حمدانيين در موصل و حلب ، و توابع آن و عراق تشيع رواج يافته و موقعيتش ، بالا گرفته و كمر شيعه محكم گشت .\r\nآدم متز در « الحضارة الاسلامية » مينويسد :\r\nحمدانيين نخستين خاندانى بودند كه در امور بغداد مداخله نمودند .\r\nمرحوم مظفر ، در تاريخ الشيعه گويد :\r\nشيعه در سوريه هنگام فرمانروائى سيف الدوله شؤوناتش عالى شد و هواى آزادى استشمام كردند ، پس از اينكه صاحبان قدرت متجاوز كه پشت‌سر يكديگر آمدند ، سوريه روزگار حمدانيين پر بود از شيعه ، و هرگاه به مسجد رفيع و بزرگ اموى رفتى و اين بناى سربلند و مستحكم را مشاهده نمودى و بوسط آن‌كه رسيدى و زير سقف قرار گرفتى ، سر را بلند كن تا بنگرى نام - على ، حسن ، حسين عليه السلام را كه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nزينت‌بخش زير گنبد است ، اما نام معاويه ، يزيد و پادشاهان آل مروان كه بناكنندهء اين مسجد بودند كجا است ؟\r\n« كرد على » در ج 6 از خطط الشام ص 258 مينويسد :\r\nاهل حلب حنفى مذهب بودند تا اينكه شريف ابو ابراهيم ممدوح به آنجا آمد ، و اين در عصر سيف الدوله بود ، پس از آن گروهى شيعه و برخى شافعى گشتند ، تا اينكه صلاح الدين ايوبى آمد و نمايندگانش در حلب دست به كار شدند - همانگونه كه خود در مصر رفتار كرد عليه شيعه ، اثر وجود حمدانيين اين شد كه در مسجدهاى جامع شبها مؤذنين فريادشان به حى على خير العمل بلند بود ، سلجوقيان هرچه خواستند از تشيع جلوگيرى كنند نتوانستند و چند نوبت هم فعاليت نمودند اما با شكست روبرو گشتند .\r\nتشيع شمال سوريه در پرتو دولت شيعهء بنى حمدان سروصورتى پيدا كرد .\r\nدر پشت شهر حلب كوهى است مشهور به جوشن و در پائين كوه مقبره‌ئيست ، و خطوطى در ديوار مقبره از زمان بنى حمدان موجود است كه مشخص ميسازد روش تبليغى بنى حمدانرا نسبت به تشيع . نامهاى شريف پيشوايان دوازده‌گانه زينت‌بخش آنجا است و اينك مقبره رو بويرانى است .\r\nابن جبير ، مذاهبى را كه در قرن ششم بر شام حكومت داشته است باين‌گونه توصيف مىكند :\r\nبراى شيعه در اين ديار امور شگفت‌انگيزى است و شمارهء آنها از اهل سنت بيشتر است . و مردم را دعوت بروششان نموده و تشيع را به آنان مىآموختند ، هنگاميكه صلاح الدين ايوبى قصد تصرف حلب را داشت بوسيلهء استاندار آنجا از مردم كمك خواسته و خواستار همكارى\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nشد مردم گفتند پاسخ ما منوط به آزادى گفتن « حى على خير العمل » است در اذان در تمام مساجد ، و نيز بايد پيشرو جنازه‌ها نام پيشوايان دوازده‌گانه برده شود و بر مرده‌گان پنج تكبير گفته شود امور ازدواج براى فقيه شيعه ابو المكارم حمزة بن زهره باشد .\r\nاستاندار همهء اين شرايط را پذيرفت .\r\nحمدانيين هيچكس را اجبار به پيروى از مذهب شيعه ننموده و بوسيلهء مال و مقام هم نفريفتند . دسته‌بندى راه نينداختند و سازمانى براى تبليغ فراهم نكردند ، بلكه مردم را به اختيار خود گذاردند ، تا هرچه ميپسندند براى خود برگزينند ، مبلغين با اخلاص ملى هم دست به كار شده و حقايق را آنطور كه بوده و هست بمردم رساندند ، و به حق گرويدند آنان كه بايد بگروند ، نه سخت‌گيرى در كار بود و نه اجبارى در بين ، به عكس امويين و عباسيين ، و صلاح الدين ايوبى ، كه امواجى خروشان از تهديد و ترس و تعصب كوركورانهء مذهبى با خود به مصر و شامات بارمغان آورد ، و اين روش اثر بسيار بديرا در جامعهء اسلامى بجاى گذاشت ، كه نتائج شوم آن تا بامروز حكمفرما است .\r\nاما حمدانيين مردمى روشن فكر ، و خردمند بودند ، همانگونه كه در مذهب بر حق بودند آزادى عقيده بمردم داده و در اينراه مسامحه كردند ، بطوريكه در همه‌جا مشهور شد ، و آنان پناه‌گاه دانشمندان ، فلاسفه ، ادباء ، روشنفكران ، از همهء مذاهب و اديان شدند ، تا به آنجا كه هنرمندان از روم گريخته و بسوى سيف الدوله مىآمدند ، زيرا آن آزادى و تشريفيكه نزد سيف الدوله بود ، نزد پادشاهان و همكيشان و هم‌زبانان ميهن خودشان نبود ، ازاينرو عصر حمدانيين ، مشعشع و پر از آثار و نتائج گران‌بهائى بود ، بر فرض كه صلاح الدين در سنى گريش بر حق و شيعه در تشيعش بر باطل بود ، چه مجوزى در كشتن و بىچاره ساختن آنان\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nداشت ، قوانين دولت‌هاى متمدن دنيا تصريح دارد باينكه براى هر انسانى حق ابراز آراء و نظريات و عقائد است - بلكه مىتوانند تبليغ كنند ما دامى كه برخورد به حق غير نداشته باشد ، و اهل سنت هر كجا هستند عقيده دارند بقصاص ، كيفر چشم به چشم و دندان به دندان ، ولى رويهء دولتهاشان در برابر شيعه غير اين است در صورتى كه دربارهء خودشان ، رويه‌شان اين است كه تا كسى جرمى مرتكب نشود به او كارى ندارند .\r\nواقع امر اين است كه صلاح الدين ايوبى و مانندش قصد نابودى شيعه و مذهب اهل البيت را داشتند - اما خداوند ، نور آل پيامبر را كه منشعب از نور ذاتى حق است به اتمام مىرساند هرچند تبه‌كاران حسود نتوانند ببينند .\r\nدر اينجا سرگذشت آل حمدان و دولت آنان به پايان ميرسد . و اينك مىپردازيم به بخش آخر كتاب كه مربوط بدولت صفويه است .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nدولت صفويه\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nهركس بتاريخ دولت اموى آشنائى داشته باشد ، ميداند تا چه پايه نزد مردم منفور ، و تحمل آن بر مسلمين ، تا چه‌اندازه سنگين و دشوار بوده است . و هركس در زندگانى ايشان به بررسى و مطالعه بپردازد ميفهمد چه جنبش و فتنه‌ها در زمان آنان پيدا شده و چگونه مبلغين بر ضد دولت آنها رو بافزايش نهادند ، هرگاه استادى با شاگردانش بخلوت مينشستند دربارهء بنى اميه و تجاهرشان بفسق و فرورفتن آنها در فساد سخن ميگفتند و هروقت مسافرى از منطقه‌ئى بمنطقه‌ئى سفر ميكرد بديها و بيدادگرىهاى آنانرا ، در بين مردم برملا ميكرد .\r\nسياست بيدادگرانه بنى اميه ، كه با كينه‌توزى همراه بود ، دست - آويز طرفداران خاندان علوى قرار گرفته و نيرومندترين برهان براى تبليغات عليه آنان شد و درختى پرثمر كاشتند ، ياران علويين ، كه از ميوهء شيرين آن كشورهاى اسلامى عموما و بويژه ايران كه نزديك‌ترين ديار به بغداد - پايتخت اسلامى - بود بهره‌مند گشتند ، زيرا ايرانيان با تازيان ، از همه بيشتر خلط و آميزش داشتند . بنى عباس دعوت علويان را بمصالح خود درآورده و از آن بهرهء كامل بردند ، و اين امر معروف ، و ما در كتاب « الشيعه و الحاكمون » در اين باره به تفصيل سخن گفته‌ايم .\r\nمذهب شيعه ، پيش از مسافرت حضرت رضا عليه السلام بايران ، بعنوان پيروى از اهل البيت در ايران نفوذ كرده بود .\r\nاما بنى عباس ، خود را اهل البيت جازدند ! و مردم هم به همين گمان بودند ! تا اينكه حضرت به ايران تشريف‌فرما شده و رهسپار خراسان\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nگشتند . آنوقت بود كه حقيقت روشن ، و تشيع حقيقى ، شناخته شد ؟\r\nهمانگونه كه بنى اميه هم در شام از اين سلاح برنده استفاده كرده و خود را بعنوان آل معرفى كردند .\r\nمسعودى در مروج الذهب مينگارد : بنى عباس هنگاميكه شام را گرفتند و دولت اموى سقوط كرد ، پيران شام و بزرگان و رؤساء سوگند ياد كردند كه بجز بنى اميه ديگرى را بعنوان خويشاوند رسول خدا نميشناختند ، تا اينكه امويان منقرض و عباسيان جاى آنانرا گرفتند .\r\nدر پيش متذكر شديم : گروهى از تابعين سال 83 به قم رفتند و پايهء مذهب اهل البيت را بنا نمودند ، و بخراسان هم سرايت كرد و از اين دو پايگاه : قم و خراسان تشيع به جاهاى ديگر نفوذ كرد تا اينكه صفويه روى كار آمدند و دامنهء آن را گسترش دادند و تشيع مذهب رسمى و همه‌گانى شد و بماوراى مرزها هم رسيد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nشاه اسماعيل\r\nنخستين پادشاه از صفويه ، اسمعيل ابن جنيد ابن صفى الدين است كه نسبش به حضرت كاظم عليه السلام منتهى مىشود .\r\nاو نخستين كسى است كه دولت صفويه را تأسيس كرد .\r\nپدران و اجدادش ، از عرفاء و بزرگان دراويش بشمار مىآمدند روى اين جهت به سلطان ملقب بودند .\r\nهنوز از عمر اسماعيل چهارده سال بيش نگذشته بود كه از مريدان و پيروان پدرش ارتشى تشكيل داد ، فرماندهى آن را خود به عهده گرفت ، و به انديشهء يكپارچگى ايران افتاد .\r\nايران در آن هنگام به صورت ملوك الطوايفى اداره ميشد و هر بخشى را ، امير ، وزير ، خان ، و بزرگ قبيله‌ئى بدست گرفته و بر آنجا فرمانروائى ميكرد . شاه اسماعيل كه بفكر تماميت ارضى ايران افتاده بود ، دست به كار شد و يكى پس از ديگرى از مناطق اشغال شده بدست وى سقوط ميكرد تا آنكه يك كشور مستقلى زير نظر و سلطنت خود درآورد ، در سال 905 ه بر شيروان دست يافت . زمامدار آنجا را اعدام كرد ، در سال 906 تبريز را بدون مقاومت گشود و بسال 907 متوجه همدان شد ، و آنجا را متصرف شد بدون زحمت و رنج قابل اهميتى اين كار صورت گرفت ، در سال 909 گيلان و بسال 912 ديار بكر - موصل و كردستان - و بسال 914 بغداد را گرفت .\r\nرونلدس در كتاب - مترجم به عربى - عقيدة الشيعه ص 77 ط 1946 مينويسد :\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nشاه اسمعيل سلطنتش را از ناحيهء خراسان تا هرات و از نهر جيحون تا خليج بصره و از ديار افغان تا فرات امتداد داد و اين در سال 1509 ميلادى بود و سرزمينهاى جنوب ايران را هم تصرف كرد ، تركها از پيشرفت سريع و روزافزون شاه اسماعيل به هراس افتادند .\r\nارتشى به فرماندهى با يزيد مركب از تركها و تركمانها فراهم آورده و بسوى ايران بسيج دادند ، جنگ ميان لشكر ايران و اتراك درگرفت ، و پيروزى نصيب ارتش ايران شد .\r\nپس از خلع بايزيد و جانشين شدن فرزندش سلطان سليم دو مرتبه نقشهء هجوم به ايران را كشيدند ، سلطان سليم با يكصد و پنجاه هزار سرباز جنگجو ، و دويست توپ ، وارد سرزمين ايران شد ، و شروع به پيشروى نموده تا به تبريز كه آن روز پايتخت بود رسيد .\r\nشاه اسماعيل در همدان بسر ميبرد ، تركها داراى سلاحهاى نوين و توپ بودند ، اما ايرانيها با همان اسلحهء پيشين از خود دفاع مينمودند ، جنگ ادامه يافت تا اينكه زمستان فرارسيد و هوا بشدت سرد شد توشهء سربازان ترك رو به كمى نهاد ، وباء هم بين سربازان درگير شد مجبور بعقب‌نشينى گشتند ، و ده هزار نفر از شيعيانرا كشتند .\r\nلونكرك در كتاب « اربعة قرون من تاريخ العراق » مينويسد :\r\nنخستين دست‌آويز سلطان سليم براى اعلام جنگ پيروى از سنىگرى بود ، فرمان مشهور و تاريخى ستمگرانه‌اش كه براى هميشه بجاى خواهد بود كشتار دسته‌جمعى شيعه است ، بدينگونه كه هرجا و بهركس دسترسى پيدا نمودند بايد آن\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nفرمان را بمرحلهء اجرا درآورند و اين فرمان را هنگامى صادر كرد كه از ملاهاى سنى ، به حلال بودن خونريزى و كشتار عمومى شيعه فتوى گرفت .\r\nسيد امين در مجلد 11 از كتاب اعيان الشيعه ، در بيوگرافى از زندگى شاه اسمعيل گويد :\r\nسلطان سليم چهل و چهار و بگفته‌ئى هفتاد هزار از شيعيانرا در آنازول كشت . آنازول در آسياى صغير - تركيه - در نواحى كوهستانى كه مجاور درياى سياه و مرمر و ايجى و متوسط واقع است . در اين عصر بود كهء اسپانيائيها بر بلاد اندلس دست يافته و از دست مسلمين بيرون كردند ، و دولت عربى بنى احمد در سرزمين اندلس مواجه با شكست شد ، با اينكه از پدر سلطان سليم كمك خواست ، زيربار نرفت تا شد آنچه نبايد بشود .\r\nجنايات مسيحيان صليبى و بلائى كه بر سر مسلمين آوردند بايد در كتابهاى مفصل جستجو كرد ، واقعا خامه از شرحش عاجز است ، چه خوش سروده است ملك الشعراء بهار :\r\n اشجار بساطين را اوراق دريدند * گاوان شكمخواره به گلزار چريدند\r\nگرگان ز پى يوسف بسيار دويدند * تا عاقبت او را سوى بازار كشيدند\r\nياران بفروختندش اغيار خريدند * آوخ ز فروشنده دريغا ز خريدار \r\nولى عوض آنكه پدر سليم لشكرش را به كمك مسلمانان اندلس بفرستد روانهء ايران كرد و با مسلمانان نبرد نمود و مردم را بجرم تشيع\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nكشت . اين بود رفتار ناپسند پادشاهان مسلمان با يكدگر .\r\n\r\nشاه اسماعيل و تشيع\r\nپراون خاورشناس بزرگ ، و متخصص در ادبيات ايران در كتاب « ادب در ايران » كه به عربى ترجمه شده است بنام الادب فى ايران صفحهء 20 ط 1954 م مينويسد :\r\nفاطميين مصر سرسخت‌ترين دشمنان بنى عباس بودند . هم از نظر مذهبى و هم سياسى ، و اينان يكى از دو گروه انبوهى هستند كه پيروان على بن ابيطالب به اين دو منقسم ميشوند يكى اسماعيليه ، كه فاطميين به آنان انتساب دارند و گروه بزرگ ديگر شيعهء دوازده امامى هستند كه پارسىزبانان هميشه به اين دسته متمايل بودند ، تا اينكه هنگام تشكيل دولت صفويه بدست شاه اسماعيل تشيع را مذهب رسمى خود قرار دادند ، و اين جريان بسال 908 ه بود . شاه اسمعيل بخشنامه به همهء مؤذنين ، كشور صادر كرد ، و به گفتن حى على خير العمل الزام نمود ، نام مبارك حضرت امير عليه السلام و خاندانش را بر سكه نقش كرد ، مبلغينى بكشورهاى همسايه اعزام داشت ، تا مذهب شيعه را نشر دهند ، در سال 914 رهسپار بغداد شد ، مردم با بىصبرى انتظار مقدمش را داشتند ، روز 25 ج 2 وارد بغداد شد ، و فوق العاده جمعيت خوشحال شده و اظهار سرور مىنمودند براى اجلال و بزرگداشتش قربانى فراوانى كردند ، و بدادگرى او پناه آوردند ، روز بعد بلافاصله ، بار سفر كربلا بست . پس از ورود ، مراسم زيارت را برگذار ، و شب را تا بامداد در حرم مطهر بسر برد ، درحاليكه خود را روى تربت سالار شهيدان افكنده بود ، سپس دستور ساختن صندوق\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمنبت‌كارى براى روى قبر شريف داد ، دوازده قنديل طلا در حرم آويخت ، حرم مطهر را بفرش‌هاى زيبا و گران قيمت مفروش ساخت ، براى نجف اشرف و كاظمين ، و سامرا ، نيز امر بساختن صندوقهاى منبت‌كارى داد ، تا بجاى صندوقهاى پيشين به كار رود ، سپس از كربلا رهسپار نجف اشرف گشت ، و بپابوس آستان قدس علوى شرفياب شد ، قنديل‌هاى طلا و نقره ، فرش‌هاى گران‌بها تقديم نمود ، در آن سال بناى حرم كاظمين ، و مسجد بزرگ صفوى را پايه‌گذارى كرد .\r\nنهرى را كه بدستور عطاء الملك جوينى كنده بودند و در اثر مرور زمان ويران و پر گشته بود ، تجديد كرد ، و بهرهء آن را وقف خدام علوى و حسينى نمود ، علاوه بر اين خدمات ارزنده ، به دانشمندان اظهار محبت كرده ، و آنانرا مورد تعظيم قرار داد ، از مال و مقام بهرهء خود را گرفتند و همچنين نسبت به علويان رفتارش مانند دانشمندان بود ، از افراد با كفايت و نيرومند براى ترويج مذهب شيعه كمك گرفت ، دستور داد نامهاى گرامى پيشوايان دوازده‌گانه را در مجالس و محافل بمناسبتهاى گوناگون در منبر ببرند « 1 » .\r\nشاه اسمعيل سال 892 متولد شد ، سال 905 بسلطنت رسيد ، سال 930 در تبريز درگذشت ، در مقبرهء جدش واقع در اردبيل مدفون شد .\r\nدوران زمامداريش 24 سال بود ، پس از او فرزندش شاه طهماسب جانشينش گشت .\r\n\r\n\r\n","description":"","footnote":"\r\n( 1 ) - تاريخ الشيعه للمظفر - اعيان الشيعه ج 11 سيد امين - تاريخ ايران - ماكاريوس - تاريخ العراق بين احتلالين - غراوى اربعة قرون من تاريخ العراق - لونكريك - عقيدة الشيعه - رولندس .\r\n","page_name":" 128 ","page_number":128},
  {"content":"\r\n\r\n\r\nشاه طهماسب\r\nشاه طهماسب پس از جلوس بتخت پادشاهى ، مواجه با مشكلات داخلى و شورشهاى محلى گشت . برادرش القاس ميرزا عليه او دست بكودتا زد ، طرفدارانى هم داشت ، از طرف ديگر سليمان قانونى پسر سلطان سليم بايران هجوم آورد ، و بر آذربايگان دست يافت ، ارتش او مدتى در تبريز بسر برد ، ولى سرماى سوزان ، باران‌هاى سخت ، سلاحهاى آنها را خراب كرد ، و حيوانات مردند ، اين مرتبه هم مجبور به عقب‌نشينى گشتند ، و سرزمين آذربايجان را ترك گفتند و رهسپار بغداد شدند ، بغداد را اشغال كردند - ملاهاى سنى كه شيعه را مارقين مىناميدند - فتوا بكشتن آنان دادند ، و سرزمين عراق را از تصرف ايران بيرون آوردند ، و اين اتفاق بسال 941 ه بود . از سال 914 تا 941 عراق زير نظر دولت ايران اداره ميشد ، سلطان سليم قبر ابو حنيفه را تعمير كرد و به زيارت اعتاب مقدسه هم رفت .\r\nدر كتاب تحفة العالم نوشته شده است :\r\nسلطان تركى وقتى به طرف نجف اشرف در حركت بود چهار فرسنگ به نجف مانده بود چشمش بگنبد بارگاه علوى افتاد فورا از مركب پياده شد ، كه باقى راه را پياده طى كند از سبب پرسيدند جواب داد : همين كه چشمم بگنبد افتاد بدنم را لرزشى فراگرفت ، گفتند قدرت پياده‌روى ندارى ، به قرآن تفأل زد ، اين آيه آمد : « فاخلع نعليك انك بالواد المقدس\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nطوى » كفشت را در آرتو ، بسرزمين پاكيزه‌ئى گام نهاده‌اى ، از همانجا تا نجف پياده راه را پيمود ، از اين قضايا ميتوان پى برد ، در آن عصر دولت ايران و تركيه نيرومندترين دولت‌هاى وقت بودند ، و غير اين دو سرگردان بين اين دو دولت بودند ، كه بحسب ظروف و اوقات ، گاهى زير نظر ايران و گاهى تركيه به وضع خود ادامه ميدادند .\r\n\r\nشاه طهماسب و تشيع\r\nطهماسب ، نسبت به مذهب شيعه ، همان روش پدر را پيش گرفت ، در بزرگداشت دانشمندان و دينداران بيش از اندازه كوشا بود ، تا به آنجا كه امور كشور را ، بمحقق دوم فقيه زمانش واگذار كرد « 1 » ، و بمحقق اظهار داشت : تو از من به ادارهء امور كشور ، سزاوارترى ، زيرا بحقيقت تو جانشين امام زمان هستى و من يك مأمور اجرا هستم كه اوامر تو را بمورد اجرا ميگذارم ، بهمهء استانداران و صاحب‌منصبان بخشنامه كرد ، كه فرمان‌بردار شيخ باشند ، خواسته‌ها ، و راهنمائىهايش را عملى سازند ، شيخ هم قوانين الهى را در ادارهء مملكت به كار ميبرد ، براى مساجد امام و براى مدارس مدرس ، جهت نشر دين و مذهب شيعه گوينده‌ها برگزيد ، مرمت‌كارى و تعمير حائر حسينى ، توسعهء صحن ، تجديد مناره‌ئيكه معروف بمنارة الفيل بود از آثار شاه طهماسب است ، بسال 919 به دنيا آمد ، 930 بسلطنت رسيد ، 984 از جهان رفت . دوران زمامداريش 54 سال بود . فرزندان بسيارى از خود بجاى گذاشت .\r\nفرزندانش بر سر سلطنت ، بزدوخورد پرداختند ، يكى از فرزندانش بنام اسمعيل دوم ، بر ساير برادران پيروز گشت ، زمامداريش يكسال و چند ماه بيشتر نشد ، سپس برادرش محمد خدابنده كه نابينا ،\r\n\r\n\r\n","description":"","footnote":"\r\n( 1 ) - شيخ على عبد العال .\r\n","page_name":" 130 ","page_number":130},
  {"content":"\r\n\r\nو در اظهارنظر دربارهء ادارهء امور ، ناتوان بود ، بمقام سلطنت رسيد ، در نتيجه امور كشور بهم خورد ، شورش‌ها و انقلابات به‌پا شد .\r\nسرانجام فرزندش عباس به اين نابسامانى خاتمه داد پدر را از سلطنت خلع كرد و شخصا ادارهء مملكت را بدست گرفت .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nشاه عباس\r\nسال 996 شاه عباس روى كار آمد . امور كشور را منظم و روبراه كرد ، در بين ملت به نيرومندى و تصميم و اراده و تدبير نيكو و دادگرى معروف بود ، نظرياتش با اساس و ريشه‌دار بود ، ايالات ايران كه در اثر عدم تنظيم امور پيشينيانش ، بين اتراك و تركمن‌ها تقسيم گشته بود ، همه را بمام ميهن بازگردانيد و مملكت را يك‌پارچه كرد و ادارهء آن را به عهده گرفت . براى نخستين مرتبه در تاريخ ايران ، يا صفويه ؛ روابط سياسى ، علمى ، نظامى ، بين ايران و اروپا مانند فرانسه ، انگلستان و ايتاليا ، دائر شد ، هنوز از تسليم فتنه‌انگيزان و آشوبگران و مخالفين چيزى نگذشته بود ، كه تركها در مرزهاى ايران نيرو پياده كردند ، و سربازان آنها بالغ بر صد هزار بودند .\r\nشاه عباس بدفاع برخاسته و با مردانگى آنانرا راند و تركها با ناراحتى و نااميدى عقب‌نشينى كردند ، از نبرد بين ايران و تركها شاه عباس متوجه نقص ارتش خود شد و بر او روشن گشت ، كه سربازان از حيث تمرين و كارآموزى و نظم كامل برخوردار نيستند . گروهى از مستشاران نظامى از خارج استخدام نمود .\r\nآنان ارتش ايران را به طرز نوين ، و روز تنظيم نمودند پس از اطمينان كامل از وضع ارتش و نيروى دفاعى ايران براى پس گرفتن اراضى امپراطورى ايران آمادهء حمله به تركيه شد ، و حمله را طورى شروع كرد ، كه نتوانستند تركها مقاومت نمايند ، و سرزمينها يكى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nپس از ديگرى بدست سربازان ايران افتاد تا اينكه آذربايگان ، اراضى درياى قزوين و ديار چراكسه ، عراق ، موصل ، ديار بكر ، كردستان و توابع آن به زير پرچم ايران بازگردانده شد و اين موفقيت‌هاى نظامى در سايهء آزمايش‌ها و تمرين باسلوب تازه نصيب ايران آن روز شد ، اىبسا كه سربازان طرف دوبرابر ارتش ميشد ، پس از پيروزى پايتخت را كه در قزوين و تبريز بود به اصفهان ، منتقل كرد .\r\n\r\nشاه عباس ، و آبادانى\r\nكمتر پادشاهيرا ميشناسيم ، كه مانند شاه عباس روح عمران و آبادانى در وى دميده شده و مغزش را در اين جهت چنان به كار اندازد كه شب و روز وقتش را براى آسايش و رفاه ملت صرف نمايد . جدا اين شاه خردمند خود و خزانه و آنچه از املاك و غيره كه در تصرفش بود ، براى اصلاح ويرانىها در اختيار ملت گذارد .\r\nنخستين هدفش كار و خدمت براى منافع همه‌گانى بود . عمل نيكو ، نمونهء اعلاى زندگى وى بشمار ميرفت ، بطوريكه آثار و يادگاريهايش ، تا به امروز خودنمائى مىكند ، و گواه گويايى است بر نوشتهء ما .\r\nبطور مسلم ، پادشاهيكه در آن عصر تاريك ، همهء رفتارش بر وفق طبيعت انسانى و مصالح اجتماعى باشد ، فردى خارق العاده است ، و اينك مىپردازيم به نمونه‌هائى از خدمات ارزنده‌اش :\r\n1 - دسته‌اى از ارامنه و غير آنان را ، كه وارد بامور بازرگانى و فنى و صنعتى بودند ، تشويق نموده و نزديك اصفهان ، شهرى را بنام جلفا ، براى آنها ساخت ، كه داراى بازار و كنيسه نيز بود و آزادى دينى به آنان داد .\r\nايرانيها ، اقسام كارهاى فنى و امور صنعتى را از ايشان فراگرفتند ،\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبدانگونه كه آنها عامل نيرومندى ، در تمدن صنعتى و اقتصادى ايران بشمار ميرفتند .\r\n2 - شاهين ماكاريوس ، در تاريخ ايران مينويسد :\r\nايرانيها در آن عصر گامهاى بلندى بسوى بزرگى و پيشرفت برداشتند ، روابط بازرگانى آنان با فرنگيها توسعه يافت . رفت‌وآمد بازرگانان ، توريست‌ها ، موجب شد كه روابط حسنه بين ايران و دولتهاى اروپائى و هندوستان برقرار شد .\r\n3 - كاخهاى زيبا و بزرگ ساختند . شهرها را زينت دادند .\r\n4 - شاه عباس به عدالت اجتماعى فرمان داد .\r\n5 - از خود آثار بزرگى ، بيادگار گذاشت ، كه براى هميشه ، نامش جاويد خواهد بود ، بويژه در اصفهان ، كه در خاورميانه بىنظير است . مؤلف در حاشيهء كتاب اضافه مىكند : به زودى پس از ختم سخن دربارهء صفويه باب تازه و شگفت‌آميزى درج خواهيم كرد « ولى چيزى ننوشت - مترجم » كه بىشباهت بافسانه و سحر نيست ، و آن را از مجلهء النهار بيروت استنساخ نموده‌ئيم . شاه عباس با شخصيت‌ترين پادشاهان مشرق زمين ، و مشهورترين شاهان ايران است و در ايران به شاه عباس كبير معروف است و مردم گمان ميكنند هرچه از آثار قديمه در ايران موجود است از يادگارهاى عصر اوست .\r\nصادق نشئت - مصطفى حجازى - در كتاب : صفحاتى از ايران مينويسند :\r\nشاه عباس ، خود را براى برقرارى روابط ديپلوماسى و سياسى با دولت‌هاى اروپا آماده ساخت ، تبادل فرهنگى بين ايران و اروپا برقرار شد و در اين زمينه فعاليت بسزائى نمود ، روح مسامحهء مذهبى\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nداشت ، به ترقى صنعتى ايران اهتمام كاملى داشت .\r\n6 - تعداد سيصد نفر از صنعتگران ماهر چين ، دعوت كرد كه با خانوادهء خود بايران بيايند ، ( و آنان در فن ظروف چينى و سفالين استاد بودند ) ، به منظور اينكه ساختن انواع و اقسام ظروف سفالين و چينى را بايرانيان بياموزند .\r\n7 - ايرانىها نتائج فراوانى از اينراه بردند ، اما صنايع ديگر :\r\nقالىبافى در دورهء صفويين به حدى از زيبائى و ظرافت و استحكام رسيد كه شالودهء تفوق بزرگ اين صنعت در آن عصر ريخته شد . و همچنين حريربافى ، زردوزى ، و نمونه‌هاى پرارزش هنرى ديگر بدرجهء اعلا رسيد .\r\n8 - از خدمات ارزندهء ديگرش ، افتتاح جاده‌ها ، و هموار نمودن آنها بود .\r\n9 - وسائل پستى و سفارشى را آسان كرد .\r\n10 - براى اين كار ، دستور ساختن كاروانسراها داد ، كه شمارهء آن به هزار رسيد . هريك از آن كاروانسراها گنجايش صدها مسافر را با وسائل نقليه و بارهاشان دارا بود ، كه در آنجا مسكن ميگرفتند بدون پرداخت كرايه . روشن است كه اين‌گونه جايگاه براى اتصالات و نقل و انتقالات راه‌پيمائى ضرورى بود ، و گرنه ممكن نبود ، مسافرين اين راه‌هاى دور و دراز را بپيمايند ، آثار آن كاروانسراها تا بامروز باقى است .\r\n11 - از رفتار نيك ديگرش ، توجه مخصوص بورزشكاران بود ، كه در گذشته معروف به پهلوان بودند ، در كاخ اختصاصيش بخش ويژه‌اى براى آنان در نظر گرفت و ايشان را جزء درباريان به حساب آورد .\r\n12 - از آثار خيريه‌اش ، ايجاد مساجد و مدارس بزرگ با سبك\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو اسلوب تازهء آن دوره بود .\r\n13 - دانشمندان و فقها را بانواع و اقسام احترامات تكريم مىنمود و روى اين روش بود ، كه در عصر او تأليفات بسيارى در فقه و حديث ، اصول ، اخلاق ، و غير اينها ، صورت گرفت .\r\nسيد محسن امين در جلد 2 معادن الجواهر مينويسد :\r\nدر دورهء شاه عباس در اصفهان بازار دانش رونق بسزائى داشت ، آراء سيد داماد و شيخ بهائى در امور بزرگ و كوچك متبع بود ، بسيارى از كتب را شيخ بهائى بنام وى تأليف كرد مانند جامع عباسى ، و غير آن .\r\n14 - شاه عباس همبستگى كامل با مردم داشته و به شناسايى احوال آنها اهتمام تامى داشت و مايل بود خوبى و بدى آنانرا كاملا درك نمايد ، روى همين جهت شبها تغيير لباس ميداد و به هيئت دراويش در مىآمد در خيابان‌ها گردش مينمود براى دستگيرى مستمندان ، و كسب اخبار ، و در ايام جنگ هم همين روش را به كار ميبرد ، از خوشمزه‌گيها و پيش - آمدهائيكه برايش روى داد اين قصه بود :\r\nبا لباس مبدل با بعضى از اطرافيان به پادگان ارتش اتراك رفت ، بعضى از افسران ، او را با همراهانش دعوت به غذا نمودند ، شاه پذيرفت و با خورسندى زائدى غذا را خورد متقابلا از آنان دعوت به عمل آورد ، براى ديدن پادگان نظامى ايران و صرف غذا ، ايشان هم پذيرفتند ، اظهار داشتند مىآييم شايد از نزديك پادشاهى را كه در جوانى اين گونه شهرت يافته است ديدار كنيم ، افسران با دعوت‌كننده - كه جز شاه كس ديگر\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nدولت صفوى\r\nنبود - به پادگان نظامى ايران آمدند ، شاه مقدم آنها را گرامى شمرده و بافتخار ايشان مهمانيها ترتيب داد . پس آنان را بسرزمين خودشان بازگردانيد ، اين كار موجب خوشحالى ايشان شد و از شاه بعظمت ياد ميكردند .\r\n\r\nشاه عباس و تشيع\r\nدر پيش اشاره كرديم ، شاه عباس به علماى دينى عنايت خاصى داشت ، بآراء آنان احترام ميگذاشت ، در عهد او كتب بسيارى تأليف شد ، ورودش در جنگها او را از زنده نگه داشتن شعارهاى مذهبى باز نداشت ، هنوز آثار وى در مشاهد مشرفهء پيشوايان مذهبى شيعه ، در عراق و ايران تا به امروز خودنمائى مىكند .\r\nشاه عباس بود كه حرم مطهر حضرت امير عليه الصلاة و السلام و صحن آن را به مهندسى و نقشهء شيخ بهائى ، دستور داد بسازند و كاشىكارى آن را هم به همين شكلى كه امروز موجود است باتمام رسانيدند . در خزانهء حضرت امير ، و حضرت رضا گوهرها و هداياى گران‌بها از خود بيادگار گذاشت ، نهر شاه عباسى كه در نجف اشرف مشهور است از آثار اوست كه پس از فتح بغداد در سال 1032 هجرى حفر شد . چاه‌هاى فراوان ، وسيع در نجف اشرف كندند كه به عباسيات معروف شد .\r\nدر سال 979 متولد شد ، سال 996 به پادشاهى رسيد و در 1038 بدرود زندگى گفت « 1 » .\r\n* * * پس از شاه عباس فرزندان و نبيره‌هايش يكى پس از ديگرى زمام كشور را بدست گرفتند ، در جمع ايشان كسى كه قابل نام بردن باشد نيست ، جز نوه‌اش عباس دوم فرزند شاه صفى .\r\nنويسندهء « تاريخ ايران » مينگارد : شاه عباس دوم از خود سياست و اقتدارى نشان داد ، و او بود كه پيمان صلح را با تركها امضاء كرد\r\n\r\n\r\n","description":"","footnote":"\r\n( 1 ) - معادن الجواهر - سيد امين - تاريخ الشيعة للمظفر .\r\n","page_name":" 137 ","page_number":137},
  {"content":"\r\n\r\nو در عهد او جنگى برپا شد .\r\nدر عصر وى امور بازرگانى رونق يافته ، دانش و صنعت پيشروى نمود . و مملكت ايران نهايت آسايش و امنيت را دارا بود .\r\nسيد محسن امين در معادن الجواهر مينويسد :\r\nشاه عباس دوم ، به تدبير شؤون كشوردارى آشنائى كامل داشت ، دانشمندان را گرامى داشت ، و مولى خليل قزوينى را واداشت كتاب كافى را شرح داده ، بپارسى ترجمه كند و مولى محمد تقى مجلسى را دستور داد ، كتاب من لا يحضره الفقيه را شرح دهد ، مولى محسن كاشى را احضار و به خواندن نماز جمعه و جماعت وادار كرد ، و خود به او اقتدا نمود .\r\nسلطنت صفويه از سال 905 تا سال 1148 ادامه پيدا كرد و در اين هنگام نادر شاه افشار بر تخت پادشاهى نشست .\r\nاز علماى دورهء صفويه ، كه معروفند :\r\nمحقق كركى ، سيد داماد ، شيخ حسين بن عبد الصمد فرزندش شيخ بهائى ، مجلسى بزرگ صاحب بحار الانوار ، صدر المتألهين ، صاحب اسفار ، محقق اردبيلى ، ملا عبد اللّه نورى ، صاحب حاشيه ، فيض كاشانى ، صاحب تفسير صافى و غير آنها .\r\nپروكلمان در جلد سوم از كتاب تاريخ الشعوب الاسلاميه مينويسد :\r\nحقيقت اين است كه شاه عباس بفلسفه و علوم طبيعى عنايت خاصى داشت ، تا چه رسد بفقه ، همينطور در زمان شاه عباس ثانى شعر و موسيقى شكوفا شد .\r\nترجمهء اين كتاب در سال 1387 در نجف اشرف پايان يافت و در نهم ماه ج 1 1392 مطابق با 31 خرداد 1351 شمسى پاكنويس آن در تهران پايان پذيرفت .\r\nمحمد فرزند ميرزا مسيح بن الشيخ ، محمد باقر بن آخوند ، ملا محمد على بن آخوند ، ملا محمد ابراهيم .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nفهرست مطالب\r\nعنوان صفحه\r\nپيشگفتار مترجم :\r\nناگهان ، نورى درخشيد ، و دستى از آستين عدالت بيرون شد\r\n1 - 22\r\nنقل بمعنى ، و مضمون فرمايش حضرت زينب : 12\r\nفائده‌ئيكه از اين كتاب ميتوان برد : 14\r\nتقديم به : هيئت تعليم قرآن - مسائل دينى - آداب مذهبى 15\r\n1 - برنامهء هيئت 17\r\nاموريكه از لحاظ درسى و تعليمى بايد رعايت شود 18\r\nاموريكه از لحاظ اجتماعى بايد رعايت شود 18\r\nاموريكه از لحاظ مالى بايد رعايت شود 19\r\n2 - تعهدنامه 20\r\n3 - طرز تدريس مسائل دينى 21\r\nدرس اول مسائل 22\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nپيشگفتار مؤلف دام ظله 23 - 24\r\nدولت ادريسيين 25 - 44\r\nيحيى فرزند عبد اللّه بن الحسن المجتبى ( ع ) 27\r\nسرانجام يحيى 27\r\nادريس فرزند عبد اللّه بن حسن 28\r\nفرار دادن واضح مأمور پست ادريس را 28\r\nورود ادريس به مراكش و تسليم استاندار شهر 28\r\nادريس تشكيل دولت ميدهد 29\r\nادريس و پيكار با يهود و نصارى 29\r\nادريس براى دومين مرتبه در جنگ شركت مىكند 29\r\nادريس و سومين نبرد : 30\r\nشماخ جاسوس به وليله آمد 30\r\nجاسوس هارون بعنوان پناهندهء سياسى به مراكش آمد و در مأموريت خود موفق شد 31\r\nاخلاق ادريس 31\r\nادريس دوم زمامدار نابغهء شيعه 33\r\nتوجه مردم بادريس دوم 34\r\nشهر زيباى فاس 34\r\nادريس دوم و پيكار در سرزمين مصامده 36\r\nمحمد فرزند ادريس دوم زمام امور كشور را بدست ميگيرد 38\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nفهرست مطالب 141\r\nعنوان صفحه\r\nعلى بن محمد بن ادريس 39\r\nيحيى بن محمد و فعاليت‌هاى دورهء زمامداريش 40\r\nيحيى بن يحيى و سرانجام هوسرانى 41\r\nيحيى نوهء ادريس دوم و سقوط دولت ادريسيين در دورهء زمامدارى وى 42\r\nدولت علويين در مازندران 45 - 52\r\nحسن 46\r\nمحمد 46\r\nيكداستان جالب 46\r\nداستان جالب ديگر 47\r\nعلى فرزند حسن بن عمر بن على بن الحسين تشكيل دولت ميدهد 50\r\nدولت آل بويه 53 - 76\r\nبويهيين كيانند ؟ 54\r\nعماد الدوله على بن بويه نخستين رئيس دولت اعلام استقلال مىكند 57\r\nمارى عماد الدوله را از سقوط نجات داد 58\r\nتصادف يا لطف ديگر 59\r\nركن الدوله و معز الدوله 60\r\nعضد الدولهء ديلمى 62\r\nشرف الدوله - صمصام الدوله - سلطان الدوله 67\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nعنوان صفحه\r\nجلال الدوله - ابو كاليجار - الملك الرحيم 69\r\nجلال الدوله 69\r\nابو كاليجار 71\r\nالملك الرحيم 71\r\nفشردهء خدمات آل بويه 72\r\nتأثير آل بويه در ترويج مذهب تشيع 74\r\nدولت فاطميين يا عبيديه 77 - 100\r\n1 - خلفاى فاطميين منسوب به چه‌كس هستند ؟ 78\r\n2 - مذهب ايشان چيست ؟ 78\r\nفرق بين اثنى عشريه ( 12 امامى ) و اسماعيليه ( 6 امامى ) 79\r\n3 - موقعيت فاطميين از نظر تاريخى : 80\r\nعبيد اللّه المهدى 80\r\nالقائم بامر اللّه 82\r\nمنصور 83\r\nالمعز لدين اللّه 83\r\nمرگ كافور در مصر و تصميم اجراى نقشهء هجوم به مصر 84\r\nپايه‌گذارى دانشگاه از هر مصر و مذهب شيعه 85\r\nمعز به مصر كوچ مىكند 86\r\nالعزيز باللّه 87\r\nالحاكم بامر اللّه 88\r\nالظاهر لاعزاز دين اللّه 92\r\nمستنصر 93\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nعنوان صفحه\r\nالمستعلى باللّه 94\r\nالامر به احكام اللّه 94\r\nالحافظ لدين اللّه 95\r\nالظافر باللّه 96\r\nفاطميين و تمدن 97\r\n4 - ميزان تأثير فاطميين در انتشار مذهب تشيع 98\r\nدولت حمدانيين 101 - 120\r\n1 - حمدانيين از لحاظ نسب 102\r\n2 - اما از نظر مذهب 103\r\nحمدانيين دوازده امامى بودند 104\r\nقصيدهء ميميهء ابو فراس 104\r\n3 - حمدانيين از نظر تاريخ 110\r\nسيف الدوله 113\r\nعظمت سيف الدوله 115\r\n4 - حمدانيين و خدمات آنان بمذهب شيعه 117\r\nدولت صفويه 121 - 138\r\nشاه اسماعيل 124\r\nشاه اسماعيل و تشيع 127\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nعنوان صفحه\r\nشاه طهماسب 129\r\nشاه طهماسب و تشيع 130\r\nشاه عباس 132\r\nشاه عباس ، و آبادانى 133\r\nشاه عباس و تشيع 137\r\n\r\n","description":"","footnote":"","page_name":" 144 ","page_number":144},
  {"content":"\r\n . \r\n\r\n","description":"","footnote":"","page_name":" 145 ","page_number":145}
  ]