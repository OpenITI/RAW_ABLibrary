[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nسقوط اصفهان\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n . \r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nسقوط اصفهان\r\nگزارشهاى گيلاننتز دربارهء حملهء افغانان و سقوط اصفهان\r\nپطرس دى سركيس گيلاننتز\r\nمترجم\r\nمحمد مهريار\r\nامور فرهنگى شهردارى اصفهان\r\n1371\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n\r\nامور فرهنگى شهردارى اصفهان\r\nانتشارات گلها - اصفهان 228349\r\nپطرس دى سركيس گيلاننتز\r\nسقوط اصفهان ( گزارشهاى گيلاننتز دربارهء حملهء افغانان و سقوط اصفهان )\r\nترجمه از ارمنى به انگليسى : دكتر كارو ميناسيان\r\nبا مقدمه و تعليقات دكتر لارنس لاكهارت\r\nترجمه از انگليسى به فارسى : محمد مهريار\r\nچاپ اول : 1344 ، شهريار\r\nچاپ دوم : 1371\r\nتعداد : 5000 نسخه\r\nحق چاپ محفوظ است\r\n\r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\n\r\n[ سخن دبير كنگره بزرگداشت اصفهان 
  ]\r\nبه نام خدا اصفهان بزرگ است و به خاطر مردان شايسته‌اش و خدماتى كه به مردم كرده است درخور بزرگداشت .\r\nسال پيش سازمان يونسكو پيش قدم شده بود كه اين افتخار را نصيب خود گرداند و همراه و همگام با دست اندركاران استان و پژوهندگان ايران ، فرهنگ پربار اين مرز و بوم و آثار به جامانده را مورد بررسى و حمايت قرار دهد ، و گامى براى نشان دادن ارزشها ، و خدمات گذشتگان بردارد .\r\nبراى احياى ارزشها ، رادمردان دين و دانش قدم به ميدان نهادند ، خالصانه آنچه را كه در طبق اخلاص داشتند ارائه كردند . در مقابل ، بينشها و سليقه‌هايى ، زمان برگذارى كنگره را به عقب انداخت ، اگر چه بزرگداشت چند روزه را به تجليل مداوم و پيوسته تبديل كرد و همه روزه و همه جا بزرگداشت اصفهان شد ، و احترام به ارزشهاى اين شهر و تشويق فرهيختگان ديگر شهرها .\r\nهمهء خردمندان منطقه برآنند تا با ياد و گراميداشت برجستگيها ، شهامتها ، هنرها ، مظلوميتها ، خدمتها ، نوآوريها ، فداكاريها ، ايثارها و شهادتها و ديگر نيكوكاريهاى اصفهان ، دين خود را ادا كنند و بر رغم خصم ، حقايق گذشته را آشكارا بازگويند .\r\n\r\n","description":"","footnote":"","page_name":" 1 ","page_number":7},
  {"content":"\r\n\r\nاستاد مهريار كه از عالمان و استادان و بقية السيف ماضين است ، و در خاندان علم و ايمان رشد و نمو يافته است ، آثارى از خود را به ستاد كنگره بزرگداشت اصفهان تقديم كردند ، از جمله ترجمهء ارزشمند كتاب ( سقوط اصفهان ) كه بازگوكنندهء گوشه‌هايى از تاريخ اين شهر است .\r\nبراى ايشان و ديگر خدمتگزاران علم و آگاهى ، توفيق و طول عمر ، و توان بيشتر براى ارائهء آثار ارزنده ، آرزو مىكنيم و از بخش فرهنگى شهردارى اصفهان به خاطر چاپ و انتشار اين كتاب و ديگر كتابها پيرامون شخصيتها و آثار اصفهان سپاسگزاريم .\r\nمن الله التوفيق فضل الله صلواتى دبير كنگره بزرگداشت اصفهان اول آبان ماه 71\r\n\r\n","description":"","footnote":"","page_name":" 2 ","page_number":8},
  {"content":"\r\n\r\n\r\nفهرست مطالب\r\nپيشگفتار چاپ دوم 5\r\nپيشگفتار ( چاپ اول ) 11\r\nمقدمه و توضيحات دكتر لاكهارت بر گزارشهاى گيلاننتز 21\r\nمقدمه و ملاحظات مترجم انگليسى ( دكتر كارو ميناسيان ) 26\r\nپطرس دى سركيس گيلاننتز 26\r\nاسقف بزرگ ميناس تيگرانيان 31\r\nمطالب گزارشها 34\r\nتاريخچهء كتاب 37\r\nوضع كتابت نسخهء خطى و چاپ كتاب 41\r\nنكاتى چند درباره ترجمه حاضر 42\r\nترجمه گزارشهاى گيلاننتز 47\r\nضمايم 143\r\nفهرست راهنما 147\r\n\r\n","description":"","footnote":"","page_name":" 3 ","page_number":9},
  {"content":"\r\n . \r\n","description":"","footnote":"","page_name":" 4 ","page_number":10},
  {"content":"\r\n\r\n\r\nپيشگفتار چاپ دوم\r\nاشكى در گذرگاه تاريخ\r\n صحبت از پژمردن يك برگ نيست * آه - جنگل را بيابان مىكنند \r\n« فريدون مشيرى »\r\nچاپ نخستين اين كتاب در سال 1344 ( ه . ش ) به سرمايهء كتابفروشى شهريار انجام يافت . آن زمان اوج سيطرهء قدرت و سلطهء شاهى ، پس از تعرض و تجاوز 28 مرداد 32 بود . دولت قانونى مرحوم دكتر مصدق برافتاد و حكومت خودكامهء پادشاهى آغاز گشت و روز به روز پنجهء قهار آن بيشتر و بيشتر بر پشت ملت بيچارهء ايران فرو رفت . در آن زمان اختناق به حد اعلاى خود رسيده بود و آزاديخواهان را توان نفس كشيدن نمانده بود . از هر گوشه جاسوسى از سازمان امنيت بيرون مىشد ، زبانها در كام بخشكيد و قلم‌ها را بشكستند و دهان‌ها را بربستند .\r\nبدبختى و بيچارگى ملت ، كه از آغاز هر حكومت خودكامه‌اى آغاز مىشود ، روز به روز بيشتر شد . نويسنده كه دل خود را آكنده از غم و رنج و درد مىديد ، به حكم يك جوش درونى يا سائقهء ملت خواهى و مردم دوستى ، خود را ناچار مىديد به نحوى انديشهء آزادى را به گوش مشتاقان سعادت ملت ايران برساند و تا حدّى كه بتواند آزادانديشان را لااقل به حقيقت امر متوجه سازد ؛ از اين رو در\r\n\r\n","description":"","footnote":"","page_name":" 5 ","page_number":11},
  {"content":"\r\n\r\nپيشگفتار كتاب به هر حال منظور خود را روشن ساخت و پس از استدلال عقلى و منطقى در ناروائى و زشتى حكومت مطلقه چنين نوشت :\r\n« تازه اگر هم بر معيار عقل و با بىطرفى كامل منافع و مضّار حكومت مطلقه و قهرمانان موفقى چون عباس اوّل ( 995 - 1038 ه ) و عباس ثانى ( 1052 - 1077 ه ) و نادر ( 1148 - 1160 ه ) و امثال اينها را بسنجيم خواهيم ديد كه زيان و خسارت آنها روى هم رفته از فوائدشان افزون بوده است » .\r\nدر آن زمان ، به حكم اينكه در روال تاريخ نگارى اين شيوه همه جا معمول است كه از ذكر كلمهء شاه پس از نام اغلب شهرياران سلسله‌هاى مختلف خوددارى مىشود عمدا كلمهء شاه را از جلو نام شهرياران حذف كردم . « 1 » البته غرض اصلى اين بود كه به نحوى توجهء مردم آزاده را به اين واقعيت تاريخى و حقيقت آشكار جلب كنم كه بر اساس مسلم جميع واقعيات منطقى و تجارب تاريخى و اجتماعى ، كه تا امروز بر انسان كشف شده و نتايجى كه از آنها بدست آمده است ، ديگر اين حقيقت چون آفتاب روشن است كه حكومت مطلقهء فردى بهر نحوى كه باشد مخالف آزادى فطرى انسان و بر خلاف مصالح ملت‌ها و جلوگير پيشرفت و سعادت آدمى است و سرانجام بنابودى و هلاك ملت‌ها منتهى خواهد شد .\r\nمن گمان داشتم دستگاه قدرت براى تحمل يك مسئله اساسى كه در فلسفه سياسى - اجتماعى آشكارا از آن بحث مىشود و همچنين از پيروى يك روّيهء رايج تاريخى كه همه جا با حذف كلمهء شاه گفته مىشود مثلا اشك اوّل ، اشك دوم ، مهرداد اوّل ، قباد دوم و امثال اينها ، تحمل و اغماض و سعهء صدر دارد ؛ ولى افسوس كه خود خطا بود آنچه ما مىپنداشتيم . اين مسئله خود بيشتر جلب\r\n\r\n\r\n","description":"","footnote":"\r\n( 1 ) -\r\n بر نمد چوبى اگر آن مرد زد * بر نمد آن را نزد بر گرد زد \r\n","page_name":" 6 ","page_number":12},
  {"content":"\r\n\r\nتوجه كرد و بيك ناگاه عصر روز دوشنبه 7 شهريور 1345 روزنامهء اطلاعات با مقاله مفصلى به قلم پرفسور ( كذا فى المقاله ) آراسته رئيس كتابخانه سلطنتى در انتقاد از كتاب بيرون آمد . اين مقاله و استدلالات آن در خرده‌گيرى از كتاب خواندنى است ، نه از اين لحاظ كه آقاى رئيس كتابخانهء سلطنتى ، كه بدون داشتن سمت دانشگاهى خود را پرفسور مىخواند ، استدلالات منطقى در جواب كتاب داشته باشد بلكه فقط بحذف كلمهء شاه تكيه كرده و بر نويسنده حمله آورده بود . خوب پيدا بود كه نويسنده را از چه دل به درد آمده است و در واقع ارباب او را دل به درد آمده بوده است .\r\nدر آن مقاله مقدارى هم به دانشكدهء ادبيات اصفهان تاخته بود كه چرا چنين كتابى را منتشر كرده است . از آن تاريخ نويسنده به انواع مختلف مورد زجر و آزار و اذيت واقع شد و همه را با درد و رنج جان شكار و درماندگى تحمل كرد و حتى از پاسخ گفتن بچنين خرده‌گيرى نامربوطى ، كه ممكن بود عواقب نامطلوب بيشتر بهمراه آورد خوددارى كرد . ناشر نيز سخت به زحمت افتاد و بسزاى مردم خواهى و وطن دوستى خود گرفتار گشت و سرانجام با حذف مقدمه آن را كم و بيش منتشر ساخت ، ولى بهر حال تعدادى از نسخ كتاب بدست دوستداران و ياران حقيقت و ملت دوست رسيد و از نالهء دردمند نويسنده آگاه شدند و سخت در نظر آنان مطلوب و پسنديده افتاد تا امروز كه نسخ آن ديگر ناياب شده است .\r\nاينك كه چاپ دوم كتاب بمناسبت كنگرهء جهانى بزرگداشت اصفهان به همت و مساعدت شهردارى اصفهان منتشر مىشود ، ديگر در ايران شاهى وجود ندارد كه از شنيدن حقيقت دلش به درد آيد و آزرده خاطر شود ؛ و اين خود متأمل بصير را بهترين تجربت و اعتبار است ، تا هر كس زمانى نوبت او شد و به هر حال بقدرت و دولت رسيد ؛ بارى حقيقت را فداى مطامع و هواى دل خويش نكند و آنچه مىتواند در\r\n\r\n","description":"","footnote":"","page_name":" 7 ","page_number":13},
  {"content":"\r\n\r\nراه كاميابى و توفيق ملت و سعادت آن و عظمت و بلندى نام ايران بكوشد .\r\nو همچنين جا دارد از اين واقعهء وحشتناك الم بار كه يك قرن بعد از اعتلاى اصفهان در عهد شاه عباس اول چون بلاى آسمانى بر سر اصفهان فرود افتاد و طومار سلامت و سعادت ملت ايران را در هم پيچيد ، با آه و افسوس ياد كنيم ، علل آن را بجوئيم و از آن بغايت عبرت گيريم .\r\nاما كتاب ، فى الواقع همه را عبرت است و آگاهى چونكه نه تنها واقعهء هائلهء محاصرهء اصفهان و كشتار فجيع مردم بىپناه را ، از يكسو به دست افغانان ويرانگر و از سوئى ديگر پراكندگى اوضاع مملكت را بر اثر قحط و غلا و بىسامانى ، نشان مىدهد ، بلكه آغاز حملات روسيان پرخاشگر و هجوم آنها را به ولايات و پريشانى و ناتوانى دستگاه ادارى و نظامى كشور را در مقابله با آنها خوب آشكار مىسازد . البته انسان متأمل بيناى روشندل و همچنين ملت‌ها را اعتبارى بزرگ است كه براى حادثه‌هائى كه همواره در كمين است از پيش آماده باشد .\r\nبارى از آن تاريخ تاكنون 26 سال گذشته است و حقيقت آنكه در اين مدت هر چه در اين باره مىانديشم و دوباره و سه باره و صد باره وقايع و مدارك را زيرورو مىنمايم ، و بر انديشهء ژرفكاو خود در جستجوى علت عرضه مىدارم و عواقب حاصله از اين سانحهء هول را مطالعه مىكنم بيشتر به وحشت مىافتم .\r\nخداى را مردم ايران را چه افتاده بود كه چنين زبون شدند و عاجز و درمانده گشتند ، و تن بخفت و سياه روزى سپردند . ايران عهد شاه سلطان حسين ( 1135 هجرى قمرى ) بنوشتهء محققين فرنگى ، « 1 » اگر هم بخواهيم قول جهانگردان را خالى از اغراق ندانيم ، از فرانسهء عهد لوئى 14 ( 1715 م ) آبادتر\r\n\r\n\r\n","description":"","footnote":"\r\n( 1 ) - براى نمونه مراجعه كنيد به « ايران عهد صفوى » از راجر سيورى فصل 6 - 7 - 8 .\r\n","page_name":" 8 ","page_number":14},
  {"content":"\r\n\r\nو قوىتر و با جمعيت بيشتر و وسيع‌تر بوده است و اين خود عجيب و نهايت عجيب است كه يك چنين امپراطورى وسيعى يكشبه از هم بپاشد و زبون و بيچاره شود .\r\nبايد گفت دو راه يا دو تعبير بر اين واقعهء هول و عواقب آن بيشتر متصور نيست :\r\nيا بايد گفت آنچه شيخ بزرگوار نجم الدين كبرى در فتح خوارزم بدست مغول فرموده است كه : « باد بىنيازى خداوند است كه مىوزد » و مردم گنه‌كار و مستوجب عذاب به بلائى كه سزاوار آنند مبتلا مىشوند ، و يا بايد علل واقعى آن را طبق مدارك تاريخى جستجو كرد و بدست آورد .\r\nبر نويسندهء اين سطور انديشه‌اى دست داده است كه سقوطهاى پىدرپى بعدى و ضعف كلى روحى و اخلاقى عهد قاجارى و شكست‌هاى سياسى و نظامى و اقتصادى ايران در قبال تهاجم‌هاى لشگرى و استعمارى روس و انگليس و بالاتر از همه شكست مردم در اقتناص دانش و درك علوم و معارف ، همه و همه را علة اللعل ، حكومت مطلقهء فردى است و تا زمانى كه وجود داشته باشد ، معلول آنها كه همان شكست و درماندگى و بدبختى دهشت‌انگيز است ، وجود خواهد داشت . و البته در اين باره حقيقت مناط اعتبار است نه صورت .\r\nاين كتاب به همين دليل و براى تحقيق در همين مسائل و علل مفيد و سودمند است ؛ باشد كه خردمندان را تنّبهى حاصل شود و از آن پند برگيرند ! كه :\r\n إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلًا  اصفهان - 20 ارديبهشت ماه 1370 محمد مهريار\r\n\r\n","description":"","footnote":"","page_name":" 9 ","page_number":15},
  {"content":"\r\n . \r\n","description":"","footnote":"","page_name":" 10 ","page_number":16},
  {"content":"\r\n\r\n\r\nپيشگفتار ( چاپ اوّل )\r\n هر كه نامخت از گذشت روزگار * هيچ ناموزد ز هيچ آموزگار \r\n( رودكى ) به هنگام طفلّى كه گاه و بيگاه در معيت و الدم و دوستان او براى گشت و گذار بمتنزّهات كنار رودخانه زاينده رود مىرفتم ، راه عبور ما اغلب از كوره راههاى صحرايى و جاده‌هاى باريكى بود ، كه بر شمال رودخانه ، در بين دو چهار باغ ، و در جنوب و باختر محلت خواجو ، از ميان زراعتها و خشت ماليها مىگذشت . در اين صحراها تلهاى عظيم خاك و خرابه‌هاى به چشم مىرسيد ، كه بسرعت خشت مالان و روستاييان دست به كار بردن آنها بودند ، و گاه مىشد ، اطاقى سفيد كارى و نقاشى شده با زيب و زيور سالم از زير خاكها بيرون مىآمد ، و چون عمارتهاى اصفهان بيشتر از خشت خام برآورده شده بود ، اين خاكها و تلها نشان همان عمارات و ساختمانهاى بسيارى مىبود كه در فتنه‌ها و ويرانيهاى گذشته خراب شده ، بر روى هم انباشته و از آنها تلها و تپه‌ها پديدار شده بود .\r\nاز دوستان و نديمان محضر و الدم مگر پير مردى روشندل در كنار و بالاى آن تلها گاه و بيگاه باز مىايستاد و با سوز درونى هر چه تمامتر و با بيانى حزين\r\n\r\n","description":"","footnote":"","page_name":" 11 ","page_number":17},
  {"content":"\r\n\r\nو جانكاه خرابيها و تباهيها و پريشانيهائى كه از فتنه افغان بر اصفهان وارد آمده بود شرح مىداد و از جنگهاى نادر ، از نادانى و سستى و بىهمتى شاه سلطان حسين و سردارانش ياد مىكرد و سينه مرا در طفلى از درد و رنج آكنده مىساخت .\r\nدر مجلس و الدم نيز در همان روزگاران مىشنيدم كه همه با آه و افغان از فتنهء افغان ياد مىكردند و معلم پير سرخانه من نيز همچنان با اشك و آه از رويدادهاى آن غائله هائله سخن مىگفت و ، تا آنجا كه اطلاع داشت ، مرا بر تفصيلات آن آگاه مىساخت . خوب پيدا بود كه تا آن زمان آن واقعه هنوز در خاطره‌ها مانده بود و تذكار آن رويدادهاى جان خراش هنوز روانها را ميخست و دلها را مىسوزانيد .\r\nاز همان روزگاران اين واقعه در دل من وقعى سخت هايل يافت و اگر چه آن همه تلها و آثار خرابى رفته رفته از ميان رفت ولى در دل پر سوز و گداز من آنچنان جاى گرفته بود كه محو نمىشد . بعدها در تواريخ و سير ، مطالعهء خويش را در اين باره با اشتياق و سوزى هر چه بيشتر دنبال كردم و درست بگويم هر چه بيش مىكوشيدم و بهتر وقايع را درك مىكردم ، هول و عظمت آن بيشتر در دلم كارگر مىافتاد و علل آن در نظرم عجيب‌تر هويدا مىشد ؛ تا چه افتاد و چه شد كه دولتى با آن عظمت از فراخناى قراباغ و چخور سعد گرفته تا دامنهء عليشگر و بغداد و از قندهار و تركستان گرفته تا درياى عمان به اين آسانى و با دادن اين همه تلفات و اين اندازه ويرانى و پريشانى بايد بدست مشتى افغانى بىبرگ و ساز به زانو درآيد و نابود گردد ؟ !\r\nقضا را بر خلاف ساير دوره‌هاى تاريخى صفوى ، كه مدارك و منابع بسيار براى تحقيق و تجسس در دست است ، براى اين دوره ، از داخلى و خارجى ، بجز يكى دو سه كتاب منابع و مراجع كافى در دست نيست ، و تا حال حاضر نيز ، شايد نظر بفقد منابع نه اين واقعه به تفصيلى شايسته مورد بحث قرار گرفته و نه علل آن بر معيار عقل و دلايل منطقى سنجيده و توضيح شده است . همه جا و همه كس در\r\n\r\n","description":"","footnote":"","page_name":" 12 ","page_number":18},
  {"content":"\r\n\r\nبيان علت اين واقعهء جان شكر مسئوليت را بر گردن شاه سلطان حسين مىافكند و همه او را مثل اعلاى سستى و دون همتى و ضعف عقل و تدبير مىشمارند . و از شاه عباس و دوران حشمت و قدرت او ياد مىكنند . كه كشور چنين و چنان بود ، و سلطنت نادر قهار و شمشير جانشكار وى را بخاطر مىآورند كه ايرانيان را بدهلى كشيد و مردم آنجا را قتل عام كرد ؛ در حالى كه نادر و عباس خود يك تن بيش نبودند و نتواند باشد كه تمامى يك رويداد بزرگ اجتماعى بدست يك تن بدون هيچ زمينهء اساسى صورت حصول يابد .\r\nاستاد محقق مينورسكى در مقدمهء خود بر كتاب تذكرة الملوك ده سبب « 1 » براى حدوث اين فتنهء كبرى ياد مىكند و سپس حسب المعمول بنقل از محمّد محسن مورّخ شاه سلطان حسين صاحب كتاب زبدة التاريخ ، نرم خويى و سستى و كاهلى وى را مورد بحث قرار مىدهد و در تأييد آن گفتار كرنليوس « 2 » را مىآورد كه : « ايرانيان معتقدند از شاه فقط اسمى براى آنها مانده است » و از قول ولينسكى مىگويد « 3 » كه : « وى رعيت رعاياى خويش است و كمتر ابلهى مثل وى را مىتوان در ميان مردم عادى نيز پيدا كرد » . « 4 » در صحّت و مؤثر بودن اينها همه ترديدى نمىتوان داشت ، ولى اگر بنا باشد ملا حسين « 5 » را تا اين درجه مسئول بدانيم ناچار آنان كه وى را بفرمانفرمايى برگزيدند و هم آنان كه سى سال\r\n\r\n\r\n","description":"","footnote":"\r\n( 1 ) - رجوع كنيد به مقدمهء كتاب تذكرة الملوك ، ص 23 - 24 ، چاپ لندن ، 1943 ميلادى .\r\nاين كتاب توسط مسعود رجب‌نيا ترجمه و مؤسسه امير كبير آن را منتشر نموده است .\r\n( 2 ) -  CorneliusdeBruyn  نقاش هلندى كه در روزگار اين پادشاه در ايران بوده است .\r\n( 3 ) -  Volinsky  سفير دولت مسكوى روسيه كه براى عقد معاهده تجارتى از طرف پطر كبير در روزگار اين پادشاه به ايران آمد . ( م - م ) .\r\n( 4 ) - رجوع كنيد به تذكرة الملوك ، ص 24 .\r\n( 5 ) - لقبى است كه خود مىخواسته است براى خويش انتخاب كند . رجوع كنيد به كتاب حاضر ذيل صفحه 76 .\r\n","page_name":" 13 ","page_number":19},
  {"content":"\r\n\r\nبه حكومت وى سر نهادند نيز مسئول مىباشند و مسئوليت اين هر دو سخت عظيم‌تر است ؛ چه اولا چرا بايد نادانى را از ميان جميع افراد مردم بركشند و امتياز و قدرت بخشند و ديگر اينكه اساسا چرا بايد بنوع حكومتى تن نهند كه در آن سرنوشت ملتى به اراده مطلق يك نفر بستگى پيدا كند . از اين نيز اگر بگذريم تازه بدون يك بنياد و زمينهء اجتماعى كهن نمىتوان امكان چنين حادثهء عظيمى را تصوّر نمود . گيرم كه شاه و سردارانش غافل و سست همّت و دون بودند ؛ آن همه مردم ايران كه خانمان و هستى آنان پايمال سم ستوران دشمن شد كجا بودند ؟ چسان راهها همه بر وى گشودند تا از قندهار باصفهان آمد ؟ . بايد ديد چرا وقتى چشمى بخواب است امكان قدرت و حركت از ديگران سلب مىشود ؟ . بگمانم جواب اين سئوال همان زمينه و بنياد اجتماعى را بدست مىدهد كه ما در جستجوى آن هستيم .\r\nمحمد على حزين در تعليل اين حادثه پس از آنكه از : « معمورى و آسودگى و اتمام جميع نعمتهاى دنيويه در ممالك بهشت نشان ايران » و اينكه : « پادشاه و امراى غافل و سپاه آسايش طلب قرب يكصد سال بود شمشير ايشان از نيام برنيامده بود » ياد مىكند مىگويد : چون چشم همگى بر امراى بىتدبير بود و عامه را مجال چاره نكايت خصم از خود نبود ، محمود با لشگر خود بر در شهر آمد . . . « 1 » به زبان و بيانى روشن‌تر مىبايد گفت كه بر اثر وجود آن نوع حكومت مخصوص و اعمال قدرت و سابقهء قوانين آن حكومت ، امكان جنبش و حركت و توحيد مساعى و افكار در مردم باقى نمانده بود . در هر كجاى ديگر جهان نيز چنين حكومت و سابقه‌اى وجود داشته باشد ، مردم براى خود زندگى نكنند و براى چاره كارهاى خود و تدبير مهام خويش تربيت نشوند ، بناچار در\r\n\r\n\r\n","description":"","footnote":"\r\n( 1 ) - نگاه كنيد به تاريخ حزين در علل محاصره و سقوط اصفهان .\r\n","page_name":" 14 ","page_number":20},
  {"content":"\r\n\r\nقبال چنين پيش آمدى در مىمانند . ببينيم وضع مردم ايران در قبال حكومتهاى خود تا آن دوره چه بوده است ؟ براى توضيح اين مطلب با توجه به ادوار تاريخى ايران مىبينيم كه مردم بحكومت قاهر و غالب تسليم مىشوند ، از ناچارى آن را از خويش مىشمارند و حيات و بقاى خويش را بدست او مىسپارند . دور و نزديك حكومتهاى سلسله سلاطين ايران با مقدمهء قتل و غارت و ارعاب آغاز مىشود ، پيش مىرود و در منتهاى قدرت و پيروزى خود را از ملت و مردم ايران مىشمارد ، حيات و بقاى خويش را با هستى ملت و مردم ايران گره مىزند و متحد مىسازد ، بنان آنان كارها مىكند ، آنها را بجنگهاى خانه برانداز وادار مىنمايند و بدامان سياستهاى شوم مىكشاند ، سپس راه پستى و سستى مىپيمايد ، چندانكه نابود مىشود ، و مردم ايران را ، كه از پيش براى تدبير فتنه‌ها و چارهء بدبختىهاى خويش وسيلتى فراهم نياورده و تربيت خاص نيافته‌اند و حتى قدرت فكر و انديشه نيز ندارند ، زبون و خسته با طالعى نكبت‌بار باقى مىگذارد .\r\nبر اين جمله اگر بايد مثالى بياوريم چه بهتر كه پر دور نرويم و از خود صفويان و حوادث روى كار آمدن آن سلسله نمونه‌يى ذكر كنيم . شاه اسماعيل صفوى در آغاز كار خويش شمشير مىكشد ، جوى خون از هر سو روان مىسازد ، دين نو پيش مىآورد و سياست خاصى بنياد مىنهد و چون او را تحذير و انذار مىدهند مىگويد :\r\n« من از هيچكس باك ندارم به توفيق اللّه اگر رعيت حرفى بگويند شمشير مىكشم و يك نفر را زنده نمىگذارم » و « تبرداران و قورچيان مىگمارد تا هر كه در كوى و برزن بالعن خلفاى ثلاث موافقت نكند او را بقتل آورند » . « 1 »\r\n\r\n\r\n","description":"","footnote":"\r\n( 1 ) - رجوع كنيد به كتاب زندگانى شاه عباس تأليف نصر اللّه فلسفى جلد اول ص 171 چاپ تهران .\r\nو براى عبرت رجوع كنيد به صفحه 73 كتاب حاضر وقتى كه محمود افغان به اصفهان وارد مىشد 12 نفر در جلو او به مذهب شاه ( شيعه ) لعنت مىفرستادند .\r\n","page_name":" 15 ","page_number":21},
  {"content":"\r\n\r\nبدين سان مردم ايران را مىبينيم كه برحسب اين شرايط شيعه مىشوند ، رابطهء آنها با ساير ملل اسلامى منقطع مىگردد ، از شرق و غرب و جنوب همه گونه دشمن براى آنها پيدا مىشود و يك حالت خصومتى بين آنها و ساير ملل اسلامى ، كه تا به امروز آثار شوم آن باقى است ، پديدار مىگردد . از همه بالاتر راه آنها به ممالك غرب و كانونهاى تمدن و تجديد حيات علم و ادب بسته مىشود و سرنوشتى بر آنها تحميل مىگردد كه شايد ديگر هيچ‌گاه فرصت تغيير آن را به دست نياوردند . عجب آن كه رفته رفته با سرنوشت خويش خو مىگيرند و شهرياران صفوى را كه بر خودى و بيگانه رحم نمىكرده‌اند و در خون‌ريزى و سفاكى كم نظيرند « 1 » از خود مىشمارند .\r\nپس ، بدون آنكه بخواهيم جانب شاه سلطان حسين را تبرئه كنيم يا بار مسئوليت و كاهلى و سستى او را تخفيف و تقليل دهيم ، بايد بدانيم آنكه بحقيقت در اين فتنه‌ها مسئول است خود مردمند ، نه تنها از اين باب كه ملا حسين را به پادشاهى برمىدارند بلكه از اين باب كه يك بار و براى هميشه راه و رسم ادارهء كشور و حكومت را بر معيار عقل و خرد نمىسنجند و ترتيبى فراهم نمىآورند كه همواره از اشتباه ، سستى و كاهلى فردى مصون باشند . واضح است كه در يك كشور بزرگ نتواند باشد كه همه اشتباه كنند و محال است آنقدر عاقل و خردمند بدست نيايد كه رشته امور را بدست گيرند و كشتى مملكت را از چهار\r\n\r\n\r\n","description":"","footnote":"\r\n( 1 ) - شاه عباس فرزندان خود را به افظع وضع كشت ، شاه صفى زوجه و مادر خود را به دست خويش هلاك ساخت . سانسون در كتاب سفرنامه خود به نام « وضع حاضر كشور ايران » مىنويسد « فرزندان ذكور پادشاهان صفوى محكوم به مرگ هستند و مادران بايد خواجه سرايان دژخيم را در بستر زايمان براى خفه كردن آنها احضار نمايند و الا خودشان شربت هلاكت خواهند نوشيد » ، رجوع كنيد به همان كتاب ، ترجمه نگارنده .\r\n","page_name":" 16 ","page_number":22},
  {"content":"\r\n\r\nموج حوادث و خطرات برهانند . در حكومت مطلقهء فردى به حكم آنكه هر فرد آدمى در معرض خطا و اشتباه است و تواند باشد كه سست و كاهل و بيخرد اتفاق افتد بالطبع خطر پيش آمد سوء سياست و سوء سريره فرد و حاكم مطلق العنان وجود دارد . تازه اگر هم بر معيار عقل و با بيطرفى كامل منافع و مضار حكومت مطلقه و قهرمانان موفق و كاميابى چون عباس اول ( 995 - 1038 ه ) و عباس ثانى ( 1052 - 1077 ه ) و نادر ( 1148 - 1160 ه ) و امثال اينها را بسنجيم خواهيم ديد كه زيان و زحمت آنها رويهمرفته از فوايدشان افزون بوده است .\r\nآنچه شاه عباس در كردستان و مازندران با مردم ايران كرده است خداى را كه هيچ دشمن خونخوارى بر مردم بيگانه روا نداشته است . « 1 »\r\nدرباره علل فتنه افغانان به نظر مىآيد وضع حكومت استبدادى را ، كه موجب كشتن و نابود ساختن هر انديشه و قدرتى در مملكت ، جز اراده شاه ، شده بود ، بايد علة العلل و مسبب الاسباب بروز اين فتنه كبرى دانست ؛ و از آنجا كه تفويض سر رشته امور كشور بدست يك تن ، با غمض عين از اينكه فرد بالطبع از اشتباه و خطا ، سستى و شدت حبّ مال و اولاد و عشيرت و امثال اين گونه تمايلات مصون نيست ، اصولا در حكم دادن وكالت با سلب اختيار از طرف موكل است ، بناچار موكل را ديگر از تحمل تبعات و عقبات اعمال و اهواء وكيل چاره نيست .\r\nگفتيم بر اثر حكومت مطلقه ، مردم اراده و قدرت حركت و جنبش را از دست داده بودند . از سوى ديگر چون مردمى از حكومت خود و گردانندگان دستگاه آن مأيوس و بيزار شدند ، بالطبع وقتى خطرى براى آن پيش آمد نمايد به حمايت و دفاعش برنمىخيزند و چون ، در وقايع وفتن عظيمى مانند فتنه افغان ، دفاع از\r\n\r\n\r\n","description":"","footnote":"\r\n( 1 ) - رجوع كنيد به كتاب زندگانى شاه عباس صفوى جلد 2 صفحات 123 تا 124 و جلد 3 همان كتاب 190 - 194 تأليف نصر اللّه فلسفى چاپ تهران .\r\n","page_name":" 17 ","page_number":23},
  {"content":"\r\n\r\nوطن و دفع خطر از آن بالملازمه موجب دفاع از حكومت و سران آن حكومت است و در اعماق قلوب ، طباع مردم را بدان تمايلى نيست ، دفاعى فى الحقيقه از سوى مردم صورت نمىگيرد . دلايل اين گفتار همه در كتاب حاضر ديده مىشود چندانكه هر چه فشار و سختى و شدت محاصره بيشتر مىگردد ، و حتى در آغاز فتنه ، حركت و جنبشى از آنها ديده نمىشود « 1 » و به كلى سلامت و سعادت و دفاع خود را از ديگرى چشم دارند . اتفاقا نه تنها خود آماده حركت نيستند ، امكان حركت و جنبش و نهضت نيز براى آنان متصور نيست ، مگر اينكه يا ابتداء بتصويب حكومت برسد و يا چندان دامنه آن بالا گيرد كه حكومت قادر بر تسلط بر آن نباشد . اين است كه در چنين مواقعى وقتى كه دشمن خارجى ، همچون حمله مغول و فتنه افغانان ، پيش مىآيد ، به حكم آنچه گفتيم ، مردم با دو حادثه روبرو مىگردند - از يكسو دشمن قهار و خونخوار خارجى و از سوى ديگر حكومت فاسد داخلى كه براى آنان تاب و توان مقاومت و دفاع باقى نگذاشته ، هنوز هم اجازه انديشيدن و برخاستن و روى پاى خود ايستادن به آنها نمىدهد . در چنين حالتى اگر بخواهند در قبال دشمن خارجى ايستادگى كنند بايد اول خود را از دست حكومت داخلى مستخلص سازند و سپس با دشمن بيگانه درآويزند و اين امر هميشه به آسانى ممكن نيست و از جنگ در دو جبهه كمتر مىتوان اميد كاميابى داشت . اين است كه بيدارى و هشيارى لازم است تا چاره كار از پيش كرده آيد .\r\nاين بود آنچه درباره علل اين فتنه هايله به نظر مىرسيد . باشد كه مطالعه آن فرزانگان را عبرتى باشد و دوستداران حقيقت را انذار و تحذيرى كه : « انّ الامور اذا اشتبهت اعتبرت آخرها باولها » . اما درباره كتاب حاضر و اهميت آن\r\n\r\n\r\n","description":"","footnote":"\r\n( 1 ) - رجوع كنيد به كتاب حاضر صفحات 58 و 59 فقرات 16 - 17 - 18 .\r\n","page_name":" 18 ","page_number":24},
  {"content":"\r\n\r\nهر چه كه بايد گفته شود همه در مقدمه مترجم و مدخل عالمانه دكتر لاكهارت بيان شده است . ولى پيش از اينكه اين گفتار به پايان رسد بايد از آقاى دكتر كاروميناسيان كه اجازت دادند كتاب از روى متن انگليسى ايشان ترجمه شود سپاسگزارى نمايم .\r\nحقيقت را كه ايشان با ترجمه اين كتاب به انگليسى فرصت بزرگى را براى دوستداران تحقيق و تتبع در تاريخ اين كشور فراهم آورده‌اند . از دوست فاضل خود آقاى مرتضى تيمورى رئيس محترم كتابخانه دانشكده ادبيات نيز كه با سعهء صدر و حوصله بزرگ خويش غلطگيرى اوراق اين كتاب را به هنگام چاپ بر عهده گرفته‌اند و فهرست اسماء رجال ، اماكن ، سلسله‌ها ، خاندانها و نام كتابها نيز به سعى و همت ايشان آماده شده است بايد در اينجا تشكر كنم .\r\nهمچنان از آقاى نورى مدير و صاحب كتابخانه شهريار كه با همت والاى ايشان كتاب به چاپ رسيده و در طريق اشاعه معرفت و بسط علم از صرف مال دريغ نورزيدند تشكر فراوان دارم .\r\nاصفهان 15 ديماه 1343 محمد مهريار\r\n\r\n","description":"","footnote":"","page_name":" 19 ","page_number":25},
  {"content":"\r\n . \r\n","description":"","footnote":"","page_name":" 20 ","page_number":26},
  {"content":"\r\n\r\n\r\nمقدمه و توضيحات دكتر لاكهارت برگزارشهاى گيلاننتز\r\nبر حسب درخواست آقاى دكتر كاروميناسيان به تحرير اين مقدمه بر ترجمهء انگليسى گزارشهاى گيلاننتز دست مىبرم ، و حقيقت را خشنودم كه در قبال زحمات او ، و دقت عظيمى كه در ترجمهء اين كتاب به كار برده است ، به اين وسيلت مختصر خدمتى نسبت بوى انجام دهم . مساعى جميل او در اين مورد ، آنگاه بهتر روشن مىشود ، كه در نظر آوريم وى در اصفهان پزشكى است سخت در حرفت خويش مشغول ، و براى پرداختن به اين امور كمتر وقت و فرصت دارد .\r\nبه عقيدهء من آقاى دكتر ميناسيان ، با آماده ساختن ترجمهء انگليسى يادداشت‌هاى گرانبهاى گيلاننتز ، خدمت بزرگى به انجام آورده است . چون بهر حال بيش از ترجمهء روسى آن ، كه در سال 1870 ميلادى ( 1286 هجرى ) بدست پروفسور پاتكانوف (  Patkanov  ) صورت گرفت ، در مراكز جهان باختر منتشر خواهد گشت . مدت زمانى كه در گزارشهاى گيلاننتز مورد بحث قرار گرفته است فقط از آغاز مارس 1722 ميلادى ( 1135 ه . ق ) تا آخر اگوست سال بعد است ، با اينهمه در آن دورهء نسبة كوتاه ، ايران با سوانح و غايله‌هاى بىنظيرى مواجه گرديد . در 8 مارس 1722 ميلادى ( 1135 ه . ق ) محمود\r\n\r\n","description":"","footnote":"","page_name":" 21 ","page_number":27},
  {"content":"\r\n\r\nافغان ، از اهالى قندهار ، كه پدرش ميرويس 13 سال پيش يوغ حكومت ايران را از گردن باز گرفته بود ، با افراد غلزايى طايفهء خويش و برخى مردم هزاره و بلوچ كه به مدد او برخاسته بودند ، سپاهيان ايران را ، با همه كثرت عدد در نزديكى گلون آباد ، كه قريه‌اى است در 12 ميلى اصفهان ، كنار شاهراه آن شهر به يزد ، درهم شكست . وى پس از اين فتح ، پايتخت ايران ، اصفهان را در محاصره انداخت ، و در اكتبر سال 1722 ميلادى ( 1135 ه . ق ) پس از آنكه عدهء عظيمى از ساكنان آن شهر از بيمارى و گرسنگى جان دادند ، آن را به تصرف خويش درآورد . محمود ، شاه سلطان حسين ، پادشاه نادان و وارون بخت را ، به استعفا مجبور ساخت و خود بر اورنگ شهريارى ايران تكيه زد . به فرمان محمود عدهء زيادى وزيران و سران دولت صفويه قتل عام شدند ، پنداشتى اينهمه مصيبت و بلا براى ايران كافى نبود ، چه تازه پس از آن همه گرفتارى ، نخست روسيه و سپس تركان به ايران حمله آوردند .\r\nاگر بخواهيم عواملى را ، كه در مدت كوتاه كمتر از يك قرن ، پس از شاه عباس اول در 1629 ميلادى ( 1038 ه . ق ) ، موجب انحطاط و سقوط دولت صفوى گرديد به شرح باز گوييم ، اين مقدمه زايد بر اندازه طولانى و مفصل مىگردد . آنچه لازم است در اينجا تذكر داده شود اين است كه علل اصلى و عمدهء تدنى و انحطاط سلسلهء صفوى ، و سرانجام رويداد غايلهء نهايى محاصره و سقوط اصفهان ، نخست انحراف اخلاق و صفات جانشينان شاه عباس اوّل ( باستثناى شاه عباس دوم ) ، كه عمدة ناشى از تربيت خاص آنها در حرمخانه‌ها بود ، و دو ديگر افتادن امور و سرنوشت ملك و ملت بدست خواجگان حرمسرا « 1 » ،\r\n\r\n\r\n","description":"","footnote":"\r\n( 1 ) - واضح است كه اگر پادشاهى مقتدر و توانا بر تخت شاهى استقرار داشت مداخلهء خواجگان حرمسرا در امور مملكتى غير ممكن بود .\r\n","page_name":" 22 ","page_number":28},
  {"content":"\r\n\r\nو سه ديگر تنزل و سست شدن روحيه و تربيت سپاهيان ايرانى ، كه عمده علت آن عدم توجه و رسيدگى به امور لشگرى بود ، و جزيى از علل آن البته نتيجهء دورهء طولانى صلحى است ، كه پس از انعقاد عهد نامهء 1639 ( 1048 ه . ق ) با عثمانى پيش آمد ، و سرانجام بازگشت تعصبات و تضيقات مذهبى در آخرين سال سدهء هفدهم . « 1 »\r\nبطورى كه در جاى ديگر نيز متذكر شده‌ام « 2 » ، در اهميت يادداشتهاى گيلاننتز از لحاظ منابع تاريخى ، جاى هيچ شك و شبه نيست . به عقيدهء من ارزش آن عمده از جهت مدخليتى است كه يك نفر ارمنى بنام ژزف اپى ساليميان « 3 » در آن پيدا مىكند .\r\nپيش از آنكه من به ترجمهء روسى پرفسور پاتكانوف از گزارشهاى گيلاننتز دسترسى پيدا كنم ، در نامه‌هاى آنژدو گاردان ، « 4 » كنسول فرانسه در اصفهان ، و در كتاب بسيار نفيس : « تاريخ ايران از آغاز سدهء حاضر » « 5 » تأليف لوبى آندره دولامامى دوكلراك ، « 6 » به تضاعيف به نام ژزف اپى ساليميان برخورد نموده بودم ، كه همه جا به قول او استناد شده بود . همچنين يادداشتهايى چند\r\n\r\n\r\n","description":"","footnote":"\r\n( 1 ) - رجوع كنيد به كتاب من : « سقوط سلسله صفويه و تصرف ايران بدست افغانان » ، كمبريج 1958 ، ص 31 - 32 .\r\n( 2 ) - همان كتاب ، ص 504 - 509 .\r\n( 3 ) -  Joseph Apisalaymian  . فى الحقيقة 82 قسمت از 133 قسمت گزارشهاى گيلاننتز از اين شخص است .\r\n( 4 ) -  AngedeGardane  كه ژزف اپى ساليميان در نزد وى به سمت منشى و مترجم خدمات ذيقيمتى به انجام آورده است .\r\n( 5 ) -  HistoiredePer sedepuisleCommen cementdeceSiecle \r\n( 6 ) -  Louis - Andrede LaMamiedeClairac \r\n","page_name":" 23 ","page_number":29},
  {"content":"\r\n\r\nاز [ همين 
  ] ژزف به تركى و فرانسه در بايگانى وزرات خارجه فرانسه بدست من افتاد . « 1 » با اينهمه در تمام اين منابع ابدا از نام خانوادگى ژزف و اينكه وى ارمنى بوده است ذكرى نرفته است .\r\nحقيقت آنكه همه جا وى را گرجى خوانده‌اند ، و دليل آن شايد اين باشد كه وى در تفليس متولد شده بوده است . تنها هنگامى كه ترجمهء روسى گزارشهاى گيلاننتز از پروفسور پاتكانوف را خواندم ، نام خانوادگى ژزف و مليت حقيقى او بر من آشكار گشت .\r\nدر كتاب خود راجع به : « سقوط سلسلهء صفويه » اطلاعات مختصر و ناچيزى كه ما را دربارهء شغل و مقام مهم ژزف اپى ساليميان در دست است ، جمع آورده‌ام « 2 » و بنابراين ديگر لازم نيست در اينجا بتفصيل بپردازم ، ولى بايد اين نكته را متذكر گردم ، كه شرح وقايع حزن انگيزى كه وى بر حسب اطلاعات دست اول خويش دربارهء سقوط اصفهان و رفتن شاه سلطان حسين ، پس از سقوط اصفهان به قصر فرح‌آباد ، و تسليم داشتن تاج و تخت كشور به محمود\r\n\r\n\r\n","description":"","footnote":"\r\n( 1 ) - از مجموعهء امور خارجه ، قسمت ايران جلد 6 . پرفسور  T . H . Weir  يادداشت ديگرى از ژزف اپى ساليميان را از زبان تركى به انگليسى نقل نموده است ، و در مقاله خود در كتاب :\r\n AVolumeofOrienta lStudiesPresente dto . E . G . Browne Cambridge , 2291 , pp , 904 - 004 . \r\nآورده است . نسخه خطى اين يادداشت در ملكيت دانشگاه گلاسكو است ، و تفصيلاتى كه در آن آمده است تا اندازه‌اى كاملتر و مشروح‌تر و شبيه يادداشت ژزف اپى ساليميان تحت عنوان « خاطرات جنگ داخلى ايران » مىباشد .\r\n MemoiresSurLaGue rreCiviledePerse \r\nكه در بايگانى وزارت خارجهء فرانسه محفوظ است .\r\n( 2 ) - رجوع كنيد به :\r\n AffairesEtranger es , Perse , Vol . VI , fols . a - 803 - b - 262 \r\n","page_name":" 24 ","page_number":30},
  {"content":"\r\n\r\nافغان ، روايت مىكند ، حائز نهايت اهميت است . كمى پيش از سقوط اصفهان ، ژزف برحسب دستور آنژدو گاردان « 1 » از خط سپاهيان ايران و افغان ، با همهء مخاطرات جانى اين كار درمىگذرد ، و خود را به دربار محمود مىرساند ، تا از وى درخواست كند جان و مال فرانسويان ساكن شهر را حرمت نهد . چون به ژزف اجازت نمىدهند ، تا هنگاميكه در فرح‌آباد بوده است ، از حضور رئيس تشريفات محمود دور گردد ، بدينسان چنين اتفاق مىافتد كه وى تمام وقايع حزن‌آور تسليم شاه سلطان حسين را در قصر فرح‌آباد به چشم خويش مىبيند .\r\nاگر چه بطورى كه در بالا ذكر شد ، بسيارى از نامه‌ها و يادداشتهاى ژزف اپى ساليميان محفوظ مانده است ، ولى آنچه از قول وى در گزارشهاى گيلاننتز يعنى كتاب حاضر آمده است ، سخت روشن‌تر و كامل‌تر است . قسمت اخير گزارشهاى گيلاننتز روابط ميان ارمنيان ايروان و مقامات محلى را روشن مىسازد .\r\nحاكم كل ايروان در آن زمان ، همان شخص مرموز ، كنستانتين سوم است ، كه پس از قبول مذهب اسلام ، عموما به نام محمد قليخان ناميده مىشد . وى كمتر در ايروان بود و جاى او را نماينده و نايب الحكومهء او ، گرجى نو مسلمان ديگرى اشغال مىكرد . در خاتمه بايد اين نكته را نيز متذكر گردم كه سهم من در تهيهء ترجمهء حاضر از گزارشهاى گيلاننتز سخت ناچيز است ، و عمده زحمت و مشقت كار را آقاى دكتر ميناسيان خود بدوش كشيده است . با اينهمه چون كتاب بدانگونه كه بود سخت در نظرم شايسته و سزاوار اهميت جلوه مىكرد ، بغايت خشنودم اگر در قبال محبت‌هاى بسيار وى ، توانسته باشم چنين خدمت ناقابلى را نسبت به دوست خود به انجام آورده باشم ( ل . ل ) .\r\n* * *\r\n\r\n\r\n","description":"","footnote":"\r\n( 1 ) -  Ange de Gardane \r\n","page_name":" 25 ","page_number":31},
  {"content":"\r\n\r\n\r\nمقدمه و ملاحظات مترجم انگليسى ( دكتر كارو ميناسيان )\r\nبى مورد نخواهد بود كه در اينجا دربارهء كسانى كه در حوادث و وقايع كتاب دخالت عمده دارند ، چون خود مؤلف ، اسقف بزرگ ارمنى ، ميناس توضيحات كوتاهى بياوريم ، و ديگر كسانى را ، كه در كتاب محل و موقعى جليل دارند ، بگذاريم تا بتدريج در ذيل صفحات ، باقتضاى مقام و محل ، دربارهء آنان به تفصيل سخن گوييم . همچنان شايسته مىنمايد كه ملاحظاتى چند دربارهء تاريخ كتاب ، شيوهء نگارش ، مطالب ، نخستين چاپ و ترجمهء آن در پيش گفتار كتاب بياوريم ، تا امكان استفاده از آن بهتر فراهم گردد .\r\n\r\n( 1 ) پطرس دى سركيس گيلاننتز\r\nبايد قبول كرد كه از سرگذشت و زندگانى گيلاننتز سخت بىاطلاع مىباشيم . تا آنجا كه معلوم است ، وى شرح حال خويش را ننوشته ، و يادداشتهايى از خود در اين باره باقى نگذاشته است . منبع عمدهء اطلاع ما همان گزارشهاى خود اوست و جسته و گريخته در آثار ديگران نيز آگهىهاى پراكنده‌يى دربارهء او بدست مىآيد . اين اطلاعات پراكنده ، عمده مربوط به فعاليت‌هاى او پس از دوره‌ايست كه شرح آن را در گزارش‌هاى خود آورده است .\r\nوى مسلما با خليفهء بزرگ ميناس ، روحانى بزرگ ارمنيان مقيم حاجى ترخان و ساير نقاط روسيه ، كه با مقامات روسى سخت نزديك بوده است ، ارتباط بسيار نزديك داشته است .\r\n\r\n","description":"","footnote":"","page_name":" 26 ","page_number":32},
  {"content":"\r\n\r\nخليفهء بزرگ ، گيلاننتز را به رشت فرستاده بود ، كه اطلاعات صحيح و اطمينان بخش را جمع‌آورى نمايد و براى وى بفرستد ، و اين كار عمدهء او بوده است . دلايلى در دست داريم كه ثابت مىدارد ممكن است مأموريتهاى ديگرى نيز به گيلاننتز واگذار شده باشد كه از جريان آنها ما كمتر اطلاع داريم . « 1 »\r\nانديشهء خود مختارى و آزادى از دير باز ميان ملل مقهوره در همهء اقطار گيتى پيشرفت نموده بود . ارمنستان نيز از اين نهضت ملى و اجتماعى مستثنى نبود ، و اين مسئله ، بخصوص در مورد عده‌يى از افراد اين ملت ، كه در ناحيت قفقاز زيست مىكردند ، صادق بود . در اين قسمت ارمنستان شواهد و دلايل زيادى از بيدارى و جنبش‌هاى ملى براى كسب آزادى در ملت ارمنى ديده مىشد . « 2 » اين گونه فعاليتها در اين زمان ، كه گيلاننتز ، مثل ساير معتقدان به انقلاب به قصد مبارزه براى آزاد ساختن ملت خويش با مساعدت روسيان ، به نهضت ملى ارمنى پيوست ، سخت رايج و شايع بود . اينان روى به روسيه از اين جهت آوردند كه دولتى مسيحى بود و همسايهء نزديك آنها بشمار مىآمد ، و از اين گذشته ، خود را در اين صقع گيتى آزادى بخش و نجات دهندهء مسيحيان معرفى نموده بود . پس طبيعى بود كه گيلاننتز بايد متوجه روسيه شود . در آن زمان نيز\r\n\r\n\r\n","description":"","footnote":"\r\n( 1 ) - در قسمت 133 گزارشها خود گيلاننتز مىگويد كه منتظر دريافت باروت از خليفه بزرگ است .\r\n( 2 ) - طبيعى بود كه ارمنيانى كه تا بدين درجت از ايرانيان و تركان صدمت ديده و رنج و محنت كشيده بودند ، بناچار براى ياورى و مساعدت به روسيان ، نزديكترين دولت مسيحى ، روى آورند . البته از آن زمان در ميان بسيارى از ارمنيان جنبش ديگرى نيز وجود داشت كه سخت طالب اتحاد با روسيان مىبود . براى اطلاع بيشتر رجوع كنيد به كتاب : « جنبش آزادى خواهى ملت ارمنستان در ربع اول قرن 18 » تأليف : پ . ت . آروتونيان (  P . T . Arutunian  ) به زبان روسى ، چاپ مسكو ، 1954 . ( ل - ل ) .\r\n","page_name":" 27 ","page_number":33},
  {"content":"\r\n\r\nمسيحيان ، مخصوصا در ناحيت قفقازيه ، سخت در زحمت و فشار بودند ، و در زير يوغ اسارت ملل ديگر ، نالهء جانخراش از جگر برمىكشيدند و بيرحمانه مورد آزار و تجاوز و زور واقع شده بودند . ناامنى ، قتل و غارت فجيع در دست مسلمانان ظالم بيشتر آنانرا نصيب مىافتاد و از طرف حكومت ايران ، براى جلوگيرى از طوايف متعصب و وحشى ، همچون لزگيان ، كه عادت داشتند بر سر ارمنيان فرو ريزند و دهكده‌هاى آنانرا در آتش تركتاز خويش بسوزانند ، هيچگونه اقدامى به عمل نمىآمد .\r\nدر آغاز كار گيلاننتز عدهء كوچكى را در رشت زير فرمان خويش داشت ، كه همچون واحد مستقلى به كار مشغول بود . اطلاعاتى را كه وى مىتوانسته است جمع‌آورى نمايد و براى خليفهء بزرگ بفرستد بايد براى روسيان ، در طرح نقشه‌هاى آنان ، در قسمتهاى شمالى ايران مفيد افتاده باشد . « 1 »\r\nگيلاننتز مىدانست كه رئيس او ، اسقف بزرگ ، سخت با روسيان تماس دارد ، ولى بسيار مشكوك است كه وى كاملا بر حدود مقاصد و روابط خفيه رئيس خويش با آنان وقوف داشته باشد .\r\nاينجا به صورت جمله معترضه بايد يادآور شويم ، كه در همان حال كه\r\n\r\n\r\n","description":"","footnote":"\r\n( 1 ) - پطر كبير مدتها مشغول طرح نقشه‌هايى براى قسمت‌هاى شمالى ايران بود . مقاصد او ابتدا صرفا تجارتى و اقتصادى بود ، ولى به مرور زمان چون ضعف و فتور دولت صفوى بيشتر آشكار و واضح شد ، وى اشغال كامل قسمتى از اين كشور را در نظر گرفت ، و براى ايفاء اين مقصود وى نه تنها هيئت سياسى ولينسكى (  Volinsky  ) را در سال 1715 ميلادى ( 1126 هجرى ) به ايران فرستاد ، بلكه سرداران لشگرى و مأمورين كنسولى و بازرگانانى را بفرستاد تا وضع گيلان و ساير ايالات شمالى ايران را به وى گزارش دهند . پطر همچنان مقصود و هدف عالىترى در سر داشت كه ساكنان مسيحى اين نواحى را ، كه هيچگاه التماس مساعدت آنان را رد نكرده بود ، زير حمايت خويش قرار دهد . ( ل - ل ) .\r\n","page_name":" 28 ","page_number":34},
  {"content":"\r\n\r\nارمنيان از طرفى مىخواستند فرصت را مغتنم شمارند و از نفوذ و قدرت دولت روسيه براى آزادى و خلاصى ملت خويش استفادت جويند ، در همان حال روسيان ، از طرف ديگر ، قصدشان اين بود كه ارمنيان را براى اجراى مقاصد بعيد الحصول و سياست عمومى خويش در ايران و تركيه به كار گيرند . هر چند كه اين دو نظريه اصلا و ابدا با هم مشابه و موافق نمىافتاد ، ولى دليلى هم نبود كه اين هر دو عامل نتوانند با يكديگر كار كنند ، و از مساعى خود و هدف مشترك خويش بهره‌مند گردند .\r\nاز فقره 133 گزارشهاى گيلاننتز آشكارا معلوم مىشود كه وى عادت داشته است گزارشهاى طولانى براى اسقف بزرگ ، ميناس ، بفرستد كه تا وى آنها را بمقامات روسى تسليم نمايد . ولى بجز كتاب حاضر هيچ‌گونه اثرى از گزارشهاى وى موجود نيست و مختصر اطلاعى نيز كه از نحوهء گزارشهاى او در دست ما است همان است كه از همان فقره بر ما معلوم مىشود . محتمل است كه گزارشهاى ديگرى نيز براى خليفه فرستاده باشد كه چيزى از آنها باقى نمانده و در جايى ثبت نشده است . در آن زمان حوادث سخت بسرعت بوقوع مىپيوست و مىگذشت ، و خوب مىشود احتمال داد كه وى هرگونه اطلاعى كه بگوشش مىرسيده است زود خبر مىداده است .\r\nاندك زمانى پس از اينكه گيلاننتز گزارشهاى خود را براى خليفه بزرگ فرستاد وى دسته‌يى از داوطلبان پرخاشجو تشكيل داد ، كه به اسم فوج ارمنى مشهور شدند . اين فوج با روسيان در جريان فعاليتهاى لشگرى آنان در شمال ايران ، كه در تابستان 1722 ميلادى ( 1135 هجرى ) آغاز گرديد ، همكارى و مساعدت نمود . گفته‌اند كه گيلاننتز حقوق يك صد نفر سوارانى كه اين فوج از آنان تشكيل يافته بود خود از كيسهء خويش پرداخت نموده است . پطرس اتفاقا در ميدان جنگ به خاك هلاك مىافتد ولى افراد فوج او از هم نمىپاشند ،\r\n\r\n","description":"","footnote":"","page_name":" 29 ","page_number":35},
  {"content":"\r\n\r\nو در زير فرمان لازارخاچا طوريان كارهاى او را دنبال مىكنند . « 1 »\r\nاين سردار كه به نام لازار كريستفرف « 2 » نيز شهرت دارد ، در قشون روسيان به درجهء سرتيپى رسيد . يكى ديگر از سرداران وطن پرست ارمنى نيز كه در اين فوج خدمت كرده است ، اوانس ( هوانس ) يوزباشى است كه بعدها به فعاليت‌هاى وى اشارت خواهد رفت .\r\nاگر بر اساس گزارشهاى حاضر قضاوت كنيم ، گيلاننتز مردى بىسواد و عامى به نظر نمىآيد ، ولى البته او را تحصيل كرده و عالم هم نمىتوان به حساب آورد . بايد بجز زبان ارمنى چندين زبان ديگر را نيز دانسته باشد و يا بدانها آشنايى داشته باشد . وى ناظرى دقيق و موشكاف بود ، انديشه‌يى توانا و هوشى سرشار داشت و استعدادى براى حسابگرى و تحليل و تجزيه احوال و امور در او ديده مىشد .\r\nدربارهء صفات و خصائل گيلاننتز بايد گفت كه وى مردى پايدار و محكم بوده است كه نمىشد با رشوه او را فريفت . كارگرى مستقيم و دل آگاه بود و كارفرمايى بانفوذ و مؤثر به حساب مىآمد . « 3 » وى يكسره دفاع از استقلال و آزادى ملى را وجههء همت خويش ساخته بود و اتفاقا جان خويش را نيز در اين راه فدا نمود .\r\n\r\n\r\n","description":"","footnote":"\r\n( 1 ) - برحسب قول آروتونيان ( كتاب سابق الاشعار ص 213 ) عدهء افراد اين فوج به 600 نفر بالغ گرديد . ( ل - ل ) .\r\n( 2 ) -  La zarChristaphorov \r\n( 3 ) - توصيفى كه از اخلاق و خصائل گيلاننتز در اينجا آورديم قسمتى مستفاد از كتاب خود او است ، و قسمت ديگر مبتنى است برنامه‌اى كه در سال 1715 ميلادى ( 1137 هجرى ) ، دوستى از گيلان به خليفهء بزرگ ، ميناس ، مىنويسد و در ضمن آن مىگويد : « چندين دفعه مسلمانان مقامات عالى و شامخى به وى وعده داده‌اند ، تنها به اين شرط كه از خدمت [ براى روسيه 
  ] مستعفى شود ، ولى پطرس اين پيشنهاد را رد كرده است » .\r\n","page_name":" 30 ","page_number":36},
  {"content":"\r\n\r\n\r\n( 2 ) اسقف بزرگ ميناس تيگرانيان « 1 »\r\nخليفه يا اسقف بزرگ ، ميناس تيگرانيان ، در پايان سدهء 17 و آغاز سدهء بعد در امور ارمنيان ، مردى سخت معتبر و مهم بشمار مىآمد . در يك سند معتبر و اصيل كه تا كنون محفوظ مانده است ذكر شده است « 2 » كه وى در 29 آوريل - 10 مه 1699 ميلادى ( 1110 هجرى ) از طرف شاهزادگان و ملوك قفقازيه انتخاب گرديد ، تا در تقديم عرضحال و تظلم ارمنيان به پطر كبير ، با ارمنى معروف اسرائيل اوريى « 3 » همراه باشد ، در اين عرضحال طولانى چنين آمده است :\r\n« ما به اتفاق آراء ميناس و ارتاپت ( خليفه يا اسقف بزرگ ) ، راهب صومعهء سن ژاكوب و اعتراف گيرندهء خويش را برگزيديم و او را به اتفاق پارن « 4 » اسرائيل ، كه بىهيچ شك و شبهه بر احوال ما واقف است ، روانه ساختيم ؛ هر چه را كه پارن اسرائيل و خليفه ميناس با اعليحضرت امپراطور گفتگو نمايند ، همگى ما را قبول خواهد بود .\r\nميناس در تمام دورهء خدمت اوريى [ مرگ وى در آگوست 1711 ميلادى ( 1122 هجرى ) در حاجى ترخان اتفاق افتاد 
  ] دوست و همكار نزديك وى بود .\r\nپس از مرگ اوريى وى دنبال كارهاى او را بگرفت و سخت مىكوشيد تا ارمنيان را از يوغ اسارت و ظلم مسلمانان آزاد سازد . اوريى ميناس را با خود ببرد و پس\r\n\r\n\r\n","description":"","footnote":"\r\n( 1 ) -  MinasTigranian \r\n( 2 ) - رجوع كنيد به تاريخ ارمنستان تأليف .  Leo  ، ص 526 .\r\n( 3 ) -  IsraelOrii  .\r\n( 4 ) -  Paron  لغت ارمنى است به معنى جليل ، بزرگ و نجيب .\r\n","page_name":" 31 ","page_number":37},
  {"content":"\r\n\r\nاز چندين سال گفتگو و مذاكره در روسيه و اروپاى مركزى به روسيه بازگشتند . در سال 1717 ( 1129 هجرى ) اوريى با حاشيه و همراهان بسيار بعزم اصفهان و مأموريت در دربار شاه سلطان حسين ، از مسكو بيرون شد ، ولى ميناس را در آنجا بگذاشت . معمول اوريى اين بود كه گزارشهاى خود را براى ميناس مىفرستاد ، و او بنوبت خود آنها را به پطر كبير مىرسانيد . « 1 » در سال 1714 ميلادى ( 1125 هجرى ) ميناس طرحى براى اينكه ارمنيان در تحت حمايت روسيه قرار گيرند به پطر تسليم داشت . در سال 1716 ميلادى ( 1128 هجرى ) وى از طرف اساى (  Esai  ) خليفهء بزرگ ارمنيان ( جاثليق ) آقوان ( آلبانى ) « 2 » به سمت اسقف بزرگ ارمنيان روسيه منصوب گرديد تا با عنوان رياست روحانى همهء ارمنيان روسيه ، و همچنان نمايندهء خليفه‌گرى بزرگ آقوان ، يعنى همان مكتب روحانى كه آنان را به ايجاد جنبشهاى سياسى ، براى تجديد بيدارى ملت ارمنى وامىداشت ، فعاليتهاى خود را با تسلط و قدرت عظيم‌ترى دنبال نمايد .\r\nاداره و مقر ميناس معمولا در حاجى ترخان بود و از آنجا وى كارهاى خود را در ميان ارمنيان قفقازيه اداره مىكرد و پيش مىراند . وى همچنان ، بىآنكه توفيقى حاصل دارد ، كوشيد با گرجيان متحد شود ، تا براى آزادى همه مسيحيان قفقازيه مساعى خود را مشترك و متحد سازند . ميناس ، كه فى الواقع روح و معناى حقيقى اين جنبش بشمار مىآمد ، چندان اساى (  Esai  ) ، خليفه بزرگ ( جاثليق ) ، را تحت تأثير گرفت كه وى پيشوايى نهضت را قبول كرد .\r\nميناس با لشگريان روسى به هنگام عزيمت آنان در سال 1722 ( 1135 هجرى ) به طرف دربند همراه بود . در اين موقع گيلاننتز با دستهء مردان خويش در\r\n\r\n\r\n","description":"","footnote":"\r\n( 1 ) - كتاب سابق الاشعار لئو (  Leo  ) ، ص 528 .\r\n( 2 ) - آقوان يا البانى در گرجستان و قفقازيه است و ربطى به كشور آلبانى واقع در اروپا ندارد .\r\n","page_name":" 32 ","page_number":38},
  {"content":"\r\n\r\nرشت اقامت داشت ، و بجمع‌آورى اطلاعات براى اسقف بزرگ ( ميناس ) روز مىگذاشت .\r\nميناس منصب بزرگ روحانى خويش را تا سنين متأخر حيات و دوران كهولت حفظ كرد . در پايان دوران خدمت خويش به سال 1740 ميلادى ( 1152 هجرى ) سلامتى وى متزلزل شد و يأس و نوميدى بر روح وى چيره گشت . وى از دولت روسيه درخواست مقررى و ادرار كرد ، و به مذهب ارتودكس درآمد . معلوم نيست از آن پس بر وى چه گذشته است . « 1 »\r\n\r\n\r\n","description":"","footnote":"\r\n( 1 ) - در اينجا لازم است به دو نكتهء مهم توجه نمود : نخست آنكه چاثليقان ارمنى در درجهء اوّل و ساير مقامات مذهبى ارمنى در درجهء دوم ، همه خوى و خصلت جنگ‌آورى و شيوهء سياسى و اجتماعى دارند و در عين داشتن مقامات روحانى پيشواى سياسى و نظامى ارامنه نيز مىباشند .\r\nچند نفر از اين جاثليقان را مىشناسم كه از جملهء سران معتبر نظامى و سياسى بوده‌اند و عملا در جنگها شركت مىكرده‌اند و تقريبا به طور عموم همهء اين جاثليقان بزرگ پيشواى سياسى نيز به حساب مىآمده‌اند . بنابراين اگر خليفه ميناس را مىبينيم كه مشغول رتق و فتق امور سياسى و نظامى است ؛ جاى تعجب نيست . نكتهء دوّم اينكه ارامنه از همان ديرباز و به روزگار پطر كبير طرفدار و هواخواه روسيان بودند و بهر حال علاقمند بودند كه ارمنستان از ايران و تركيه جدا شود و به روسيه ملحق گردد . بسيارى از رجال نظامى ارمنى در جنگهاى روسيه و ايران چه در دورهء اول ( 1218 - 1228 ه . ق ) و چه در دورهء دوّم ( 1240 - 1244 ه . ق ) در صف سپاهيان روس عليه ايران مشغول جنگ بودند .\r\nژنرال ارمنى ماداتيان معاون پاسكويچ فاتح اين جنگها است . بجز اين شخص باز هم بسيارى از سران سپاه روس ارمنى بوده‌اند . بهرحال ارامنه از تركان به علت سفاكى و روش بسيار جابرانه آنان شاكى بوده‌اند و نسبت به آنها تنفر شديد داشتند . بىشك روسيان را نيز بر ايرانيان ، كه بهرحال عقب‌مانده و روش خان خانى داشته‌اند و شيوهء حكومتشان غير مترقى بوده است ، ترجيح مىداده‌اند . ولى روشن است كه باز ايرانيان را با همه عقب ماندگى و ناپسندى رفتار بر تركان برتر مىشمرده‌اند . رجوع كنيد به كتاب « تاريخ ارمنستان » ، تأليف هراند پاسدار ماجيان ، ترجمه محمد قاضى صفحات 121 و 122 و همچنين صفحات 362 الى 366 چاپ تهران 1366 ( ه . ش ) ، ( م . م ) .\r\n","page_name":" 33 ","page_number":39},
  {"content":"\r\n\r\n\r\n( 3 ) مطالب گزارشها\r\nموضوع گزارشها راجع به وقايع و حوادث سال 1722 ميلادى ( 1135 هجرى ) تا اول سپتامبر سال بعد است ، و به اين ترتيب حوادث حملهء افغانان بر ايران ، و نتايج حاصل از آن را در تركيه و روسيه در برمىگيرد . از آنجا كه مقر گيلاننتز در رشت بوده است ، وى مىتوانسته است با بسيارى كسان ، كه از منطقه مورد حمله افغانان گريخته بودند و به گيلان مىآمدند ، ارتباط حاصل كند .\r\nگذشته از ژوزف اپى ساليميان « 1 » ساير مخبرين وى عبارت بودند از ژوزف ( هوسپ ) پسر ساهيجان ، مگرتيج راهب و ثورس « 2 » .\r\nگيلاننتز با شكيبايى بسيار تمامى آنچه را ، كه آنان مىبايد بگويند گوش مىكرده است ، و سپس بدون اندك اغراق و تحريفى ، آنها را ثبت مىكرده است .\r\nمتأسفانه اين روش پسنديده كمتر در ميان وقايع نگاران و مورخان مشرق ديده مىشود . وى شروح مختلف را با يكديگر مطابقه و مقايسه مىكرده است ، و هر يك را با ديگرى مىسنجيده است ، تا تباين و اختلاف آنها را با يكديگر روشن سازد ، و پس از رسيدگى نهايى ، سرانجام با نهايت دقت ، بر حسب شيوهء خاص خود ، شرح وقايع را ، بدون اينكه چيز نامربوطى بدان اضافه كند ، در فقرات مجزا از هم ، برشتهء تحرير مىكشيده است .\r\nاگر به اخبار و گزارشهايى برخورد مىكرده است كه مشكوك و مبهم بوده\r\n\r\n\r\n","description":"","footnote":"\r\n( 1 ) -  Joseph Api Salaymian \r\n( 2 ) -  Thoros \r\n","page_name":" 34 ","page_number":40},
  {"content":"\r\n\r\nاست ، با صداقت هر چه تمامتر آنها را با قيد اينكه « بايد مورد تحقيق واقع شود » ثبت مىنموده است ، و هر كجا صحت آنها بتحقيق مىپيوست ، در جاى مناسب مراتب را تذكر مىداده است . گزارشهاى وى را عنوان و سر فصل نيست ، چون هيچ وقت در نظر نداشته است كتابى تأليف كند ، به اين جهت گزارشهاى وى به صورت نامه‌هايى طولانى با سقف بزرگ ( ميناس ) درآمده است . اين گزارشها به 133 فقره تقسيم شده ، و هر قسمت به تاريخى كه گزارش آن به وى رسيده است ثبت شده است .\r\nاصلا اين فقرات بعنوان گزارش اخبار براى اسقف بزرگ ( ميناس ) تنظيم شده است ولى يك نسخه ترجمهء روسى آنها را نيز وى به سردار روسى ، لواشف « 1 » ، كه در آن زمان فرمانده سپاهيان روسى در گيلان بوده است ، تسليم مىداشته است .\r\nاز وضع و ترتيبى كه گيلاننتز گزارشهاى خود را ترتيب داده است ، واضح مىگردد كه وى نهايت كوشيده است ، از بيان مطالب مبهم خوددارى كند . به همين جهت همت خويش را منحصرا بذكر حقايق مصروف داشته است ، و بدين سبب نيز مطالب گزارشهاى او كاملا با گزارشهاى ساير مورخين و ناظرين زمان تطبيق مىنمايد .\r\nگزارشهاى وى را به دو قسمت عمده مىتوان تقسيم نمود . قسمت نخستين عبارت از وقايعى است كه بيشتر در اصفهان ، پايتخت دولت صفوى ، اتفاق افتاده است . و قسمت دوم شامل حوادثى است كه در شمال ، يعنى نواحى قفقاز و حدود سرحدى ايران و تركيه روى داده است .\r\nپس از اشاره به حملهء افغانان و جنگ گلون‌آباد ، گيلاننتز اطلاعات دقيق\r\n\r\n\r\n","description":"","footnote":"\r\n( 1 ) -  Levashov \r\n","page_name":" 35 ","page_number":41},
  {"content":"\r\n\r\nو مشروحى درباره محاصرهء طولانى اصفهان ، تسليم شهر بافغانان ، رفتار محمود افغان با شاه سلطان حسين و خاندان شاهى ، قتل عام شاهزادگان و اعيان و رفتار ناهنجار افغانان با ارمنيان ، كه هم نسبت بايرانيان و هم افغانان ملتى اسير و مقهور شمرده مىشدند ، بدست مىدهد .\r\nوى غرامتى را كه محمود افغان بر ارمنيان جلفا ، شركتهاى هند شرقى انگليسى ، هلندى ، فرانسوى و بازرگانان محلى و ديگران در اصفهان و قزوين گذاشته بود ، بتفصيل شرح داده است .\r\nدر قسمت دوم گزارشهاى خود ، گيلاننتز جزئيات ظلم و جورى كه در قفقازيه و جبال قفقاز هم از ايرانيان و هم از تركان بر ارمنيان مىرفته است و رفتار آن هر دو را با خليفهء بزرگ ارمنى ، قتل عام ارمنيان قاپان ، رفتار و ختانگ ، رهبر گرجيان ، و از آن كنستانتين ( محمد قليخان ) كاختييى و نايب او در ايروان ، همه را بشرح و تفصيل آورده است . وى حملهء تركان را نيز همچنان توصيف نموده است .\r\nمانند اينها جالب‌تر و پر ارزش ، اطلاعاتى است كه وى از طهماسب ميرزا ، وليعهد ظاهرى و جانشين واقعى شاه سلطان حسين بدست مىدهد . « 1 » از اين گذشته ، بنحو غير مستقيم حالت اختلاف و دشمنانگى ميان شيعه و سنى و سياست روسيان و تركان را نسبت به ايران روشن مىسازد .\r\n\r\n\r\n","description":"","footnote":"\r\n( 1 ) - طهماسب ميرزا در قزوين پس از اينكه شنيد پدرش از سلطنت استعفا كرده است خويشتن را شاه خواند ولى به حقيقت آنگاه به تاج و تخت سلطنت رسيد كه اشرف افغان جانشين محمود در سال 1729 ميلادى ( 1141 ه . ق ) از ايران بگريخت . ( ل - ل ) .\r\n","page_name":" 36 ","page_number":42},
  {"content":"\r\n\r\n\r\n( 4 ) تاريخچهء كتاب\r\nگزارشهاى گيلاننتز نخستين بار در مجلهء ارمنى كرونك (  Krunk  ) شماره‌هاى فوريه و مارس سال 1893 ميلادى ( 1310 هجرى ) با مقدمه‌يى بقلم هوسپ پوندويانتز « 1 » نويسندهء مشهور مسائل تاريخى آن مجله ، منتشر گشت .\r\nبطوريكه از اين مقدمه معلوم مىشود نسخهء خطى گزارشها را هوانس هاخورديانتز « 2 » برادر دانشمند معروف دكتر گورگ هاخورديانتز « 3 » ، براى آن مجله فرستاده است .\r\nمىگويند كه دكتر گورگ نسخهء خطى را از شاهزاده هوانس زاكاريان آرق‌تونيانتز « 4 » ، برادر شاهزاده موسس آرق‌تونيانتز ، يكى از سرداران مشهور\r\n\r\n\r\n","description":"","footnote":"\r\n( 1 ) -  Hovsep Pondoyantz \r\n( 2 ) -  Hovannes Hakhverdiantz  ( حق ورديان ) .\r\n( 3 ) -  Dr . Gev orgHakhverdiantz  گردآورنده دقيق نسخه‌هاى خطى كتب ارمنى بوده است .\r\nقديم‌ترين نسخه انجيل به زبان ارمنى ، مورخ به تاريخ 887 ميلادى ( 273 هجرى ) را او در تصرف داشته است و آن را به بنگاه مطالعات شرق شناسى لازارف  Lazarev  مسكو واگذار نموده است . از اين نسخهء خطى نفيس معمولا بعنوان نسخه ارمنى انجيل مسكو ياد مىشود .\r\n( 4 ) -  Pr inceHovannesZaka rianArqthuniantz \r\n","page_name":" 37 ","page_number":43},
  {"content":"\r\n\r\nلشگرى روسيه ، بدست آورده است .\r\nنسخهء خطى شاهزاده هوانس از پسر عم وى ، جاثليق هوسپ ، « 1 » كه تا پيش از انتصاب او به سمت خليفهء بزرگ ارامنه ، اسقف بزرگ ارمنيان در حاجى ترخان و ساير قسمت‌هاى روسيه بوده است ، به دو رسيده بوده است . جاثليق هوسپ نسخهء خطى را از اسقف بزرگ ميناس تيگرانيان ، كه گيلاننتز گزارشهاى را اصلا براى او فرستاده بوده بدست آورده است .\r\nپوند يانتز اظهار عقيده مىكند كه اين نسخهء خطى حاضر از روى نسخه دست نوشت گيلاننتز استنساخ شده است . « 2 »\r\nوى در مقدمهء خود مىگويد كه گزارشهاى به زبان روسى نيز ترجمه شده است . ولى متأسفانه عبارت وى چنان است كه از آن معلوم نمىشود مقصودش اشاره به همان ترجمه‌اى است كه گيلاننتز به سردار روسى « 3 » تسليم داشته بود يا اينكه ترجمه ديگرى از آن به عمل آمده است . « 4 »\r\n\r\nسبك گيلاننتز :\r\nگيلاننتز در نامه‌نگارى سبكى غريب و خاص خود دارد ، كه به لهجه معمولى قرن هفدهم و هيجدهم ارمنيان جلفا نمىماند . عجيب‌تر اينكه ، در ميان\r\n\r\n\r\n","description":"","footnote":"\r\n( 1 ) -  C atholicosHovsepp \r\n( 2 ) - پوندويانتز پيشنهاد مىكند كه بايد اقداماتى براى پيدا كردن نسخه اصلى به عمل آورد .\r\n( 3 ) -  Levashov \r\n( 4 ) - بنا به قول پوندويانتز (  Pondoyantz  ) اين ترجمه روسى در :\r\n DielMoskovskiArc hiveGosudarstvin noiKollegilnostr annikh \r\nجلد اول ص 326 - 379 ، كه راجع به تاريخ ارمنستان مواد و مطالب مفيدى از آن بدست مىآيد ، وجود دارد .\r\n","page_name":" 38 ","page_number":44},
  {"content":"\r\n\r\nهمه چيزهاى ديگر ، بسيارى از لغات ارمنى را در معنائى كاملا مخالف استعمالات رايج آنها به كار مىبرد . وى لغات و اصطلاحاتى مستخرج از دست كم شش زبان اصلى ، ارمنى ، فارسى ، تركى ، روسى ، گرجى ، عربى و استعمالات عاميانه اين السنه را به كار مىبرد ؛ و آنها را چنان ، به سبك خاص خويش در بيان مطالب ، درهم مىآميزد كه استفاده معنى از عبارات وى سخت دشوار مىگردد ؛ و شايد تنها براى كسى قابل فهم باشد ، كه در لهجه ارمنى جلفائى و زبانهاى سابق الاشعار اطلاعات كامل و كافى داشته باشد . شيوه وى در ارمنى ساختن لغات و جملات بيگانه سخت شگفت است ، و درست نيست گفته شود كه مكتوبات وى به لهجه معمولى قديم ارمنيان جلفا است . ظاهرا علت اين امر اين است كه وى بسيار در كشورهاى بيگانه سفر كرده ، و مدتها در اين ممالك بسر برده و با مردمانش درآميخته و با آنها تماس نزديك پيدا كرده است .\r\n* * *\r\n\r\n","description":"","footnote":"","page_name":" 39 ","page_number":45},
  {"content":"\r\n . \r\n","description":"","footnote":"","page_name":" 40 ","page_number":46},
  {"content":"\r\n\r\n\r\n( 5 ) وضع كتابت نسخه خطى و چاپ كتاب\r\nآشكار است كه برخى لغات نسخه خطى را درست نخوانده‌اند و به همين جهت نيز غلط به چاپ رسيده است .\r\nچنان كه فى المثل لغت (  Haghagen  ) بمعنى ( از شهر ) در نسخه چاپى (  Koslaken  ) چاپ شده است ( دليل اينكه اين اشتباه را نمىشود ناشى از سهو حروف چينى در مطبعه دانست در ذيل صفحه در متن كتاب توضيح داده‌ايم ) .\r\nاز اين جا ناچار اين انديشه پيش مىآيد كه برخى عبارات كتاب به همين دليل مبهم و تاريك شده است . تا آنجا كه مرا ممكن گشت در حل اين مسائل و دشواريها كوشيده‌ام . از اين گذشته چند غلط و خطاى ديگر نيز در نسخه چاپى وجود دارد ، كه برخى از آنها ناشى از غلط خواندن عبارت كتاب است ، و برخى ديگر هم بر اثر عدم دقت در حروف چينى اتفاق افتاده است .\r\n\r\nپاورقىهاى ارمنى نسخه چاپى :\r\nبراى هر قسمت در ذيل صفحات توضيحاتى درباره لغات دشوار غير معمول و شرح كوتاهى درباره اسلامى امكنه و اشخاص آورده‌اند . پونديانتز در\r\n\r\n","description":"","footnote":"","page_name":" 41 ","page_number":47},
  {"content":"\r\n\r\nمقدمهء خويش يادآور مىشود كه وى از مساعدت يكنفر ارمنى به نام كاراپيت امين « 1 » ، از مأموران اداره گمرك روس ، كه زبان فارسى مىدانسته ، و زبان روزگار صباوت خويش ، يعنى لهجه ارمنيان جلفا را هنوز فراموش نكرده بوده است ، بهره‌مند شده است . وى را همچنان ارمنى ديگرى موسم به ( امين امينيان ) « 2 » نواده كاراپيت كه پس از اقامت در كلكته و فراگرفتن زبان انگليسى در تفليس رحل اقامت افكنده است ، مساعدت و يارى كرده است ، متأسفانه در همين پاورقىها نيز برخى اشتباهات واضح وجود دارد .\r\n\r\n( 6 ) نكاتى چند درباره ترجمه حاضر :\r\nدر ترجمهء حاضر اصل ارمنى كتاب را مبناى كار خود قرار دادم و تا آنجا كه ممكن بود كوشيدم ، با نهايت امانت معناى هر جمله را ، كه اغلب آسان بدست نمىآمد ، روشن و واضح بياورم . سعى ديگرم اين بود كه در زبان مترجم به ( انگليسى ) نيز جملات و عبارات تعقيد و ايهام نداشته باشد . به اعتقاد من مخفى داشتن انديشه خاص مؤلف ، يا فصيح و بليغ ساختن ترجمه ، و يا با افزودن محاسن بديعى و تصنعات لفظى ، وقتى كه ممكن است مقصود و نظر او را دگرگون جلوه دهد ، در كتبى از اين قبيل ، حتى آنجا كه بيان وى ناقص و يا نارسا باشد ، نيز مجاز شمرده نمىشود . دست زدن به چنين كارى ، درست همانگونه كه بيش از يك صد سال پيش اسپلمن « 3 » ، در ترجمه كتاب تربيت كورش كزنفون « 4 » ،\r\n\r\n\r\n","description":"","footnote":"\r\n( 1 ) -  CarapietEmin \r\n( 2 ) -  EminEminian \r\n( 3 ) -  E . Spelman \r\n( 4 ) -  Xen ophonsCiropaedia \r\n","page_name":" 42 ","page_number":48},
  {"content":"\r\n\r\nضمن اشاره به ملاحظات الكساندر پوپ « 1 » درباره ترجمه منظوم ، صحيح و بجا متذكر شده است ، همان عبارت پردازى است نه ترجمه . از اين جهت اغلب حقايق تاريخى بر اثر چنين اعمالى تحريف شده و دستخوش خلط و اشتباه شده است .\r\nبايد بگويم كه كار من در ترجمه اين كتاب آسان نبوده است و علل ذيل نيز دشوارى كار را افزون ساخته است .\r\n1 - غرابت گفتار مؤلف كه ، بطورى كه گفتم ، در زبان ارمنى از لهجه معمولى جلفا تبعيت نمىكند .\r\n2 - رعايت نكردن و يا عدم توجه مؤلف به اصول و قواعد دستور زبان .\r\n3 - خطاها و اغلاط ناشى از درست نخواندن متن نسخه خطى و در برخى موارد ، اشتباهاتى كه در نسخه چاپى اتفاق افتاده است .\r\n4 - ابهامات و تعقيداتى كه بر اثر علل فوق در متن اصلى رخ داده بود به انضمام سقطاتى كه ، يا اصلا در نسخه اصل وجود داشته ، و يا در دست ناشرين مجله  KrunK  ، و يا هنگام چاپ ، در كتاب حاصل شده است .\r\n5 - اغلاط و نارساييهاى توضيحات و پاورقىهاى نسخه چاپى .\r\nمن ترجمه حاضر خود را با ترجمه روسى پرفسور پاتكانوف ، « 2 » و ترجمه او را با متن ارمنى چاپى كتاب ، تقريبا لغت بلغت ، مقايسه و مطابقه نموده‌ام . در جريان اين مقايسه معلوم شد كه متأسفانه پرفسور پاتكانوف برخى لغات خارجى را انداخته است و برخى لغات و عبارات ديگر را اشتباه ترجمه نموده است .\r\nهمين ملاحظه در مورد ارقام و اعداد نيز وجود دارد . مؤلف در كتاب خويش\r\n\r\n\r\n","description":"","footnote":"\r\n( 1 ) -  Alexanderpope \r\n( 2 ) -  Pathkanov \r\n","page_name":" 43 ","page_number":49},
  {"content":"\r\n\r\nبجاى ارقام و اعداد ، حروف بزرگ به كار برده است ، و سخت شگفت است كه پرفسور پاتكانوف آنها را در چندين مورد غلط ترجمه نموده است ؛ با اينهمه در مورد صورت صحيح لغت (  Borgayder  ) ، كه در پيش گفتار كوتاه كتاب آمده است ، خود را مرهون و مديون او مىدانم . من نتوانستم به معناى درست كلمه راه برم تا وقتى كه دكتر لاكهارت مرا آگاه ساخت كه در ترجمه روسى پرفسور پاتكانوف به صورت « بريگادير » ، « 1 » آمده است ، و مرا بر معناى صحيح آن واقف نمود . من همچنان برخى از توضيحات وى را ، در ذيل صفحات ، كه از منابع روسى اخذ كرده بود ، ترجمه كرده و در هر مورد وى را به شايستگى سپاس نهادم .\r\nبايد اين نكته را نيز بيافزايم كه پس از مقايسه ترجمه روسى پرفسور پاتكانوف با نسخهء ارمنى چاپى اين فكر در من قوت گرفت كه گويا وى همان ترجمه روسى سابق را ، كه پونديانتز ياد كرده است ، مورد استفاده قرار داده و در اغلب موارد بر آن اتكاء نموده است .\r\nدر خاتمه اين نكته را بايد يادآورى نمايم كه از ترجمه گزارشهاى گيلاننتز به هيچ زبان ديگرى اطلاع ندارم ( ك . ميناسيان ) .\r\n* * * تمام شد ترجمه مقدمه گزارشهاى گيلاننتز به تاريخ بيست و هفتم بهمن ماه 1342 مطابق غره شوال 1382 هجرى قمرى .\r\nاصفهان - محمد مهريار\r\n\r\n\r\n","description":"","footnote":"\r\n( 1 ) -  Brigadier \r\n","page_name":" 44 ","page_number":50},
  {"content":"\r\n\r\nتوضيح علائم اختصارى : در ذيل صفحات توضيحات با علامات اختصارى آمده است بدين شرح :\r\n1 - ل . ل - دكتر لارنس لاكهارت .\r\n2 - ك . م يا ك . ميناسيان - دكتر كارو ميناسيان .\r\n3 - م . م - محمد مهريار .\r\n\r\n","description":"","footnote":"","page_name":" 45 ","page_number":51},
  {"content":"\r\n . \r\n","description":"","footnote":"","page_name":" 46 ","page_number":52},
  {"content":"\r\n\r\n\r\nترجمه گزارشهاى گيلاننتز\r\nبه نام خدا بآستان مقدس پدر روحانى دانشمند عاليجناب اسقف اعظم ميناس رشت 22 سپتامبر 1723 « 1 » با نهايت خضوع و احترام اطلاعات زير را درباره حوادث و وقايع اين كشور ، كه همه را جداگانه شماره‌گذارى و مرتب ساخته‌ام ، به عرض مىرسانم .\r\nهمين گزارشها را به زبان روسى نيز نوشته‌ام و به سرتيپ « 2 » تسليم داشتم .\r\n1 - در 31 ژوئيه ( 11 ) اگوست ژزف ، ( هوسپ ) « 3 » پسر ساهيجان همدانى ، به اين شهر آمد . وى گفت :\r\n\r\n\r\n","description":"","footnote":"\r\n( 1 ) - چون تاريخهاى گيلاننتز همه به شيوه كهن تقويم بود ، در هر مورد ، براى آسان شدن كار ، تاريخها را بر حسب روش گاه شمارى جديد نيز ذكر كردم . ك . م .\r\n( 2 ) - متن ارمنى در اينجا آشفته است . پرفسور پاتكانوف  Patkanov  آن را درست  Brigadier  خوانده است . مقصود از سرتيپ در اين جا سرتيب لواشوف (  VasiliYak oblovichLevashiv  ) است كه در مارس 1724 ميلادى ( 1134 ه . ق ) به فرماندهى سپاهيان روسى در گيلان گماشته شد .\r\n( 3 ) -  Joseph [ hovsep 
  ] , theSonofSahijan \r\n","page_name":" 47 ","page_number":53},
  {"content":"\r\n\r\nمن از همدان قرب ماهى بيرون بودم . هنگامى كه در آنجا بودم مردى ارمنى از بغداد بدانجا آمد و گزارش داد كه مهمات بسيار از اسلامبول بدانجا رسيده است ولى هيچ قشون نيامده بود و خبرى هم نبود كه بنا است قشونى بدان شهر عازم شود . پاشاى بغداد « 1 » كه از آمدن سپاهيان روسى به گيلان « 2 » آگاهى يافته بود ، چون سخت از روسيان هراسناك بود ، بفرمود تا قسمتهاى ويران حصار بغداد را تعمير كردند .\r\n2 - ژوزف مذكور اظهار داشت كه چون به قزوين رسيد اهالى اينجا مىگفتند : سردار ، ( كذا فى الاصل ) از اينجا گريخته است و ما بىسر و سالار مانده‌ايم ، معلوم نيست بر سر ما چه خواهد آمد ؟ وقتى كه افغانها نزديك آيند ، تنها كارى كه از دست ما ، در قبال خطر روز افزون آنها ، ساخته است اين است كه به فرمانده سپاهيان روس در رشت نامه كنيم و از وى درخواست نماييم ما را تحت حمايت خويش قرار دهد و [ بگوييم 
  ] بايد رعيت روس شويم . « 3 »\r\n3 - در 2 ( 13 ) اگوست دو ترك از مردم شماخى بعنوان قاصدان شاه تبريز « 4 » ، در راه خويش نزديك وزير\r\n\r\n\r\n","description":"","footnote":"\r\n( 1 ) - حسن پاشا ( ل - ل ) .\r\n( 2 ) - سرهنگ شيپوف (  Shipov  ) با دو فوج سپاه روسى در نوامبر 1722 ميلادى ( 1134 ه . ق ) قسمتى از گيلان را اشغال نمود و تا ورود سرتيپ  Levashov  و قواى امدادى او در مارس سال بعد به فرماندهى اين سپاه باقى بود . ( ل - ل ) .\r\n( 3 ) - ترجمه ادبى قسمت اخير اين است كه : طوق بندگى و اطاعت روسيان را به گردن بگيريم .\r\n( 4 ) - مقصود از شاه تبريز شاه طهماسب صفوى پسر شاه سلطان حسين است . وى در جريان محاصره اصفهان از آنجا بگريخت و به قزوين رفت ، و چون از سقوط اصفهان و تسليم تاج و تخت به افغانها اطلاع يافت ، خود را شاه خواند ، ولى طولى نكشيد كه بر اثر فشار افغانان به شتاب قزوين را رها كرد و به تبريز رفت . تقريبا بلافاصله پس از عزيمت اين دو قاصد از تبريز به رشت طهماسب نيز ، نظر به حمله قواى تركان ، به شتاب از تبريز روانه اردبيل گشت . ( ل . ل ) .\r\n","page_name":" 48 ","page_number":54},
  {"content":"\r\n\r\nتيمى جان « 1 » به رشت رسيدند . اين دو تن اظهار داشتند كه وختانگ خان « 2 » و نايب السلطنه ( والى ) كاختى ، محمد قليخان « 3 » ، با يكديگر صلح كرده‌اند و هر دو افواج خود را در ايروان\r\n\r\n\r\n","description":"","footnote":"\r\n( 1 ) - تيمى جان (  Timijan  ) دهى است در گيلان ميان لنگرود و لاهيجان .\r\n( 2 ) - وختانگ ششم (  Wakhtang  ) ، كه به اسم مسلمانيش حسين قلى خان نيز مشهور است ، در سال 1675 ميلادى متولد گرديد . از سال 1703 ميلادى تا 1711 ميلادى به عنوان وليعهد و از 1711 ميلادى تا 1714 ميلادى بعنوان شاه بركارتلى (  Kartli  ) فرمانروا بود . در فاصله سنوات ، اخير وى همچنان والى ( نايب السلطنه ) گرجستان نيز به شمار مىرفت . در سال 1714 ميلادى چون از مسلمان شدن امتناع ورزيد ، به نفع برادرش از سمت خويش معزول گشت ، سپس دوباره در سال 1719 ميلادى ، چون به دين اسلام درآمد ، به عنوان شاه و والى ، به حكومت منصوب گرديد . از آنجا كه شاه سلطان حسين به وى اجازه نداد لزگيان غارت پيشه را بشگرد خشمناك شد و هنگامى كه افغانان اصفهان را در حصار گرفتند براى استخلاص آن شهر اقدامى ننمود . در همان حال با پطر كبير ارتباط داشت و بر وى اميد بسته بود تا مگر وى و مردمش را زير حمايت خويش قرار دهد . بيشتر بر اثر دسائس و اسباب چينىهاى رقيبش كنستانتين سوم كاختيى ( كه همچنان به نام محمد قلى خان معروف بود ) در سال 1732 ميلادى ( 1135 ه . ق ) يك بار ديگر از تخت و تاج و سمت واليگرى خويش معزول و محروم گرديد .\r\nو چون پطر كبير در طى حمله و لشگركشى خود به ايران نتوانست از وى حمايت نمايد ، اين مسأله رنج‌هاى بسيار و گرفتاريهاى بىشمار براى وختانگ خان پيش آورد و او را مجبور كرد كه به روسيان پناهد ، و در سال 1737 ميلادى ( 1149 هجرى ) ناكام و نامراد در آن كشور چشم از جهان فرو بست . وى پادشاهى بسيار جليل القدر و دانا بود . آئين‌هاى نيك نهاد و مجموعه‌اى از قوانين را آماده و مرتب ساخت . وى اميرى ادب دوست و دانش پرور بود . خود نيز در علم و ادب مقامى عالى داشت . چنان كه در سال 1712 ميلادى ( 1124 ه . ق ) قطعه شعر معروف :\r\n S . Rust , Haveli \r\nرا با شرحى ممتع و مبسوط منتشر ساخت . همين قطعه را دوشيزه :  M . S . Wardrop  زير عنوان مردى در « پوست پلنگ » دو قرن بعد به انگليسى ترجمه نمود ( ك . م . ل . ل ) .\r\n( 3 ) - كنستانتين سوم معروف به محمد قلى خان كاختيى اگر چه وطن‌پرستى صديق بود ، مردى\r\n","page_name":" 49 ","page_number":55},
  {"content":"\r\n\r\nپيش رانده‌اند . در نزديكى آن شهر چهار پاشاى ترك با قواى خود جمع شده بودند . آنان با سه تن از پاشايان مصاف دادند و بسيارى از مردان آنها را به خاك هلاكت انداختند و باقى راه فرار پيش گرفتند . با اين همه يكى از پاشايان چندان موقع و مقام خويش را مستحكم ساخته بود كه آنها هر چه كردند در لشگرگاه وى راه نيافتند . « 1 »\r\n4 - تورس « 2 » فرزند جان ( هوانس جلفائى ) « 3 » كه در 3 ، « 14 » اگوست به رشت رسيد ، اظهار داشت من در تفليس بودم كه خبر رسيد چهار پاشاى ترك به تفليس رفته و آنجا را به تصرف خويش درآورده‌اند ، و براى اينكه وختانگ را\r\n\r\n\r\n","description":"","footnote":"\r\nسخت آتش مزاج و بىپروا و بىرحم و بىوجدان بود . چون با حرارت و تعصب مذهب شيعه را پذيرفته بود ، در سال 1723 ميلادى ( 1135 هجرى ) طهماسب ميرزاى نرم‌خو را واداشت كه وى را به جاى وختانگ به سمت پادشاه كارتلى و والى گرجستان منصوب دارد . همچنان شاه را واداشت تا وى را به فرماندارى كل ايروان معين نمايد و در آنجا هم مردى گرجى و از دين برگشته را به سمت نيابت خويش گماشته بود . ( در اصل كلمه نايب به صورت محرف از عربى آمده است ) . وى سخت با وختانگ مخالف بود ، يكى بر اساس اختلاف خانوادگى و ديگر براى اينكه سوءظن برده بود وختانگ مىخواهد گرجستان را تحت الحمايه روسيان سازد . چون در تشيع سخت متعصب بود ، بسيار با تركان سنى مخالفت مىورزيد ، و اتفاق را بدست آنان نيز شربت هلاكت نوشيد . نسبت به ارمنيان با قساوت و بىرحمى رفتار مىكرد ، و بسيارى از آنان را قتل عام كرد و جاثليق (  Catholcios  ) اچميازين را مورد زجر و آزار قرار داد . ( مراجعه كنيد به قسمت 104 و 109 در گزارشهاى گيلاننتز ( ل - ل ) .\r\n( 1 ) - اين شرح درباره كيفيت وقايع حمله تركان بناحيت شمال باخترى ايران ناقص و نارسا است .\r\nدر ژوئن سال 1732 ميلادى ( 1135 ه . ق ) ، تركان ، با مساعدت وختانگ ، كنستانتين سوم را به تسليم شهر تفليس ، كه در تصرف او آمده بود ، مجبور ساختند . پس بالنتيجه وختانگ به تركان حمله نبرده و آنان را نشگريده است . ( ل - ل ) .\r\n( 2 ) -  Thoros \r\n( 3 ) -  JohnHovannes \r\n","page_name":" 50 ","page_number":56},
  {"content":"\r\n\r\nدستگير كنند در تعقيب او هستند . تا سه روز در ارزروم چراغانى بود « 1 » و توپها گشاد مىدادند . چند روز بعد خبر رسيد كه وختانگ با سپاهى بازگشته است و سخت بر تركان حمله برده و آنها را شكست داده است . لشگريان ترك ، كه از [ معركه 
  ] گريخته بودند ، در دسته‌هاى صد نفرى و دويست نفرى باز مىگشتند .\r\nوقتى كه ما به بايزيد رسيديم خود آنها را در حال بازگشت و عقب نشينى ديديم .\r\nچون به تبريز آمديم همين اخبار را شنيديم .\r\nقاصدى كه از گرجستان به تبريز رسيد آنچه را كه در بالا به ذكر آمد تأييد نمود .\r\n5 - در 28 ژوئيه ( 8 اگوست ) 1723 ميلادى ( 1135 هجرى ) ژوزف اپى ساليميان « 2 » تفليسى ، كه اصلا ارمنى است و مذهب كاتوليك « 3 » را پذيرفته است ، به راه همدان از اصفهان گريخت . وى در آنجا مترجم شركت فرانسوى « 4 » بود .\r\nبه ورودش در رشت ژوزف اپى ساليميان ما را از كيفيت تصرف اصفهان بدست افغانها آگاه ساخت . محمود خان پسر ميرويس افغانى « 5 » در 18 فوريه « اول\r\n\r\n\r\n","description":"","footnote":"\r\n( 1 ) - در متن لغت  donama  كه محرف از كلمه تركى  donama  آمده است ؛ در پاورقى آن را بغلط به معنى محصور توضيح كرده‌اند . ( ك . م ، ل . ل ) .\r\n( 2 ) -  Jo sephApisalaymian \r\n( 3 ) - ممكن است ژزف اپى ساليميان وقتى كه در فرانسه تحصيل مىكرده است به مذهب كاتوليك در آمده باشد . ( ل - ل ) .\r\n( 4 ) - ژزف اپى ساليميان منشى و مترجم آنژدو گاردان (  AngedeGardane  ) كنسول فرانسه در اصفهان بود ؛ و قسمتى از كارها و وظايف گاردان در اصفهان مواظبت و توجه از منافع شركت هند فرانسه مىبود . ( ل - ل ) .\r\n( 5 ) - محمود سابقا در اواخر تابستان سال 1719 ميلادى ( 1131 ه . ق ) با افراد طايفه غلزائى خود به ايران حمله برده و شهر كرمان ( ولى نه ارگ آن را ) تصرف كرده بود . وقتى در كرت دوم محمود به ايران حمله آورد ، لطفعليخان مغضوب واقع شده بود و افراد لشگرش پراكنده شده\r\n","page_name":" 51 ","page_number":57},
  {"content":"\r\n\r\nمارس » 1722 ( 1135 ه . ق ) به ورزنه « 1 » ، كه شانزده فرسخ يا 80 ورست (  Verst  ) با اصفهان فاصله دارد ، رسيد . « 2 »\r\n6 - سردار ( كذا فى الاصل ) عرب در همان روز چاپارى به نزد شاه به اصفهان فرستاد و او را آگاه ساخت كه : مسلما محمود به طرف اصفهان روان است و بايد اقدامات عاجل به عمل آيد . « 3 »\r\n7 - شاه چون شنيد كه محمود بىشك جلوتر خواهد آمد ، سران و اعاظم دربار خود را فرمان داد تا همهء امرا ( كذا فى الاصل ) ، خانها ، بيك‌ها ، بيك‌زادگان ، قوللر « 4 » و قورچيان « 5 » را كه در دسترس بودند آماده سازند ، و افزود كه : توپها و مهمّات را نيز آماده كنيد ، چه بايد به جلوگيرى افغانها بشتابيد و آنها را از آمدن به اصفهان مانع شويد . [ به اين ترتيب 
  ] 18000 نفر [ سپاهى 
  ] و 24 توپ آماده\r\n\r\n\r\n","description":"","footnote":"\r\nبودند و به همين جهت محمود با مقاومت چندانى مواجه نشد .\r\n( 1 ) - اين فاصله بنحو تقريب و تخمين ياد شده است چه ورزنه كه دهى بزرگ و بر جانب جنوب شرقى اصفهان افتاده است به خط مستقيم تا اصفهان 64 ميل مسافت دارد . ( ل - ل ) .\r\n( 2 ) - اين امر را  Dagregister  ، كه در آن حوادث و وقايع روز به روز از اول مارس تا اگوست 1722 ( 1335 ه . ق ) به وسيله رئيس شركت هلندى هند شرقى ثبت شده است تأييد مىكند .\r\n( ل - ل ) .\r\n( 3 ) - نام اين سردار سيد عبد اللّه مشعشع و والى عربستان بود ، و بطورى كه از  Dagregister  برمىآيد ، وى آن وقت در قميشه ، به فاصلهء دو روز راه در جنوب اصفهان ، توقف داشت . ( ل - ل )\r\n( 4 ) - قوللر يا غلامان سپاهيانى بودند كه شاه عباس اول ، عمده از گرجيان و ايرانيان ، فراهم آورده بود ، بيشتر به اين قصد كه انحصار قدرت را از دست قورچيان ، تركمانان و سواران طوائف قزلباش خارج كند .\r\n( 5 ) - قورچيان خدمت خود را در دورهء شاه عباس و جانشينان وى ادامه دادند . اين كلمه از لغت مغولى قور گرفته شده است كه به معنى تيردان و تركش است . ( رجوع كنيد به پروفسور مينورسكى در ترجمه تذكرة الملوك ) ص 32 ، ( ل - ل ) .\r\n","page_name":" 52 ","page_number":58},
  {"content":"\r\n\r\nساختند .\r\n8 - در همان روز مأمورين ( محصّل ) « 1 » به ديه‌ها و روستاها فرستادند و 12000 نفر تفنگچى جمع آورى كردند و آنها را به اصفهان آوردند .\r\n9 - در 20 فوريه ( سوم مارس ) براى دومين بار آنان تعداد سپاهيان خود را باز رسيدند و با 30000 مرد و 24 توپ « 2 » از اصفهان بيرون شدند و به گلون‌آباد ، كه فقط سه فرسخ يا 15 ورست (  Verst  ) با اصفهان فاصله داشت و اينك افغانها بدانجا رسيده بودند ، رو نهادند . « 3 »\r\n10 - در همانروز كه لشگر از اصفهان بيرون شد شاه فرمان زير را براى ارمنيان فرستاد :\r\n« چون من قواى خود را براى جنگ با افغانان فرستاده‌ام شما بايد 300 نفر جوان ارمنى دلير با اسلحه تمام بدر خانه شاه بفرستيد ، كه بعنوان نگهبان بپاسدارى كاخ شاهى بپردازند » .\r\nكلانتر و كدخداى جلفا بفرمان كار كردند و سيصد جوان زورمند ارمنى را به نگهبانى كاخ گماشتند . ساز و برگ آنان كامل بود ، تفنگ ، طپانچه ، شمشير و سپر و قداره داشتند ، و تفنگها و طپانچه‌هايشان ساخت انگلستان و هلند بود .\r\n\r\n\r\n","description":"","footnote":"\r\n( 1 ) - كذا فى الاصل و اين لغت عربى است به معنى جمع آورنده و گردآورنده ماليات است ؛ و در آن زمان به معنى كلمه امروزى مأمور رايج بوده است . ( ل - ل ) .\r\n( 2 ) - اين عدد با آنچه در ساير منابع ذكر شده است از همه جهت تطبيق مىكند جز در اين كه در متن ذكرى از سيد عبد اللّه مشعشع ، كه در قميشه 12000 نفر از سواران خود را گردآورده بود ، و در راه به عمده قواى شاه پيوست ، و به اين ترتيب عدد آنها . . . 42 نفر بالغ گرديد . ( ل . ل ) .\r\n( 3 ) - اين جمله در متن مبهم است و شايد معنى آن چنين باشد كه افغانها هنوز سه فرسخ با گلون آباد فاصله داشتند .\r\n","page_name":" 53 ","page_number":59},
  {"content":"\r\n\r\nقزلباشان « 1 » ساز و سلاح اين 300 نفر ارمنى را بگرفتند و آنها را مرخص كردند و گفتند : « اينك ما را به شما نيازى نيست ، به خانه‌هاى خويش باز شويد و چون ما را به شما احتياج افتد احضارتان خواهيم كرد » . با اينهمه ارمنيان از بازگشت سر برتافتند و گفتند : « شاه به احضار ما فرمان داده است و تنها آنگاه باز خواهيم گشت كه خود بدين كار فرمان دهد . » پس آنگاه آنها را با زور بىاسلحه و ساز و برگ به خانه‌هايشان بازپس فرستادند . « 2 »\r\n11 - در 24 فوريه ( 7 مارس ) 30000 ( كذا فى الاصل ) سپاهيان ايران با 24 توپ با افغانان روبرو شدند . صبح روز بعد شاه مصحوب چاپارى فرمانى كتبى به اعتماد الدوله و ساير امرا به اين مضمون فرستاد : به مجرد وصول و گشودن اين نامه بايد كه تعلل و انتظار را به يك سو نهيد ، بر افغانان حمله بريد و با آنان پيكار نمائيد ، باشد كه خداوند هر كه را مىخواهند پيروز گرداند .\r\n12 - در 25 فوريه ( 8 مارس ) نيمروز سپاهيان ايران به فرمان شاه پيكار با افغانان را آغاز نمودند ، تعبيه لشگر بدين سان بود :\r\nرستم ميرزا فرمانده « نگهبانان شاهى » ، كه برادر وختانگ تفليسى « 3 » بود\r\n\r\n\r\n","description":"","footnote":"\r\n( 1 ) - سپاهيان ايران از سنوات اول قرن شانزدهم به قزلباش يا سرخ سر معروف شده بودند .\r\nعثمانيان اين نام را از اين جهت به پيروان عشايرى شاه اسماعيل داده بودند ، كه آنان كلاهى دوازده تركى ( ياد بود 12 امام شيعه ) به رنگ سرخ بر سر مىنهادند . مؤلف ، كلمه قزلباش را به همه قشون ايران اطلاق مىكند و در برخى موارد حتى در مورد مردمان كشورى ايران نيز آن را به كار برده است . ( ك . م . و . ل . ل ) .\r\n( 2 ) - مقايسه كنيد اين مطلب را با آنچه در كتاب  Krusinski  به نام « انقلاب ايران » چاپ 1729 دبلين ص 22 در شرح اين واقعه آمده است . ( ل - ل ) .\r\n( 3 ) - رستم ميرزا نابرادرى وختانگ خان بود و منصب قوللر آغاسى داشت و فرماندهى افواج قوللر به او مفوض بود .\r\n","page_name":" 54 ","page_number":60},
  {"content":"\r\n\r\nبا مردان خويش در ميمنه قرار گرفت ، اعتماد الدوله « 1 » با لشگريانش در قلب بايستاد ، و قورچى باشى « 2 » با قواى خود بر جانب ميسره ، مقابل امان إله سلطان ، « 3 » سپهسالار لشگريان محمود ، استقرار يافت .\r\nاعتماد الدوله و قورچى باشى با قواى خود به امان اللّه حمله كردند . امان اللّه 60 زنبورك « 4 » داشت ، كه هر يك را بر روى شترى نهاده بودند . وى آنها را در عقب لشگر قرار داده و شترانى كه بر پشت آنها زنبورك سوار شده بود خوابانيده بود . چون ايرانيان بر وى حمله بردند ، امان اللّه مردان خود را واپس كشيد ، ولى به زودى باز ايستاد و فرمان داد آتش زنبوركها را بر روى ايرانيان گشادند .\r\n\r\n\r\n","description":"","footnote":"\r\n( 1 ) - مقصود محمد قلى خان است كه سال پيش به اين منصب گماشته شده بود .\r\n( 2 ) - شيخ على خان كه فرماندهى قورچيان را بر عهده داشت . ( ل . ل )\r\n( 3 ) - شرح كيفيت استقرار سپاهيان ايران و افغانان چنان كه مؤلف آورده است كامل نيست . سيد عبد اللّه مشعشع ، والى عربستان با سواران عرب خود در ميمنه ايران بود و در قلب لشگر اعتماد الدوله و در جلوى او و مردانش فوج مقدم رستم خان قوللر آغاسى قرار داشت . جانب چپ را عليمردان خان والى لرستان با سواران عشيره خود گرفته بود . سالارى لشگر افغان را امان اللّه كه سوارى سخت تجربه ديده بود به عهده داشت . محمود خود در قلب لشگر بود و سردارى سيستانى بنام نصر اللّه جناح چپ سپاه افغان را زير فرمان داشت . ( ل . ل )\r\n( 4 ) - زنبورك ، كه در فارسى به معنى زنبور كوچك است ، به تفنگهاى سبك و گردان گفته مىشود .\r\nمامى دوكلراك (  MamiedeClairac  ) در كتاب « تاريخ ايران از اول قرن حاضر » چاپ پاريس 1750 ميلادى جلد اول ص 233\r\n » Histoiresdeperes depuisleCommence mentdeceSieclePa ris , 0571 - VOL 1 « . \r\nخود دربارهء آن مىگويد :\r\n » Pouvaitporterala foisunePoigneede dallesdemousquet « . \r\n( وى اين اطلاعات را از ژزف اپى ساليميان گرفته است ) . ( ل . ل ) .\r\n","page_name":" 55 ","page_number":61},
  {"content":"\r\n\r\n[ پس آنگاه 
  ] اعتماد الدوله و قورچى باشى و مردان آنها عقب نشستند و رو به گريز نهادند .\r\n13 - قوللر آغاسى سردار « نگهبانان شاهى » ، ( رستم خان ) دليرانه به محمود حمله برد ، و سه بار افغانها را عقب راند . كار سخت بر محمود دشوار افتاد ؛ ولى امان اللّه پس از راندن نيروهاى اعتماد الدوله و قورچى باشى به كمك او آمد . بدين ترتيب امان اللّه و محمود ، سردار نگهبان گارد شاهى را ، كه با مردانش در ميدان جنگ تنها مانده بود ، محاصره كردند . وى دليرانه با محمود به جنگ برآمد ، ولى خيلى زود دريافت كه موقعيت وى و سپاهيانش سخت دشوار گشته است . لشگريان وى نيز راه فرار در پيش گرفتند و او را ، در ميان لشگر افغان با 200 تن افراد « نگهبانان شاهى » ، « 1 » تنها گذاشتند . اينان نيز مىخواستند بگريزند ولى نمىتوانستند . سردار نگهبانان شاهى بر اسبى خوب و راهوار سوار بود ، به اعتماد آن كوشيد كه از معركه جان بدر برد . وى در پيش و افغانانش بدنبال رو بگريز نهاد . به نهرى پهن رسيد و كوشيد تا اسب خويش را از آن بجهاند ، ولى اسب نتوانست از آن نهر پرش كند در آن افتاد . يكى از افغانان كه بدنبال وى بود تپزى بر فرق او كوفت . سردار از اسب به زير افتاد و افغانان ديگر نيزه‌ها در تن او فرو بردند و هلاكش ساختند . « 2 »\r\n\r\n\r\n","description":"","footnote":"\r\n( 1 ) - برحسب لامامى كلراك (  LaMamiedeClairac  ) جلد اول ص 241 اين مردان كه چهار صد تن مرد دلير بودند همه گرجى بودند . ( ل . ل ) .\r\n( 2 ) - من خود به تازگى اين نهر را بازرسى كرده‌ام . در محل به نام كى برزآباد (  Kay - BorzAbad  ) يا كى بوگندى (  Key - Bugandy  ) معروف است . اين كى بفاصله بعيدى از قناتهاى جانب شمال باخترى گلون‌آباد آب مىگيرد و به شكل مارپيچ رو بسوى جنوب شرقى پيش مىرود تا از 600 ياردى خاور قريهء گلون آباد گذشته و به دهكده مخروبه كنونى برزآباد منتهى مىگردد . اين كى نهرى پهن و گود است و ديوارهء آن سفت و ته آن پر لجن است ؛ پهناى آن در\r\n","page_name":" 56 ","page_number":62},
  {"content":"\r\n\r\nبا قتل اين سردار جنگ بپايان آمد . « 1 »\r\n14 - در جريان جنگ فوق محمود را خبر رسيد كه سيد عبد اللّه مشعشع والى عربستان بر خيمه‌گاه وى حمله برده است « 2 » و بايد مدد بفرستد . محمود در آن وقت سخت به كار جنگ مشغول بود و خود در وضعى وخيم قرار داشت . در جواب گفت : « بگذار آنان خزانه مرا غارت كنند و اموال مرا برگيرند . اكنون ما را بايد كه از سر جان به جنگ بپردازيم . اگر آنان پيروز آمدند ، اموال ما را خواهند گرفت ، دير يا زود آن اهميتى ندارد ؛ و اگر بخواست خدا فتح و ظفر ما را نصيب افتاد ، نه تنها اموال خويش را باز به چنگ خواهيم آورد بلكه همهء خزانهء آنان نيز از ما خواهد بود . بدين سان والى عربستان بىمزاحم همهء خزانه و اموال محمود را به باد غارت داد .\r\n15 - چون جنگ به پايان آمد از ايرانيان 1700 نفر و از افغانان 130\r\n\r\n\r\n","description":"","footnote":"\r\nبالا 42 و در آنجا كه سطح آب قرار داد تقريبا 15 پا است .\r\n( 1 ) - شرحى را كه مؤلف از جريان قتل رستم خان آورده است با آنچه در  Dagergister  ، منبعى كاملا مستقل و معاصر ، آمده است تطبيق مىنمايد . جالب توجه است كه كيخسرو خان ، نابرادرى رستم خان و برادر وختانگ خان ، به همين ترتيب وقتى كه در سال 1711 ميلادى ( 1122 ه . ق ) به جنگ افغانان غلزايى مشغول بود ، عرصه هلاك گشت . رجوع كنيد به  SekhniaChkh eidze'sChronicle  كه به وسيله مسيو . ف بروسه (  F . brosset  ) از گرجى ترجمه شده و در كتاب معروف تاريخ گرجستان وى ، جلد 2 ، جزء 2 ، ص 31 آمده است . ( ل . ل ) .\r\nبراى اطلاع از شرح روشن‌تر وقايع جنگ رجوع كنيد به لامامى دوكلراك ، جلد اول ، ص 242 - 238 . كه ذكر آن در پاورقى ص 47 كتاب گذشت .\r\n( 2 ) - در متن لغت صندوق خانه به معنى خزانه به كار رفته است . در ساير منابع آمده است كه والى بر خيمه‌گاه محمود حمله برد و با مردان خويش ، به جاى اينكه از پشت بر دشمن حمله برد ، مشغول غارت اموال او شد . ( ل . ل ) .\r\n","page_name":" 57 ","page_number":63},
  {"content":"\r\n\r\nتن « 1 » كشته شده بودند .\r\nهمه ساز و برگ و زينت ( كذا فى الاصل ) ايرانيان و جباخانه ( كذا ) آنها بدست افغانان افتاد .\r\n16 - پس از جنگ اين انديشه به افغانان دست داد ، كه تواند باشد ايرانيان عمدا عقب‌نشينى كرده باشند . از اين رو سه روز در قرارگاه خويش باقى ماندند كه مبادا بدام افتند . « 2 »\r\n17 - پس از انقضاء سه روز محمود با همهء قواى خويش به طرف اصفهان حركت كرد و هشت روز بر جانب شهرستان « 3 » به جنگ اشتغال يافت ، [ ولى 
  ] پيشرفتى حاصل نكرد و بر او مسلم شد كه نمىتواند شهر را از اين جانب به تصرف درآورد .\r\n18 - محمود دويست نفر افغانى را به گسك ، « 4 » ايروان ، كچر « 5 » و جلفا « 6 »\r\n\r\n\r\n","description":"","footnote":"\r\n( 1 ) - برآوردى كه در اينجا از تلفات ايرانيان و افغانان شده است سخت قليل و ناچيز است . ژوزف اپى ساليميان در تذكره خود تاكيد مىكند كه تعداد كشتگان ايرانى 5 هزار تن و از آن افغانان پانصد تن بود . رجوع كنيد به خلاصه ترجمه اين رساله در كتاب :\r\n AVolumeofOrienta lStudiesPrsented toEdwardG . Browne \r\nص 488 به قلم پرفسور  T . H . Weir  ( ل . ل ) .\r\n( 2 ) - توقف محمود را پس از جنگ ساير منابع تاريخى نيز تأييد مىكنند بر حسب قول كروزينسكى (  Krusinski  ) ( ص 205 - 206 كتاب وى ) حتى وقتى به فكر بازگشت به قندهار نيز افتاد . ( ل . ل ) .\r\n( 3 ) - شهرستان قريه‌اى است در شمال پلى به همين نام ، در كنار رودخانهء زاينده رود ، بر جانب شرقى اصفهان ؛ و از آنجا تا مركز اصفهان سه ميل مسافت بيش نيست .\r\n( 4 ) -  Gask \r\n( 5 ) -  Kocher \r\n( 6 ) - اين اسامى همه نامهاى محله‌هاى جلفا است و وجه تسميه آنها از اين قرار است كه ساكنان\r\n","page_name":" 58 ","page_number":64},
  {"content":"\r\n\r\nفرستاد تا ببيند قشون ايران در آنجا هست يا نه . اين دويست نفر به امكنه فوق شتافتند و معلوم داشتند كه در آنجا هيچ ايرانى جز برزگران وجود ندارد و هيچكس نبود كه با آنان به ستيزه برخيزد . همين افغانان به محمود خبر آوردند كه حتى يك نفر ايرانى هم در ناحيت ارمنيان نبود . اين امر در 9 ( 20 مارس ) اتفاق افتاد .\r\n19 - 10 ( 21 مارس ) محمود سوار شد و با همهء سپاه خويش به باغ فرح‌آباد « 1 » رفت ، و مقر خويش را در باغ فرح‌آباد قرار داد ، و لشكر را به تصرف محلات گسك ، ايروان ، تبريز ، دشتى و همچنين قاراگل (  Qaragel  ) كچر (  kocher  ) و جلفا فرستاد « 2 » . منطقهء اشغالى آنان تا به حد زاينده رود رسيد « 3 » . در اين\r\n\r\n\r\n","description":"","footnote":"\r\nاوّليهء اين محلت‌ها ، نام شهرها و ديهاى ارمنستان و آذربايجان را كه ، خود از آنجا آمده بودند ، بر محله‌هاى خويش نهاده بودند .\r\n( 1 ) - شاه سلطان حسين مبالغ خطيرى در ساختمان باغ و قصر خويش در فرح‌آباد خرج كرد و افراط را در اين باب به نهايت رسانيد . فرح‌آباد در جنوب غربى جلفا و به فاصله 5 / 3 ميل از مركز اصفهان قرار دارد .\r\nولينسكى (  Volynsky  ) ، سفير روسيه ، يك بار در سال 1717 ميلادى در قصر فرح‌آباد بحضور شاه بار يافته است .  Joh nBellofAntermony  كه در هيئت روسى سمت جراح داشته است ، فرح‌آباد را جائى سخت دلپذير تعريف مىكند كه با گلستانها ، چشمه‌ها و آبشارها زينت شده است و دور تا دور آن را باغستانها و چمن‌زارهائى براى نگاهدارى هر گونه حيوانات شكارى احاطه كرده است . ( سفرنامه ، جلد 1 ، ص 196 ) همچنين رجوع كنيد به كتاب  ASurveyof PersianArt  جلد 2 ، ص 1334 - 1436 و كتاب اصفهان در سلسلهء آثار ايران از  M . A . Godard  شماره 1 ، ص 166 - 167 چاپ سال 1937 ميلادى ( ل . ل ) .\r\n( 2 ) - اشغال جلفا به دست محمود موضوع قطعه شعرى است كه سراپيون حكيميان (  Serapion Hekimian  - ) به زبان ارمنى سروده است . رجوع كنيد به  Bazmavep  ، در روزنامه ارمنى صومعه سن لازار :  » TheArmeni anJournaloftheSt . LazarusMonastery «  . چاپ ونيز ، 1850 ميلادى ، شماره 8 ، 9 و 11 . ( ل . ل ) .\r\n( 3 ) - در متن ارمنى قريهء  Chandaru  آمده است كه بىشبهه تحريفى از كلمه زاينده رود مىباشد .\r\n","page_name":" 59 ","page_number":65},
  {"content":"\r\n\r\nمنطقه چندين دهكده وجود داشت ، كه همهء آنها را خراب كردند ، و هر كس را كه بدست آنها افتاد كشتند ، و هر چه را كه در اين دهكده‌ها يافتند به باد غارت دادند .\r\n20 - در همانحال محمود به 7000 تن « 1 » از مردان خويش دستور داد كه بسوى پل مارنان « 2 » پيشروى كنند و با جنگ راه خود را از آن ناحيه باز نمايند .\r\nاينان با سپاهيانى ايرانى درآويختند و محلات چهار سوى بزرگ و كوچك و نيمى از محلهء عباس‌آباد « 3 » را بگرفتند و غارت كردند . سپس محمود سپاهيان خود را از عباس‌آباد فرا خواند و بدانها گفت : « بايد شما دست از جنگ بداريد تا من بتوانم بر همهء مداخل و مخارج جلفا ، كه در مقابل شهر [ اصفهان 
  ] است ، سدها و حصارها برآورم ، و چون اين [ راه 
  ] ها را محكم و مسدود ساختيم [ آنوقت 
  ] مىتوانيم به جنگ ايرانيان بپردازيم ، ولى بدون اين استحكامات از جنگ سودى حاصل نمىگردد » .\r\n21 - پس از اينكه محمود جلفا را اشغال كرد ، اهالى آن تا چهار روز براى اظهار اطاعت و انقياد بنزد محمود نيامدند . وى مردانى را به احضار كلانتر و بزرگان جلفا فرستاد و چون جلفائيان به نزديك او آمدند ، رئيس ديوان عدالت يا قاضى بزرگ دربار محمود ، كه نامش محمد نشان « 4 » بود ، نزد ارمنيان جلفا آمد\r\n\r\n\r\n","description":"","footnote":"\r\n( 1 ) - اين رقم بىشك اغراق آميز است . احتمال دارد كه عده آنها از 3000 نفر متجاوز نبوده باشد . ( ل . ل ) .\r\n( 2 ) - غربىترين پلهاى اصفهان ( در اطراف شهر ) بر روى زاينده رود .\r\n( 3 ) - محله عباس‌آباد در شمال رودخانه زاينده رود واقع شده است و از پل اللّه ورديخان تا به پل مارنان ادامه دارد . خطاست كه گفته شود در اين موقع افغانها نيمى از اين محله را به تصرف خويش درآورند . ( ل . ل ) .\r\n( 4 ) - محمد نشان ، بطورى كه از كتاب  Kor tNarigtVandeSeer  بنام\r\n FriarAlexanderof Malabar droevigondergang derresidtie - stadSpahan \r\nبرمىآيد ، مردى بىرحم و خشن بوده است .\r\n","page_name":" 60 ","page_number":66},
  {"content":"\r\n\r\nو گفت :\r\n« اينك چهار روز است كه ما بدينجا آمده‌ايم ، چرا شما براى پاى بوسى محمود حضور نيافته‌ايد ؟ وى بر شما سخت خشمناك شده است و ما را فرمان داده است تا همهء ارمنيان را قتل عام نماييم . » ارمنيان پاسخ دادند : « فرمان محمود راست ولى ما را هيچ گناهى كه سزاوار قتل عام باشد به گردن نيست . شما چگونه دست خود را به خون ما بىگناهان مىآلاييد . ما رعاياى وفادار شاه خويش هستيم و نيمى از هم مسكنان ما در جلفا ، از مرد و زن و بچه ، به شهر اصفهان فرستاده شده‌اند . اگر بىاحضار شما بپاى بوسى محمود مىآمديم ، و اين خبر به گوش شاه يا سرداران او مىرسيد ، بىشبهه نيمى از ما مردم جلفا را كه در شهر هستند از دم شمشير مىگذرانيدند . اين است علت و سبب اينكه از سر خويش به نزد شما نيامديم ، حالى خواستار عنايت و التفات محمود مىباشيم » . « 1 »\r\nوقتى ارمنيان چنين پاسخ دادند ، واسطه آنان ، كه قاضى يا مفتى بود سخت در پيشگاه محمود بضراعت و الحاح بكوشيد تا عذر بىگناهى آنان مقبول افتد . محمود جواب داد : « از خون ارمنيان درگذشتيم ولى آنان را 120000\r\n\r\n\r\n","description":"","footnote":"\r\n FriarAlexander \r\nكه از كشيشان طايفه كارمليت بوده است و در هنگام محاصره در اصفهان توقف داشته است . ماسوف عليه ه . دنلپ (  H . Dunlop  ) ترجمهء انگليسى  KortNarigt  را در مجله شاهى آسياى مركزى (  TheRoyalCen tralAsianJournal  ) جلد 23 ، ص 643 - 653 منتشر ساخته است . متن خطى آن در بايگانى مستعمرات هلند  KoloniaalArchiv  تحت شماره 1893 قسمت 346 در هاگ (  Hague  ) از بلاد هلند مضبوط است . ( ل . ل )\r\n( 1 ) - كروزينسكى در كتاب سابق الذكر خود آورده است ( ص 222 ) كه چون جلفا سقوط كرد معتبرين و سران آن محلت به اردوگاه افغانان رفتند تا با محمود صلح نمايند . همچنان رجوع كنيد به  LaMamiedeClairac  جلد اول ، ص 276 ( ل . ل ) .\r\n","page_name":" 61 ","page_number":67},
  {"content":"\r\n\r\nتومان « 1 » جريمه مىكنم . بايد فورا فرمان به كار بندند و [ آن را 
  ] تأديه نمايند ، و [ با اين گفتار 
  ] ارمنيان را مرخص كرد . ارمنيان چون رخصت بازگشت يافتند به نزد محمد نشان رفتند ، و خود را به پاى او انداختند و با ناله و گريه و فرياد به دو متوسل شدند و گفتند : « ما از كجا چنين مبلغى را مىتوانيم فراهم آوريم كه به شما بدهيم .\r\nبياييد تا كليد خانه‌هاى خويش را به شما تسليم داريم ، برويد و هر چه در آنها است برگيريد تا از آن شما باشد » .\r\nارمنيان چون تضرع و زارى بسيار كردند ، محمد نشان نزديك محمود خان رفت . در بازگشت خويش مدت درازى با ارمنيان گفتگو كرد و سرانجام آنان را واداشت كه با پرداخت هفتاد هزار تومان ( 70000 ) موافقت نمايند . « 2 » ارمنيان به محمود سند سپردند ، و مأمورى براى جمع‌آورى هفتاد هزار تومان از جلفا تعيين گرديد . مأمور محمود و كلانتر و بزرگان جلفا به دور خانه‌ها راه افتادند ، و از هر خانه هر آنچه جواهر ، مرواريد ، طلا ، نقره و پارچه‌هاى زرى ( زرباف كذا ) بود بگرفتند و همه را در جايى جمع آوردند . پارچه‌هاى زرى را ، كه با تارهاى سيم و زر بافته شده بود ، به ربع قيمت واقعى به حساب آوردند ، جواهرات ، مرواريدها و طلا هر چه بود ، همه را با ترازوى علافى كه با آن جو مىكشند ، وزن نمودند و هر مثقال « 3 » را برابر يك هزار دينار قيمت حساب كردند ، به اين معنى كه آنچه در واقع بيش از 20000 تومان ارزش داشت [ فقط 
  ] نه هزار تومان « 4 » براى آن ارزش\r\n\r\n\r\n","description":"","footnote":"\r\n( 1 ) - اين رقم را  Krusinski  در ص 222 و  LaMamiedeclairac  جلد اول ، ص 276 تأييد مىنمايند .\r\n( 2 ) - در اين زمان تومان دو ليره و دو شلينگ ارزش داشت . ( ل . ل )\r\n( 3 ) - هر مثقال وزن 7116 شعير ( حبه  Grain  ) است . ( ل . ل )\r\n( 4 ) - هر تومان ده هزار دينار بود ( در مغولى تومان بمعنى ده هزار است ) . در سال 1934 ارزش دينار را ده برابر ترقى دادند از اين رو اكنون در هر ريال 100 دينار بيش وجود ندارد ، همچنانكه هر تومان فقط يك هزار دينار است .\r\n","page_name":" 62 ","page_number":68},
  {"content":"\r\n\r\nقائل شدند . پس آنگاه ارمنيان گفتند : « اكنون ديگر بيش از اين نمىتوانيم چيزى بپردازيم ، باقى را وقتى كه راههاى شهر ( اصفهان ) باز شد بر عهده خواهيم گرفت . آنان [ افغانان 
  ] همچنان 62 دختر « 1 » از جلفا ببردند و پس از اينكه مدتى آنها را نگاهداشتند ، پنجاه تن از آنها را باز آوردند و 12 تن ديگر را به عنوان زنهاى خويش نگاهداشتند . « 2 »\r\nعلاوه بر اينها 5000 جامهء بلند ابريشمى ، (  Satin  ) پنبه‌يى (  Ghutini  ) ، پارچه‌هاى پر پهنا ، و شالهاى پشمين نيز از [ ارمنيان 
  ] بگرفتند ، و به سربازان خود دادند ، كه تن‌پوش خويش سازند . آنان همچنان تعداد زيادى لحاف ، تشك و بالش همه از پارچه‌هاى زرى ، حرير ، قلمكار پنبه‌يى [ نفيس 
  ] بگرفتند . نه بهاى جامه‌ها و نه رختهاى پنبه‌يى را هيچكدام به حساب بخشى از جرمانه محسوب نداشتند . از اينها گذشته زيورهاى كليساها را بدزديدند ، و در برخى از خانه‌ها داخل شدند و آنها را غارت كردند و برخى را ويران ساختند .\r\n22 - محمود مخارج جلفا را با ديوار مسدود نمود و آنها را نيك مأمون ساخت . سپاهيان ايران نيز از جانب خويش چنين كردند ، و چون اين تعبيه‌ها به عمل آمد [ طرفين 
  ] جنگ را دنبال كردند ؛ نتيجه آنكه افغانان نتوانستند يك كف\r\n\r\n\r\n","description":"","footnote":"\r\n( 1 ) - كروزينسكى در صفحهء 222 كتاب خويش آورده است كه افغانها 50 دختر از شريف‌ترين خاندانهاى ارمنيان بگرفتند . در  Dagregister  ( يادداشتهاى روزانه ) هلندى در حوادث روز 25 مارس 1722 آمده است كه افغانها 42 دختر از ارمنيان بگرفتند ؛ زيباترين آنها را محمود براى خود نگاهداشت ، و بقيه را به مشاورين خود واگذاشت . ( ل . ل ) .\r\n( 2 ) - بر حسب قول كروزينسكى ( ص 222 ) و ساير منابع ، اين دختران به هنگام دستگيرى چنان زارى و شيون و خروش مدهشى از خويش برآوردند كه افغانان را نيز دل بر ايشان بسوخت ، و بسيارى از آنها را به خانه‌هاى خود باز فرستادند . ( ل . ل ) .\r\n","page_name":" 63 ","page_number":69},
  {"content":"\r\n\r\nدست از شهر را به تصرف خويش درآورند . « 1 »\r\n23 - محمود كه ديد نمىتواند شهر را بگيرد كوشيد تا ميانجى پيدا كند ، مگر [ بر اساس 
  ] گرفتن ايالت خراسان و كرمان و [ غرامت 
  ] چند هزار تومان با شاه آشتى كند ، و از اصفهان كنار رود . كسان محمود بوى اندرز دادند :\r\n« چنين مكن چون شاه هنوز چندان در فشار و زحمت نيافتاده است كه تا بدين حد تنزل نمايد ، [ موافقت كند 
  ] چنين سرزمين [ وسيع 
  ] و پول [ هنگفتى 
  ] براى تاوان داده شود ، و اگر چنين كنى براى ما بد خواهد شد ، چه ايرانيان در خواهند يافت كه ما در وضعى سخت و نامطلوب قرار گرفته‌ايم » . محمود جواب داد : « پس ما را چه بايد كرد ؟ چندين سختى و مرارت را به خاطر آمدن بدينجا تحمل كرده‌ايم ، شهر را نيز نمىتوان بگيريم ، با اين همه شما مرا نمىگذاريد ميانجى [ نزديك 
  ] شاه بفرستيم « 2 » . محمود و سردارانش بعد با يكديگر رأى زدند و بر آن\r\n\r\n\r\n","description":"","footnote":"\r\n( 1 ) - در متن ارمنى كتاب كلمهء (  Koslaken  ) آمده است ، در حالى كه واضح است كلمهء (  Kaqaken  ) به معنى « از شهر » مقصود مىباشد . اين مسئله نتواند باشد كه لغت  Koslaken  بر حسب اشتباهى در حروف چينى ، پيش آمده باشد . چونكه در پاورقى آن متن توضيح داده شده است و مخصوصا قيد كرده‌اند كه اين كلمه نام محلى است . پرفسور پاتكانوف در يادداشت شمارهء 35 خويش مىگويد كه نتوانسته است در ساير منابع چنين كلمه و يا اسمى را بدست بياورد .\r\nممكن است اشتباه از اينجا ناشى شده باشد كه در هنگام كتابت كلمه ( در رسم الخط ارمنى ) حروف دوم و سوم را به هم چسبانيده باشند .\r\n( 2 ) - لامامى دوكلراك (  laMamiedeClairc  ) باستناد قول ژزف اپى ساليميان مىگويد : « محمود در واقع با شاه در اين مرحله وارد گفتگو شد ولى شرايط او سخت در نظر ايرانيان سنگين آمد » .\r\nرجوع كنيد به تاريخ او جلد 1 ، ص 290 - 291 . بنابر قول كروزينسكى (  Krusinski  ) ( ص 208 ) محمود پس از دريافت پيامى از سيد عبد اللّه مشعشع ، والى عربستان ، كه مانند خود او سنى بود ، حاكى از اينكه شاه حاضر است وى را اميرى مستقل بشناسد ، از جميع حقوق خود بر قندهار صرفنظر نمايد و مبلغ بسيار هنگفتى به وى غرامت بپردازد ، به شرطى كه محمود نيز\r\n","page_name":" 64 ","page_number":70},
  {"content":"\r\n\r\nشدند كه چاره‌يى نيست جز اينكه شهر را از چهار سو در حصار بگيرند و همه راهها را بر آن ببندند تا هيچ آذوقه بدان نرسد ، و ايرانيان دچار قحط و غلا شوند ، تا شايد بدين سان آنان وادار به تسليم گردند ، و اگر از اين راه نتوانند شهر را به تصرف درآورند ، به هيچ صورت ديگر گرفتن آن ممكن نخواهد بود . محمود اين راهنمايى را بپذيرفت ، و فرمان داد تا همهء راهها را بر شهر مسدود سازند ، چنان كه هيچكس نتواند بدرون شهر راه يابد ، و بدينسان ايرانيان را در وضعى سخت دشوار افكنند ، و متعاقب آن قحط و غلا شهر را فرا گرفت . « 1 »\r\n24 - در جريان اين آشفتگىها ، سه نفر از خانها ، يعنى فرج اللّه خان از همدان ، شاهورديخان « 2 » و زنگنه خان با پنج هزار تن سپاهى به طرف اصفهان پيش مىآمدند تا شاه را يارى دهند . جاسوسان محمود وى را بر كماهى اين امر آگاه ساختند . وى نصر اللّه « 3 » سلطان « كور » را فرمان داد تا فورا با چهار هزار مرد\r\n\r\n\r\n","description":"","footnote":"\r\nدر مقابل ، سپاهيان خود را از اصفهان بردارد ، با شاه داخل گفتگو و مذاكره شد . در مقابل اين پيشنهادها محمود نيز پيشنهادهايى كرد كه در نظر شاه و وزيران وى قابل قبول نيامد . ( ل . ل ) .\r\n( 1 ) - اين وقايع همه انتظار مىرفت : چه محمود نتوانست محاصره اصفهان را كامل كند ، و همه راهها را بر آن مسدود سازد ، مگر وقتى كه نه تنها پايگاه محكمى براى خويش در شمال رودخانه زاينده‌رود ، و يا نزديك خود شهر بدست آورد ، بلكه توانست خط محاصره خود را نيز تا به جانب باخترى و شمالى شهر توسعه دهد . البته تا آخر آوريل 1722 ميلادى وى بر انجام همهء اين امور توفيق نيافت . ( ل . ل ) .\r\n( 2 ) - شاهوردى خان برادر عليمردان خان والى لرستان بود . ( ل . ل ) .\r\n( 3 ) - نصر اللّه زردشتى و از سيستان بود و بنام « كور سلطان » شهرت داشت ؛ چه عادت وى آن بود كه يك چشم خويش را ببندد . ( رجوع كنيد به كروزينسكى  Krusinski  تاريخ انقلاب ايران ، ص 274 ) وى سردارى سخت قابل بود و بىشبهه دليرى و كاردانى او در امور لشگرى سبب شده بود كه با همهء اختلاف مذهبى در نزد افغانان به فرماندهى و سپهسالارى برسد . وى در عين حال مردى خوش قلب و مهربان بود و همواره با ارمنيان خوش رفتارى مىكرد .\r\n","page_name":" 65 ","page_number":71},
  {"content":"\r\n\r\nبه جلو ايشان شتابد .\r\n[ اين عده چون 
  ] سه فرسخ از اصفهان [ دور شدند 
  ] صبحگاه به ايرانيان كه در خيمه‌هاى خود غنوده بودند رسيدند ، بىدرنگ بر آنان حمله بردند و [ بسيارى را 
  ] بكشتند و [ باقى را 
  ] پراكنده ساختند . از ايرانيان 1500 تن كشته شدند و باقى راه فرار در پيش گرفتند . اسلحه ، تجهيزات ، وسايل ، آذوقه و خزانهء آنها نيز بدست افغان‌ها افتاد و آنان همه را نزد محمود آوردند .\r\n25 - عليمردان خان كه اين زمان با 7000 سپاهى در خوانسار بود مىخواست به كمك شاه به اصفهان برود ولى چون سرنوشت سه خان مذكور به گوش او رسيد ، در خوانسار توقف كرد . « 1 »\r\n26 - در ماه ژوئيه خان بختيارى « 2 » از راه نجف‌آباد با 8000 نفر به كمك شاه حركت كرد . به مجرد اينكه خبر رسيد يك چنين عده‌يى به كمك شاه مىآيند ، محمود بىدرنگ نصر اللّه سلطان « كور » را فرمان داد تا 4000 مرد بردارد و به جلوگيرى آنان بشتابد . اينان چون چهار فرسخ يا بيست ورست (  Verst  ) از اصفهان دور شدند بامدادان پگاه به سپاهيان ايران برخوردند و ديدند كه آنان در باغها پراكنده شده‌اند و به خوردن ميوه اشتغال دارند . كور سلطان و مردانش بىدرنگ بر بختياريان حمله بردند و سه هزار تن را به خاك هلاك افكندند و بقيه\r\n\r\n\r\n","description":"","footnote":"\r\n( 1 ) - اين گفته صحيح نيست . چه عليمردان خان همين كه زخم او بهبود يافت به قصد خلاصى اصفهان از خرم‌آباد حركت نمود . در راه پيامى نزديك شاه فرستاد و اكيدا خواستار شد كه والى عربستان را ، ( كه البته نه بىجهت وى را به عدم انجام وظيفه فرماندهى متهم مىساخت ) ، معزول سازد و او را ( عليمردان ) بجاى او منصوب نمايد . شاه امتناع ورزيد و عليمردان خان ، كه نتوانست همكارى سرداران ديگر را ، كه در اصفهان بودند ، جلب نمايد ؛ به استخلاص شهر توفيق نيافت . ( ل . ل ) .\r\n( 2 ) - نام وى قاسم خان بود . ( ل . ل ) .\r\n","page_name":" 66 ","page_number":72},
  {"content":"\r\n\r\nسر بگريز نهادند . « 1 »\r\n27 - در همان روز اعتماد الدوله و احمد آقاى خواجه ، كه سردار نگهبانان شاهى « 2 » بود ، از دروازهء طوقچى « 3 » با هشت هزار مرد از شهر اصفهان بيرون شدند ، تا با افغانان درآويزند . اعتماد الدوله خيلى زود رو بفرار نهاد ، ولى احمد آقا دليرانه جنگ كرد . سرانجام وى نيز شكسته شد و راه فرار پيش گرفت . از ايرانيان هزار تن كشته شدند و باقى در حصار شهر گريختند . « 4 »\r\n28 - در اين ماه [ ژوئيه 
  ] كار قحط و غلا در شهر از بد به بدتر گراييد .\r\nگندم هر منى « 5 » 8 تومان بها يافت .\r\n\r\n\r\n","description":"","footnote":"\r\n( 1 ) - با اينكه بختياريانى ، مانند عليمردان خان و مردانش ، نتوانستند اصفهان را ( از افغانان ) مستخلص سازند ، بدين آسانى نيز چنان كه در متن آمده است رانده و پراكنده نشدند ، و در بيش از يك مورد ، شجاعت و جسارت خود را هنگام درآويختن با افغانان ثابت داشتند . ( ل . ل ) .\r\n( 2 ) - احمد آقا پس از مرگ رستم خان ، نابرادرى وختانگ ششم ، به سمت قوللر آغاسى منصوب گشت . وى مردى سخت شايسته و دلير بود . ( ل . ل ) .\r\n( 3 ) - دروازهء طوقچى كه اينك در حال حاضر اثرى از آن بر جاى نيست بر جانب شمال شرقى شهر قرار داشت . ( ل . ل ) .\r\n( 4 ) - بايد دانست در اين واقعه والى عربستان و نه اعتماد الدوله با احمد آقا در كار نبرد با افغانان شركت داشت ، و كوتاه آمدن والى و افرادش در يك لحظه و موقع حساس فتح را به شكست مبدل ساخت . ( ل . ل ) .\r\n( 5 ) - « من » معادل كلمه ارمنى  Qitr  كه از ريشه يونانى  Litra  مشتق شده است . در ايران مايعات و جامدات را هر دو به وزن خريد و فروش مىكنند نه به كيل و اندازه . « من » تا پيش از قبول دستگاه مترى در سرتاسر كشور به كار مىرفت ولى وزن آن نه تنها در ازمنهء مختلف بلكه در امكنهء مختلف نيز تغيير مىكرد . من تبريز برابر 6 پوند و 9 انس انگليسى است و من شاه يا من شاهى درست دو برابر آن است . من هاشمى كه تنها در نواحى و ايالات جنوبى به كار مىرود ، برابر 116 پوند ( وزن انگليسى ) است و من رى كه فقط در رى و نواحى اطراف آن مورد استعمال دارد در حدود 30 پوند است . منى كه در متن بدان اشاره شده است بىشبهه من شاه\r\n","page_name":" 67 ","page_number":73},
  {"content":"\r\n\r\nبرنج هر منى 10 تومان .\r\nروغن هر منى 12 تومان .\r\nتخم مرغ هر دانه 200 دينار « 1 » .\r\nديگر در شهر گوسفند ، گاو ، اسب و شتر باقى نماند كه به مصرف خوراك رسد ، از اين رو آنان [ مردم شهر 
  ] به خوردن گوشت خر ناگزير شدند كه هر من آن دو تومان قيمت داشت . ساير خوردنيها نيز همچنين سخت كمياب و به غايت گران بود ؛ در نتيجه از شدت گرسنگى مردم شهر ، به خوردن گوشت سگان ، گربگان و پوست و فضولات جانوران و كفش‌هاى كهنه و حيوانى كه مىتوانستند بگيرند ، ناچار شدند . گرسنگى چندان بود كه جوانى پستانهاى خواهر مرده خويش را بريد ، و بسيارى از مردم فرزندان خود را جوشانيدند و يا كباب كردند و خوردند « 2 » . چنين بود قحطى و گرانى در شهر اصفهان ، ولى خداوند به ارمنيان رحمت و عنايت فرموده بود ، چه در جلفا خوراكيها چندان فراوان بود كه نان هر من صد دينار . و يك گوسفند به 150 تا 200 دينار ارزش داشت ، و ساير خوراكيها به همين نسبت ارزان و فراوان بود . « 3 »\r\n29 - شاه كه ديد تمام راهها بر روى وى مسدود شده است ، و هيچ چيز خوردنى در اصفهان باقى نمانده است ، و هر روز تعداد مردگان در افزايش است ،\r\n\r\n\r\n","description":"","footnote":"\r\nاست كه در اطراف اصفهان و ساير مناطق كشور به هنگام پادشاهى شاه سلطان حسين معمول در حال حاضر من شاه ( در اصفهان و اطرافش ) به كار مىرود و معادل 6 كيلو است . ( ك . م . ل . ل )\r\n( 1 ) - بطورى كه توضيح داده شد در هر تومان پول آن زمان ده هزار دينار وجود داشته است .\r\n( 2 ) - رجوع كنيد به  FriarAl exanderofMalabar  در مجله  RoyalCantr alAsiaticJournal  جلد 23 صفحه 649 كه يك چنين تفصيلاتى را در اين مورد آورده است ، و نگاه كنيد به كتاب مفيد زبدة التواريخ تأليف محمد محسن ورق 207 و  Daregister  در دوازدهم و بيست و چهارم اگوست 1722 . ( ل . ل ) .\r\n( 3 ) - موضوع بحث  Dagreister  در 14 ژوئيه 1722 راجع به اين است كه خواروبار در جلفا ارزان\r\n","page_name":" 68 ","page_number":74},
  {"content":"\r\n\r\nفرمان داد تا شورايى از سرداران و بزرگان دربارش تشكيل يافت و بدانها گفت :\r\n« ما نمىتوانيم محمود را ، كه اصفهان در حصار اوست ، و تمام مداخل و مخارج شهر را بر ما گرفته است ، از شهر برانيم . تنها چارهء كار اين است كه فرستاده‌اى نزد محمود فرستيم و ببينيم ، اگر بخشى از كشور را به او واگذاريم آيا وى تنها شهر [ اصفهان 
  ] را براى ما رها مىكند يا خير ؟ همه با وى در اين سخن هم آواز شدند . [ پس 
  ] شاه فرستاده‌اى نزد محمود فرستاد و به دو فرمان داد : « برو و به هرطور كه بتوانى با محمود كنار آى ، [ تنها 
  ] بدين شرط كه وى با ما بر سر صلح آيد ، اين شهر را بگذارد و كنار رود » . « 1 »\r\n30 - شاه فرستاده خويش را به نزد محمود گسيل داشت و پيام داد :\r\n« پنجاه ، شصت تا صد هزار تومان پول نقد ، ايالات كرمان و خراسان را به شما مىدهم ، و دخترم را هم به عنوان عروس نزد تو مىفرستم . بيا با هم صلح كنيم ، و چون پدر و فرزند باشيم ؛ [ هيچ شرط ديگرى هم لازم نيست 
  ] تنها تو بايد كه از سر اين شهر برخيزى و بر كنار روى » . فرستاده به نزد محمود رفت و از هر آنچه شاه گفته بود وى را بياگاهانيد .\r\n31 - محمود با اين پيشنهادها راضى نشد و فرستاده را چنين پاسخ گفت :\r\n« صد هزار تومان و ايالاتى كه به من پيشكش مىكنى هم اكنون از آن من است .\r\n\r\n\r\n","description":"","footnote":"\r\nو فراوان بود . ( ل . ل ) .\r\n( 1 ) - بر حسب آنچه در  Dagregister  آمده است ، محمود در اوايل ماه اگوست پيشنهاد صلح نمود ، ولى شرايط او سخت بر شاه و اطرافيانش سنگين افتاد . در آن زمان هنوز اميدى به استخلاص شهر مىرفت . با اين وصف دو ماه بعد هر نوع اميدى از اين گونه بر كنار نهاده شد ، و شرايط چندان وحشت‌انگيز گرديد كه شاه و امرايش ناچار شدند با تسليم بلا شرط موافقت كنند . در ميان همه منابع و مدارك ديگر ، نگاه كنيد به نامه نماينده شركت هند شرقى انگليسى مقيم اصفهان مورخ 22 ( 31 اكتبر ) 1722 ميلادى در مجموع اسناد ايران و خليج فارس (  PersiaandPe rsianGulfRecords  ) جلد چهاردهم . ( ل . ل ) .\r\n","page_name":" 69 ","page_number":75},
  {"content":"\r\n\r\nپول و كشور مرا دارى به من مىدهى . ديگر آنكه دختر خود را به من مىدهى .\r\nدختر تو مرا به چه كار مىآيد ؟ دختران و كسانت را همه به بندگان خويش خواهم داد . آنچه را كه انديشيده‌اى همه بر معيار عقل نادرست است . من دست از اصفهان بر نخواهم داشت » . محمود چنين پاسخ داد و [ سپس 
  ] فرستادهء شاه را مرخص كرد و به دو فرمان داد برود و همه را آنچه كه شنيده است با پادشاهش باز گويد . « 1 »\r\n32 - فرستاده ، بمحض بازگشت . شاه را بر آنچه از محمود شنيده بود آگاه ساخت . شاه و بزرگان [ دربارش 
  ] به فكر فرار « 2 » از شهر افتادند . ولى چون ديدند كه راهها همه بسته است و راه فرارى در بين نيست ، به مشورت پرداختند و [ سرانجام 
  ] به اين نتيجه رسيدند كه هيچ چارهء جز تسليم نيست ، تا خود و شهر را بدست محمود بسپارند . اين تصميم در روز 11 ( 22 اكتبر ) گرفته شد .\r\n33 - در روز 12 ( 23 اكتبر ) براى شاه فقط سه نفر شتر باقى مانده بود .\r\nوى آنها را قربانى كرد و گوشت آنها را در ميان مردم تقسيم نمود ، و با چشم اشكبار نماز و دعاى خويش را به جاى آورد . ظهر همان روز ، شاه با بزرگان [ دربارش 
  ] سوار بر اسب شد ، « 3 » تا به پاى كوه صفه پيش راند و در آنجا عنان باز\r\n\r\n\r\n","description":"","footnote":"\r\n( 1 ) - محمود ، كه مىديد اصفهان دارد نفس آخرين خود را مىكشد ؛ ديگر براى قبول هيچ شرطى آماده نبود . نماينده شركت هند شرقى انگليسى شرايط محمود را جسورانه و قاطع توصيف مىكند چنان كه از شاه مىخواست خود به پاى خويش به اردوگاه دشمن رود و در آنجا براى زندگى و تاج و تخت خويش به مراد دل و اراده محمود اعتماد نمايد . نگاه كنيد به نامه مورخ 20 ( 31 اكتبر ) كه از اين پيش نيز به آن اشارت رفت . ( ل . ل ) .\r\n( 2 ) - اين بيان درست نيست . شاه تا اواخر ژوئيه در انديشهء كوشش براى فرار بود ، ولى در آنوقت ديگر در نظر او آشكار شد كه دام بيش از اندازه سخت است . ( ل . ل ) .\r\n( 3 ) - بر اسبهائى كه از محمود به عاريت گرفته شده بود سوار شدند . چون هر آنچه اسب در شهر وجود داشت خورده شده بود . ( ل . ل ) .\r\n","page_name":" 70 ","page_number":76},
  {"content":"\r\n\r\nكشيد . از آنجا كسى را به نزد محمود فرستادند تا وى را آگاه سازد كه شاه براى ديدار او آمده است ، و مىخواهد خويش را در پناه حمايت و حراست او قرار دهد .\r\nافغانان پاسخ دادند كه محمود به خواب است ، و بايد صبر كنند تا از خواب بيدار شود . در واقع محمود خواب نبود ، ولى از روى عمد به فرستاده چنين پاسخ دادند . آنان شاه را بر پشت اسب نيم ساعت پاى كوه صفه در آفتاب نگاهداشتند و سپس به نزد محمودش بردند . « 1 »\r\n34 - وقتى كه شاه وارد اطاق شد . محمود نشسته بود . محمود برخاست و شاه به دو گفت « سلام عليكم » . محمود كه ، بر چهره شاه نظر نمىكرد و چشم بر كف اطاق دوخته بود ، جواب داد ، « و عليكم السلام » . محمود [ سپس 
  ] نشست و شاه را به جائى « 2 » پائين‌تر بردند كه در [ آنجا 
  ] وى نيز بنشست . با دست خود ، شاه جقه « 3 » از سرپوش خويش جدا كرد و به وزير [ اعتماد الدوله 
  ] محمود داد و از وى خواست آن را به محمود بدهد تا بر سر خويش بگذارد . وزير [ اعتماد الدوله 
  ] آن را بگرفت تا به محمود دهد و او از گوشهء چشم به دو چنان مىنگريست كه جقه را قبول نخواهد كرد .\r\nبنابراين وزير ( اعتماد الدوله ) آن را به شاه باز گردانيد ، وى آن را بگرفت و خود به جلو شتافت و بر سرپوش محمود نصب كرد و به او گفت : « فرزند به موجب گناهان من ، خداوند مرا بيش از اين لايق سلطنت نمىداند . اينك حق\r\n\r\n\r\n","description":"","footnote":"\r\n( 1 ) - به قصر فرح‌آباد كه محمود آنجا را اقامتگاه خويش قرار داده بود . ( ل . ل ) .\r\n( 2 ) - و بنابراين البته در موقعى قرار مىگرفت كه كمتر محترم و با افتخار تلقى مىگرديد .\r\n( 3 ) - جقهء نيمتاجى مرصع به جواهر و آراسته به پرهاى نفيس بود . آن را علامت سلطنت مىدانستند و بر طرف راست عمامه نصب مىكردند . نگاه كنيد به پيكر شاه سلطان حسين كار نقاش چيره دست و هنرمند هلندى كورنليوس دوبرين (  CorneliusdeBruyn  ) مقابل ص 210 جلد اول كتاب سفرهاى او ( چاپ لندن 1737 ) . ( ل . ل ) .\r\n","page_name":" 71 ","page_number":77},
  {"content":"\r\n\r\nتعالى سلطنت مرا به تو مىدهد اين است علامت و نشان پادشاهى كه من بر سر تو گذاردم ، سلطنت تو طولانى باد » . شاه چون اين سخنان بگفت بجاى خويش بازگشت . پس قهوه به مجلس آوردند و نخست محمود شاه نوشيد . يكنفر سردار بلوچى با محمود بود ، وى نزديك شاه آمد و به دو گفت : « چرا چنين كارى را كردى » ؟ و با تسليم شدن خود چنين روزى به سر ما آوردى و ما را اين سان خانه خراب نمودى و خود و ما را بنده و برده محمود ساختى ؟ » . « 1 »\r\nمحمود دو روز شاه را نزد خود نگاهداشت ، و در اين مدت وى در امر معيشت و خورد و خوراك خويش از محمود جدا بود .\r\n35 - عصر همين روز « 2 » ، محمود سپهسالار لشگر خويش ، امان اللّه سلطان ، را با دو هزار افغانى به شهر فرستاد تا راه آنان را بگشايند ، و نگهبانان ايرانى را ، كه جابجا در مداخل و مخارج شهر گماشته شده بودند ، بر كنار سازند .\r\nو همچنان كاخ شاهى ( دولت خانه ) را به تصرف آورند . امان اللّه با دو هزار افغانى روانه شهر شد ، راهها بگشود ، نگهبانانى از خويش برگماشت ، و سپس به كاخ\r\n\r\n\r\n","description":"","footnote":"\r\n( 1 ) - اين توصيفى كه از نخستين ديدار شاه سلطان حسين و محمود به عمل آمد آشكارا بر اساس روايت ژزف اپى ساليميان (  J osephApisalaymin  ) ، كه خود حضور داشته است ، مبتنى مىباشد . همچنين ، تا درجه‌يى ، درست با شرح نسبتا جامع و ممتعى كه كلراك (  Clairac  ) در تاريخ خود آورده ، و آن هم باز از ژزف اپى ساليميان گرفته شده است ، ( جلد اول ، ص 342 الى 344 ) ، و با شرحى كه خود ژزف در يادداشتهاى تركى (  T urkishMemorandum  ) خود آورده است تطبيق مىنمايد . رجوع كنيد به ترجمه اين يادداشت‌ها به قلم پرفسور وير (  Weir  ) در صفحه 499 كتاب (  AVo lumeoforintalStu diesPresentedToE . G . Bowne  ) و همچنين نگاه كنيد به شرح اين واقعه در كتاب من موسوم به « سقوط سلسله صفوى و تصرف ايران بدست افغانها » ص 171 - 172 . تا آنجا كه معلوم شده است ژزف اپى ساليميان تنها فرد غير مسلمانى است كه ناظر اين واقعه غم‌انگيز بوده است . ( ل . ل ) .\r\n( 2 ) - 22 اكتبر .\r\n","page_name":" 72 ","page_number":78},
  {"content":"\r\n\r\nشاهى رفت و آنجا را نيز تحت حفاظت نگهبانان خويش قرار داد . « 1 » همه اطفالى كه در اندرون شاه بودند ، حرم ( كذا فى الاصل ) پادشاه ، دختران ، خواهران و كنيزكانى كه در حرم خانه شاهى بودند سخت بخروشيدند و چنان به گريه و افغان فريادهاى جانكاه از جگر برمىكشيدند كه صدايشان در همه شهر منعكس مىشد . امان اللّه به محمود در فرح‌آباد خبر فرستاد ، كه شهر را [ به تصرف 
  ] گرفته است ، و كاخ شاهى [ در دست اوست 
  ] ، و همه جا نگهبانان او [ به پاسدارى مشغول 
  ] هستند . بدين سان خاطر محمود مطمئن گرديد .\r\n36 - صبحگاه 14 ( 25 اكتبر ) محمود و شاه سوار شدند و به سوى شهر راندند . 12 نفر سوار [ پيش قراول 
  ] در جلوى محمود حركت مىكردند ، و بر مذهب شاه « 2 » لعنت مىفرستادند ، و از راه پل شيراز « 3 » و خيابان خواجو جلو مىآمدند ، [ تا 
  ] داخل شهر شدند . شاه خود را از محمود به كنار كشيد و از راهى آرام [ كم جمعيت 
  ] به قصر رفت . مردم شهر از محلت خواجو تا به قصر شاهى پارچه‌هاى زرى و زرباف گرانبها در راهها گسترده بودند ، كه بر همه آنها محمود سوار بر اسب عبور نمود . محمود با سپاهيانش كه فرياد مىكردند اللّه اللّه از در چهار حوض داخل كاخ شد . چنين بود وضعى كه محمود بدان سان به اصفهان درون شد و آن را به تصرف آورد و محمود شاه شد . در جنگ ، محمود ، پنجاه هزار تن از ايرانيان را بكشت ، و صد هزار تن نيز در شهر از قحط و غلا بمردند ، به اين نحو جمعا يكصد و پنجاه هزار تن « 4 » [ در اين واقعه 
  ] تلف شدند . گفته‌اند كه در اين\r\n\r\n\r\n","description":"","footnote":"\r\n( 1 ) - اين شرح با آنچه محمد محسن در كتاب زبدة التواريخ ورقه  a  208 آورده است تطبيق مىنمايد . ( ل . ل ) .\r\n( 2 ) - مقصود مذهب شيعه اثنى عشريهء 12 امامى است . ( ل . ل ) .\r\n( 3 ) - يعنى پل خواجو .\r\n( 4 ) - اگر چه درباره ايرانيانى كه در جنگ كشته شده‌اند اغراق شده است ، باز هم عده كسانى\r\n","page_name":" 73 ","page_number":79},
  {"content":"\r\n\r\nجنگ از افغانها بيش از دو هزار نفر هلاك نشدند . « 1 »\r\n37 - در 17 ( 28 اكتبر ) محمود خزانهء شاه را برگشود تا آن را به تصرف آورد . مبلغ 4000 تومان نقد ، سنگهاى گرانبهاى بسيار ، مرواريد ، پارچه‌هاى نفيس زرى ، كه تارهاى آن طلا يا نقره بود ، و گونگون زينت‌ها در آن بدست آورد .\r\nپول نقد كمى كه در آنجا بدست آمد از اين جهت بود كه در طول مدت نه ماه ( كذا ) « 2 » محاصرهء شهر ، شاه به هر يك از سربازان خود سه سكه طلا اضافه حقوق ( دنلق ) « 3 » مىداد تا در جنگ دلگرم باشند ، و افغانان را برانند « 4 » ولى همهء اينها بيهوده و بىحاصل ماند .\r\n38 - محمود ، شاه سابق را در قصر « 5 » منزل داد كه در آنجا زندگى [ جديد 
  ]\r\n\r\n\r\n","description":"","footnote":"\r\nكه در جريان محاصره از بيمارى و گرسنگى تلف گشته‌اند گمان مىرود كمتر از 100000 تن باشد . ( ل . ل ) .\r\n( 1 ) - هر چند عده كشتگان افغانى بسيار كمتر از ايرانيان بوده است باز هم بناچار بايد از افغانان بسيار بيشتر از 2000 تن كشته شده باشند ( ل . ل ) .\r\n( 2 ) - اين مدت خيلى طولانى به قلم آمده است . روابط شهر بيش از پنج ماه يكسره و به كلى با خارج منقطع نگرديد . حتى اگر آغاز محاصره را ، از تاريخ 12 مارس ، كه نخستين حمله بر شهر به عمل آمده ، حساب كنيم ، باز هم كمتر از هفت ماه و نيم شهر در محاصره بوده است .\r\n( ل . ل ) .\r\n( 3 ) - لغت تركى كه در اين مورد به كار مىرود ( دنلق ) به معنى اضافه پرداخت و فوق العاده حقوق است .\r\n( 4 ) - كلراك (  LaMamiedeClairac  ) به استناد قول ژزف اپى ساليميان مىگويد : ( جلد اول ، ص 331 - 332 ) : « در آنزمان حتى دو سكه به يك نفر سرباز ساده مىدادند . تأديه چنين حقوق سنگينى خزانه را خالى كرد و در نتيجه شاه مجبور شد مبالغ هنگفتى از كمپانىهاى هند شرقى و هلند و انگليس و بازرگانان وام بگيرد » . ( ل . ل ) .\r\n( 5 ) - فريار الكساندر (  FriarAlexander  ) مىگويد : ( ص 165 ) كه شاه سابق در حرم خويش زندانى گرديد . از طرف ديگر محمد محسن مىنويسد كه وى در آيينه خانه ( عمارتى شبيه\r\n","page_name":" 74 ","page_number":80},
  {"content":"\r\n\r\nخويش را آغاز نمايد و سه تن از زنان وى را نيز به دو داد .\r\nدر روز نوروز بهرام ( كذا ) ( 25 مارس ) . شاه از محمود خواست كه سه تن ديگر از زنان وى را به او بدهد و نام آنها را ذكر كرد . آن زنان را به وى باز دادند . وى همچنان برخى گوهرها را درخواست كرد كه باز به او داده شد . وى گوهر سازان را فرمود تا زينت‌هايى چند از اين [ گوهرها 
  ] براى زنانش بسازند ، و چون سالار گوهريان زينتهايى كه ساخته شده بود نزد او آورد . به دو گفت : « آيا مىدانى كه مرا پولى [ در بساط 
  ] نيست كه بتوانم مزد شما را بدهم ؟ از محمود خواهم خواست كه اجرت زحمت شما را بپردازد » .\r\nمحمود همچنان يك « يوزباشى » « 1 » افغانى را با [ چند 
  ] فراش معين كرد كه پيوسته از شاه پاسبانى كنند ، و [ رويهمرفته 
  ] با وى خوب رفتار كردند و سلامتى او را حفظ نمودند . محمود گاهى از شاه بازديد مىنمود ، و گاهى نيز « بيگلر » « 2 » خود را براى ديدار او مىفرستاد . شاه به محمود گفت : « من به قزلباشان عقيده پيدا كردم و بدين جهت امروز چنين در بدبختى و محنتم . تو نبايد به آنان اعتماد كنى ، چه همه خيانتكار هستند . همه را بكش و از آنها هيچ چشم داشت نيكى نداشته باش ، زيرا كه با من خوب نكردند [ با تو هم نخواهند كرد . 
  ] » .\r\nشش ماه پس از گرفتن اصفهان محمود به شاه گفت : « بر آن سرم كه تو را به قندهار بفرستم ، تا خود به چشم خويش آنجا را به بينى » پس از افغانان سرهنگى را بر وى گماشت و فرمان داد تا او را به قندهار ببرد . در گلون‌آباد كه\r\n\r\n\r\n","description":"","footnote":"\r\nچهلستون ، كه سابق بر اين ميان پل خواجو و كاخ سعادت‌آباد بر پاى بود ) . [ و مسعود ميرزا ظل السلطان آن را خراب كرد و اينك اثرى از آن بر جاى نيست 
  ] ، محبوس گشت . رجوع كنيد به زبدة التواريخ ، ورقهء  A  208 . ( ل . ل ) .\r\n( 1 ) - فرمانده صد نفر ، چون يوز در تركى به معنى صد است .\r\n( 2 ) - كذا فى الاصل .\r\n","page_name":" 75 ","page_number":81},
  {"content":"\r\n\r\nنخستين منزل اين سفر بود ، شاه بيمار شد ، و از غصه و اندوه به گريه و زارى پرداخت ، و به سرهنگى كه مأمور همراه وى بود متوسل شد و اظهار داشت :\r\n« من ديگر پير و سالخورده‌ام ، چرا محمود مرا به قندهار مىفرستد ؟ مرا در آنجا چه بايد كرد ؟ » سرهنگ به محمود خبر داد كه شاه بيمار است و از شما درخواست دارد اجازت دهيد باز گردد . محمود فرمان داد ، به سرهنگ بنويسند كه « ملا » « 1 » را به اصفهان باز آورد . شاه از گلون‌آباد بازگشت ، و منزلگاه سابق او را در قصر با زنان پنجگانه‌اش به او باز دادند و محمود در رفت او را مىپرداخت » . « 2 »\r\n39 - از پسران و برادران شاه ، كه تعداد آن به 35 نفر مىرسيد ، همچنان نگاهدارى مىكردند . از افغانان يك نفر يوزباشى با افرادش مأمور بودند آنها را تحت نظر قرار دهند ، ولى با آنها خوش رفتارى مىشد ، و محمود در رفت آنان را مىپرداخت .\r\n40 - محمود ، شاه و فرزندانش را سخت مىپاييد ، چون يكى از پسران او « 3 » [ شاه 
  ] از اصفهان به تبريز گريخته بود ، و اگر اين شاهزاده از اصفهان نگريخته بود ، محمود همگى افراد خاندان شاه را نابود كرده بود .\r\n41 - محمود يكى از دختران شاه را به ازدواج خويش درآورد . ساير دختران و خواهران شاه و همگى زنان حرم را در ميان امراء و يوزباشيان او\r\n\r\n\r\n","description":"","footnote":"\r\n( 1 ) - وقتى كه شاه سلطان حسين جوان بود نظر به علاقهء او به خواندن قرآن و دعا او را ملا حسين لقب داده بودند . ( ل . ل ) .\r\n( 2 ) - اين داستان كه محمود مىخواسته است شاه سلطان حسين را به قندهار بفرستد به نظر صحيح نمىآيد و در هيچيك از منابع ديگر اشارتى در تأييد آن به عمل نيامده است . ( ل . ل ) .\r\n( 3 ) - مقصود طهماسب ميرزا فرزند سومين شاه سلطان حسين است كه در شب 7 ( 8 ژوئن ) 1722 ميلادى با دسته نيرومندى ملازم از اصفهان گريخت . رجوع كنيد به پاورقى ص 40 اين كتاب . ( ل . ل ) .\r\n","page_name":" 76 ","page_number":82},
  {"content":"\r\n\r\n[ محمود 
  ] تقسيم كردند .\r\n42 - وقتى محمود اصفهان را گرفت ، كسانى كه براى عرض تبريك به نزد او آمدند نكشت ولى آنان را كه چنين نكردند احضار كرد ، اموال آنان را مصادرت نمود و آنها را هلاك ساخت .\r\n43 - محمود ده نفر از اميران قزلباش را در سمت‌هاى آنها باقى گذاشت . « 1 » ولى اعتماد الدوله سابق را اعتماد الدوله ( كذا ) خويش ساخت و با قورچى باشى و قوللر آغاسى به همين نحو رفتار نمود . بدين دو نفر اخير فرمان داد تا همه افراد ابواب جمعى خويش ( قوللر و قورچيان ) را جمع آورند و ترتيبى دهند كه حقوق مقرر ايشان پرداخت شود و همواره براى خدمت حاضر باشند .\r\n44 - در 29 اكتبر ( 9 نوامبر ) محمود شوراى بزرگى فراهم آورد كه در آن همهء سرداران ايرانى و افغانى حاضر بودند . وى اعتماد الدوله ، قورچى باشى و قوللر آغاسى را مخاطب قرار داد و گفت : « شما [ خوب 
  ] مىدانيد كه به علت عدم لياقت شاه حسين چگونه تشكيلات كشور در روزگار پادشاهى او از هم پاشيد .\r\nوى دادگرى نمىدانست ، نادان بود و نالايق . تا اينكه من اينجا هستم ، نمىخواهم شما مثل پيش باشيد . مىخواهم كه ريشهء فساد را از اين شهر بركنم ، و به آنان كه\r\n\r\n\r\n","description":"","footnote":"\r\n( 1 ) - اين سخن تا بدانجا كه در متن آمده است صحيح است ولى گيلاننتز بر آن نمىافزايد ، كه در حقيقت محمود اين سمت‌ها را مضاعف ساخت و سرداران خويش را در زير نظر وزيران ايرانى قرار داد و بدين ترتيب نه تنها سرداران خويش را به فن و هنر پيشوايى و فرمانفرمايى آشنا ساخت بلكه همچنان آنان را به مراقبت و مواظبت اعمال ايرانيان گماشت . وى تمام ايرانيانى را كه به شاه خويش خيانت كرده بودند ، به جز سيد عبد اللّه مشعشع والى عربستان ، هلاك كرد . بر جان اين شخص ببخشيد ، شايد بدين جهت كه به وى برخى وعده‌ها داده بود ، و ديگر اينكه وى مثل او پيرو تسنن بود ، ولى او را از سمت خويش معزول نمود و به زندان انداخت . ( ل . ل ) .\r\n","page_name":" 77 ","page_number":83},
  {"content":"\r\n\r\nخوبند و مرا صادقانه در دل خويش دوست مىدارند ، ميل دارم سالارى و قدرت ببخشم ، پاداش نيك عطا كنم و آنها را از ديگر كسان بركشم و بمقامات عالى رسانم . اينك مطمئن هستم كه شما به من نيازمنديد . بگوييد بدانم چگونه مىتوان شاهزاده [ طهماسب ميرزا 
  ] را دستگير كرد ، تا حاكم حكومت كند و بزرگتر بزرگترى و خون ريختن باز ايستد » . سرداران حاضر سوگند ياد كردند و سوره فاتحة الكتاب را عنوان حجت و شاهد قرائت نمودند كه از اين پس صادقانه خواستار وى باشند و از خون خود در راه خدمت وى دريغ نورزند . سپس اعتماد الدوله [ ايرانى 
  ] به محمود گفت اگر فرمان رود به شاهزاده نامه نويسم [ او را استمالت و تحريض نمايم 
  ] كه خود بحضور رسد و سر به خدمت شما فرود آرد . محمود جواب داد : « دليلى در دست نيست كه بتوان گفت شاهزاده خود بپاى خويش و از سر راى خود بيايد و اطاعت مرا گردن نهد ؛ [ بنابراين 
  ] بايد به زور و نيروى شمشير وى را حاضر ساخت . سردارى تعيين خواهم نمود كه با لشگر به قزوين رود تا وى را دستگير سازد و اينجا به خدمت آورد » .\r\n45 - در 30 اكتبر ( 10 نوامبر ) محمود سرداران خويش را گفت كه لشگريان خود را آماده سازند . سردار بزرگ امان اللّه سلطان ، اشرف سلطان « 1 » و نصر اللّه كور سلطان شش هزار افغانى و دو هزار ايرانى را آماده ساختند . وى 6 هزار افغانى را در زير فرماندهى سرداران فوق قرار داد ، و فرمانده دو هزار ايرانى را به برادر اعتماد الدوله سپرد ، و به اين ترتيب 8000 تن سپاهى جمع آورد . « 2 »\r\n\r\n\r\n","description":"","footnote":"\r\n( 1 ) - اشرف پسر عموى محمود بود و روابط آنها خوب نبود و به سختى مىگذشت ، چون كه محمود براى اينكه رئيس غلزاييان شود ، در سال 1717 ميلادى عبد العزيز پدر اشرف را به قتل رسانيده بود . ( ل . ل ) .\r\n( 2 ) - كلراك باستناد قول ژزف اپى ساليميان مىگويد كه اين نيرو شامل 6 هزار تن افغانى و 4000 تن خارجى (  Etrangers  ) بود ، و در اواخر نوامبر از اصفهان بيرون شد . نگاه كنيد به كتاب تاريخ\r\n","page_name":" 78 ","page_number":84},
  {"content":"\r\n\r\nدر 2 ( 13 نوامبر ) اين هشت هزار تن سپاهى با سرداران خويش از اصفهان به سوى قزوين روان شدند تا آن شهر را تسخير كنند و شاهزاده را دستگير نمايند و به اصفهانش بياورند .\r\n46 - در 3 ( 14 نوامبر ) محمود ايشيك « 1 » آقاسى اعتماد الدوله را به سمت وزير به كاشان گسيل داشت . اين وزير جديد فورا اين خبر را به وسيلهء قاصدى به كاشان فرستاد . كاشانيان كه بدين سان از ورود حاكم جديد آگاهى يافته بودند ، با تشريفات شايان از وى پذيرايى كردند .\r\n47 - امان اللّه خان « 2 » كه با لشگريان خويش در حركت بود ، در بيرون كاشان توقف كرده بود ، وزيران [ حاكمان 
  ] جديد و قديم ، همراه كلانتر و ريش سفيدان كاشان ، براى ديدار امان اللّه خان با هديه‌هاى نفيس بيرون شدند . امان اللّه خان با مهربانى و شفقت بسيار با آنان رفتار كرد و گفت : « بايد مطمئن باشيد ، كه با عنايات و توجهات محمود ، ما خوب بر شما حكومت خواهيم راند . » كاشانيان قالىها و پارچه‌هاى زرى ( زر پاى انداز ) « 3 » به افتخار و احترام اين امان\r\n\r\n\r\n","description":"","footnote":"\r\nاو ، جلد 2 ، ص 26 - 27 . كروزينسكى (  Krusinski  ) مىگويد ( ص 260 ) كه محمود 8000 تن از بهترين افراد سپاه خويش را به امان اللّه سپرد ، ولى ذكرى از افراد ايرانى به عمل نمىآورد . محمد محسن صاحب زبدة التواريخ مىگويد ( ورقه  a  210 ) كه اين سپاه مركب از 3000 تن افغانى و يك هزار تن قزلباش بود . گمان مىرود برآوردى كه اين مؤلف از سپاه افغان كرده است بيشتر به صحت و اتقان نزديك باشد ، چه بعيد به نظر مىرسد محمود توانسته باشد سپاه بزرگترى را براى اين منظور اختصاص دهد . ( ل . ل ) .\r\n( 1 ) - براى اطلاع از امور راجعه به اين شغل رجوع كنيد به تذكرة الملوك به تصحيح پروفسور مينورسكى ، قسمت فارسى ، ص 12 - 14 و قسمت انگليسى ص 118 . ( ل . ل ) .\r\n( 2 ) - مؤلف اين سردار را بىهيچ تفاوتى ، امان اللّه خان ، امان اللّه ، امان اللّه سلطان ، امان اللّه سلطان بزرگ مىنامد .\r\n( 3 ) - كذا فى الاصل و شايد « پاى انداز زرى » مقصود بوده است يعنى قاليچه ، سجاده ( پاى\r\n","page_name":" 79 ","page_number":85},
  {"content":"\r\n\r\nاللّه گسترده بودند ، تا وى در راه خويش به قم ، بتواند سوار بر اسب خود در كاشان از روى آنها عبور نمايد .\r\n48 - امان اللّه چون با سپاه خويش [ بر كنار 
  ] شهر قم رسيد نتوانست بدان شهر درون شود . چه قميان با نيروى [ مسلح 
  ] به مخالفت آنها برخاستند .\r\nبدين سان قم را همچنان بگذاشتند و به سوى ساوه به جلو شتافتند . در آنجا با 6000 تن سپاهيان ايران برخوردند ، كه لشگرگاه ساخته بودند . لشگريان ايرانى چون افغانان را نزديك ديدند ، راه فرار در پيش گرفتند . افغانان همچنان ساوه را نيز بگذاشتند و جلوتر شتافتند . چون شاهزاده در قزوين شنيد كه افغانان از ساوه گذاشته‌اند ، نخواست كه بيشتر در آنجا بماند و بزنگان ( زنجان ) گريخت . « 1 »\r\n49 - چون افغانان به قزوين نزديك شدند ، اهالى شهر خرد و كلان با سنج و دهل ( موسيقى كذا ) براى پذيرايى و تهنيت آنان بيرون شدند و با حشمتى تمام ، در حالى كه در زير سم اسبان امان اللّه و سپاهيانش قالىها گسترده بودند ، آنان را به شهر درآوردند و هر كس را فراخور مقام خويش منزل دادند .\r\n\r\n\r\n","description":"","footnote":"\r\nانداز ) زرى . كه سخت گران بها است .\r\n( 1 ) - طهماسب ميرزا ، كه در 14 صفر ( مطابق 14 نوامبر ) در قزوين خود را شاه خوانده بود ، چندان كوشش و جوششى از خويش براى جمع‌آورى سپاه و حمله بر افغانان ابراز نداشت . بر عكس وى و سردارانش ، بجاى فراهم آوردن لشگر براى استخلاص اصفهان ، دل بعيش و عشرت نهادند . در كار خويش اين شاهزاده چندان بىدانش و فرهنگ ، بود كه چون زمستان نزديك آمد ، بىآنكه بيانديشد محمود ، بناچار بسوى وى عطف عنان خواهد نمود سپاهيانى كه نزد وى بودند مرخص نمود و چون امان اللّه راه به دو نزديك كرد به زنجان بگريخت و از آنجا رهسپار تبريز گشت . رجوع كنيد به كتاب زبدة التواريخ محمد محسن ورقه  b  210 و كلراك (  Clairac  ) جلد 2 ، ص 27 .\r\n","page_name":" 80 ","page_number":86},
  {"content":"\r\n\r\n50 - چند روز پس از تصرف قزوين ، امان اللّه خان از مردم شهر خواستار آذوقه شد و آنان نيز با شتاب چند هزار من كار سازى داشتند و براى تهيه باقى مانده به كوشش و تدبير پرداختند .\r\n51 - دو روز بعد امان اللّه بيست هزار تومان نقد از قزوينيان مطالبه نمود .\r\nقزوينيان سخت در پرداخت اين مبلغ چانه زدند ، و چندان پاى فشردند تا افغانان را بشش هزار تومان راضى كردند . قزوينيان براى جمع آورى اين مبلغ و بقيت آذوقه ، كه [ هنوز 
  ] كار سازى نشده بود ، فورا به تكاپو افتادند . امان اللّه ، از همهء اينها گذشته [ پيام 
  ] فرستاد و مطالبه 60 دوشيزه نمود . اين مطالبه آخرين سخت بر قزوينيان گران افتاد ، ولى باز هم بر عهده گرفتند كه اين دختركان را نيز جمع آورند و تسليم نمايند . « 1 »\r\n52 - به هنگام تصرف قزوين ، امان اللّه خان 300 تومان نيز از ارمنيان مطالبت نمود . ولى چون ارمنيان اين شهر سخت مستمند و تنگ دست بودند ، و قزوينيان همه گواهى دادند كه اينان را چيزى نيست تا از عهده پرداخت [ آن مبلغ 
  ] برآيند و روز به روز در رفت معيشت خويش را فراهم مىآورند ، امان اللّه گفت : « هر مبلغى كه به شاه پيشين مىداده‌ايد اينك نيز به دوازده نفر مرد رزم آزماى گرجى كه همراه من هستند بپردازيد و هر يك را نيز دخترى بدهيد » .\r\nگرجيان در رفتار ناهنجار خويش با ارمنيان سخت بىپروايى كردند و چندان با آنان ناستوده معاملت نمودند ، كه حتى افغانان نيز از چنين بيدادگرى پرهيز داشتند ، و وقتى قزوينيان بر افغانان برآغاليدند و آنها را بشكستند ، بر آن سر\r\n\r\n\r\n","description":"","footnote":"\r\n( 1 ) - اين تفصيلات در ساير منابع كه به نظر رسيده است نيامده است ؛ ولى دليلى هم در دست نيست كه معتقد شويم صحيح نيست و يا نابجا است . بىشك امان اللّه در قزوين رفتارى سخت دشوار با قزوينيان در پيش گرفته بوده است . ( ل . ل ) .\r\n","page_name":" 81 ","page_number":87},
  {"content":"\r\n\r\nبودند كه همچنان آن گرجيان را هلاك سازند ، ولى همان ارمنيان گرجيان را مخفى كردند و نگذاشتند ايرانيان بر آنان دست يابند . « 1 »\r\n53 - امان اللّه محصلانى « 2 » بر مردم شهر گماشت ، تا پول نقدى كه بر آنان نهاده بود مطالبت نمايند ، و همچنان در تحويل دختران تسريع كنند . اينان قزوينيان را برشمردند و گفتند : « بايد همين امروز آنان [ دختران 
  ] را تسليم داريد و گرنه دشنام خواهيد شنيد ، بد رفتارى خواهيد ديد و سرانجامتان گردن خواهيم زد . » شكيبايى و بردبارى قزوينيان در اينجا به پايان رسيد . نصر اللّه كور سلطان ، كه با هزار تن سپاهى به ابهر و خرم دره آمده بود ، در هر دو جا با مقاومت سخت مردم مواجه آمد ، و افغانان با از دست دادن 320 تن مرد [ جنگى 
  ] به قزوين عقب نشستند . مردم شهر قزوين ، كه رشادت و شجاعت اهالى اين دهكده را بشنيدند ، سخت دلير شدند و با خود گفتند ادامهء چنين وضعى قابل تحمل نيست . با يكديگر راى زدند و چنين نهادند كه : « ما را بدين صورت زندگانى نيست ، بهتر آن باشد كه با افغانان پيكار كنيم بكشيم و يا كشته شويم و به هر صورت از قيد محنت خلاص و آزاد گرديم » .\r\n54 - در روز 20 ( 31 دسامبر ) « 3 » محصلان افغانى بيرون شدند و بر قزوينيان فشار آوردند كه : « پولها و خواربار كجاست و دختران كجايند ؟ همه را بياوريد و تحويل دهيد و اگر نه همچون سگانتان بكشيم و زار به خاك اندازيم » .\r\n\r\n\r\n","description":"","footnote":"\r\n( 1 ) - در ساير منابع از رفتار ارمنيان و يا كيفيت اعمال 12 تن گرجى از سپاهيان امان اللّه ذكرى به عمل نيامده است . ( ل . ل ) .\r\n( 2 ) - اين واژه در آن زمان بجاى كلمه « مأمور » رايج و مصطلح بوده است .\r\n( 3 ) - بر حسب قول ژزف اپى ساليميان كه در تاريخ كلراك (  Clairac  ) جلد 2 ، ص 55 نقل شده است شورش بر عليه افغانان در روز 8 ژانويه 1723 ميلادى ( 1135 هجرى ) آغاز گرديد . اين تاريخ را نيز محمد على حزين در كتاب خويش آورده . ( ل . ل ) .\r\n","page_name":" 82 ","page_number":88},
  {"content":"\r\n\r\nرئيس محصلان افغانى گفت : « اى سگان ! تا چند و تا كى ما را مىفريبيد ؟\r\nاگر امروز پول ، خواربار و دختران را نزد ما نفرستيد ، همه را قتل عام خواهيم كرد . » يك نفر لوطى پاسخ داد : « سگ ما نيستيم ، سگ شماييد و آن كس كه شما را فرستاده است . » بشنيدن اين سخنان دست محصل ماليات بسوى شمشيرش رفت تا مگر لوطى را بكشد ، ولى وى چالاك‌تر بود ، شمشير برآهيخت و محصل ماليات را به دو نيم كرد . « 1 » پس آنگاه قزوينيان طبلها كوفتن « 2 » گرفتند تا مردان خويش را فراخوانند ، كه با افغانان به جنگ برخيزند .\r\nهمين كه امان اللّه شنيد كه قزوينيان شوريده‌اند و سر جنگ دارند دو تن از سرداران را فرمان داد به محل واقعه شتابند و آنان را رام سازند . اين سرداران و مردان آنها ، چون بدان مكان رسيدند ، از اصلاح كار عاجز ماندند . قضا را امان اللّه كه ديد فتنه بالا مىگيرد و چاره‌يى [ جز جنگ 
  ] نيست به نفس خويش با سپاهيان بدان صحنه آمده و سپس سوار گشت و بر آنها حمله برد . بسيارى از آنها را بكشت و ديگران را تا بخانه‌هاى خود بپراكنيد و سپس در سه محلت شهر آتش افكند و آنها را يكسره ويران ساخت .\r\nهم بدان گاه كه اين آشوب و شورش در كار بود ، سردارى قزلباش با يكصد و پنجاه تن « 3 » سپاهى قاجار « 4 » به شهر داخل شد و بر افغانان حمله برد .\r\n\r\n\r\n","description":"","footnote":"\r\n( 1 ) - از عبارت متن خوب آشكار نيست كه لوطى شمشير خود را بر كشيده است ( و به اين اعتبار بايستى كه او خود نيز شمشيرى داشته باشد ) يا اينكه شمشير محصل ماليات را گرفته است و او را با همان تيغ به خاك هلاك انداخته است .\r\n( 2 ) - مقصود نقاره است و ( عجب اينكه ) امان اللّه ( با همه خوى سپاهيگرى خويش ) روح جنگ‌آورى نيك قزوينيان را به حساب نياورده و به چيزى نشمرده بود . ( ل . ل ) .\r\n( 3 ) - پرفسور پاتكانوف (  Prof . Pathanov  ) بخطا اين رقم را 1150 تن آورده است .\r\n( 4 ) - دخالت قاجاريان در اين واقعه جايى ديگر در منابع موجود ذكر نشده و كمتر احتمال صحت\r\n","page_name":" 83 ","page_number":89},
  {"content":"\r\n\r\nافغانان ، به انديشه اينكه سپهسالار با همه نيروهاى خويش بديشان حمله‌ور شده است ، پشت بگردانيدند و بر جانب على قاپو در ميدان شاه روى آوردند .\r\nقزوينيان دليرى خويش باز يافتند ، از خانه‌ها بيرون شدند و در ميدان شاه گرد آمدند و [ چندان 
  ] بر افغانان فشار آوردند كه اينان به ناچار به كاخهاى شاهى گريختند ، و از آنجا ، با ويران كردن ديوارى ، در جايى دور افتاده ، بسوى اصفهان راه گريز برداشتند .\r\nدر اين جنگ امان اللّه تير برداشت ، ولى چون گلوله در شانهء وى جاى گرفته بود از پاى در نيامد .\r\nدر اين جنگ از افغانان 1200 تن كشته شد . « 1 » اشرف افغان از قزوين به اصفهان نگريخت ، بلكه با يك صد تن از ياران خويش راه قندهار را پيش گرفت . « 2 » امان اللّه ، با 600 تن از قزوين عقب نشست و چون به آرا سنگ (  Arasang  ) رسيد ، با چهار هزار تن سپاهى ايران برخورد و بىدرنگ بر آنان حمله برد . ايرانيان بگريختند و آنچه از مال و بنه داشتند براى افغانان باز گذاشتند و آنان همه را برگرفتند و به اصفهان بردند . « 3 »\r\nهنگام گريختن از قزوين ، دارايى افغانان از نقد و جنس به 30000 تومان\r\n\r\n\r\n","description":"","footnote":"\r\nدارد . ( ل . ل ) .\r\n( 1 ) - كلراك (  Clairac  ) نيز به نقل از ژزف اپى ساليميان تلفات افغان را 1200 نفر ذكر كرده است . رقم 4000 نفر كروزينسكى (  Krusinski  ) خيلى اغراق آميز است . ( ل . ل ) .\r\n( 2 ) - كلراك در اينجا نيز باستناد قول ژزف اپى ساليميان همراهان اشرف را 300 تن ذكر مىكند .\r\n( ل . ل ) .\r\n( 3 ) - از اين واقعه در ساير منابع ذكرى به ميان نيامده است و سخت به نظر غير محتمل مىآيد ؛ چه سپاهيان افغان پس از آنهمه آسيب كه بدانها رسيده بود ، ديگر تا مدتى حوصله و طاقت جنگ نداشتند . ( ل . ل ) .\r\n","page_name":" 84 ","page_number":90},
  {"content":"\r\n\r\nمىرسيد ، كه [ همه را 
  ] در آنجا [ قزوين 
  ] باقى گذاشتند . قزوينيان همه اين خواسته را به تصرف آوردند و افغانان با شرمسارى و خفت راه اصفهان در پيش گرفتند . « 1 »\r\nبا افغانان دو هزار تن ايرانى نيز تحت فرمان برادر اعتماد الدوله [ ايرانى 
  ] در قزوين بودند . اين دو هزار تن با فرماندهء خويش در قزوين باقى ماندند .\r\n55 - وقتى كه امان اللّه با ششصد تن افراد خويش در عقب نشينى خود به كاشان رسيد ، كاشانيان دروازه‌هاى شهر را بربستند و از راه دادن وى سرپيچيدند . آتش بر وى بگشادند ، و با وى به جنگ درآمدند .\r\n56 - محمود از شنيدن وقايع قزوين و شكست نيروهايش [ در آنجا 
  ] سخت آزرده شد . هر روز به نفس خويش بر اسب سوار مىشد و دوبار در گرد شهر مىگرديد ، مبادا كه اصفهانيان از قزوينيان سرمشق گيرند و بر او بشورند .\r\nوى به لطفعليخان قوللر آقاسى « 2 » و تفنگچى آقاسى گفت : « مىخواهم شما را به عنوان فرستادگان خود نزديك شاهزاده فرستم ، تا شايد با وى كنار آييد و ميان من و او را آشتى دهيد . از آنجا كه مىخواهم با شكوه و حشمت فراوان عزيمت نماييد ، هر كدام از سرداران و بزرگان را كه بخواهند با شما همراه شوند ، برگزينيد . » در همان حال قورچى باشى را فرمانى داد تا همگى افراد [ تحت فرمان 
  ] خود را\r\n\r\n\r\n","description":"","footnote":"\r\n( 1 ) - پرفسور پاتكانوف (  Prof . Pathanov  ) اين جمله را چنين آورده است كه : « قزوينيان اين جمله را به تصرف خويش درآوردند و بر اثر افغانان به اصفهان رفتند » واضح است كه در ترجمهء اين عبارت سهو واضح اتفاق افتاده است .\r\n( 2 ) - لطفعلى خان داغستانى نواده فتحعلى خان داغستانى بود كه شاه سلطان حسين بر وى خشم گرفت و بىحرمت ساخت و به اين اتهام دروغ ، كه وى در صدد بدست آوردن تخت و تاج است ، ديدگان جهان‌بينش را كور نمود . بر اثر سعايت رقيبان ، بدنبال اين واقعه ، وى از سمت حكومت فارس و سالارى قواى آنجا هم معزول گرديد . ( ل . ل ) .\r\n","page_name":" 85 ","page_number":91},
  {"content":"\r\n\r\nجمع آورد تا در پيش روى وى رژه روند .\r\nاز هنگام تصرف اصفهان به دست محمود ، بزرگان « 1 » [ امراء 
  ] از خانه‌هاى خويش خارج نشده بودند ، با اينهمه چون شنيدند كه فرستادگانى بنا است [ نزد شاهزاده 
  ] گسيل شوند ، همگى بيرون آمدند تا با لطفعليخان همراه گردند . با اين عمل زيركانه ، محمود بزرگان [ امراء 
  ] را از مخفىگاه خود بيرون كشيد ، و قزلباشان را بفريفت كه به عنوان فرستاده به نزديك شاهزاده گسيل خواهند شد تا دل خوش دارند و مطمئن باشند كه به تبريزشان خواهند فرستاد . محمود اين نيرنگ را از آن رو زد كه قزلباشان بر وى نشورند . » « 2 »\r\n57 - در روز 13 ( 24 ژانويه ) ، در سال 1723 ميلادى ( 1135 هجرى ) ، هنگام ظهر امان اللّه خان به اصفهان برگشت . عصر همانروز محمود شاه ( كذا ) لطفعليخان را فرمان داد تا با لشگريانش بيايند از جلوى وى بگذرند . برادر بزرگ محمود قليخان ، كه داروغه [ اصفهان 
  ] بود ، همچنين فرمان يافت كه به خدمت آيد . اعتماد الدوله و قورچى باشى و لشگريان آنها همچنين به حضور محمود شاه ( كذا فى الاصل ) رسيدند .\r\nمحمود شاه « 3 » نخست فرمان داد لطفعليخان را دستگير كنند و داروغه و برادرش را سر از تن جدا سازند ؛ [ سپس 
  ] همه كسانى را كه مىخواستند با لطفعليخان نزديك شاهزاده به تبريز روند ، بفرمود در حضور خويش گردن زدند .\r\nاينها همه از خانها ، بيك‌ها و بيك‌زاده‌ها بودند . وى همچنان با حضار\r\n\r\n\r\n","description":"","footnote":"\r\n( 1 ) - واژه‌اى كه در متن به كار رفته است « بيك‌زاده‌ها » است يعنى فرزند امراء .\r\n( 2 ) - رجوع كنيد به كلراك (  Clairac  ) جلد 2 ، ص 60 . كروزينسكى در ص 265 كتاب خود مىگويد محمود بزرگان ايرانى را در مجلسى دعوت كرد و سپس آنها را بكشت . ( ل . ل ) .\r\n( 3 ) - كذا فى الاصل .\r\n","page_name":" 86 ","page_number":92},
  {"content":"\r\n\r\nقورچى باشى فرمان داد ؛ [ سپس 
  ] او را دستگير ساخت و با همه پيروانش هلاك ساخت . بعد فرمان داد تا اعتماد الدوله را ، به علت اينكه برادرش در قزوين مانده است ، گردن زنند . در آن وقت دو سردار افغانى كه از قزوين بازگشته بودند ، در پيشگاه محمود حاضر بودند ، آنان خود را بر پاى محمود افكندند و به تضرع و زارى گفتند :\r\n« اگر برادرش [ اعتماد الدوله 
  ] در قزوين نبود ، قزوينيان همه ما را به ديار ، عدم فرستاده بودند . هم برادر او بود كه جان ما و ديگران را نجات داد ، و مىخواست با ما به اصفهان باز گردد ، ولى چاره‌اى نداشت و نمىتوانست چنين كند . اينك اگر مىخواهيد او را بكشيد ، چه بهتر كه ما را پيش از او هلاك سازيد . » محمود به الحاح و تمناى آنان گوش فرا داد ، و از جان اعتماد الدوله درگذشت ، و فرمان داد كه همچنان در مقام خويش باقى بماند . سرداران و بزرگانى كه كشته شدند 148 تن بودند . روز ديگر وقايع نويس ( كذا ) پادشاه سابق - شاه سلطان حسين - و جبه‌دار باشى ( كذا ) او را هلاك ساخت .\r\nپس از اين قتل عام ( كذا فى الاصل ) مردم سخت بترسيدند و به هراس افتادند ، كسى در كوچه‌ها و خيابانها ديده نمىشد ، و بدرون شهر نمىآمد و به اين سبب خواروبار و آذوقه‌يى به شهر نمىآوردند . سرداران [ افغانى 
  ] به ناچار به محمود شاه گزارش دادند ، كه « چون چنين كشتارى در مرأى و منظر عام بدست شما صورت حصول يافت ، ديگر كسى به شهر قدم نمىگذارد ، و آذوقه‌يى به شهر نمىرسد ، و ما سخت در تعب و قحط و غلا افتاده‌ايم . » از اين رو ديگر محمود كسى را در علن نمىكشت و هر وقت مىخواست كسى را از قيد حيات خلاص سازد به اختفاء مىكوشيد . آنان [ افغانان 
  ] شهر را محلت به محلت كاويدند ، و هر آن قزلباش را كه بيافتند به كاخ حكومتى ( دولتخانهء شاهى ) بردند و پنهان هلاك\r\n\r\n","description":"","footnote":"","page_name":" 87 ","page_number":93},
  {"content":"\r\n\r\nكردند . تعداد كسانى كه بدين سان چشم از جهان بربستند به يكهزار و ششصد « 1 » نفر بالغ گرديد .\r\n58 - در 15 ( 26 ژانويه ) از جانب حسن پاشا [ حاكم 
  ] بغداد فرستاده‌اى ( ايلچى ) با يكصد و بيست تن همراهان خود به اصفهان رسيد . نام اين فرستاده عثمان آقا بود . اين فرستاده آمده بود كه تصرف اصفهان را بدست محمود تهنيت و تبريك گويد . محمود يك نفر يوز باشى را با افراد او ، تا يك فرسخ بيرون از شهر اصفهان ، پيشواز فرستاد ، تا او را پذيره شود و با احترام و افتخار شايسته به شهر آورد . وى همچنان مأمور مهماندارى سفير بود . چون فرستاده به شهر رسيد او را در خانه‌يى خوب فرود آوردند ، و خواروبار دربايست او را از قبيل روغن ، برنج ، نان ، گوشت و مرغ و غيره همه روزه به دو مىرسانيدند ، ولى پول نقد هيچ به او ندادند . محمود شاه ( كذا ) محمد نشان « 2 » را نزديك سفير فرستاد و به او اطلاع داد كه : محمود مىخواهد اعتبار نامه‌هاى شما را ببيند بايد كه آنها را به من تسليم داريد تا به نزديك وى برم . » فرستاده پاسخ داد : « حسن پاشا مرا دستور فرموده است كه اين نامه را در دست شخص محمود بگذارم » . محمد نشان اين سخن را به محمود برد . ده روز پس از رسيدن سفير [ عثمانى 
  ] به اصفهان محمود شوراى بزرگى برپاداشت كه خود محمود نيز در آن جلسه حضور يافت .\r\nو سپس به احضار سفير فرمان داد و او را هم به جلسه آوردند . محمود از پيش\r\n\r\n\r\n","description":"","footnote":"\r\n( 1 ) - اين رقم خيلى پائين آورده شده است . كروزينسكى (  Krusinski  ) مىگويد ( ص 264 ) كه محمود سه هزار تن از لشگريان گارد شاهى سابق را به قتل رسانيد و همچنان بسيارى ديگر را هلاك ساخت . كلراك (  Clairac  ) مىنويسد ( جلد 2 ، ص 64 ) رويهمرفته 8000 كشته شدند .\r\n( ل . ل ) .\r\n( 2 ) - بطورى كه از اين پيش به ذكر آمد محمد نشان قاضى بزرگ و يا مفتى دستگاه محمود افغان بود . ( ل . ل ) .\r\n","page_name":" 88 ","page_number":94},
  {"content":"\r\n\r\nدستور داده بود كه هزار تن افغانى را با لباسهاى زرى ( زرباف كذا فى الاصل ) و خز ملبس دارند و در آنجا كه جلسه شورا برگزار مىشد بايستند . جلسه شورا سخت با شكوه و جايگاه آن فراخ بود . تنها او [ محمود 
  ] و سفير نشسته بودند ، و بجز آنها ، ديگر كس را اجازت نشستن نداده بودند . همين كه جلسه شورا به پايان آمد ، محمود اعتبار نامه‌هاى سفير را خواند و گفت كه چون او [ در حقيقت 
  ] فرستاده نيست بلكه به جاسوسى آمده است قصد دارد كه وى را به زندان اندازد و در آنجا از گرسنگيش هلاك سازد . مفتى محمود شاه با اين رفتار دمساز نشد و به شاه گفت : « فرستاده هر چه كه باشد ، امروز سفير است و سفير مأمون است ، شما را نمىسزد كه با وى چنين رفتار كنيد . » محمود با اين پيشنهاد موافقت كرد ، و فرستاده را بيست و يك روز نگاهداشت و سپس او را هديه‌اى مختصر عطا نمود و خلعت ( كذا ) بخشيد . آنان همچنان نامه‌هاى او را جواب نوشتند و به او دادند تا با خويش [ به بغداد 
  ] برد .\r\n59 - اين ژزف اپى ساليميان « 1 » از پيش فرستاده را مىشناخت از اين رو فرستاده شاطر باشى ( كذا ) خويش را نزديك او فرستاد و خواستار شد كه با او ديدار كند ، چون كه باويش كارى افتاده است . ژزف ، كه تن پوش تركان در بر كرده بود ، نزد او رفت . فرستاده از رويدادهاى اصفهان بپرسيد و گفت : « شما كه اينجا بوده‌ايد مرا از هر آنچه رفته است آگاه سازيد » . با اينهمه ژزف تنها او را از رويدادهاى اخير آگاه ساخت . و از آنچه مهم شمرده مىشد سخنى با وى نگفت .\r\nچند روز بعد ، او [ فرستاده 
  ] دوباره كس در پى او فرستاد و پرسيد : « درآمد گمرگ بندر چه اندازه است » « 2 » ؟ . ژزف پاسخ داد كه به گمان او [ اين درآمد 
  ] به سالى\r\n\r\n\r\n","description":"","footnote":"\r\n( 1 ) -  Jo gephApisalaymian  در ترجمه درست از اصل متابعت شد چون بطورى كه از اين عبارت برمىآيد گيلاننتز با اشاره به ژزف اپى ساليميان مرجع اطلاعات خود را روشن مىدارد . ( م . م ) .\r\n( 2 ) - مقصود بندر كمبرون يا بندر عباس است . برحسب قرارداد شاه عباس اول با كمپانى هند\r\n","page_name":" 89 ","page_number":95},
  {"content":"\r\n\r\nپانزده هزار تومان بالغ مىشود ، ولى در حال حاضر چندان كشتى در آن بندر رفت و آمد ندارد . بندر بسته است و همه كشتىها به بندر بصره مىروند و درآمد گمركى را آنان [ تركان 
  ] مىگيرند .\r\n[ خود 
  ] اين مرد [ ژزف 
  ] هم به من گفت كه فرستاده را بدينسان پاسخ داده است ، ولى سالهاى قبل از فرانسويان شنيده است كه در آمد گمركى [ آن بندر 
  ] به سالى چهل هزار تومان مىرسيده است ؛ خود وى ( ژزف ) در سال 1721 ميلادى ( 1135 ه . ق ) آنجا بوده است . در آن زمان اجاره ( كذا ) ساليانه بندر 17 هزار تومان مىبوده است . « 1 » فرستاده همچنان درباره درآمد مرواريد بحرين پرسش كرد . به اين پرسش ژزف پاسخ داد كه ديگر از بحرين هيچ درآمدى حاصل نمىشود . چونكه چندين سال است آن جزيره بدست اعراب مسقط افتاده است . غواصان مرواريد پراكنده شده‌اند و ديگر كسى نمانده است كه به جستجوى مرواريد بپردازد . بحرين ويران شده است . ژزف مرا گفت : « من اين پاسخهاى نادرست را به فرستاده ( عثمانى ) از آن رو گفتم كه مبادا به بغداد رود و از آنجا به عزم تسخير بحرين بدان سو عزيمت نمايد . « 2 » من خود بتحقيق\r\n\r\n\r\n","description":"","footnote":"\r\nشرقى انگليسى ، درباره اقدامات مشترك دولت ايران و آن كمپانى بر عليه پرتقاليها در قلعه هرمز ، مقرر بود كه كمپانى هند شرقى انگليسى در قبال خدمت خود ، نيمى از درآمد گمركى بندر عباس را دريافت نمايد و از پرداخت گمرك در آن بندر بخشوده باشد . ( ل . ل ) .\r\n( 1 ) - تحقيق اين ارقام ممكن نگرديد . ( م . م ) .\r\n( 2 ) - سلطان ابن يوسف ، امام مسقط ، در سال 1717 ميلادى ( 1129 هجرى ) بحرين را بگرفت .\r\nبا كمك كشتىهاى پرتقالى ، ايران سال بعد آنجا را باز گرفت . با اين همه مقدر نبود كه ايران آنجا را مدت مديدى در تصرف داشته باشد ، چونكه شيخ جبار طاهرى ، كه اسما تابع ايران بود ، در سالهاى آشفتهء پس از تركتازى افغانان در ايران ، جزاير بحرين را به تصرف خويش درآورد . قواى شيخ جبار آنجا را در تصرف خويش نگاهداشتند تا اينكه نادر شاه آنها را در سال 1736 ميلادى ( 1148 هجرى ) بيرون راند . ( ل . ل ) .\r\n","page_name":" 90 ","page_number":96},
  {"content":"\r\n\r\nرسانيده‌ام كه عايدات بحرين 18 هزار تومان است . »\r\nفرستاده بر مبناى اين اطلاعات اظهار داشت : « درآمد ايران خيلى زياد است چون من به اسلامبول برسم از سلطان عثمانى ( خواندگار ) استدعا خواهم كرد كه 16 هزار تن سپاهى با من كند تا به اصفهان بيايم و اين كشور را تا به قندهار تسخير نمايم . افغانان به كسى و چيزى شمرده نمىشوند . اين كيفرى است كه خداوند ايران را بدان مبتلا ساخته است . « 1 »\r\n60 - در 4 ( 15 فوريه ) فرستاده عثمانى را رخصت بازگشت دادند ، ولى محمود شاه فرمان داد وى را آگاه سازند كه نبايد هيچ بنده و كنيز ايرانى را به همراه ببرد و اگر چنين كند بىحرمت خواهد شد .\r\nدر روزى كه قرار بود اين فرستاده از اصفهان بيرون رود ، يك نفر يوزباشى افغانى با افرادش به يك فرسخى اصفهان بيرون فرستاده شد و در آنجا باز ايستاد . در همان حال يوزباشى ديگرى در دروازهء طوقچى با افرادش آماده گرديد ، تا بتوانند در اين هر دو جا فرستاده ( عثمانى ) را ، وقتى بيرون مىرود ، بازرسى نمايند و ببينند آيا كسى از ايرانيان را با خود همراه دارد يا نه . اين يوزباشيان 12 تن ايرانى در حاشيهء فرستاده بيافتند و همه را در حضور او گردن زدند . آنان همچنان دو نفر زن را در صندوقها پنهان ساخته بودند كه با خود ببرند . « 2 »\r\n\r\n\r\n","description":"","footnote":"\r\n( 1 ) - اين سخن يادآور گفتار معروف نجم الدين كبرى است كه در فتنه مغول فرموده بود . « باد استغنا و بىنيازى خداوند است كه مىوزد » . ( م . م ) .\r\n( 2 ) - مقايسه كنيد اين بيان را با آنچه كلراك آورده است كه باز هم بر اطلاعات ژزف اپى ساليميان مبتنى است . وى مىگويد ( جلد 2 ، ص 60 ) وقتى كه فرستاده از اصفهان بيرون شد « در دو محل احمال و اثقال او و حاشيه‌اش را بكاويدند . يكى در دروازه شهر و ديگرى به فاصله يك فرسنگى اصفهان برخى صندوقها را كه باز كردند و بازرسى كردند ، دو كنيزك ايرانى از آنها بدر\r\n","page_name":" 91 ","page_number":97},
  {"content":"\r\n\r\n61 - چون فرستاده از اصفهان به همدان رسيد ، خان همدان به فرمان شاهزاده ( طهماسب ميرزا ) وى را 45 روز به صورت حبس نظر (  Goizdudsaqi  ) تحت مراقبت قرار داد . فرستاده حجت مىآورد ، كه وى نه براى خيانت به شاه سابق نزد محمود رفته است ، بلكه بدين مقصود راه اصفهان برداشته است تا بتحقيق رساند كه چه اتفاق افتاده و حقيقت واقعه چه بوده است . پس از 45 روز ، با رسيدن فرمانهاى تازه از جانب شاهزاده ، فرستاده را رها كردند . وى چون به بغداد رسيد حسن پاشا را ديد كه در كار فرستادن قوا به همدان براى استخلاص او است . پس از بازگشت وى آن نيروها مرخص شدند و پراكنده گشتند . وى دو روز در بغداد بماند ، و سپس بشتاب با همراهى يك صد تن راه اسلامبول در پيش گرفت .\r\n62 - محمود با تركان دوستانه رفتار مىكند ، ولى ايرانيان تاكنون با وى به راه دوستى نرفته‌اند و علامتى از محبت خود به دو نشان نداده‌اند . « 1 »\r\n63 - محمود لشگر به جانب شيراز « 2 » فرستاد ، و بر حاجى باقر ، همان عربى كه تا آن وقت روستاهاى آن ناحيت را زير فرمان داشت ، حمله برد .\r\nلشگريان محمود سپاهيان حاجى [ باقر 
  ] را بشكستند و بپراكنيدند و خواربار بسيار از آنها بياوردند ، چندانكه قيمت آذوقه در شهر اصفهان اندكى تنزل يافت .\r\n\r\n\r\n","description":"","footnote":"\r\nآوردند كه بر فورشان خنجر زدند ( شكم دريدند ) . آنان ( افغانان ) همچنان چند غلام ايرانى بيافتند كه به جامه تركان درآمده بودند تا به آسانى در پناه فرستادگان ترك خود را خلاص كنند .\r\n( ل . ل ) .\r\n( 1 ) - اين سخن با آنچه در متن از اين پيش راجع به رفتار محمود با تركان و فرستادهء آنها آمده است مخالف است .\r\n( 2 ) - اين لشگر كه در زير فرمان نصر اللّه بود ، به شيراز نرفت و فقط تا قميشه . كه دو منزل در جنوب اصفهان است ، پيش رفت . رجوع كنيد به كلراك (  Claitrac  ) ، جلد 2 ، ص 68 .\r\n","page_name":" 92 ","page_number":98},
  {"content":"\r\n\r\n64 - محمود نصر اللّه كور سلطان را با 1200 نفر سپاهى [ براى تاراج 
  ] به همدان فرستاد . خان همدان براى مقابلهء وى با 5000 تن مرد [ از شهر 
  ] بيرون آمد . افغانان بر اين 5 هزار ايرانى حمله بردند و آنان را چنان از جاى بركندند كه بناچار [ بدرون حصار 
  ] شهر واپس كشيدند .\r\nافغانان دوبار بر همدان حمله بردند ، ولى در هيچكدام كارى صورت ندادند . ناگزير به دره‌گز « 1 » عقب نشستند و به ويران ساختن روستاها و ديه‌ها ، كشتن روستاييان و چپاول اموال اينان اشتغال يافتند . آنان همچنان 5 هزار خانوار سنّى را از دره گز به اصفهان كوچانيدند . « 2 »\r\n65 - پس از گرفتن اصفهان ، محمود از ارمنيان ، اروپاييان ، ( فرنگان ) ، مسلمانان ، ( تركان ) « 3 » و مولتانيان ، جريمه‌ها و تاوانها بستد و مالياتها بست . بر سوى ديگر اين صفحه شرح و صورت ريز آنچه را كه وى به انواع مختلف ، به صورت پول نقد ، پيش كش ، خلعت ، تاوان و بهانه‌هاى گوناگون ، از آنها گرفته است آورده‌ام . نخست غرامتى بالغ بر هفتاد هزار تومان بر ارمنيان جلفا نهاد كه 17 هزار تومان آن را نقد دريافت كرد و باقى را سند گرفت ، و چون نتوانستند در مدت مقرر هفتاد هزار تومان را پردازند ، چهار تن اشخاص زير را گردن زد :\r\n\r\n\r\n","description":"","footnote":"\r\n( 1 ) - مقصود دره گزين است كه ناحيتى بر جانب شمال همدان است .\r\n( 2 ) - نظر به قلت قواى خود در اصفهان با مقايسه با استعداد و امكانات ايرانيان ، محمود سياست خود را اين قرار داد كه رفته رفته سنيانى ، نظير طوايف در گزين را جانشين اهالى شيعه اصفهان سازد . البته همه آنها ، كه به همراهى نصر اللّه به اصفهان رفتند ، به ميل و اراده خويش به اين كار دست نزدند و بسيارى از آنان در راه پراكنده شدند . رجوع كنيد به كلراك (  Clairac  ) جلد دوم ص 72 و كروزينسكى ص 268 كه تعداد اهالى دره گزين را 000 / 00 / 1 تن برآورد كرده و مىگويد مردمى سخت زورمند و دلاورند .\r\n( 3 ) - ارمنيان اغلب ترك را به معنى مسلمان مىآورند .\r\n","page_name":" 93 ","page_number":99},
  {"content":"\r\n\r\nخاچيك « 1 » كلانتر [ جلفا 
  ] ، سرهت « 2 » پسر گريگور خالدارنتز ، « 3 » مانوك سامبورى « 4 » و سرهت پسراكوپجان كولاكاپنتز « 5 »\r\nبعلاوه آنان ( افغانان ) مىخواستند اكوپجان پسر هوسپ خالدارنتز را نيز بكشند ، ولى در اينجا مأمور [ افغانى 
  ] عظيم مساعدت كرد و جان او را نجات بخشيد ؛ ولى براى او البته خيلى گران تمام شد ، چه مبلغ هنگفتى پول در اين راه صرف نمود . « 6 » بدين سان ارمنيان را آرام نگذاشتند ، تا همگى 53 هزار تومان\r\n\r\n\r\n","description":"","footnote":"\r\n( 1 ) -  Khachik \r\n( 2 ) -  Sarhat \r\n( 3 ) -  G regorKhaldarentz \r\n( 4 ) -  Manooksamburi \r\n( 5 ) -  Ako pjanKolakapaentz \r\n( 6 ) - قبور اين ارمنيان كه بدست افغانان كشته شدند هنوز در كليساهاى ارمنيان در جلفا ديده مىشود . برخى از اين قبور را سنگهايى است كه بر روى آنها شروح مفصلى حاكى از كيفيات امر نوشته شده است . فريار الكساندر (  FrirAl exanderofMalabar  ) در كتاب خويش (  Kort Narigt  ) اسامى قربانيان ارمنى را كه در اينجا آمده است محرف و مقلوب ذكر كرده است ، رجوع كنيد به  RCAJ  ، جلد 23 ، ص 650 . ( ل . ل ) .\r\nچنين گويد اين ضعيف مترجم پارسى كه روز 25 / فروردين / 1370 براى تحقيق در اين امر به راهنمائى آقاى لئون ميناسيان محقق و دانشمند فعلى ارمنى مقيم جلفاى اصفهان خود براى بازديد از تربت اين شهيدان به جلفا رفتم و قبور اينان را پيدا كردم و ديدم و سخت متأثر شدم .\r\nمعلوم شد عدّه كشته شدگان اين واقعه زيادتر بوده و سخن گيلاننتز به حقيقت پيوست . آقاى ميناسيان مسطورات روى قبور را براى من خواندند و بعدا در طى مرقومهء خود به اينجانب متن مسطورات روى قبور را هم براى من فرستادند كه با سپاس فراوان از ايشان در اينجا درج مىكنم . آقاى ميناسيان تذكر مىدهند كه تمام اين مسطورات به نظم و نثر نيز در كتاب « تاريخ ارامنهء جلفا تأليف مورخ ارمنى  H atatoonHerdanian  صفحهء 229 - 231 آمده است . اين كتاب در سال 1880 م در اصفهان به چاپ رسيده و نسخهء ارمنى آن در كتابخانهء كليساى وانگ موجود است .\r\n","page_name":" 94 ","page_number":100},
  {"content":"\r\n\r\nرا بستندند . منابع مالى آن‌ها [ ارمنيان 
  ] سخت كاهش يافت و بسيارى از آنها از\r\n\r\n\r\n","description":"","footnote":"\r\nبر روى سنگ تربت سرهت خالداريانتتز در بالاى مسطورات آن نقشى ديده مىشود سخت تأثرآور به اين صورت كه يك افغانى دارد با شمشير كسى را گردن مىزند و در بالاتر از آن صورتى است كه عده‌اى را بسته‌اند و منتظر چنين سرنوشتى هستند .\r\nاينك براى تتميم فايده نام و محل دفن آنها را با استناد به مرقومه آقاى ميناسيان مىآورم :\r\n1 - قبر سرهت خالداريانتتز در محوطهء كليساى گريگور ، محلهء ( كوچهء ) ميدان كوچك خيابان خاقانى واقع است . در روى سنگ قبر بعد از نقشى كه ذكر آن گذشت چنين آمده است : « اين است قبر سرهاد ( سرهد - سرهت ) فرزند گريگو خالداريان ( خالدارانتز ) كه افغانها براى پول او را گرفتند ، شكنجه كردند و بعد كشتند . در اينجا دفن شد - 18 داما 1171 تاريخ ارمنى مطابق 1722 ميلادى .\r\n2 - قبر مانوك واقع است در كليساى استپانوس در محلهء هاكوپجان جلفا . و روى سنگ قبر چنين نوشته شده است : « اين است قبر مانوك پسر خواجه ملكم چهل ساله كه بدست افغانها افتاد . نه ماه او را شكنجه كردند و بعد شهيد شد هر كس بر تربت او بگذرد از خداوند براى او آمرزش طلب كند 18 داما 1171 تاريخ ارمنى مطابق 1722 ميلادى . اين شخص را گيلاننتز مانوك سامبورى مىنامد . غير از قبر اين دو نفر كه نام آنها در صورت گيلاننتز آمده است 3 قبر ديگر را هم يافتم به اين شرح :\r\n1 - قبر هاروتون مدفون در كليساى حضرت مريم در محله و ميدان بزرگ جلفا . در روى قبر او نوشته شده است : « اين است قبر هاروتون فرزند دكتر ميناس كه بىگناه بدست افغانها كشته شد . به تاريخ 24 ماه ناخا 1171 تاريخ ارمنى مطابق 1722 ميلادى .\r\n2 - قبر گالستان مدفون در كليساى هوانس - محلهء چهارسو در جلفا و روى تربت او نوشته شده است : « اين است قبر گالستان كه بىتقصير در محلهء دشت جلفا كشته شد . فرزند شهيد خاجيك دكتر حاذق داغديده در سن 30 سالگى بقيّه لا يقرء ( كذا در نامه آقاى ميناسيان ) .\r\n3 - قبر پانوس مدفون در كليساى گريگور ميدان جلفا و مسطورات روى سنگ گور او چنين است : « اين است قبر پانوس جوان كه بىتقصير شهيد شد . فرزند كوچك خواجه‌مان كه در قلب برادران سوك ( كذا ) فراوان گذاشت به تاريخ اول ماه ناخا 107 ارمنى مطابق 1722 ( توضيح اينكه تاريخ آزارياى ارمنى 1615 سال كمتر از ميلادى است ) .\r\n","page_name":" 95 ","page_number":101},
  {"content":"\r\n\r\nتنگدستى بيچاره و درمانده شدند .\r\n66 - وى [ محمود 
  ] تاوان و غرامت هنديان را به 25 هزار تومان رسانيد ، كه از اين مبلغ 20 هزار تومان بپرداختند و 5 هزار تومان را نتوانستند بپردازند .\r\nهمه اين هنديان پراكنده شدند . بر اينها كار بطورى سخت افتاد كه برخى زهر خوردند و خود را بكشتند ، و برخى ديگر از اندوه و غصه هلاك شدند يا راه گريز در پيش گرفتند . تنها عدهء قليلى از هنديان در شهر [ اصفهان 
  ] باقى ماندند . اينها به مسلمانان پول وام داده بودند و سند گرفته بودند و گوهرها ، طلا ، نقره و زينت‌ها ( كذا ) بگروگان ستده بودند . محمود همه اين نفائس را بىپرداخت بها از آنها بستد ، و حتى اين مسئله را نيز رعايت نكرد كه آنها را بابت غرامت آنان محسوب دارد . مغازه آن مولتانيانى كه مرده و يا گريخته بودند به ناچار بسته شده بود ، ولى محمود بفرمود تا آنها را بگشادند و هر چه در آنها بود ببردند .\r\n67 - وى [ محمود 
  ] جرمانه سنگينى بالغ بر 20 هزار تومان بر حكيم باشى\r\n\r\n\r\n","description":"","footnote":"\r\nبر روى قبر اين سه تن ذكرى از كشته شدن آنها بدست افغانها نشده است ولى آقاى ميناسيان نوشته‌اند به حكم اينكه مراثى منظوم اينها پشت سر هم با مضامين مشابه در تاريخ هاراتون هردانيان امده است نتيجه مىتوان گرفت كه اين بيچارگان نيز در فتنهء افغان كشته شده‌اند .\r\nآقاى ميناسيان از دو نفر ارمنى ديگر به نامهاى نرسس جاماسينى از خانوادهء تاواكاله و موكياس تاماخانى نام مىبرند كه برحسب مسطور روى سنگ قبر آنها از ترس افغانها از خانهء خويش گريخته بودند و همچنين از يك نفر ديگر به نام آقا خاجيك فرزند آقاسه كه در راه با افغانها مصادف شده و جان مىبازد ، لا بد هر سه نفر به سوى فريدن كه مركز ديگرى براى ارامنه بوده است رهسپار بوده‌اند . ايشان نوشته‌اند سنگهاى قبور اينان در قريه دولت‌آباد كرون موجود بوده و من ( ميناسيان ) مسطورات روى قبور آنان را عينا استنساخ نموده‌ام و در كتاب خودم به نام تاريخ ارامنه فريدن آورده‌ام . ( م . م ) .\r\n","page_name":" 96 ","page_number":102},
  {"content":"\r\n\r\nشاه سابق نهاد . « 1 » علتش اين بود كه خبر يافت اين شخص خيلى در كارهاى او [ شاه سابق 
  ] مداخله داشته است . وى [ محمود 
  ] اين 20 هزار تومان را در ظرف 12 روز با مخلوط كردن زر و سيم و جواهرات و مرواريد و توزين كردن هر مثقال آن به يكهزار دينار فقط وصول نمود .\r\n68 - رئيس هلنديان « 2 » مجبور شد جرمانه‌يى به محمود بپردازد و همچنان پيشكش‌هايى به دو تقديم دارد . در هنگام تسخير اصفهان وى [ محمود 
  ] كالاهايى به ارزش 6000 تومان به عنوان هديه گرفته بود . در جريان محاصره شهر شاه پيشين از هلنديها مبلغ 55 هزار تومان وام دريافت داشته بود ، و گوهرهايى به ارزش 25000 تومان در نزد آنها به وثيقه گذاشته بود . « 3 » پس از تصرف اصفهان محمود چون ، آگهى يافت كه شاه سابق گوهرهايى بچنين ارزش در نزد هلنديها گرو نهاده است ، همهء اين گوهرها را بستد و بدانها آگاهى فرستاد كه بهاى آنها را خواهد پرداخت ، ولى [ آن 
  ] هفده هزار تومان را [ نيز 
  ] تأديه نكرد . « 4 » محمود مبلغ\r\n\r\n\r\n","description":"","footnote":"\r\n( 1 ) - نام اين شخص رحيم خان بود ، وى و سيد عبد اللّه والى عربستان و محمد حسين ملا باشى متعصب شاه ، سخت در وجود اين سلطان سست نهاد مؤثر و متنفذ بودند و چون آنان شاه را به نهجى نادرست و ناسنجيده راهنمايى مىكردند و اندرز مىدادند ، مسئوليت سرنوشت شوم نابودى اين دودمان بطور كلى متوجه آنان مىگردد . ( ل . ل ) .\r\n( 2 ) - نام وى نيكلاوس شورر . (  NiclausSchorer  ) بود و اصطلاحى كه در متن براى عنوان او به كار رفته است همان كلمه سر كار فارسى است ( اين كلمه سابقا در آن عهد به معنى رئيس و سالار بوده است ) و عملا مقام و مرتبت ملك التجارى داشته است . ( ل . ل ) .\r\n( 3 ) - اين ارقام خيلى زياد و مبالغه آميز است ، حد اعلاى مبلغى كه هلنديها به شاه سلطان حسين وام داده بودند و ناچار بودند به محمود بپردازند رويهمرفته از چهل هزار تومان تجاوز نمىكند .\r\nرجوع كنيد به  H . Dunlop  در كتاب  Perzi eVoorheenenThans  ، چاپ (  Haarlem  - 1912 ) ص 258 . ( ل . ل ) .\r\n( 4 ) - از اين بيان كاملا معلوم مىشود كه نه تنها محمود قيمت گوهرها را از 25 هزار تومان به 17\r\n","page_name":" 97 ","page_number":103},
  {"content":"\r\n\r\n20 هزار تومان از هلنديها به بهانه وام طلب نمود . آنان با منشى محمود به چانه زدن پرداختند ، و با دشوارى فراوان آن مبلغ را به هشت هزار تومان رساندند و پرداخت نمودند .\r\nوى ( محمود ) در نتيجه مبلغ سى هزار تومان ديگر مطالبه كرد ، ولى اين را تأديه نكردند . آنان ( افغانان ) رئيس ( شركت هلندى ) « 1 » را بگرفتند و بزدند و بر در ( اداره ) شركت نگهبانان بگماشتند تا 20000 تومان از آنان ( هلندى ) درآوردند ، ( پس ) آنها ( هلنديها ) را به زندان انداختند تا به قيمت 30 هزار تومان را از ايشان بگرفتند .\r\nجمع جرمانه آنها به 61 هزار تومان رسيد و مبلغى كه رويهم رفته پرداخته بودند 176 هزار تومان بود . « 2 »\r\n69 - از عامل ( سركار كذا ) انگليسى ( انگليز كذا ) چهار هزار تومان جرمانه نقد خواستند و پنجاه عدل پارچه پر پهنا ، و جنس پشمى كلفت ( كيفى چوخا كذا ) « 3 » بگرفتند ، و جمع دو قلم خسارت آنان ( انگليسيان ) به هفت هزار تومان بالغ گرديد . « 4 »\r\n\r\n\r\n","description":"","footnote":"\r\nهزار تومان تنزل داده است بلكه هيچگونه پولى نيز بابت بهاى آنها پرداخت نكرده است .\r\n( 1 ) - شايد همان نيكلااوس شورر (  NicluausSchorer  ) مقصود باشد . ( ل . ل ) .\r\n( 2 ) - اين رقم خيلى اغراق آميز است به ذيل صفحه قبل رجوع كنيد .\r\n( 3 ) - گويا به تركى پارچه‌هاى پر پهنا را چوخا مىگويند و كلمهء كيفى شايد تحريفى از كيف (  Kiev  ) باشد .\r\n( 4 ) - در دفترها و بايگانى شركت هند شرقى انگليسى رقم معينى براى اين خسارت نقل نشده است . فقط اين نكته را ذكر كرده‌اند كه آنان خيلى كمتر از هلنديها ناچار شدند جرمانه بپردازند . بر حسب قول كلراك  Clairac  ، جلد 2 ، ص 73 ، انگليسيان به پرداخت 12500 تومان نقد و جنس مجبور شدند . ( ل . ل ) .\r\n","page_name":" 98 ","page_number":104},
  {"content":"\r\n\r\n70 - از رئيس فرانسويان ( فرانكسوزى (  Franksuzi  ) كذا ) 60 تومان به عنوان جرمانه گرفتند . « 1 »\r\n71 - حاج نظر شيرازى از اصفهان بگريخت . آنان ( افغانان ) حجره او را بگشادند و نقد جنسى كه در آن بود جمعا به ارزش 6000 تومان مصادره كردند .\r\nبه اين ترتيب جمع مبالغى كه محمود بدست آورد ، از نقد و جنس ، به نحوى كه از شماره 65 تا 71 توضيح داديم ، به 189 سكوتز (  Sekotz  ) تومان رسيد . « 2 »\r\n73 - محمود بفرمود تا حجره همه مسلمانانى كه مرده بودند و يا از شهر گريخته بودند بگشادند . در اين حجره‌ها كالاى بسيار بود كه همه را مصادره نمودند .\r\n74 - يك بار ديگر محمود بر شهر اصفهان و همچنان بر جلفا غرامت نهاد از شهر 2000 توپ ( كذا فى الاصل ) پارچه زرى ( زرباف كذا فى الاصل ) بافت اصفهان ، كاشان و يزد .\r\n200 توپ ( كذا ) ديباى زر ( كذا ) با تارهاى طلا و نقره و 150 عمامهء طلا ( زرمنديل كذا ) ساخت پتنا « 3 » ( هندوستان ) مطالبه نمود . چون شهر خراب و ويران بود ، دو رقم نخستين را نتوانستند كار سازى دارند و فقط نيمى از بقيه را تحويل دادند . ارمنيان جلفا 5000 جامه بلند ابريشمين ، و پنبه‌اى ( قطنى كذا ) ، پارچه‌هاى پر پهنا و شالهاى پشمى تحويل دادند ؛ همچنان به اندازه لازم پارچه\r\n\r\n\r\n","description":"","footnote":"\r\n( 1 ) - مقصود از رئيس شركت فرانسوى همان آنژدگاردان است كه نشان « صليب مقدس » داشت و در اين موقع در اصفهان بود . بر حسب گفتار كلراك ، جلد 2 ، ص 72 ، فرانسويان فقط 30 تومان پرداختند ، كه در مطبخ سردار بزرگ امان اللّه به مصرف رسيد . ( ل . ل ) .\r\n( 2 ) - كلمه  Sekotz  كه در متن آمده است مبهم است . شايد مقصود  Voskotz  ارمنى باشد كه به معنى ( از طلا ) است و شايد كلمهء فارسى و عربى سكه مقصود باشد .\r\n( 3 ) -  Patna \r\n","page_name":" 99 ","page_number":105},
  {"content":"\r\n\r\n( چوخا ) « 1 » براى دوختن 8000 ثوب جامهء بلند براى سربازان به آنها تسليم داشتند . ارمنيان همچنان تعداد زيادى لحافهاى خوب ، تشكها ، و بالش‌هاى نفيس كه همه از قماش ( كذا ) و زرى ( كذا ) بود [ بافغانان 
  ] دادند .\r\n75 - محمود سخت متكبر و مغرور شده بود ، مخصوصا از اين جهت كه مال و ثروتى چنين هنگفت جمع آورده بود و خزانه او روز به روز بزرگتر مىشد .\r\nوى خود را چندان بزرگ مىشمرد كه [ مىپنداشت 
  ] هيچكس در جهان چون او عظيم نيست .\r\n76 - محمود در سه موقع مال و ثروت از خزانهء خويش به قندهار فرستاد .\r\nنخست مصحوب نور محمد و بار دوم بهمراهى آقا موسى و در كرت سوم با محمد نشان « 2 » . وى شصت تن جوان ارمنى را [ بعنوان نگهبان 
  ] به اتفاق آقا موسى بفرستاد تا از گنجينهء او پاسدارى كنند ، و همچنين بقندهاريان ثابت كند كه وى به حقيقت اصفهان را به تصرف خويش درآورده است . ولى نظر عمدهء وى در فرستادن اين اموال به قندهار اين بود كه سپاهيان بيشترى در آنجا فراهم كند ، و خانواده‌ها را يكسره با اطفال آنان به اصفهان بياورد ؛ اگر چه حالا ديگر مسلم بود كه 14 هزار تن سپاهى افغانى به سالارى محمد نشان در حدود پاييز به اصفهان خواهند آمد كه به سوى قزوين و همدان روان شوند . اندكى پيش از اين واقعه ، فرزندان نصر اللّه كور سلطان و 1200 خانوار افغانى از سيستان به اصفهان آمده بودند .\r\n77 - شاه سابق قلعه‌يى در گز « 3 » ساخته بود كه محمود ، چندين بار ناكام\r\n\r\n\r\n","description":"","footnote":"\r\n( 1 ) -  Chokha  پارچه پشمين را گويند .\r\n( 2 ) - بطورى كه از اين پيش گفته شد محمد نشان قاضى درگاه محمود بود ، ولى از احوال آقا موسى و نور محمد اطلاعى بدست نيامد . ( ل . ل ) .\r\n( 3 ) - گز (  Gaz  ) قريهء بزرگى است در شمال شرقى اصفهان . ( ل . ل ) .\r\n","page_name":" 100 ","page_number":106},
  {"content":"\r\n\r\nبدان حمله برده بود . در آخر زردتشتيان بگز رفتند ، ديوارها فرو آوردند ، و باره آن را ويران ساختند ، قريه را بگرفتند و تمامى مردانش را بكشتند و زنان و فرزندان و اموال آنان را همه به اصفهان كشيدند . « 1 »\r\n78 - افغانان نتوانستند دهكده‌هاى خيزون ( كذا ) « 2 » و بن اصفهان ( كذا ) را تصرف كنند « 3 » چون ( ساكنان ) اين دو دهكده سخت با آنان به مخالفت برخاستند . با اينهمه چون دريافتند كه ديگر راهى براى نجات و آزادى نيست خود بنزد افغانان رفتند و به حكومت ايشان گردن نهادند .\r\n79 - افغانان خيلى از گرجيان ، كه سابق بر اين جسارت و صلابت ايشان را ديده بودند ، ترس داشتند . محمود بگرجيانى كه در خدمت او داخل شده بودند گفت : « به هموطنان خويش در گرجستان بنويسيد كه آهنگ ما نكنند ، چه اگر به سوى ما راه بردارند همهء شما را هلاك خواهيم كرد » .\r\n80 - قصد محمود اين است كه همهء خاك ايران را تصرف نمايد و خود بر آن حكومت كند . وى بر آن سر نيست كه كشور [ ايران 
  ] را به باد غارت دهد و سپس به قندهار باز گردد . از آنجا كه امروز آتش فتنه و آشوب شعله‌ور است ، عدالت و امنيت براى هيچكس وجود ندارد و هيچكس نيز به انديشهء آن نيست .\r\nقصد محمود اين است كه دشمن خود را مغلوب و منكوب كند و جهان را بر او تيره سازد ؛ و گمان مىرود چون وى شاهد مقصود را در آغوش بگيرد تواند باشد كه\r\n\r\n\r\n","description":"","footnote":"\r\n( 1 ) - زردشتيان با افغانان همدست شده بودند چون كه از شاه سابق خيلى آزار و اذيت ديده بودند .\r\n( ل . ل ) .\r\n( 2 ) - خوزان صحيح است ، ولى در عرف عوام آن را خيزون تلفظ مىكنند .\r\n( 3 ) - قراء خوزان وبن اصفهان (  Ben Ispahan  ) يا « ورنوس فادرآن » و فروشان جمعا قصبهء بزرگى را تشكيل مىدهد كه بنام سده معروف است و به فاصله 5 / 7 ميل در شمال غربى اصفهان قرار دارد . در اين اواخر معلوم نيست به چه جهت نام آن را همايون شهر كرده‌اند . ( ل . ل . و . ك . م ) .\r\n","page_name":" 101 ","page_number":107},
  {"content":"\r\n\r\nامن و آسايش را در مملكت مستقر سازد .\r\n81 - در حال حاضر قواى محمود از اين قرار است :\r\n1 - افغانان اصلى 6000 نفر\r\n2 - تفنگچيان ايران 2000 نفر\r\n3 - زردشتيان 1000 نفر\r\n4 - تفنگچيان ارمنى 600 نفر\r\n5 - گرجيان 30 نفر\r\n6 - تركها 60 نفر\r\n7 - مولتانى « 1 » 50 نفر\r\nجمع دسته‌هاى هفتگانهء فوق به 9740 نفر بالغ مىگردد . ايرانيان ، ارمنيان و گرجيان به ميل خود به غلامان ( قوللر ) نه‌پيوستند ، حتى نمىخواستند اصلا به قشون ملحق شوند ، ولى چنان مورد آزار و شكنجه واقع شدند كه مأيوس گشتند و ناگزير آمدند كه در عداد غلامان ( قوللر ) نام نويسى نمايند . محمود انضباطى سخت و نفوذى شديد در لشگريان خويش داشت ، هر چه مىگفت و يا هر فرمانى كه از جانب وى صادر مىگرديد بلافاصله از آن اطاعت مىكردند و هر زمان دستور حركت مىداد بىدرنگ به جنبش درمىآمدند .\r\n82 - محمود فرمان داده بود كه هر يك از افراد لشگر او آذوقهء 4 سال خويش را دريافت دارند ، آنان نيز چنين كردند و اينك يك سال از آن چهار سال\r\n\r\n\r\n","description":"","footnote":"\r\n( 1 ) - مولتان شهرى است از هندوستان به فاصله 200 ميلى جنوب غربى لاهور و جنوب غربى پنجاب واقع در شمال غربى پاكستان . جمعيت اين شهر در سال 1941 م بالغ بر 142768 نفر بوده است . سابقا در روزگار پادشاهى صفويان هنديان را بنام اين شهر گاهى مولتانى مىناميده‌اند . بازرگانان مولتانى در ايران زياد بودند و همه از طبقه ثروتمندان آن ديار بشمار مىآمدند . ( م . م ) .\r\n","page_name":" 102 ","page_number":108},
  {"content":"\r\n\r\nگذشته است . خود وى نيز آذوقهء فراوان گرد آورده است و آنها را در قلعهء شهر ذخيره كرده است . مانند ساير پادشاهان وى خدمتگزارانى دارد كه به دين او نيستند و به اين گونه كسان جيره و مواجب منظم نمىدهد و گاه و بيگاه به آنها خواروبار و آذوقه مىرساند . به لشگريان افغانى خويش اضافه حقوق و پاداش ( دنلق ) نمىدهد ، چونكه آنها را آزاد گذاشته است تا هر چه بتوانند بدست آورند براى خود برگيرند . حقوقى برابر 6 تومان در سال براى خدمتگزارانى كه به مذهب او نيستند معين كرده است ولى تاكنون از آن بابت چيزى به آنها نداده است .\r\nمردم شهر افغانان را دوست نداشتند ولى به رعايت ظاهر بدانها از خود تمايل نشان مىدادند . وضع سرداران ايرانى نيز چنين بود . با اينهمه مردان رزم آزماى جنگجو محمود را دوست مىدارند ، چه مقامات و امتيازات فراوانى براى آنها فراهم ساخته است . سابقا شاه پيشين زردتشتيان را [ با زور 
  ] مسلمان كرده بود ولى محمود اينك بدانها اجازه داده است كه اگر بخواهند به كيش ديرين خود بازگردند ، به همين جهت نيز آنان همه از جان و دل به خدمت وى برخاسته‌اند . « 1 » محمود به چهار صد تن وامهايى از 3 تا بيست تومان و با سود دويست دينار در ماه بداد ، تا بتوانند دكانهاى خويش را بگشايند و بكسب و كار مشغول شوند . اسناد اين وامها را به اسم الماسى « 2 » پسر قوللر آقاسى مىگرفتند . وى كسانى را بفرستاد تا مردم را آگاه سازند كه هر كسى براى گشودن دكان و يا كسب و كار خويش نيازمند پول است بيايد از وى بگيرد . مردم\r\n\r\n\r\n","description":"","footnote":"\r\n( 1 ) - دليل حسن خدمت و صداقت اينان به محمود از آنچه در گز كردند واضح مىگردد و نيز زردشتيان محمود را ، هنگاميكه در سال 1719 ميلادى ( 1131 هجرى ) به كرمان رسيد ، پذيره شدند و به نيكو داشت او بپاى خاستند . رجوع كنيد به كتاب سقوط دولت صفوى و تسخير ايران بدست افغانان ، تأليف اينجانب ، ص 111 . ( ل . ل ) .\r\n( 2 ) -  Almasi  ( كذا فى الاصل ) و معلوم نشد مقصود او كه بوده است .\r\n","page_name":" 103 ","page_number":109},
  {"content":"\r\n\r\nدارا نيز از دو تا سه تومان از اين پول به وام گرفتند ، تا نشان دهند كه وام‌دار محمود هستند و كمتر به آنها تعرض شود . بازرگانان حتى پولهاى بيشترى نيز وام گرفتند .\r\n84 - در 19 ( 30 مه ) محمود ارمنيان را بازداشت و بقيت پولى كه پيش از اين بر ذمت گرفته بودند طلب نمود . آنان پاسخ دادند : « ما هر آنچه داشتيم پرداختيم و ديگر چيزى براى ما نمانده است . ما از كجا مىتوانيم اين پول را فراهم سازيم ، در حالى كه حتى ما را آن قدر چيز نمانده است كه نان روزانهء خود را خريدارى كنيم ؟ ما را از اين پيش لقمه نانى فراچنگ مىآمد ، از آن نيز ما را محروم ساختيد و اينك هم ما را به حال خويش نمىگذاريد . » .\r\nمحمود گفت : « [ اصلا 
  ] چرا ارمنيان بايد پولى داشته باشند ؟ پول سربازان ما را بايد كه جنگاور و رزم آزمايند . پول ، خانه و اثاثى كه در دست شما است ، همه زايد و بىمورد است . ارمنيان را بايد كه برزيگرى كنند ، زمين را شيار نمايند و بذر افشانند . » .\r\n85 - در 1 ( 12 ) مارس محمود شروع كرد بر ارمنيان جلفا و آنان كه در روستاها بودند ، و همچنين بر مسلمانان كشاورز ايرانى ماليات « 1 » وضع كند ، و به همان گونه كه از آن پيش براى هزينه‌هاى كشور به شاه سابق [ ماليات 
  ] مىپرداختند ، از آنان مىخواست بپردازند .\r\n86 - امان اللّه از اين ژزف پرسيد : « اين روسيان چگونه كسانند ؟ » از فرنگيانند يا نه ؟ و اگر از آنان نيستند پس چه كسانند ؟ وى پاسخ داد كه : « آنان را ديگر گونه نژاد است ، ولى همانند فرنگيانند و كشورى سخت بزرگ را در\r\n\r\n\r\n","description":"","footnote":"\r\n( 1 ) - در متن مالهجات آمده است ، كه تحريفى است از دو كلمه مال و جهات كه به معنى اجاره بهاى زمين و ماليات ارضى است . ( ك . م ) .\r\n","page_name":" 104 ","page_number":110},
  {"content":"\r\n\r\nآنسوى درياى گيلان ( درياى خزر ) زير فرمان دارند . » وى باز هم پرسيد : « آيا لشگريان فراوان دارند ؟ » ژزف وى را آگاه ساخت كه آنان مىتوانند 200 هزار تن سپاهى فراهم آورند و جنگجويانى سخت بيباك و دليرند . امان اللّه گفت :\r\n« بگذار ما اندكى آرام گيريم پس آنگاه خواهيم ديد كه چگونه بايد با فرنگيان تو رفتار كنيم » .\r\n87 - هنگامى كه ژزف از اصفهان بيرون آمد بهاى خوار بار به شرح زير بود :\r\nنان هر من 600 دينار\r\nبرنج هر من 1200 دينار\r\nروغن هر من 4000 دينار\r\nمرغ هر عدد 700 دينار\r\nقند هر من 6000 دينار\r\nقند از اين پيش [ هر من 
  ] 12 تومان ( 12000 دينار ) ارزش داشت ولى اينك تا به 600 دينار تنزل نموده بود ؛ علتش اين بود كه قند را از خارج وارد كرده بودند و در قميشه ( اينك بدان شهرضا مىگويند ) انبار كرده بودند . چون جنگ بپايان رسيد ، آنان [ افغانان 
  ] قميشه را بگرفتند و قندها را به اصفهان كشيدند و به همين جهت تا بدين اندازه قيمت آن تنزل كرد .\r\n88 - در 9 ( 20 آگوست ) ، و سكان « 1 » پسر نوريك ، « 2 » يك نفر ارمنى همدانى ، مرا گفت كه : « وقتى من در قزوين بودم كسى كه از اصفهان گريخته بود و بدانجا رسيده بود به من گفت كه كشتىهاى انگليسى با شش هزار تن سپاهى به بندر « 3 »\r\n\r\n\r\n","description":"","footnote":"\r\n( 1 ) -  Voskan \r\n( 2 ) -  Noorik \r\n( 3 ) - اسم بندر در متن نيامده است ولى بناچار بايد بندر عباس مقصود بوده باشد . بايد دانست\r\n","page_name":" 105 ","page_number":111},
  {"content":"\r\n\r\nرسيده‌اند و اينك اين سپاهيان در شيراز هستند .\r\nدر سال 1723 ميلادى ( 1135 ه . ق ) خليفه مكرتيچ فرزند نازار « 1 » جلفايى از تبريز به رشت آمد . وى نيز گفت كه خبر رسيدن انگليسها را به بندر شنيده است و آگاهىهاى زير را هم وى به ما داد . « 2 »\r\n89 - در 18 ( 29 ) اگوست 1722 ميلادى ( 1134 ه . ق ) پاشاى ارزروم مىخواست به جانب ايروان حركت كند ، چون از آن پيش همگى لشگريان خويش را بدان سوى فرستاده بود . در همان روز كه گذارده بود از ارزروم بيرون شود از جانب سلطان اسلامبول ( كذا ) فرمان رسيد كه : « همان جايگه بمان ، چون ايرانيان با محمود آشتى كرده‌اند ، و روسيان به خاك ايران آمده‌اند ، « 3 » و تو بايد كه حصار را استوار دارى .\r\n90 - در 15 ( 26 ) اگوست پيكى از سوى پاشا به ارمنيان ايرانى اينجا رسيد و پرسيد : « از كشور چه آگهى داريد ؟ آيا روسيان به كشور شما تاخته‌اند و مىخواهند بدين جانب شتابند ؟ » . ما پاسخ داديم كه چنين آگهىهايى بما نرسيده است . در 18 ( 28 ) همان ماه ، به فرمان پاشا ، آنان [ تركان 
  ] 300 تن ارمنى و ترك را از ميان ساكنان ارزروم گرد آوردند و آنها ديوارهاى آسيب رسيدهء باره‌ها را تعمير نمودند .\r\n91 - 20 ( 31 ) اگوست چاپارى از طرابوزان رسيد . وى گفت كه چند\r\n\r\n\r\n","description":"","footnote":"\r\nكه هيچ سپاهى از انگلستان در آن موقع به بندرى از آن ايران فرستاده نشده است . ( ل . ل ) .\r\n( 1 ) -  Mekertich Son of Nazar \r\n( 2 ) - در اينجا جمله زائدى از متن حذف گرديد . ( ل . ل ) .\r\n( 3 ) - اين گفته تا آنجا كه به مسئلهء لشگركشى روسيان بسته است كمى ناپخته است ، چه پطر بزرگ ، در بند شهر مرزى ايران را در 30 اگوست ( 10 ) سپتامبر ، به تصرف خويش آورد . رجوع كنيد به كتاب مسافرت‌هاى بل  Bell , s Travels  ، چاپ لندن ، 1764 ، جلد 2 ، ص 332 . ( ل . ل ) .\r\n","page_name":" 106 ","page_number":112},
  {"content":"\r\n\r\nكشتى اسلحه و ساز و برگ ( جباخانه كذا ) از اسلامبول به آنجا رسيده است و از پاشاى [ ارز روم 
  ] خواسته‌اند كه مردان و چارپايان باركش گسيل دارد تا آنها را از طرابوزان به ارزروم آورند .\r\n92 - پاشاى ارزروم مردان و چارپايان بسيار بفرستاد و توپ و خمپاره ( كذا فى الاصل ) ، تفنگ و شمشير و گلوله و باروت و نيزه و بيل و خورجين همه را به ارز روم كشيد . چون اين ساز و برگها برسيد پاشا به آزمايش آنها پرداخت ، توپها بگشاد و نارنجكها بيافكند . در همان حال فرمان رسيد كه درآمد گمرك را در ارز روم بپاشا بازگذارند تا بتواند خواربار گرد آورد و نان خشك فراهم سازد .\r\n93 - بر حسب فرمان سلطان ، پاشاى ارزروم به سمت سرعسكر منصوب گرديد . اينك وى را پنج پاشا و از آنها گذشته بيك با يزيد در زير فرمان بودند . فرمان كتبى براى همه آنها فرستاده شده بود كه براى عزيمت بسوى قارص آماده باشند ، تا هر وقت او فرمان داد حركت كنند و در آنجا همه در زير فرمان وى مجتمع گردند .\r\n94 - لزگيان « 1 » كه به ايران تاخته و آنجا را به تاراج داده بودند مىخواستند كه به ايروان روند و آنجا را نيز غارت بنمايند . پاشاى ارزروم به لزگيان نوشت :\r\n« چون به ايروان روى آورديد بايد كه به كليساى بزرگ اچميازين نرويد و آنجا را غارت نكنيد چون اين كليساى از آن ما است » . مقصود پاشا اين بود كه ايروان را [ خود 
  ] بگيرد و كليساى بزرگ را دست نخورده براى تركان نگاه دارد ، چه وى را از سلطان فرمان ( كذا ) رسيده بود كه چون ايروان را بگيرد كليساى بزرگ\r\n\r\n\r\n","description":"","footnote":"\r\n( 1 ) - لزگيان مردمى سخت درنده‌خو و جنگجو بودند ، كه در قسمتى از داغستان و بخش شمالى شيروان سكونت داشتند و چون سنيانى متعصب بودند بسيار با ايرانيان دشمنى مىورزيدند .\r\n( ل . ل ) .\r\n","page_name":" 107 ","page_number":113},
  {"content":"\r\n\r\nاچيمازين را غارت ننمايد . « 1 » در همان حال پاشا به جاثليق ما « 2 » نامه نوشت و او را از خدمت بزرگى كه به انجام آورده است مطلع ساخت و افزود : « اينك كه من چنين خدمتى به شما نمودم ده هزار ماركيل « 3 » براى من بفرستيد » . جاثليق پاسخ داد : « من تنها يكفرد روحانى و مذهبى هستم و از كجا مىتوانم ده هزار ماركيل [ بدست آورم 
  ] و براى شما بفرستم ؟ » . نتيجه آنكه پاشا با جاثليق خيلى سخت رفتار نمود و عظيم او را بترسانيد .\r\n95 - پاشاى ارزروم صدور گندم را از تركيه به ايران ممنوع داشت و به همهء شهرها و روستاهاى اطراف نوشت كه خواربار گرد آورند و آن را بقارص حمل نمايند .\r\n96 - در 9 ( 19 ) من به قارص رسيدم و ديدم كه پاشاى آن شهر اجازه نمىدهد به هيچ نحو گندم از تركيه به ايران فرستاده شود و يا كسى بدانجا رود .\r\nآنان سخت مشغول گرد آوردن آذوقه بودند ، جاثليق كه مىبايست در روز صليب مقدس ( خاج شويان ) مراسم تدهين صليب را بر پاى دارد ، به ارمنيان قارص نامه فرستاده بود و آنها را براى زيارت به اچميازين دعوت نموده بود . پاشا اين ارمنيان\r\n\r\n\r\n","description":"","footnote":"\r\n( 1 ) - بر حسب آنچه در كتاب تاريخ ارمنستان لئو  ) oeL (  آمده است : جلد 3 ، ص 645 ، از ارمنيان صاحب نفوذ اسلامبول مردى بنام سغ بوس  ) Seqbos (  از سلطان خواست كه چنين فرمان مخصوصى را براى عبد اللّه پاشاى سر عسكر به ارزروم بفرستد .\r\n( 2 ) -  Catholicos \r\n( 3 ) - ماركيل واژه ارمنى نيست . با پرفسور جاپسون  ) Jopson (  استاد دانشكده سنت جان (  St Jhon College  ) كامبريج مشورت كردم تا به تقريبى معنى آن را روشن سازم . وى اظهار عقيده نمود كه تواند باشد اين كلمه محرف كلمه مارك (  Mark  ) باشد . پروفسور پاتكانوف (  Prof . patkanov  ) در ذيل ص 92 ترجمه روسى گزارشهاى گيلاننتز مىگويد ماركيل برابر 60 كپك ( پول روسى ) نقره است ( و بنابراين تقريبا برابر يك مارك مىشود ) ؛ از اين رو نظريهء پروفسور جاپسون بىبنياد نمىنمايد . ( ل . ل ) .\r\n","page_name":" 108 ","page_number":114},
  {"content":"\r\n\r\nرا ، كه تبعهء تركيه بودند ، از رفتن بدانجا منع كرد و مىگفت كه : « خليفه بزرگ شما دست بدست روسيان داده است ، و آنان را به ايران آورده است تا از آنجا به ما حمله‌ور گردند . به بهانهء زيارت ، شما بر آن سر هستيد كه به كليسا رويد و براى خانه خرابى ما و كاميابى خويش دست به دعا داريد ، ولى ما نمىگذاريم خليفهء بزرگ شما بچنين اعمالى مبادرت ورزد .\r\n97 - در 14 ( 25 ) اگوست ، من به اچميازين رسيدم و ديدم كه ايرانيان نمىگذارند برنج به تركيه فرستاده شود . دليلشان اين بود كه چون تركها نمىگذارند گندم به كشور ما آورند ما هم نمىگذاريم برنج از كشور ما بدانجا برند .\r\n98 - در سال 1723 ميلادى ( 1135 ه . ق ) ، در ماه ژانويه ( كذا فى الاصل ) ، ما در اچميازين شنيديم كه به موجب فرمانى ( كذا ) سلطان اسلامبول ( كذا ) فرمان داده است تا پاشاى ارزروم با همهء پاشايان و لشگريان زير فرمان خويش به قارص برود . همين كه اين لشگريان بر جانب قارص رخت برمىبندند ، در منزل اول سر به طغيان و آشوب برمىدارند و مىگويند در اين برف و در سرماى زمستان نمىتوانند به جلو شتابند . پاشا پيكى راهوار به سلطان مىفرستد و او را از كما هى امر مطلع مىسازد . سلطان در پاسخ مىگويد : « از هيچ خرجى دريغ نورزيد ، بايد زود خود را به قارص برسانيد . » . [ پس 
  ] پاروهاى بسيار با خويش برداشتند و با پاك كردن برف جاده‌ها لشگريان به قارص رسيدند . ستونهاى سپاهى از ديگر جاها نيز رو بدانجا نهادند و بدين سان لشگر انبوهى در قارص متمركز گشت .\r\n99 - پاشاى ارزروم از قارص فرستاده‌يى بسوى خان ايروان گسيل داشت و پيغام داد : « راه را بر روسيان شما بگشوديد تا به مملكت [ شما 
  ] درآيند و از آنجا بر ما حمله برند » ؛ خان ايروان پاسخ داد : « شما را چه افتاده است كه\r\n\r\n","description":"","footnote":"","page_name":" 109 ","page_number":115},
  {"content":"\r\n\r\nمىپنداريد ما راه بر روسيان گشوده‌ايم اينان را پادشاهى سخت نيرومند است كه خود بعون نيروى خويش روى بدين سوى آورده است ، و اگر مىخواستيم او را باز داريم ، به سخن ما گوش فرا نمىداد » .\r\n100 - در 3 ( 14 ) مارس پاشاى ارزروم فرستاده‌اى از قارص ، به نام درويش آقا ، نزديك خان « 1 » ايروان فرستاد . وى در راه خود يك روز در اچميازين توقف نمود . خليفه بزرگ [ جاثليق 
  ] ، از مقصود سفر وى استفسار نمود و پاسخ شنيد : « سلطان مرا فرمان داده است تا بيايم و تسليم ايروان را خواستار گردم ، و آنها [ مقامات ايرانى 
  ] را آگاه سازم ، كه اگر خود به ميل خويش سر تسليم پيش آورند ، دينارى به آنها خسارت و زيان وارد نخواهيم ساخت ، و اگر چنين نكنند بر كسى ابقا نخواهيم كرد ، پير و جوان همه را قتل عام خواهيم كرد ، اموالشان را به باد غارت خواهيم داد ، و كشورشان را به تصرف خواهيم آورد . اين است فرمان [ سلطان 
  ] . اينك من آمده‌ام تا تمامى ايالت ايروان را مطالبه نمايم ، اگر فرمان را پذيره شدند كه چه بهتر ، و اگر نه باز خواهم گشت . آن وقت است كه ايرانيان را از ما آسيب و زيان عظيم خواهد رسيد . علت اينكه ما ايروان را مىخواهيم اين است كه نگذاريم روسيان از اين راه به كشور ما دست يابند ، و هم اكنون به حسن پاشا در بغداد فرمان داده شده تا با 12 هزار تن لشگريان خود به همدان رود تا محمود نتواند به بغداد روآورد . » .\r\n101 - در 5 ( 16 ) مارس فرستاده از اچميازين بر جانب ايروان بيرون شد و در آنجا چهار هفته اقامت گزيد ، قاصدان بودند كه از آنجا هر هفته به قارص\r\n\r\n\r\n","description":"","footnote":"\r\n( 1 ) - شايد اين شخص همان مير علم درويش محمد آقا باشد كه پادشاه عثمانى در سال 1722 ميلادى ( 1134 ه . ق ) به شماخى فرستاد تا پيشواى سنيان حاج داود را به سمت حكمرانى شيروان منصوب دارد . بعدها نيز وى به سمت نماينده عثمانى در هيئت سرحدى روس و عثمان منصوب گرديد . ( ل . ل ) .\r\n","page_name":" 110 ","page_number":116},
  {"content":"\r\n\r\nمىرفتند و باز مىگشتند ، ولى هيچكس را آگهى نبود كه در ميان آن دو [ يعنى پاشاى ارزروم و خان ايروان 
  ] چه مىگذرد . ولى شنيديم كه دو تن از رؤساى ايروان [ آقايان كذا 
  ] از آن پيش به پاشاى ارزروم نوشته بوده‌اند كه : « چرا اينچنين معطل مانده‌ايد ؟ شما مسلمانيد ما نيز چنين هستيم . ما را سخت نيكوتر است كه در دست شما باشيم تا بدست روسيان افتيم . اينك وقت است كه قدم پيش گذاريد و كشور و شهر ما را فرا گيريد و ( بدين سان ) روسيان را از آمدن ( بدان ) باز داريد » ، همچنان شنيديم كه درخواست فرستاده را براى تسليم ايروان يكسره رد كرده‌اند . فرستاده به آنها گفته بوده است : « شما خود به ما نوشته‌ايد كه پيش آييم ، اينك در اجابت دعوت شما آمده‌ايم » ولى وى نام كسانى را كه نامه نوشته بودند فاش ننموده است . فرستاده باز هم به آنها گفته بوده است كه : « شما را پادشاهى نيست . اين كشور پيش از اين ما را بود . « 1 » آن را به ما باز پس دهيد ، تا روسيان نتوانند بيايند آن را بگيرند ، ويرانش سازند و خار چشم ما گردند . ما هر دو مسلمانيم چرا بايد بىجهت در دست كافران افتيم .\r\nايرانيان پاسخ مىدادند :\r\n« خداى را شكر ما پادشاه داريم و او در تبريز به سلطنت اشتغال دارد . » .\r\n\r\n\r\n","description":"","footnote":"\r\n( 1 ) - گفتگوهايى از اين قبيل در اواخر سال 1723 ميلادى ( 1135 ه . ق ) پس از اينكه قرار داد ايران و روسيه ، منعقده در 12 ( 23 ) سپتامبر آن سال ، به سمع باب عالى رسيد ، به عمل آمد .\r\nدر گفتگويى ميان رئيس افندى و نپلووىيف (  veyulpeN  ) نماينده روسيه ، رئيس افندى مىگويد كه چون اينك در ايران پادشاهى نيست ، آن كشور از آن تركيه است نپلووىيف  veyulpeN  جواب مىدهد پادشاه ، يعنى طهماسب ميرزا ، پادشاه قانونى كشور است كه تخت و تاج سلطنت را به قانونى از پدر به ارث برده است . رئيس افندى جواب مىدهد ، كه طهماسب نمىتواند پادشاه قانونى كشور باشد ، چونكه او را هنوز پدر زنده است . رجوع كنيد به  Istorya Rossii  تأليف سولووىيف  Soloviev  ، جلد 12 ، ص 69 . ( ك . م . ل . ل ) .\r\n","page_name":" 111 ","page_number":117},
  {"content":"\r\n\r\n[ به اين سخن 
  ] فرستاده پاسخ مىداد كه : « حسن پاشا از بغداد نوشته است ، كه محمود شاه سابق را اسير كرده است و شاه ديگرى نيست ، همه آنچه را كه شما مىگوييد نادرست است . » ايرانيان پاسخ مىدادند : « چون شما را باور نمىافتد كه ما را پادشاهى هست ، چه بهتر كه هر كدام كسى را معين كنيم تا با هم به تبريز روند و با چشم خويش ببينند و [ كما هى 
  ] را گزارش دهند تا شما را باور افتد كه ما پادشاه داريم » .\r\n[ بر اين قرار 
  ] آنان دو تن را به تبريز گسيل داشتند و ديدند كه در واقع پادشاه به كار سلطنت مشغول است . چون بازگشتند فرستاده را از آنچه ديده بودند آگاه ساختند تا « 1 » فرستاده را باور آمد . در 1 ( 12 ) آوريل وى از ايروان بيرون شد ، و همانروز به اچميازين رسيد .\r\n102 - روز 2 ( 13 ) اگوست فرستاده جاثليق [ خليفهء بزرگ 
  ] ما را گفت :\r\nمن به ايروان شدم ، چهار هفته در آنجا بسر بردم ، و با ايروانيان بسى سخن گفتم ، ولى سخنان مرا نشنيدند ، ما نيز به گفتار ايشان گوش فرا نداديم ، و تا آخر اين ماه و يا آغاز ماه مه بخواهيم آمد و كشور آنان را بخواهيم گرفت و زيانى سخت گران بديشان خواهيم رسانيد . » از اينكه بگذريم وى از روى عتاب خليفهء بزرگ را گفت : « شما نيز همچنان سخت مقصريد ، چونكه جانب روسيان را گرفته‌ايد و با پشتيبانى خويش چندان ارمنيان را گردآورده‌ايد كه مىگويند 60 هزار تن مسلح همگى در زير فرمان شما هستند . بر شما نيز آسيب گران خواهد رسيد ، چرا كه مىخواهيد روسيان را از راه كشور خويش به سرزمين ما راه دهيد . » خليفهء بزرگ پاسخ گفت : « من كشيشى ساده مىباشم كه در صومعهء خويش [ به عبادت 
  ] روز مىبرم ، مرا به كار شاهان كار نيست ، همه آنچه را دربارهء من شنيده‌ايد ، اگر باور مىداريد ،\r\n\r\n\r\n","description":"","footnote":"\r\n( 1 ) - براى اختصار چند واژهء زائد در اينجا از متن حذف گرديد . ( ك . م ) .\r\n","page_name":" 112 ","page_number":118},
  {"content":"\r\n\r\nدروغ است و تهمت و اگر باور نمىكنيد ، باشد كه هر چه خداى خواهد همان از پردهء غيب بيرون آيد . فرستاده روز 4 ( 15 ) آوريل از اچميازين به عزم قارص بيرون رفت .\r\n103 - ناراحتى تركان از اين است كه روسيان به خاك ايران آمده‌اند .\r\nو از اين جهت تركان هراسناكند ، كه روسيان با لشگركشى و يا تعبيت وسيلهء ديگرى ، از راه ايران رو به تركيه گذارند . به همين جهت است كه تركيه دارد باقى قلاع سرحدى خود را در مرز ايران مستحكم مىسازد . و در هر كجاى آن پاسگاههاى سپاهى برقرار مىسازد تا هجوم ناگهانى روسيان را جلوگير باشد .\r\n104 - خانات ايروان به محمد قلى خان والى كاختى در گرجستان واگذار شده است . وى خود در كاختى نشيمن دارد ولى نايب او در ايروان است .\r\nاز آنجا كه جاثليق ما با لشگريان ارمنى متحد است ، اغلب مخفيانه با يكديگر در ارتباط هستند . يكى از نامه‌هاى خليفهء بزرگ [ جاثليق 
  ] به دست دشمن افتاده بود كه آن را به نزديك نايب ايروان فرستاده بودند . وى جاثليق را احضار كرده و به دو گفت : « شما نيز ما را رها كرده‌ايد ! اين است نامهء شما كه به لشگريان ارمنى نوشته‌ايد . » وى جواب داد : « من چنين نامه‌اى ننوشته‌ام ، اين را دشمنان جعل كرده‌اند » نايب الحكومه بر وى سخت گرفت و او را ناچار كرد چهار هزار ليرهء طلاى ترك جرمانه بپردازد و چند روزش بازداشت ، تا ميانجيان در ميانه آمد و شد كردند پس آنگاه از وى دست برداشت و آزادش نمود .\r\n105 - نايب الحكومهء ايروان چند روز بعد ، خليفهء بزرگ را نزد خويش خواند و گفت : « لشگريان ارمنى شما چند تن از مسلمانان را كشته‌اند و در دل دارند به سوى ايروان بشتابند ، بايد شما به آنها نامه كنيد و بگوييد كه به اين كشور نيايند و بر كسى از مردان ما دست نيازند » . خليفهء بزرگ پاسخ داد : « از نوشتن چنين نامه‌يى دريغ ندارم ، ولى گمان ندارم آنان به سخن من گوش فرا دارند . » نايب الحكومه در پاسخ گفت : « شما پيشواى همه ارمنيان هستيد ، و آنان\r\n\r\n","description":"","footnote":"","page_name":" 113 ","page_number":119},
  {"content":"\r\n\r\nگوش به فرمان شما دارند ، چگونه تواند باشد كه اينك به سخن شما دل ننهند ، بايد كه بنويسيد . » .\r\nپس از چندين سخت‌گيرى و فشار ، خليفهء بزرگ ناچار شد از سر خديعت و حيلت نامه‌اى بنويسد ، به اين مضمون كه ايروانيان دوستان شما هستند و شما را نسزد كه به آنان آزارى رسانيد ؛ و ديگر اينكه نبايد به اين ولايت حمله ببريد و آنجا را به ويرانى كشانيد ، و در پايان نامه وى افزوده بود : « سزاوار است كه خود عقل خويش را راهنما قرار دهيد و هر چه با خرد و هوش خودتان درمىيابيد همان را به كار بنديد . » اين نامه بوسيله چاپارى ارمنى به لشگرگاه ارمنيان فرستاده شد .\r\n106 - چاپار نامه برگرفت و آن را به سردار لشگريان ارمنى تسليم داشت ، وى آن را به شرح زير پاسخ داد و نزد نايب الحكومه و سران ايروان فرستاد : « در دل داشتيم كه بر شما حمله بريم ، ولى چون خليفه بزرگ ما را نامه كرده است كه شما دوستان ما هستيد و نبايد كه از ما به شما آسيبى رسد ، و [ باز 
  ] نبايد كه از اين جلوتر آييم ، محض خاطر وى ، چشم پوشيديم و اينك را واپس نشستيم .\r\nحالى كه ، رفتارى چنين شاينده در پيش گرفتيم ، بايد كه شما نيز گزند خاطر وى نخواهيد ، و همگى صومعه‌ها و كشيشان او و ارمنيان ساكن ديار خويش را از آسيب محفوظ بداريد و به حرمت و مكرمت شاينده با ايشان رفتار نماييد .\r\n107 - چون دائما به نايب الحكومهء ايروان خبر مىرسيد كه ارمنيان دارند هر روز بيش از پيش مسلمانان را به قتل مىرسانند ، وى از نو خليفهء بزرگ را نزد خويش خواند و گفت : « باز هم ارمنيان شما دارند تركان « 1 » را مىكشند . در نوشتن نامهء خويش شما طريق فريب و خديعت سپرده‌ايد ، ديگر ما را به شما اعتماد نيست و [ اين مكر و حيلت 
  ] شما را نخواهيم بخشيد . » .\r\n\r\n\r\n","description":"","footnote":"\r\n( 1 ) - كذا فى الاصل . مؤلف همه جا در متن بجاى مسلمان لغت ترك را استعمال مىكند ( م . م ) .\r\n","page_name":" 114 ","page_number":120},
  {"content":"\r\n\r\n108 - حاكم ترك بايزيد اطلاع يافت كه روسيان ايروان را بگرفته‌اند و فرستاده‌اى به اچميازين گسيل داشته‌اند ، كه هم اكنون در آنجا مقيم مىباشد .\r\nاين حاكم از ترس ، كس نزديك خليفهء بزرگ فرستاد ، تا از كماهى اين اخبار تحقيق به عمل آورد . وى به خليفهء بزرگ گفت : « حاكم شما را سلام مىرساند و از شما خواهش دارد كه : چون روسيان فرا رسيدند نگذاريد به ما زيان و آسيب رسانند . من و همگى مردم من ارمنى خواهيم شد و به گلهء گوسفندان شما خواهيم پيوست . » « 1 » به اين [ پيام 
  ] خليفهء بزرگ پاسخ داد كه : « روسيان تاكنون بولايت او نيامده‌اند و نشنيده است كه آنان بخواهند بدين سو روى آورند و از اخبارى نيز كه به حاكم رسيده وى بىاطلاع است . اما در مورد مسيحى شدن حاكم بايد وى را متذكر شود كه اگر از ترس روسيان به چنين عملى مىخواهد دست زند ، او [ خليفهء بزرگ 
  ] نه از رفتار ايشان چيزى مىداند و نه از آنها خبرى به دو رسيده است . » تركان بدين خديعت مىخواستند اسرار خليفهء بزرگ ما را فاش سازند ، و ملت بيچاره ارمنى را به آتش افكنند و نابود كنند .\r\n109 - نايب الحكومهء ايروان خليفهء بزرگ را احضار كرد و به دو گفت كه خان [ ايروان 
  ] نامه نوشته است و فرمان رانده است كه او [ خليفهء بزرگ 
  ] بايد به سوى وى راه بردارد . خليفهء بزرگ « 2 » پاسخ داد : « من يك فرد روحانى هستم و مرا با خان كارى نيست . » نايب الحكومه اصرار ورزيد كه بايد برود . خليفهء بزرگ در\r\n\r\n\r\n","description":"","footnote":"\r\n( 1 ) - مقصود مؤلف اين است كه مسيحى خواهد شد و اصطلاح گله گوسفندان از اصطلاحات دينى مسيحيان است .\r\n( 2 ) - اين لغت را از اين پيش به جاى  Catholicos  گذاشته بوديم و جاثليق معرب همين كلمه است و به همين معنى استعمال مىشود ، از اين رو در اين مورد جاثليق نيز به كار برده‌ايم ولى چون اصطلاح خليفه و خليفه‌گرى در نزد ارمنيان ايران رايج است استعمال كلمه در اينجا به صورت خليفه راجح به نظر مىآيد . ( م . م ) .\r\n","page_name":" 115 ","page_number":121},
  {"content":"\r\n\r\nپاسخ او گفت : « حالا كه چنين مىگوييد مىروم ، ولى چسان مىتوانم صومعه و خانهء خويش را اينجا رها كنم ؟ اگر من از اينجا بروم راهبان و جامعهء مذهبى ما را رعبى عظيم فرا خواهد گرفت و همگان پراكنده خواهند شد . بدينسان صومعه و جامعهء مذهبى ما سخت زيان و آسيب خواهد يافت و در لشگريان ما ناراحتى شديد رخ خواهد داد كه نه شاه و نه خان را خوش آيند خواهد افتاد . » نايب الحكومه پاسخ داد : « نيازى به گفتگوى طولانى نيست ، بايد برويد ! دليل آنكه خان شما را احضار كرده است ، تا آنجا كه از نامهء وى برمىآيد ، اين است كه بين وى و وختانگ خان ميانجى شويد و آنها را با يكديگر آشتى دهيد . « 1 » نايب الحكومه در سه مورد خليفهء بزرگ را احضار كرد و در اين‌باره با وى به گفتگو پرداخت و سرانجام چنين گفت : « برويد و كار خويش را بسازيد ، چندانكه براى عزيمت آماده باشيد . براى خاطر شما من به خان نامه خواهم كرد و وى را آگاه خواهم ساخت كه شما براى عزيمت به پايگاه وى آماده هستيد ؛ ولى چون حضور شما در اينجا براى ما سخت لازم است ، بهتر است اگر ممكن باشد اجازه دهند شما در اينجا نزد ما بمانيد . » .\r\n110 - چند روز بعد نايب الحكومه خليفهء بزرگ را نزديك خويش\r\n\r\n\r\n","description":"","footnote":"\r\n( 1 ) - اين زمان در گرجستان : نخست بر اثر اغتشاشاتى كه از حملات روسيان حاصل گشته بود ، و دو ديگر براى كشمكش و اختلافى كه ميان وختانگ خان حاكم كارتلى ، و كنستانتين حاكم كاختى ، كه مسلمان شده و نام محمد قلى خان به خود گرفته بود ، و سه ديگر براى دستبردهاى لزگيان و شيوع و انتشار طاعون وضعى سخت عجيب و درهم و برهم حكمفرما بود . بر اثر اينكه شاه سلطان حسين به وختانگ خان اجازه نداده بود لزگيان را ، وقتى كه كاملا توانايى داشت سركوب نمايد ؛ وى به همين جهت به مخاصمت برخاسته بود . طهماسب ميرزا نيز كه مانند پدر وارون بخت خويش همواره حاضر بود به اندرز و نصايح زيان بخش گوش فرا دهد ، و بجاى حمايت از وختانگ به پشتبانى از كنستانتين برخاست . ( ل . ل ) .\r\n","page_name":" 116 ","page_number":122},
  {"content":"\r\n\r\nخواست و گفت : « ديگر چاره‌اى نيست شما بايد برويد . امروز نامه‌اى از خان رسيده است كه در آن مىگويد از شما رنجيده است و در دنبال آن مىنويسد :\r\n« علت تأخير و مسامحه وى ( خليفهء بزرگ ) چيست ؟ حضور او در اينجا براى ما لازم است ، اين مرد را فورا گسيل داريد . مىخواهم كه مرا با وختانگ خان آشتى دهد . » خليفهء بزرگ درماند و ناچار شد دل بر عزيمت نهد . ولى از نايب الحكومه دستورى خواست كه به كليسا باز گردد و كارها به نظم آورد و سپس به ايروان باز آيد و از آنجا آهنگ خدمت خان نمايد . اين اجازت به وى داده شد ولى او را نيز يادآور شدند كه بايد زود برگردد . اگر خليفهء بزرگ از رفتن سر مىتافت همه گونه موجبات زحمت براى وى فراهم مىساختند ، و زيانهاى گران به دو مىرسانيدند .\r\n[ از اين رو 
  ] وى به اچميازين بازگشت . همه نفايس كليسا را در مأمنى پنهان ساخت ، مبادا كه عوذا باللّه چون اتفاقى رخ دهد ، آن همه نفايس و خزاين بدست دشمنان خونخوار افتد . دربارهء امور مذهبى فرمانها و دستورهاى لازم صادر كرد ، و پس از دو روز غيبت به اتفاق هوانس ، وارداپت « 1 » سارى ، كه سركشيش « 2 » درگاه خلافت او بود ، و چند تن راهب ديگر به ايروان بازگشت . چون نزد نايب الحكومه رفت وى را آگاه ساخت كه براى رفتن [ به خدمت خان 
  ] آماده است . [ بدين سان 
  ] وى با دلى خونين و اندوهى عميق كليساى بزرگ را در پس و پشت نهاد .\r\n111 - شش روز پس از اينكه خليفه بزرگ از ايروان خارج گرديد ، لشگريان نايب الحكومه شبانگاه به اچميازين رفتند و كليساى بزرگ و خانه‌هاى قريه « 3 » را اشغال كردند ، شش روز بماندند و زيانهاى بسيار هم بر كليسا و هم بر\r\n\r\n\r\n","description":"","footnote":"\r\n( 1 ) -  Hovanes Vardapet of Sari \r\n( 2 ) -  Vicar - General \r\n( 3 ) - اين قريه كه سخت در نزديكى كليساى بزرگ اچميازين است و اقارشاپات (  Vagharshapat  ) نام دارد .\r\n","page_name":" 117 ","page_number":123},
  {"content":"\r\n\r\nقريه وارد آوردند . ما از قصد و غرض آنها بپرسيديم پاسخ دادند كه قصدشان اين است كه از آنجا به جلو كردان بروند ، ولى دروغ مىگفتند ، چون كه ما از تركى از آنان شنيديم كه خليفهء بزرگ كه عازم خدمت خان بوده است نامه‌اى براى وختانگ خان فرستاده بوده است و نوشته بوده است :\r\n« اينان [ ايرانيان 
  ] مرا گرفتار ساخته و دارند نزديك محمد قلى خان مىبرند بايد كه شما نيز جنبش كنيد و روى به دو آوريد » اين نامه را بگرفته بودند و نزد نايب الحكومه به ايروان آورده بودند ، و چون وى از مفاد آن نامه آگاهى مىيابد شورايى ترتيب مىدهد ، و در آنجا تصميم مىگيرند كه بايد آن نامه را به فال بد گرفت و لشگريان بايد كه به اچميازين فرستاد ، ارمنيان را قتل عام نمود و همگى اموالشان را بگرفت .\r\n112 - خليفهء بزرگ هنگامى كه در راه بود شنيد كه نامه‌اش بدست نايب الحكومه افتاده است وى برفور به دو نوشت : « چرا نامهء مرا گرفته‌ايد ؟ راست است كه من به وختانگ خان نوشته‌ام كه بيايد ، اگر بايسته نبود كه من چنين نامه‌اى بنويسم چرا مرا نزديك خان فرستاديد ؟ » بر اثر وصول اين نامه نايب الحكومه خود به اچميازين آمد ، شورايى با رايزنان خود در كليساى بزرگ بر پاى داشت ، و در آنجا تصميم گرفتند كه نبايد در آن وقت بر ارمنيان دست آزند ، بلكه بايد منتظر باشند تا از محمد قلى خان به آنان دستورى رسد . اگر خليفهء بزرگ نزد محمد قلى خان رفته باشد كه چه بهتر و اگر بسوى وختانگ خان عطف عنان نموده ، و يا به لشگرگاه سپاهيان ارمنى رفته باشد ، آن وقت بايد ارمنيان را از دم تيغ بگذرانند و اموالشان را به باد غارت دهند . پس نايب الحكومه ، [ ارمنيان 
  ] را احضار كرد و گفت : « هيچ ترس به دل راه ندهيد ما بر آن سر نيستيم كه شما را آسيب رسانيم . » روز هفتم نايب الحكومه با سپاهيانش به ايروان بازگشت . ما را غارت نكردند ولى هم براى كليسا و هم براى دهكده مخارج سنگين و گرانى\r\n\r\n","description":"","footnote":"","page_name":" 118 ","page_number":124},
  {"content":"\r\n\r\nبوجود آوردند .\r\n113 - چند روز بعد محمد قلى خان از كاختى به نايب الحكومه نوشت كه خليفهء بزرگ آنجا رسيده است و اينك با وى بسر مىبرد ، و او [ نايب الحكومه 
  ] نبايد با مردم اچميازين بدرفتارى كند و يا به غارت كليسا دست برد بلكه بايد نيك در حفظ و حمايت آنها اهتمام ورزد .\r\n114 - اتامشن « 1 » پسر پاپون « 2 » كه صندوقدار محمد قلى خان است از كاختى به ايروان آمد و ما را گفت : « محمد قلى خان مرا به سفارت نزد سردار « 3 »\r\n\r\n\r\n","description":"","footnote":"\r\n( 1 ) -  Athamshen \r\n( 2 ) -  papon  و مقصود از صندوق‌دار ، خزانه‌دار است .\r\n( 3 ) - احتمال مىرود اين سردار همان داود بيك نوادهء  Melik Parsadan of Hollitozor in Qapan  باشد .\r\nوى سردارى دلير و نيرومند بود و هم در لشگركشى و هم در سياستمدارى دستى توانا داشت . وى از چندى پيش به نهضت ملى ارمنى پيوسته بود و صومعه‌سان ژاكوب ( يعقوب مقدس ) را مركز فرماندهى خويش قرار داده بود . وى در طى جنگهائى كه چندين سال ادامه داشت به فتوحاتى نائل آمد . براى اطلاع از سرگذشت پيروزيهاى او نگاه كنيد به  Stepanos Shahumian  در « گزيدهء تاريخ داود بيك از جنگهاى ارمنيان قاپان با تركان تا حال حاضر » .\r\n(  Histoire choisie de Davith - Beg , de Combats des  ) (\r\n Armeniens de Khapan contreles Turky , ayant eu Lieu de notre temps \r\n) كه بوسيلهء  M . F . Broset  به فرانسه ترجمه شده و بوسيلهء خود وى « در مجموعهء مورخين ارمنى » (  Collection d'Historiens Armeniens  ) چاپ سن پطرزبورگ (  St . Petersburg  ) جلد 2 صفحات 221 - 256 نقل و درج شده است و نسخهء ارمنى آن در سال 1871 م در  Vagharshapad  چاپ و انتشار يافته است . نويسندهء ارمنى بنام رافّى (  Raffi  ) در سال 1882 رمانى تاريخى بنام « داود بيك در تفليس » نگاشته است . به علاوه مورخ ارمنى  Leo  شرح مبسوطى حاوى ما حصل كوشش‌هاى او را بر مبناى اطلاعات تاريخى آورده است .  Leo  نشان داده است كه وى بمراتب از آنچه ديگران گفته‌اند معتبرتر و مهم‌تر بوده است . رجوع كنيد به كتاب تاريخ ارمنستان (  History of Armenia  ) جلد 3 صفحات 667 تا 695 از همين مؤلف .\r\n","page_name":" 119 ","page_number":125},
  {"content":"\r\n\r\nسپاهيان ارمنى فرستاد و فرمود تا از جانب وى با او بگويم : چرا بدين كار دست يازيده‌ايد ؟ بياييد و راه اطاعت من بسپريد . هر آنچه بخواهيد از حرمت و مكرمت و خواسته و كشور ، شما را خواهم بخشيد . آرزوهايتان را برآورده خواهم ساخت .\r\nتنها شما را بايد كه بياييد و سر به اطاعت من درآوريد ، و گوش بر سخنان من داريد . » .\r\nسردار لشگر ارمنى چنين پاسخ داد : « ما نه حرمت و مكرمت مىخواهيم و نه كشور و خواسته . ما را از شما هيچ آرزو نيست ، و شما را [ به حكومت 
  ] نمىشناسيم . ما اينجا به خاطر شاه ، امپراطور بزرگ « 1 » گرد آمده‌ايم ، خدمتگزاران او هستيم و چشم به راه رسيدن او مىباشيم . اگر عوذا باللّه وى بدين سامان قدم نگذارد ، و يا اگر خطى ننويسد و يا هيچ ترتيبى براى كار ما فراهم نفرمايد و بندگان خويش را يكباره فراموش نمايد ؛ آنگاه پراكنده خواهيم شد و به خانه‌هاى خويش باز خواهيم رفت . محمد قلى خان را بياگاهان تا هر آينه نپندارد كه ما هيچگاه گردن به اطاعت وى خواهيم نهاد . » .\r\n115 - اتامشن (  Athamshen  ) بكاختى بازگشت و پاسخ ارمنيان را به محمد قلى خان رسانيد . وى سخت برآشفت و به احضار لشگريان از ايروان فرمان داد . اين سپاهيان به همراهى نيروهاى كاختى به جلو لشگريان ارمنى شتافتند . با اينهمه [ در ميدان جنگ 
  ] آنان را كاميابى حاصل نيافتاد . برخى كشته شدند و برخى ديگر به ولايت چغاگون « 2 » (  Geghagoon  ) گريختند و در آنجا به قتل\r\n\r\n\r\n","description":"","footnote":"\r\nبرخى مطالب تاريخى راجع به داود بيك در مجلهء آرارت در سال 1905 انتشار يافته است .\r\nرجوع كنيد به (  P . T . Arutunnian op , Cit  ) صفحهء 288 ) . ارامنه هنوز داود بيك را به چشم يك قهرمان ملى نگاه مىكنند . او در سال 1728 م از جهان درگذشت . ( ل . ل . ك . م ) .\r\n( 1 ) - گويا مقصود پطر كبير است .\r\n( 2 ) - چغاگون (  Cheghagoon  ) به معنى خوش رنگ و نگار يا جغاى گونى (  Geghaygooni  ) از كلمه\r\n","page_name":" 120 ","page_number":126},
  {"content":"\r\n\r\nو غارت پرداختند . بيش از دو هزار تن از ارمنيان را پير و جوان و مرد و زن ، حتى زنان شيرده و باردار را بكشتند . جمعى از زنان و اطفال را با خواستهء بسيار به همراه خويش به ايروان بردند . اين سربازان ، كه ولايت چغاگون را در آتش بيداد سوخته بودند ، چون به ايروان رسيدند شرح نامرادى خويش را با نايب الحكومه باز گفتند . چون مسلمانان ايروان و نايب الحكومه آگهى يافتند كه لشگريان ارمنى سپاهيان آنان را شكسته‌اند ، آنان نيز از سر كينه‌جويى ، همه جا در شهر و روستاها بر ارمنيان حمله بردند ، و به قتل و غارت پرداختند ، مردان را بكشتند و زنان و كودكان را به اسارت كشيدند . نتيجه اين شد كه ارمنيان بدبخت ديگر نمىتوانستند روزگاهان از خانه‌هاى خويش بدر آيند و آسيب و بيدادى سخت بر آنان وارد گشت . اين ارمنيان ، و حتى تمامت مردم روستاهاى آنان ، چون كه ديدند روز بروز محنت و مرارت و سوء حظشان در افزايش است خان و مان خويش بگذاشتند و زن و فرزند برگرفتند و به تركيه گريختند .\r\n116 - همان اتامشن حكايت كرد ، كه محمد قلى خان كس نزد وختانگ خان فرستاد و پيام داد كه : « تو را قصد و غرض چيست ؟ بيا و بگذار با يكديگر آشتى كنيم و بگذار همچون دو برادر باشيم و بدين سان شاه را ، كه اينك سخت نيازمند است ، يارى دهيم . تو را خواست چيست و دين و طريقت كدام است ؟ مرا بازگوى تا نيز همچنان بر آن باشم كه تو هستى . اگر بر دين مسلمانى هستى من نيز چنان خواهم بود و اگر ترسايى برگزيده‌اى من هم به ترسايى خواهم گرويد .\r\nتو را در دل چه مىگذرد ؟ هر چه هست ، خداى را به من بگوى . » وختانگ خان\r\n\r\n\r\n","description":"","footnote":"\r\nجغ (  Gegh  ) به معنى زيبا و آيگ (  Ayg  ) به معنى برآمدن خورشيد ، و بر رويهم دو جزء به معنى سرزمينى كه خورشيد در آن خوش و زيبا برآيد ؛ در روزگاران پيشين نامى بود كه بر سرزمينهاى دور و كنار درياچه سوان (  Sevan  ) و ناحيت باختر و جنوب باخترى آن داده مىشد و امروز بايزيد نو (  Novoi . Bayazid  ) نام دارد . ( ك . م ) .\r\n","page_name":" 121 ","page_number":127},
  {"content":"\r\n\r\nچنين جواب داد : « من با تو آشتى نخواهم كرد و آنچه فرمايى باور ندارم . ترا نيافتاده است كه از غرض و خواست من جويا شوى ، من سخت بدانچه در پيرو آنم دل نهاده‌ام ، و به يارى يزدان پاك سزاى تو را نيز در كنار خواهم نهاد . » چنين بود پاسخ او كه براى محمد قلى خان فرستاد .\r\n117 - بشنيدن اين پاسخ محمد قلى خان با لشگر خويش آهنگ وختانگ كرد . [ ولى 
  ] به دام افتاد و شكست يافت . اما به ايروان نوشت كه : من وختانگ خان را سخت در فشار نهاده‌ام ، باز هم براى من لشگر فرستيد . وى همچنان خواست كه برخى از آقاها ( كذا فى الاصل يعنى رؤساى قبايل ) به درگاه وى رهسپار گردند . اين رؤسا با افراد و اتباع خويش بسوى كاختى ، مقر خان ، حركت كردند . كرّت دوم آنان با سپاهيان تازه بر وختانگ خان حمله بردند ، ولى باز هم شكسته شدند و ناچار واپس نشستند .\r\n118 - محمد قلى خان كه ديد با سپاه خويش كارى نمىتواند به انجام آورد ، نزد لزگيان رفت و به آنان گفت : « وختانگ خان بر آن است كه بر شما حمله برد و شما را نابود سازد ، بياييد با يكديگر همدست شويم و بر او بتازيم » . لزگيان با اين پيشنهاد دمساز گشتند و با هم راه تفليس را در پيش گرفتند ، ولى خوب آگاه نيستم كه در آنجا چه اتفاق افتاده است ، چونكه تفصيلات مختلفى در اين باره به من رسيده است . « 1 »\r\n\r\n\r\n","description":"","footnote":"\r\n( 1 ) - وختانگ در آغاز مىتوانست كنستانتين را شكست دهد ، ولى چون او بالزگيان همدست شد ، و نه از جانب روسيان و نه از سوى طهماسب مددى به او رسيد . سرانجام شكست يافت و رقيبش وى را از تفليس بيرون راند . در اگوست 1724 ميلادى وى ناگزير شد كه به روسيه بگريزد و در آنجا سالى چند بعد چشم از جهان پوشيد . رجوع كنيد به  M . F . Brosset  در فصل\r\n Notice Sur Ies trois dernieres annees du regne de Wakhtang vl , d'apres les \r\n-  dcuments des archives de Moscou . \r\n","page_name":" 122 ","page_number":128},
  {"content":"\r\n\r\n119 - [ در همان حال 
  ] محمد قلى خان گزارش‌هاى نادرست به شاه مىنوشت : چنان كه [ نوشته بود 
  ] : « من وختانگ خان را سخت به تنگنا افكنده‌ام و مىتوانم او را ، به تن خويش و يا سرش را ، هر كدام فرمان رود ، ايفاد حضرت دارم . » وى همواره از اين گونه گزارشها به شاه مىنوشت ، تا در نتيجه شاه را دروغ وى معلوم افتاد ، و قاصدانى كه از سوى محمد قلى خان به تبريز فرستاده شدند در آنجا نگاهداشتند و شاه نامه‌هاى آن را پاسخ نداد تا سرانجام راست و دروغ آنها آشكار گردد . محمد قلى خان دائما به شاه مىنوشت كه وختانگ دشمن او [ شاه 
  ] است ديگر اينكه بر شاه شوريده و با روسيان پيوسته است ، و از نو كيش ترسايى بگرفته است . وى همچنان بسيار چيزهاى ناپسند ديگر درباره وى به شاه نوشته بود .\r\n120 - چون وختانگ خان بدانست كه محمد قلى خان از مدتها قبل داشته است براى خراب كردن او نامه‌ها به شاه مىنوشته است ، وى نيز پيكى به دربار پادشاه فرستاد و پيام داد : « من شما را دوستم نه دشمن و همگى آنچه درباره من نوشته‌اند نادرست است . « 1 » من از سوى حضرت شاهى فرماندهى يافتم « 2 » ، و مرا دستورى رسيد كه بجلوگيرى لزگيان شتابم ، ولى چون همه كار خويش بساختم ، سپاهيان گرد آوردم و از شهر بيرون رفتم ، مرا دستخط كردند\r\n\r\n\r\n","description":"","footnote":"\r\nدر كتاب تاريخ گرجستان جلد 2 ، قسمت 1 ، ص 586 - 587 . مورخ معاصر ارمنى ، خليفهء بزرگ  Essai Hossan Jalaliantz  وقايع تصرف تفليس را در كتاب « تاريخ مختصر » اقوانان :\r\n A Short History of the Aqvans . \r\nچاپ اورشليم ( به زبان ارمنى ) 1868 ، ص 52 - 58 به شرح و تفصيل آورده است . ( ل . ل . ك . م ) .\r\n( 1 ) - راستى كه گفتار اتهام آميز محمد قلى خان بحقيقت سخت نزديك بود . ( ل . ل ) .\r\n( 2 ) - سركار شدم ( كذا فى الاصل ) .\r\n","page_name":" 123 ","page_number":129},
  {"content":"\r\n\r\nكه باز پس گردم و جلو ايشان نروم . من نيز فرمان به كار بردم و بازگشتم . لزگيان كه چنين ديدند زور آوردند ، و زيانى سخت گران بر كشورم وارد ساختند . روستاها و دهكده‌ها را تاراج كردند و بسيارى از مردمان را بكشتند و از آن بدتر عده بيشترى را به غلامى بردند ، و بدين سان خان و مان ما را ويران و پريشان ساختند . « 1 »\r\nنايب الحكومه قاصد را چون به ايروان رسيد بازداشت كرد ، و به زندانش افكند ، و نامه از او بستد ، و همگى راهها بربست چنان كه ديگر هيچكس نمىتوانست خبرى از وختانگ خان ببرد و شاه را از وقايع آگاه سازد . قصد وختانگ اين بود كه شاه را از روش [ كار 
  ] خويش مطلع سازد ، و ثابت كند كه دشمن او نيست بلكه دوست صديق وى بشمار است . ولى محمد قلى خان نامه‌هاى او را در راه بگرفت و نگذاشت نه هيچيك از آنها و نه كسى از ياران وختانگ ، به شاه برسد .\r\n121 - محمد قلى خان به نايب الحكومه ايروان نامه فرستاده بود كه :\r\n« تمامت رعاياى وختانگ را هر كجا بيابند ، چه سوداگر باشند و چه مردان رزم آزماى ، اموال سوداگران را تاراج كنند و جنگجويان را از دم تيغ بگذرانند » . به رسيدن اين نامه ، نايب الحكومه همگى اتباع وختانگ خان را ، در ايروان و اچميازين بازداشت كرد و اموالشان را تاراج نمود . يكى از شرفاى اتباع وختانگ خان ثاواد (  Thavad  ) « 2 » كه نامش پاپن‌بيگ (  Papon Beg  ) بود از\r\n\r\n\r\n","description":"","footnote":"\r\n( 1 ) - بايد دانست كه پدر طهماسب يعنى شاه سلطان حسين بود كه وختانگ را فرمان داد از حمله به لزگيان ، درست همان زمان كه مىتوانست آنان را بشكرد ، خوددارى نمايد . ( ل . ل ) .\r\n( 2 ) - كذا فى الاصل ، و گمان مىرود اين كلمه در زبان ارمنى از لغات دخيل باشد ، از واژه گرجى  Tavidi  كه در آن زبان بمعنى رئيس يا سرور است . كلمه  Tavidi  از همين ريشه در زبان گرجى به معنى ، ممتاز و شريف آمده است رجوع كنيد به  W . E . D . Allen \r\n","page_name":" 124 ","page_number":130},
  {"content":"\r\n\r\nآكيليگ ، « 1 » با تنى پنجاه از مردان خويش ، به عزم تفليس بيرون شد و در راه خويش وى را به ايروان گذار افتاد . نايب الحكومه كه شنيد پاپن‌بيك با پنجاه تن از ايروان گذشته است ، برفور 400 تن از مردان خويش را در پى وى فرستاد كه در درهء بابك ، « 2 » بر هشت فرسنگى ايروان ، بديشان رسيدند . پاپن‌بيك و يارانش ، هنگام گذشتن از دره در محاصرهء اين چهار صد تن درآمدند . جنگى سخت و خونين درگرفت و سرانجام پاپن‌بيك و 31 تن از مردانش دستگير شدند ، 15 تن از آنان به خاك هلاك افتادند و تنها چهار تن از مهلكه گريختند و جان به در بردند . اينان را پول و خواسته فراوان بود ، كه همه را بگرفتند و به ايروان آوردند و بنديان را در آنجا به زندان افكندند .\r\n122 - نايب الحكومه ايروان كسى است كه نژاد و تبارش گرجى است .\r\nوى دشمن قهار و خونخوار تركان است و به هيچ روى با آنان به راه مصادقت نمىرود . در ايروان لشگريان چندان نيستند ؛ ساكنان آن هم بيشتر پراكنده شده‌اند و به جاهاى گوناگون گريخته‌اند . قليل كسانى از مردم آنجا و برخى ديگر كه باقى مانده‌اند هواخواه شاه هستند . در همان حال عده‌اى نيز طرفدار تركان ( عثمانلو كذا ) مىباشند . در ايروان باروت بدست نمىشد و چون خواستند به ساختن آن پردازند ، بر هر يك از مردم شهر پنجاه دينار ماليات سرانه نهادند تا مزد باروت سازان را بپردازند .\r\n123 - وقتى كه وارداپت « 3 » به تبريز رسيد ، شاه آنجا بود . وى فيريدى\r\n\r\n\r\n","description":"","footnote":"\r\n. ( ل . ل ) . 246 ،  A history of Georgian Peopel p \r\n( 1 ) -  AKilig \r\n( 2 ) -  Babak Valley \r\n( 3 ) - اين كلمه از القاب و مناصب كشيشان ارمنى است و گويا با واژهء آتورپات پهلوى و ( آذرباد ) و آذربد فارسى از يك ريشه باشد . ( م . م ) .\r\n","page_name":" 125 ","page_number":131},
  {"content":"\r\n\r\nكذا ؟ ( فريدون ) خان را با دو هزار و پانصد تن به اصفهان فرستاده است تا با افغانان جنگ كنند . عليمردان خان والى لرستان « 1 » در همان موقع فرزند خويش را با پنجاه تن نزد شاه فرستاده بود و پيغام داده بود كه : « شاه را بر من اعتماد نيست و مرا وفادار و صديق بشمار نمىآورد ، [ ولى 
  ] من فرزند خويش را به گروگان در پايگاه شاهى مىگمارم تا كمال صداقت من ملحوظ نظر پادشاه باشد ، و مرا اجازت فرمايد با محمود نبرد كنم ، تنها [ اميدوارم 
  ] شاه وعده فرمايد كه پولى از من مطالبت نشود . » شاه در جواب وى نوشت : « برخيز و به جلوى محمود بشتاب ، ما از تو هيچ پولى مطالبت نخواهيم فرمود . » .\r\n124 - كردان با مردى پانصد از بايزيد بسوى ماكو آمدند ، و با طرفه تعبيتى قلعهء آنجا را بگرفتند . شاه چون اين خبر بشنيد ، فرمان داد تا 5000 مرد گرد آيند و براى باز گرفتن قلعه راه به سوى ماكو برگيرند . چون اين لشگريان راه به ماكو نزديك كردند ، كردان بجلو ايشان شتافتند و گفتند : « چون به انبوهى چنين شگرف آمده‌ايد ؟ ما و قلعه هر دو از آن شماييم ، آسوده باشيد و خويش را به زحمت نياندازيد . ايرانيان بدين سان اطمينان يافتند ، و بىآنكه جانب احتياط را رعايت نمايند ، خيمه و خرگاه فرو كوفتند و مشغول تهيه غذا شدند و ساز و سلاح جنگ از تن برگرفتند و در جامه‌هاى زيرين ( الخلاق ، كذا فى الاصل ) « 2 » خويش\r\n\r\n\r\n","description":"","footnote":"\r\n( 1 ) - عليمردان خان در نبرد گلون آباد جراحت يافت ولى از ميدان جنگ بگريخت و او را به ولايت خويش بردند تا زخمش بهبود يابد . چون حالش خوب شد بر آن سر بود كه نيرويى فراهم آورد و به استخلاص اصفهان بشتابد ، ولى مدد شايسته به او نرسيد . حق اين است كه طهماسب ميرزا را درست اندرز داده بودند كه به جاى اينكه در قزوين بيهوده معطل شود با قواى وى ( عليمردان خان ) ملحق گردد . ( ل . ل ) .\r\n( 2 ) - اين گونه جامه را ، كه ديگر معمول نيست ، در زير قبا مىپوشيدند و لباسى بلند بود و اغلب از قلمكار مىدوختند در ميان رويه و آستر آن پارچه يا پنبه مىگذاشتند كه گرمتر شود . ( ك . م ) .\r\n","page_name":" 126 ","page_number":132},
  {"content":"\r\n\r\nبياسودند . كردان كه آنان را آسوده نشسته ديدند ، ناگهان شمشيرها بركشيدند و بر آنان حمله بردند . بسيارى را بكشتند و بقيه راه فرار پيش گرفتند ، و هر آنچه داشتند به دست كردان افتاد . چون اين اخبار به تبريز رسيد ، شاه ديگر انديشهء قلعه ماكو از سر بيرون كرد و تنها بر آن شد كه فرمانده آن سپاه را گردن زند ، ولى او مالى عظيم به شاه ببخشيد و جان خويش را نجات داد .\r\n125 - در 12 ( 23 ) اگوست آيواز « 1 » از شهر آمد و آگهى داد كه آقا حسين در كاروانسرا مر او را گفته است كه : « مردى كه از گسكر « 2 » آمده بود به دو گفت برخى لشگريان بدان جا رسيده‌اند و حدر خان « 3 » از آستارا عرضحالى به شاه نوشته است و اظهار داشته است كه وى مىتواند 12 هزار تن سپاهى ، 8 هزار تن از مردم طالش و 4 هزار تن ايرانى ، گرد آورد . و اگر شاه هر سر آنان را يك تومان بدهد ، به هر كجا كه فرمان رود روى خواهند آورد و روسيان را به فرمان او از پيش برخواهند داشت . » شاه در جواب او نوشته است : « شما را به سردارى ( كذا ) [ لشگر 
  ] منصوب مىداريم ؛ مداخل [ كذا فى الاصل 
  ] رشت 12 هزار تومان است . مىتوانى آن مال را گردآورى و به روسيان دهى تا راضى شوند و از سر گيلان برخيزند . و اگر نمىخواهند اين 12 هزار تومان بگيرند و از كشورم بيرون روند ، هم مىتوانى اين 12 هزار تومان را در ميان لشگريان خويش پخش كنى تا به جنگ روسيان روند و خواهى نخواهى آنان را از كشور من برانند . » .\r\n126 - در 18 ( 29 ) اگوست كشيش ماركوس فرزند ساهاك « 4 » همدانى\r\n\r\n\r\n","description":"","footnote":"\r\n( 1 ) -  Aywaz \r\n( 2 ) -  Gaskar  ناحيتى است كه بلافاصله بر جنوب مرداب ( انزلى ) قرار دارد و در آن زمان شهر بزرگ آن گوراب گسكر بود . ( ل . ل ) .\r\n( 3 ) - كذا فى الاصل و گويا مقصود حيدر خان است . ( ل . ل ) .\r\n( 4 ) -  Markos The Son of Sahak \r\n","page_name":" 127 ","page_number":133},
  {"content":"\r\n\r\nبه من ( پطرس گيلاننتز ) از گسكر نامه‌اى نوشت و اطلاع داد كه خان گسكر 1500 تن سپاهى جمع آورده است و باز هم دارد بيشتر جمع مىآورد ، و ديگر اينكه همين خان به سمت حاكم كل گيلان منصوب شده است . وى در تمام گيلان از هر خانواده‌اى يك نفر سرباز براى جنگ به اجبار خواسته است ( بنيچه بندى كرده است ) . حدر خان ؟ ( حيدر خان ) از آستارا و وزير رشت در 15 ( 26 ) اگوست به گسكر وارد شدند . سپاهيانى اندك ، تنها نزديك 200 تن تفنگچى ، با خود داشتند ولى مىگويند بنا است لشگريان بيشترى وارد شوند .\r\nو [ ديگر اينكه 
  ] همين خان گسكر در مجلس ( كذا ) [ مشورتى 
  ] اظهار داشته است :\r\n« من چه مىتوانم بكنم ؟ شاه مرا اجازت نمىدهد [ كه هيچ كارى را به انجام آورم 
  ] و گر نه من شبگاه ناگهان بر روسيان مىتاختم و آنها را مىكشتم و پراكنده مىساختم . » . « 1 »\r\nاين خبر را دوستى به من آورد و مرا آگاه ساخت كه خان چه گفت و قصد او چه بود . خان ماركوس « 2 » را احضار كرده و پرسيده بود كه روسيان به ارمنيان چه گفته بودند . ماركوس جواب داده بود : « من نزد روسيان نمىروم ، ولى از آنچه از ديگران مىشنوم آنها [ روسيان 
  ] مىگويند دوستان شاه هستند و ديگر اينكه آمده‌اند تا با خرج خويش وى را يارى دهند . » . « 3 »\r\n\r\n\r\n","description":"","footnote":"\r\n( 1 ) - در اينجا فهم حقيقت وقايع از روى گزارشهاى گيلاننتز دشوار مىشود . چون بر حسب مستفاد از ساير منابع مىدانيم كه خانهاى گسكر و آستارا ، به اتفاق حاكم گيلان نيرويى برابر 20 هزار تن در اوايل سال 1723 ميلادى گرد آوردند ، و با اين سپاهيان سرهنگ شيپوف (  Col . Shipov  ) سردار روسى و لشگريان او را در كاروانسراى آنان در نزديكىهاى رشت در 18 ( 29 ) مارس به محاصره انداختند . روسيان از جايگاه خويش بيرون شدند و سپاهيان ناآزموده ايرانى را غافلگير كردند و با همهء كثرت عدد از جاى بركندند و فرارى ساختند . ( ل . ل ) .\r\n( 2 ) -  Markos \r\n( 3 ) - اين سخن با متن اعلاميه پطر كبير ، كه هنگام عزيمت او براى لشگركشى به ايران در گيلان\r\n","page_name":" 128 ","page_number":134},
  {"content":"\r\n\r\nوى را همچنان پرسيده بودند : « آيا راست است كه هر روز از روسيان 30 تن مىميرند و نايب سرهنگ  Potpolkovnik  پيره بازارى مرده است و اينكه سرتيپ سخت بيمار است ؟ » « 1 » كشيش ماركوس در جواب خان گفته بود : « من چنين چيزها را نشنيده‌ام و اين اخبار راست نيست . اينها را كسانى مىفرستند كه مىخواهند چيزهايى بگويند كه شما را خوشايند باشد ، آنگاه خان ماركوس را گفت . تو هيچ نمىدانى . « 2 » در 14 ( 24 ) اگوست خبر رسيد كه 7 كشتى پديد گرديده‌اند و از سوكلان (  Soklan  كذا فى الاصل ) گذشته‌اند ، و [ سپس 
  ] تأييد شد كه روسيان باكو را گرفته‌اند . « 3 » از اين رو در ميان مردم گسكر آشفتگى پديد آمد و آنان كودكان و زنان را به بيرون شهر فرستادند . در اين شهر نه توپ موجود است كه از آن جمله 5 توپ برنجى و چهار توپ ديگر آهنى است . يكى از اين توپها خيلى دراز و خوب است . همچنان 8 زنبورك در شهر هست . خان مردان خويش را فرمان داده است كه هر روز جلوى او رژه روند . در اين ماه اگوست\r\n\r\n\r\n","description":"","footnote":"\r\nو ساير نقاط پخش گرديد ، مطابقت مىكند . اين اعلاميه‌ها به زبانهاى روسى ، تركى و فارسى بود . ترجمهء آلمانى آن در كتاب  G . F . Muller  بنام  Sammlung Rossischer Geschichte  جلد 7 ص 215 و 220 آمده است . ( ل . ل ) .\r\n( 1 ) - اين سخن البته درست است چه كه از همان اول حمله خويش بر گيلان و ساير ولايات نزديك آن ، روسيان را از بيمارى تلفات بسيار رسيد . لشگريان روسى ، مخصوصا آنان كه در گيلان بودند چون مور و ملخ مىمردند ( رجوع كنيد به كتاب خاطرات مانشتين (  Manstein  ) جلد 1 ، ص 59 ) .\r\nبر حسب آنچه  Putkov  ذكر مىكند ، ( كتاب سابق الاشعار جلد 1 ، ص 95 ) به روسيان در طى مدتى كه سرگرم اشغال نواحى شمال ايران بودند ، ميان 000 / 130 تا 000 / 200 تن از بيمارى تلفات وارد آمد . ( ل . ل ) .\r\n( 2 ) - ( كذا فى الاصل ) يعنى از هيچ كجا خبرى ندارى . ( م . م ) .\r\n( 3 ) - اين خبر صحيح بود ، روسيان به فرماندهى ژنرال ماتيوشكين (  Matyushkin  ) باكو را در 25 ژوئيه / 15 اگوست 1723 ميلادى ( مطابق 1135 ) به تصرف خويش آوردند . ( ل . ل ) .\r\n","page_name":" 129 ","page_number":135},
  {"content":"\r\n\r\nدونده‌اى ( شاطرى ، كذا ) پنج روزه از تبريز به اينجا آمد . وى خبر داد كه شاه از تبريز بيرون شده و به وسپينج « 1 » ، كه 15 ورست با آن مسافت دارد ، رفته است ، و مىگويند قصدش اين است كه به اردبيل برود .\r\n127 - در 1 ( 29 ) اگوست پير كمال پيره بازارى اين خبر را آورد كه بنا است پنجهزار تن سپاهى از گسكر به پيره بازار روند ، و چون شنيده‌اند كه روسيان آن محل همه بيمارند ، شبانگاه بر قلعه آنجا حمله‌ور گرديدند . « 2 »\r\n128 - در 20 ( 31 ) اگوست محمد قلى خان ( كنستانتين سوم ) به همراهى لزگيان تفليس را بگرفت . « 3 » لزگيان كالا و اسير بسيار از شهر با خويش ببردند . پس [ از اينكه اينان از شهر بيرون رفتند ، 
  ] تركان « 4 » وارد شدند و شهر را به تصرف خويش آوردند . ولى اينان نه دست به غارت برآوردند و نه كسى را به اسارت گرفتند ، فقط به شهر آمدند و در آنجا ماندند . اين خبر را ما تنها از يك شخص نشنيده‌ايم بلكه هر كس كه از آنجا مىآيد همين را مىگويد . وختانگ خان هم گريخته است و به باشاچوق « 5 » رفته .\r\n\r\n\r\n","description":"","footnote":"\r\n( 1 ) -  Vaspinj  مقصود همان (  Basmeni  ) است كه قريه‌يى بزرگ است بر 5 / 6 ميلى جنوب شرقى تبريز ، ( كما لا يخفى ) .\r\n( 2 ) - در اينجا نيز گزارشهاى گيلاننتز خالى از اشتباه نيست چه اين حمله عملا در شب 18 / 29 مارس 1723 ميلادى ( 1135 ه . ق ) صورت وقوع يافت . ( ل . ل ) .\r\n( 3 ) - تاريخ صحيح اين حمله 8 مه 1723 ميلادى ( 1135 ه . ق ) است . لزگيان با همان قساوت و وحشيگرى هميشگى خويش ، رفتار نمودند و موجب تلف شدن عده‌يى عظيم از نفوس ارمنى و بروز خسارات بسيار گشتند . رجوع كنيد به روايت تزارويج واخوشت (  Tsarevich Wakhu  ) در كتاب تاريخ گرجستان بروسه (  Broset , s Histoire de La georgie  ) ، جلد 2 ، قسمت 1 ، ص 118 .\r\n( 4 ) - گويا مقصود مسلمانان است .\r\n( 5 ) -  Bashachuq  ( كذا فى الاصل ) و ممكن نشد معين سازيم كه اين محل به تحقيق كجاست . پس\r\n","page_name":" 130 ","page_number":136},
  {"content":"\r\n\r\n129 - همان روز خبر رسيد كه تركان پيش رفته‌اند و ايروان را بگرفته‌اند و آن ولايت را تا حدود نخجوان به تصرف آورده‌اند ( ولى ) اين خبر آخرين به تحقيق نپيوست . « 1 »\r\n130 - در همان روز نيز خبر رسيد كه ايرانيان پيش رفته و وارد قپانستان « 2 » شده‌اند و آنچه سلاح ، اسباب ، باروت و گلوله ارمنيان قپان داشته‌اند ، همه را به تصرف خويش آورده‌اند . اين خبر نيز هنوز تأييد نشده است .\r\n131 - در تاريخ فوق هاروتون قاپانى از تبريز برسيد . وى اظهار داشت كه يك نفر يوز باشى ارمنى به نام قانلو شبان « 3 » [ شعبان ؟ 
  ] را با پسر ملك باشى ( ؟ ) « 4 » قريه اوتاران « 5 » در ناحيه دوزخ « 6 » كشمكشى رخ داده بود ، ولى با\r\n\r\n\r\n","description":"","footnote":"\r\nاز اينكه وختانگ خان از تفليس بگريخت ، براى گرفتن مدد به تركان متوسل شد ، و بعدها نيز مدتى به آنان پيوست ، ولى با اينهمه به زودى از كرده پشيمان شد ، و به روسيان پناهيد . ( ل . ل ) .\r\n( 1 ) - اين خبر البته صحيح نيست چون تركان ايروان را تا 28 سپتامبر سال 1724 ميلادى ( 1136 هجرى ) نگرفتند . ( ل . ل ) .\r\n( 2 ) - قپانستان (  Qapanistan  ) يا (  Qapan  ) نامى بوده كه به ناحيتهايى كه امروز زنگ ازور  Zangazur  و دارالاگز  Daralagaz  ناميده مىشود اطلاق مىشده ، و بر جانب شرق نخجوان و سخت نزديك مرز قراداغ قرار دارد . اين نواحى بسيار حاصلخيز ، كوهستانى و پر آب و پر درخت است و دره‌هاى آن بسيار براى پرورش مواشى مستعد مىباشد . ناحيه هاليتزر  Hollitzor  كه صومعه سن ژاكوب در آنجا قرار دارد در همين منطقه واقع است .\r\n( 3 ) -  Qanlu Shaban  ( كذا فى الاصل ) .\r\n( 4 ) -  Melik Bashi  ( كذا فى الاصل ) و پرفسور ابراهيميان عقيده دارد كه اين كلمه غلط خوانده شده است و صحيح آن بايد ملك باغى (  Melik Baqi  ) باشد ، اين نظريه را اسناد تاريخى كه اخيرا كشف شده است تأييد مىنمايد . رجوع كنيد به كتاب وى به زبان ارمنى به نام :\r\n( صفحه‌يى از تاريخ قفقازيه و روابط روسيان و ارمنيان ) ايروان ، 1953 ، ص 42 . و اين بنده مترجم فارسى را عقيده بر اين است كه ملك باشى ( مالك باشى ) بمعنى مالك و ارباب ده مىباشد ، چنان كه در بيان مطلب بعدها مىگويد با روستاييان خود چنين نهاده بود ، يعنى مالك ده با زارعان خود چنين نهاده بود . ( م . م ) .\r\n( 5 ) -  Avetaran \r\n( 6 ) -  duzakh \r\n","page_name":" 131 ","page_number":137},
  {"content":"\r\n\r\nيكديگر آشتى كرده بودند . پسر ملك باشى قانلو شبان را در قريهء خويش ميهمان مىكند . شعبان با 300 تن ارمنى به آنجا مىرود . پسر ملك باشى قبلا با روستاييان خويش چنين نهاده بود كه خود وى قانلو شعبان و تنى چند از مردان او را به خانهء خويش برد و روستاييان ديگر مردان او را ميان خويش بخش نمايند ، و هر يك پنج تا شش تن از آنان را به خانه‌هاى خويش فرو آورند . وى چنين نهاده بود كه چون صداى تفنگى بشنوند هر كس بايد ميهمانان خود را در خانه خويش به قتل آورد . بدين سان اين يوز باشى ارمنى بيچاره را ، كه تازه ترقى كرده بود ، با سيصد تن از مردان وى ، درست همانگونه كه خيوه‌يىها بكويچ را كشتند ، به خاك هلاك انداختند . « 1 »\r\n132 - در 21 اگوست سپتامبر بيژن پسر هاروتون ، كه به بارك اللّه شهرت يافته بود ، و ارمنيى از تفليس بود ، از تبريز برسيد . وى گفت كه شاطرى از تفليس آمده بود و نامه‌هايى آورده بود كه در آنها آمده بود ، « 2 » كه چون تركان به تفليس نزديك شدند ، محمد قلى خان ، به اتفاق مسلمانان ديگر قلعه ، به استقبال آنان بيرون شتافت و آنها را به شهر آورد . تركان تفليس را بگرفتند و سه روز بعد محمد قلى خان را به زندان انداختند و پس از آن به زمانى اندك شهنواز خان پسر ونداك « 3 » را كه در بند مىداشتند ، فرمانفرماى تفليس ساختند . « 4 » اين\r\n\r\n\r\n","description":"","footnote":"\r\n( 1 ) - پطر كبير شاهزاده الكساندر بكوويچ چركاسكى (  Prince Alexander Bekovich Cherkassky  ) را به سرزمينهاى آن سوى درياى خزر و خيوه فرستاد تا معلوم دارد ، كه آيا راهى مطمئن براى تجارت با هندوستان از اين مناطق مىتوان بدست آورد يا نه . پس از آنكه روسيان به فرماندهى بكويج نيروهاى خان خيوه را شكستند ، وى اظهار اطاعت نمود و بكوويچ و بسيارى از مردان وى را به شهر كشانيد و بكشت . ( ل . ل ) .\r\n( 2 ) - كذا در عبارت اصل .\r\n( 3 ) - كذا فى الاصل و مقصود وختانگ است .\r\n( 4 ) - بكر (  Bakar  ) پسر وختانگ خان كه در نزد ايرانيان به شهنواز شهرت داشت ، در سال\r\n","page_name":" 132 ","page_number":138},
  {"content":"\r\n\r\nشهنواز خان محمد قلى خان را مدد كرد تا بگريزد . وى فرمان داده بود تا قايقى روى رودخانه كورا « 1 » آماده بدارند ، و محمد قلى خان را با طناب به قايق فرو نهادند و او [ بدين سان 
  ] راه فرار در پيش گرفت . « 2 »\r\nتركان شهنواز خان را فرموده بودند تا جامهء تركان در بر كند و عمامه « 3 » بر سر نهد . وى بدانها گفته بود كه : « شاه مرا تاجى خسروانه فرستاده بود كه بر سر گذارم . [ اينك 
  ] شمايم فرمان مىدهيد كه عمامه بر سر نهم ! » . وى شبگاه بگريخت و به استيا « 4 » رفت . چهار پاشاى ترك با لشگريان خويش بيرون شدند كه وى را دستگير سازند . شهنواز خان ، با لشگريان به جلو آنها شتافت و چون سپاهيان ترك را در موقعيتى نامناسب بديد بر آنها حمله برد و سه پاشا و بسيارى از لشگريان آنان را بكشت و پاشاى ديگر را اسير گرفت . « 5 » . وختانگ خان نيز آن زمان در استيا بود و فرموده بود تا اريستاو گيورگى « 6 » را خفه كرده بودند .\r\n\r\n\r\n","description":"","footnote":"\r\n1716 ميلادى ( 1128 هجرى ) فرمانفرمايى كارتلى (  Kartli  ) بود و سال بعد به درجه شاهى ارتقا يافت . وى اين منصب مىداشت تا پدرش در سال 1719 ميلادى ( 1131 هجرى ) دوباره با عنوان شاهى بدان سمت برقرار گشت . تركان در دوران كوتاه همكارى خود با بكر ، وى را عنوان ابراهيم بيك بخشيده بودند . ( ل . ل ) .\r\n( 1 ) -  Kura \r\n( 2 ) - رجوع كنيد به  Wakhusht  در تاريخ گرجستان تأليف بروسه ، ج 2 ، ص 123 . ( ل . ل ) .\r\n( 3 ) - (  Qaitouq  ) كذا فى الاصل .\r\n( 4 ) -  Qssetia  ناحيتى است در قفقازيه محاط به كوههاى بلند .\r\n( 5 ) - شرح اين واقعه سخت بگزاف بيان شده است ، تركان بكر را مجبور ساختند به استيا پناهنده شود و از آنجا وى به پدرش در روسيه ملحق گرديد .\r\n( 6 ) -  Eristav Giorgi  براى توضيح عنوان گرجى  Eristav  رجوع كنيد به : ( تاريخ ملت گرجى )  A history of The Georgian People  از  W . E . D . Allen  ص 178 . در جاهاى ديگر اين كتاب گوركى (  Gorki  ) ذكر شده است . در كتاب نفيس  A , Short History of The Aqvans  ، تأليف خليفهء بزرگ\r\n","page_name":" 133 ","page_number":139},
  {"content":"\r\n\r\nوختانگ بر اين قصد بود كه لشگريان گرد آورد و به تفليس شتابد و تركان را از آنجا بيرون راند . بيژن پيش گفته افزود كه آنگاه كه وى در تبريز بوده است پيكى كه از گنجه مىآمد خبر آورد ، كه لزگيان آمده‌اند و آن شهر را محاصره كرده‌اند .\r\n133 - اى پدر بزرگوار ، بر ملت ارمنى بيچارهء ما سخت ظلم مىشود .\r\nايرانيان دارند ناحيت گغتان « 1 » را غارت مىكنند و ساكنان آن را به چنان بلايايى گرفتار مىآورند ، كه قلم از ذكر آن عاجز است . كاش مرده بودم و اين وقايع جانخراش را نمىشنيدم . ناحيت قاپان نيز ، همچنانكه در بند 130 به ذكر آوردم ، بىشك به اين بليه دچار آمده است . در ايروان نيز وضع به همين صورت است ، و ارمنيان و راهبان صومعه‌هاى آنان را چندان به وحشت انداخته‌اند ، كه ناچار شده‌اند به پارسادان بيك « 2 » متوسل شوند ، و با توضيح احوال رقت‌بار خويش در نزد او ، از وى التماس كنند كارى براى آنان بكند . پارسادان بيك عرضحالى به پايگاه شاه فرستاده است و فرمانى « 3 » ( از او ) گرفته است و آن را به ايروان فرستاده‌اند تا ديگر ارمنيان آنجا را رنجه نسازند .\r\nلشگريان ارمنى ما ، از قرارى كه مىگويند ، شامل شصت هزار نفر هستند و به صورت سه سپاه در سه محل « 4 » مستقر مىباشند . از يكسو چشم به عنايات\r\n\r\n\r\n","description":"","footnote":"\r\n Esai Jalaliantz \r\n، ص 55 . اين كلمه  Eristav Kiorgi of Qaraqankhan  آمده است . ( ك . م ، ل . ل )\r\n( 1 ) -  Goqthan \r\n( 2 ) -  Parsadan Beg \r\n( 3 ) - رقم فى الاصل .\r\n( 4 ) - شرح اين امكنه (  Segnakhs  ) يا مواضع مستحكم ، در تكمله شماره 1 آمده است . واژه‌اى كه در متن به كار رفته  Polk  است كه همان لغت روسى براى فوج مىباشد . ولى چون فوج واحد كوچكى در اين مورد به نظر رسيد كلمه سپاه بجاى آن استعمال شد . راجع بلشگريان ارمنى در ضميمه شماره 2 اين كتاب توضيحاتى داده شده است .\r\n","page_name":" 134 ","page_number":140},
  {"content":"\r\n\r\nكامله الهى دوخته‌اند و از سوى ديگر چشم به راه رسيدن شاه بزرگ « 1 » هستند .\r\nآنان سخت نيازمند تحريض و تشويقند . بايد كه عاليجناب شما در انديشه آنان باشيد ، چه هم تركان و هم ايرانيان در پى ريختن خون آنها هستند و به همين سبب ( وجود ايرانيان و تركان ) ارمنيان همه جا سخت در زحمت مىباشند .\r\nباور فرماييد كه ارمنيان به دلايل و عللى چند خانه خراب و تباه روزگار گشته‌اند . از يك طرف مىگويند ، بايد همه قتل عام شوند ، زيرا كه آنان [ ايرانيان 
  ] مدعى هستند ، كه ارمنيان با كشانيدن روسيان به ايران و آوردن افغانان به اصفهان ، و گرد آوردن 60000 تن سپاهى ارمنى ، كه به روسيان بپيوندند و ايران را تباه كنند . اين كشور را ويران ساخته‌اند . پدر بزرگوار ، آن ارمنيان كه به دور هم گرد آمدند ، اين كار را به نام شاه بزرگ امپراطور به انجام آورده‌اند . [ اينك 
  ] براى خاطر مسيح به انديشه آنان باشيد و از آنان مواظبت و [ پشتيبانى 
  ] فرماييد .\r\nاينان همچون گوسفندان به هم جمع آمده‌اند ، تا مگر گرگان را كمتر بديشان دسترس باشد ، چونكه از هر سو دشمن پيرامون آنها را گرفته است .\r\nدرباره وضع ملت خودمان چندان چيزى ننوشتم و عاليجناب خود بيش [ از آنچه من گفته‌ام 
  ] در خواهند يافت . من حتى تاكنون يكى از آن نامه‌ها را ، كه به من سپرده‌ايد ، نفرستاده‌ام و همه را با خويش دارم . اينك را كاليوه مانده‌ام . اگر بخواهم آنها را بفرستم كه راهها بسته است و دشمنان ما بيشمار هستند ؛ و اگر نفرستم آن وقت چه خواهد شد ؟ عاليجناب شما اينها را سر بسته به من داده‌ايد .\r\nچندين بار به درگاه شما نامه نوشتم و خواستار شده‌ام اجازه فرماييد آنها را بگشايم ، رونوشت آنها را بفرستم و اصل آنها را نزد خود محفوظ دارم ، كه اگر عوذا باللّه ، يكى از آنها مفقود شد ، نسختى ديگر از آن را در دست داشته باشيم ؛\r\n\r\n\r\n","description":"","footnote":"\r\n( 1 ) - پطر كبير .\r\n","page_name":" 135 ","page_number":141},
  {"content":"\r\n\r\nولى عاليجناب در اين باره چيزى ننوشته‌اند . در 16 ( 27 ) اگوست يازده كشتى از حاجى ترخان برسيد ولى نامه‌اى از سركار نبود . ما را شما بدينجا گسيل داشته‌ايد ولى خطى ننوشته‌ايد تا آينده ما روشن باشد و تكليف نهايى خود را بدانيم . ما بدينجا آمده‌ايم ، ولى تاكنون اينان [ ارمنيان محل 
  ] كارى صورت نداده‌اند . ما در اينجا بيهوده معطل مانده‌ايم و در رفت‌هاى ما سخت سنگين است . مخارج را ، ما البته فداكارى مىكنيم ، و جهت سلامتى و ايمنى عاليجناب ، در عهده مىگيريم . ولى شما نيز بايد براى ما نامه بفرستيد و ما را دلگرم فرماييد .\r\nبراى خاطر مسيح [ و آسايش 
  ] روان خويش ما را فراموش نفرماييد و در انديشه باشيد كه كارى براى ما صورت دهيد .\r\nما ملتى بدبخت و بيچاره هستيم ، و به شما سرور و پشتيبان خويش پناهيده‌ايم . در اين روزها هر ارمنى و يا مسلمانى « 1 » كه از آنجا مىآيد ، و [ راستى را كه 
  ] به هيچ نمىارزد ، و حتى توان فريبكارى و حقه بازى نيز ندارد ، بيست تا سى تومانش مىدهند و بدين سويش گسيل مىدارند ، ولى سختى كار ما ده برابر از آنان بيشتر است . « 2 »\r\nامروز سرور و سالار ما شماييد . شما را بايد كه رئيس را آگاه فرماييد « 3 » و كارى براى ما به انجام آوريد . [ ما يك 
  ] پول نداريم ، چند تومانى كه داشتيم همه خرج شد . آخر كار چه خواهد شد ؟ تنها [ كارى كه از ما برمىآيد اين است كه 
  ] به خدا توكل كنيم و [ چنان كنيم كه 
  ] شايسته عنايت سركار باشيم ، تا شما هم بتوانيد\r\n\r\n\r\n","description":"","footnote":"\r\n( 1 ) - تاتار فى الاصل .\r\n( 2 ) - در اينجا متن اصلى مخدوش است ولى آنچه از ظاهر عبارت مستفاد مىگرديد ترجمه شد .\r\n( ك . م ) .\r\n( 3 ) - مقصود از رئيس كيست ؟ از ظاهر عبارت چيزى معلوم نمىشود لابد مقصود كسى است كه هر دو او را مىشناسد . ( م . م ) .\r\n","page_name":" 136 ","page_number":142},
  {"content":"\r\n\r\nبراى كار ما ترتيبى فراهم آوريد .\r\nگماشتهء آيواز « 1 » كه پولهاى او را دزديده و گريخته بود گرفتار شده است ، و همه پولها را از او باز ستده‌اند . تازه آيواز از سرتيپ و سرهنگ « 2 » درخواست مرخصى نموده است ، به اين علت كه گماشتهء او در حاجى ترخان اموالى را ، كه از آيواز نزد او بوده است ، نگاهداشته و باز نداده است ، و هر چه نيز از او خواسته است ، كه يا اموال را بفرستد و يا با خود بياورد ، اقدامى نكرده است . اينك او [ آيواز 
  ] را اجازت داده‌اند كه از اينجا با كشتى به باكو برود و از آنجا خويش را به قلقاد « 3 » رساند . يقين دارم رئيسان ما [ از 
  ] اينجا به شما و به حاكم ، آرتمى پترويچ « 4 » نوشته‌اند كه آيواز را زود مراجعت دهيد .\r\nپدر بزرگوار ، موجب تأسف است كه خدمتگذارش كالاها را نفرستاده است ، چونكه اين پارچه‌هاى پشمى اينك 5000 دينار ارزش پيدا كرده است ، در حالى كه معمولا هرگز آن « 5 » بين 2800 تا 3000 دينار مىارزيد .\r\nاگر پارچه‌هاى چوخاى « 6 » او در اين زمستان آنجا بماند ، قرب هفتاد و هفت\r\n\r\n\r\n","description":"","footnote":"\r\n( 1 ) -  Aywaz \r\n( 2 ) - مقصود ژنرال  Levashov  و سرهنگ  Shipov  هستند و معلوم مىشود كه گيرنده گزارش‌ها سخت با آنها آشنا است و به علت همين سابقه ذهنى اوست كه نام آنها را نويسنده نياورده است . ( م . م ) .\r\n( 3 ) -  Qalqad  شايد مقصود از اين كلمه قلعه آزاد باشد و تعيين آن ممكن نگرديد . ( ك . م ) .\r\n( 4 ) - مقصود  Artemii Petrovich Volynsky  است كه در آن هنگام به حكومت حاجى ترخان منصوب بود . در سال 1715 ميلادى پطر كبير وى را در ايران بمأموريتى سياسى فرستاد و او توفيق يافت در سال 1717 ميلادى عهد نامه تجارتى با آن كشور منعقد سازد . پس از آن پطر او را در حاجى ترخان گماشت تا وى را همواره از وقايع ايران آگاه بدارد و راه را براى حمله بدين كشور هموار سازد . ( ل . ل ) .\r\n( 5 ) - گز واحد طولى بود كه بر حسب محل ميان 41 تا 44 اينچ تغيير پيدا مىكرد .\r\n( 6 ) - چوخا پارچه پشمى است است كه رهبانيان پوشند . ( آنندراج ) .\r\n","page_name":" 137 ","page_number":143},
  {"content":"\r\n\r\nتومان به پول ايران به وى ضرر مىرسد . از سوى ديگر وى مردى تنگ دست است ، كه اموال او را غارت كرده‌اند ، و اينك سه برادرند سخت عيالمند ، و بجز اين كالاها چيزى ديگر براى آنها باقى نمانده است . برادرانش از شماخى به وى نوشته‌اند كه در آنجا سخت نيازمند گشته‌اند ، و براى معاش روزانه خويش به جولاهى مىپردازند .\r\nعاليجنابا استدعا دارم آيواز را مورد اشفاق و عنايت قرار دهيد و به دو كمك نماييد و زودش باز گردانيد ، تا وى به دروغگويى منسوب نشود و آبرخ ما واو بر جاى بماند . محض رضاى خدا وقتى كه آيواز برمىگردد چند تن جوان هوشمند با وى بفرستيد ، چون با اينكه در اينجا جوانان بسيارند ولى به درد نمىخورند ، و از جوانانى كه با آيواز پيمان بسته‌اند و قول و قرار نهاده‌اند ، حتى يك تن هم از آنگونه كه ما مىخواهيم نيست . وى خود خاطر سركار را درباره آنان روشن خواهد ساخت . از سوى ديگر ارمنيان اينجا يار و مدد كار ما نيستند ، چونكه همواره گريه و مويه مىكنند و ناله سر مىدهند كه ما را [ چنين و چنان 
  ] غارت كرده‌اند ، و پريشان و ناتوان گشته‌ايم ، و ما را چيزى نمانده است كه با آن به كمك شما آييم . از هيچ سوى ديگر نيز اميد يارى و مدد نيست ، چون همه غارت زده هستند ، جاده‌ها بسته است و فرستادن نامه‌ها ناممكن مىباشد . ما در وضع و موقعى سخت دشوار افتاده‌ايم و از هيچ سو كس نيست كه ما را يارى دهد و يا تسلى بخشد . باشد كه روح القدس دلهاى نژند ما را شادمان فرمايد . در حال حاضر ، آن ارمنيانى كه پول داشته‌اند به قفقاز گريخته‌اند و يا به بغداد رفته‌اند . پدر بزرگوار حقيقت را بگويم ، از مردم اينجا انتظار كمكى نبايد داشت . در همانجا كه هستيد با بازرگانان نزديك شويد و هر چه را كه مىخواهيد از آنان فراهم آوريد ؛ چونكه ديگر در ميان ارمنيان اينجا كسى كه چيزى داشته باشد باقى نمانده است .\r\n\r\n","description":"","footnote":"","page_name":" 138 ","page_number":144},
  {"content":"\r\n\r\nپدر بزرگوار بر من خشمناك نشويد و از من به دل نگيريد كه چرا مدتها است چيزى به عنوان هديه به پيشگاه شما نفرستاده‌ام . سبب اين است كه دكانها در شهر تاكنون بسته بود و اينك كه دوباره آنها را بگشوده‌اند ، به يارى يزدان پاك ، آنچه را كه بايسته است مىخرم و با كشتى بسوى شما مىفرستم . مصحوب آيواز چيزى نمىفرستم چون وى با كشتى پستى عزيمت مىكند و در آن كشتى بار قبول نمىكنند . اميدوارم كه به زودى كشتيهاى ديگر بيايند ، و آنچه دربايست است بوسيله آنها ايفاد حضرت دارم . استدعا دارم نسبت به آوت « 1 » و سيمون « 2 » با حرمتى شايسته رفتار فرماييد و عنايت و اشفاق خويش را از همهء ما باز مگيريد .\r\nخدا شاهد است كه ديگر خدمتگذاران و فرزندانى چون ما نتوان يافت ، و شما خودتان خوب آگاه مىباشيد كه دروغ نمىگويم . راست است كه گاه و بيگاه بر اثر نادانى خويش شما را رنجانيده‌ايم . ولى شما نبايد اين را از ما به دل گيريد ، چون ما تاكنون سوداگران بوده‌ايم و كارمان همه خريد و فروش بوده است . اينك 16 ماه است كه دست از بازرگانى برداشته‌ايم ما را هيچ درآمدى عايد نشده است بلكه همه در رفت بوده است . با اينهمه تاكنون نمىدانم چه شده‌ايم و يا خود در آينده چه خواهيم شد . سخت موجب تأسف است كه در سرتاسر ايران و تركيه از ما بعنوان غلامان پادشاه روسيان ( كذا ) ياد مىكنند . اگر خداى نكرده ما را شما بر كارى نگماريد و از خدمت رانده شويم ، ديگر ما را آن توان نخواهد بود كه حتى در اين كشور روز بسر بريم . اگر بدست دشمنان افتيم بىشك همچون سگان ، و نه چون آدميان ، ( كذا ) به خاك هلاكمان خواهند افكند . از اين رو ناچار اگر شما كارى به ما رجوع نكنيد در خاك روسيه پراكنده خواهيم\r\n\r\n\r\n","description":"","footnote":"\r\n( 1 ) -  Avet \r\n( 2 ) -  Simon \r\n","page_name":" 139 ","page_number":145},
  {"content":"\r\n\r\nگشت . البته آنان را كه چيزى هست ، تواند باشد كه به نوعى زندگى كنند ، ولى آنها كه چيزى ندارند ناچار بايد خانه به خانه ، براى نگهداشت جان خويش ، به دريوزه بپردازند . به خدا توكل كرده و بر شما اعتماد نموده‌ايم ، به اين اميد كه نگذاريد [ چنين 
  ] بميريم . باشد كه ديگر هر چه رأى عالى است همان صورت پذير گردد .\r\nچندين كرّت از شما به استدعا خواسته ، و به آوت (  Avet  ) نوشته‌ام كه صورت حساب مرا بدهد . چون مرگ به ناچار همگان را فرا مىرسد ، و در باروتى كه نزد او است من يك بشكه سهيم مىباشم . اميدوارم كه هم اكنون آن را ارسال داشته باشيد . اگر تاكنون در اين باره اقدامى معمول نفرموده‌ايد استدعا دارم كه از سر كمال مرحمت آن را بفرستيد ، چونكه ديگر ما را هيچ باروت بر جاى نمانده است . البته سرب و باروت را تحويل آيواز (  Ayvaz  ) خواهيد فرمود تا به اينجا بياورد . همچنين چندين كرّت استدعا كرده‌ام كه از مقامات مربوط سفارش نامهء براى سرتيپ « 1 » بگيريد تا هر وقت به باروت احتياج داشته باشيم آن را به ما بدهد .\r\nصورت ريز مردان ما [ در اينجا 
  ] از قرار زير است :\r\nيرميا پسر قومبره .  Yermia , the Son of Qumbreh \r\nخلف پسر مراد « 2 »  Khalaf , the Son of Morad \r\nپطرس پسر عاليجناب گاسپار  Petros the Son of Reverend Gaspar \r\nكاراپيت پسر گركورى  Carapiet , the Son of Gregory \r\n\r\n\r\n","description":"","footnote":"\r\n( 1 ) - مقصود سرتيپ روسى است كه با قواى روسى به ايران حمله كرده بوده است و اينك سفارشنامه مىخواهد تا وى را به باروت كمك كند . ( م . م ) .\r\n( 2 ) - اين شخص از اسمش پيداست كه ارمنى نيست و ظاهرا يك نفر ايرانى است كه در عداد عمال ارمنى استخدام شده است . ( م . م ) .\r\n","page_name":" 140 ","page_number":146},
  {"content":"\r\n\r\nلتزى ستپان ياكوليف « 1 »  Letzi , Stepan Yakovliev \r\nهاروتون پسر مناتزاكان گنجوى  Haruthoon the Son of Menatzakan of Ganja \r\nبيژن پسر ستپان  Bijan the Son of Stepan \r\nميرزا پسر دزار  Mirza the Son of dzar \r\nهاكوب پسر ميرزا  Hokob the Son of Mirza \r\nستپان پسر گاسپار  Stepan the Son of Gaspar \r\nستپان پسر الله وردى  Stepan the Son of Allahverdi \r\nشود ماكسيم الكساندرف  Shves Maxim Alexandrov \r\nاين دوازده تن همه دست شما را مىبوسند . ده تن از آنان را من با خويش آورده‌ام و دو نفر ديگر با آيواز بودند كه به قالقد « 2 » آمدند . يرميا و هاكوب با من هستند . « 3 » يرميا به الحاح و ابرام از درگاه شما استدعا دارد كه پسر وى را نزد خويش نگهداريد و از خانواده‌اش مواظبت فرماييد . وى مخصوصا دست شما را مىبوسد . سرتيپ و سرهنگ « 4 » به شما سلام مىرسانند . لطفا سلام مرا به گورگ « 5 » برادر گينوز « 6 » برسانيد . آيواز همه چيز را شخصا براى شما نقل خواهد كرد . خداوند بشما طول عمر عنايت فرماياد و ما را توفيق دهاد كه بعزّ تقبيل پاى\r\n\r\n\r\n","description":"","footnote":"\r\n( 1 ) - اين شخص چنان كه از نامش پيداست گويا روسى است و در ميان آن دوازده نفر بوده است كه با روسيان ( نايب روسيان ) كار مىكرده‌اند . ( م . م ) .\r\n( 2 ) -  Qalqad \r\n( 3 ) - در قسمت مخصوص با من هستند و با من كار مىكنند . ( م . م ) .\r\n( 4 ) - مقصود سرتيپ و سرهنگ روسى هستند كه سابقا از آنها نام برده‌ايم و پيداست با اسقف بزرگ ارمنى آشنائى و ارتباط كامل دارند . ( م . م ) .\r\n( 5 ) -  Gevorg \r\n( 6 ) -  Ginos \r\n","page_name":" 141 ","page_number":147},
  {"content":"\r\n\r\nمبارك نايل گرديم .\r\nخدمتگزار حقير و ناقابل سركار پطرس دى سرگيس گيلاننتز\r\nتمام شد ترجمهء گزارشهاى گيلاننتز در شهر اصفهان\r\n12 بهمن ماه 1342 خورشيدى\r\nمحمد مهريار\r\n\r\n","description":"","footnote":"","page_name":" 142 ","page_number":148},
  {"content":"\r\n\r\n\r\nضمائم\r\n\r\n1 - سقناخ‌ها\r\nواژه سقناخ (  Seqnakh  ) كه در زبان ارمنى « 1 » به معنى محل مستحكم است ، نامى است كه بر برخى قلاع مستحكم ارمنيان در نواحى كوهستانى و دور افتاده ارمنستان نهاده شده بود . مشهورترين اين قلاع همان است كه سقناخ بزرگ ناميده مىشد ، و گويا در كوهستان مراو « 2 » نزديك رودخانه تارتار « 3 » قرار داشته است . ديگرى را به نام سقناخ كوچك مىشناسيم كه گمان مىرود در كوهستان كيرس « 4 » بر باختر جنوب باخترى يا شهر كنونى شوشى ( كه نام خود را بدان داده است ) واقع بوده است . اين زمان در دامنه كوهستان كيرس ديهى ارمنى بنام سقناخ وجود دارد كه بىشك نام خود را از همان [ قلعه 
  ] سقناخ كوچك\r\n\r\n\r\n","description":"","footnote":"\r\n( 1 ) - واژه سقناخ ارمنى نيست و تركى است از ريشه  Signakh  به معنى پناهگاه و حفاظ . در تركى عثمانى اين لغت  Signak  از بنياد  Siginmak  به معنى پناهيدن و پناه گرفتن آمده است . ( ل . ل ) .\r\n( 2 ) -  Mrav \r\n( 3 ) -  Tartar \r\n( 4 ) -  Kirs \r\n","page_name":" 143 ","page_number":149},
  {"content":"\r\n\r\nگرفته است . « 1 »\r\nفرمانده سپاهيان ارمنى در « سقناخ كوچك » آوان اوزباشى « 2 » ناميده شده است و تواند بود كه سالارى لشگريان سقناخ بزرگ نيز بر عهده وى بوده است .\r\nاحتمال مىرود كه شوشى و نواحى اطراف آن در تصرف وى بوده است .\r\nيادگارهاى وى تا اين زمان در اذهان باقى مانده است . چنان كه صخره عظيمى را در دره جنوب خاورى شوشى ، تا هم اكنون ، « صخرهء آوان » مىنامند . در پائين اين صخره ويرانه‌هايى است كه بنام « كاخها » شهرت دارد و مىگويند آوان در آن [ قصور 
  ] مىزيسته است . « 3 »\r\nسومين قلعهء مستحكم ، گر چه بنام « سقناخ » مشهور نيست ، دور تر در جنوب ناحيت قاپان واقع بوده است و به اسم قاپان كوچك شهرت داشته است .\r\nدر روزگاران بعد چهارمين قلعه نيز در ناحيت گنجه براى دفاع و حمايت ارمنيان اين ناحيه بنياد گرديد .\r\n\r\nضميمه 2 : سپاه ارمنى .\r\nدر پائيز سال 1729 ميلادى هيئتى از ارمنيان به پيشوايى ترخان اوزباشى\r\n\r\n\r\n","description":"","footnote":"\r\n( 1 ) - در اين زمان شهرى بنام «  Signakh  » در ناحيت كاختى بر كنار همان شاهراه اصلى ، كه تفليس را به بيلكانى (  Byelokani  ) و زاكاتالى (  Zakatali  ) متصل مىكند ، وجود دارد . بر حسب كتاب حدود العالم ( چاپ و ترجمه پرفسور مينورسكى ص 119 - 358 ) ، كه مؤلف آن ناشناس است ، سابقا شهرى بنام  Su ( gh ) nakh  در ناحيت كاشغر موجود بوده است . ( ل . ل ) .\r\n( 2 ) -  Avan Eusbashi  . آوان در لهجه ارمنيان قراباغ مخفف كلمه اوانس (  Avanes  ) است و اوزباشى از واژه تركى يوزباشى بمعنى سالار صد نفر سپاهى گرفته شده است . ( ك . م . ل . ل ) .\r\n( 3 ) - رجوع كنيد به تاريخ ارمنستان از  Leo  جلد 3 ، ص 724 ( باستناد قول خليفه ماكار ) .\r\n","page_name":" 144 ","page_number":150},
  {"content":"\r\n\r\n(  Tarhan Eusbashi  ) يكى از برادران آوان ، به سن پطرزبورگ آمد . در 21 اكتبر [ آن سال 
  ] از ترخان در وزارت خارجه راجع به سپاهيان ارمنى بازجويى شد . وى در پاسخ توضيحاتى به شرح زير داد :\r\n1 - لشگريان [ ارمنى 
  ] در چهار ناحيه مستقر مىباشند ، و فرماندهان آنها عبارتند از : آوان اوزباشى ، خودوى ( ترخان ) ، آبراهام اهان ، باغى ، و آواك .\r\n2 - در سقناخها 30 هزار سپاهى هستند و از سوداگر و كشاورز آنجا كس نيست .\r\n3 - هر سرباز اسلحه از آن خويش دارد ، مخصوصا شمخال ( تفنگ ) ، طپانچه ، شمشير ، و خنجر كه همه در محل ساخته شده است .\r\n4 - در سرتاسر ولايت گندم ، پنبه ، انگور و ساير انواع ميوه‌ها به عمل مىآيد و ابريشم نيز بدست مىآورند . به علاوه كانهاى آهن ، مس ، قلع و نقره در آنجا وجود دارد ، باروت را در همانجا مىسازند ، ولى چون دستگاه توپ ريزى ندارند . توپ [ در آن لشگرها 
  ] نيست .\r\n5 - اسبان ولايت سخت خوبند . گوشت مورد احتياج از گاوان نر و ماده و گوسفند و ساير اغنام فراوان تهيه مىشود .\r\n6 - وى [ ترخان 
  ] و همراهانش براى درخواست كمك و ياورى به سن پطرزبورگ آمده‌اند . تقاضاى آنها اين است كه لشگريان روسى با توپخانه و لباس به ولايت آنها فرستاده شوند تا آنان را در قبال تركان « 1 » يارى دهند . تا آن زمان ارمنيان بىدريافت هيچگونه كمكى در مقابل تركان ايستادگى كرده بودند ، و دليرانه با آنها جنگيده بودند و بسيارى از آنان را در موارد متعدد به قتل\r\n\r\n\r\n","description":"","footnote":"\r\n( 1 ) - گويا مقصود از تركان در اينجا مسلمانان است ، اعم از ايرانى و تركان عثمانى ، چنان كه از اين پيش يكى دو بار مؤلف اين كلمه را در همين معنى به نحو عام به كار برده بود . ( م . م ) .\r\n","page_name":" 145 ","page_number":151},
  {"content":"\r\n\r\nرسانيده بودند . [ اينك نيز 
  ] آنان آماده بودند كه كشمكش‌هاى خود را دنبال نمايند ولى چون از ضعف خويش آگاه بودند ، درخواست قواى كمكى داشتند البته اگر اين قواى كمكى اعزام مىشد با ساز و برگ لازم آنها را مجهز مىساختند .\r\nارمنيان ميل ندارند به سرزمين‌هائى كه روسيان از ايران گرفته‌اند بروند و در آنجا مستقر گردند . « 1 »\r\nتمام شد ترجمه ضمائم گزارشهاى گيلاننتز ليله 19 رمضان المبارك 1383 ه . ق .\r\nاصفهان محمد - مهريار\r\n\r\n\r\n","description":"","footnote":"\r\n( 1 ) - اين سخن توضيحى لازم دارد به قول  Butkov  ( كتاب سابق الاشعار جلد 1 ، ص 62 ) ، پطر كبير ارمنيان را تشويق كرد كه در ناحيت گيلان استقرار يابند ، و به آنها وعده مىداد كه اگر بعده كافى بدانجا روند ، وى ايرانيان ساكن آن ناحيت را بنواحى ديگر كشور انتقال خواهد داد . بدين سبب ، برخى ارمنيان به گيلان و همچنين نواحى ديگرى چون شيروان و داغستان كه به تصرف روسيان درآمده بود ، رفتند و در آن ناحيتها سكونت گزيدند . ( ل . ل ) .\r\n","page_name":" 146 ","page_number":152},
  {"content":"\r\n\r\n\r\nفهرست راهنما\r\n1 - فهرست نام كسان\r\n2 - فهرست نام جايها\r\n3 - فهرست نام كتابها\r\n\r\n","description":"","footnote":"","page_name":" 147 ","page_number":153},
  {"content":"\r\n . \r\n","description":"","footnote":"","page_name":" 148 ","page_number":154},
  {"content":"\r\n\r\n\r\nنام كسان\r\n« آ » آبراهام اهان 145\r\nآراسته ( پروفسور ) 7\r\nآرتمى پترويچ 137\r\nآرق تونيانتز - زاكاريان شاهزاده هوانس آروتونيان ، پ . ت ح 27 ، ح 30\r\nآقا حسين 127\r\nآقا خاچيك ح 96\r\nآقا سه ح 96\r\nآقا موسى 100 ، ح 100\r\nآنژدوگاردان 23 ، 25 ، ح 51 ، ح 99\r\nآواك 145\r\nآوان 145\r\nآوان اوزباشى 145\r\nآوت 139 ، 140\r\nآيواز 127 ، 137 ، 138 ، 139 ، 140\r\n« الف » ابراهيم بيك ( شهنواز ) ح 133\r\nابراهيميان ( پروفسور ) ح 131\r\nابن يوسف ( سلطان ) ح 90\r\nاپى ساليميان ، ژزف ( ژوزف ) 23 ، ح 23 24 ، ح 24 ، 25 ، 34 ، 51 ، ح 51 ، ح 55 ح 58 ، ح 64 ، ح 72 ، 74 ، ح 78 ، ح 82 ح 84 ، 89 ، ح 89 ، ح 91 ، 104 ، 105 و نيز رجوع كنيد به ژوزف\r\nاتامشن 119 ، 120 ، 121\r\nاحمد آقاى خواجه 67 ، ح 67\r\nاريستاو گيوركى 133\r\nاساى ( خليفه بزرگ ) 32\r\nاسپلمن 42\r\nاسرائيل اوريى 31\r\nاشرف ( افغان ) ح 36 ، 84\r\n\r\n","description":"","footnote":"","page_name":" 149 ","page_number":155},
  {"content":"\r\n\r\nاشرف سلطان ( اشرف افغان ) 78\r\nاشك اول 6\r\nاشك دوم 6\r\nاعتماد الدوله ( وزير محمود ) 71\r\nاعتماد الدوله 54 ، 55 ، ح 55 ، 56 ، 67 ح 67 ، 77 ، 78 ، 85 ، 86\r\nاكوپجان ( پسر هوسپ خالدارنتز ) 94\r\nالكساندر بكويچ چركاسكى ح 132\r\nالكساندرف ، شود ماكسيم 141\r\nالماسى ( پسر قوللر آقاسى ) 103\r\nامان الله ( خان ، سلطان ) 55 ، ح 55 ، 56 72 ، 73 ، 78 ، 79 ، ح 79 ، 80 ، ح 80 81 ، ح 81 ، 82 ، ح 82 ، 84 ، ح 84 ، 85 86 ، ح 99 ، 104 ، 105\r\nامين ، كاراپيت 42\r\nامينيان ، امين 42\r\nاوانس ( هوانس ) يوزباشى 30\r\nاوريى ( اسرائيل ) 31 ، 32\r\nاهان ( آبراهام ) 145\r\nايشيك آقاسى 79\r\n« ب » بارك اللّه ( بيژن پسر هاروتون ) 132\r\nباغى 145\r\nبروسه ( موسيو ، ف ) ح 57 ، ح 130 ، ح 133\r\nبكر ( شهنوازخان ) ح 132 ، ح 133\r\nبيژن ( پسر ستپان ) 141\r\nبيژن ( پسر هاروتون ) 132 ، 134\r\n« پ » پاپن بيك 124 ، 125\r\nپاپون 119\r\nپاتكانوف ( پروفسور ) 21 ، 23 ، 24 ، 43 44 ، ح 47 ، ح 64 ، ح 83 ، ح 85 ، ح 108\r\nپارسادان بيك 134\r\nپاسدرماجيان ، هراند ح 33\r\nپاشاى ارزروم 106 ، 107 ، 108 ، 109 110 ، 111\r\nپانوس ح 95\r\nپطرس ( پسر عاليجناب گاسپار ) 140\r\nپطر كبير ح 13 ، ح 28 ، 31 ، 32 ، ح 33 ح 49 ، ح 106 ، ح 120 ، ح 128 ، ح 146\r\nپوپ ، الكساندر 43\r\nپوندويانتز ، هوسپ 37 ، 38 ، ح 38 ، 41 44\r\n« ت » تاواكاله ( خانواده ) ح 96\r\nترخان اوزباشى 144\r\nتزارويج واخوشت ح 130\r\nتفنگچى آقاسى 85\r\nتورس فرزند جان ( هوانس ) 50\r\n\r\n","description":"","footnote":"","page_name":" 150 ","page_number":156},
  {"content":"\r\n\r\nتيگرانيان - ميناس\r\nتيمورى ، مرتضى 19\r\n« ث » ثورس 34\r\n« ج » جاپسون ، پروفسور ح 108\r\nجبار طاهرى ( شيخ ) ح 90\r\nجبه دار باشى 87\r\nجلاليانتز (  Esai Jalaliantz  ) ح 123 ح 134\r\n« چ » چركاسكى ، الكساندر بكويچ ح 132\r\n« ح » حاج نظر شيرازى 99\r\nحزين ، محمد على 14 ، ح 82\r\nحسن پاشا ح 48 ، 88 ، 92 ، 110 ، 112\r\nحسين قليخان ( وختانگ ششم ) ح 49\r\nحق ورديان ح 37\r\nحكيميان ، سراپيون ح 59\r\nحيدر خان ( حدر خان ) 127\r\n« خ » خاچاطوريان ، لازار 30\r\nخاچيك ( دكتر ) ح 95\r\nخاچيك ( كلانتر ) 94\r\nخالدارنتز ، هوسپ 94\r\nخالدارنتز ، گريگور 94\r\nخان بختيارى ( قاسم خان ) 66\r\nخلف ( پسر مراد ) 140\r\nخواجه ملكم ح 95\r\nخواندگار ( سلطان عثمانى ) 91\r\n« د » داود ( حاج ) ح 110\r\nدرويش آقا 110\r\nدرويش محمد آقا ( مير علم ) ح 110\r\nدنلپ ، ه . ح 61 ، ح 97\r\n« ر » رئيس افندى ح 111\r\nرحيم خان ح 97\r\nرستم خان 56 ، ح 57 ، ح 67\r\nرستم خان قوللر آقاسى 56\r\nرستم ميرزا 54 ، ح 54\r\nرودكى 9\r\n\r\n","description":"","footnote":"","page_name":" 151 ","page_number":157},
  {"content":"\r\n\r\n« ز » زاكاريان آرق تونيانتز ، هوانس 37\r\nزنگنه خان 65\r\n« ژ » ژوزف ( اپى ساليميان ) 24 ، 25 ، 90 ، 104 ، 105 و نيز به اپى ساليميان\r\nژوزف ( هوسپ ) پسر ساهيجان 34 ، 47\r\n« س » سامبورى ، مانوك 94\r\nسانسون ح 16\r\nستپان ( پسر الله وردى ) 141\r\nستپان ( پسر گاسپار ) 141\r\nسرهاد ( سرهد ) - سرهت\r\nسرهت ( پسر اكوپجان كولاكاپنتز ) 94\r\nسرهت ( پسر گريگور خالدارنتز ) 94 ح 95\r\nسغ بوس ح 108\r\nسلطان ابن يوسف ح 90\r\nسولوى يف ح 111\r\nسيد عبد الله مشعشع ( والى عربستان ) ح 52 ، ح 53 ، ح 55 ، 57 ، ح 64 ، ح 77 ، ح 97\r\nسيمون 139\r\nسيورى ، راجر ح 8\r\n« ش » شاه اسماعيل صفوى 15 ، ح 54\r\nشاه سلطان حسين 8 ، 12 ، 13 ، 16 ، 22 24 ، 25 ، 32 ، 36 ، ح 48 ، ح 49 ، ح 59 ح 68 ، ح 71 ، ح 72 ، 77 ، ح 85 ، 87 97 ، ح 116 ، ح 124\r\nشاه صفى ح 16\r\nشاه طهماسب صفوى ح 48\r\nشاه عباس - عباس اول\r\nشاهورديخان 65\r\nشود ماكسيم الكساندرف 141\r\nشورر ، نيكلاوس ح 98\r\nشهنواز خان 132 ، 133\r\nشيپوف ( سرهنگ ) ح 48 ، ح 128 ، ح 137\r\nشيخ نجم الدين كبرى 9 ، ح 91\r\n« ط » طاهرى ( شيخ جبار ) ح 90\r\nطهماسب ميرزا ( پسر شاه سلطان حسين ) 36 ، ح 36 ، ح 48 ، ح 50 ، ح 76 ، 78 ح 80 ، 92 ، ح 111 ، ح 116 ، ح 122 ح 124 ، ح 126\r\n« ظ » ظل السلطان ح 75\r\n\r\n","description":"","footnote":"","page_name":" 152 ","page_number":158},
  {"content":"\r\n\r\n« ع » عباس اول ( شاه ) 6 ، 8 ، 13 ، ح 16 ، 17 22 ، ح 52\r\nعباس دوم ( شاه ) 6 ، 17 ، 22\r\nعبد العزيز ( پدر اشرف افغان ) ح 78\r\nعبد الله پاشا ح 108\r\nعثمان آقا 88\r\nعليخان ( قورچىباشى ) ح 55\r\nعليمردان خان ( والى لرستان ) ح 55 ح 65 ، 66 ، ح 66 ، ح 67 ، 126 ، ح 126\r\n« ف » فتحعليخان داغستانى ح 85\r\nفرج الله خان 65\r\nفريار ، الكساندر ح 74 ، ح 94\r\nفريدون خان 126\r\nفلسفى ، نصر الله ح 15 ، ح 17\r\n« ق » قاسم خان بختيارى 66\r\nقانلو شبان ( شعبان ) 131 ، 132\r\nقباد دوم 6\r\nقورچى باشى ( شيخ عليخان ) 55 ، ح 55 56 ، 77 ، 85 ، 86 ، 87\r\nقوللر آقاسى ( رستم ميرزا ) ح 54 ، 56 ، 77\r\n« ك » كاراپيت ( پسر گرگورى ) 140\r\nكاراپيت امين 42\r\nكارو ميناسيان ( دكتر ) - ميناسيان\r\nكروزينسكى ح 58 ، ح 61 ، ح 63 ، ح 64 ح 65 ، ح 79 ، ح 84 ، ح 86 ، ح 86 ، ح 88 ، ح 93\r\nكريستفرف ، لازار 30\r\nكرنليوس دوبرين ( نقاش ) 13 ، ح 71\r\nكزنفون 42\r\nكلراك - مامى دوكلراك\r\nكنستانتين سوم ( محمد قليخان ) 25 ، 36 ح 49 ، ح 50 ، 113 ، ح 116 ، ح 122 130\r\nكور سلطان - نصر الله ( سلطان كور )\r\nكيخسرو خان ح 57\r\n« گ » گاردان - آنژدوگاردان\r\nگالستان ح 95\r\nگريگور خالدارنتز ( خالداريان ) 94 ، ح 95\r\nگورگ هاخورديانتز ( دكتر ) 37\r\nگورگ 141\r\nگيلاننتز ، پطرس دى سركيس 21 ، 23 ح 23 ، 24 ، 25 ، 26 ، 27 ، 28 ، 29 ، 30 ح 30 ، 32 ، 34 ، 35 ، 36 ، 37 ، 38 ، 44 ح 47 ، ح 50 ، ح 77 ، ح 89 ، ح 108 ، 128\r\n\r\n","description":"","footnote":"","page_name":" 153 ","page_number":159},
  {"content":"\r\n\r\nح 128 ، ح 130 ، 142 ، 146\r\nگينوز 141\r\nگيورگى ، اريستاو 133\r\n« ل » لئو ح 108 ، ح 144\r\nلازار خاچاطوريان 30\r\nلازار كريستفوف 30\r\nلاكهارت ، لورنس ( دكتر ) 19 ، 44 ، 45\r\nلامامى دوكلراك - مامى دوكلراك\r\nلتزى ستپان ياكوليف 141\r\nلطفعلى خان قوللر آقاسى 85 ، 86\r\nلواشف ( سردار روسى ) 35 ، ح 47 ، ح 48\r\nلوئى چهاردهم 8\r\n« م » ماتيوشكين ( ژنرال ) ح 129\r\nماداتيان ( ژنرال ) ح 33\r\nماركوس ( فرزند ساهاك ) 127 ، 129\r\nماكار ( خليفه ) ح 144\r\nمامى دوكلراك 23 ، ح 55 ، ح 56 ، ح 57 ح 61 ، ح 64 ، ح 72 ، ح 74 ، ح 78 ، ح 80 ح 82 ، ح 84 ، ح 86 ، ح 88 ، ح 91 ، ح 92 ح 93 ، ح 98 ، ح 99\r\nمانوك سامبورى 94 ، ح 95\r\nمحمد قليخان ( اعتماد الدوله ) ح 55\r\nمحمد قليخان ( كنستانتين سوم ) 25 ، 36 49 ، ح 49 ، ح 116 ، 118 ، 119 ، 120 121 ، 122 ، 123 ، 124 ، 130 ، 132 133\r\nمحمد محسن ( مورخ ) 13 ، ح 68 ، ح 73 ح 74 ، ح 79 ، ح 80\r\nمحمود ( افغان ) 14 ، 22 ، 25 ، ح 36 ، ح 51 52 ، ح 52 ، 55 ، ح 55 ، 56 ، 57 ، ح 57 58 ، ح 58 ، 59 ، 60 ، 61 ، 62 ، 63 ، 64 ح 64 ، 65 ، ح 65 ، 66 ، 69 ، ح 69 ، 70 ح 70 ، 71 ، ح 71 ، 72 ، ح 72 ، 73 ، 74 75 ، 76 ، ح 76 ، 77 ، ح 77 ، 78 ، ح 78 79 ، ح 79 ، 85 ، 86 ، ح 86 ، 87 ، 88 ، ح 88 ، 89 ، 92 ، 93 ، ح 93 ، 96 ، 97 ، ح 97 ، 98 ، 99 ، 100 ، ح 100 ، 101 ، 102 ، 103 ، 104 ، 106 ، 126 ، 135\r\nمحمود افغان ح 15 ، 21 ، 22 ، 24 ، 36 51 ، ح 88\r\nمحمود خان پسر ميرويس افغانى / 51\r\nمحمود شاه 72 ، 73 ، 86 ، 88 ، 89 ، 91\r\nمشيرى ، فريدون 5\r\nمشعشع ، سيد عبد الله - سيد عبد الله مشعشع\r\nمصدق ( دكتر ) 5\r\nمكرتيج ( فرزند نازار ) 106\r\nمگرتيج ( راهب ) 34\r\n\r\n","description":"","footnote":"","page_name":" 154 ","page_number":160},
  {"content":"\r\n\r\nملا حسين ( شاه سلطان حسين ) 13 ، 16\r\nموكياس تاماخانى ح 96\r\nمهرداد اول 6\r\nمهريار ، محمد 9 ، 19 ، 44 ، 45\r\nميناس ( دكتر ) ح 95\r\nميناس ( تيگرانيان ، اسقف بزرگ ) 26 ، 29 ح 30 ، 31 ، 32 ، 33 ، ح 33 ، 35 ، 38 ، 47\r\nميناسيان ، لئون ( محقق ) ح 94 ، ح 95 ح 96\r\nميناسيان ، كارو ( دكتر ) 19 ، 21 ، 25 ، 26 44 ، 45\r\nميرزا ( پسر دزار ) 141\r\nمينورسكى 13 ، ح 52 ، ح 79 ، ح 144\r\n« ن » نايب السلطنه ( والى ) كاختى 49\r\nنادر ( شاه ) 6 ، 12 ، 13 ، 17\r\nنپلووىيف ح 111\r\nنجم الدين كبرى 9\r\nنرسس جاماسينى ح 96\r\nنصر الله ( سلطان « كور » ) 65 ، ح 65 ، 66 78 ، 82 ، 93 ، ح 93 ، 100\r\nنظر شيرازى ( حاج ) 99\r\nنور محمد 100 ، ح 100\r\nنورى ( مدير كتابخانه شهريار ) 5 ، 19\r\nنيكلاوس شورر ح 97\r\n« و » وختانگ 50 ، ح 50 ، 51 ، ح 124\r\nوختانگ تفليسى 54\r\nوختانگ خان ( حسين قليخان ) 49 ، ح 49 ح 54 ، ح 57 ، 116 ، 118 ، 121 ، 122 123 ، 124 ، 130 ، ح 131\r\nوختانگ ششم ح 49 ، ح 67\r\nوسكان ( پسر نوريك ) 105\r\nولينسكى ( سفير ) 13 ، ح 28 ، ح 59\r\n« ه » هاخورد يانتز ، هوانس 37\r\nهاخورد يانتز ، دكتر گورگ 37\r\nهاروتون ح 95\r\nهاروتون قاپانى 131\r\nهاروتون ( پسر مناتزاكان گنجوى ) 141\r\nهاكوب ( پسر ميرزا ) 141\r\nهوانس ( وارداپت سارى ) 117\r\nهوانس زاكاريان آرق تونيانتز - زاكاريان آرق تونيانتز\r\nهوسپ ( جاثليق ) 38\r\nهوسپ خالدارنتز 94\r\n« ى » ياكوليف ، لتزى ستپان 141\r\nيرميا ( پسر قومبره ) 140 ، 141\r\n\r\n","description":"","footnote":"","page_name":" 155 ","page_number":161},
  {"content":"\r\n\r\n\r\nنام جايها\r\n« آ » آذربايجان ح 59\r\nآراسنگ 84\r\nآستارا 127 ، 128 ، ح 128\r\nآقوان 32 ، ح 32\r\nآكيليگ 125\r\nآلبانى ح 32\r\nآيينه خانه ( عمارت ) ح 74\r\n« الف » ابهر 82\r\nاچميازين ح 50 ، 107 ، 108 ، 109 ، 110 111 ، 112 ، 113 ، 115 ، 117 ، ح 117 118 ، 119 ، 124\r\nاردبيل ح 48 ، 130\r\nارزروم 51 ، 106 ، 107 ، 108 ، ح 108 109 ، 110 ، 111\r\nارمنستان 27 ، ح 27 ، ح 31 ، ح 33 ، ح 38 ح 59 ، 143\r\nاروپا ح 32\r\nاروپاى مركزى 32\r\nاستيا 133\r\nاسلامبول 48 ، 91 ، 92 ، 106 ، 107 ح 108 ، 109\r\nاصفهان 7 ، 8 ، 9 ، 11 ، 12 ، 14 ، ح 15 ، 21 22 ، 23 ، 24 ، 25 ، 32 ، 35 ، 36 ، ح 48 ح 49 ، 51 ، ح 51 ، 52 ، ح 52 ، 53 ، 58 ح 58 ، ح 59 ، 60 ، ح 60 ، 61 ح 61 ، 63 64 ، ح 65 ، 66 ، ح 66 ، 67 ، ح 67 ، 68 69 ، 70 ، 73 ، 75 ، 76 ، ح 76 ، ح 78 ، 79 ح 80 ، 84 ، 85 ، 86 ، 87 ، 89 ، 91 ، 93 ح 93 ، 96 ، 97 ، 99 ، ح 99 ، 100 ح 100 ، 101 ، ح 101 ، 105 ، 126 ، 35\r\n\r\n","description":"","footnote":"","page_name":" 156 ","page_number":162},
  {"content":"\r\n\r\nانزلى ( مرداب ) 74\r\nانگلستان 53 ، 106\r\nاوتاران ( قريه ) 131\r\nاورشليم 123\r\nايران 8 ، 9 ، ح 13 ، 14 ، 15 ، 17 ، 21 22 ، ح 24 ، 25 ، ح 28 ، 29 ، ح 33 ، 34 35 ، ح 36 ، ح 50 ، ح 51 ، 54 ، ح 54 ح 55 ، 59 ، 139 ، 146\r\nايروان 25 ، 36 ، 49 ، ح 50 ، 58 ، 106 107 ، 109 ، 110 ، 112 ، 113 ، 114 115 ، 117 ، 118 ، 119 ، 121 ، 124 125 ، 131 ، 134\r\nو نيز رجوع كنيد به محلهء ايروان\r\n« ب » باسمنج 130\r\nباشاچوق 130\r\nباكو 129 ، 137\r\nبايزيد 51 ، 115 ، 126\r\nبايزيد نو ح 121\r\nبحرين 90 ، ح 90 ، 91\r\nبرزآباد ( دهكده ) ح 56\r\nبصره 90\r\nبغداد 12 ، 48 ، 88 ، ح 89 ، 90 ، 92 ، 110 112 ، 138\r\nبن اصفهان ( ورنوس فادرآن ) 101 ، ح 101\r\nبندر عباس ح 89 ، ح 90 ، ح 105\r\nبندر گمبرون ( بندر عباس ) ح 89\r\nبنگاه مطالعات شرق شناسى ( لازارف )\r\nمسكو ح 37\r\nبيلكانى ح 144\r\n« پ » پاريس ح 55\r\nپاكستان ح 102\r\nپتنا ( هندوستان ) 99 ، ح 102\r\nپل اللّه ورديخان ح 60\r\nپل خواجو ح 73 ، ح 75\r\nپل شيراز ( پل خواجو ) 73\r\nپل مارنان 60 ، ح 60\r\nپنجاب ح 102\r\n« ت » تبريز 48 ، ح 48 ، 51 ، ح 80 ، 86 ، 106 111 ، 112 ، 123 ، 125 ، 127 ، 130 131 ، 132 ، 134\r\nتركستان 12\r\nتركيه 29 ، ح 33 ، 34 ، 35 ، 108 ، 109 113 ، 121 ، 139\r\nتفليس 24 ، 42 ، 50 ، ح 50 ، 122 ، 125 130 ، 132 ، 134 ، 144\r\nتهران ح 15 ، ح 17 ، ح 34\r\n\r\n","description":"","footnote":"","page_name":" 157 ","page_number":163},
  {"content":"\r\n\r\nتيمى جان 49 ، ح 49\r\n« ج » جبال قفقاز 36\r\nجلفا 36 ، 38 ، 39 ، 42 ، 43 ، 53 ، 58 ح 59 ، 60 ، 61 ، ح 61 ، 62 ، 63 ، 68 ح 68 ، 93 ، 94 ، ح 95 ، 99\r\nو نيز رجوع كنيد به محلهء جلفا\r\n« چ » چخور سعد 12\r\nچغاگون ( بايزيد نو ) 120 ، ح 120 ، 121\r\nچهار باغ 11\r\nچهار حوض 73\r\nچهلستون ح 75\r\n« ح » حاجى ترخان 26 ، 31 ، 32 ، 38 ، 136 137 ، ح 137\r\n« خ » خاقانى ( خيابان ) ح 95\r\nخراسان 64 ، 69\r\nخرم آباد ح 66\r\nخرّم درّه 82\r\nخليج فارس ح 69\r\nخواجو ( خيابان ) 73\r\nخوارزم 9\r\nخوانسار 66\r\nخوزان ح 101\r\nخيزون ( خوزان ) 101 ، ح 101\r\nخيوه ح 132\r\n« د » دارالاگز ( قپانستان ) 131\r\nداغستان ح 107 ، ح 146\r\nدانشكدهء ادبيات اصفهان 7 ، 19\r\nدانشكدهء سنت جان ح 108\r\nدانشگاه گلاسكو ح 24\r\nدبلين ح 54\r\nدربند 32 ، 106\r\nدروازه طوقچى 67 ، ح 67 ، 91\r\nدره گز ( گزين ) 93\r\nدرياچه سوان ح 121\r\nدرياى خزر 105 ، ح 132\r\nدرياى گيلان ( درياى خزر ) 105\r\nدشتى - به محله دشتى\r\nدرهء بابك 125\r\nدولت آباد كرون ح 96\r\nدولتخانه شاهى - كاخ حكومتى\r\n« ر » رشت 27 ، 28 ، 33 ، 34 ، 47 ، 48 ، ح 48\r\n\r\n","description":"","footnote":"","page_name":" 158 ","page_number":164},
  {"content":"\r\n\r\n49 ، 50 ، 51 ، 106 ، 128\r\nرودخانه تارتار 143\r\nرودخانه كورا 133\r\nروس 9 ، ح 33 ، 42 ، 48\r\nروسيه 22 ، 26 ، 27 ، 29 ، ح 30 ، 32 ، ح 33 34 ، 139\r\nرى ح 67\r\n« ز » زاكاتالى ح 144\r\nزاينده رود 11 ، ح 58 ، 59 ، ح 59 ، ح 60 ح 65\r\nزنجان 80 ، ح 80\r\nزنگ آزور ( قپانستان ) 131\r\nزنگان ( زنجان ) 80 ، ح 80\r\n« س » سارى 117\r\nساوه 80\r\nسده ( خمينى شهر ) ح 101\r\nسقناح ( قريه ) 143\r\nسقناح ( قلعه ) 143\r\nسقناح بزرگ 144\r\nسن پطرزبورگ 145\r\nسن ژاكوب ( صومعه ) ح 31 ، ح 119 ح 131\r\nسن لازار ( صومعه ) ح 59\r\nسوكلان 129\r\nسيستان ح 65 ، 100\r\n« ش » شماخى 48 ، ح 110 ، 138\r\nشوشى 143\r\nشهرستان ( قريه ) 58 ، ح 58\r\nشهرضا 105\r\nشيراز 73 ، 92 ، ح 92 ، 106\r\nشيروان ح 107 ، ح 110 ، ح 146\r\n« ط » طالش 127\r\nطرابوزان 106\r\n« ع » عالى قاپو 84\r\nعربستان ح 55 ، 57 ، ح 64 ، ح 66 ، ح 67 ح 77 ، ح 97\r\nعليشگر 12\r\nعمان ( دريا ) 12\r\n« ف » فارس ( حكومت ) ح 85\r\nفرانسه 8 ، 23 ، 24 ، ح 24\r\n\r\n","description":"","footnote":"","page_name":" 159 ","page_number":165},
  {"content":"\r\n\r\nفرح آباد 24 ، 25 ، 59 ، ح 59 ، ح 71 ، 73\r\nفروشان ح 101\r\nفريدن ح 96\r\n« ق » قاپان 36 ، 134 ، 144\r\nقاراگل - رجوع كنيد به محله قاراگل قارص 107 ، 108 ، 109 ، 110 ، 113\r\nقالقد 141\r\nقپان 131 ، ح 131\r\nقپانستان 131 ، ح 131\r\nقراباغ 12 ، ح 144\r\nقراداغ ح 131\r\nقزوين 36 ، ح 36 ، 48 ، ح 48 ، 78 ، 79 ، 80 ح 80 ، 81 ، ح 81 ، 82 ، 84 ، 85 ، 87 100 ، 105 ، ح 126\r\nقصر فرح آباد - فرح آباد\r\nقفقاز ( قفقازيه ) 27 ، 28 ، 31 ، 32 ، ح 32 35 ، 36 ، ح 133 ، 138\r\nقلقاد 137\r\nقم 80\r\nقميشه ( شهرضا ) ح 52 ، ح 53 ، ح 92 ، 105\r\nقندهار 12 ، 14 ، 22 ، ح 58 ، ح 64 ، 75 76 ، ح 76 ، 84 ، 91 ، 100 ، 101\r\n« ك » كاخ حكومتى 87\r\nكاخ سعادت آباد ح 75\r\nكاختى 113 ، ح 116 ، 119 ، 120 ، 122\r\nكارتلى ح 49 ، ح 50 ، ح 116\r\nكاشان 79 ، 80 ، 85 ، 99\r\nكاشغر ح 144\r\nكچر - به محله كچر\r\nكردستان 17\r\nكرمان ح 51 ، 64 ، 69 ، ح 103\r\nكلكته 42\r\nكليساى اچميازين - اچميازين\r\nكليساى استپانوس ح 95\r\nكليساى حضرت مريم ح 95\r\nكليساى گريگور ح 94\r\nكليساى وانگ ح 94\r\nكليساى هوانس ح 95\r\nكمبريج ح 23 ، ح 108\r\nكورا ( رودخانه ) 133\r\nكوه صفه 70 ، 71\r\nكى برزآباد ( نهر ) ح 56\r\nكى بوگندى ( نهر ) ح 56\r\nكرون ح 96\r\nكيرس 143\r\n« گ » گرجستان ح 32 ، ح 49 ، ح 50 ، 51 ، ح 57 101 ، 113 ، ح 116 ، ح 123\r\n\r\n","description":"","footnote":"","page_name":" 160 ","page_number":166},
  {"content":"\r\n\r\nگز 100 ، ح 100 ، 101 ، ح 103\r\nگسك - به محله\r\nگسكر 127 ، 128 ، ح 128 ، 129 ، 130\r\nگغتان 134\r\nگلاسكو - دانشگاه گلاسكو\r\nگلون آباد ( قريه ) 22 ، 35 ، 53 ، ح 53 ، ح 56 75 ، 76 ، ح 126\r\nگنجه 134\r\nگيلان ح 28 ، ح 30 ، 34 ، 35 ، ح 47 ، 48 ح 48 ، 49 ، 127 ، 128 ، ح 128 ، ح 129 ح 146\r\n« ل » لازارف - بنگاه مطالعات . . .\r\nلاهور ح 102\r\nلاهيجان ح 49\r\nلرستان ح 65 ، 126\r\nلندن ح 13 ، ح 71\r\nلنگرود ح 49\r\n« م » مازندران 17\r\nماكو 126 ، 127\r\nمحلت خواجو 11\r\nمحله ايروان 59\r\nمحله تبريز [ ىها 
  ] 59\r\nمحله جلفا ح 58 ، 59\r\nمحله چهار سو ( جلفا ) ح 95\r\nمحله چهار سو بزرگ 60\r\nمحله چهار سو كوچك 60\r\nمحله دشت جلفا ح 95\r\nمحله دشتى 59\r\nمحله عباس آباد 60 ، ح 60\r\nمحله قاراگل 58 ، 59\r\nمحله كچر 59\r\nمحله گسك 58 ، 59\r\nمحله هاكوپجان ح 95\r\nمراو 143\r\nمرداب انزلى 74 ، ح 127\r\nمسقط 90 ، ح 90\r\nمسكو ح 27 ، 32 ، ح 37\r\nمولتان ح 102\r\nميدان بزرگ ( جلفا ) ح 95\r\nميدان شاه 84\r\nميدان كوچك ( جلفا ) ح 95\r\n« ن » نجف آباد 66\r\nنخجوان 131 ، ح 131\r\n« و » و اقارشاپات ( قريه ) ح 117\r\n\r\n","description":"","footnote":"","page_name":" 161 ","page_number":167},
  {"content":"\r\n\r\nورزنه ( قريه ) 52 ، ح 52\r\nورنوس فادرآن ح 101\r\nو سپينج ( باسمنج ) 130\r\nو نيز ح 59\r\n« ه » هاليتزر ح 131\r\nهرمز ( قلعه ) ح 90\r\nهلند 53 ، ح 74\r\nهمايونشهر ( خمينى شهر ) ح 101\r\nهمدان 48 ، 51 ، 65 ، 92 ، 93 ، ح 93 100 ، 110\r\nهندوستان 99 ، ح 102\r\n« ى » يزد 22 ، 99\r\n\r\n","description":"","footnote":"","page_name":" 162 ","page_number":168},
  {"content":"\r\n\r\n\r\nفهرست كتابها\r\n« آ » آنندراج ( فرهنگ ) 137\r\n« الف » اصفهان در سلسلهء آثار ايران ح 59\r\nانجيل ح 37\r\nايران عهد صفوى ( راجر سيورى ) ح 8\r\n« ت » تاريخ ارامنهء جلفا ( هاراتون هردانيان ) ح 94 ، ح 96\r\nتاريخ ارمنستان ( لئو ) ح 31 ، ح 108 ح 144\r\nتاريخ انقلاب ايران ( كروزينسكى ) ح 65 و نيز « انقلاب ايران » ح 54\r\nتاريخ ايران از آغاز سدهء حاضر ( كلراك ) 23 ، ح 55\r\nتاريخ حزين ( محمد على حزين ) 14\r\nتاريخ گرجستان ( بروسه ) 57 ، ح 130 ح 133\r\nتاريخ مختصر اقوانان ( جلاليانتز ) ح 123\r\nتذكرة الملوك ح 13 ، ح 79\r\nتربيت كورش ( گزنفون ) 42\r\n« ج » جنبش آزادى خواهى ملت ارمنستان در ربع اول قرن 18 ( آرتونيان ) 27\r\n« ح » حدود العالم ح 144\r\n« خ » خاطرات مانشتين ح 129\r\n\r\n","description":"","footnote":"","page_name":" 163 ","page_number":169},
  {"content":"\r\n\r\n« ز » زبدة التواريخ ( محمد محسن ) 13 ، ح 68 ح 73 ، ح 75\r\nزندگانى شاه عباس ح 15 ، ح 17\r\n« س » سفرنامه ولينسكى 59\r\nسقوط سلسله صفويه و تصرف ايران به دست افغانان « لاكهارت » ح 23 ، 24 ح 72\r\n« ص » صفحه‌اى از تاريخ مردم قفقازيه و روابط روسيان و ارمنيان ح 131\r\n« ف » فرهنگ آنندراج - آنندراج\r\n« ق » قرآن ح 76\r\n« گ » گزارشهاى گيلاننتز ح 50 ، ح 108\r\n« م » مجله آرارات ح 120\r\nمجله كرونك 37 ، 43\r\nمسافرتهاى بل ح 106\r\n« و » وضع حاضر كشور ايران ( سانسون ) ح 16\r\n\r\n","description":"","footnote":"","page_name":" 164 ","page_number":170},
  {"content":"\r\n\r\nاز اين سرى منتشر مىشود الاصفهان : مير سيد على جناب ، به كوشش عباس نصر\r\nاصناف اواخر دورهء صفويه ( به زبان انگليسى ) : دكتر مهدى كيوان\r\nبخشى از گنجينهء آثار ملى : عباس بهشتيان ، با مقدمهء منوچهر قدسى\r\nبرجهاى كبوتر اصفهان : مهندس محمد محموديان\r\nترجمه محاسن اصفهان : حسين بن محمد آوى ، به تصحيح دكتر احمد تويسركانى\r\nخوشنويسى در كتيبه‌هاى اصفهان : منوچهر قدسى\r\nرجال اصفهان ( در چهار قرن اخير ) : دكتر محمد باقر كتابى\r\nزاينده رود از سرچشمه تا مرداب : دكتر حسن حسينى ابرى\r\nزندگينامه حكيم جهانگير خان قشقايى : مهدى قرقانى\r\nسفرنامهء سانسون : ترجمهء محمد مهريار\r\nسفر نامهء شاردن : ترجمهء حسين عريضى\r\nسقاخانه‌ها و سنگابهاى اصفهان : منصور دادمهر\r\nشاه‌دز كجاست ؟ : محمد مهريار\r\nشيخ بهائى در آيينهء عشق : اسد الله بقائى\r\nكتابشناسى اصفهان : مرتضى تيمورى\r\n\r\n","description":"","footnote":"","page_name":" 165 ","page_number":171},
  {"content":"\r\n . \r\n","description":"","footnote":"","page_name":" 166 ","page_number":172},
  {"content":"\r\n . \r\n","description":"","footnote":"","page_name":" 167 ","page_number":173},
  {"content":"\r\n . \r\n","description":"","footnote":"","page_name":" 168 ","page_number":174},
  {"content":"\r\n . \r\n","description":"","footnote":"","page_name":" 169 ","page_number":175},
  {"content":"\r\n . \r\n\r\n","description":"","footnote":"","page_name":" 170 ","page_number":176}
  ]