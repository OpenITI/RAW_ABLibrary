[
  {"content":"\r\n\r\nجلد اول\r\nمقايسه اى بين سيستمهاى اقتصادى\r\nبقلم : حسين مظاهرى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nاز انتشارات\r\nمؤسسه ى در راه حق . قم\r\nچاپ و صحافى ، چاپخانهء سپهر ، تهران\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد اول\r\n\r\nپيشگفتار\r\nبه نام خدا\r\nامروز جامعه اسلامى ما نيازمند به مباحث اقتصادى اسلام است تا مشكلاتى كه در اين زمينه موجود است حل گردد ، و تا كنون افراد زيادى ضمن نامه و نيز حضورى تقاضا كردند كه در شرايط موجود بسيار لازم است مؤسسه به اين گونه مباحث بپردازد .\r\nاين احساس و نياز باعث شد كه مسئولين كادر علمى اقتصاد مؤسسه‌ى در راه حق به نشر يك‌سرى از مسائل اقتصاد اسلامى بپردازند .\r\nخوشبختانه اين سرى مسائل به‌طور تطبيقى مورد بحث قرار گرفته و براى عموم به خصوص افرادى كه تحصيلات عالى دارند مفيد است .\r\nاميدواريم اين تلاش گامى در حل مشكلات اقتصادى باشد و بدين‌وسيله سهمى در پيشرفت انقلاب اسلامى ايران داشته باشيم .\r\nمؤسسه‌ى در راه حق\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبسم الله الرحمن الرحيم\r\nالحمدلله رب العالمين و صلي الله علي خير خلقه محمد و آله الطاهرين سيما بقيه‌الله في الارضين\r\n1 - اسلام آميزه‌اى است از قوانين و رهنمودهاى مادى و معنوى / ( اعتقادى ، عبادى ، اقتصادى ، اجتماعى ، سياسى و . . . ) كه در آن هيچ يك از اين مقولات جدا از ديگرى شكل‌پذير نيست ، و اگر به تنهايى تصور يا پياده شود اسلام نيست . بنابراين اسلام اعتقادى بدون اقتصاد و اسلام اقتصادى بدون اخلاق ، و اسلام عبادى بدون سياست ، و اسلام سياسى بدون ايمان و اعتقاد ، مساوى است با هريك از اين مقولات منهاى اسلام راستين ، و چنان است كه موجودى را بعنوان انسان معرفى كنيم بدون دست ، بدون پا ، بدون سر . . . و يا ماشينى داشته باشيم فاقد فرمان و موتور و متوقع باشيم اين ماشين بدرستى كار كند .\r\nاسلام را براستى مىتوان به همه‌ى جهان هستى تشبيه كرد ، همچنانكه جهان با تمام گستردگى در مجموع از نظمى كامل و ارتباط و هماهنگى برتر از تصور ما برخوردار است ، اسلام نيز در همه‌ى گوشه‌هايش با ديگر اجزاء پيكره‌ى خود ارتباط دارد و اگر عضوى و جزوى از آن ضايع و ناقص گذاشته شود دگر عضوها را نماند قرار ، شايد\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nاز همين روست كه در قرآن شريف و فرموده‌هاى پيامبر و اهل بيت ( ع ) كسانى كه برخى از اسلام را گرفته برخى را واگذاشته‌اند ، نامسلمان تلقى شده‌اند :\r\n« اراءيت الذي يكذب بالدين فذلك الذي يدع‌اليتيم و لايحض علي طعام‌المسكين فويل‌للمصلين الذين هم عن صلوتهم ساهون و هم يرائون و يمنعون‌الماعون » « 1 » ( آيا آن كس كه دين را تكذيب مىكند ديدى ! او همانست كه يتيم را مىداند ، و گرسنه‌ى مستمند را سير نمىسازد ، واى بر آنان كه نسبت به نماز خويش سهل انگارند ، آنان كه ريا مىروزند و رفع نيازهاى ضرورى جامعه را مانع مىشوند )\r\nمىبينيم كه قرآن همه‌ى اينها را « بىدين » مىشمارد ، چه كسى كه نسبت به نماز سهل‌انگارى كند و چه كسى كه به يتيم و گرسنه‌ى مستمند رسيدگى نكند ، و همانند اين تعبيرات در قرآن و روايات بسيار ديده مىشود .\r\nبنابراين در جوامعى كه فقط در اسم مسلمانند و در همه‌چيز مقلد غربيان ، و سالهاى سال به پول دوستى و سودجويى و عياشى و بىقيدى عادت كرده‌اند و به گفته‌ى پيامبر عزيز ( ص ) « نه مسلمانند نه كافر » تعجبى ندارد اگر پياده كردن قوانين اسلام و نظام اقتصادى آن ممكن نباشد .\r\nنظام اقتصادى اسلام در جامعه‌اى قابل اجراست كه حكومت اسلامى در آن حكمفرما باشد و افراد آن خود را شناخته باشند و بدانند انسان وجودى است تا بىنهايت تكامل‌پذير ، تا بارگاه قرب خدا ، تا سرحد « لقاءالله » . . .\r\nقرآن مىفرمايد : « فمن كان يرجولقاء ربه فليعمل عملا صالحا ولا يشرك بعباده ربه احدا » « 2 » ( هركس خواستار قرب و لقاء خداست\r\n\r\n\r\n","description":"","footnote":"\r\n( 1 ) - سوره‌ى ماعون\r\n( 2 ) - سوره‌كهف - آيه‌ى 110\r\n","page_name":" 5 ","page_number":5},
  {"content":"\r\n\r\nبايد عملش صالح باشد و جز خدا هيچكس ديگر را پرستش نكند )\r\nجامعه‌اى كه پيرو هوس و تابع طاغوت و شيطان باشد و افراد آن در دنيا چيزى جز ثروت و تجمل و زرق و برق‌هاى مادى نشناسند در واقع خود را نشناخته‌اند ، و بدست خود تن پرورده‌اند و جان را از كمال محروم داشته‌اند و مسلماً در اين جامعه اسلام حكمفرما نيست پس نظام مالى اسلام نيز نمىتواند در آن اجرا شود . بنابراين اگر مىبينيم در جامعه‌اى قوانين اسلام قابل پياده‌شدن نيست بايد مطمئن باشيم كه قصور از اسلام نيست بلكه تقصير از جامعه است .\r\nاسلام به ذات خود ندارد عيبى هر عيب كه هست از مسلمانان است\r\nقبول يك مقدار از روبناهاى اسلام ، و انجام يك‌مشت اعمال عبادى و پشت‌پا زدن به ديگر دستورات چيزى است كه قرآن از آن اين گونه تعريف مىكند :  « ويقولون نؤمن ببعض و نكفر ببعض ويريدون ان يتخذوا بين ذلك سبيلا اولئك هم الكافرون حقاً  « 1 » »\r\nمىگويند ما به بعضى از دستورات ايمان مىآوريم و بعضى را نمىپذيريم و مايلند در اين ميان راهى به دلخواه خود پيش گيرند ، اينان براستى كافرند ) .\r\nنظام اقتصادى اسلام در جامعه‌اى قابل اجراست كه دنيا را هدف ندانند ، و آن را وسيله و مقدمه‌اى براى سعادت ابدى و زندگى اخروى بشناسند ، زندگى دنيوى را ميدان آزمايش و وسيله‌ى پاكسازى خود بدانند « حتي يميزالخبيث من‌الطيب » همچنانكه سنگ معدن نيازمند پاكسازى است تا طلا از خاك پديد آيد . « انا خلقنا الانسان من نطفه امشاج نبتليه فجعلناه سميعا بصيرا - انا هديناه‌السبيل اما شاكرا و اما كفوراً « 2 » »\r\n( انسان را از نطفه‌اى مخلوط ( معجون ) آفريديم ، او را مىآزماييم ، به او شنوايى و بصيرت داديم - او را به راه درست زندگى\r\n\r\n\r\n","description":"","footnote":"\r\n( 1 ) - سوره نساء آيه‌ى 150\r\n( 2 ) - سوره‌ى انسان - آيه‌ى 3\r\n","page_name":" 6 ","page_number":6},
  {"content":"\r\n\r\nراهنمايى كرديم خواه سپاسگزار باشد و خواه ناسپاسى كند ) . پس انسان معجونى است كه بايد به اختيار خود پاكسازى كند و به مقام انسانيت نائل آيد و اگر افراد جامعه‌اى از اين پاكسازى غافل باشند طبعاً از دنيا هدفى جز خود ندارند ، و طبيعى است كه قوانين اسلام - كه زيربناى آن بر وسيله بودن دنيا و هدف بودن آخرت است - در آن جامعه قابل اجرا نباشد . از نظر قرآن چنين جامعه‌اى ، جامعه‌ى انسانى نيست و پايان و پاداشى هم جز زيان و آتش نخواهد داشت : « ان الذين لايرجون لقائنا و رضوابالحيوه الدنيا و اطمئنوابها و الذين هم عن آياتنا غافلون اولئك مأء ويهم النار بما كانوايكسبون » « 1 » ( آنان كه ملاقات ما ( خدا ) را اميد نمىدارند و به زندگى خشنود و به آن دلبسته و مطمئنند و از نشانه‌هاى ما غلفت مىورزند ، به جهت آنچه خود تهيه نموده‌اند جايگاهشان آتش است ) .\r\nدر واقع بايد بگوييم آنان‌كه گمان مىكنند قوانين اسلام قابل اجرا نيست اسلام را نشناخته‌اند و يا اسلامى كه آنها شناخته‌اند اسلامى مسخ شده و اسمى است نه اسلام حقيقى ، و در جوامعى كه اسلام مسخ شده حكمفرما باشد البته نظام مالى اسلام حقيقى را نمىتوان پياده كرد .\r\n2 - منظور ما از اقتصاد اسلامى - كه موضوع بحث ما در اين رساله است - نظام مالى و سيستم اقتصادى اسلام است نه علم اقتصاد .\r\nبراى توضيح اين مطلب لازم يادآور شويم كه : « علم اقتصاد بر آنچه با زندگى اقتصادى رابطه دارد با معيارهاى علمى و اصطلاحات ويژه‌ى خود مىنگرد ، و روابط پديده‌هاى اقتصادى را روشن مىسازد ، ولى « مكتب اقتصادى » براى تنظيم اقتصاد ، قوانينى را كه متكى به عدالت باشد ارائه مىدهد . »\r\nبعبارت ديگر رسالت « علم اقتصاد » كشف پديده‌هاى خارجى و\r\n\r\n\r\n","description":"","footnote":"\r\n( 1 ) - سوره‌ى يونس - آيه‌ى 7\r\n","page_name":" 7 ","page_number":7},
  {"content":"\r\n\r\nروابط آنها در زندگى اقتصادى است و رسالت « مكتب اقتصادى » ايجاد قانون بر اساس عدالت اجتماعى براى تنظيم زندگى اقتصادى است و بگفته‌ى حضرت آيه‌الله « سيد محمد باقر صدر » : « تفاوت ميان علم اقتصاد و مكتب اقتصادى تفاوت تاريخ و اخلاق است » « 1 » زيرا علم تاريخ در مسير علمى خود علل پديده‌ها - مثلا علل و عوامل غلبه‌ى اسلام بر ايران - را بيان مىكند ، و روابط و آثار و نتايج آن را روشن مىسازد بىآنكه به حقانيت آن وقايع نظرى داشته باشد كه آيا سزاوار بود چنان شود يا نه . اما اخلاق بيانگر آنست كه حوادث و پديده‌هاى وقوع يافته با عدالت مطابق است يا خير .\r\nبنابراين آنان كه مىگويند « در اسلام اقتصاد نيست زيرا بحث و اصطلاحى از بحثها و اصطلاحات علم اقتصاد در اسلام ديده نمىشود » به تفاوت ميان نظام اقتصادى و علم اقتصاد توجه نكرده‌اند .\r\nاصولا اسلام نيامده است كه حوادث و پديده‌ها را با اصطلاحات و معيارهاى علم اقتصاد كشف كند و چنين مسئووليتى هم ندارد ، بلكه اسلام زندگى اقتصادى را در پرتو عدالت تنظيم مىكند .\r\nمتون اسلامى ، ما را به مجموعه‌اى از قوانين آشنا مىسازد كه زندگى اقتصادى انسان و رابطه‌ى اقتصادى او را در دادوستد و توليد و توزيع تنظيم مىكند ، و لازم نيست در متون اسلامى يك اصل كلى مانند « اصل آزادى اقتصادى » در مكتب سرمايه‌دارى وجود داشته باشد ، بلكه از متون اسلامى موضع اسلام در برابر اصل آزادى اقتصادى روشن مىشود ، مثلا اسلام جائز مىداند زمين آباد شود ، ولى اجازه نمىدهد كسى زمين را بدون آباد كردن مالك شود . اسلام تجارت را جائز مىداند ولى به حاكم اسلامى هم اجازه‌ى كنترل قيمتها را داده است . از مجموع اين دستورات در آيات و روايات موضع اسلام در برابر آزادى اقتصادى معلوم مىشود .\r\n\r\n\r\n","description":"","footnote":"\r\n( 1 ) - اقتصاد ناجلد دوم\r\n","page_name":" 8 ","page_number":8},
  {"content":"\r\n\r\nما نيز در اين رساله برآنيم كه اثبات كنيم اسلام مكتب اقتصادى دارد و تا حدودى نيز ويژگيهاى اين مكتب اقتصادى و رجحان آن را بر ديگر روشها و مكتبها روشن سازيم ، بعون‌الله تعالى و توفيقه .\r\n\r\nفصل اول نظرى كوتاه به مكتبهاى اقتصادى معروف :\r\n\r\nمكتب سرمايه‌دارى : سيستم كاپيتاليسم .\r\nمكتب سرمايه‌دارى بر اصالت فرد استوار است ، فرد را محترم مىشمارد و بر آنست كه مصالح شخصى عهده‌دار مصالح جامعه مىباشد .\r\nدر اين مكتب مصلحت اجتماع به هيچ روى مراعات نشده و چنان است كه گويى انسان را وجودى مستقل و غيرمربوط به جامعه‌ى او مىپندارد ، و به همين جهت براى فرد انواع آزاديها : آزادى شخصى ، آزادى فكرى ، آزادى سياسى ، آزادى اقتصادى قائل است .\r\nفرد مىتواند در زندگى اختصاصى خود طبق اراده و خواسته‌هاى خود عمل كند و هيچ قيدوبندى ندارد جز آنكه مزاحم ديگران نباشد .\r\nفرد مىتواند بهرچه مىخواهد عقيده و ايمان داشته باشد ، حتى اگر عقيده و ايمان او بسيار سخيف و خرافى و يا انحرافى باشد .\r\nفرد مىتواند رأى خود را در زمينه‌ى قانونگذارى و دولت ابراز كند .\r\nفرد مىتواند از همه‌ى راههاى درآمد استفاده نمايد و آزاد است هرچه را مايل است توليد يا توزيع نمايد ، آزاد است احتكار كند ، آزاد است كارخانجات اسلحه‌سازى دائر سازد حتى اگر توليد و گسترش توليد چنين كارخانجاتى نيازمند ايجاد جنگ در هر گوشه‌ى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nجهان باشد .\r\nاين مكتب مفاسد گوناگونى دارد ، استثمار و استعمار ملتهاى ضعيف زائيده‌ى همين نظام است و رباخوارى و ثروت‌اندوزى ، عياشى و بىعفتى ، هرزگى و بىبندوبارى در داخل جوامع غرب در ريشه از همين نظام ناشى شده است . سيستم سرمايه‌دارى علاوه بر آنكه انسانها را به ما ديگرى و سودپرستى گرايش مىدهد و از اخلاق و انسانيت دور مىسازد ، باعث « اختلاف طبقاتى » وحشتناكى مىشود كه بر قشر محروم و زيرين جامعه فشار روزافزونى دارد ، و اگر دقت شود عامل اصلى پديدآمدن مكتب سوسياليسم همين اختلاف طبقاتى ناشى از سيستم سرمايه‌دارى بوده است ، بنابراين سيستم سرمايه‌دارى دو نقص بزرگ دارد :\r\nالف - فراموش كردن جنبه‌ى معنوى انسان\r\nب - در نظر نگرفتن جنبه‌هاى اجتماعى انسان\r\nآنچه در سرمايه‌دارى مورد توجه است جنبه‌هاى مادى است ، چنان كه گويى سرمايه‌دارى انسان را يك بعدى مىداند ، و در اين كار در واقع با سيستم بولشويسم شريك است ، با اين تفاوت كه مكتب سرمايه‌دارى بدون فلسفه‌بافى بعد معنوى و بعد اجتماعى انسان را كنار گذاشته است ، ولى مكتب سوسياليسم با برهم بافتن فلسفه‌ى ويژه‌ى خود ابعاد ديگر وجود انسان را ناديده انگاشته و استقلال و شخصيت فردى انسان‌ها را لگدمال كرده است .\r\n\r\nمكتب سوسياليسم\r\n\r\nسوسياليسم بر سه اصل پايه‌ريزى شده است :\r\nالف - مالكيت فردى را كاملا لغو نموده ، ثروت را از آن ملت مىداند و بدست دولت مىسپارد .\r\nب - توزيع كالا بر حسب نياز و مصرف افراد بدست دولت\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاست و هر فردى بايد به اندازه‌ى قدرت خود كار كند و به ميزان حاجت خود بگيرد .\r\nج - دولت براى توزيع و توليد ، برنامه طرح كند و تناسب بين احتياج و توليد حفظ شود .\r\nالبته گردانندگان امور نتوانستند در كشورهاى سوسياليستى اين اصول سه‌گانه را پياده كنند و بتدريج تغييرات چشمگيرى در الغاء مالكيت داده شد ، و در واقع حد وسطى قائل شدند ، به اين معنا كه ثروتهاى بزرگ مثل كارخانجات و زمينهاى بزرگ و تجارتهاى مهم را ملى كردند ولى كارخانه‌ها و زمين‌ها و تجارتهاى كوچك را در ملكيت افراد قبول كردند ، و اصل دوم را نيز با امتياز و تفاوت در اجرت كارگران تغيير دادند و عذرخواهى هم كردند كه اين تغييرات موقتى و تا زمانى است كه بر افكار سرمايه‌دارى پيروزى پيدا شود ، و عقيده دارند به مرور زمان افكار تغيير مىكند و انسانى از نو ساخته مىشود ، و انگيزه‌هاى شخصى از ميان مىرود و جاى آن را انديشه‌هاى اجتماعى مىگيرد ، و آنوقت اصول سه‌گانه صددرصد جامه‌ى عمل مىپوشد ، و حتى دولت هم از ميان برداشته مىشود و بشر بطور خود كار به اندازه‌ى قدرت كار مىكند و به ميزان حاجت بر مىدارد .\r\nسوسياليسم كاملا در تقابل با مكتب سرمايه‌دارى است :\r\nالف - در سرمايه‌دارى جامعه را فداى فرد كرده‌اند ، و از مصالح جامعه غفلت ورزيده‌اند و در سوسياليسم فرد را فداى جامعه ساخته‌اند ، در واقع سرمايه‌دارى بر اصالت فرد بنا شده و سوسياليسم بر اصالت جامعه ، در يكى جامعه قربانى شده و در ديگرى شخصيت فرد .\r\nب - در سرمايه‌دارى آزادى از اصول مكتب است ، آزادى شخصى ، آزادى فكرى ، آزادى سياسى ، آزادى اقتصادى ، ولى در سوسياليسم كاملا استبداد حكمفرماست ، هيچ فردى آزادى فكرى ،\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nآزادى سياسى ، آزادى اقتصادى ندارد ، و سرنوشت همه‌كس و همه‌چيز در يك ديكتاتورى استالينى به دست حزب است .\r\nهمه‌ى سازندگان و گردانندگان اين مكتب تصريح كرده‌اند كه براى پياده‌كردن مكتب چاره‌اى جز جبر و زور نيست . خود ماركس مىگويد : « زور و غلبه يك قانون طبيعى است و حق نهفته در آن نهفته قانون است ، و ما ايمان داريم كه غلبه جز به زور نخواهد شد » « 1 » « لنين » كه مبلغان ماركسيست به اقوال و كردار او بسيار استناد مىكنند ، مىگويد :\r\n« قدرت و زور موجب هر پيروزى و سيادتى است ، و نظام جديد ما جز به زور ممكن نمىشود « 2 » » و باز مىگويد : « سوسياليست حقيقى كسى نيست كه قدرت را از دشمن بگيرد ، بلكه كسى است كه بعد از گرفتن قدرت از دشمن او را بكشد ، مرگ تنها چيزى است كه ما را از رقيب فارغ مىسازد ، ما به استبداد ايمان داريم ، نظام ما برپايه‌ى استبداد ، زور و طغيان بنا شده است ، برخى گمان مىكنند با آزادى مىتوان پيش رفت ، اين اشتباه است و ما اين افراد را ابله مىدانيم » « 3 »\r\nاين نمونه‌اى از اعتقاد سوسياليسم به جبر و استبداد است و نظاير آن در كتابها و مقالاتشان بسيار ديده مىشود ، البته عذرخواهى هم كرده‌اند و مىگويند اين ديكتاتورى كم‌كم منجر به عدالت خواهد شد ، تا آنجا كه ديگر جامعه نياز به دولت نخواهد داشت و هر كس به اندازه‌اى قدرت كار خواهد كرد و به قدر حاجت بر خواهد داشت .\r\n\r\nچند انتقاد بر سوسياليسم\r\nالف - سوسياليسم همه‌ى فسادها و نارسايىها را بر عهده‌ى مالكيت فردى مىپندارد ، و بوجودآورنده‌ى اين مكتب نيز به اين موضوع تصريح كرده است ، مىگويد :\r\nمالكيت فردى بود كه با استفاده از ابزار توليد جديد مليونها\r\n\r\n\r\n","description":"","footnote":"\r\n( 1 ) - به كتاب اقتصاد ناوالاقتصاد الاسلامى رجوع شود .\r\n( 2 ) - به كتاب اقتصاد ناوالاقتصاد الاسلامى رجوع شود .\r\n( 3 ) - الاقتصاد اسلامى\r\n","page_name":" 12 ","page_number":12},
  {"content":"\r\n\r\nكارگر را در آغاز انقلاب بيكار كرد .\r\nمالكيت فردى بود كه مقدار زيادى از محصولات خود را براى حفظ قيمت از بين مىبرد ، در حالى كه مستمندان از گرسنگى مىمردند .\r\nمالكيت فردى باعث زورگويى گروهى به گروه ديگر مىشود .\r\nمالكيت فردى سرمايه‌دار را وامىدارد كه ثروت خود را در كارهاى نامشروع و غيرعادلانه مثل رباخوارى به جريان بيندازد .\r\nمالكيت فردى با احتكار و عرضه نكردن كالاهاى مورد نياز موجب ترقى قيمتها مىشود .\r\nمالكيت فردى است كه براى تهيه‌ى بازارهاى تازه به استعمار و استثمار ملتها مىپردازد .\r\nولى در پاسخ بايد بپرسيم آيا بيكارى ، فقر ، زورگويى ، استثمار و ديگر مفاسد مالكيت فردى در كشورهاى سوسياليستى از ميان رفته است ؟\r\nدر نظام سرمايه‌دارى با عنوان آزادى ، گروهى بر گروههاى ديگر غلبه و تفوق دارد و حكومت مىكند و در نظام سوسياليستى با عناوين ديگرى همان غلبه و حكومت اجرا مىشود .\r\nدر سرمايه‌دارى اختلاف طبقاتى به صورت طبقه‌ى ثروتمند - طبقه‌ى متوسط - طبقه‌ى فقير وجود دارد ، در كشورهاى سوسياليستى طبقه‌ى متوسط تقريباً وجود ندارد و به جاى آن ، دو طبقه‌ى ديگر به صورت شديدترى دائر است : ثروتمند عالى ( افراد حزب ) مستمند عالى ( افراد ملت ) .\r\nجمال عبدالناصر در باغ بسيار بزرگ و زيباى مارشال تيتو رئيس كشور يوگسلاوى به شوخى به او گفت : « راستى همه‌ى مردم يوگسلاوى چنين باغى دارند ؟ ! » آنگاه هر دو خنديدند . . . « 1 » كشور يوگسلاوى با رژيم سوسياليستى اداره مىشود و از اقمار شوروى است .\r\n\r\n\r\n","description":"","footnote":"\r\n( 1 ) - مالكيت خصوصى در اسلام\r\n","page_name":" 13 ","page_number":13},
  {"content":"\r\n\r\nسيدقطب مىگويد : « چندنفر از مردم شوروى را در قاهره ديدم كه در اثر فقر شعور خود را از دست داده بودند » « 1 » يك كمونيست مىگويد : « در مرام سوسياليسم همه‌چيز ممنوع است جز اجبار و زور » « 2 » به نظر ما آنچه دنيا را به فساد كشيده است مالكيت فردى نيست ، ماده‌گرايى و يك‌بعدى انديشيدن مكتبهاى چپ و راست و نفى اخلاق و معنويت موجب اصلى اين بدبختىهاست .\r\nب - آزادى از ضرورىترين نيازها و خواسته‌هاى انسانهاست ، حتى حيوانات نيز قيدوبند و قفس را دوست ندارند ، بنابراين به بهانه‌ى نيازهايى از قبيل تأمين اقتصادى انسان نبايد نياز برتر او يعنى « آزادى » را سلب كرد ، مكتب سوسياليسم اين نياز برتر را كاملًا ناديده گرفته و آزادى انسانها را نابود ساخته است .\r\nلازم نيست براى اين سلب آزادى در كشورهاى سوسياليستى شاهد و مثالى بياوريم ، چون همه مىدانند كه وحشتناكترين خفقانها در كشورهاى سوسياليستى برقرار است .\r\nج - در سوسياليسم عملا ذوق و استعداد و فعاليت و ابتكار و شجاعت و شهامت و ديگر خصلتهاى انسانى خفه و سركوب شده است . انسانهايى كه زير چكمه‌ى استبداد حزب به جرم يك كوتاهى در اجراى فرمان ، يك انتقاد از رژيم ، يك ابراز وجود و سليقه‌ى شخصى ، به تبعيد در سيبرى و زندان و شكنجه‌هاى قرون وسطايى محكوم مىشوند ، بدون ترديد روح انسانيت ، شهامت ، ابراز وجود ، سليقه و ابتكار به تدريج در آنان نابود مىشود .\r\nدر زمان استالين براى ترقى توليدات كشاورزى و صنعتى - كه با مقايسه با قبل از تشكيل حزب به يك دهم تنزل يافته بود - 19 مليون كارگر نابود شد و 2 مليون كارگر به حبس با اعمال شاقه محكوم شدند\r\n\r\n\r\n","description":"","footnote":"\r\n( 1 ) - عدالت اجتماعى تأليف سيدقطب\r\n( 2 ) - مالكيت خصوصى در اسلام\r\n","page_name":" 14 ","page_number":14},
  {"content":"\r\n\r\nو 5 مليون را به سيبرى تبعيد كردند ، ولى نتيجه‌اى گرفته نشد تا آنجا كه گردانندگان حزب مجبور شدند تغييرات فاحشى در اصول مكتب بدهند . « 1 » آرى ، اگر روح يأس بر ملتى چيره شود جز با جبر و فشار نمىتوان آنان را به كارى واداشت و جبر و فشار نيز بطور قطع نمىتواند براى هميشه حكمفرمايى كند ، بنابراين نتيجه جز شكست و خسارت چيز ديگرى نخواهد بود .\r\nالغاء مالكيت با طبيعت و فطرت انسان سازگار نيست و نتيجه‌ى آن گسترش سستى و تنبلى و يأس و نااميدى در مردم است .\r\nدر سال 1975 ميلادى در شوروى با ريخت و پاش كشاورزان و سهل‌انگارى در جمع‌آورى محصول 20 مليون تن غله تلف شد ، كشاورزان محصولات را مال خودشان نمىدانستند و حتى معتقد نبودند كه زحمت آنان در راه اصلاح جامعه است . « 2 » شايد برخى كوته‌فكران ترقيات نظامى شوروى را عنوان كنند و ابرقدرت بودن اين كشور را دليل پيشرفت در نظام سوسياليستى معرفى نمايند ، در پاسخ اين افراد بايد يادآور شد كه اولًا شوروى فقط در قدرت نظامى جزو ابرقدرتهاست ، و اين موضوع هم تنها بعد از انقلات سوسياليستى شوروى نبوده بلكه قبل از انقلاب نيز روسيه‌ى تزارى در زمان خود از قدرتهاى جهانى محسوب مىشد و علت آن اين است كه مرام - نامه‌ى حزب در ميان گردانندگان قدرت نظامى اجرا نمىشود و آنان از يك امتياز ويژه به خود برخوردارند .\r\nثانياً شوروى در كشاورزى و تكنولوژى نسبت به ايالات متحده و ديگر كشورهاى پيشرفته‌ى غربى كاملًا عقب افتاده است و همه مىدانند كه شوروى هرساله از آمريكا گندم مىخرد .\r\nتوليدات صنعتى آمريكا با رقم صددرصد و توليدات كشاورزى\r\n\r\n\r\n","description":"","footnote":"\r\n( 1 ) - اقتصاد اسلامى تأليف مودودى\r\n( 2 ) . - مالكيت خصوصى در اسلام\r\n","page_name":" 15 ","page_number":15},
  {"content":"\r\n\r\nآن با رقم 40 درصد از شوروى بيشتر است ، و از نظر اختراع و پيشرفتهاى صنعتى ، آمريكا كاملًا بر شوروى برترى دارد . « 1 » ثالثاً ديگر كشورهاى سوسياليستى از قبيل ويتنام ، چكسلواكى ، رومانى ، مجارستان و . . . از هر حيث نسبت به غربيان عقب افتاده محسوب مىشوند و نظام سوسياليستى هيچيك از اين كشورها را به پيشرفت چشمگيرى نرسانده است .\r\nاين نكته نيز قابل تذكر است كه در ممالك سوسياليستى اكثريت افراد كشور اين مرام را نپذيرفته‌اند ولى اقليتى كه حزب را تشكيل مىدهند حاكم بر همه هستند ، در شوروى حتى يك‌دهم جمعيت نيز پيرو مرام كمونيسم و عضو حزب نيستند . « در سرتاسر چنين 27 مليون نفر عضويت حزب را پذيرفته‌اند در حالى كه فقط مسلمانهاى چين حدود 60 مليون نفرند ، بنابراين تقريباً 10 درصد از مردم چين مسلمان و كمتر از 5 درصد كمونيست هستند . » « 2 »\r\n\r\nمكتب اقتصادى اسلام\r\nانسان ابعاد گوناگونى دارد ، و قانونگزار بايد قانونى پيشنهاد كند كه در برگيرنده‌ى همه‌ى ابعاد وجودى انسان باشد ، هر فرد در عين حال كه عضوى از اعضاء جامعه‌ى خويش است داراى شخصيت مستقل فردى نيز هست . و اضافه براين ، انسان فقط در جسم و غرايز جسمانى و نيازهاى مادى خود خلاصه نمىشود ، غفلت از بعد روحى و معنوى انسان . ناديده انگاشتن يك حقيقت آشكار و يك واقعيت محسوس است .\r\nبىتوجهى به هريك از اين ابعاد ، و به ويژه غفلت از بعد معنوى انسان به نتايج اسفبارى كه در نظام سرمايه‌دارى و سوسياليسم ديده مىشود مىانجامد . ظلم و ستم و حق‌كشى و نابرابرى و سودجويى و\r\n\r\n\r\n","description":"","footnote":"\r\n( 1 ) - الارقام التوجيهيه\r\n( 2 ) - روزنامه‌ى كيهان شماره‌ى 9960\r\n","page_name":" 16 ","page_number":16},
  {"content":"\r\n\r\nقدرت‌طلبى و هرزگى و فسادى كه در جوامع شرق و غرب ديده مىشود مولود طبيعى پشت‌پا زدن به معنويت و اخلاق است .\r\nانسان بدون معنويت و اخلاق با حيوان چه تفاوتى دارد ؟ جز آنكه براى انجام هر ناروايى از حيوان كارآمدتر و زير كتر و خطرناكتر است ؟ ! اين سخن قرآن بسيار دقيق است كه مىفرمايد :  « ان شرالد واب عند الله الصم البكم الذين لايعقلون »  « 1 » شرورتر از هر جنبنده‌اى نزد خداوند افرادى هستند كه فاقد گوش شنواى حق و زبان‌گوياى حق باشند و از معنويت غفلت ورزيده و سرپوش غرائز خرد انسانى آنان را پوشانده باشد و تفكر و تعقل نكنند .\r\nقوانين اسلام بر همه‌ى ابعاد وجودى انسان نظر دارد ، و در نظام اقتصادى اسلام نيز جنبه‌ى فردى و اجتماعى و بعد مادى و معنوى انسان با هم ملاحظه شده است .\r\nنظام اقتصادى اسلام نه سرمايه‌دارى است و نه سوسياليسم ، و حد واسط اين دو و يا تلفيق و مخلوطى از اين دو نيز نيست . آنان كه نظام اقتصادى اسلام را حد وسط دو نظام سرمايه‌دارى غربى و سوسياليسم شرقى پنداشته‌اند ، يا آن را مركب از اين دو تصور كرده‌اند در اشتباهند ، و اشتباه بزرگتر را كسانى مرتكب شده‌اند كه نظام اقتصادى اسلام را همان نظام سرمايه‌دارى توصيف كرده‌اند .\r\nو خطاى بزرگتر از اين دو اشتباه آنكه برخى با وجود آنكه مسلمانند رنگ سوسياليستى به خود گرفته خيال مىكنند نظام اقتصادى اسلام همان نظام سوسياليسم است .\r\nدر واقع اسلام و نظام اقتصادى آن ويژگيهاى ممتاز خود را دارد ، و اينك توضيح برخى از اين ويژگيها :\r\nاسلام اصل مالكيت فردى را محترم مىشمارد و با اين كار استقلال و شخصيت فرد را پاسدارى مىكند : « للرجال نصيب مما\r\n\r\n\r\n","description":"","footnote":"\r\n( 1 ) - سوره‌ى انفال آيه‌ى 22\r\n","page_name":" 17 ","page_number":17},
  {"content":"\r\n\r\n اكتسبوا وللنساء نصيب مما اكتسبن »  « 1 » - بهره‌ى كار هر مرد و زن به خودش تعلق دارد ) .\r\nو كار را كه از برترين راههاى تملك است اكيداً توصيه و تشويق مىنمايد . امام صادق ( ع ) مىفرمايد :\r\n« الكاد علي عياله كالمجاهد في سبيل‌الله\r\n» « 2 » آنكه براى تأمين خانواده‌اش زحمت مىكشد مانند مجاهد در راه خداست .\r\nو امام باقر ( ع ) مىفرمايد : موسى ( ع ) از خداوند پرسيد ناپسندترين افراد نزد تو كيست ؟ و پاسخ شنيد كه\r\n« جيقه بالليل و بطال بالنهار\r\n» يعنى آنكه شب را چون مردارى بخوابد و به عبادت و توشه‌ى راه آخرت توجه نداشته باشد و روز را به بيكارى و بيعارى بگذراند .\r\nاسلام در عين حال كه مالكيت فردى را مىپذيرد و به كار و كوشش تشويق مىنمايد ، با قيد و محدوديتهاى گوناگون از تمركز ثروت جلوگيرى و با فقر اجتماعى بشدت مقابله و مبارزه مىكند :\r\n « والذين يكنزون الذهب و الفضه ولاينفقونها في سبيل‌الله فبشرهم به عذاب اليم . يوم يحمي عليها في نار جهنم فتكوي بها جباههم و جنوبهم و ظهورهم هذا ما كنزتم لانفسكم فذوقوا ما كنتم تكنزون »  « 3 » آنان را كه ثروت انباشته و گنج مىسازند و در راه خدا - براى نيازهاى جامعه - صرف نمىكنند به عذابى دردناك بشارت ده ، روزى كه همان ثروتها را گداخته بر پيشانى و پشت و پهلوهاشان مىنهند و به ايشان گفته مىشود اين همان ثروتى است كه براى خود انباشته بوديد اينك مزه‌ى آن را بچشيد .\r\nاز سوى ديگر در اسلام « مالكيت اجتماعى » تشريع شده كه بدست دولت اعمال مىشود و بدين‌وسيله بخش بزرگى از ثروت به نيازهاى جامعه و مصالح عمومى اختصاص دارد مانند ماليات\r\n\r\n\r\n","description":"","footnote":"\r\n( 1 ) - سوره‌ى نساء آيه‌ى 32\r\n( 2 ) - وسائل ج 12 ص 43\r\n( 3 ) - سوره‌ى توبه آيه‌ى 35\r\n","page_name":" 18 ","page_number":18},
  {"content":"\r\n\r\nبردرآمد / ( خمس ) و انواع معادن / ( انفال ) و موارد ديگر . و بدين - ترتيب بىآنكه شخصيت فرد پايمال شده باشد به نيازهاى جامعه و مصالح عمومى توجه كامل شده است ، بنابراين اسلام هيچ‌يك از فرد و جامعه را اصل و ديگرى را فرع نمىداند ، و در نظام مالى يكى را فداى ديگرى نمىسازد ، بلكه به هر دو توجه دارد و ترتيبى اتخاذ كرده است كه سعادت فردى و اجتماعى با هم تأمين شود .\r\nموضوع مهم ديگر در نظام مالى اسلام ، توجه به پرورش معنويت و انسانيت و جلوگيرى از دنياپرستى و سودجويى و جنبه‌هاى حيوانى است ، اسلام پيروان خود را طورى تربيت مىكند كه تعالى و تكامل روحى و معنوى را هدف بدانند ، و ماديات را فقط وسيله‌اى براى گذران معيشت ، و در خدمت تكامل خود و جامعه بشناسند ، و اشتغالات مادى زندگى آنان را از خداجويى و سير معنوى و هدفهاى اخروى غافل نسازد :\r\n « رجال لاتلهيهم تجاره ولابيع عن ذكرالله و اقام الصلوه و ايتاء الزكوه يخافون يوما تتقلب فيه‌القلوب و الابصار »  « 1 » . . . مردانى كه تجارت و دادستد - ( اشتغال به امور اقتصادى ) - آنان را از زياد خدا و بجاآوردن نماز و پرداختن زكات باز نمىدارد ، آنان از روزى كه در آن چشمها و دلها منقلب مىشود - رستخيز - بيمنا كند ( سرنوشت اخروى خود را فراموش نمىكنند ) .\r\nاسلام مىخواهد همه‌ى اعمال براى خدا و در جهت تكامل معنويت انسانها باشد ، پيامبر گرامى اسلام مىفرمايد : «\r\nانما الاعمال بالنيات\r\n» كارها وابسته به نيتهاست\r\n« ولا عمل الا بالنيه\r\n» هيچ عملى بدون نيت پذيرفته\r\nنيست ( « وانما الاعمال بالنيات و انمالكل امرء مانوي فمن كانت هجرته اليالله و رسوله فهجرته اليالله و رسوله و من كانت هجرته الي دنيا يصيبها اوامرئه يتزوجها فهجرته الي ما\r\n\r\n\r\n","description":"","footnote":"\r\n( 1 ) - سوره‌ى نور آيه‌ى 36\r\n","page_name":" 19 ","page_number":19},
  {"content":"\r\n\r\nهاجراليه » « 1 »\r\n( قطعاً هر عملى وابسته به نيت است و براى هر كس همان است كه نيت آن را داشته ، هركس براى خدا و پيامبرش هجرت نموده ، هجرت او بسوى خدا و پيامبر اوست و هركس براى خواسته‌اى دنيوى و يا ازدواج با زنى هجرت كرده هجرت او به سوى همانها خواهد بود ) .\r\nاز نظر اسلام ، هر عمل - اگرچه بسيار كوچك - اگر براى خدا باشد اهميت دارد :\r\n« انما نطعمكم لوجه‌الله لا نريدمنكم جزاء ولا شكورا » « 2 »\r\n( همانا ما به خاطر خدا انفاق مىكنيم و پاداش و تشكرى از شما نمىخواهيم ) .\r\nو هر عملى - هرچند بسيار بزرگ - اگر براى خودنمايى يا خودبينى و يا از روى غرائز انجام شده باشد ، در اسلام بىارزش و از نظر قرآن مذموم و ناپسند است »\r\n « من كان يريد العاجله عجلنا له فيها مانشأ لمن نريد ثم جعلناله جهنم يصليها مذموما مدحورا ، و من ارادالاخره و سعي لها سعيها و هومؤمن فاولئك كان سعيهم مشكورا »  « 3 » ( هركس طالب دنياى نقد است آن مقدار كه مقدر او باشد به او مىدهيم ، و سپس دوزخ را براى او قرار داده‌ايم كه نكوهيده و رانده شده وارد آن مىگردد ، و هركس خواهان آخرت باشد و براى آن سعى و كوشش كند ، كار او مورد تقدير است - به پاداش خود مىرسد - ) .\r\nيعنى اگر كسى سطح فكرش از ماديات دنيوى بالاتر نباشد و از هدف عالى انسانيت غفلت كند ، محال است كار او ارزشمند باشد ، به عبارت علمى كار انسان يك‌بعدى نيست و دو جنبه دارد و هريك از دو بعد آن از نظر خوبى و بدى حسابى جداگانه دارد ، ممكن است عملى از جهتى خوب باشد و از بعد وجهتى ديگر پسنديده نباشد .\r\n\r\n\r\n","description":"","footnote":"\r\n( 1 ) - وسائل ج 1 ص 33 جامع الاحاديث ج 1 ص 99 حديث 8\r\n( 2 ) - سوره‌ى دهر آيه 9\r\n( 3 ) - سوره‌ى اسراء آيه‌ى 19\r\n","page_name":" 20 ","page_number":20},
  {"content":"\r\n\r\nاين دو بعد در اصطلاح علم اصول « بعد فعلى » و « بعد فاعلى » ناميده مىشود ، مثلًا « اديسون » برق را اختراع كرد ، اين كار از نظر « بعد فعلى » براى جامعه بسيار سودمند و كارى شايسته و خدمتى شايان محسوب مىشود ، و از نظر اسلام چون مشروط به نيت نيست و باصطلاح علم اصول از « توسليات » است نه از « تعبديات » پاداش هم دارد زيرا خدمت به مردم است .\r\nخداوند مىفرمايد :  « انا لا نضيع اجر من احسن عملا - ان‌الله لا يضيع اجرالمحسنين »  « 1 » ( ما اجر كسى را كه كار نيكى انجام داده ضايع نمىكنيم - قطعاً پروردگار پاداش نيكوكاران را ضايع نمىسازد ) .\r\nاما اين كار اديسون از نظر « بعد فاعلى » و انتساب عمل به فاعل و خوب و بدبودن عمل ، بستگى به كيفيت صدور آن از آقاى اديسون دارد ، آيا اختراع او براى خدا بود يا براى كسب جايزه‌ى نوبل ؟ براى خدمت به جامعه بوده يا براى شهرت ؟ براى ماديت بوده يا معنويت ؟ « لكل امرء مانوى » ، اگر براى آخرت و خدا و خدمت به جامعه بوده پاداش آن بهشت ، معنويت و انسانيت است ، و اگر منظورش ماديات دنيوى و شهرت بوده ، پاداش او نيز مادى و ارضاء غريزه و تشكر مردم است ، و براى او هيچ ارزشى ندارد ، بلكه ارزش آن جز ضرر به مقام انسانيت و تقويت غرائز كه زنده كننده‌ى ما ديگرى و كشنده‌ى اخلاق است ، چيز ديگرى نخواهد بود .\r\nقرآن كريم اين‌گونه عمل را كه جنبه‌ى روحى و بعد فاعلى نداشته باشد گاهى به خاكسترى كه دستخوش طوفان شود و گاهى به سراب تشبيه كرده است و فاعل عمل را نيز چون كسى مىداند كه در ظلمت و سياهى در امواج طوفانى دريا غوطه مىخورد :\r\n « مثل الذين كفرو ابربهم اعمالهم كرما داشتدت به الريح في يوم عاصف لايقدرون مما كسبوا علي شيء ذلك هوالضلال البعيد »  « 2 »\r\n\r\n\r\n","description":"","footnote":"\r\n( 1 ) - سوره‌ى كهف آيه‌ى 30 و سوره‌ى توبه آيه‌ى 120\r\n( 2 ) - سوره‌ى ابراهيم آيه‌ى 18\r\n","page_name":" 21 ","page_number":21},
  {"content":"\r\n\r\n( كافران ، كارهاشان همچون خاكسترى است كه دستخوش باد سختى شده باشد ، بر آنچه فراهم نموده‌اند دست نخواهند يافت ، اين گمراهى عميقى است ) .\r\n « والذين كفروا اعمالهم كسراب بقيعه يحسبها الظمان مأ . . . او كظلمات فيبحر لجي يغشاه‌موج من فوقه موج من‌فوقه سحاب ظلمات بعضها فوق بعض »  « 1 » ( و كافران ، اعمالشان همچون سرابى در بيابان است كه تشنه آن را آب مىپندارد . . . يا همچون پاره‌هاى ظلمت در دريايى ژرف است كه امواج آن برروى هم سوار باشند ، و ابر بالاى آن قرار گيرد ) .\r\nآيا دنياى غرب و اعمالش براى خودشان و ديگران ظلمت و ترس و ناامنى و رنج در برنداشته است ؟ !\r\nاگر هسته‌ى اتم را شكافته‌اند ، اين كار را براى استثمار انجام دادند ، هرچند فوائدى براى جامعه دارد ، ولى براى عامل آن آيا جز توده‌ى خاكستر در معرض باد و يا جز سرابى كه آن را آب مىپندارند حاصل ديگرى دارد ؟\r\nتنها كارى « بعد فاعلى » نيكو و درستى دارد كه عامل آن به مبدأ و معاد ايمان داشته باشد ، قرآن كريم در آيات بسيارى به اين موضوع اشاره مىفرمايد :\r\n « من عمل صالحا من ذكرا و انثي و هومؤمن فلنحيينه حيوه طيبه و لنجزينهم اجرهم با حسن ما كانوا يعملون »  « 2 » ( هرمرد و زنى كه كارى شايسته انجام دهد در حالىكه مؤمن باشد او را زنده مىكنيم به زندگى و حياتى پاكيزه ، و به او پاداشى بهتر از عملش خواهيم داد ) .\r\nاگر خداشناس نباشد ممكن نيست « حسن فاعلى » براى عملش فرض كنيم ، ولى البته اگر خدمت به جامعه بوده پاداش قهرى دنيوى\r\n\r\n\r\n","description":"","footnote":"\r\n( 1 ) - سوره‌ى نور آيه‌ى 40\r\n( 2 ) - سوره‌ى نحل آيه‌ى 97\r\n","page_name":" 22 ","page_number":22},
  {"content":"\r\n\r\nدارد ، چنان كه داراى « حسن فعلى » هم هست زيرا ذاتاً عملى خوب و در دفتر نظام اجتماعى ثبت است ، و بعبارت علمى « جنبه‌ملكى » آن خوب و پسنديده است ولى آيا « جنبه‌ى ملكوتى » هم دارد ؟ البته نه .\r\nخلاصه آنكه اسلام انسانى مىسازد كه كارهاى او هم « جنبه‌ى ملكى » و هم « جنبه‌ى ملكوتى » داشته باشد تا با « بعد ملكى » آن جامعه استفاده كند و با « بعد ملكوتى » آن خود او و جامعه بهره‌مند گردد ، از خودنمايى ، ماديگرى ، عياشى ، اسراف و تبذير ، تعدى و تجاوز ، درنده‌خويى ، شيطان صفتى و . . . آزاد شود و حيات انسانى براى خود و ديگران فراهم كند .\r\nتا اين‌جا بطور فشرده تز اسلام را در نظام مالى ، در مقابل تز سرمايه‌دارى و سوسياليسم معلوم ساختيم ، و خلاصه آن :\r\nالف - اسلام مالكيت فردى را امضاء نموده ، زيرا استقلال و شخصيت فردى انسان را در نظر گرفته است .\r\nب - اسلام مالكيت عمومى به دو نحو ثروت ملى و ثروت دولت را امضاء كرده ، و بدين‌ترتيب از بعد ديگر انسان كه اجتماعىبودن اوست غفلت نكرده است .\r\nج - اسلام به كار و كوشش تشويق و تنبلى و بيكارى را نكوهش كرده است تا بدين‌وسيله ملكيت به هر سه نحو آن حاصل شود .\r\nد - اسلام براى سرپرستى اموال عمومى ، دولتى صالح و شايسته تعيين كرده تا اموال عمومى حيف وميل و هدر نشود .\r\nه - - اسلام مىخواهد در نظام مالى علاوه بر بعد فعلى ، بعد فاعلى هم در نظر گرفته شود تا ما ديگرى را كه رأس همه‌ى خطاهاست از انسان دور سازد ، و روح تعاون و انسانيت در او زنده شود .\r\nاين است تز اسلام ، اين است نظام مالى اسلام ، و اين ويژه‌ى اسلام است ، اين قانون است كه كسى مانند آن را نياورده و نخواهد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nآورد ، و اسلام بر همين مبنا مبارزه و تحدى مىكند :\r\n « قل لئن اجتمعت الانس و الجن علي ان يأ توابمثل هذا القرآن لايأتون بمثله و لوكان بعضهم لبعض ظهيرا »  « 1 » ( اى پيامبر بگو اگر همه‌ى جهانيان جمع شوند و به يارى هم برخيزند كه مانند اين قرآن از نظر لفظ و فصاحت و بلاغت ، از نظر معنى و وضع قانون و . . . - بياورند نخواهند توانست )\r\nسوسياليسم همه‌ى مشكلات را بر عهده‌ى مالكيت فردى مىداند ، و به همين جهت معتقد است بايد مالكيت فردى به كلى از ميان برود ، در حالىكه مالكيت فردى به صورتى كه در اسلام پيش‌بينى شده نه تنها مشكلى برنمىانگيزد ، بلكه براى سعادت فرد كاملا ضرورى است ، و آنچه سرچشمه‌ى مشكلات به نظر مىرسد چند چيز است :\r\nالف - فقر : اسلام با فقر مبارزه مىكند : چنان كه در سوره‌ى « ماعون » ديديم قرآن كسانى را كه فارغ از حال مستمندان باشند و به نيازهاى جامعه توجه نكنند مسلمان نمىداند . پيامبر گرامى اسلام ( ص ) صريحاً مىفرمايد :\r\n« من اصبح ولايهتم بامور المسلمين فليس بمسلم » (\r\nآنكه به امور جامعه‌ى اسلامى اهميت ندهد مسلمان نيست ) .\r\nيكى از راههاى اسلامى مبارزه با فقر دريافت مالياتهايى از قبيل زكات و خمس از ثروتمندان است ، اين ماليات ، از درآمدها و ثروتهاى دولت اسلام محسوب مىشود و بايد براى رفع نياز نيازمندان و تأمين زندگى آنان و ديگر مصالح جامعه صرف شود ، و در واقع اگر بدرستى عمل شود فقر ريشه كن مىگردد . اسلام كسى را كه از پرداخت زكات خوددارى كند در رديف مشركان مىداند :  « فويل للمشركين الذين لايؤتون الزكوه و هم بالاخره هم كافرون »  « 2 » ( واى بر مشركان ، آنان كه زكوه نمىپردازند و ايشان همان كسانند كه به سراى آخرت ايمان ندارند ) .\r\n\r\n\r\n","description":"","footnote":"\r\n( 1 ) - سوره اسراء آيه‌ى 88\r\n( 2 ) - سوره‌ى فصلت آيه‌ى 7\r\n","page_name":" 24 ","page_number":24},
  {"content":"\r\n\r\nاسلام معتقد است ، فقر احساسات فقير را جريحه‌دار مىسازد و باعث بوجودآمدن مكتبهايى مانند سوسياليسم مىشود . آرى ، وقتى كاخ و كوخ در كنار هم پيدا شدند ، وقتى در جامعه‌اى برخى كاخ‌نشين و برخى ديگر بىخانه باشند و زندگى خود را نتوانند اداره كنند و . . . فاجعه‌ها و مصيبتها بوجود مىآيد و چنين جامعه‌اى بسوى نابودى رهسپار خواهد بود .\r\nخداوند مىفرمايد :  « وانفقوا فيسبيل‌الله و لاتلقوا بايديكم الي التهلكه »  « 1 » ( در راه خدا يعنى براى رفع نيازهاى جامعه انفاق كنيد و خود را بدست خود به نابودى نيفكنيد )\r\nبنابراين مالكيت فردى مصيبت‌زا نيست و آنچه مفاسد بسيار دربر دارد احتياج و فقر است ، و نظام مالى اسلام فقر را از جامعه برمىدارد .\r\nب - تمركز ثروت : در نظام سرمايه‌دارى ثروت نزد طبقه‌ى متمركز مىشود و طبقات ديگر محروم مىمانند ، اسلام تمركز ثروت را بشدت محكوم مىكند ، و معتقد است ثروت مانند خون در بدن بايد در همه‌ى جامعه جريان داشته باشد : كى لايكون دوله بين الاغنياءمنكم » « 2 » تا دارايىها فقط در دست اغنيا نباشد ، به عبارت ديگر « كنز » در اسلام جايز نيست و قرآن كريم با تأكيد از آن نهى كرده است :\r\n« والذين يكنزون الذهب و الفضه ولاينفقونها فيسبيل‌الله فبشرهم به عذاب اليم »\r\n، بر ثروتمند لازم است پول را به جريان بيندازد حتى به صورت « مضاربه » و « مساقات » و « مزارعه »\r\nاگر دقت شود يكى از علتهاى عمده‌ى فقر ، بيكارى است و اگر ثروتها در كارهايى كه اسلام جايز مىشمارد به كار افتد و باصطلاح « كنز » نشود و در كارهاى نامشروعى مانند احتكار و رباخوارى كه در اسلام حرام است بجريان نيفتد ، بيكارى كه از مفاسد بزرگ اجتماعى است و خود مصيبتهاى ديگرى را بهمراه دارد ، از ميان مىرود .\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 195\r\n( 2 ) - سوره‌ى حشر آيه‌ى 7\r\n","page_name":" 25 ","page_number":25},
  {"content":"\r\n\r\nج - فساد اخلاق : در نظام سرمايه‌دارى زير عنوان آزادى ، فساد و بىبندوبارى را رايج ساخته‌اند . اگر دقت شود اين فساد كه خود علت اصلى فجايع و مشكلات فردى و اجتماعى گوناگونى است از حذف اخلاق و معنويت در جامعه ناشى مىشود نه از مالكيت فردى . جوامع غربى در اثر خرافات و كمبودهاى دين مسيحيت و كليسا در طول قرنها به دين بدبين شدند و بتدريج با پشت كردن به دين ، اخلاق و معنويت را از دست دادند ، و روزاروز مادىتر و دنياپرست‌تر گرديدند ، و طبيعى است افرادى كه به دين و مبدأ و معادى ايمان نداشته باشند ، در كارهاى خود مسئوليت واقعى احساس نمىكنند ، و بازدارنده‌اى كه جلوى هوسها و سركشىهاى نفسانى آنان را بگيرد نمىيابند ، در چنين شرايطى هر فاجعه و جنايتى ممكن است ، دلسوزى براى ديگران و گذشت و ايثار در جامعه رنگ مىبازد ، و سودجويى و لذت‌پرستى و پاسدارى منافع شخصى جايگزين آن مىگردد ، و فقط تا جايىكه چماق قانون برسر افراد سايه افكنده است ظاهرى را حفظ مىكنند و با تشبثات گوناگون سعى دارند فرمولهايى بيابند كه از قوانين سوءاستفاده كنند و حتىالمقدور با لبه‌ى تيز آن دچار نشوند و بهرطريقى كه بتوانند قوانين ديگرى ابداع نمايند كه خواسته‌هاى شخصى و هوسهاى نفسانى آنان بهتر تأمين شود .\r\nهمانمطور كه گفتيم اين فسادها كه بر حيات انسانى ملتها لطمه‌هاى غيرقابل انكارى دارد ، از مالكيت فردى ناشى نمىشود ، بلكه از بىدينى و بىاخلاقى سرچشمه مىگيرد ، و همه به خوبى مىدانند كه در جوامع كمونيستى شرق اروپا فساد اخلاقى همچنان حكمفرماست كه در جوامع سرمايه‌دارى غرب اروپا ، زيرا ماركسيسم نيز ضداخلاق است و از ميان برداشتن مالكيت فردى دردى را دوا نمىكند . نهايت آنكه در جوامع كمونيستى به جهت خفقان محض و فرمايشىبودن سيستم و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكمبود امكانات رفاهى و پولى در دست مردم ، تا حدودى فساد خفيف‌تر است و در جوامع غربى با امكانات قانونى و رفاهى كه جامعه دارد در هر ناروايى آزادترند .\r\nاسلام براى مبارزه با همه‌ى فسادها اخلاق را در جامعه تقويت مىكند ، اسلام به انسانها مىآموزد كه زندگى فقط حيات محدود در عمر دنيوى نيست و جهان ابدى و سعادت اخروى را هدف حيات گذران دنيا معرفى مىكند ، و با اين هدف انسانها را از حيوانى زيستن و محدودماندن در چارچوب غرائز و از هوسها و بىبندوبارى پست كننده و مخرب مىرهاند .\r\nپيامبر گرامى اسلام ( ص ) مىفرمايد\r\n: « اني بعثت لاتمم مكارم الاخلاق » (\r\nمن به پيامبرى برانگيخته شدم تا اخلاق انسانها را تكامل بخشم ) .\r\nاسلام بشدت با صفات رذيله مقابله مىكند ، و در همه‌ى فرامين و راهنمايىهاى خود به تزكيه‌ى انسانها توجه دارد :  « هوالذي بعث في الاميين رسولا منهم يتلواعليهم آياته و يزكيهم و يعلمهم الكتاب و الحكمه »  « 1 » اوست خدايى كه پيامبرى از خود مردم فرستاد تا آيات خدا را بر آنان بخواند و آنان را تزكيه و تربيت نمايد و به آنان كتاب و حكمت بياموزد ) .\r\nاسلام همراه با معنويت ، برخوردارى معقول از مواهب مادى را فراموش نكرده است ، و همچنانكه پيشتر گفتيم به همه‌ى ابعاد وجودى انسان توجه دارد ، و همراه با حيات انسانى ، ارضاء خواسته‌هاى جسمانى را نيز توصيه مىكند :\r\n « وابتغ فيما آتاك‌الله الدار الاخره و لاتنس نصيبك من الدنيا و احسن كما احسن‌الله اليك و لاتبغ‌الفساد فيالارض ان‌الله لايحب المفسدين »  « 2 »\r\n\r\n\r\n","description":"","footnote":"\r\n( 1 ) - سوره‌ى جمعه آيه‌ى 2\r\n( 2 ) - سوره‌ى قصص آيه‌ى 77\r\n","page_name":" 27 ","page_number":27},
  {"content":"\r\n\r\n( در آنچه خداوند به تو عنايت كرده سراى جاويدان آخرت را جويا شو ، و بهره‌ى خود را از دنيا نيز فراموش مكن ، و نيكى كن همچنانكه خدا به تو نيكى كرده است و در زمين فساد مخواه ، خداوند مفسدان را دوست ندارد ) .\r\n\r\nاز آنچه تا اين‌جا گفتيم مىتوانيم چنين نتيجه بگيريم :\r\nالف - همه‌ى قوانين اسلام بهم وابسته است و نظام اقتصادى اسلام نيز همين‌طور است و با ديگر قوانين اسلام كاملا ارتباط دارد .\r\nب - اسلام داراى مكتب اقتصادى است و لازم نيست « علم اقتصاد » داشته باشد ، يعنى اسلام بدون اصطلاحات اقتصادى روز ، برنامه‌ى بسيار كاملى براى اقتصاد دارد كه مىتواند جامعه‌ى بشريت را اداره كند . بنابراين موضوع بحث ما مكتب اقتصادى اسلام است نه آنكه حوادث اقتصادى را با اصطلاحات علم اقتصاد كشف كنيم ، و اين كار نه فن ماست و نه در مسئوليت ما و نه موضوع بحث ما .\r\nج - سيستم اقتصادى سرمايه‌دارى و سوسياليسم هر دو قابل انتقاد است ، ولى در مكتب اقتصادى اسلام ما نقصى نمىبينيم ، به عبارت ديگر مقايسه ميان سيستمها به ما نشان مىدهد كه دنياى روز چاره‌اى جز روىآوردن به سيستم اقتصادى اسلام ندارد ، و راه اين است و جز اين نيست .\r\nد - سوسياليستها و بيشتر كسانىكه درباره‌ى اقتصاد و مكتبهاى اقتصادى بحث كرده‌اند و حتى برخى افراد وابسته به اسلام نيز ، گمان كرده‌اند مالكيت فردى مفاسدى بهمراه دارد ، و اين اشتباه است زيرا مفاسد به جهت فقر و تمركز ثروت و فساد اخلاق و نقص در قوانين اقتصادى سيستمهاست .\r\nما در آينده به خواست خدا اصول سيستم اقتصادى اسلام را\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبطور فشردن بيان و از جمله مسائل زير را بررسى خواهيم كرد :\r\n1 - پايه‌هاى نظام اقتصادى اسلام : اين قسمت قابل دقت است و سعى كرده‌ايم تا آنجا كه ممكن است مطالب را بسادگى بيان كنيم و از اصطلاحات علمى حتىالمقدور بپرهيزيم تا براى همگان قابل درك باشد .\r\n2 - مالكيت فردى در اسلام و دليل پذيرش و بيان حدود و قيود آن ، و راههاى تملك شخصى از نظر اسلام .\r\n3 - مالكيت دولت و مالكيت عمومى و ملى و راههاى تملك دولت يا ملت ، و راههاى مصرف ثروت عمومى و ثروتهاى دولت .\r\nاميدواريم نتيجه‌ى كار ما براى عموم برادران و خواهران مسلمان و بويژه جوانان و خصوصاً آن دسته از جوانان كه در اثر عدم آگاهى از حقايق اسلام به مكتبهاى ديگر گرايش پيدا كرده‌اند سودمند و جالب باشد ، و از خداوند متعال توفيق خدمت به اسلام و مسلمين را مسئلت مىداريم .\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nفصل دوم پايه‌ها و زيربناهاى اقتصاد اسلامى\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\nبسم الله الرحمن الرحيم\r\n\r\nپايه‌ها و زيربناهاى اقتصاد اسلامى\r\nاسلام انسان را داراى ابعاد گوناگون مىداند ، و به همين جهت پايه‌ها و زيربناهاى اقتصاد اسلام نيز مختلف و گوناگون است .\r\nاسلام معتقد است انسان بعد مادى و بعد معنوى دارد و داراى نيازهاى مادى و نيازهاى معنوى ، و نيز جنبه‌ى فردى و جنبه‌ى اجتماعى است ، دو نوع كار و انديشه و عمل ، و دو پاداش پاداش دنيوى و پاداش اخروى دارد . . . لذا زيربناها و پايه‌هاى اقتصاد اسلام كه براى انسان و سعادت او پيشنهاد شده مختلف است . و با آنكه اسلام همه‌ى ابعاد وجودى انسان را اصيل مىداند و به كلى كنار گذاشتن و يا فداكردن برخى از اين ابعاد را براى ابعاد ديگر نمىپذيرد ، در عين حال به جنبه‌ى معنوى انسان بيشتر عنايت و توجه دارد ، زيرا از نظر اسلام ابعاد مادى وسيله‌اى است براى هدفهاى اخروى و كمالات معنوى انسان .\r\nبه همين جهت پايه‌ها و زيربناهاى اقتصاد اسلام غالبا معنوى است نه مادى .\r\nمكتب سوسياليسم اگرچه جنبه‌هاى غيرمادى نيز براى انسان قائل است ، و اعتراف مىكند كه انسان فكر دارد و از زيبايى ، هنر ، دانش و مطالعه لذت مىبرد ، ولى همه‌ى اين جنبه‌هاى معنوى را تابع\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nجنبه‌ى مادى انسان و ماديت را محرك معنويت مىداند ، و به همين جهت در سوسياليسم حتى اخلاق ، تفسيرى مادى دارد .\r\nدر سوسياليسم ، اصل ، بعد مادى انسان است و بعد معنوى فرع آن محسوب مىشود ، و نيز بعد فردى انسان تابع بعد اجتماعى او است ، و فرد را نه ساخته‌ى طبيعت ، بلكه ساخته‌ى اجتماع مىپندارند .\r\nولى اسلام همه‌ى ابعاد انسان را مستقل و اصيل مىشمارد ، و معتقد است انسان داراى بعد مادى و نيازهاى مادى ، و بعد معنوى و نيازهاى معنوى است ، و هيچيك تابع ديگرى نيست و نيز داراى جنبه‌ى فردى است كه به اجتماع ربطى ندارد ، و داراى بعد اجتماعى است كه به بعد فردى مربوط نمىشود . . . در عين حال همه‌ى ابعاد مادى را وسيله‌ى تكامل و تقويت روح و بعد معنوى مىداند .\r\nما در اين فصل به برخى از زيربناها و پايه‌هاى اصلى اقتصاد اسلام اشاره مىكنيم و اين تذكر را لازم مىدانيم كه تشريح مفصل همه‌ى زيربناها از محدوده‌ى اين بحث خارج است .\r\n* * * عنوان‌هاى آنچه به يارى خدا در اين فصل بررسى مىكنيم به اين شرح است :\r\nالف - كرامت انسان : چون اقتصاد اسلام براى انسان وضع شده نه براى حيوان ، بنابراين اسلام يا توجه به شخصيت و رفعت انسان قوانين اقتصادى خود را پيشنهاد مىكند .\r\nدر متون اسلامى توجه به اين شخصيت و رفعت كاملا آشكار است ، و بعبارت ديگر اسلام ابتدأ انسان را معرفى مىكند تا او اول خود را بشناسد و بعد قوانين اقتصادى خود را .\r\nب - آزادى همه جانبه : اسلام آزادى همه جانبه‌ى انسان را\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nامضاء ، و اقتصادى كه با اين آزادى منافات نداشته باشد وضع كرده است .\r\nج - مواسات : اسلام افراد جامعه را اعضاء يك بدن واحد مىداند و به همين جهت به مواسات و مساوات ميان آنها معتقد است ، و اقتصاد اسلام نيز مشمول اين مساوات است .\r\nد - اخلاق : اسلام تجلى انسانيت را در اخلاق مىداند ، و افرادى را كه به اخلاق پشت كرده‌اند از حيوان پست‌تر مىشمارد ، و معتقد است جامعه‌ى بىاخلاق و نامهذب در معرض سقوط و بدبختى است ، لذا براى آنكه پايه‌ى محكمى براى نظامات مالى و غيرمالى خود بنا كند به تهذيب اخلاق بسيار توجه و تأكيد كرده است ، و بيشتر قرآن شريف به اين موضوع مهم مربوط مىشود .\r\nه - ايمان به مبدأ و معاد : اسلام اين جهان را وسيله و پلى براى جهان ديگر و براى رسيدن به سعادت ابدى معرفى مىكند . اسلام مدبر حكيم و آگاه و عادلى را بر اين جهان حكمفرما مىداند و اقتصاد خود را نيز بر اين پايه قرارداده است و آن را ضامن اجرأ قوانين ، و از جمله قوانين اقتصادى خود مىشناسد .\r\nو - بشر دوستى : از پايه‌هاى اصيل اقتصاد اسلامى ، بشردوستى است و اسلام معتقد است اگر محبت و و داد در جامعه‌اى حكمفرما شود اقتصاد سالم نيز در آن جامعه برقرار مىگردد محبت و ديگر دوستى در جامعه ، فقر فردى و اجتماعى ، اختلاف طبقاتى ، داد وستدهاى زيان بخش ، زورگويى ، جنگ و جنايت ، رباخوارى و مكيدن خون ديگران را از ميان برمىدارد .\r\nز - كار : اسلام اساس اقتصاد را برپايه‌ى كار و كوشش بنا كرده و اقتصاد عالى را مرهون كار مىداند ، و متقابلا بدبختى فردى و اجتماعى را از عواقب تنبلى و اتلاف و عياشى و اسراف و تبذير\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمىشمارد . به همين جهت به كار و كوشش بسيار توصيه و تأكيد و از تنبلى و اتلاف و اسراف بشدت نهى مىكند .\r\nح - اسلام وضع قوانين را ويژه‌ى آفريدگار مىداند و معتقد است كه انسانها توانايى اين كار را ندارند ، زيرا انسان هرچه دانا باشد باز از عواقب امور و كيفيت و كميت مصالح بشر كاملا آگاه نيست ، و هرچه مهذب و وارسته باشد باز ممكن است آگاه يا ناخود آگاه تحت تأثير غرائز و عوامل ديگر قرارگيرد . علاوه براين وضع قانون يك نوع استقلال و خودسرى در برابر پروردگار است كه شرك محسوب مىشود و با ربوبيت تشريعى منافات دارد ، لذا اسلام وضع قانون و نصب پيشوا و سرپرست امت را مخصوص خداوند متعال مىداند و اقتصاد اسلام نيز در رابطه با اين اصل و بر همين پايه بنا شده است .\r\nط - نظارت ملى : اسلام براى اجرا قوانين خود علاوه برآنكه از طرق ديگر مثل تهذيب اخلاق و ايمان به مبدأ و معاد استفاده كرده است ، نظارت ملى و همگانى را نيز كه اقسام گوناگونى دارد از اركان دين قرار داده ، بنابراين يكى ديگر از پايه‌هاى استوار اقتصاد اسلام « نظارت ملى » است .\r\nى - زعامت و حكومت : اسلام زعامت و حكومت را براى مصلحت امت ضرورى مىشمارد و اسلام بدون حكومت را ناقص بلكه بىاثر مىداند . و گفتيم كه نصب زعيم و حاكم را مانند وضع قانون ويژه‌ى پروردگار مىشناسد ، و به همين جهت به فقيه جامع شرايط يعنى كسى كه در علوم اسلامى متخصص و عادل و لائق باشد ولايت مطلقه داده است تا بر قوانين اقتصادى و غيراقتصادى سيطره داشته باشد .\r\nبنابراين ولايت فقيه يكى از زير بناهاى مهم اقتصاد اسلام است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\n1 - كرامت انسان\r\n\r\nانسان از نظر اسلام مقام والايى دارد زيرا :\r\n1 - او را خليفه و جانشين خدا در زمين معرفى مىكند :  « و اذقال ربك للملائكه‌اني جاعل فيالارض خليفه »  « 1 » ( و آنگاه كه پروردگار تو به فرشتگان فرمود من در زمين جانشينى قرار مىدهم )\r\n2 - روح انسان را از عالم ملكوت و منسوب به خدا مىداند :\r\n « فاذا سويته و نفخت فيه من روحي فقعواله ساجدين »  « 2 » ( هنگامى كه آدم را ساختم و از روح خود دراودميدم براى او سجده كنيد ) .\r\n3 - پروردگار امر فرمود كه فرشتگان بر آدم سجده كنند ، چنان كه در آيه‌ى قبل ذكر شد ، و اين خود دليل بزرگى بر كرامت انسان است كه فرشتگان كه از بهترين مخلوقات خداوندند براى او تواضع و فروتنى نمايند .\r\n4 - خداوند همه‌چيز را مسخر انسان ساخته ، چنان كه گويى همه‌ى جهان براى او است ، و در حديث قدسى نيز به همين موضوع اشاره شده است :\r\n« خلقت الاشياء لاجلك و خلقتك لاجلي » « 3 »\r\n( همه‌چيز را براى تو و تو را براى خودم آفريدم ) .\r\nو در قرآن شريف مىفرمايد :  « الم تروا ان‌الله سخرلكم مافي السموات و مافي الارض  « 4 » » ( آيا نديدى كه خداوند آنچه در آسمان و زمين است به نفع شما مسخر ساخته است ) .\r\n5 - خداوند انسان را براى خود آفريده است ، و اين فضيلت چنان بزرگ است كه درك آن آسان نيست . در حديث قدسى ديديم و در قرآن نيز به اين موضوع اشاره شده :\r\n « واصطنعتك لنفسي »  « 5 » ( اى موسى ) ترا براى خودم ساختم و برگزيدم ) .\r\n6 - خداوند به انسان توانايى تعديل غرائز و تسلط بر خويش\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 30\r\n( 2 ) - سوره‌ى حجر آيه‌ى 29\r\n( 3 ) - بحارالانوار\r\n( 4 ) - سوره لقمان آيه‌ى 20\r\n( 5 ) - سوره‌ى طه آيه‌ى 30\r\n","page_name":" 37 ","page_number":37},
  {"content":"\r\n\r\nعطا كرده تا با تربيت دينى و تقويت روح به درجات ارجمندى كه بجز خدا نداند ، نائل آيد :\r\n « فمن كان يرجوالقاء ربه فليعمل عملا صالحا ولايشرك بعباده ربه احدا »  « 1 » ( هركه خواهان ديدار پروردگار خويش است بايد كار شايسته كند و هيچكس را شريك او قرار ندهد ) .\r\n7 - به تقويت عقل و فكر انسان بسيار توجه دارد ، و بر اين كار تأكيد مىورزد و كسى را كه از اين مهم غفلت كند و در اين كار سستى نمايد سرزنش مىكند :\r\n « فبشر عبادالذين يستمعون‌القول فيتبعون احسنه ، اولئك الذين هديهم‌الله و اولئك هم اولوالالباب »  « 2 » ( به بندگان من كه سخن را مىشنوند و از نيكوترين سخن پيروى مىنمايند بشارت ده ، آنان كسانى هستند كه خداوند هدايتشان كرده و آنان خردمندانند ) .\r\nو در جاى ديگر مىفرمايد :\r\n « ان شرالدواب عند الله الصم البكم الذين لايعقلون »  « 3 » ( شرورترين جنبندگان نزد خداوند كسانى هستند كه گوش شنوا و زبان گوياى حق و تفكر و تعقل ندارند ) .\r\n8 - بر كسب دانش و تعليم و تعلم تأكيد كرده است تا با پيشرفت فرهنگ انسانها از جهل كه ريشه‌ى همه‌ى فسادهاست نجات يابند . اسلام تعليم و تعلم را چندان ارج مىنهد كه آن را علت عالم تكوين و تشريع معرفى مىكند :\r\n « الله الذي خلق سبع‌سموات و من‌الارض مثلهن يتنزل الامربينهن لتعلموا ان‌الله علي كل شيء قديروان‌الله قداحاط بكل شيء علما »  « 4 » ( خدايى كه هفت آسمان و زمين و آنچه در آنهاست آفريده تا بدانيد كه خدا بر هرچيزى تواناست و خدا بر همه چيز احاطه‌ى علمى\r\n\r\n\r\n","description":"","footnote":"\r\n( 1 ) - سوره‌ى كهف آيه‌ى 110\r\n( 2 ) - سوره‌ى زمر آيه‌ى 17\r\n( 3 ) - سوره‌ى انفال آيه‌ى 22\r\n( 4 ) - سوره‌ى طلاق آيه‌ى 12\r\n","page_name":" 38 ","page_number":38},
  {"content":"\r\n\r\nدارد )\r\nو در جاى ديگر مىفرمايد :\r\n « هوالذي بعث فيالاميين رسولا منهم يتلواعليهم آياته ويزكيهم و يعلمهم الكتاب و الحكمه و ان كانوا من قبل لفي ضلال مبين »  « 1 » ( اوست خدايى كه در ميان مردم پيامبرى از خودشان فرستاد تا آيات خدا را بر آنان بخواند و آنان را تربيت كند و تعليم دهد ، و همانا پيشتر در گمراهى آشكارى بودند ) .\r\n9 - پيشرفت اخلاقى انسان و تهذيب و پاكسازى او از هدفهاى مهم اسلام است و همچنانكه در آيه‌ى قبل ديديم تربيت و تزكيه يكى از علل بعثت پيامبر اكرم ( ص ) است ، و خود آن بزرگوار نيز فرمود : « اني بعثت لاتمم مكارم الاخلاق » ( من مبعوث شده‌ام تا اخلاق مردم را كامل سازم ) . براستى سخن درستى است كه گفته‌اند « قرآن كارخانه‌ى آدم‌سازى است » و مىبينيم كه بيشتر قرآن شريف درباره‌ى اخلاق است ، و بايد چنين باشد زيرا همه‌ى جنايتها از صفات رذيله و جهل انسانها ناشى مىشود . و اگر آموزش و پرورش صحيح در كار باشد ، جنايت ، خيانت ، ظلم و جور و ديگر مصيبتها در جامعه نخواهد بود .\r\n10 - اسلام حريت و آزادى را كه بهترين نعمت و از برترين نيازهاى انسان است ارج مىنهد و پاسدارى مىكند :\r\n « و نضع عنهم اصرهم والاغلال التي كانت عليهم »  « 2 » ( و تحميلها و بندهاى گرانى كه برايشان بود برمىداريم ) .\r\nاين آيه صريحا مىگويد كه اسلام براى آن آمده است كه تحميلها و بندگيها را از جامعه بردارد ، و اين آزادى يكى از پايه‌هاى محكم نظام اقتصادى اسلام است كه بخواست خدا بعدا نيز از آن سخن خواهيم گفت .\r\n\r\n\r\n","description":"","footnote":"\r\n( 1 ) - سوره‌ى جمعه آيه‌ى 2\r\n( 2 ) - سوره‌ى اعراف آيه‌ى 157\r\n","page_name":" 39 ","page_number":39},
  {"content":"\r\n\r\n11 - خداوند وعده فرموده كه انسانهاى شايسته وارث زمين شوند و بىترديد وعده‌ى خدا عملى خواهد شد :\r\n « ولقد كتبنافي الزبورمن بعدالذكران‌الارض يرثها عبادي الصالحون »  « 1 » ( در زبور داود وعده كرديم كه بندگان شايسته‌ى من اين زمين را به ارث مىبرند ) .\r\n12 - اسلام يك فرد انسان را همچون همه‌ى انسانها مىداند ، و گمان نمىكنيم فضيلتى بالاتر از اين بتوان تصور كرد :\r\n « من قتل نفسا به غير نفس او فساد فيالارض فكا نما قتل‌الناس جميعا و من احياها فكانما احييالناس جميعاً »  « 2 » ( كسى كه يكنفر را - بىآنكه او قتلى يا فسادى كرده باشد - بكشد چنانست كه همه‌ى مردم را كشته ، و كسى كه يكنفر را زنده كند . مثل آنست كه همه‌ى مردم را زنده و احيا كرده است ) .\r\n13 - اگر شما دوست محترم و عزيزى داشته باشيد ، او را به خانه‌ى خود دعوت مىكنيد و بهترين غذاها را براى پذيرايى از او آماده مىسازيد ، و اگر نزد شما بسيار محترم و عزيز باشد براى آمدن او وسيله‌اى مىفرستيد ، و چون به منزل شما رسيد او را از همه بالاتر مىنشانيد و برتر مىشماريد .\r\nپروردگار جهان نيز در قرآن كريم براى كرامت و شرافت و برترى انسان به همين نكته‌ها توجه مىدهد :\r\n « و لقد كرمنابني آدم و حملنا هم فيالبرو البحرورزقناهم من الطيبات و فضلنا هم علي كثير ممن خلقنا تفضيلا »  « 3 » ( ما انسان‌ها را گرامى داشتيم ، و در زمين و دريا وسائل حمل و سوارى براى آنان مهيا كرديم و از آذوقه‌هاى پاك و نيكو به ايشان روزى داديم و آنان را بربسيارى از آفريدگان خود برترى عطا كرديم ) .\r\n\r\n\r\n","description":"","footnote":"\r\n( 1 ) - سوره‌ى انبياء آيه‌ى 105\r\n( 2 ) - سوره‌ى مائده آيه‌ى 32\r\n( 3 ) - سوره‌ى اسراء آيه‌ى 70\r\n","page_name":" 40 ","page_number":40},
  {"content":"\r\n\r\nاين آيه - همچنانكه آلوسى نيز در تفسير خود يادآور شده مربوط به همه‌ى انسانها است نه فقط مؤمنان و پرهيزكاران زيرا فرموده است « لقد كرمنابنيآدم » و نفرموده : ( لقد كرمنا المؤمنين ) .\r\nانسانهاى مؤمن و پرهيزكار از همه‌ى آفريدگان برترند حتى از فرشتگان . اميرمؤمنان على عليه السلام مىفرمايد : « المؤمن اعظم حرمه من الملك المقرب » « 1 » مؤمن از فرشته‌ى مقرب برتر و محترم‌تر است .\r\n« المؤمن اعظم حرمه من الكعبه » « 2 » مؤمن از كعبه محترم‌تر است .\r\nاينها نظر اسلام درباره‌ى انسان است ، و مسلما انسانى كه خود را چنين شريف و گرامى بداند ديگر حاضر نيست جنايتكار و متجاوز باشد ، زيرا براى ارتكاب ظلم و جنايت ، و گناه و خيانت ابتدا بايد آگاه يا ناخودآگاه - پاروى شخصيت خود بگذارد ، اگر انسان براى خود شخصيت ببيند نمىتواند متجاوز و جانى باشد .\r\nانسانى كه براى خود آزارى ، شرافت ، دانش ، برترى و . . . قائل است اسير هوى و هوس نمىشود ، تن به ذلت دزدى نمىدهد ، رذالت تقلب را برخود نمىپسندد ، در برابر طاغوتها به تواضع و كرنش نمىپردازد ، اگر انسانى جنايتكار و بىرحم است ، بخيل و لئيم است ، اسير غرائز حيوانى است ، به ديگران و سعادت ديگران بىتوجه است و . . . همه و همه براى آنست كه او از شرافت و كرامت خود غافل است ، از شخصيت خود خبر ندارد ، خود را شريف نمىداند و خود را آقا نمىبيند . . .\r\nاسلام تا آنجا كه ممكن است براى انسان رفعت و كرامت ، و احترام و شرافت قائل شده ، ولى متأسفانه دنياى روز و مكتبهاى چپ و راست نه تنها رفعتى براى انسان قائل نيست ، كه مىبينيم آدمى را « حيوانى كارمند » مىپندارد كه وظيفه‌اى جز « مصرف براى توليد و توليد براى مصرف » ندارد و همه‌چيزش خلاصه مىشود در خوردن ،\r\n\r\n\r\n","description":"","footnote":"\r\n( 1 ) - نهج‌البلاغه\r\n( 2 ) - «\r\n","page_name":" 41 ","page_number":41},
  {"content":"\r\n\r\nشهوتراندن و در نهايت جنگيدن براى همين منافع حيوانى ! !\r\nمگر سوسياليسم نمىگويد : ( هركس بايد به قدر قدرت كار كند و به مقدار حاجت مصرف نمايد روح ، اخلاق ، عفت و . . . دروغ است دين و قوانين آن براى تخدير افكار است ) ؟\r\nمگر نظام سرمايه‌دارى غربى پرورش دهنده‌ى فرويدها ، سارترها ، نيچه‌ها نيست ؟ و مگر غرب و سرمايه‌داريش مبلغ افكار اينها نيستند ؟\r\nو آنگاه مگر فرويد نمىگويد : ( اصل در همه‌ى غرائز و خواسته‌هاى آدمى ، غريزه‌ى جنسى است ) .\r\nو مگر سارتر نمىگويد : ( تشكيل خانواده غلط است )\r\nو مگر نيچه نمىگويد : ( عاطفه ، مهربانى و ترحم از ضعف است ) .\r\nفراموش نمىشود كه يك مهندس آلمانى انسان را از نظر مواد جسمى قيمت‌گذارى كرده گفته بود : ( يك انسان بيست مارك ارزش دارد ) و اين سخن ، ما را به ياد داستان تيمورلنگ بادلاك حمام انداخت كه تيمور از او پرسيده بود : « من چقدر ارزش دارم » دلاك گفته بود « قربان صدتومان » تيمور برآشفته بود كه : « احمق اين لنگ كه به خود پيچيده‌ام بيشتر از صدتومان مىارزد » و دلاك پاسخ داده بود : « بله قربان با لنگ حساب كردم »\r\nبراستى نيز همين‌طور است ، انسانى كه خود را نشناسد و ارزشهاى معنوى خود را فراموش كند از حيوانات نيز پست‌تر است و قرآن بر همين موضوع تأكيد مىفرمايد كه : ( ان شرالد و اب‌عندالله الصم البكم الذين لايعقلون ) . اگر بگوييم دنياى امروز نه تنها نظام مالى انسانها را به فساد كشيده ، كه خود انسان را نيز فاسد و بىارزش كرده است گزافه‌گويى نكرده‌ايم . دكتر سباعى استاد دانشگاه الازهر در كتاب « اشتراكيه الاسلاميه » گفتار جالبى دارد ، مىگويد :\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\n« نتيجه و فائده‌ى اسلام براى جامعه‌ى بشرى اين است :\r\n1 - بت‌پرستى ، تفرقه ، زندگى خشن و ناپاك ، عزلت و گوشه‌گيرى را از انسان گرفت و بجاى آن توحيد ، اتحاد ، زندگى پاك ، تمدن و نمونگى در تاريخ را به او داد .\r\n2 - مثل ابوجهل را از انسان‌ها گرفت و مانند علىبن‌ابيطالب را به آنها داد .\r\n3 - ظلم را بر دو عدالت را جايگزين آن ساخت .\r\n4 - سلطه و ستم قيصرها و كسرىها را برد و مواسات و مساوات آورد .\r\n5 - امپراطورى و شاهنشاهى را بر دو حكومت اسلامى آورد .\r\n\r\nاينها همه برخى از فوائد اسلام است ، اما سوسياليسم :\r\n1 - مىخواهد وحدت را ببرد و تفرقه بياورد .\r\n2 - عفت ، غيرت ، مردانگى و فضيلت را ببرد و فحشاء را شايع سازد و حتى عرض و ناموس افراد را براى همگان مباح و اشتراكى كند .\r\n3 - دين را از ميان بردارد و كفر و الحاد را جانشين آن سازد .\r\n4 - استقلال و سيادت را نابود و استثمار را برقرار كند .\r\n5 - قدرت اسلام را متلاشى سازد و ضعف و زبونى و تفرقه بر جامعه حكمفرما شود .\r\n6 - اتحاد ممالك اسلامى را به تفرقه و جنگ و جدال مبدل كند .\r\n7 - رهبرى محمدبن‌عبدالله صلىالله عليه و آله از ميان برود و رهبرى شيطان جايگزين آن شود .\r\n8 - روحانيت اسلام نباشد و ماديت سوسياليسم جاى آن را بگيرد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n9 - مسلمانان را خلع سلاح كند و آنان را بدون اسلحه در مقابل استثمارگران قرار دهد ، و بعبارت ديگر مىخواهد زمينه براى نفوذ كشورهايى چون شوروى و استثمار آنان فراهم سازد .\r\n10 - و بالاخره آزادى را سلب كند و به جاى آن بندگى و اسارت در برابر ديكتاتورى حزبى بوجود آورد .\r\nاينها برخى از نتايج سوسياليسم است .\r\nقرآن مىفرمايد :  قل هل‌يستوي الاعمي و البصيرام هل تستوي الظلمات و النور »  « 1 » بگو آيا كور و بينا و ظلمت و نور مساويند ؟ )\r\nو در جاى ديگر مىفرمايد : «  قل لايستوي الخبيث و الطيب و لواعجبك كثره الخبيث »  « 2 » .\r\n( بگو پليد و پاك يكسان نيستند هر چند بسيارى پليدان تو را بشگفت آورد » .\r\nفوائد و نتايج سيستم سرمايه‌دارى نيز براى جوامع اسلامى چنين بوده است :\r\n1 - معنويت مسلمانان را سلب كرد و به جاى آن ما ديگرى آورد .\r\n2 - عفت و غيرت را برد و بنام آزادى ، فحشا و بىبند و بارى را در ميانشان شايع ساخت .\r\n3 - آزادگى اسلامى را از آنان گرفت و روح غربزدگى را در آنان دميد و استثمارشان كرد ، و اين خود پست‌ترين اسارتهاست .\r\n4 - دين را برد و بىدينى و لامذهبى را رايج ساخت .\r\n5 - شهامت ، شجاعت و مردانگى را نابود كرد و ذلت و خود باختگى را جايگزين آن نمود .\r\n6 - فرهنگ اسلامى را از بين برد و به نام تمدن ، فرهنگ استعمارى را بر جوامع مسلمان تحميل كرد .\r\n\r\n\r\n","description":"","footnote":"\r\n( 1 ) - سوره‌ى رعد آيه‌ى 16\r\n( 2 ) - سوره‌ى مائده آيه‌ى 100\r\n","page_name":" 44 ","page_number":44},
  {"content":"\r\n\r\n7 - ثروتهاى عمومى را غارت كرد و در ازاى آن پادگانهاى نظامى بوجود آورد .\r\n8 - اتحاد و تفاهم ميان دولت و ملت را برهم زد و مشتى خائن و عامل استثمار را بر جوامع فرمانروا ساخت .\r\n9 - روحانيت قرآن را از جامعه كنار زد و به جاى آن فيلم‌هاى سكسى و مظاهر ديگر فساد و انحطاط را عرضه كرد .\r\n10 - انديشه و خرد را از جامعه بويژه جوانان گرفت و آنان را به سرگرميهاى پوچ و مخرب واداشت .\r\nاينها همه نمونه‌اى از ارمغانهاى غرب و نظام سرمايه‌دارى آن بود ، و آن هم ارمغان سوسياليسم و ماركسيسم كه بيان كرديم ، و در اين ميان دريغا مسلمانان و شگفتا از ايشان كه هنوز در خواب و غفلت باقى بمانند :\r\n چشم باز و گوش باز و اين عمى * وه عجب از چشم بندى خدا \r\n* * * نتيجه گرفتيم كه اسلام افرادى با شخصيت مىپرورد كه به شخصيت خويش آگاهى و اعتقاد دارند ، و چنين افرادى مستقل و آزادمنش و شرافتمندند ، و به تزكيه‌ى خود همت گماشته و صفات انسانى دارند و از ظلم و جنايت و گناه بر كنارند ، و خود را به رذائل اخلاقى آلوده نمىسازند .\r\nطبيعى است كه در ميان چنين افرادى نظام مالى ، عادلانه و مبتنى بر مواسات و گذشت و عواطف است ، و برمبناى اختلاف طبقاتى و بىعدالتى و ظلم و جنايت نيست .\r\n\r\n2 - آزادى\r\nآزادى ، واژه‌ى مقدسى است ، همچنانكه از نام « مادر » مهر و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nعاطفه مىريزد ، و مىتوان گفت اگر مهرو عاطفه مجسم شود يك « مادر » بوجود مىآيد ، از واژه‌ى آزادى نيز نور و عدالت پرتوافكن است ، و اگر نور و عدالت مجسم شود « آزادى » تجسم يافته است .\r\nآزادى خواسته‌ى همه‌ى انسانهاست ، و نيازى كه حتى جان در راه آن مىدهند حتى حيوانات نيز قيدوبند را دوست ندارند ، يك پرنده ، هرچند در قفس از او همه نوع نگهدارى و مواظبت و پذيرايى شود ، بارزهايى از قفس را ترجيح مىدهد .\r\nالبته حريت و آزادى از ديدگاه اسلام با آنچه راستيها و چپيها مىگويند متفاوت است .\r\nمكتب سرمايه‌دارى ، آزادى بىقيد و شرط قائل است ، اگر چه اين آزادى به رباخوارى و تمركز ثروت و فروش فيلمهاى سكسى و فسادانگيز و اشاعه‌ى فحشا منجر شود ، در اين نظام با آزادى مىتوان سلاحهايى كه جهانى را ويران مىكند ساخت و به يك عده جانى مثل صهيونيستها فروخت ، و براى فروش اسلحه و رواج بازار آن به جنگ و خونريزى دامن زد و . . .\r\nآيا اين‌گونه آزادى ، خود بندگى و عبوديت در برابر پول و ثروت نيست ؟ !\r\nآيا اين‌گونه آزادى ، بندگى ديگران نيست ؟ !\r\nآيا اين آزادى ، عاقلانه محسوب مىشود يا نادانى است ؟ و آيا انسانى است يا حيوانى ؟ !\r\nآيا اين آزادى است يا استثمار است ؟ !\r\nاز نظر اسلام اين‌گونه آزادى ، خود موجب بندگىهاى بسيار است . بندگى هوى و هوس بندگى شيطان ، بندگى مال و ثروت ، بندگى خيال و اوهام . . . مگرنه اين است كه ما از آزادى انسان سخن مىگوييم نه آزادى حيوانها ، ديوانه‌ها و . . .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nو مكتب كمونيسم مىگويد : ابتدا بايد خراب و سپس آباد كرد ، اول بايد ديكتاتورى حكمفرما شود پس از آن آزادى داد ، زيرا تا گامهايى برنداريم آزادى بدست نمىآيد :\r\n1 - الغاء مالكيت فردى 2 - اعطاء مالكيت به دولت 3 - اعمال ديكتاتورى براى ايجاد اجتماع يك طبقه‌اى .\r\nوقتى اين اصول به زور و جبر اجرا شد ، بتدريج حالت اجتماع‌گرايى در مردم پيدا مىشود و ديگر بدون زور و جبر ، بطور طبيعى آزادى حاصل مىشود و هر فرد به قدر قدرت كار مىكند و به ميزان حاجت برمىدارد . آنگاه ديگر نه تنها زور و ديكتاتورى نيست بلكه دولت هم نخواهد بود و مردم بطور خود كار اجتماع يك طبقه‌اى را اداره خواهند كرد . « 1 » اين فرضيه‌ى ماركسيسم ، خيلى به خوابهاى پريشان - و به تعبير قرآن « اضغاث احلام » شبيه است ، و به همين جهت تصور و تعبير آن آسان نيست ، زيرا اگر صرفاً يك « فرضيه » است ما هم فرضيه پيشنهاد مىكنيم :\r\n« طولى نمىكشد كه مردم از اين ديكتاتوريها ، استثمارها ، فريبها و دروغپردازيهاى شرق و غرب سر خواهند خورد ، و به اسلام گرايش پيدا مىكنند »\r\nفرق اين فرضيه با آن فرضيه‌ها اين است كه فرضيه‌ى آنان تفسير علمى ندارد ، ولى فرضيه‌ى ما وعده‌ى خدا است ، و سنتى از سنتهاى دستگاه عظيم آفرينش است ، و اين گونه سنتهاى الهى تغييرپذير نيست :\r\n « ونريدان نمن عليالذين استضعفوا في الارض و نجعلهم ائمه و نجعلهم الوارثين »  « 2 » .\r\n( ما مىخواهيم بر مستضعفان و محرومان در زمين منت نهيم و آنان را سرور و وارث زمين قرار دهيم ) .\r\n\r\n\r\n","description":"","footnote":"\r\n( 1 ) - المار كسيه و الاسلام\r\n( 2 ) - سوره‌ى قصص آيه‌ى 5\r\n","page_name":" 47 ","page_number":47},
  {"content":"\r\n\r\nدر اين فرضيه در مقدمه گفتيم كه غرائز انسان جزو فطرت او است و ممكن نيست آنچه فطرى انسان است ناخودآگاه عوض شود ، غرائز بايد تعديل شود ولى نابودى آنها ممكن نيست مگر آنكه فرشتگان به جاى انسان قرار گيرند و به اسم انسان جاى انسان خاكى را بگيرند ! ! بنابراين آزادى در سوسياليسم ، فعلا چيزى جز خفقان و ديكتاتورى نيست ، و بيچاره انسانهايى كه بايد اين ديكتاتورى استالينى را تحمل كنند تا با اين وعده‌ى پوچ در آينده به آزادى برسند كه نمىرسند .\r\nو اينك آزادى از ديدگاه اسلام :\r\nپيشتر گفتيم كه قرآن مىفرمايد : اسلام آمده است تا تحميلها ، اسارتها و بندها را بردارد . . .\r\n« ويضع عنهم اصرهم والاغلال التي كانت عليهم » .\r\nبنابراى\r\nن آزادى با معناى واقعى و گسترده‌ى خود مورد تأييد اسلام است .\r\nآزادى از ديدگاه اسلام ابعاد مختلفى دارد كه مورد بررسى قرار مىدهيم تا امتياز اسلام از ساير مكتبها آشكار شود :\r\n1 - آزادى اقتصادى : از نظر اسلام ، افراد در انتخاب شغل ، انتخاب توليد و توزيع آزادند و كارشان و درآمدشان بخودشان تعلق دارد و مىتوانند به هر كارى كه مايلند اقدام نمايند و درآمد را در هر مصرفى كه دلخواهشان است صرف نمايند ، تنها به اين شرط كه در چارچوب قوانين اسلام باشد . اين شرط در واقع منحصر به اسلام نيست ، و همه‌ى خردمندان براى آزادى نظير چنين شرطى را قائلند .\r\nمثلا صاحب يك اتومبيل آزاد است از وسيله‌اى خود هر استفاده‌اى بكند به شرط آنكه قوانين رانندگى را مراعات كند . و مسلماً اگر اين شرط در ميان نباشد آزادى نخواهد بود بلكه بنام آزادى هرج و مرج\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nحكمفرماست .\r\nبعبارت ديگر ، انسانها در امور اقتصادى آزادند به آزادى انسانى و خردمندانه ، نه با آزادى سفيهانه . اقتصادى كه بر خلاف عقل و منطق باشد با آزادى انسانى همراه نيست بلكه آزادى سفيهانه و بىمنطق بر آن حكمفرماست ، و مسلما به فساد و تباهى انسان مىانجامد .\r\nبه همين جهت اسلام مىگويد انسان آزادى اقتصادى دارد ، ولى اتراف و عياشى ، اسراف و تبذير ، و ولخرجى ممنوع است ، زيرا آزادى اين كارها سفيهانه و شيطانى است و اين گونه آزادى خلاف قانون اسلام و خلاف عقل و خلاف فطرت است .\r\nآنچه را اسلام امضاء مىكند آزادى در چارچوب قانون و عقل و فطرت است و اگر جز اين باشد به هلاكت و تباهى انسان منجر مىشود . خداوند مىفرمايد :\r\n « و اذا اردنا ان نهلك قريه امرنامترفيها قفسقوافيها فحق عليها القول فدمرنا هاتدميرأ . . .  « 1 » » وقتى عياشى و اتراف در جايى بسيار شد ، عذاب و هلاكت براى آنجا حتمى است .\r\nانسان آزادى اقتصادى دارد به شرط آنكه به عفت عمومى لطمه‌اى نداشته باشد ، براى جامعه و فضائل اخلاقى زيان‌بخش نباشد .\r\nبنابراين تهيه و فروش فيلمهاى سكسى و بدآموز ، تبليغ امور شهوت‌انگيز ، قمار ، فروش مسكرات ، ساختن مواد مخدر مثل هروئين و . . . ممنوع است ، اينها همه منافى با عقل و فطرت و قوانين اسلام است .\r\nبطور خلاصه ، آزادى اقتصادى در سايه‌ى قانون ، اخلاق و عقل ، مورد تأييد اسلام است .\r\n2 - آزادى اجتماعى : از ديدگاه اسلام انسان در آداب و رسوم اجتماعى خود آزاد است مىتواند هر كسى را مايل است به همسرى\r\n\r\n\r\n","description":"","footnote":"\r\n( 1 ) - سوره‌ى اسراء آيه‌ى 16\r\n","page_name":" 49 ","page_number":49},
  {"content":"\r\n\r\nانتخاب كند . مىتواند در هرجا كه دلخواه اوست مسكن نمايد ، هر طوركه مىخواهد لباس بپوشد ، با هركس مايل است معاشرت داشته باشد و . . .\r\nولى همه‌ى اينها با همان شرط عقلى همراه است كه بايد در چارچوب قانون باشد ، بنابراين بدستاويز آزادى اجتماعى نمىتواند شخصيت خود را لكه‌دار سازد و مثلا به هيپىگرى بگرايد و نمىتواند به عفت عمومى و عفت شخصى خود لطمه وارد سازد و مثلا بىلباس در اجتماع ظاهر شود و حتى حق ندارد آگاه يا ناخودآگاه خود را و سعادت خود را به خطر اندازد و مثلا با دوستى منحرف معاشرت كند ، اسلام همه‌ى اين امر و نظاير آنها را ممنوع ساخته است .\r\n3 - آزادى فكرى : اسلام انديشيدن و تميز دادن و آموختن را براى همه‌ى افراد جامعه چه مرد و چه زن ، چه شهرى و چه دهاتى نه تنها جايز بلكه لازم و واجب شمرده است ، و از غفلت و نادانى بشدت منع فرموده ، آموختن و بدين‌وسيله انديشه‌ى خود را روشن و جان خود را كمال بخشيدن ، از ديدگاه اسلام محدود به افراد خاصى نيست : « طلب العلم فريضه لكل مسلم » « 1 » و محدود به مكان ويژه‌اى نيست : « اطلبوالعلم و لوبالصين » « 2 » و محدود به زمان مخصوصى نيست : « اطلبوا العلم من المهد الي اللحد » « 3 » و حتى محدود به اين نيست كه از افراد با ايمان كسب علم كنيم و از غير مسلمانان و مؤمنان نياموزيم :\r\n« اطلبوا العلم ولومن‌المشرك » « 4 » اسلام ، آنان را كه نمىانديشند و تعقل نمىكنند و كوركورانه مقلد ديگرانند و خود ره به جايى نمىبرند محكوم و مردود مىشمارد :\r\n« افلايتدبرون القرآن ام‌علي قلوب اقفالها » « 5 » ( آيا در قرآن نمىانديشند و يا بر دل و شعورشان قفل زده شده است ) .\r\nو در جاى ديگر : « . . . انا وجدنا آبائنا عليامه و انا علي آثارهم\r\n\r\n\r\n","description":"","footnote":"\r\n( 1 ) - كافى ج 1\r\n( 2 ) - «\r\n( 3 ) - «\r\n( 4 ) - «\r\n( 5 ) - سوره‌ى محمد ( ص ) آيه‌ى 24\r\n","page_name":" 50 ","page_number":50},
  {"content":"\r\n\r\n مقتدون »  « 1 » ( آنان مىگفتند : ما پيرو پدران خود هستيم و به راهى كه آنان رفته‌اند مىرويم و به آنان اقتدا كرده‌ايم ) .\r\nاسلام كسى را از انديشيدن و آموختن باز نمىدارد و تحميل عقيده را جايز نمىشمارد ، اين‌ها كار كسرىها ، پايها ، و كشيشان مسيحى قرون‌وسطى بودنه كار اسلام ، آنان بودند كه محكمه‌ى تفتيش عقايد داشتند ، وهزاران نفر را بجرم كسب علم و بجرم تفكر و تعقل شقه كردند ، سوزاندند ، خفه ساختند و . . .\r\nبه همين جهت است كه بيشتر علوم دينى ، فلسفى ، طبيعى ، اجتماعى ، سياسى ، روانشناسى و . . . از اسلام و مسلمانان سرچشمه گرفته است ، و همه‌ى محققان و مورخان نيز معترفند كه غرب تمدن عملى خود را مرهون اسلام است .\r\nالبته بايد توجه داشت كه باز اين آزادى در اسلام مشروط است و بايد در چارچوب عقل و فطرت و قانون باشد . يعنى مثلًا مطالعه‌ى كتابهاى گمراه كننده براى مردمى كه در سطح پائينى از آگاهى و دانش هستند ، تبليغات ضددين در ميان عوام كه قدرت تشخيص علمى ندارند و مىتوان آنان را فريفت ، انتشار فرهنگ ضد ملى و ضد دينى ، انتشار كتابهاى فريبنده در جامعه‌ى اسلامى از نظر اسلام ممنوع است ، زيرا اينها همه براى جان افراد همان مسموميتى و خطرى را دارد كه هروئين براى جسم افراد اجتماع ، بنابراين چاره‌اى جز جلوگيرى از آنها نيست ، و اين جلوگيرى و مخالفت با آزادى فكرى بمفهوم واقعى آن منافات ندارد ، زيرا همچنانكه در آزادى اقتصادى و اجتماعى گفته شد ، آزادى تا آنجا مطلوب است كه زيان بخش فرد و اجتماع نباشد و آزادى فكرى نيز در اسلام تا آنجا جايز است كه به اسلام و انسانيت و جامعه‌ى اسلامى لطمه‌اى نداشته باشد ، و ديگران مىبايد حرف خود را در مجمع‌هاى علمى در ميان\r\n\r\n\r\n","description":"","footnote":"\r\n( 1 ) - سوره‌ى زخرف آيه‌ى 23\r\n","page_name":" 51 ","page_number":51},
  {"content":"\r\n\r\nبگذارند و متخصصان با انصاف پيرامون آن به بحث بپردازند .\r\n4 - آزادى سياسى : انسان مىتواند انتقاد كند و اگر راه صحيحى بنظرش مىرسد و در روش ديگران عيب و نقصى مىبيند تذكر دهد .\r\nانسان مىتواند در كارهاى دولت دخالت كند و نواقص را بگويد ، و اگر كارهاى دولت مطابق با عقل و شرع نباشد سرپيچى نمايد . . .\r\nانتقاد كه وسيله‌ى تكامل است در اسلام آزاد بلكه واجب است ، زيرا انتقاد خود از مصاديق امر بمعروف و نهى از منكر است ، و بخواست خدا بعداً از آن سخن خواهيم گفت .\r\nاما آنچه لازم است يادآورى شود اين است كه انتقاد با منفىبافى ، لجاجت ، تعصب ، توطئه و اخلال تفاوت دارد ، كسى كه انتقاد مىكند بايد روشن‌بين ، خيرخواه ، و اصلاح‌طلب باشد ، و راه درست از نادرست بشناسد و با دليل نادرست را رد كند و درست را با برهان ارائه دهد ، و نظرى جز اصلاح نداشته باشد . ولى اگر صرف اظهار سليقه باشد يا بخواهد كارشكنى كند و يا منظورش سرزنش و بدنام ساختن ديگران باشد ، نام آن انتقاد نيست ، جهل و نادانى ، و توطئه و اخلال ، و عيب‌جويى و بدنامى ديگران است ، و اينها نه تنها جايز نيست بلكه از نظر اسلام جرم است .\r\nبنابراين آزادى سياسى جزو قوانين اسلام است به شرط آنكه انتقاد باشد نه جهل و لجاجت و منفىبافى و توطئه و سرزنش و بدنام ساختن ديگران .\r\n5 - آزادى عبادى : اين آزادى از ويژگيهاى اسلام است و موضع اسلام را از ساير مكتبهاى دموكرات مشخص مىسازد ، زيرا مكتبهاى دموكرات كم‌و بيش و همراه با افراط و تفريط از آزاديهاى چهارگانه گذشته سخن گفته‌اند ، مكتب سرمايه‌دارى مدعى است كه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nزيربنايش آزادى سياسى - آزادى فكرى - آزادى فردى - آزادى اقتصادى است ، و البته خالى از افراط و تفريط نيست و ما قبلًا از برخى نواقص آن سخن گفتيم . اما چيزى كه اسلام را از ديگر مكتبها ممتاز مىسازد « آزادى عبادى » است ، اسلام انسان را آزاد مىداند و جائز نمىشمارد كه هيچ‌كس و هيچ‌چيز را جز خدا عبادت و پرستش كند ، و تواضع و خاكسارى در برابر غيرخدا را شرك و گناه عظيم مىداند و جائز نمىداند كه انسان از كسى يا چيزى استمداد نمايد و او را در تأثير مستقل بشمارد ، دستيازى به علل و اسباب ظاهرى در زندگى كاملا لازم است ولى مسلمان بايد بداند كه اين اسباب و علل واسطه و وسيله‌اند و مستقل نيستند :\r\nديده مىخواهم سبب سوراخ كن تا سبب را بركند از بيخ و بن\r\nاين نوع آزادى ، سرلوحه‌ى اسلام است ، و اسلام بدان دستور داده است و در حساس‌ترين مواقع ، يعنى در نماز بايد در پيشگاه خداوند متعال اعلام كنيم : « اياك نعبد و اياك نستعين » فقط تو را مىپرستيم و تنها از تو يارى مىجوئيم .\r\nشعار اسلام « لااله‌الاالله » نيز به ما همين آزادى را مىآموزد ، يعنى ( مؤثر قابل ستايش و پرستش جز خدا نيست ) ، اين آزادى در اصطلاح علم كلام « توحيد عبادى » و « توحيد افعالى » ناميده مىشود ، مسلمان بايد در اعتقاد و عمل ، به آن معتقد و عمل كننده باشد .\r\nاسلام پيروى هوى و هوس را شرك مىداند :\r\n« افرأيت من اتخذالهه هواه واضله‌الله علي علم » « 1 » ( آيا ديدى آن را كه هوى و هوس خود را بخدايى گرفته است ، و خداوند نيز او را با دانايى گمراه ساخت » .\r\nاسلام پيروى شيطان را شرك مىداند :\r\n« الم اعهداليكم يا بنيآدم الاتعبد واالشيطان انه لكم عدو\r\n\r\n\r\n","description":"","footnote":"\r\n( 1 ) - سوره‌ى جائيه آيه‌ى 23\r\n","page_name":" 53 ","page_number":53},
  {"content":"\r\n\r\n مبين »  « 1 » ( فرزندان آدم آيا از شما پيمان نگرفتم كه شيطان را نپرستيد ، همانا شيطان دشمن آشكار شماست ) .\r\nاسلام فروتنى و خاكسارى در برابر طاغوتها ، دشمنان دين و دشمنان خدا را شرك مىداند :\r\n « والذين اجتنبواالطاغوت ان يعبدوها و انابواالي الله لهم البشري »  « 2 » ( آنان كه از پرستش طاغوت سرباز زدند و بسوى خدا بازگشتند ، برايشان بشارت و مژده‌ى سعادت است ) .\r\nاسلام مستقل پنداشتن اسباب و علل ظاهرى را شرك مىداند و تأثير مستقل و اعتماد را ويژه‌ى ذات مقدس خداوند مىشمارد :\r\n « واليه يرجع الامر كله فاعبده و توكل عليه »  « 3 » ( بازگشت همه‌چيز بسوى خداست ، پس او را پرستش كن و بر او تكيه و توكل نما ) .\r\nيعنى همه‌ى وسيله‌ها و تأثير هر چيز از اوست ، بنابراين اعتماد و توكل به غير او ، و فروتنى و خاكسارى در پيشگاه جز او ، و استمداد و يارى خواستن از ديگران مستقل از خدا ، شرك است .\r\nاسلام مىخواهد پيروانش دلبسته و دربند چيزى حتى عادات و رسوم اجتماعى نباشند زهدى كه در اسلام سفارش شده به همين معناست :\r\n غلام همت آنم كه زير چرخ كبود * از آنچه رنگ تعلق پذيرد آزاد است \r\nاسلام ، مسلمان را از آنچه « رنگ تعلق » دارد آزاد مىسازد جز تعلق به خدا :\r\n « انا الي ربنا راغبون »  « 4 » ( ما فقط به پروردگار خود دلبستگى و رغبت داريم ) .\r\n « صبغه‌الله و من احسن من‌الله صبغه »  « 5 » ( . . . رنگ‌آميزى الهى ، و كيست كه از خداوند نيكوتر رنگ‌آميزى كند ) .\r\nيعنى بهتر از تعلق به خدا تعلقى نيست ، بهتر از راه و روش\r\n\r\n\r\n","description":"","footnote":"\r\n( 1 ) - سوره‌ى يس آيه‌ى 60\r\n( 2 ) - سوره‌ى زمر آيه‌ى 17\r\n( 3 ) - سوره‌ى هود آيه‌ى 123\r\n( 4 ) - سوره‌ى توبه آيه‌ى 59 و سوره‌ى قلم آيه‌ى 32\r\n( 5 ) - سوره‌ى بقره آيه 133\r\n","page_name":" 54 ","page_number":54},
  {"content":"\r\n\r\nخدا ، راه و روشى نيست ، دلبستگى فقط و فقط بايد به خدا باشد نه به غير او .\r\nآرى ، انسانى آزاد است كه بر هوى و هوس خود ، و بر عادات و رسوم چيره باشد و فريفته‌ى زرق و برق‌ها نشود ، انسانى كه اسير هوس ، و ذليل خواهشهاى نفسانى و برده‌ى شيطان و خاكسار طاغوت است ، انسانى كه غربزده يا شرق‌زده و خودباخته در مقابل ديگران است ، انسانى كه هوش و گوشش در برابر پول و ثروت و . . . از كار مىافتد . . . از نظر اسلام مؤمن نيست ، مشرك است ، آزاد نيست ، بنده است . . . و اين امتياز اسلام در برابر ديگر راه و روشهاست ، و همين يكى از پايه‌هاى اقتصاد اسلامى است .\r\nاسلام ، سيستم سوسياليسم را محكوم مىكند زيرا در آن « آزادى » هيچ معنايى ندارد ، سوسياليسم محكوم به فناست ، زيرا مخالف فطرت است ، فطرت انسانها ديكتاتورى را محكوم مىكند ، و از نظر قرآن و تجربه و تاريخ محكوم به زوال است .\r\nديكتاتورى سوسياليسم مانند ديكتاتورى فرعونها و طاغوتها و ديكتاتورى در قرون وسطى و . . . بىنتيجه است ، بىمعنى است ، دوام نخواهد يافت . . . ممكن نيست از خار و خس بتوان ميوه و گل چيد ، و ممكن نيست نتيجه‌ى ظلم و ستم ، مساوات و عدالت باشد ، اين گونه فرضيه‌ها از توهم و تخيلل و عوامفريبى سرچشمه مىگيرد ، قرآن مىفرمايد :\r\n « ان للذين ظلموا ذنوبا مثل ذنوب اصحابهم فلايستعجلون »  « 1 » ( همانا بهره‌ى آنان كه ستم كردند چون ديگران - نظاير ايشان - است ، عجله نكنند ) .\r\nبيدادگرى سوسياليسم مانند بيدادگرى زمين‌خواران قرون وسطى است و چيزى نظير انقلاب كبير فرانسه را بدنبال خواهد داشت .\r\n\r\n\r\n","description":"","footnote":"\r\n( 1 ) - سوره‌ى ذاريات آيه‌ى 60\r\n","page_name":" 55 ","page_number":55},
  {"content":"\r\n\r\nاسلام سيستم سرمايه‌دارى را نيز محكوم مىكند ، زيرا مكتب سوسياليسم اگر بر پايه‌ى عدالت نيست و در هرچيز تفريط مىكنند ، سرمايه‌دارى هم بر پايه‌ى افراط بنا شده ، و اين نيز محكوم به زوال و فناست .\r\nآزادى اقتصادى در سرمايه‌دارى ، بازگشتى است به تجاوز و استبداد و ستم ، و به بىبند و بارى و اشاعه‌ى فساد و فحشا ، بازگشتى است به استثمار و اختلاف طبقاتى ، و محروميت مستضعفان آزادى فردى و فكرى در سيستم سرمايه‌دارى ، آزادى سفيهانه‌اى است ، و نتيجه‌ى مستقيم آن اشاعه‌ى فحشا و فساد ، الحاد و ناامنى و پديده‌هايى چون هيپىگرى و . . . است .\r\nآزادى سياسى در سرمايه‌دارى ، سيطره‌ى صهيونيسم را بر ممالك غربى و بويژه امريكا ببار آورده است .\r\nچنين آزادى ، كه موجب پديده‌هايى چون مكتب سوسياليسم ، مكتب فرويد ، مكتب نيچه مكتب سارتر ، مكتب صهيونيسم گردد ، آزادى نيست ، خود گم كردگى است ، بىبندوبارى و ديكتاتورى و استبداد است ، موجب شكاف طبقاتى و اشتعال آتش جنگ و خونريزى ، و تفرقه و استثمار است . . .\r\nآزادى بگونه‌اى كه مورد نظر اسلام است ، يكى از اصول و پايه‌هاى نظام اقتصادى آن است و اگر دنياى روز به آن سرفرود آورد ، ظلم و تجاوز ، فقر فردى و عمومى و اختلاف طبقاتى ، فردگرايى ، ماديگرى و پول‌پرستى ، جنگ و خونريزى و استثمار و . . . از جهان رخت بر مىبندد و تمدن انسانى بر بشريت سايه مىافكند . س\r\n\r\n3 - مواسات\r\nاسلام دو قانون شبيه به يكديگر دارد كه بر هر دو نيز تأكيد\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبسيار شده است :\r\n1 - قانون مساوات : يعنى قوانين اسلام اعم از عبادى ، معاملى ، سياسى ، اجتماعى ، جزائى و . . . مربوط به همه‌ى افراد است . همچنانكه بر همه‌ى امت نماز واجب است ، بر پيامبرگرامى اسلام ( ص ) نيز واجب است ، رعايت قوانين تجارت ، داد و ستد ، و ديگر چيزها همچنانكه بر هر مسلمانى لازم‌الرعايه است برفردى چون پيامبر نيز لازم است . . .\r\n2 - قانون مواسات : يعنى همه‌ى امت اسلام همچون يك بدن واحد و هر فرد عضوى از اين پيكره است .\r\nبنابراين بايد رنج هر فرد رنج همه و راحت هر عضو راحتى همه‌ى اعضا محسوب شود ، امام صادق عليه السلام مىفرمايد\r\n: « المؤمن اخ المؤمن كالجسد الواحد ، ان اشتكي شيئامنه وجد الم ذلك في سائر جسده » « 1 »\r\n( مؤمن برادر مؤمن است و هر دو عضو يك بدنند ، اگر عضوى ناراحت شود رنج آن به ديگر اعضاء سرايت مىكند ) .\r\nنظاير اين روايت در روايات اهل‌بيت عليهم‌السلام بسيار است و شيعه و سنى آنها را نقل كرده‌اند و بقدرى است كه اگر جمع‌آورى شود خود كتاب مفصلى مىشود . سعدى نيز مضمون همين روايات را با شيوايى به شعر در آورده است :\r\n بنى آدم اعضاى يكديگرند * كه در آفرينش زيك گوهرند\r\nچو عضوى به درد آورد روزگار * دگر عضوها را نماند قرار\r\nتو كز محنت ديگران بىغمى * نشايد كه نامت نهند آدمى \r\n« من اصبح لايهتم بامورالمسلمين فليس بمسلم » « 2 »\r\n( آنكه همواره در امور مسمانان كوشا نباشد مسلمان نيست ) .\r\nاين قانون تنها به اقتصاد مربوط نمىشود بلكه شامل همه‌ى شؤون و امور مسلمانان است بايد در امور فرهنگى ، مالى ، حقوقى ، فردى ، اجتماعى و . . . مراعات يكديگر را بنمايند ، رسول اكرم\r\n\r\n\r\n","description":"","footnote":"\r\n( 1 ) - اصول كافى ج 2 ص 166\r\n( 2 ) - اصول كافى ج 2 ص 163\r\n","page_name":" 57 ","page_number":57},
  {"content":"\r\n\r\nصلىالله‌عليه و آله و سلم به بهترين وجهى اين موضوع را بيان فرموده است كه\r\n: « كلكم راع و كلكم مسؤول عن رعيته » « 1 »\r\n( همه‌ى شما نگهبان امت اسلامى و همه‌ى شما در اين نگهبانى مسؤوليد ) .\r\nروح تعاون و رسيدگى به امور ديگران در هر فردى بايد باشد ، قرآن شريف و پيامبر و خاندان گرامى او ، بر اين موضوع بسيار تأكيد كرده‌اند :\r\n« معلىبن خنيس » مىگويد به ششمين پيشوا ، امام صادق عليه السلام عرض كردم مسلمان بر مسلمان چه حقى دارد ؟ فرمود :\r\n« سبع حقوق واجبات ما منهن حق‌الا و هو عليه واجب ان‌ضيع منها شيئا خرج من ولايه‌الله وطاعته و لم يكن‌لله فيه من نصيب ، قلت له جعلت فداك ، ماهي ، قال يا معلي اني عليك شفيق‌اخاف ان تضيع ولاتحفظ و تعلم ولا تعمل ، قلت له‌لاقوه‌الابالله ، قال ايسرحق منها ان تحب له ما تحب لنفسك و تكره‌لنفسك ، والحق الثاني ان تجتنب سخطه و تتبع مرضاته و تطيع امره ، و الحق‌الثالث ان تعينه بنفسك و مالك ولسانك ويدك و رجلك ، والحق‌الرابع ان تكون عينه و دليله و مرآته والحق‌الخامس ان لاتشبع ويجوع ولاتروي و يظمأ ولاتلبس و يعري ، والحق السادس ان‌يكون لك‌خاد ماوليس لاخيك خادم فواجب ان تبعث خادمك فيغسل ثيابه ويصنع طعامه و يمهدفراشه ، والحق السابع ان تبرقسمه و تجب دعوته و تعود مريضه و تشهد جنازته و اذاعلمت ان‌له‌حاجه تبادره‌الي قضائها ولاتلجئه ان يسألكها و لكن تبادر مبادره فاذا فعلت ذلك وصلت ولايتك بولايتا وولايته بولايتك » « 2 »\r\n( فرمود هفت حق لازم است كه هريك را مراعات نكند از سرپرستى خدا و اطاعت او بيرون رفته است ، و از خدا بهره‌اى در او نيست ، گفتم فداى توشرم آنها كدامند ، فرمود : معلى من برتو مهربانم ،\r\n\r\n\r\n","description":"","footnote":"\r\n( 1 ) - بحارالانوار\r\n( 2 ) - اصول كافى ج 2 ص 169\r\n","page_name":" 58 ","page_number":58},
  {"content":"\r\n\r\nمىترسم آنها را نگاهبانى و مراعات نكنى و بياموزى ولى عمل ننمايى ، عرض كردم از خداوند توفيق عمل مىخواهم ، فرمود : آسانترين اين حقوق آنست كه آنچه براى خود دوست دارى براى او دوست بدارى و آنچه بر خود نمىپسندى بر اونپسندى ، و حق دوم آنكه او را خشمگين نسازى و رضايت او را بجويى و فرمانش را اطاعت كنى ، حق سوم آنكه او را با تمام وجود يارى كنى ، و با مالت و زبانت و دست و پايت . حق چهارم آنكه چشم او ، و راهنماى او ، و آئينه‌ى اوباشى ( اگر عيبى دارد با مهر و دوستى به او گوشزد كنى پيش از آنكه دشمن با سرزنش به او بگويد ) . حق پنجم آنكه تو سير نباشى و او گرسنه باشد ، تو سيراب نباشى و او تشنه بماند ، و تو پوشيده نباشى و او برهنه باشد . حق ششم آنكه اگر تو خدمتكارى دارى و برادر دينى تو ندارد ، لازم است خدمتكارت را بفرستى تالباس او را بشويد و غذايش را آماده سازد و خانه‌اش را نظافت كند . حق هفتم آنكه هديه‌اى او را بپذيرى و گرامى دارى ، و اگر تو را دعوت كرد اجابت نمايى و اگر بيمار شد عبادت كنى ، و اگر فوت كرد به تشييع جنازه‌اش به روى ، و اگر دريافتى كه نيازى دارد پيش از آنكه با تو در ميان بگذارد به رفع آن اقدام كنى و اين كار را وانگذارى تا او از تو بخواهد ، بلكه پيش از خواستن او در برآوردن نيازش بكوشى اگر اين حقوق را مراعات كردى پيونددوستى را با يكديگر استوار داشته‌ايد . )\r\nنبايد گمان كنيم كه اين دستورات صرف آمال و آرزو و فقط يك ايده‌آل است ، و نبايد تصور شود كه اينها يك سلسله امور اخلاقى است ، اينها روش هميشگى پيامبراكرم ( ص ) و ائمه‌ى طاهرين ( ع ) و ياران راستين ايشان بوده است .\r\nقرآن كريم نيز بر همين روش پسنديده شهادت مىدهد : « ويطعمون‌الطعام عليحبه مسكينا و يتيما و اسيرا ، انما نطعمكم لوجه\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nالله‌لانريد منكم جزأ ولاشكورا » « 1 » ( غذاى مورد حاجت خود را به فقير و يتيم و اسير مىدهند و مىگويند فقط بخاطر خدا شما را اطعام كرديم و براين كار از شما پاداش و تشكرى نمىخواهيم ) .\r\nو در جاى ديگر در تعريف ياران پيامبر ( ص ) مىفرمايد :\r\n « والذين تبؤ واالداروالايمان من قبلهم ، يحبون من‌ها جراليهم ولايجدون فيصدورهم حاجه مما اوتواويؤثرون عليانفسهم ولو كان بهم خصاصه و من يوق شح نفسه فاولئك هم المفلحون »  « 2 » ( آنان كه خانه دارند و از پيشتر ايمان آورده‌اند ، كسانى را كه بسويشان هجرت كرده‌اند دوست مىدارند ( و از آنان پذيرايى و نگهدارى مىكنند ) و هيچ كراهتى از اين كار ندارند ، بلكه آنان را برخود مقدم مىدارند و حتى در آنچه مورد علاقه‌ى خودشان است ايثار مىكنند ، آرى آنكه تنگ نظرى و بخل را از خود دور سازد رستگار است . )\r\nتاريخ زندگى ائمه‌طاهرين ( ع ) نيزگواه آنست كه آن بزرگواران شبها به بسيارى از فقرأ رسيدگى مىكردند بدون‌آنكه شناخته شوند ، و تنها پس از فوت آن گراميان ، وسيله‌ى بستگان نزديك و يا به جهت بىسرپرست ماندن فقرا ، جامعه از انفاق شبانه‌ى آنان آگاه مىشد . « 3 » اصولا صدقه و رسيدگى به ديگران در قرون‌گذشته‌ى اسلام كاربرد وسيعى داشت ، « شاطبى » در « موافقات » مىنويسد : مسلمانان در كار و كسب خويش جديت و مهارت داشتند و اين براى پس‌انداز و ثروت‌اندوزى نبود ، بلكه با درآمد خود به ديگران رسيدگى مىكردند ، فقير در ميان آنان بود ولى فقر و مستمندى ديده نمىشد ، آنان در كارهاى اقتصادى خود به سود كمى قناعت مىورزيدند ، و در واقع همه كارگزار و خيرخواه هم بودند .\r\n« غزالى » در « احياءالعلوم » مىگويد بازرگانى از كوفه گندمى به\r\n\r\n\r\n","description":"","footnote":"\r\n( 1 ) - سوره‌ى دهر آيه‌ى 9\r\n( 2 ) - سوره‌ى حشر آيه‌ى 9\r\n( 3 ) - روايات بابهاى صدقه از كتاب وسائل ج 4\r\n","page_name":" 60 ","page_number":60},
  {"content":"\r\n\r\nبصره فرستاد ، همكار او كه كالا را در بصره مىفروخت ، گندم را چند روزى به اميد سود بيشتر نگاهداشت و سود بيشتر هم بدست آورد و براى دوست خود به كوفه فرستاد . بازرگان كوفى از احتكار همكار خود آگاه شد و نامه‌اى چنين به دو نوشت : « اى جنايتكار مىخواهى با پول مرا و خودت را دوزخىسازى ، پولها را بازگردانم ، آنها را در راه خدا انفاق كن تا پروردگار از گناه من و تو در گذرد . من شنيده‌ام كه پيامبراكرم ( ص ) فرموده است كلمه‌ى « لااله‌الاالله » خشم خدا را باز مىدارد و به مسلمان سرورى مىبخشد به شرط آنكه فريب دنيا را نخورد و هرگاه منفعت دنيا و سعادت آخرت با هم سازگار نبود ، براى آخرت از دنيا چشم بپوشد ) .\r\nمعلوم نيست برخى از جوانان كه به مكاتبى چون سوسياليسم روى مىآورند آيا از اسلام و نظام اقتصادى آن بىخبرند ؟ ! اگر چنين است بايد بگوييم اين شعر حافظ شيراز را مصداق تازه‌اى بخشيده‌اند كه :\r\n سالها دل طلب جام جم از ما مىكرد * آنچه خود داشت زبيگانه تمنا ميكرد \r\nو يا آنچه از برخى مسلمان نمادها ديده مىشود در ايشان عقده آفريده است ؟ !\r\nخداوند مىفرمايد :  « وانفقوا فيسبيل‌الله ولا تلقوا بايديكم اليالتهلكه »  « 1 » ( اى ثروتمندان فقر فردى و اجتماعى را از ميان برداريد و بدست خود خويشتن را در هلاكت نيفكنيد ) يعنى فقرها چه فردى و چه اجتماعى عقده آفرين است ، و چون متراكم شد خطرناك مىشود ، كه گفته‌اند : « پشه چو پر شد بزند پيل را » .\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 195\r\n","page_name":" 61 ","page_number":61},
  {"content":"\r\n\r\n\r\n4 - تهذيب اخلاق\r\nتهذيب اخلاق در اسلام از مهمترين هدفهاست و خود از پايه‌هاى محكم اقتصاد اسلامى نيز محسوب مىشود .\r\nاگر آنچه پيامبر و ائمه‌ى طاهرين صلىالله عليه و عليهم اجمعين ، درباره‌ى اخلاق فرموده‌اند يك جا جمع‌آورى شود بىترديد افزون بر چندين جلد خواهد شد ، و پيشتر نيز گفتيم كه بيشتر قرآن شريف هم مستقيم يا غيرمستقيم به همين موضوع مربوط مىشود .\r\nقرآن گاه مستقيما علت بعثت پيامبر ( ص ) را تهذيب نفس معرفى مىكند :\r\n « هوالذي بعث فيالاميين رسولا منهم يتلوعليهم آياته ويزكيهم و يعلمهم الكتاب و الحكمه و ان كانوا من قبل لفي ضلال مبين »  « 1 » ( او است خدايى كه پيامبرى از خود مردم فرستاد تا آيات او را برآنان بخواند و مهدبشان سازد و به آنان قرآن و معارف بياموزد ، و همانا پيشتر در گمراهى آشكارى بودند ) .\r\nو در جاى ديگر سعادت جاودان را مرهون تهذيب نفس مىداند :\r\n « يوم لاينفع مال و لابنون الا من اتيالله بقلب سليم »  « 2 » ( در رستاخيز مال و فرزندان سودى نمىبخشد و نجات از آن كسى است كه دلى پاك و برى از صفات رذيله داشته باشد ) .\r\nو در جاى ديگر ، خداى متعال پس از يازده سوگند كه تأكيد بسيار را مىرساند مىفرمايد .\r\n « قد افلح من زكيها و قد خاب من دسيها »  « 3 » ( مسلما رستگار كسى است كه جان خويش مهذب ساخته و زيان كرده و بدبخت كسى است كه آلوده و نامهذب باشد ) .\r\nو باز مىفرمايد : « ان السمع و البصر والفؤاد كل اولئك كان عنه\r\n\r\n\r\n","description":"","footnote":"\r\n( 1 ) - سوره‌ى جمعه آيه‌ى 2\r\n( 2 ) - سوره‌ى شعراء آيه‌ى 89\r\n( 3 ) - سوره‌ى شمس آيه‌ى 45\r\n","page_name":" 62 ","page_number":62},
  {"content":"\r\n\r\n مسؤولا »  « 1 » ( گوش و چشم و دل همه مسؤولند و باز خواست مىشوند ) .\r\nو گاهى نيز غيرمستقيم به پاكسازى جان و دورى از رذائل اخلاقى تشويق مىكند ، چنانچه در داستان حضرت‌يوسف ( ع ) به مسلمانان مىآموزد كه فضيلتهايى چون عفت ، صداقت عفو و گذشت و . . . سعادت هر دو جهان را دربردارد ، و خيانت ، بىعفتى ، قساوت و . . . پايانى جز افتضاح و بدبختى ندارد .\r\nبنابراين اگر بگوييم قرآن ، كتاب انسان‌سازى است ، درست گفته‌ايم ، و قرآن خود علت اهميت اخلاق را به بهترين وجه بيان فرموده :\r\n « والبلد الطيب يخرج نباته باذن ربه والذي خبث لايخرج الانكدا »  « 2 » ( زمينى كه پاك است ، گياهش به فرمان خداوند مىرويد ، و در شوره‌زار جز خاروخس نمىرويد ) .\r\nآرى دل ناپاك به كردار ناپسند فرمان مىدهد ، و انسان مهذب و پاك جز به كارهاى شايسته نمىپردازد : « از باغ لاله رويد و از شوره‌زار خس » .\r\n « قل كل يعمل علي شاكلته »  « 3 » ( بگو هر كس به مقتضاى سرشت وطينت خود عمل مىكند ) از كوزه همان برون تراود كه در اوست .\r\nاين تذكر لازم است كه اخلاق مورد نظر اسلام كه بر آن تأكيد و پافشارى دارد اخلاق معنوى است نه اخلاق انتفاعى ، اخلاقى كه آدمى را از خودپرستى و فردگرايى برهاند و به ديگر دوستى و جامعه‌گرايى برساند ، نه اخلاقى كه بازگشت آن به خودخواهى و فردگرايى است .\r\nاسلام از بخل ، تكبر ، كينه ، حسد ، بدبينى به ديگران ، قساوت\r\n\r\n\r\n","description":"","footnote":"\r\n( 1 ) - سوره‌ى اسراء آيه‌ى 36\r\n( 2 ) - سوره‌ى اعراف آيه‌ى 58\r\n( 3 ) - سوره‌ى اسراء آيه‌ى 86\r\n","page_name":" 63 ","page_number":63},
  {"content":"\r\n\r\nو سنگدلى ، خشم ، جاه‌طلبى و . . . بشدت نهى مىكند و به سخاوت ، فروتنى ، جوانمردى ، عفو ، خيرخواهى ، نيك‌انديشى در مورد ديگران ، مهربانى ، رسيدگى به غير ، قناعت ، زهد ، بردبارى و . . . فرمان مىدهد ، كاملا آشكار است كه آنچه نهى شده برگشت به خودگرايى دارد و آنچه امر كرده به جامعه‌گرايى باز مىگردد ، اين اخلاق و اين گونه تهذيب نفس ، اخلاق معنوى و الهى است .\r\nدستورالعمل‌هاى اخلاقى ديگرى هست كه عموما به آداب و رسوم‌اجتماعى مربوط مىشود و مراعات آنها موجب محبوبيت در جامعه و حكومت بر دلهاست ، مانند خوشرويى ، راستى در گفتار و كردار ، ادب و نزاكت در معاشرت و پرهيز از پرخاش و زشتگويى ، مراعات نظافت و بهداشت و . . .\r\nاين نوع اخلاق گرچه از نظر اسلام پسنديده و مورد ستايش است و بر آن تأكيد و ترغيب نيز شده و علماى اخلاق هم از آن سخن گفته‌اند ، و بويژه برخى از اين نوع اخلاق مانند خوشرويى و صداقت و احترام به ديگران جنبه‌ى ديگرگرايى هم دارد ، ولى چون فردگرايى و توجه به ماديات در آن بسيار قوى است ، بايد آن را اخلاق انتفاعى ناميد ، و همين اخلاق است كه در سيستم سرمايه‌دارى مورد توجه است و بدان توصيه مىكند ، در كتابهاى اخلاقى غربىها ، سراسر سخن و بحث از اين نوع اخلاق است ، مثلا كتاب « آيين دوست‌يابى » تأليف « ديل كارنگى » كه شهرت فراوان دارد ، از ابتدأ تا انتها ، بحث از اين است كه چگونه مىتوان ديگران را جلب كرد ، چطور پول بيشترى مىتوان بدست آورد ، از چه راههايى بهتر مىتوان محبوبيت اجتماعى پيدا كرد و . . .\r\nدر مقدمه‌ى كتاب مىنويسد :\r\nدر سايه‌ى دستورات اين كتاب بسيارى از فروشندگان توانسته‌اند\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبر ميزان محصولات خويش بيفزايند ، بسيارى از كارمندان كه مورد تنفر زيردستان خود بودند توانسته‌اند كسب نفوذ كنند .\r\nاين نوع اخلاق غربى نتوانست جامعه‌ى غربى را اصلاح كند ، غرب قانون حمايت حيوانات دارد و پرنده‌ى بيمار را به بيمارستان مىبرد ، ولى وقتى منافعش اقتضا كند براى چپاول ديگران مملكتى را به خاك و خون مىكشد . . . گندم خود را به دريا مىريزد و محصول خود را نابود مىكند تا قيمت‌ها تغيير نكند ، و در همان حال در چهار گوشه‌ى جهان هزاران نفر از فقر و بىغذايى هلاك مىشوند . . .\r\nاين نوع اخلاق ، انضباط اجتماعى و مراعات آداب و رسوم اجتماعى را در بردارد ، ولى عاطفه و گذشت انسانى را هرگز .\r\nغرب اخلاق انتفاعى دارد ، و در سيستم اقتصادى خود همين اخلاق را به كار مىبرد ، ولى از آن چون پشتوانه‌اى براى ماديت و سودجويى خود استفاده مىكند ، ولى مكاتب ضدانسانى فرويد ، سارتر ، دوركيم ، نيچه و نظاير اينها كه همه از صهيونيسم سرچشمه گرفته است ، اخلاق ديگرگرايى را در غرب نابود كرده است .\r\nنيچه با صراحت و وقاحت ، « ديگرگرايى » را كوبيده است ، او مىگويد : خود را بايد خواست و خود را بايد پرستيد و ضعف و ناتوانى را بايد رها كرد .\r\nضعيف و ناتوان را بايد رها كرد تا از ميان برود و بردوش ديگران بار نباشد و سنگ راه نباشد .\r\nمرد برتر آنست كه نيرومند باشد ، و تمايلات خويش را برآورد ، خوش باشد و خود را خواجه و خداوند بداند ، و هر مانعى كه براى خواجگى او پيش بيايد از ميان بردارد ، و از خطر ، جنگ و جدال نبايد هراسيد . « 1 » اين خرافات كاملا بر خلاف فطرت انسانى است و شايسته‌ى\r\n\r\n\r\n","description":"","footnote":"\r\n( 1 ) - اخلاق فلسفى\r\n","page_name":" 65 ","page_number":65},
  {"content":"\r\n\r\nپاسخى نيست ، ولى بايد توجه داشت كه همين مكاتب و نظاير آنها در جامعه اثر كرده ، و صهيونيسم هم جز فساد در جامعه چيزى نمىخواهد .\r\nاما اخلاق در مكتب سوسياليسم : سوسياليسم براى نابودى اخلاق فلسفه دارد ، و با فلسفه‌ى ويژه‌ى خود اخلاق را نابود كرده است .\r\nسوسياليسم معتقد است اخلاق هم تابع ماديات است ، و مانند فلسفه ، هنر ، حقوق و ديگر پديده‌ها ، از اقتصاد جامعه ناشى مىشود ، اگر در زندگى اقتصادى تحولى ايجاد شود اخلاق هم متحول مىگردد ، و هر تئورى اخلاقى تا كنون وضع شده در نتيجه‌ى وضعيت اقتصادى جامعه بوده است مثلا دزدى را معلول احتياج مىداند ، و احتياج را مولود مالكيت فردى ، و معتقد است وقتى مالكيت فردى لغو شود ، دزدى خودبخود از بين مىرود ، و چون دزدى از بين رفت دستور اخلاقى « دزدىمكن » مفهوم خود را از دست خواهد داد . « 1 » به خوبى آشكار است كه ماركسيسم نعل وارونه زده است ، زيرا در واقع اقتصاد تابع اخلاق است نه اخلاق تابع اقتصاد ، وقتى فساد و دنياپرستى و سودجويى بر جامعه‌اى حاكم باشد ، اقتصاد آن جامعه بر روال سرمايه‌دارى خواهد بود ، و اگر ديگر دوستى و جامعه‌گرايى و معنويت و اخلاق انسانى در جامعه برقرار گردد ، اقتصاد آن بالطبع اقتصادى اسلامى مىشود .\r\nدر واقع بايد گفت وقتى اخلاق در جامعه‌اى متحول شود اقتصاد هم تحول مىيابد ، و هر تئورى اقتصادى كه تا حال وضع شده نتيجه‌ى وضعيت اخلاقى جامعه بوده است .\r\nآيا با تحول اقتصادى در شوروى ، اخلاق انسانى ترقى كرده است ؟ اگر اينطور است چرا هنوز در جامعه‌ى روس دزدى بسيار\r\n\r\n\r\n","description":"","footnote":"\r\n( 1 ) - اخلاق فلسفى\r\n","page_name":" 66 ","page_number":66},
  {"content":"\r\n\r\nاست ؟ : « يك دادگاه در مسكو 5 نفر را به اعدام و 52 نفر را به حبس ابد محكوم ساخت ، جرم آنها شركت در اختلاس از صندوق دولت بوده است ، متهمان براى خريد صدهزارتن بذر از دولت پول گرفته بودند ولى اصلا بذرى نكاشته بودند » . « 1 » چرا ديكتاتورى و زور جامعه‌ى شوروى را بيچاره كرده است ؟\r\nاستالين كه سالها زمامدار شوروى بود ميليونها انسان بىگناه را نابود ساخت ، نفرت جامعه از اين مرد ستمگر به حدى بود كه مدتى پس از مرگ استالين ، جسدش را از قبر بيرون كشيدند و نسبت به او توهين‌ها كردند .\r\nما معتقديم كه اين مكاتب حساب شده و سنجيده عمل مىكنند ، ابتدا انسانيت را لگدمال مىسازند و سپس به استثمار انسانها مىپردازند ، آنها خودشان هم مىدانند چه مىگويند و چه مىكنند و براى چه منظورى چنين مىكنند .\r\nاين مكتبها اگر چه بىتأثير نيستند ولى مسلما دوام نخواهند آورد ، زيرا بر خلاف فطرت و سرشت انسانها گام برمىدارند .\r\nاسلام معتقد است اخلاق جامعه را مىسازد ، و دست‌آورد همين اخلاق اسلامى است كه مىبينيم حاكمى چون حضرت اميرالمؤمنين علىعليه‌السلام به كارگزارانش مىنويسد :\r\n« ارقوا اقلامكم و قاربوا بين سطوركم و اياكم و فضول‌الكلام فان اموال‌المسلمين لايتحمل الضرار » « 2 »\r\n( قلمهايتان را باريك سازيد و سطرها را نزديك بهم بنويسيد و از زيادگويى بپرهيزيد آنچه جان مطلب است بنويسيد - زيرا نبايد به اموال مسلمانان زيانى وارد شود ) .\r\nپرتوى از همين اخلاق اسلامى است كه مىبينيم در نبرد « يرموك » ، چند مسلمان مجروح به خاك افتاده ، آبى را كه برايشان\r\n\r\n\r\n","description":"","footnote":"\r\n( 1 ) - روزنامه اطلاعات شماره‌ى 14895\r\n( 2 ) - نهج‌البلاغه بخش نامه‌ها . . .\r\n","page_name":" 67 ","page_number":67},
  {"content":"\r\n\r\nآورده‌اند ، هر يك براى ديگرى مىفرستد ، و بالاخره جملگى بىآنكه آبى نوشيده باشند جان مىسپارند .\r\nاقتصاد اسلام بر چنين اخلاقى تكيه دارد ، غزالى در « احيااللعلوم » مىنويسد :\r\nبراى مسلمانى ، ظرفى حلوا هديه آوردند ، نپذيرفت و آن را براى همسايه‌ى خود فرستاد و او نيز براى ديگرى ، تا در خانه‌ى سيزدهم شخصى كه شام نداشت پذيرفت ، و در اين ميان حتى كسى بود كه گفت به آن نيازمند هستم ولى كودكانم خفته‌اند ، به خانه‌ى ديگر ببر شايد نيازمندترى باشد .\r\nتاريخ گواه گويايى است كه پيامبراسلام ( ص ) در طى 23 سال رسالت خود افراد بسيارى با چنين خصلتهاى شكوهمند انسانى به جامعه تحول داد ، چنين است كه مىگوييم اسلام مىتواند اقتصاد ويژه خود را به بهترين وجهى در جامعه برقرار سازد ، و براستى نيز اخلاق اسلامى يعنى جامعه‌گرايى ، از زيربناها و پايه‌هاى استوار اقتصاد اسلامى است .\r\n\r\n5 - ايمان به مبدأ و معاد\r\nاسلام مرگ را يكى از مراحل زندگى مىداند و آن را پله‌اى از نردبان تكامل انسان مىشمارد از نظر اسلام دنيا وسيله‌ى سعادت جاودان است و هدف محسوب نمىشود .\r\nقرآن مىفرمايد :  « وابتغ فيما آتاك الله الدارالاخره ولا تنس نصيبك من الدنيا » .  « 1 » ( با آنچه خدا به تو عطا كرده سراى آخرت\r\nرا بجوى ، و بهره‌ات از دنيا نيز فراموش نكن ) .\r\nاسلام گاه دنيا را به كشتزارى كه محصولش را در آخرت\r\n\r\n\r\n","description":"","footnote":"\r\n( 1 ) - سوره‌ى قصص آيه‌ى 77\r\n","page_name":" 68 ","page_number":68},
  {"content":"\r\n\r\nمىدرويم تشبيه كرده : « الدنيا مزرعه الاخره » و گاه به سراى تجارتى كه سودش را در ديگر سراى دريافت مىكنيم :\r\n « يا ايها الذين آمنو اهل ادلكم علي تجاره تنجيكم من عذاب اليم ، تؤمنون بالله و رسوله و تجاهدون فيسبيل‌الله باموالكم و انفسكم ذلكم خيرلكم ان كنتم تعلمون »  « 1 » ( اى مؤمنان ، آيا شما را به تجارتى كه از عذاب دردناك نجاتتان مىدهد راهنمايى كنم ؟ به خدا و پيامبرش ايمان آوريد و با جان و مال در راه خدا جهاد كنيد ، اين براى شما بهتر است اگر بدانيد ) .\r\nو گاهى يادآورى مىكند كه دنيا و همه‌چيز آن فانى و بىدوام است ، و بقأ و جاودانگى ويژه براى آخرت و دنياى ديگر است :\r\n « ما عندكم ينفد و ما عند الله باق »  « 2 » ( آنچه نزد شماست ( دنيا و امورات آن ) فانى است و آنچه نزد خداست ( آخرت و اعمال مربوط به آن ) باقى و ابدى است ) .\r\nاسلام شديدا افرادى را كه دنيا را هدف مىدانند و به آن دلبسته‌اند و يا سراى جاويدان آخرت را فداى دنيا مىسازند سرزنش مىكند :       « ويل لكل همزه‌لمزه ، الذي جمع مالا وعدده ، يحسب ان ماله‌اخلده ، كلالينبذن فيالحطمه »       « 3 » ( واى برآنكه غيبت مىكند و زخم‌زبان مىزند ، همانكه مالى فراهم آورده و آن را مىشمارد ( به آن دلبسته است ) گمان مىكند دارائيش او را جاودان مىسازد ، هرگز چنين نيست ( پاداش او آنست كه ) در آتشى خرد كننده افكنده خواهد شد ) .\r\nو در جاى ديگر مىفرمايد :  « ذلك بانهم استحبواالحيره الدنيا عليالاخره »  « 4 » ( - افرادى كه خدا برايشان خشمگين است - بدان جهت است\r\n\r\n\r\n","description":"","footnote":"\r\n( 1 ) - سوره‌ى صف آيه‌ى 10\r\n( 2 ) - سوره‌ى نحل آيه‌ى 96\r\n( 3 ) - سوره‌ى همزه آيه‌ى 5 - 1\r\n( 4 ) - سوره‌ى نحل آيه‌ى 107\r\n","page_name":" 69 ","page_number":69},
  {"content":"\r\n\r\nكه آنان زندگى دنيا را بر آخرت ترجيح داده و برگزيده‌اند ) .\r\nاسلام هدف از خلقت انسان را تعيين مىكند و مسير او را به سوى آخرت نشان مىدهد و دنيا را وسيله‌اى براى وصول به آن معرفى مىنمايد ، و با تكيه بر فطرت و خودآگاهى بشر ، سراى جاودان آخرت را با يك توجه بر او ثابت و مسلم مىسازد :\r\n « افحسبتم انما خلقنا كم عبثا وانكم الينالا ترجعون »  « 1 » ( آيا گمان مىكنيد كه شما را بيهوده آفريده‌ايم و بسوى ما باز نمىگرديد ) يعنى با اندك دقتى در مىيابيد كه چنين نيست زيرا اگر غرض و هدف از خلقت انسان همين چند روز زندگى در دنيايى باشد كه هيچ نوش آن بىنيش نيست و به فرموده‌ى اميرمؤمنان ( ع ) دنيايى است پر از بلاها ، مشكلات ، غمها ، غصه‌ها و . . . براستى كار بيهوده و باطلى است و به انسان ستم شده است .\r\nاسلام براىآنكه توجه به آخرت را در پيروان خود جايگزين علاقه به دنيا نمايد ، بسيار از آخرت و زندگى ابدى سخن بميان آورده است ، بطورىكه در قرآن شريف حدود يكهزار و چهارصد آيه درباره‌ى آخرت و خصوصيات آن وجود دارد ، و قابل توجه است كه آيات نازل شده در مكه كه بمنزله‌ى زيربناى اسلام است غالبا در مورد معاد و ويژگيهاى آنست .\r\nاسلام داناى حكيم مدبرى را برجهان حكمفرما مىداند كه آفريدگار همه‌چيزها و نگهبان اعمال بندگان و آگاه بر كردار و گفتار و نيت همه‌ى مردم است ، بربندگان شايسته رئوف و مهربان ، و بر بدكاران و متجاوزان و كسانى كه از حريم قانون و انسانيت بيرون مىروند قهار و كيفر دهنده است قرآن مىفرمايد :\r\n« الم تران‌الله يعلم ما فيالسموات و ما فيالارض ما يكون من نجوي ثلاثه الاهو رابعهم ولا همسه الاهوسادسهم ولاادني من ذلك\r\n\r\n\r\n","description":"","footnote":"\r\n( 1 ) - سوره‌ى مؤمنون آيه‌ى 115\r\n","page_name":" 70 ","page_number":70},
  {"content":"\r\n\r\n ولااكثرالا هومعهم اينما كانواثم ينبئهم بما عملوايوم القيامه ان‌الله بكل شيء عليم »  « 1 » ( آيا نمىبينى خدا آنچه در آسمانها و زمين است مىداند ، هيچگاه رازگويى و سخنى در ميان سه نفر نيست مگر آنكه خداوند چهارمين ايشان است و نه در ميان پنج‌نفر جز آنكه خدا ششمين ايشان است ، و نه كمتر از اين و نه بيشتر جز آنكه خدا همراهشان است ، در هرجا باشند ، آنگاه خداوند در رستخيز به آنان خبر مىدهد كه چه كردند ، آرى خدا براستى بر همه چيز داناست ) .\r\nاسلام پاداش و كيفر را نتيجه‌ى اعمال خود بندگان مىداند ، و معتقد است آخرت باطن همين دنياست ، آخرت مرحله‌اى از مراحل تكاملى همين دنياست ، دنيا عرض است و آخرت حقيقت ، دنيا ظاهر است و آخرت باطن ، دنيا فناست و آخرت بقأ ، در دنيا مرگ و زندگى آميخته با يكديگر است و در آخرت حيات محض ، و بالاخره معتقد است بين دنيا و آخرت ارتباطى واقعى و عينى برقرار است :  « فمن يعمل مثقال ذره خيرايره ، و من يعمل مثقال ذره شرايره »  « 2 » ( هركس به قدر ذره‌اى نيكى كند آن را مىبيند ، و هر كس به قدر ذره‌اى بدر نمايد همان را خواهد ديد ) .\r\nو در جاى ديگر مىفرمايد :  « يعلمون ظاهرا من‌الحياه‌الدنيا و هم من‌الاخره هم غافلون »  « 3 » ( تنها ظاهرى از زندگى دنيا را مىدانند و از آخرت غافلند ) .\r\n « وان‌الدارالاخره لهي الحيوان لو كانوا يعلمون »  « 4 » ( و سراى آخرت سراسر زندگى و حيات است اگر بدانند ) .\r\nاسلام معتقد است در قيامت ملكات اخلاقى افراد آشكار مىشود و حقايق اعمال و نيتها پيدا و ظاهر مىگردد :  « هناك تبلوا كل نفس بما اسلفت »  « 5 » آنجا آنچه هر نفسى از پيش كسب كرده است آشكار\r\n\r\n\r\n","description":"","footnote":"\r\n( 1 ) - سوره‌ى مجادله آيه‌ى 7\r\n( 2 ) - سوره‌ى زلزال آيه‌ى 7\r\n( 3 ) - سوره‌ى روم آيه‌ى 7\r\n( 4 ) - سوره‌ى عنكبوت آيه‌ى 64\r\n( 5 ) - سوره‌ى يونس آيه‌ى 30\r\n","page_name":" 71 ","page_number":71},
  {"content":"\r\n\r\nمىشود ) .\r\n « يوم تجد كل نفس ما عملت من‌خير محضرا و ما عملت من سؤ تودلوان بينها و بينه امدا بعيدا و يحذر كم الله نفسه و الله رئوف بالعباده »  « 1 » ( روزى كه هر كس آنچه از نيكىها انجام داده است نزد خود حاضر مىيابد ، و آنچه بدى كرده ، دوست دارد كه ميان او با آنها فاصله‌اى بسيار باشد ، خداوند شما را از خود بيم مىدهد و ازنافرمائى خود بر حذر مىدارد ، و خداوند بربندگان مهربان است ) .\r\nبنابراين اسلام ، خداوند بر بندگان رئوف و مهربان مىداند و كيفر و پاداش را نتيجه‌ى اعمال خود آنها مىشمارد .\r\nاسلام با بيدار كردن فطرت انسانها وجود خداى مدير و يكتا و آفريدگار داناى مهربان را برايشان ثابت مىكند :  « فاذا ركبو افيالفلك دعوالله مخلصين له الدين فلما نجاهم الي البراذا هم يشركون »  « 2 » ( وقتى در كشتى نشستند خدا را با اخلاص مىخوانند و چون نجات مىيابند و به خشكى مىآيند او را فراموش كرده بهر كارى دست مىيازند ) .\r\nيعنى انسان در بن‌بستها درمىيابد كه خداى يكتاى دانا و توانا و مهربانى هست ، و به او رو مىكند و به دامن عطوفت او چنگ مىزند ، و همين توجه يعنى يافتن خداى قادر مهربان ، ولى در راحتى و آسايش توحيد ذاتى و صفاتى و افعالى و عبادى را فراموش كرده حتى ممكن است منكر اصل وجود خدا و يا منكر وجود خداى واحد شوند .\r\nقرآن ، گاهى نيز با دلايل عقلى مانند برهان نظم ، به اثبات چنين مدبرى مىپردازد :\r\n« سنريهم آياتنافي الافاق و فيانفسهم حتي يتبين لهم\r\n\r\n\r\n","description":"","footnote":"\r\n( 1 ) - سوره‌ى آل‌عمران آيه‌ى 30\r\n( 2 ) - سوره‌ى عنكبوت آيه‌ى 66\r\n","page_name":" 72 ","page_number":72},
  {"content":"\r\n\r\n انه الحق »  « 1 » ( به مردم آيات و نشانه‌هاى خودمان را كه در جهان و در وجود خودشان نهفته است نشان مىدهيم تا برآنان روشن شود كه خدا هست ) .\r\nبراستى نيز در سراسر جهان و نظم شگفت‌انگيز آن دلايل روشنى بر وجود پروردگار موجود است ، حركت منظومه‌شمسى چنان منظم است كه اگر سرعت هر يك از سيارات آن تندتر و يا كندتر گردد همه‌ى منظومه نابود مىشود .\r\nمغز آدمى كه در مردها بيش از يك كيلو و در زنها كمتر از يك كيلوست دستگاه پيچيده‌اى است كه نوشته‌اند اگر به صورت ماشين‌آلات در آيد يك ساختمان پنجاه طبقه لازم دارد .\r\nكارهايى كه كبد آدمى انجام مىدهد اگر با ماشين‌آلات انجام شود 24 هزار كارگر لازم دارد .\r\nآرى اندك توجهى به آنچه در جهان و آنچه در خود ما وجود دارد ، ما را به خداى مدبر حكيم دانايى رهنمون مىشود و به وجود قطعى او معتقد مىسازد .\r\nهمين ايمان به مبدأ و معاد است كه پيروان اسلام را كنترل مىكند ، و از تجاوز و تعدى باز مىدارد و به مساوات و برادرى و انفاق و ايثار تشويق مىكند .\r\nاثر همين ايمان در امور اقتصادى است كه بانوى ثروتمندى چون « خديجه » عليهاسلام ، همه‌ى دارايى خود را فداى اسلام و مسلمانان كرد ، و هنگام مرگ كفن نداشت و از پيامبر گرامى ( ص ) خواست كه عباى خود را كفن او سازد ، و دختر او حضرت زهراى اطهر عليهاسلام در طول زندگى ديگران را برخود و بر فرزندان خود مقدم مىداشت ، تا آنجا كه آيه نازل شد : « و يطعمون الطعام علي حبه مسكينا و يتيما و اسيرا ، انما نطعمكم لوجه‌الله لانريد منكم جزأ\r\n\r\n\r\n","description":"","footnote":"\r\n( 1 ) - سوره‌ى فصلت آيه‌ى 53\r\n","page_name":" 73 ","page_number":73},
  {"content":"\r\n\r\nولاشكورا انا نخاف من ربنا يوما عبوسا قمطريرا » « 1 » ( طعام مورد نياز خويش را به مستمند و يتيم و اسير مىدهند و مىگويند ما شما را بخاطر خدا اطعام كرديم و پاداش و تشكرى از شما نمىخواهيم ، ما از پروردگارمان براى روز سخت تيره‌اى ( قيامت ) مىترسيم ) .\r\nو اميرمؤمنان علىعليه‌السلام مىفرمايد : « والله لواعطيت الا قاليم السبعه و ما تحت افلاكها علي ان اعصي فينمله اسلبها جلب شعيره ما فعلت » « 2 » ( به خدا قسم اگر همه‌ى جهان را به من دهند تا بقدرگرفتن پوست جوى از مورچه‌اى ظلم و نافرمانى خدا كنم ، نخواهم كرد ) .\r\nمورخين و نيز افرادى چون غزالى و شاطبى در كتابهاى اخلاقى خود ، داستانهايى از زندگى افرادى كه معتقد به مبدأ و معادند نقل كرده‌اند و خود ما نيز هم‌اكنون در جوامع مسلمان نظاير آنها را مىبينيم ، بسيارى از مراجع‌گرامى شيعه با آنكه در هر ماه مليونها تومان صرف امور اسلامى مىكنند خود از نظر معيشت در حد متوسط و گاه پائين‌تر از متوسط مىگذرانند . يكى از دوستان موثق ما مىگفت در هواى گرم و طاقت‌فرساى نجف‌اشرف ، رهبر انقلاب حضرت آيه‌الله العظمى خمينى ، كولر نداشتند و در همان وقت ماهانه حدود پنج‌مليون تومان زير نظر ايشان براى امور اسلامى صرف مىشد ، هرچه اصرار كرديم كه كولر برايشان تهيه كنيم نپذيرفتند و بالاخره از پول شخصى خود برايشان يك دستگاه كولر دستى تهيه كرديم .\r\nآيا سوسياليسم كه فرياد مساوات مىكشد مىتواند يك‌نفر از سردمداران و حاكمان ماركسيسم را معرفى كند كه زندگى شخصيش اينطور باشد ؟ ! استالين در سفرى كه به ايران آمده بود گاو مخصوصش را همراه آورده بود كه شير صبحانه‌ى ايشان از شير گاوهاى معمولى\r\n\r\n\r\n","description":"","footnote":"\r\n( 1 ) - سوره‌ى دهر آيه‌ى 11\r\n( 2 ) - نهج‌البلاغه 55\r\n","page_name":" 74 ","page_number":74},
  {"content":"\r\n\r\nايران نباشد .\r\nآيا جز با ايمان به مبدأ و معاد مىتوان شخصيتى چون حضرت آيه‌الله العظمى خمينى به جامعه تحويل داد ؟\r\nبا ايمان به مبدأ و معاد بود كه مسلمانان در اين نهضت ، با افتخارجان و مال و فرزند خود را فدا مىساختند ، ما خود شاهد بوديم كه مسلمانان پرشورى ، كار و كسب و زن و فرزند و زندگى خود را رها كرده و باگريه و التماس از رهبر مىخواستند كه اجازه دهد آنان بجنگند و مقام رهبرى آنان را به صبر و شكيبايى دعوت مىفرمودند و از شتابزدگى باز مىداشتند .\r\n* * * در سال 1341 شمسى نهضتى به رهبرى مراجع دينى و بويژه استاد بزرگوار ما حضرت آيه‌الله‌العظمى خمينى دامت بر كاته آغاز شد ، و در اين دوسال اخير 7 دى 1356 به اوج خود رسيد ، اين نهضت به طبقه‌ى خاصى اختصاص نداشت و همه‌ى اقشار ملت در آن شركت داشتند هر اعلاميه‌اى كه از سوى رهبر انقلاب صادر مىشد با آنكه رژيم طاغوتى بشدت كنترل مىكرد در يك روز در سراسر كشور انتشار مىيافت .\r\nاين انقلاب تنها بر ضد رژيم سلطنت نبود بلكه ملت مسلمان عليه همه‌ى ابرقدرتها به پا خاست ، زيرا طاغوت داخلى از سوى همه‌ى ابرقدرتها و طاغوتهاى خارجى تأييد مىشد ، و با آنكه رژيم طاغوت ميلياردها اسلحه در اختيار داشت و ساواك آن با تجهيزات و اعمال غيرانسانى و وحشتناكش در ارتباط با سازمان سيا و صهيونيسم جهانى بود ، ملت مسلمان بدون اسلحه و با دست خالى رژيم را سرنگون و جمهورى اسلامى را برقرار كرد .\r\nبعقيده‌ى ، عامل اصلى اين پيروزى شگفت‌انگيز در چند چيز\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nخلاصه مىشود :\r\nالف - اين نهضت بگونه‌ى نهضت پيامبران بود ، يعنى پشتوانه‌ى آن ايمان به مبدأ و معاد بود ، به همين جهت ملت مسلمان از هيچ‌چيز و هيچ‌كس نمىهراسيد و تنها به خدا وابسته بود و مىديديم كه با شوق از توپ و مسلسل استقبال مىكردند و با سينه‌ى برهنه در برابر رگبارگلوله مىايستادند ، و الله اكبر گويان ، خيابانها را از خون خويش گلگون مىساختند .\r\nب - اراده‌ى پولادين و قاطعيت رهبر انقلاب كه اين خود تأثير به‌سزايى داشت و حتى به مردم نيز اراده و قاطعيت مىبخشيد .\r\nج - وحدت كلمه كه خود رمز پيروزى بود ، و همين وحدت كلمه است كه خدا دوست دارد و رعايت‌كنندگان آن را يارى مىفرمايد :  « ان‌الله يحب الذين يقاتلون فيسبيله صفا كانهم بنيان مرصوص »  « 1 » ( خدا دوست دارد آنان را كه در راه او مىجنگند در حالى كه چنان فشرده و متحدند كه گويى ديوارى فلزى و يكپارچه‌اند ) .\r\nو پيامبرگرامى ( ص ) نيز مىفرمايد : «\r\nيدالله مع‌الجماعه\r\n» ( دست خدا - قدرت خدا - با جماعت است )\r\nد - رسيدن كشور به اوج طغيان و استبداد سلسله‌ى پهلوى ، كه ديديم استبدادى بود تؤام با قتل و شكنجه و تبعيد هزاران نفر ، و همراه با الحاد رژيم و به بازيچه‌گرفتن مقدسات دين و حتى تغيير تاريخ اسلامى به تاريخ خرافى و بت‌پرستى ، و اشاعه‌ى فحشا با صورتهاى مختلف حتى به نام جشن هنر و . . .\r\nرهبر انقلاب در يكى از سخنرانيهاى خود فرمود كه پيامبر اكرم ( ص ) فرموده است : « لايزال يؤيد هذا الدين بالرجل الفاجر » ( هميشه دين اسلام بوسيله‌ى مردى فاجر تأييد مىشود ) يعنى همين ظلمها و الحاد و فحشأ و فريب و استبداد باعث آن شد كه ملت مسلمان رخوت\r\n\r\n\r\n","description":"","footnote":"\r\n( 1 ) - سوره‌ى صف آيه‌ى 5 .\r\n","page_name":" 76 ","page_number":76},
  {"content":"\r\n\r\nرا كنار بگذارد و به نيروى الهى بر طاغوت بشورد و با جانبازى و پايدارى بساط طاغوت را درهم بكوبد . .\r\nما معتقديم اين انقلاب خود شاهدى زنده و واقعيتى عينى است در رد مكتبهاى مادى كه مىخواهند براى هر واقعه‌اى تفسيرى مادى ببافند ، آيا مىتوان براى كارشگرفى كه امت مسلمان ايران در اين انقلاب انجام داد ، و براى ايثارجان و مال و فرزند و همه چيزشان تفسيرى مادى پيدا كرد ؟ !\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nادامه فصل دوم پايه‌ها و زيربناهاى اقتصاد اسلامى قسمت دوم\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\nبسم الله الرحمن الرحيم\r\n\r\nبشر دوستى\r\nپاره‌اى از آنچه را كه مىتواند در اقتصاد اسلامى تأثير زيادى داشته باشد در جزوه‌ى سابق خوانديم و اينك به قسمتى ديگر نظر شما را جلب مىنماييم :\r\n6 - يكى از زيربناها و پايه‌هاى اقتصاد اسلام قانون بشردوستى است .\r\nدنياى امروز نيز « بشردوستى » را با بوق و كرنا تبليغ مىكند ، ولى نه براى اشاعه‌ى بشردوستى و نه از روى دلسوزى ، بلكه عنوان « بشردوستى » را نيز همچون كلمه‌ى « استعمار » وسيله‌ى فريب ملتها قرارداده و منظورى جز استثمار كشورهاى عقب افتاده ندارد .\r\nاستثمارگران براى بلعيدن هستى انسانها و برده ساختن آنها جملات زيبا و فريبنده‌اى به كار مىبرند ، « بشردوستى » ، « الغاء بردگى » ، « حمايت از حيوانات » ، « عمران ممالك عقب مانده » رشد فرهنگ عمومى » ، و عناوين ديگرى از اين قبيل ابزار فريب آنهاست و لباسى است كه بر اقدامات استثمارى خود مىپوشانند . . .\r\nهنوز سياهپوستان را بجرم يك امر طبيعى يعنى رنگ‌پوستشان ، جزو انسانها نمىدانند هنوز دست از استثمار و بردگى دسته‌جمعى ملتها در كشورهاى ضعيف برنمىدارند و با تحميل جنگهاى خانمانسوز\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبزرگترين فلاكتها را براى آنان ببار آورده‌اند .\r\nهنوز با اقتصاد غلطى كه دارند ، در برخى سيستمها محصول خود را تلف مىكنند در حالىكه هرساله هزاران نفر از گرسنگى مىميرند ، و در برخى سيستمهاى ديگر اگر محصول را از بين نمىبرند با استبداد و ديكتاتورى تسمه از گرده‌ى مردم مىكشند و هر معترضى را به زندان مىاندازند ، مرزها را بسته‌اند و در پس ديوار آهنين و آنسوى سيمهاى خاردار هرچه مىخواهند بروز ملت مىآورند و سالى هزاران نفر را بمرگ محكوم مىكنند . . .\r\nاستثمارگران - چه شرقى و چه غربى - هنوز دست از استثمار برنداشته‌اند ، گويى جهان را به ارث برده‌اند و بر سر تقسيم آن با هم به جنگ و نزاع مشغولند .\r\nهنوز خرافات قرون‌وسطى و جاهليت بر آنها حكمفرماست ولى براى فريب ملتها و بويژه جوانان به « بشردوستى » و عناوين عوامفريبانه ديگرى از اين قبيل تظاهر مىكنند .\r\nاسلام هزار و چهارصد سال پيش فرموده است :\r\n« لقد كان لكم فيهم اسوه حسنه لمن كان يرجوا الله واليوم الاخر و من يتول فان‌الله هوالغني الحميد عسي الله ان يجعل بينكم و بين‌الذين عاديتم منهم موده والله قدير والله غفور رحيم لاينهيكم الله عن‌الذين لم يقاتلوكم فيالدين و لم يخرجوكم من دياركم ان تبرؤهم و تقسطوا اليهم ان‌الله يحب المقسطين انما ينهيكم الله عن الذين قاتلو كم فيالدين و اخرجوكم من دياركم و ظاهروا علي اخراجكم ان تولوهم و من يتولهم فاولئك هم الظالمون » « 1 » شما بايد سرمشق ديگران باشيد براى كسانىكه به خدا و روز جزا اميدوارند ، اگر در صفات انسانى نمونه و سرمشق باشيد دشمنها\r\n\r\n\r\n","description":"","footnote":"\r\n( 1 ) - سوره‌ى ممتحنه آيه‌ى 10 - 7\r\n","page_name":" 82 ","page_number":82},
  {"content":"\r\n\r\nدوست مىشوند ، خداوند نفرموده است كه با كسانىكه توطئه نمىكنند و در صدد نابودى شما نيستند خوبى نكنيد ، بايد با غير توطئه‌گر به خوبى و عدالت رفتار نماييد و تنها با توطئه‌گران كه درصدد نابودى شما هستند دشمنى كنيد .\r\nاسلام به جهاد فرمان مىدهد ولى در برابر فتنه‌انگيزان و كسانىكه نمىگذارند اسلام پيشرفت كند و مردم به سعادت دنيوى و اخروى برسند :\r\n « وقاتلوهم حتي لاتكون‌فتنه ويكون الدين‌لله »  « 1 » با توطئه‌گران مقاتله كنيد تا فتنه از ميان برود و اسلام به همه برسد .\r\n « فقاتلوا ائمه‌الكفر انهم لاايمان لهم لعلهم ينتهون »  « 2 » با سران كفر مبارزه كنيد ، اينان عهدشكنند ، شايد برگردند و دست از مخالفت بردارند .\r\n « فقاتلوا التي تبغي حتي تفييألي امرالله »  « 3 » با ستمگران بجنگيد تا بفرمان خدا گردن نهند .\r\nبنابراين بايد گفت جهاد اسلام نيز از بشردوستى سرچشمه گرفته است .\r\nاميرمؤمنان علىعليه‌السلام ، هنگامىكه پيرمردى مسيحى را در حال‌گدايى ديد بخشم آمد و فرمود : « تا جوان بود از او كار كشيديد ، حال‌كه پيرو ناتوان شده او را رها كرده‌ايد ، وه كه چه بد مردمى هستيد » .\r\nو نيز آن بزرگوار چون شنيد دخترى يهودى مورد هجوم لشكر معاويه قرارگرفته و زيور او را گرفته فرمود : « مرگ براى ما شربت گوارايى است كه چنين خبرى مىشنويم » .\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 193\r\n( 2 ) - سوره‌ى توبه آيه‌ى 12\r\n( 3 ) - سوره‌ى حجرات آيه‌ى 9\r\n","page_name":" 83 ","page_number":83},
  {"content":"\r\n\r\nمؤلف مجمع‌البيان در ذيل آيه‌ى آخر سوره‌ى فصلت مىنويسد :\r\n« مغيره‌بن شعبه » در فتح حديبيه با اموال فراوانى به خدمت پيامبر آمد و اسلام آورد ، پيامبر ( ص ) او را پذيرفت ولى چون اموال را با خدعه و نيرنگ از كفار گرفته بود ، به او فرمود : « لاحاجه لنافيها » به چنين مالى نيازى نداريم .\r\nو در جنگ خيبر ، شبانى آمد و مسلمان شد ، پيامبر ( ص ) اسلام او را قبول كرد ولى فرمود :\r\nگوسفند را به صاحبانش بازگردان و نزد مسلمانان بازگرد .\r\n\r\nحمايت از حيوانات\r\nدر روايات اسلامى آمده است كه گروهى از بنىاسرائيل به عذاب الهى مبتلا شدند و گناه ايشان اين بود كه كودكى پرهاى خروسى زنده را مىكند و آنان از اين كار او جلوگيرى نكرده بودند .\r\nدر يكى از جنگهاى اسلامى به فرمانده‌ى سپاه اسلام خبردادند كبوترى بالاى خيمه‌اى لانه ساخته و تخم گذاشته است ، دستور داد آن خيمه را برنچينند و در بيابان باقى بگذارند .\r\n« عبدالله بن‌جعفر » كه بسيار سخاوتمند و بخشنده بود ، مىگويد : جوان مسلمانى را از خود سخىتر يافتم ، او فقط سه قرص نان داشت و هرسه را به سگى داد و خود گرسنه ماند ، از او با شگفتى علت اين كار را پرسيدم ، گفت : اين حيوان غريب بود و مهمان من شد ، سزاوار آن بود كه او سير شود هرچند من گرسنه بمانم .\r\nدر فقه‌اسلامى نيز تأكيد شده است كه اگر صاحب حيوانى ، حيوان را آزار دهد و يا در رسيدگى به او كوتاهى نمايد مسؤول است .\r\nچهارمين پيشوا ، حضرت سجاد عليه السلام ، چند سفر ، بر شترى به حج رفتند و هرگز تازيانه‌اى به او نزدند ، يك بار كه از شتر بخشم\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nآمده بودند فرمودند : اگر از خدا نمىترسيدم تازيانه‌اى به تو مىزدم .\r\nاين‌گونه رعايتها و ملاطفتها در حق حيوانات در تاريخ اسلام بسيار است ، حكيم فردوسى طوسى شاعر مسلمان شيعى برهمين روح اسلامى ملاطفت با حيوانات نظر دارد آنجا كه مىفرمايد :\r\n ميازار مورى كه دانه كش است * كه جان دارد جان شيرين خوش است \r\n\r\nمحبت و برادرى\r\nاسلام درباره‌ى محبت و دوستى و برادرى مسلمانان با يكديگر به تأكيد سفارش مىكند ، و حتى مسلمان را با چنين صفاتى معرفى مىنمايد :\r\n « محمد رسول‌الله والذين معه‌اشدأ عليالكفار رحمأ بينهم »  « 1 » محمد فرستاده‌ى خداست ، و ياران او در برابر كافران و دشمنان اسلام با شدت و سرسختى عمل مىكنند و در ميان خود و با مسلمانان رئوف و مهربانند .\r\n « يا ايهاالذين آمنوا من يرتد منكم عن‌دينه فسوف يأتيالله بقوم يحبهم و يحبونه اذله عليالمؤمنين اعزه عليالكافرين »  « 2 » اى مسلمانان هر كس از شما از دين خود روى بگرداند - با كى نيست - به زودى افرادى به اسلام روى مىآورند كه خدا آنان را دوست دارد و آنان نيز خدا را دوست دارند ، در برابر مؤمنان متواضع و فروتند و در برابر كافران و دشمنان عزيز و سرافرازند و زيربار آنان نمىروند .\r\nدر كتاب « كافى » و « صحيح مسلم » و ديگر كتابها از پيامبر و ائمه‌ى طاهرين صلوات عليهم اجمعين روايات بسيارى نقل شده كه فرموده‌اند :\r\n\r\n\r\n","description":"","footnote":"\r\n( 1 ) - سوره‌ى فتح آيه‌ى 30\r\n( 2 ) - سوره‌ى مائده آيه‌ى 54\r\n","page_name":" 85 ","page_number":85},
  {"content":"\r\n\r\nدين جز دوستى با مسلمانان و دشمنى با بيگانگان و دشمنان اسلام نيست .\r\n« هل الدين الاالحب و البغض » و تأكيد كرده‌اند كه مسلمانان همچون اعضاء يك پيكرند ، و بايد در ميانشان رأفت و عاطفه و محبت حكمفرما باشد ، هرگاه يكى از آنان در دوغمى داشته باشد ديگران نيز دردمند خواهند بود .\r\nامام صادق عليه السلام مىفرمايد :\r\nالمؤمن اخوالمؤمن كالجسد الواحدان اشتكي شيئامنه و جدالم ذلك فيسائر جسده و ارواحها من روح واحده » « 1 »\r\nمؤمن كه برادر مؤمن ديگر است همچنان يك پيكر است اگر عضوى از آن به درد آيد درد آن در ساير اعضاء فراگير مىشود مؤمن و برادرش از روح واحدى هستند .\r\nاسلام بشدت با كينه‌توزى مخالف است ، در كافى شريف مىخوانيم : اگر مسلمانى از مسلمان ديگر كينه در دل بگيرد مسلمان نيست .\r\nدر آئين مقدس اسلام از هرچه موجب سلب محبت شود نهى شده ، فتنه افروزى ، غيبت ، تهمت زخم‌زبان ، سخن چينى و . . . همه در اسلام مذموم و ناپسند و ممنوع است .\r\n « الذين فتنوا المؤمنين و المؤمنات ثم لم يتوبوافلهم عذاب جهنم و لهم عذاب الحريق »  « 2 » آنان كه در ميان مسلمانان فتنه‌افروزى كردند و توبه ننمودند جز ايشان دوزخ و عذاب سوزان است .\r\n « والفتنه اشد من القتل »  « 3 » فتنه افروزى از آدمكشى عظيم‌تر است .\r\n  « ويل لكل همزه لمزه »   « 4 »\r\n\r\n\r\n","description":"","footnote":"\r\n( 1 ) - اصول كافى ج 2 ص 166\r\n( 2 ) - سوره‌ى بروج آيه‌ى 11\r\n( 3 ) - سوره‌ى بقره آيه‌ى 191\r\n( 4 ) - سوره‌ى همزه آيه‌ى 1\r\n","page_name":" 86 ","page_number":86},
  {"content":"\r\n\r\nواى بر آنان كه غيبت مىكنند و زخم‌زبان مىزنند .\r\n « انما يفتري الكذب الذين لايؤمنون بآيات‌الله »  « 1 » همانا افترا و تهمت كار كسانى است كه دين ندارند .\r\nاسلام براى ايجاد محبت الهى در دل بندگان ، چه مستقيما و چه غيرمستقيم با تأكيد عمل كرده است ، قرآن شريف و متون اسلامى با ذكر « صفات جماليه » - ( صفاتى كه خداوند بدانها متصف است ) - و « صفات جلاليه » - ( آنچه خداوند از آن مبرى است ) - بذر محبت را در دل بندگان مىكارد .\r\nقرآن اضافه بر « بسم الله الرحمن الرحيم » در بيش از هزار مورد خداوند را با صفات رئوف ، رحيم ، رحمن ، حكيم ، رزاق ، غفور ، قادر ، عالم و . . . ياد كرده و از ظلم ، كار عبث ، بخل ، سختگيرى ، عجز ، جهل و . . . دورومبرى دانسته است و در يك جمله مىفرمايد : « آنچه خوبان همه دارند او تنها دارد » : « له الاسمأ الحسني » و از آنچه در بدان وجود دارد خداوند پاك و منزه است : « سبحان الله عمايصفون » اين خلاصه‌اى از قانون و داد و محبت در اسلام است ، و اگر چنين محبتى در ميان مردم حكمفرما باشد مسلما تجاوز ، تعدى ، قساوت ، تقلب ، اختلاس و سرپيچى از دستورات اسلام به كلى از ميان مىرود . اسلام از جاذبه‌ى محبت آگاه است و مىداند اگر اين جاذبه در ميان باشد تمركز ثروت جاى خود را به ديگر دوستى و تأمين نيازهاى اجتماعى مىدهد ، و رباخوارى ، مكيدن خون ديگران ، رابطه‌ى ارباب رعيتى ، استثمار و . . . جايگزين آنها مىشود .\r\nاگر نظام مالى سرمايه‌دارى فاسد است به جهت « مالكيت فردى » نيست به جهت آنست كه چنين زيربنايى از محبت و دوستى ندارد ، سوسياليسم « مالكيت فردى » را لغو كرد ولى باز نتوانست دردى را دوا\r\n\r\n\r\n","description":"","footnote":"\r\n( 1 ) - سوره‌ى نحل آيه‌ى 105\r\n","page_name":" 87 ","page_number":87},
  {"content":"\r\n\r\nكند چون در سوسياليسم نيز اين زيربنا وجود ندارد .\r\nكاش جوانهاى فريب خورده ، ملتها و مكتبها به نداى اسلام پاسخ مىدادند و با ژرفنگرى در مكتب حيات‌بخش اسلام ، از بدبختيها ، فاجعه‌ها و مشكلات اجتماعى نجات مىيافتند :\r\n « يا ايها الذين آمنوا استجيبوالله وللرسول اذادعاكم لما يحييكم »  « 1 » اى مسلمانان به نداى خداوند و پيامبر آنگاه كه شما را به حياتى معنوى مىخواند پاسخ مثبت دهيد .\r\n\r\nكار و اهميت آن\r\n7 - يكى از پايه‌هاى مهم اقتصاد اسلامى كار است :\r\nاسلام براى كارهاى توليدى بويژه كشاورزى و دامدارى و كارهاى توزيعى خصوصا كسب و تجارت اهميت بسيار قائل است ، و متقابلا از بيكارى و تنبلى و سهل‌انگارى بشدت نهى كرده است .\r\nاسلام فقر فردى و فقر اجتماعى را مرضى مهلك و نابودكننده‌ى دنيا و آخرت مىداند و با تأكيد بسيار از پيروان خود مىخواهد كه آن را ريشه‌كن سازند ، اميرمؤمنان علىعليه‌السلام مردمى را كه آب و زمين داشته باشند و بتوانند فقر را ريشه‌كن سازند و كوتاهى كنند نفرين كرده است : « من وجدمأ او كنراباثم افتقرفا بعده‌الله » « 2 » امام باقر على ه‌السلام كسى را كه عمر خود به بيكارى بگذراند به مردار تشبيه كرده است و او را مبغوض‌ترين افراد نزد خداوند مىداند :\r\n« جيفه بالليل و بطال بالنهار » امام صادق عليه السلام بيكارى را از جانب شيطان مىداند ، هنگامىكه نزد آن بزرگوار شخصى را نام بردند و گفتند او بىكار است ، سه بار فرمود : « انه من عمل الشيطان »\r\n\r\n\r\n","description":"","footnote":"\r\n( 1 ) - سوره‌ى انفال آيه‌ى 24\r\n( 2 ) - وسائل ج 12 ص 24\r\n","page_name":" 88 ","page_number":88},
  {"content":"\r\n\r\nاز نظر اسلام افرادى كه بتوانند كار كنند و به بيكارى بگذرانند و سربار جامعه باشند ، مورد بىاعتنايى خدا هستند و دعايشان مستجاب نمىشود و ارتزاق آنان از بيت‌المال جايز نيست و در آخرت نيز رسوا و دوزخى خواهند بود .\r\nدر قرآن كريم آيات بسيارى است كه به ما مىآموزد : خداوند جهان را براى انسان مسخر ساخته و به او نعمت و قدرت و سلامتى و توانايى كار و عقل و بينش و . . . عنايت كرده است ، كه بايد از آنها استفاده كند و به كار و كوشش بپردازد .\r\n « الم ترواان‌الله سخر لكم مافيالسموات و مافيالارض و اسبغ عليكم نعمه ظاهره و باطنه »  « 1 » آيا نمىبينيد كه خداوند آنچه در آسمان و زمين است برايتان تسخير كرده و نعمت‌هاى آشكار ( مثل عمر ، قدرت . . . ) و پنهان ( مثل عقل ، بينش . . . ) را به شما عنايت كرده است ؟\r\nو در برخى آيات امر به كار نموده :\r\n « و ابتغ فيما اتاك الله‌الدار الاخره ولاتنس نصيبك من الدنيا »  « 2 » در آنچه خداوند به تو عطا كرده سراى آخرت را بجوى ، و بهره‌ى خود را از دنيا نيز فراموش نكن .\r\n « هوالذي جعل لكل الارض ذنلولافا مشوافي منا كبها و كلوامن رزقه وطليه‌النشور »  « 3 » اوست خدايى كه زمين را براى شما رام ساخته ، پس برروى آن حركت كنيد و از نعمتهاى آن برخوردار شويد ، و بازگشت بسوى خداست ، در قرآن كار شايسته - عمل صالح - تنها به كارهايى كه مربوط به آخرت است گفته نمىشود ، بلكه شايد در برخى از موارد به كارهاى دنيوى نيز اطلاق گردد . بيش از پانصد مورد در قرآن كريم\r\n\r\n\r\n","description":"","footnote":"\r\n( 1 ) - سوره‌ى لقمان آيه‌ى 20\r\n( 2 ) - سوره‌ى قصص آيه‌ى 77\r\n( 3 ) - سوره‌ى ملك آيه‌ى 15\r\n","page_name":" 89 ","page_number":89},
  {"content":"\r\n\r\nبه كار مربوط مىشود ، خداوند حيات پاكيزه را نتيجه‌ى كار و زيان بدبختى را نتيجه‌ى تنبلى مىشمارد :\r\n « من عمل صالحا من ذكرا وانثي و هومؤمن فلنحيينه حيوه طبيبه »  « 1 » ( هر مرد و زنى ، كارى شايسته - كه مورد تأييد عقل و شرع باشد - انجام دهد و مؤمن هم باشد ، او را به حياتى پاكيزه زنده مىسازيم ) .\r\n    « والعصر ، ان الانسان لفي خسر ، الاالذين آمنوا و عملواالصالحات »     « 2 » بيش از هزار روايت از پيامبرگرامى و ائمه‌ى طاهرين صلوات الله عليهم اجمعين درباره‌ى كار و احترام كارگر نقل شده است كه برخى را مؤلف كتاب « وسائل الشيعه » در ابتداى جلد دوازدهم در بابهاى مختلف آورده است ، و ما بعنوان نمونه چند روايت را ذكر مىكنيم :\r\n1 - « قال دخلت اباعبدالله عليه السلام فسأ لناعن عمربن‌مسلم ما فعل فقلت صالح ولكنه قدترك التجاره فقال ابوعبدالله عليه السلام عابمل الشيطان ، ثلاثاً » « 3 » روايت كننده مىگويد : با گروهى خدمت امام صادق عليه السلام شرفياب شدم ، آن بزرگوار از حال « عمربن مسلم » جويا شد ، گفتم مرد خوبى است ولى تجارت را رها كرده و بيكار است امام سه بار فرمودند : كار شيطان است .\r\n2 - « قال كنا جلوساعند ابي عبدالله عليه السلام اذاقبل علاء بن كامل فجلس قدام ابي عبدالله عليه السلام ، فقال ادع‌الله ان يرزقني في دعه قال لاادعولك اطلب كما امرك‌الله عزوجل » « 4 » . . . نزد امام صادق عليه السلام نشسته بوديم ، « علاءبن‌كامل »\r\n\r\n\r\n","description":"","footnote":"\r\n( 1 ) - سوره‌ى نحل آيه‌ى 97\r\n( 2 ) - سوره‌ى عصر آيه‌ى 3 - 1\r\n( 3 ) - وسائل ج 12 ص 5\r\n( 4 ) - وسائل ج 12 ص 10\r\n","page_name":" 90 ","page_number":90},
  {"content":"\r\n\r\nوارد شد و جلوى امام نشست و گفت دعا كن خداوند به راحتى به من روزى برساند ، فرمود : دعا نمىكنم ، بايد چنان كه خدا فرموده است كاركنى و در طلب روزى برآئى .\r\n3 - « عن اسماعيل بن‌مسلم عن‌جعفربن محمد عن آبائه عن رسول‌الله صليالله عليه و آله : من باب كالا من طلب الحلال بات مغفوراله و قال : العباده سبعون جزء « افضلها جزء » طلب الحلال » « 1 » اسماعيل بن‌مسلم از امام صادق عليه السلام نقل مىكند كه پيامبر ( ص ) فرمود :\r\nكسى كه با خستگى كار و طلب حلال شب را به روز مىآورد شب را با آمرزش گناه به روز آورده است و نيز فرمود : عبادت هفتاد جزء است و برترين اجزاء آن كسب و كار حلال و مشروع است .\r\n4 - « عن الفضل قال دخلنا علي ابيعبدالله عليه السلام فيحائط له فقلنا جعلنا فداك دعنا نعمله اوتعمله الغلمان قال لا ، دعوني فاني اشتهي ان‌يرانيالله عزوجل اعمل بيدي واطلب الحلال فياذي نفسي » « 2 » فضل مىگويد در باغى خدمت امام صادق عليه السلام رسيديم و ايشان را مشغول زراعت ديديم ، تقاضا كرديم كه اجازه دهيد ما يا غلامان بجاى ايشان كار كنيم ، فرمود : نه ، مرا واگذاريد دوست دارم كه خداوند مرا در حالىكه بدست خود كار مىكنم و به كسب روزى حلال پرداخته‌ام ببيند .\r\n5 - « ان‌الله عزوجل يبغض كثره النوم و كثره الفراغ » « 3 » در روايات متعددى آمده است كه ائمه‌ى طاهرين ( ع ) فرموده‌اند :\r\nخداوند عزيز و جليل خواب بسيار و بيكارى بسيار را دوست ندارد و اين هر دو مورد غضب خداست ، و در برخى از اخبار فرمودند كه خواب بسيار و بيكارى ، هم به دين آدمى زيان مىرساند هم به دنياى او .\r\n\r\n\r\n","description":"","footnote":"\r\n( 1 ) - وسائل ج 12 ص 13\r\n( 2 ) - وسائل ج 12 ص 24\r\n( 3 ) - وسائل ج 12 ص 36\r\n","page_name":" 91 ","page_number":91},
  {"content":"\r\n\r\nاز اين‌گونه روايات در متون اسلامى بسيار است و بهتر از اين روايات روش پيامبر اكرم ( ص ) و ائمه‌ى طاهرين ( ع ) است كه خودشان كار مىكردند و زحمت مىكشيدند ، حتى از روايات و تاريخ مىتوان دريافت كه كار و كوشش در راه كسب حلال ، روش همه‌ى انبيأ و بزرگان دين بوده است :\r\n« عن ابي حمزه‌قال رأيت اباالحسن عليه السلام يعمل فيارض له قد استنقعت قدماه في العرق فقلت جعلت فداك اين الرجال قال يا علي قد عمل باليد من هوخير مني و من ابي فيارضه فقلت من هو ؟ فقال رسول‌الله صليالله عليه‌وآله و اميرالمؤمنين و آبائي كلهم كانوا قد عملوا بايديهم و هومن عمل‌النبيين و المرسلين و الاوصيأ والصالحين » « 1 »\r\nعلىبن حمزه مىگويد امام موسىبن‌جعفر عليه السلام را ديدم كه در زمين خويش كار مىكرد و دوپايش در عرق فرورفته بود ، گفتم فدايت شوم كارگران شما كجا هستند ؟ فرمود : اى على افرادى بهتر از من و پدرم در زمين خود كار مىكردند ، پرسيدم آنان كيستند ؟ فرمود : پيامبر خدا ( ص ) و اميرمؤمنان و پدران من ، همه با دست خود كار مىكردند ، و اين روش پيامبران و رسولان خدا و جانشينان آنان و شايستگان است .\r\nرسول اكرم ( ص ) مردم را به كار تشويق مىفرمودند و به كارگران بسيار احترام مىنهادند ، در « اسدالغابه » مىخوانيم كه آن بزرگوار دست كارگرى را بوسيد ، سپس دست او را بلند كرد و فرمود : اين دست را خدا و پيامبر خدا دوست دارد .\r\nاهميت كار در اسلام به حدى است كه در آيين مقدس اسلام ، كار « واجب كفايى » محسوب مىشود ، يعنى اگر كارى مورد نياز جامعه باشد و كسى نباشد كه آن را انجام دهد ، بر همه‌ى مسلمانان واجب است اقدام كنند تا آن كار رواج پيدا كند .\r\n\r\n\r\n","description":"","footnote":"\r\n( 1 ) - وسائل ج 12 ص 23\r\n","page_name":" 92 ","page_number":92},
  {"content":"\r\n\r\nاز آنچه تا كنون بيان كرديم اهميت فوق‌العاده كار و كارگر در اسلام روشن شد ، اما در مورد كار نكات ديگرى نيز قابل دقت و تذكر است كه از ويژگيهاى اسلام محسوب مىشود :\r\nالف - اسلام با آنكه سود كار را ملك كارگر دانسته و مالكيت فردى را امضاء كرده است در عين حال كار و كارگر و سود كار بلكه همه‌ى جهان را ملك خداى متعال مىداند آن هم به صورت « ملك حقيقى » نه « ملك اعتبارى » . اسلام مالكيت فردى را امضاء كرده است ولى اين يك اعتبار و حق اختصاصى بيش نيست و معناى آن اين است كه ديگرى نمىتواند بدون اجازه‌ى او در آن تصرف كند ، ولى مالكيت خداوند ، « مالكيت عليت » است ، يعنى جهان همه وابسته‌ى به ذات مقدس اوست ، همچنانكه تصورات ما وابسته‌ى به ماست و اگر يك لحظه توجه خويش از تصور خود برداريم نابود مىشود .\r\nقرآن مىفرمايد :  « لله ملك‌السموات والارض - لله ما فيالسموات و ما فيالارض - و لم يكن له شريك فيالملك »  « 1 » سلطه و فرمانروايى و ملك آسمان و زمين از آن خداست - آنچه در آسمان و زمين است مال خداست ( زيرا او خالق و علت همه‌ى مخلوقات است ) - در ملك و فرمانروايى خداوند هيچ‌كس شريك نيست ( هيچ‌كس جز خداوند اين‌گونه مالكيت را ندارد ) -\r\nبنابراين اسلام همه‌چيز را مال خدا مىداند ، و اگر به كسى چيزى داده شده از طرف خداست .\r\n « قال اللهم مالك‌الملك تؤتيالملك من تشاء »  « 2 » بگو خدايا تو مالك همه چيزى و به هركه بخواهى عطا مىكنى .\r\nاز نظر اسلام آنچه در دست بندگان است مال خداست و\r\n\r\n\r\n","description":"","footnote":"\r\n( 1 ) - سوره‌ى شورى آيه‌ى 49 و بقره آيه‌ى 284 فرقان آيه‌ى 2\r\n( 2 ) - سوره‌ى آل‌عمران آيه‌ى 26\r\n","page_name":" 93 ","page_number":93},
  {"content":"\r\n\r\nبندگان از طرف خدا اجازه‌ى تصرف دارند و بفرموده‌ى قرآن بندگان خليفه و جانشين و نائب خداوند متعالند .\r\n « و آتوهم من مال‌الله الذي آتاكم »  « 1 » از مال خدا كه به شما داده است به فقراء بدهيد .\r\n « وانفقوا مما جعلكم مستخلفين فيه »  « 2 » ( از آنچه نزد شما وديعه نهاده و از سوى خدا در آن نيابت داريد ، انفاق كنيد ) .\r\nاين‌گونه تعليم اسلام و قرآن نتايجى دارد كه از آن جمله است :\r\n1 - غرور ، نخوت ، تكبر ، فخرفروشى و . . . را از انسان دور مىسازد و به او مىفهماند كه آنچه در دست اوست از آن خداست ، « العبد و ماكان فييده كان لمولاه » و او وديعه‌دارى بيش نيست ، بنابراين غرور و فخرفروشى به ديگران به جهت مال و ثروت كاملا بىجاست .\r\n2 - وديعه‌دار موظف است مال را در مواردى صرف كند كه صاحب مال اجازه داده باشد بنابراين انسان حق ندارد اموالى كه در دست اوست به تبذير ، اسراف ، عياشى و ديگر امور نامشروع صرف كند ، چون مالك اصلى يعنى خداوند متعال اجازه‌ى آن را نداده است .\r\nبنابراين مىتوان گفت تبذير و اسراف و عياشى ، خود خيانت و جنايت و تعدى و تجاوز محسوب مىشود و صرف مال در اين امور يك نوع تجاوز است .\r\nاسلام با تأكيد از اسراف و تبذير و اتراف نهى كرده است :\r\nاگر در صرف اموال زياده‌روى شود « اسراف » است و اگر بىمورد مصرف شود « تبذير » است و اگر در كارى كه مورد پسند شرع و عقل نباشد مصرف شود « اتراف » نام دارد .\r\n « و ان‌المسرفين هم اصحاب‌النار »  « 3 » تجاوز كنندگان و اسراف كنندگان اهل آتشند .\r\n\r\n\r\n","description":"","footnote":"\r\n( 1 ) - سوره‌ى نور آيه‌ى 23\r\n( 2 ) - سوره‌ى حديد آيه‌ى 7\r\n( 3 ) - سوره‌ى غافر آيه‌ى 43\r\n","page_name":" 94 ","page_number":94},
  {"content":"\r\n\r\n « انهم كانوا قبل ذلك مترفين »  « 1 » همانا آنان - دوزخيان - در دنيا به عياشى مشغول بودند .\r\n « و اذا اردنا ان نهلك قريه امرنا مترفيها ففسقوافيها فحق عليها القول فدمرناها تدميرا »  « 2 » هنگاميكه عياشان در سرزمينى بسيار ، و گناه و فساد رايج گردد ، آن مردم مستحق عذاب مىشوند و آن سرزمين به سوى نابودى مىرود .\r\nشاهد صدق اين آيه ، شكست و نابودى مجتمع اسلامى اندلس ( اسپانياى كنونى ) است مسلمانان اندلس از اسلام راستين غفلت ورزيدند و خدا را نافرمانى كردند و به عياشى و فساد روى آوردند ، دشمن استثمارگر نيز عياشى و فساد را در جامعه‌ى آنان دامن زد ، و بدين ترتيب روزاروز ضعيف‌تر و غافلتر شدند و ناگهان دشمن برايشان تاخت و جامعه‌ى اسلامى اندلس و اسلام را در آن سرزمين نابود ساخت .\r\n « ان المبذرين كانوا اخوان الشياطين »  « 3 » همانا كسانى كه اموال را بىمورد مصرف مىكنند برادران شياطينند .\r\n3 - كسى كه مىداند آنچه در اختيار اوست وديعه و امانت است و مال او نيست ، و او بايد فقط در آن تصرفى عقلائى بنمايد ، اگر صاحب مال از او بخواهد كه مصارفى را انجام دهد بر او مشكل نخواهد بود زيرا از اول آنچه در دست داشته مال خود نمىدانسته است .\r\nبنابراين اگر مىبينيم كه خداوند در قرآن مىفرمايد آنچه بيش از نياز توست انفاق كن « 4 » « يسئلونك عن الانفاق قل العفو » بايد بدانيم كه اين موضوع\r\nاگر « عفو » در اين آيه به معناى « اضافه بر نياز » باشد كه ظاهراً هم به همين معناست ، در اين صورت معناى آيه چنين مىشود : « از تو در مورد انفاق مىپرسند كه چه مقدار انفاق كنند ، بگو آنچه بيش از نياز شماست . )\r\nبنابراين آيه‌ى شريفه مسلمانان را تشويق مىكند كه آنچه بيش از اندازه‌ى معيشت است به نيازمندان ببخشند ، و اگر « عفو » به معناى ميانه‌روى باشد معناى آيه اينطور مىشود ( از تو در مورد انفاق و اينكه چقدر انفاق كنند مىپرسند ، بگو به مقدارى كه ميانه‌روى از دست نرود . )\r\n\r\n\r\n","description":"","footnote":"\r\n( 1 ) - سوره‌ى واقعه آيه‌ى 45\r\n( 2 ) - سوره‌ى اسراء آيه‌ى 16 و 27\r\n( 3 ) - سوره‌ى اسراء آيه‌ى 16 و 27\r\n( 4 ) - سوره‌ى بقره آيه‌ى 219 و 180\r\n","page_name":" 95 ","page_number":95},
  {"content":"\r\n\r\nبراى مسلمان با ايمان دشوارى ندارد و با كمال ميل انفاق مىكند و به تعبير قرآن « ولايجدون في انفسهم حاجه » ب - موضوع قابل تذكر دى گر آنست كه اسلام مال را فقط « وسيله » مىداند و كسانى را كه مال را « هدف » قرار دهند بشدت سرزنش مىنمايد .\r\nاسلام با آنكه مال و ثروت را خير مىداند ، زيرا با ثروت مىتوان هم به نيازهاى دنيوى پاسخ مثبت داد و هم به كارهاى اخروى پرداخت ، رفاه جامعه و زندگى شايسته براى همگان در اين دنيا مرهون مال و ثروت است ، و رفع فقر فردى و اجتماعى ، و انجام بسيارى كارهاى خير كه موجب رضايت پروردگار و باعث‌آبادى سراى آخرت آدمى است با ثروت ممكن مىشود ، به همين جهت در قرآن از ثروت و مال تعبير به « خير » نيز شده است :\r\n « كتب عليكم اذاحضراحد كم‌الموت ان ترك خيراالوصيه »  « 1 » بر شما لازم است بهنگام مرگ اگر خيرى - مالى - بجا گذاشته‌ايد وصيت كنيد .\r\nدر عين حال اسلام مال را وسيله مىداند كه مىتوان با آن سعادت دو جهان را تأمين كرد و با آن چرخهاى جامعه بگردش در مىآيد ، و بفرموده قرآن قوام و قيام جامعه بر آن است :\r\n « ولاتؤتواالسفهاء اموالكم التي جعل‌الله لكم قياماً  « 2 »\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 219 و 180\r\n( 2 ) - سوره‌ى نساء آيه‌ى 5\r\n","page_name":" 96 ","page_number":96},
  {"content":"\r\n\r\nاموال سفيهان را به آنان ندهيد - در دست سفيه تباه و تلف مىشود - زيرا قوام جامعه به ثروت است و جامعه بستگى به آن دارد .\r\nاسلام با كسانى كه به مال دلبسته‌اند و آن را محبوب خويش و هدف مىشمارند و به تمركز ثروت مىپردازند بشدت مبارزه مىكند و آنان را اهل دوزخ مىداند :\r\n  « الهيكم التكاثر - حتي زرتم المقابر . . . لترون الجحيم . . . ثم لتسئلن يومئذعن النعيم »   « 1 » شما را تمركز ثروت و جمع‌آورى مال مشغول ساخته تا بديدار قبرها برويد . . . مسلماً دوزخ را خواهيد ديد و در آن روز از شما در مورد مال و ثروت و نعمت سئوال خواهد شد .\r\nاسلام مال را خوب مىداند در صورتىكه وسيله‌ى سعادت قرار گيرد و براى رفاه جامعه و امور آخرت به كار بيفتد ، و مال را بد مىداند در صورتىكه به تمركز مال بپردازند و به آن دل ببندند و به جهت آن آخرت را فراموش كنند . مال و ثروت در صورت اخير بازيچه‌اى بيش نيست :  « و ماالحيوه الدنيا الالعب و لهو »  « 2 » مى بينيم كه در قرآن كريم و روايات پيامبر ( ص ) و ائمه‌ى طاهرين ( ع ) گاه از مال و ثروت تعريف و گاهى مذمت و تكذيب شده است ، و اين بدان جهت است كه هر چيز كه وسيله باشد بمناسبت نتيجه مىتواند خوب و سودمند و يا زشت و زيانبار محسوب شود ، اگر چيزى براى سعادت وسيله شود خوب و مطلوب است و همان چيز اگر وسيله‌ى شقاوت گردد و براى شرونادرستى به كار افتد ناپسند و مذموم خواهد بود و به تعبير قرآن شر و آفت و بلا و مصيبت محسوب مىشود .\r\n* * * خلاصه‌ى اين فصل :\r\nالف - كار در اسلام واجب است و در مورد آن بسيار تأكيد\r\n\r\n\r\n","description":"","footnote":"\r\n( 1 ) - سوره‌ى تكاثر آيه‌ى 1\r\n( 2 ) - سوره‌ى انعام آيه‌ى 32\r\n","page_name":" 97 ","page_number":97},
  {"content":"\r\n\r\nفرموده‌اند ، زيرا بناى اقتصاد كار است و اگر نباشد اقتصادى نخواهد بود تا درباره‌ى آن بحث شود .\r\nب - در اسلام ترتيبى اتخاذ شده كه ثروت حاصل از كار باعث زيان‌فردى و اجتماعى نمىشود .\r\nج - اسلام ثروت را « وسيله » مىداند نه « هدف » و با كسانى كه ثروت را با لذات محبوب و هدف زندگى مىپندارند مبارزه و بشدت اين طرز تفكر را نفى مىكند .\r\nوضع قانون و نصب حاكم\r\n8 - يكى از پايه‌هاى اقتصاد اسلام آنست كه « وضع قانون » و « نصب حاكم » در اسلام به خداوند متعال اختصاص دارد .\r\nتوضيح اين پايه :\r\nدر اينكه جامعه به قانون نيازمند است ترديدى نيست ، و در اينكه اجراء قانون به حاكم نياز دارد نيز ترديدى نيست - ( و علت اين نيازها در كجاست و چيست ؟ سئوالى است كه احتياج به بحث جداگانه‌اى دارد و فعلا از موضوع ما خارج است و در هر صورت اصل احتياج و نياز به قانون و حاكم مسلم است ) -\r\nسئوال اين است كه آيا غير از خداوند متعال كسى صلاحيت دارد قانون وضع كند يا حاكم تعيين و نصب نمايد ؟ پاسخ اسلام منفى است . از نظر اسلام هيچ‌كس جز خدا حق ندارد قانونى براى ديگرى يا حاكمى براى ديگران وضع و نصب نمايد .\r\n « و من لم يحكم بما انزل‌الله فاولئك هم‌الكافرون - فاولئك هم‌الظالمون - فاولئك هم‌الفاسقون »  « 1 » ( هركه جز به آنچه خداوند فرو فرستاده حكم كند كافر است - ظالم است - فاسق است )\r\n\r\n\r\n","description":"","footnote":"\r\n( 1 ) - سوره‌ى مائده آيه‌ى 44 و 45 و 47\r\n","page_name":" 98 ","page_number":98},
  {"content":"\r\n\r\n « ان الحكم إلا لله »  « 1 » ( حكم مخصوص خداست )\r\nبراى توضيح بيشتر به چند موضوع بايد با دقت توجه كرد :\r\n1 - در بحثهاى گذشته دريافتيم كه انسان آزاد است ، و جز خدا كسى حق ندارد او را مقيد سازد و يا بر او سلطه و سيطره داشته باشد ، فطرت آدمى اين موضوع را به خوبى درك مىكند ، و روايتى كه فقهاء در فقه به آن تمسك جسته‌اند : « الناس مسلطون علي اموالهم و انفسهم » در تأييد و امضاء همين فطرت است . يعنى مردم بر جان و مال خويش تسلط دارند و ديگرى حق ندارد كه مانع آنان شود و يا مقيدشان سازد ، همچنانكه حق ندارد بىاجازه‌ى ايشان در مال و يا جانشان تصرف نمايد .\r\nالبته انسان مىتواند براى خود قانون وضع كند چون بر خود تسلط دارد ، و اين در صورتى است كه خداوند جلوى او را نگرفته باشد و ديديم كه گرفته است ، و همين‌طور اگر جامعه قانون يا حاكم نداشته باشد مىتواند به قاعده‌ى « اهم و مهم » رأى اكثريت براى همه حجت و قابل اجرا باشد ، زيرا چاره‌اى جز اين نيست ، و دنياى امروز هم براى وضع قوانين و نصب حكام از همين راه استفاده مىكند ، ولى اين راه هم از نظر اسلام منتفى است ، چون اسلام قانون دارد .\r\nخلاصه آنكه بشر آزاد است و تا جبرى در كار نباشد هيچ‌كس حق سلطه و سيطره‌ى براورا ندارد .\r\n2 - كسى صلاحيت وضع قانون و نصب حاكم دارد كه از همه‌ى مصالح و مفاسد و عواقب امور آگاه باشد ، و انسان عادى اين علم را ندارد . انسانها نمىدانند كه وضع و نصب اين قانون يا فلان حاكم واقعاً به صلاح جامعه است يا نه و نمىدانند عاقبت آن قانون و حاكم به كجا كشيده مىشود . اين‌گونه علم به ذات ربوبى اختصاص دارد و يا آنان\r\n\r\n\r\n","description":"","footnote":"\r\n( 1 ) - سوره‌ى يوسف آيه‌ى 40\r\n","page_name":" 99 ","page_number":99},
  {"content":"\r\n\r\nكه از علم ربوبى بهره‌مند شده باشند .\r\n3 - وضع قانون و نصب حاكم متوقف بر آنست كه قانونگزار از نياز انسانها كاملًا آگاهى داشته باشد و اين در صورتى ميسر است كه « انسان » را كاملًا بشناسد ، تا بتواند به مصالح و مفاسد انسان پى ببرد و نيازها و آنچه موجب سعادت يا شقاوت اوست دريابد .\r\nبشر عادى ، هرچند فضا را تسخير كرده است ولى انسان‌شناس نيست و از اين پس نيز انسان‌شناس نخواهد شد ، يكى از بزرگان گفته است : به همين جهت است كه تاكنون نتوانسته‌اند تسخير انسان كنند ، زيرا فضا را شناختند و سپس آن را تسخير كردند ولى انسان را نشناختند و نتوانستند تسخير نمايند تا اقلًا جنگ و جنايت را از ميان انسانها بردارند .\r\n4 - وضع قانون و نصب حاكم در شأن كسى است كه خودخواهى ، تعصبات قومى ، فردگرايى ، جامعه‌گرايى ، خرافه‌پرستى و . . . گريبانگيرش نباشد ، و صددرصد مصلحت ملت را در نظر بگيرد . بشر عادى ممكن نيست بطور كامل عارى از اين عوامل باشد ، و هر قدر خود را از اين چيزها بر حذر دارد باز دچار آنها خواهد بود و يا لااقل بطور ناخودآگاه تحت تأثير غرائز خود قرار مىگيرد ، تنها خداوند متعال و كسانى كه خدا نگاهبان عصمتشان باشد از اين عوامل و غرائز مبرى هستند .\r\n5 - وضع قانون و نصب حاكم توسط كسى غير از خداى متعال شرك است ، و ديديم كه قرآن كريم به غير قانون و حكم خدا حكم كردن را كفر و فسق و ظلم مىداند ، يعنى كسى كه در مقابل خداى متعال قانون وضع مىكند در واقع خود را در برابر خداوند ، مستقل و مستغنى مىشمارد ، بعبارت ديگر وضع قانون توسط غير خدا شرك‌ورزيدن در « ربوبيت تشريعى » خداوند است ، همچنانكه اگر كسى در خلقت چيزى\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nرا به خود نسبت دهد و خود را خالق آن بداند در تكوين شرك ورزيده است و باربوبيت در تكوين منافات دارد ، همينطور اگر قانونى وضع كند باربوبيت در تشريع منافات دارد .\r\nقرآن كريم به همين موضوع اشاره مىفرمايد :\r\n « ان الحكم إلا لله امر ان لاتعبد و الا اياه و ذلك‌الدين القيم »  « 1 » ( حكم فقط به خدا اختصاص دارد ، فرمان داده است كه جز او را نپرستيد - قانونى جز قانون او نپذيريد - و اين است دين پا برجا و استوار ) .\r\nخلاصه آنكه از نظر اسلام ، وضع قانون و نصب حاكم به خالق جهان اختصاص دارد و هيچ‌كس جز او چه در تكوين و چه در تشريع ، در جهان مؤثر نيست ، و هر كس در برابر او چه در تكوين و چه در تشريع ادعاى تأثير كند مشرك است . فقط خداست كه بر همه‌ى مردم سيطره دارد ، و بمصالح و مفاسد و عواقب امور داناست ، و حقيقت انسان را مىشناسد و از غرائز و اوهام و شوائب ديگربرى و منزه است .\r\nاين تذكر لازم است كه رسول اكرم ( ص ) و ائمه‌ى طاهرين ( ع ) چون منصوب از طرف خداى متعالند ، بنابراين اطاعت آنان اطاعت خداست :\r\n « من يطع الرسول فقد اطاع الله »  « 2 » و خداوند به اطاعت آنان فرمان داده است :\r\n « يا ايهاالذين آمنوا اطيعواالله و اطيعواالرسول و اولي الامر منكم »  « 3 » و از سوى ديگر چون آنان از خطاها ، خودخواهيها ، عصيبت‌ها ، لجاجتها ، اوهام ، خرافات و . . . معصومند و به عواقب امور و به مصالح و مفاسد و به حقيقت انسانها و نياز آنها عالمند يعنى عالم به « ما سوىالله مىباشند ، بنابراين وضع قانون يا نصب حاكم براى آنان بلامانع است و\r\n\r\n\r\n","description":"","footnote":"\r\n( 1 ) - سوره‌ى يوسف آيه‌ى 40\r\n( 2 ) - سوره‌ى نساء آيه‌ى 80 و 59\r\n( 3 ) - سوره‌ى نساء آيه‌ى 80 و 59\r\n","page_name":" 101 ","page_number":101},
  {"content":"\r\n\r\nاشكالهاى گذشته هيچيك در مورد ايشان وارد نيست ، ولى چون اسلام دين كامل است و آنچه تا قيامت نياز به آن باشد از سوى پروردگار در قرآن و شريعت اسلام وجود دارد ، پيامبر ( ص ) و ائمه ( ع ) مبين قانونند نه واضع .\r\n « اليوم اكملت لكم دينكم و اتممت عليكم نعمتي و رضيت لكم الاسلام دينا »  « 1 » ( دراين روز - روز غدير خم با نصب اميرمؤمنان به خلافت دين شما را كامل كردم و نعمت را بر شما تمام نمودم و از دين شما كه اسلام است راضى شدم )\r\n « ونزلنا عليك‌الكتاب تبيانا لكل شيء »  « 2 » ( كتابى بر تو فرو فرستاديم كه بيان كننده‌ى همه‌چيز است جهت قانون و احتياج انسان در انسانيت خود ، يعنى در تشريع بيان كننده‌ى همه‌چيز است ) .\r\nاز پيامبر گرامى ( ص ) و ائمه‌ى طاهرين ( ع ) نيز روايات زيادى به همين مضمون نقل شده است :\r\n« مامن شييء تطلبونه الا و هوفيالقرآن فمن اراد ذلك فليساءلني عنه » « 3 » و همچنانكه قرآن مىفرمايد پيامبر ( ص ) و ائمه ( ع ) مبين قوانين از طرف خداى متعال مىباشند :\r\n « و انزلنا اليك الذكر لتبين للناس ما نزل اليهم »  « 4 » قرآن را بسوى تو فروفرستاديم تا بيان كننده‌ى آن باشى .\r\nبه همين جهت فقهاء مىگويند رسول اكرم ( ص ) و ائمه‌ى اطهار ( ع ) « مشرع » نيستند بلكه « مبين » احكام خداى متعالند ، البته احكامى در فقه داريم كه وضع و الغاء آنها توسط پيامبر و ائمه است و در فقه\r\n\r\n\r\n","description":"","footnote":"\r\n( 1 ) - سوره‌ى مائده آيه‌ى 3\r\n( 2 ) - سوره‌ى نحل آيه‌ى 89\r\n( 3 ) - وسائل جلد 18 ص 135 روايت 20\r\n( 4 ) - سوره نحل آيه‌ى 44\r\n","page_name":" 102 ","page_number":102},
  {"content":"\r\n\r\nآنها را « احكام سلطانيه » ناميده‌اند ، يعنى قوانينى كه آنان با استفاده از حكومت خود وضع نموده‌اند ، ولى اين قوانين هم در اصل از قوانين الهى سرچشمه مىگيرد ، و اضافه بر اين ، اين قوانين جزئى و موقتى است و دوام و بقاء و گاه عموميت براى همه‌ى ملت ندارد ، مثلًا امام صادق عليه السلام در زمان خود دستور دادند شيعيان ماليات بر درآمد را كه در فقه « خمس » نام دارد بنا به مصالحى كه در نظر ايشان بود نپردازند ، ولى اين حكم موقت بود و امامان بعدى مجدداً پرداخت خمس را بر همگان لازم دانستند . ما به خواست خدا بعداً در اين مورد سخن خواهيم گفت كه هر حاكم اسلامى اگر امام هم نباشد چنين حقى دارد و بنابر مصلحت اسلامى مىتواند وضع يا رفع قانون كند ، ولى اين وضع و رفع علاوه برآنكه در مواردى جزئى است و كليت و عموميت ندارد ، در عين حال برگشت آن به وضع و رفع از سوى خداست ، زيرا قوانين كليه‌اى كه از جانب پروردگار است به آنان چنين اجازه‌اى را مىدهد .\r\nتا اين‌جا چنين نتيجه گرفتيم :\r\nالف - وضع قانون و نصب حاكم ويژه‌ى خداوند متعال است و هيچ‌كس جز خدا حق ندارد براى مردم وضع قانون يا نصب حاكم كند .\r\nب - كسى كه از طرف خداوند متصدى حكومت اسلامى است ، بيان‌كننده و توضيح دهنده‌ى قوانين از طرف خداست و به اصطلاح « مبين » .\r\nاست نه « مشرع » .\r\nج - وضع « احكام سلطانيه » اگر چه به ظاهر بدست حاكم اسلامى است ولى در واقع برگشت آنها هم به قوانين الهى است ، زيرا مصاديق كلياتى است كه از طرف خدا در دست حاكم است .\r\nبنابراين نظام اقتصادى اسلام از طرف خداست و با علم خداوند به مصالح و مفاسد و احتياجات جامعه‌ى انسانى تا قيامت وضع شده ، و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nقوانينى است برپايه‌ى انسان‌شناسى و هيچ‌چيز جز مصلحت در آن تأثير نداشته است .\r\nاز نظر اسلام نظام مالى سرمايه‌دارى و سوسياليسم و سائر مكتبها چون از سوى خداوند متعال نيست ، علاوه بر نقصهايى كه دارد شرك است و منافات باربوبيت تشريعى دارد .\r\nاسلام معتقد است اگر در نظام مالى اسلام از ديدگاه ما نقصى به چشم آيد ، نقص نيست جهل ماست ، و « هر چه هست از قامت ناساز بىاندام ماست » و تشريع خداوند براى كسى ناقص نيست .\r\nمگر ممكن است انسانى كه به تعبير دانشمندان علمش در برابر جهلش ، قطره‌اى است در مقابل دريا ، بتواند به كنه قوانين اسلام پى ببرد تا ادعا كند كه ناقص يا بىنقص است . .\r\nتنها چون عقل ما اسلام را پذيرفته حكم مىكند كه آنچه اسلام فرموده صحيح و كامل و بىنقص است ، و اين قاعده‌اى فقهى است كه « كلما حكم به‌الشرع حكم به‌العقل » يعنى عقل بطور اجمال حكم مىكند چون اسلام از طرف خداى متعال وضع شده بنابراين كاملًا مطابق با واقع و مصلحت است .\r\n\r\nقانون نظارت ملى\r\n9 - يكى از زيربناهاى مهم اقتصاد اسلام « قانون نظارت ملى » است .\r\nقانون نظارت ملى همان امر بمعروف و نهى از منكر است كه مسلمانان آن را از فروع دين مىشمارند ، و يكى از اصول مهم اسلام است .\r\nبيش از پنجاه آيه در قرآن و هزار روايت در كتب روائى در مورد امر بمعروف و نهى از منكر است ، سوره‌ى « والعصر » با تأكيد آن را\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nيكى از بالهاى انسان براى پرواز به سوى سعادت مىداند ، از نظر اين سوره ، جامعه‌اى كه در آن نظارت ملى برقرار نباشد در زيان و خسران است .\r\n    والعصر ان‌الانسان لفي خسر الاالذين آمنوا و عملوالصالحات و تواصوا بالحق و تواصوابالصبر »     « 1 » ( قسم به عصر ، بىترديد انسان زيانكار است ، جز آنان‌كه ايمان آوردند و به كارهاى شايسته پرداختند ، و يكديگر را به حق و درستى و صبر و شكيبايى توصيه و سفارش نمودند ) .\r\nمىبينيم كه اين سوره با تأكيد بسيار همه‌ى انسانها را زيانكار مىداند ، جز افرادى كه با دوبال بسوى سعادت پرواز كنند :\r\n1 - كارهاى شايسته متكى به ايمان .\r\n2 - نظارت ملى - امربه معروف و نهى از منكر .\r\nقرآن مىفرمايد مسلمانان بهترين امتها و جامعه‌ى آنان برترين جوامع است در صورتىكه نظارت ملى در ميانشان حكمفرما باشد :\r\n « كنتم خير امه اخرجت للناس تأمرون بالمعروف و تنهون عن‌المنكر »  « 2 » شما بهترين امتى هستيد كه براى مردم تشكيل شده است - اسوه و سرمشق همه‌ى امتهائيد - امر به معروف و نهى از منكر مىكنيد .\r\nاميرمؤمنان علىعليه‌السلام مىفرمايد :\r\n« اذا ترك الامر بالمعروف و النهي عن‌المنكر سلطالله عليهم شرارهم فيدعوا خيارهم فلايستجاب لهم » « 3 »\r\nهنگاميكه امر بمعروف و نهى از منكر در جامعه‌اى ترك شود ، خداوند اشرارشان را بر آنان مسلط مىسازد ، و خوبان آن جامعه دعا مىكنند ولى دعايشان مستجاب نمىشود - يعنى پروردگار ديگر به آنان اعتنا نمىكند .\r\n\r\n\r\n","description":"","footnote":"\r\n( 1 ) - سوره‌ى عصر آيه‌ى 3 - 1\r\n( 2 ) - سوره‌ى آل‌عمران آيه‌ى 110\r\n( 3 ) - نهج‌البلاغه\r\n","page_name":" 105 ","page_number":105},
  {"content":"\r\n\r\nاز نظر اسلام ، اگر افراد جامعه‌اى در برابر گناهكار و متخلف بىتفاوت بمانند و امر بمعروف و نهى از منكر نكنند عذاب الهى در هر دو جهان شامل همه‌ى آنان مىشود اگر چه آنان‌كه بىتفاوت ماندند خود گناهى نكرده باشند و اعمالى شايسته و متكى به ايمان داشته باشند .\r\nبيشتر فرقه‌هاى اسلامى از پيامبر اكرم ( ص ) نقل كرده‌اند كه فرمود :\r\n« كلكم راع و كلكم مسؤول عن رعيته » . . .\r\nهمه‌ى شما پاسدار يكديگر ، و همگى نسبت به آنچه در پاسدارى شماست مسؤوليد .\r\nبنابراين گفته‌ى شاعر : « كه گناه دگرى بر تو نخواهند نوشت » كاملًا مغاير با فرمان پيامبرگرامى اسلام ( ص ) ، و پوچ و بىارزش است . اگر ما در مقابل گناه ديگرى بىتفاوت بنشينيم حتماً بر ما هم خواهند نوشت .\r\nفقهاء اسلام كتابى در فقه به نام امربه معروف و نهى از منكر دارند و مسائل زيادى در رابطه با اين فريضه‌ى اسلامى مطرح ساخته‌اند ، و ما براى اختصار از مقدمات و مؤخرات بحث آنان صرف‌نظر مىكنيم و فقط به اقسام نظارت ملى اشاره‌اى مىنماييم :\r\n1 - مبارزه‌ى مثبت با گناه : يعنى بر همه‌ى مسلمانان با سواد و بىسواد ، زن و مرد ، بزرگ و كوچك ، شهرى و روستايى ، در هر شغل و رتبه و مقام و منصب كه باشند لازم است در مقابل متخلف از قانون اسلام بىتفاوت نباشند ، و جلوى گناهكار را در كار خلافى كه مىكند بگيرند ، البته شايسته است تا آنجا كه امكان دارد محترمانه ، با گفتارى نرم و خوشرويى متخلف را موعظه كنند و از كار نادرست باز دارند .\r\nخداوند به موسى كليم‌الله و برادرش هارون مىفرمايد :\r\n « اذهبا الي فرعون‌انه‌طغي فقولا له‌قولا لينالعله يتذكر او يخشي »  « 1 »\r\n\r\n\r\n","description":"","footnote":"\r\n( 1 ) - سوره‌ى طه آيه‌ى 44\r\n","page_name":" 106 ","page_number":106},
  {"content":"\r\n\r\n( نزد فرعون برويد ، او طغيان كرده است ، تو و هارون با او به نرمى سخن بگوييد شايد پند بپذيرد ) .\r\nگفتار نرم و به صورت موعظه و اندرز تأثير ويژه‌اى دارد و اين موضوع در « روانشناسى » نيز پذيرفته شده ، مخصوصاً در روحيه‌ى جوانان اثرات آن بگونه‌اى است كه گفتار خشن هرگز آن تأثير را ندارد .\r\nقرآن كريم ، در داستان لقمان به اين نكته اشاره دارد :\r\n « واذقال لقمان لابنه و هو يعظه يا بني لاتشرك بالله ان‌الشرك لظلم عظيم »  « 1 » لقمان در حالى كه فرزندش را موعظه مىكرد گفت : اى پسرك من ، براى خداوند شريك قرار نده ، زيرا شرك به خدا ظلمى بزرگ است .\r\nاگر دقت كنيم در مىيابيم كه در اين آيه اگر جملات « و هو يعظه » ، « يا بني » و : « فان‌الشرك لظلم عظيم » نبود باز جمله‌بندى درست و كلام تمام مىبود ، ولى اين جملات نكات روانى جالبى دارد و آن اينكه لقمان در تربيت و ارشاد فرزند خويش اولًا به صورت موعظه و نصيحت با او سخن گفته : « وهويعظه » ، ثانياً با لطف و مهربانى : « يا بنى » ، ثالثاً با دليل نه با اعمال نفوذ و تحميل عقيده : « ان الشرك لظلم عظيم »\r\n2 - مبارزه منفى با گناه : يعنى به گناهكار روى خوش نشان ندهند ، و در گناه كمك او نباشند و با او دوستى و معاشرت ننمايند ، دادوستد نكنند ، از او زن نگيرند و به او زن ندهند و . . .\r\nتأثير اين نوع مبارزه چشمگير است ، درصدر اسلام سه نفر از مسلمانان بدون عذرى موجه در شهر ماندند و در جهادى كه در پيش بود شركت نكردند ، چون پيامبر اسلام ( ص ) از جنگ بازگشت آنها نيز همراه ديگران به استقبال بيرون آمدند ، پيامبر بدانهااعتنا نكردند ، خبر بىاعتنايى پيامبر به آنها در مدينه منتشر شد ، همه‌ى مسلمانان حتى بچه‌ها همين رفتار را با آنان پيش گرفتند و هيچ اعتنايى به آنان نمى\r\n\r\n\r\n","description":"","footnote":"\r\n( 1 ) - سوره‌ى لقمان آيه‌ى 13\r\n","page_name":" 107 ","page_number":107},
  {"content":"\r\n\r\nكردند ، چند روز نگذشت كه زندگى بر آنها بسيار مشكل شد ، ناچار از شهر خارج شدند و توبه كردند تا خداوند توبه‌ى آنان را پذيرفت و مردم رفتار خود را تغيير دادند ، قرآن حال ايشان را چنين وصف مىكند :\r\n « وعلي الثلاثه الدين خلفوا حتي اذا ضاقت عليهم‌الارض بما رحبت وضاقت عليهم انفسهم وظنوا ان‌لا ملجاء من‌الله الا اليه »  « 1 » « پروردگار توبه‌ى آن سه تن را پذيرفت كه مردم با آنان مراوده نمىكردند ، چنان كه زمين با همه‌ى گستردگى بر آنان تنگ شد و زندگى چنان برايشان سخت گرديد كه وجودشان برايشان چون زندان شد ، و دريافتند كه پناهى جز خدا نيست . »\r\nبراستى اگر اين قانون در ميان مسلمانان رعايت شود ، آيا ديگر فساد و فحشايى بر جاى مىماند ؟ اگر بار با خوار ، اجتماع اسلامى قطع رابطه كند ، اگر با رشوه‌خوار جامعه قهر كند ، اگر با گران‌فروش و كسانىكه در معاملات و اجناس تقلب مىكنند خريد و فروش نشود . اگر با آنان‌كه كسب و تجارتى به ضرر جامعه دارند با ترشرويى مقابله شود و . . . آيا اقتصاد سالمى نخواهد شد ؟\r\nبىجهت نيست كه در برخى روايات مىخوانيم كه به شعيب پيامبر از سوى خداوند خطاب شد كه صد هزار نفر از قوم تو هلاك مىشوند ، چهل هزار نفر گناهكاران و شصت هزار نفر نيكوكاران شعيب پرسيد نيكوكاران چرا ؟ خطاب آمد كه آنان در برابر گناه‌گناهكاران بىتفاوت بودند و نهى از منكر نمىكردند .\r\nبا توجه به آنچه ذكر شد كاملًا درست است كه بگوييم نظارت ملى از پايه‌هاى مهم اقتصاد اسلام است .\r\n3 - هيأتى براى امر به‌معروف و نهى از منكر :\r\nقرآن بما مىآموزد كه لازم است امت اسلامى حوزه‌هاى علميه‌اى\r\n\r\n\r\n","description":"","footnote":"\r\n( 1 ) - سوره‌ى توبه آيه‌ى 118 و 122\r\n","page_name":" 108 ","page_number":108},
  {"content":"\r\n\r\nبراى فراگرفتن علوم اسلامى تشكيل دهد تا افراد لايقى در آن حوزه‌ها پرورش يابند و به حفظ كيان اسلام همت گمارند ، قرآن كريم اين وظيفه را با تأكيد بسيار به مسلمانان ابلاغ مىفرمايد :\r\n « فلولا نفرمن كل فرقه منهم طائفه ليتفقهوا فيالدين و لينذرواقومهم اذارجعوا اليهم لعلهم يحذرون »  « 1 » چرا از هر دسته‌اى از امت اسلامى گروهى براى آموختن دين تخصص در علوم اسلامى كوچ نمىكنند ، تا پس از بازگشت به تبليغ و انداز مردم خود بپردازند ، شايد مردم متقى و خدا ترس شوند و ارشاد گردند .\r\nاز اين آيه‌ى شريفه استفاده مىشود كه بايد مؤسسه‌اى بنام مؤسسه‌ى حفظ كيان اسلام مؤسسه‌ى امر به‌معروف و نهىاز منكر تأسيس شود و در توسعه و پيشرفت آن بسيار كوشش شود . همچنانكه از همين آيه استفاده مىشود كه واجب كفائى بر همه‌ى امت اسلامى است كه در اين كار مهم و اساسى كوشا باشند ، گروهى به تحصيل رشته‌هاى علوم اسلامى بپردازند ، گروهى به تدريس مشغول باشند ، گروهى تأمين هزينه‌هاى مالى اين كار را به عهده بگيرند . . . و بالاخره هر كس به‌قدر امكان و استعداد خويش از هر طريق كه مىتواند بر انجام اين امر حياتى همت گمارد :\r\n « ولتكن منكم امه يدعون اليالخير و يأمرون بالمعروف و ينهون عن‌المنكر »  « 2 » در امت اسلامى بايد گروهى باشند كه دعوت به‌خير و امر به معروف و نهى از منكر كنند .\r\nلازم است گروهى كه از حوزه‌ها مايه گرفته‌اند روح شهامت و امامت و وثاقت در آنها دميده شده است و اسلحه‌ى علم را از حوزه‌ها\r\n\r\n\r\n","description":"","footnote":"\r\n( 1 ) - سوره‌ى توبه آيه‌ى 118 و 122\r\n( 2 ) - سوره‌ى آل‌عمران آيه‌ى 104\r\n","page_name":" 109 ","page_number":109},
  {"content":"\r\n\r\nگرفته‌اند و مرد وظيفه مىباشند و در انجام وظيفه از ملامت باك ندارند و فردگرايى يا اجتماع‌گرايى ، عصبيت قومى يا ملى و سائر غرائز نمىتواند آنان را از وظيفه باز دارد به تبليغ و نگاهدارى دين بكوشند .\r\nوظيفه‌ى اين افراد كه در اصطلاح علماء اهل تسنن « گروه حبه » و در اصطلاح شيعه « مبلغ » نام دارند ، چند چيز است :\r\nالف - تبليغ دين با بيان و قلم و عمل .\r\nبراى اين منظور لازم است كه بطور پىگير جلسات و اجتماعاتى در نقاط گوناگون تشكيل شود و مبلغان دانشمند مردم را با مبانى و حقايق و معارف اسلام آشنا سازند ، خوشبختانه در جوامع شيعى تشكيل چنين مجالسى و اجتماعاتى بسيار آسان است و همواره نيز معمول بوده ، زيرا پاسدارى حماسه‌ى حسينى و يادآورى جانبازى آن بزرگوار و خاندان و يارانش همواره زمينه‌اى مساعد براى تشكيل مجالس و مجامع تبليغى نيز بوده است ، اميد آنكه با رشد سياسى و اجتماعى مردم و كمك دولت اسلامى ، نواقصى كه مايه‌ى سوءاستفاده‌ى دشمنان اسلام است ، بر طرف شود .\r\nگروه حبه و مبلغان دانشمند بايد با قلم نيز به ارشاد جامعه تقويت ايمان اسلامى مردم بپردازند .\r\nاسلام براى قلم و نوشتار ارزش بسيار قائل است ، خداوند به اين دو سوگند خورده است :\r\n  « ن والقلم و مايسطرون »   « 1 » ( قسم به قلم و به آنچه مىنويسند ) .\r\nاسلام نوشتار دانشمندان را از خون شهيدان برتر شمرده است :\r\n« مدادالعلماء افضل من‌دماءالشهداء » اميد است دولت اسلامى و ملت مسلمان با رشد سياسى و علمى ، قلم را در مسير صحيح قرار دهند و نظارت و كنترلى در كار باشد كه از\r\n\r\n\r\n","description":"","footnote":"\r\n( 1 ) - سوره‌ى ن و القلم آيه‌ى 1\r\n","page_name":" 110 ","page_number":110},
  {"content":"\r\n\r\nقلمهاى سودمند ، استفاده‌ى بيشترى شود و از قلمهاى زيانبار و بىفائده جلوگيرى به عمل آيد .\r\nاز نظر اسلام تبليغ عملى اهميت ويژه‌اى دارد ، امام صادق‌عليه‌السلام به ياران خود مىفرمود :\r\n« وكونوا دعاه الي انفسكم بغيرالسنتكم و كونوالنازينا ولاتكونوا شينا » « 1 »\r\nمردم را با غير زبانتان - با عمل و كردارتان - بسوى مذهب و روش خود بخوانيد ، و چنان باشيد كه زينت ما محسوب شويد نه ننگ ما .\r\nمىگويند يك فرد مسيحى تحت تأثير درستى كردار و تقواى عملى عالم بزرگوار شيعه شيخ انصارى قرارگرفت و مسلمان شد ، روزى از دوست مسلمان خود پرسيد : حجه‌الاسلام يعنى چه و پاسخ شنيد كه اين لقب و عنوانى است كه شيعيان به عالمان دينى مىدهند . گفت آرى ، براستى حجه‌الاسلام يعنى شيخ انصارى .\r\nحجت اسلام كسى است كه گفتار و كردار و وجود او برهانى بر حقانيت اسلام باشد ، گروه حبه و مبلغان بايد همچنانكه با گفتار خويش بر اثبات و تقويت اسلام اقامه‌ى برهان مىكنند و مردم را به اسلام دعوت مىكنند ، اعمال و كردارشان نيز چنان باشد كه برهانى قوىتر بر آنچه مىگويند محسوب شود .\r\nب - نظارت بر امور اجتماعى ، يعنى لازم است تعدادى از گروه حبه و مبلغان ، بر بازارها كارخانه‌ها ، دانشگاهها ، دبيرستانها ، دبستانها و . . . نظارت داشته باشند ، بايد نرخها بوسيله‌ى آنان كنترل شود ، اجرت كارگران و نحوه‌ى كار آنان ، رقابت ميان كارفرمايان و رفاقت ميان كارگر و كارفرما زير نظر آنان باشد .\r\nبايد صنايع زيرنظر آنان كنترل شود ، و با نظارت آنان از بورس\r\n\r\n\r\n","description":"","footnote":"\r\n( 1 ) - اصول كافى ج 2 ص 77\r\n","page_name":" 111 ","page_number":111},
  {"content":"\r\n\r\nبازيها ، احتكارها ، تقلبها و . . . جلوگيرى شود .\r\nبايد درسها و تدريسها موافق اسلام و بنفع جامعه باشد ، و زير نظر آنان راه اشاعه‌ى فرهنگ زيانبار استعمارى بسته شود .\r\nج - نظارت بر امور ادارى و لشكرى : يعنى گروهى از مبلغان امور دولت را كنترل كنند و بر ادارات و ارتش اسلام نظارت داشته باشند ، تا از كم‌كارى ، رشوه‌خوارى ، ظلم ، فخرفروشى و . . . جلوگيرى شود ، و بدين‌ترتيب دست جاسوسان استثمارگران كوتاه گردد و از تسلط اجانب بر كشورهاى اسلامى جلوگيرى به عمل آيد .\r\nلازم است يادآور شويم كه همه‌ى گروههاى مبلغ ، چه آن قسمت كه در حوزه‌ها انجام وظيفه مىكنند و چه گروههايى كه بايد به كار نظارت بر امور دولت و ديگر تأسيسات بپردازند ، همه بايد زير نظر حكومت اسلامى و رهبر اسلامى باشند تا هرج‌ومرج و خودسرى و خودرأيى و اعمال نظرات شخصى در كار نيايد .\r\nبسيار شايسته است كه چنين مؤسسه و هيأتى را همچنانكه رهبر عاليقدر انقلاب حضرت آيه‌الله‌العظمى امام خمينى مدظله‌العالى فرموده‌اند ، « وزارت امر به‌معروف و نهى از منكر » بنامند . . . و اميدواريم كه دولت اسلامى براى اين فريضه‌ى بزرگ اسلامى اهميت شايانى قائل شود و انجام آن را از وظايف بزرگ خويش بداند .\r\n4 - انتقاد :\r\nانتقاد در لغت به معناى « جداكردن خوب از بد » است ، و امروزه بر ارائه‌ى راه صحيح از غلط ، همراه با دليل و برهان گفته مىشود .\r\nبر امت اسلامى لازم است كه در آداب و رسوم و اموراجتماعى بر يكديگر نظارت داشته باشند و اگر بر خلاف ادب اسلامى عيبى ديدند گوشزد كنند ، و نيز اگر در اجتماع عيب‌و نقصى ملاحظه كردند به دولت\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nاسلامى تذكر دهند و اگر راه‌بهترى براى تمدن و ترقى جامعه بنظرشان رسيد ، بيان كنند .\r\nدر روايات اسلامى ، جملاتى از اين‌گونه كه : « المؤمن اخوالمؤمن عينه و دليله » « 1 » مؤمن برادر مؤمن و چشم و راهنماى اوست ، بسيار تكرار شده است .\r\nامام صادق‌عليه‌السلام براى تأكيد اين موضوع مىفرمود :\r\n« رحم‌الله امرء اهدي اليعيوبي »\r\n( خداوند رحمت كند مردى را كه عيبهاى مرا به من هديه كند ) .\r\nقابل توجه است كه امام نفرموده « عيبهاى مرا به‌من بگويد »\r\nبلكه فرموده است : « به‌من هديه كند »\r\nبه همين جهت قبول عيب از نظر قرآن‌كريم واجب شمرده شده ، و كسانى را كه انتقاد مىپذيرند خردمند و مورد مهر و عنايت خداوند معرفى مىفرمايد :\r\n « فبشر عبادالذين يستمعون‌القول فيتبعون احسنه اولئك‌الذين هداهم‌الله و اولئك‌هم اولوالالباب »  « 2 » به بندگان من كه سخن را مىشنوند و از بهترين سخن پيروى مىكنند بشارت ده ، آنان همان كسانند كه خداوند هدايتشان فرموده و آنان خردمندانند .\r\nخلاصه آنكه يكى از وسائل مؤثر در پيشرفت و تكامل فرد و اجتماع ، انتقاد و پذيرش انتقاد است ، و اسلام هر دورالازم مىداند .\r\nاسلام از منفىبافى ، غيبت و تهمت و سرزنش ، بشدت نهى كرده است : « ويل لكل همزه لمزه » « 3 » ( واى بر هر غيبت كننده كه زخم زبان مىزند ) .\r\n « انما يفتري الكذب‌الذين لايؤمنون بآيات‌الله »  « 4 »\r\n\r\n\r\n","description":"","footnote":"\r\n( 1 ) - اصول كافى ج 2 ص 167\r\n( 2 ) - سوره‌ى زمر آيه‌ى 17\r\n( 3 ) - سوره‌ى همزه آيه‌ى 1\r\n( 4 ) - سوره‌ى نحل آيه‌ى 105\r\n","page_name":" 113 ","page_number":113},
  {"content":"\r\n\r\n( آنان كه ايمان ندارند تهمت مىزنند ) .\r\nاسلام منفىبافى را يكنوع توطئه و افساد مىداند و آن را از صفات منافقان مىشمارد :\r\n « و اذا قيل لهم لاتفسدوا فيالارض قالوا انما نحن مصلحون الا انهم هم‌المفسدون و لكن لايشعرون »  « 1 » « وقتى به آنها - منفىبافها ، كارشكنها ، دوروها - گفته شود در زمين فساد بر نيانگيزيد ، مىگويند ما مسلمانيم آگاه باشيد كه ايشان مفسدند ولى شعور ندارند »\r\nاسلام بجاى سرزنش و غيبت و تهمت و منفىبافى و كارشكنى ، انتقاد را گذاشته است و بر همه لازم مىداند كه براى رفع نواقص جامعه و تكامل آن كوشا باشند ، و عيب‌ونقص فردى و اجتماعى را خيرخواهانه و آيينه‌وار و با دليل و برهان با نشان دادن راه صحيح بيان كنند .\r\nمىگويند اين نوع امر به معروف و نهى از منكر در كشورهاى غربى هم هست ، حتى دولتها از افرادى كه به كشور وارد مىشوند مىخواهند كه اگر نواقصى بنظرشان رسيد تذكر دهند . . . البته اگر اين موضوع درست باشد و آنها واقعاً به اين روش پاىبند باشند ، اخلاقى انتفاعى است كه قبلًا از آن سخن گفتيم ، چون نظامات دنياى غرب بر پايه‌ى ماديگرى است ، معنويت را هم در خدمت ماديت به كار گرفته‌اند و چون انتقاد سبب پيشرفتهاى مادى و تكامل تمدن آنان مىشود و نيز وسيله‌ى شهرت و عنوان نيز هست ، به همين جهات آن را پذيرفته‌اند ، و دليل اين موضوع هم انتخاب آنهاست ، زيرا آنان در ميان اقسام نظارت ملى ، فقط اين قسم را قبول كرده‌اند چنان كه از ساير اقسام حريت و آزادى بىبندوبارى و استثمار را برگزيده‌اند .\r\nدر مكتب سوسياليسم همين هم وجود ندارد ، « آندره ژيد »\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 11\r\n","page_name":" 114 ","page_number":114},
  {"content":"\r\n\r\nنويسنده‌ى بزرگ فرانسه كه قبلًا از مدافعان رژيم كمونيستى در شوروى بود ، در سال 1938 بدعوت دولت شوروى براى ديدار « بهشت كمونيسم » به شوروى رفت ، و چون بازگشت ، كتابى به نام « بازگشت از شوروى » عليه نظام حاكم روسيه نوشت ، و حقايق تلخى كه در شوروى ديده بود بر جهانيان آشكار ساخت ، اينك فرازى از كتاب ژيد را با هم مىخوانيم :\r\n« علم و پيشرفتهاى مربوط به آن تابع خط مشى حزب كمونيست و بالأخره تابع عقايد مقامات عاليه است ، يكى از دانشمندان مشهور فقط به اين علت كه صاحب افكار علمى تازه‌اى بود كه گويا با مصالح حزب مطابقت نداشت از مقام استادى بر كنار شد ، اين دانشمند براى حفظ آبرو و جلوگيرى از بدبختىها ، تبعيدها ، زندانها . . . با يك نامه‌ى سرگشاده كه در روزنامه‌ها چاپ شد استغفار كرد .\r\nمشاهده‌ى اين موضوع و هزاران امثال آن ، انسان را به ياد دوران تفتيش عقايد مىاندازد . . . جاسوسى به نفع پليس مخفى شوروى به جاى فعاليت و درستكارى بهترين راه ترقى است ، برادر به برادر و پدر به پسر ، و زن و شوهر نسبت بهم و همه نسبت بهم مظنون هستند ، اعتماد بين افراد جاى خود را به يك سوءظن عميق كه حتى به كودكان هم سرايت كرده داده است ، در نتيجه هر كس به فكر خود و مراتب خودش است » « 1 » بد نيست اين فراز را نيز از كتاب « انتخاب در شوروى » بخوانيم :\r\n« اصولًا در شوروى هر چند خانه‌داراى يك مدير خانه است ، و اين شخص موظف است كليه افراد خانه‌هايى را كه در اختيار دارد تحت كنترل و بازرسى دقيق خود قرار دهد و كليه‌ى رفت‌وآمدها و غيبتهاى افراد را در دفتر مخصوص ثبت نمايد ، و اصولًا خود اهالى هر خانه موظفند هر اتفاقى كه برايشان افتاده به آن مدير گزارش دهند .\r\n\r\n\r\n","description":"","footnote":"\r\n( 1 ) - « بازگشت از شوروى »\r\n","page_name":" 115 ","page_number":115},
  {"content":"\r\n\r\nدر موقع انتخابات طبق صورتىكه توسط آن مدير تهيه شد . دولت اسامى و تعداد رأىدهندگان را حساب مىكند و كليه‌ى آنها حتماً بايد رأى دهند ، و هر كس بالاجبار بايد بكانديدهاى حزب رأى بدهد » « 1 »\r\n\r\n\r\n","description":"","footnote":"\r\n( 1 ) - « اصول ماترياليسم ، ماركسيسم »\r\n","page_name":" 116 ","page_number":116},
  {"content":"\r\n . \r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\n\r\nفصل سوم حكومت و ولايت در اسلام\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\nبسم الله‌الرحمن الرحيم\r\n\r\n« حكومت و ولايت در اسلام »\r\n1 - از پايه‌هاى بسيار مهم نظام مالى اسلام حكومت اسلامى است :\r\nبحث « حكومت اسلام » كه در فقه از آن به « ولايت فقيه » تعبير شده بحث بسيار ارزنده و مفصلى است ، و خود به كتاب مفصلى نياز دارد . ولى چون از پايه‌ها وزيربناهاى مهم سيستم اقتصادى محسوب مىشود ، ناچاريم بطور فشرده آن را بيان كنيم ، و براى اين منظور به برخى از ادله و براهين كه در اصل بحث مطرح شده اشاره مىكنيم تا خواننده‌ى گرامى به خلاصه و عصاره‌ى بحث آگاه شود و البته براى رعايت فشردگى از بيان مقدمات و مسائلى كه برآن مترتب مىشود تا آنجا كه ممكن است خوددارى مىكنيم .\r\n\r\nمساله خاتميت\r\nخاتميت رسول‌اكرم صلىالله‌عليه‌وآله و سلم از ضروريات و بديهيات اسلام است . يعنى اسلام دينى است كه تا قيامت باقى است و حلال آن تا پايان جهان حلال و حرام آن تا پايان جهان حرام است ، و همه‌ى مردم تا قيامت بايد به آن عمل كنند و پس از اسلام دين\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nديگرى از سوى خدا نخواهد آمد :\r\n« ما كان محمد ابا احد من رجالكم و لكن رسول‌الله و خاتم‌النبيين و كان‌الله بكل شيء عليما » ( محمد پدر هر يك از مردان شما نيست بلكه فرستاده‌ى خدا و ختم‌كننده ( آخرين ) پيامبران است و خدا به همه‌چيز داناست ) « 1 » كلمه‌ى « خاتم » - به‌فتح تا - بمعنى چيزى است كه تاپان چيزهاى ديگر قرار گيرد و چيزهاى ديگر را تمام و پايان بخشد و به انگشترنيز بدان جهت خاتم مىگفتند كه در گذشته رسم بود كه با آن به علامت پايان ، زير نامه‌ها نقش مىزند . بنابراين پيامبر اسلام كه خاتم‌الانبياء است يعنى نبوت و پيامبران الهى بوجود او پايان پذيرفته و پس از او پيامبرى نخواهد آمد و او آخرين آنان است و همه‌ى انسانها موظفند تا قيامت بدين او عمل كنند .\r\n « لايأتيه الباطل من بين‌يديه ولامن خلقه تنزيل من حكيم حميد »  « 2 » ( بر قرآن هرگز خط بطلان كشيده نخواهد شد ، از سوى حكيم - كه همه‌ى اشياء را حكيمانه و دقيق آفريد - و حميد - ( دارنده‌ى خصال و صفات پسنديده ) - نازل شده است »\r\nاين جمله‌ى « تنزيل من‌حكيم حميد » بيان كننده‌ى علت خاتميت است ، يعنى خداى متعال مىفرمايد قرآن تا قيامت باقى است و از بين رفتنى نيست چون بوسيله‌ى خداى حكيم نازل شده ، يعنى توسط كسى كه در كارها كمال حكمت و دقت و علم را به كار برده است ، و از سوى خداى حميد فرود آمده يعنى كسى كه در كارها همه‌ى جوانب را در نظر گرفته و كارهاى او جامع‌الاطراف و تام و كامل ، و مطابق با خواست و سرشت همگان است .\r\nبنابراين قرآن خود جامع‌الاطراف و مطابق با فطرت و خواست\r\n\r\n\r\n","description":"","footnote":"\r\n( 1 ) - سوره‌ى احزاب آيه‌ى 40\r\n( 2 ) - سوره‌ى فصلت آيه‌ى 43\r\n","page_name":" 122 ","page_number":122},
  {"content":"\r\n\r\nهمه‌ى انسانها و منطبق بردقت كامل و حكمت و علم است .\r\nآيات و روايات بسيارى دلالت دارد كه قرآن مطابق فطرت و خواست بشر و تام و كامل و جامع‌الاطراف است ، و آنچه براى هر كس از نظر دين و قانون لازم باشد در قرآن شريف موجود است . و ما به برخى از اين آيات و روايات در بحثهاى گذشته اشاره كرديم :\r\n « فاقم‌وجهك للدين حنيفا فطرت‌الله التي فطرالناس عليها الاتبديل لخلق‌الله ذلك‌الدين القيم و لكن اكثر الناس لايعلمون »  « 1 » روى خود را بدون انحراف به راست و چپ به طرف دين اسلام كه دينى است مطابق با فطرت و خلقت انسانها متوجه‌ساز ، تغيير و تبديلى براى خلقت خدا نيست دين راست و مستقيم است و زايل شدنى نيست ولى بيشتر مردم نمىدانند .\r\nاسلام خود را جامع‌الاطراف و جوابگوى جامعه‌ى بشريت مىداند ، و مدعى است هر چه علم و عقل ترقى كنند او بهتر مىتواند خود را عرضه كند ، چون مطابق با علم ، حكمت ، دقت و فطرت است .\r\n\r\nمساله‌ى اجتهاد و هنر آن\r\nواضح‌ترين دليل برآنچه اسلام مدعى آنست « فقيه جامع‌الشرائط » است ، فقيه با آنكه احاطه برهمه‌ى قرآن ندارد و نيز همه‌ى روايات رسول‌اكرم و ائمه‌ى طاهرين صلوات‌الله عليهم به او نرسيده ، و با آنكه در زمان غيبت از محضر امام عليه السلام دور و از راهنمايى او محروم است ، و با آنكه روايات پراكنده و گاه متعارض در دست اوست كه اين خود مشگل بزرگى بوجود مىآورد ، در عين حال مىتواند در امور دين جوابگوى بشريت باشد ، و اصولًا اگر فقيهى در جواب سؤالى كه مربوط به دين است درمانده شود فقيه جامع‌الشرائط نخواهد بود ، و اگر در رساله‌ى برخى فقهاء مىبينيم كه در مورد برخى مسائل نوشته است :\r\n\r\n\r\n","description":"","footnote":"\r\n( 1 ) - سوره‌ى روم آيه‌ى 30\r\n","page_name":" 123 ","page_number":123},
  {"content":"\r\n\r\n« بنابر احتياط بايد چنين كرد » و يا « من در اين مسأله تأمل دارم - يا اين اشكال دارد » . . . به اين معنا نيست كه فقيه در آن مسائل مانده باشد ، بلكه براى رعايت دين يا به جهت جرأت نداشتن برفتوى خود را بدين وسيله خلاص مىكند ، و مقلد را به ديگرى ارجاع مىدهد ، و بعبارت ديگر اين‌گونه تعبيرات فقهاء ، براى رهاندن خود از دادن حكم و فتوى و نيز براى دست بالا گرفتن و رعايت احتياط است ، زيرا احتياط و دست بالا گرفتن در هر كارى سزاوار است .\r\nسر مطلب در اين است كه شارع مقدس به او اجازه‌ى اجتهاد داده است كه اگر ملكه‌ى استنباط داشته باشد مىتواند از قرآن و روايات و عقل استفاده كند . و چون قواعد كليه‌اى كه از قرآن و روايات اهل‌بيت ( ع ) استفاده كرده در دست دارد ، دسته‌اى از آن قواعد احكام اوليه‌ى اسلام را بيان مىكند ، و دسته‌اى ديگر احكام اسلام را در ظرف شك بيان مىكند كه به آنها در اصطلاح « اصول عمليه » مىگويند ، و يك دسته‌ى ديگر احكام اسلام را در ظرف « عوارض و طوارى » توضيح مىدهد و آنها در اصطلاح فقه « احكام عناوين ثانويه » نام دارد .\r\nاضافه بر همه‌ى اينها اسلام به فقيه اجازه‌ى دخالت داده كه مىتواند با قواعد كليه‌اى كه در دست دارد وضع قانون يا رفع قانون نمايد ، و اين همان « احكام سلطانيه » است كه قبلًا بطور اجمال به آن اشاره شد و بخواست خداوند متعال بعداً نيز از آن سخن خواهيم گفت .\r\n\r\nتا اين‌جا چنين نتيجه گرفتيم :\r\nالف - خاتميت از ضروريات و بديهيات اسلام است و قرآن شريف دلالت بر آن دارد .\r\nب - سر خاتميت در دو چيز است :\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n1 - اسلام دينى است كه با فطرت انسانها كاملًا مطابق است ، بنابراين تا انسانى باقى است اين دين نيز باقى خواهد بود .\r\n2 - اسلام دينى جامع‌الاطراف و مطابق با حكمت و دقت و علم‌الهى است ، و آنچه انسان از حيث دين نيازمند آنست در اسلام وجود دارد ، بعبارت ديگر اسلام پاسخگوى نيازهاى جامعه‌ى بشرى است و هرچه دانش پيشرفت كند اسلام در جوامع بهتر مىتواند متجلى شود .\r\nاين تذكر لازم است كه دليل عقلى و سر خاتميت منحصر به آنچه ذكر شد نيست ، در قرآن آيات متعددى وجود دارد كه برخاتميت دلالت مىكند ، و چون اصل بحث ما بحث خاتميت نيست از تفصيل بيشتر خوددارى مىكنيم . و از نظر روايات نيز اين موضوع ضرورى و بديهى است يعنى روايات خاتميت در كتب شيعه و سنى به حد تواتر نقل شده است ، از جمله‌ى مشهورترين روايات در اين موضوع دو روايت منزلت و ثقلين است ، روايت منزلت را مؤلف « غايه‌المرام » با صدوهفتاد سند نقل كرده است ، كه يكصد سند از طريق عامه و هفتاد سند از طريق خاصه است . روايت منزلت چنين است ، :\r\nپيامبر اسلام صلىالله عليه و آله در موارد بسيارى درباره‌ى اميرمؤمنان علىعليه‌السلام فرموده‌اند :\r\n« انت مني بمنزله هارون من موسي الاانه‌لانبي بعدي » ( تو نسبت به من همچون هارونى نسبت به موسى ، جز آنكه پس از من پيامبرى نخواهد آمد )\r\nيعنى همچنانكه هارون در غيبت موسى خليفه و جانشين موسى بود تو نيز در نبود من خليفه و جانشين منى ، و فقط تفاوت در اين است كه پس از خلافت هارون پيامبران ديگرى آمدند ولى پس از خلافت و وصايت و جانشينى تو پيامبرى نخواهد آمد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nروايت ثقلين نيز از نظر سند مانند روايت منزلت است و مؤلف غايه‌المرام از شيعه و سنى آن را نقل كرده و متن روايت چنين است :\r\nپيامبر اكرم صلىالله عليه وآله مكرر فرموده است :\r\n « اني تارك فيكم‌الثقلين كتاب الله و عترتي اهل بيتي وان‌اللطيف الخبيرا خبرني انهمالن يفترقا حتي يردا علي الحوض »  « 1 » ( همانا در ميان شما دو چيز سنگين و گرانبها باقى گذاشتم : كتاب خدا و عترت و اهل بيتم . خداى خبير به من خبر داده است كه اين دو تا قيامت هرگز از هم جدا نخواهند شد . )\r\nخلاصه آنكه خاتميت از نظر مسلمانان و قرآن و روايات و عقل امرى مسلم و قطعى است ، همچنانكه عموميت دين اسلام براى همه‌ى انسانها از ضروريات و بديهيات اسلام است ، يعنى اسلام اختصاص به طائفه و قوم و ملت خاصى ندارد و دينى است براى همه‌ى مردم در هر زمان و مكان : « و ما ارسلناك الا كافه للناس بشيرا و نذيرا » « 2 » ( تو را نفرستاديم مگر براى همه‌ى مردمان بشارت دهنده و انذار كننده . )\r\n « قل يا ايهاالناس اني رسول‌الله اليكم جميعا »  « 3 » بگو اى مردم ، من پيامبر و فرستاده‌ى خدا بسوى همه‌ى شما هستم ) .\r\n « و اوحي الي هذاالقرآن لانذركم به و من بلغ »  « 4 » ( اين قرآن بر من وحى شده تا شما را به آن بيم دهم و نيز هر كس را كه به او برسد ) .\r\nبنابراين اسلام براى همه‌ى افراد و همه‌ى مكانها و همه‌ى زمانها تا قيامت عموميت دارد و اين عموميت سه‌گانه از نظر قرآن و روايات و مسلمانان از ضروريات وبديهيات است ، و اين موضوع روشنى است ، آنچه محتاج بحث و تفصيل است مسأله‌ى ديگرى است كه از\r\n\r\n\r\n","description":"","footnote":"\r\n( 1 ) - سوره‌ى اعراف آيه‌ى 75\r\n( 2 ) - سوره‌ى سباء آيه‌ى 28\r\n( 3 ) - سوره‌ى اعراف آيه‌ى 158\r\n( 4 ) - سوره‌ى انعام آيه‌ى 19\r\n","page_name":" 126 ","page_number":126},
  {"content":"\r\n\r\nپىآمدهاى اين موضوع محسوب مىشود ، و در فقه به « ولايت فقيه » موسوم است .\r\nمسأله اين است كه وقتى به پيامبر اسلام ( ص ) و ائمه‌ى طاهرين ( ع ) دسترسى نيست مثل زمان غيبت ، تكليف مردم چيست ؟\r\nاين مسأله را مىتوان به چند قسمت تقسيم كرد :\r\nالف - مسأله‌ى تقليد و بيان احكام\r\nب - مسأله‌ى قضاوت\r\nج - مسأله‌ى زعامت و مقام رهبرى\r\nيكى از مناصب پيامبر ( ص ) و ائمه ( ع ) منصب بيان احكام بود و مردم موظف بودند كه در بيان احكام به آنان مراجعه نمايند :\r\n « . . . وانزلنا اليك‌الذكر لتبين‌للناس مانزل‌اليهم و لعلهم يتفكرون »  « 1 » ( ما قرآن را بر تو فروفرستاديم تا آنچه براى مردم نازل شده بيان‌كنى شايد بينديشند )\r\nاين آيه وظيفه‌ى بيان احكام را برعهده‌ى پيامبر ( ص ) مىداند ، و پيامبر ( ص ) نيز اين منصب را به ائمه‌ى اطهار ( ع ) داده است و روايات بسيار براين موضوع دلالت دارد و از آن جمله روايت ثقلين است كه مؤلف ( عبقات ) آن را از 502 كتاب از كتابهاى برادران اهل تسنن نقل مىكند :\r\n« اني تارك فيكم الثقلين كتاب‌الله و عترتي ولن يفترقا حتي يرداعليالحوض » ( همانا من دو چيز سنگين و گرانبها در ميان شما برجاى نهادم : قرآن و عترت ، و اين دو تا قيامت از هم جدا نخواهند شد )\r\nو ائمه‌ى طاهرين ( ع ) اين منصب را به فقيه داده‌اند ، و روايات بسيار برآن تصريح مىكند :\r\n\r\n\r\n","description":"","footnote":"\r\n( 1 ) - سوره‌ى نحل آيه‌ى 44\r\n","page_name":" 127 ","page_number":127},
  {"content":"\r\n\r\n« فعن‌العسكري عليه السلام فامامن كان من‌الفقهاء صائنالنفسه حافظالدينه مخالفا علي هواه مطيعا لامرمولاه فللعوام ان يقلدوه » « 1 »\r\nحضرت امام حسن عسكرى فرموده است : فقيهى كه برخود مسلط باشد و دين خود را حفظ كند ( دين خود را به چيزى نفروشد ) و با هوى و هوس مخالفت نمايد خواسته‌هايى چون حب رياست بر او غلبه نكند ، مطيع فرمان خداوند باشد . هيچ‌چيز جز فرمان خدا محرك او نباشد بر عامه‌ى مردم لازم است از او تقليد كنند .\r\nاز برخى روايات در مىيابيم كه اجتهاد در احكام و بيان احكام اسلام و مراجعه‌ى مردم به مجتهد حتى در زمان ائمه‌ى طاهرين ( ع ) نيز يك امر متداول و مورد تأييد ائمه عليهم‌السلام بوده است ، امام باقر ( ع ) به « ابان‌بن تغلب » كه از شاگردان امام و از مجتهدين زمان خود بود فرمود :\r\n« اجلس فيمسجدالمدينه و افت‌الناس فانياحب ان‌يري فيشيعتي مثلك » « 2 »\r\n( در مسجد مدينه بنشين و براى مردم فتوى بده ، من دوست دارم افرادى چون تو در ميان شيعيان من ديده شوند )\r\nو نيز - امام صادق عليه السلام - مىفرمود ما كليات را براى شما مىگوييم و شما خود فروع را از آن استنباط كنيد :\r\n« انما علينا ان نلقياليكم الاصول و عليكم ان تفرعوا » « 3 »\r\nو امام باقر عليه السلام مىفرمود بدون علم فتوى دادن حرام است و چنين فتوى دهنده‌اى را ملائكه لعن مىكنند و زرو بال كسانىكه به فتواى او عمل مىكنند به او خواهد رسيد .\r\n« من افتيالناس به غير علم ولاهدي من‌الله لعنته ملائكه‌الرحمه و ملائكه‌العذاب ولحقه و زرمن عمل بفتياه » « 4 »\r\nاز اين‌گونه روايات درمىيابيم كه فتوى دادن براى فقيه جايز\r\n\r\n\r\n","description":"","footnote":"\r\n( 1 ) - وسائل جلد 18 باب 10 از صفات قاضى روايت 20\r\n( 2 ) - كتب رجال و تراجم\r\n( 3 ) - وسائل جلد 18 ص 41\r\n( 4 ) - وسائل جلد 18 ص 9\r\n","page_name":" 128 ","page_number":128},
  {"content":"\r\n\r\nاست و آنچه جايز نيست فتوى دادن نااهل مىباشند . و اين‌گونه روايات بسيار است و مؤلف كتاب « وسائل » اين روايات را در بابهاى صفات قاضى در اول جلد 18 نقل كرده است .\r\nاصولًا آيات و رواياتى كه در اين‌باره ذكر شده ارشادى است يعنى همان چيزى را كه فطرت انسانها بدون فرمان شارع درك مىكنند توجه كرده است و صرفاًتعبدى نيست زيرا هر انسانى درك مىكند كه در نيازهاى دينى و غيردينى بايد به متخصصى مراجعه كرد . عامه‌ى مردم بايد در امور دين به فقيه مراجعه كنند همچنانكه در بيمارى بايد به پزشك مراجعه كرد . به همين جهت فقهاء فرموده‌اند در تقليد تقليد نيست ، يعنى عامه‌ى مردم درك مىكنند كه بايد به فقيه مراجعه كنند پس « اصل تقليد » احتياج به تقليد ندارد ، تقليد در مسائل دينيه‌اى است كه نمىتوانند درك كنند .\r\nب - مسأله‌ى قضاوت\r\nاين منصب از طرف خداى متعال به پيامبر و ائمه‌ى اطهار عليهم‌السلام واگذار شده :\r\n « يا ايهاالذين آمنوا اطيعوالله و اطيعوالرسول و اوليالامر منكم فان تنازعتم فيشيء فردوه‌اليالله والرسول ان كنتم تؤمنون‌بالله و اليوم‌الاخر »  « 1 » ( اى مؤمنان از خدا و پيامبر و صاحبان امر اطاعت كنيد و اگر در چيزى نزاع داشتيد به پيامبر مراجعه نماييد )\r\nعدم تكرار « اطيعوا » قبل از « اوليالامر » و عدم تكرار « اوليالامر » بعد از « الرسول در اين آيه به خوبى حاكى از آنست كه « اوليالامر » همچون خود پيامبر ( ص ) هستند و بفرموده‌ى امام عليه السلام ، « اولنا محمد وآخرنامحمد » و هر منصبى كه پيامبر دارد اولىالامر نيز دارا مىباشند ، و مراجعه به آنان و اطاعت از ايشان مراجعه و اطاعت از پيامبر است ، چنانچه آيه‌ى مباهله و روايت غديرخم و روايت منزلت\r\n\r\n\r\n","description":"","footnote":"\r\n( 1 ) - سوره‌ى نساء آيه‌ى 59\r\n","page_name":" 129 ","page_number":129},
  {"content":"\r\n\r\nنيز دلالت برهمين دارند .\r\nو از « فان تنازعتم فيشيء » و تصدى منصب قضاوت توسط پيامبر ( ص ) درمىيابيم كه قضاوت نيز از مناصب « اوليالامر » است و هركس اولىالامر است منصب قضاوت نيز دارد . و از روايات بسيار استفاده مىشود كه ائمه ( ع ) اين منصب را به فقيه داده‌اند . امام صادق عليه السلام به « ابىخديجه » فرمود :\r\n« اجعلوابينكم رجلا قدعرف‌حلالنا و حرامنا فاني قدجعلته عليكم قاضيا » « 1 »\r\n( مردى از ميان خود برگزينيد كه حلال و حرام ما را بشناسد ، او از طرف من قاضى است )\r\nبنابراين تا اينجا دريافتيم كه منصب فتوى و قضاوت از طرف ائمه ( ع ) و به وسيله‌ى ايشان از جانب خداى متعال به‌فقيه تفويض شده است ، و از اين جهت در مسأله اشكالى نيست زيرا ضرورت فقه اسلام است كه فقيه منصب فتوى و منصب قضاوت دارد .\r\nج - زعامت : و به تعبير قرآن كريم « اوليالامر » : يعنى در دست داشتن امور جامعه و رهبرى آن .\r\nاين مقام را كسى كه نظام تكوينى جهان بدست اوست يعنى خداى متعال به پيامبر ( ص ) و ائمه ( ع ) اعطا كرده است :  « اطيعوالله و اطيعواالرسول و اوليالامرمنكم »  « 2 » « از خدا و پى امبر و اولىالامر اطاعت كنيد » و از روايات بسيار از طريق سنى و شيعه استفاده مىشود كه « اوليالامر » ائمه‌ى دين هستند . و اين اطاعت از پيامبر و اولىالامر اطاعت در احكام نيست زيرا اطاعت از آنان در احكام اطاعت خداست ، بلكه اطاعت در امور جارى هر جامعه و حوادث و كارهايى است كه پيش مىآيد :\r\n« واذا جائهم امرمن‌الامن اوالخوف اذاعوابه ولوروده الي الرسول\r\n\r\n\r\n","description":"","footnote":"\r\n( 1 ) - وسائل ج 18 - روايت 6 از باب 11 از ابواب صفات قاضى\r\n( 2 ) - سوره‌ى نساء آيه‌ى 59\r\n","page_name":" 130 ","page_number":130},
  {"content":"\r\n\r\n والياوليالامر منهم لعلمه‌الذين يستنبطونه منهم »  « 1 » ( و هرگاه درباره‌ى ايمنى يا خوف و ترس چيزى به آنان مىرسد آن را فاش كنند و اگر آن را به‌سوى رسول خدا و اولياء امور مىبردند هر آينه كسانىكه قدرت استنباط داشتند به حقيقت آن پى مىبردند . )\r\nپس اطاعت در امور جارى اجتماع و حوادثى است كه پيش مىآيد و از كلمه‌ى « اولىالامر » نيز همين معنا استفاده مىشود .\r\nبنابراين اين آيه و آيات ديگر و روايات بسيار دلالت دارد كه زعامت امت بدست پيامبر ( ص ) و ائمه‌ى اطهار ( ع ) است و اين موضوع از ضروريات و بديهيات اسلام است و احتياج به بحث ندارد ، آنچه قابل دقت و بحث زعامت در غيبت امام است يعنى وقتى دسترسى به پيامبر و اهل‌بيت نيست مثل زمان غيبت حضرت ولىعصر عج آيا زعيمى براى امت اسلامى تعيين شده است ؟\r\nجواب بايد مثبت باشد . زيرا اسلام كه مدعى است پاسخگوى همه‌ى نيازهاى بشر تا قيامت است نمىتواند از چنين امر مهم و حياتى غفلت كرده باشد . پيامبر اسلام صلىالله عليه‌وآله فرمود :\r\n« يا ايهاالناس والله مامن‌شيءيقربكم من‌النار و يباعدكم من‌الجنه الا وقدنهيتكم عنه » « 2 » ( اى مردم سوگند به خدا هيچ‌چيز نيست كه شما را به بهشت نزديك و از آتش دوزخ دور سازد جز آنكه شما را به آن فرمان دادم و هيچ‌چيز نيست كه شما را به دوزخ نزديك و از بهشت دور سازد جز آنكه شما را از آن نهى كردم ) .\r\nبنابراين چگونه ممكن است امر مهم زعامت را ناگفته گذاشته باشد . قرآن كريم با كمال صراحت مىفرمايد غفلت از اين امر مهم اساسى مثل آنست كه اصلًا هيچ تبليغى نشده و اسلام و دين به مردم\r\n\r\n\r\n","description":"","footnote":"\r\n( 1 ) - سوره‌ى نساء آيه‌ى 83\r\n( 2 ) - اصول كافى ج 2 ص 74\r\n","page_name":" 131 ","page_number":131},
  {"content":"\r\n\r\nنرسيده باشد :\r\n « يا ايهاالرسول بلغ‌ما انزل اليك من ربك وان‌لم تفعل فما بلغت رسالته »  « 1 » ( اى پيامبر آنچه برتو نازل شده - زعامت و ولايت امور مؤمنان على ( ع ) - به مردم ابلاغ كن ، و اگر ابلاغ نكنى رسالت را نرسانده‌اى - هيچ كارى نكرده‌اى - ) .\r\nبنابراين در زمان غيبت نيز حتماً بايد زعيم و رهبرى باشد : آيا اين كشف عقلى از آنچه فقهاى اسلام آن را يكى از ادله‌ى فقه دانسته‌اند ضعيف‌تر است ؟\r\nدلايل چهارگانه‌اى كه فقهاى اسلام در فقه معتبر مىدانند كتاب و سنت و عقل و اجماع است . در توضيح اجماع فرموده‌اند اگر همه‌ى فقهاى قديم شيعه در موضوعى اتفاق نظر داشته باشند و برآن موضوع از كتاب و سنت و عقل دليلى نباشد درمىيابيم كه فتواى آنان با تقوى و مراقبتى كه داشته‌اند يك‌جور فتوى بدهند و آن فتوى بدون مدرك و دليل باشد .\r\nاستاد بزرگوار مرحوم آيت‌الله بروجردى رحمه‌الله‌عليه مىفرمود چون در جوامع اوليه شيعه روايات زيادى بوده كه به ما نرسيده است : از اتفاق فقها در يك فتوى درمىيابيم كه آنان روايت درستى از نظر سند و دلالت در دست داشته‌اند كه به ما نرسيده است .\r\nبنابراين در اين موضوع كه اسلام براى زمان غيبت نيز زعيم و حاكم تعيين كرده تا مردم در امور اجتماعى و حوادثى كه پيش مىآيد به او رجوع كنند ، نبايد ترديد داشته باشيم . و به گفته‌ى رهبر بزرگ انقلاب اسلامى ايران حضرت آيه‌الله‌العظمى نايب‌الامام آقاى خمينى ادام‌الله‌ظله ، « بعد از تصور و در نظر گرفتن اطراف و جوانب قضيه\r\n\r\n\r\n","description":"","footnote":"\r\n( 1 ) - سوره‌ى مائده آيه‌ى 67\r\n","page_name":" 132 ","page_number":132},
  {"content":"\r\n\r\nموضوع زعامت و حكومت از ضروريات و بديهيات است » . به همين جهت ما بطور اجمال مىدانيم كه قرآن كريم تكليف زمان غيبت را از نظر زعامت و رهبرى تعيين كرده است گرچه نتوانيم بطور تفصيلى اين موضوع را از قرآن كريم استفاده كنيم . و نيز بطور اجمال مىدانيم كه رسول اكرم ( ص ) و ائمه‌ى اطهار ( ع ) ، : زعيم و حاكمى كه امت اسلامى بايد در امور به او مراجعه نمايند تعيين كرده‌اند اگرچه همه‌ى روايات آن بما نرسيده ، جز برخى از آنها كه بعداً از آن سخن خواهيم گفت .\r\nاين يك راه براى اثبات موضوع زعامت در غياب پيامبر ( ص ) و اهل‌بيت ( ع ) است كه در اصطلاح علم اصول به آن « كشف عقلى » مىگويند .\r\nراه ديگر اثبات اين موضوع « راه لطف » است كه دانشمندان علم كلام براى اثبات نبوت و امامت از آن استفاده كرده‌اند و فلاسفه‌ى اسلامى مانند ابوعلىسينا و صدرالمتاءلهين نيز آن را پذيرفته‌اند .\r\nشيخ‌الرئيس در كتاب « شفا » مىگويد : پروردگارى كه از گودى كف پا و مژگان چشم كه در استكمال انسان چندان دخالتى ندارد غفلت نفرموده چگونه مىتوان پذيرفت كه از فرستادن پيامبران و تعيين جانشينان آنان‌كه در تكامل انسان‌ها بسيار مؤثر و لازم است غفلت كرده باشد .\r\nبعثت انبياء و تعيين اوصياى آنان لطف است و برخداوند كه فياض علىالاطلاق است واجب و لازم است اين لطف را در حق بندگان خود بنمايد .\r\nبعبارت ديگر با برهان منطقى از طريق « شكل اول منطقى » بايد گفت :\r\nبعثت پيامبران و تعيين جانشينان فيض و لطف است زيرا در\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nسعادت و كمال انسانها كاملًا مؤثر است .\r\nهرچه فيض و لطف باشد برخداوند كه فياض علىالاطلاق است لازم و واجب مىباشد . زيرا خوددارى از فيض و لطف ، بخل است و خداوند از بخل و هرصفت زشت ديگرى منزه است .\r\nپس نتيجه مىگيريم كه بعثت پيامبران و تعيين جانشينان ايشان برخداى متعال لازم و واجب است .\r\nهمين برهان عقلى و شكل اول منطقى برنصب زعيم و رهبر در زمان غيبت نيز دلالت دارد ، به اين معنى كه :\r\nنصب زعيم در زمان غيبت ، فيض و لطف است زيرا حفظ نظام در جوامع اسلامى و پاسدارى مرزها و دفع دشمنان اسلام از هجوم به كيان اسلام و جلوگيرى از تجاوز آنان به مسلمانان ، و اجراء قوانين اسلام بويژه قوانين سياسى و اجتماعى و بيان احكام و تطبيق كليات احكام اسلام برامور و حوادثى كه واقع مىشود و مراجعه امت در اين امور كه معمولًا هر ملتى در پيشامدها به رئيس خود مراجعه مىكنند ، و . . . همه و همه نياز به زعيم دارد و بدون زعيم كار به هرج و مرج مىكشد .\r\nهرچه فيض و لطف است برفياض علىالاطلاق لازم و واجب است و گفتيم كه خوددارى از فيض و لطف بخل محسوب مىشود و خداوند متعال از هر عيب و نقص و رذيلتى منزه است .\r\nپس تعيين و نصب زعيم از طرف خداى متعال در زمان غيبت لازم و واجب است ( نبايد گفت پس از آمدن پيامبر و تعيين اوصياء در گذشته ديگر لطف واجب نيست چون مردم بدست خود ، خود را از فيض محروم ساختند ، همچنانكه خواجه نصيرطوسى رحمه‌الله عليه نيز در كلام مشهور خود مىگويد :\r\n« وجوده‌لطف و تصرفه لطف آخر وعدمه‌منا\r\n» . . . زيرا لازمه‌ى اين كلام آنست كه اگر مردمى پيامبر يا\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nوصى پيامبرى را كشتند ديگر لطفى در كار نباشد ، در حالىكه اگر گروهى طغيان كردند نمىتوان گروههاى ديگرى را مقصر دانست ، بنابراين در هر زمانى لازم است زعيمى باشد كه بوجود او امور دين و دنياى مردم اصلاح شود )\r\nراهها و برهانهاى ديگرى هم از نظر عقل براى اثبات وجود زعيم در زمان غيبت هست كه براى رعايت اختصار از ذكر آنها صرف نظر مىكنيم فقط لازم است براى تكميل اين دو دليل ، مصداق نتايج اين دو قضيه را بيان كنيم ، يعنى اين دو دليل به‌ما مىفهماند كه اسلام براى زمان غيبت نيز زعيم و رهبر تعيين كرده است ولى آن زعيم چه‌كسى است و چه كسى بايد باشد ؟ اين را از قاعده‌ى ديگرى كه در اصطلاح علم اصول ، قاعده « قدرمتيقن » ناميده مىشود بدست مىآوريم .\r\nقاعده « قدرمتيقن » دلالت مىكند كه آن زعيم بايد فقيه جامع‌الشرائط يعنى متخصص در علوم اسلامى و عادل و مدبر باشد ، بعبارت ديگر فقيه جامع‌الشرائط كسى است كه در علوم اسلامى صاحب‌نظر و برخويشتن مسلط و براداره‌ى امور جامعه قادر باشد ، و عقل نيز حكم مىكند كه چنين شخصى برديگران مقدم است ، زيرا مردم يا در علوم اسلامى صاحب نظرند يا نيستند ، قطعاً آنان كه صاحب‌نظرند براى حكومت شايسته‌ترند و آنان كه صاحب نظرند يا عادلند يا نيستند ، يا قادر براداره‌ى جامعه هستند يا نيستند ، آنكه عالم و عادل و قادر براداره‌ى امور است مسلماً برديگران مقدم است ، بنابراين زعامت در اسلام ويژه‌ى عالم عادل با كفايت است ، و اگر كسى پيدا شود كه در اداره‌ى امور از فقيه با كفايت‌تر است بايد زيرنظر آن فقيه كار كند و به اين موضوع بعداً اشاره خواهيم كرد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nتا اينجا نتيجه گرفتيم كه عقل زعامت و وجود زعيم را در زمان غيبت لازم مىداند و به قاعده كشف و به قاعده‌ى لطف اين لزومت را به اسلام نسبت مىدهد و كشف مىكند كه اسلام براى زمان غيبت نيز زعامت را در نظر داشته و تعيين زعيم كرده است ، و به دليل ديگر قاعده قدر متيقن » - اين زعامت را حق فقيه جامع‌الشرائط مىداند و حكم قطعى مىكند كه اسلام ، فقيه جامع‌الشرائط را به زعامت و حكومت منصوب كرده است .\r\nاما در قرآن : اگرچه از قرآن كريم نمىتوانيم براى زعامت و حكومت غيرپيامبر ( ص ) و ائمه ( ع ) دليل صريحى ارائه نماييم ولى همچنانكه گفته شد به قاعده‌ى كشف و به قاعده‌ى لطف اجمالًا مىدانيم كه مساله‌ى زعامت و حكومت در زمان غيبت نيز در قرآن موجود است : زيرا با آنكه قرآن مىفرمايد :  « ونزلنا عليك‌الكتاب تبيينالكل شيء »  « 1 » ( بر تو كتابى فرو فرستاديم كه بيان كننده‌ى هرچيزى است ) ، پس بايد زعامت و حكومت در زمان غيبت هم كه امرى اساسى و مهم است در قرآن باشد .\r\nو از علتهايى كه در برخى آيات ذكر شده نيز مىتوان دريافت كه خداى متعال اين حق را به فقيه جامع‌الشرائط تفويض كرده است ، و ما برخى از اين آيات را ذكر مىكنيم :\r\n1 - « واذقال ربك‌للملائكه‌اني جاعل فيالارض خليفه قالوااتجعل فيها من يفسد فيها و يسفك‌الدماء ونحن نسبح بحمدك و نقدس لك قال انياعلم مالاتعلمون و علم‌آدم‌الاسماء كلها ثم‌عرضهم عليالملائكه فقال انبئوني باسماء هولاءان كنتم صادقين قالوا سبحانك لاعلم لناالاماعلمتنا انك انت‌العليم‌الحكيم قال ياآدم انبئم باسمائهم فلماانباءهم باسمائهم قال الم اقل‌لكم انياعلم غيب‌السموات و الارض و اعلم ما تبدون و ما كنتم تكتمون واذقلناللملائكه اسجدوا لادم فسجدوا\r\n\r\n\r\n","description":"","footnote":"\r\n( 1 ) - سوره‌ى نحل آيه‌ى 89\r\n","page_name":" 136 ","page_number":136},
  {"content":"\r\n\r\n                                الاابليس ابي و استكبرو كان من‌الكافرين »                                 « 1 » ( و هنگامى كه پروردگارت به فرشتگان فرمود من در زمين جانشين و خليفه‌اى قرار مىدهم فرشتگان گفتند آيا كسى را براى اين كار قرار مىدهى كه در زمين فساد مىكند و خونريزى مىنمايد ، در حالىكه ما به تسبيح و تقديس تو مىپردازيم . پروردگار فرمود من مىدانم چيزى كه شما نمىدانيد و خداوند همه‌ى اسماء را به آدم آموخت سپس برفرشتگان عرضه كرد و گفت مرا از اسماء اينها خبر دهيد اگر راستگويابند . فرشتگان گفتند پاك و منزهى تو ، ما علمى جز آنچه بما آموخته‌اى نداريم ، همانا تو داناى درستكردارى . خداوند فرمود اى آدم به ايشان خبر ده از اسماء آنها ، پس چون به ايشان خبر داد از اسماء آنها خداوند فرمود آيا به شما نگفتم كه من به غيب و پنهان آسمانها و زمين داناترم و مىدانم آنچه را آشكار و آنچه را پنهان مىسازيد . و هنگامىكه به فرشتگان فرموديم برآدم سجده كنيد ، پس جملگى سجده كردند جز ابليس كه سرباز زد و تكبر ورزيد و او از كافران بود ) .\r\nگرچه اين آيات مشتمل بردقائقى از علوم قرآن است و براى توضيح آن به بحثى طولانى نيازمنديم كه از بحث فعلى ما بيرون است ، ولى آنچه به‌خوبى از اين آيات استفاده مىشود :\r\nالف - اين عنايت خاص كه آدم بمقام خلافت خدا در زمين برگزيده شده به جهت آنست كه عالم بوده است .\r\nب - اگر چه تقوى بنوبه‌ى خود درخور ستايش است و اسلام برترى هركس را به تقوى مىداند ( ان‌اكرمكم عند الله اتقيكم ) ولى تقوى به خودى خود نمىتواند موجب خليفه‌اللهى شود .\r\nج - افرادىكه در زمين فساد بر مىانگيزند و خونريزى ناحق مىنمايند و گناهكاران لياقت اين مقام را ندارند و اين عنايت مخصوص\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 34 - 30\r\n","page_name":" 137 ","page_number":137},
  {"content":"\r\n\r\nعالم عادل است .\r\nد - نافرمانى از عالم عادلى كه به خليفه اللهى منصوب شده استكبار وكفر و اطاعت و متابعت از او واجب و لازم است .\r\nه - بالاخره اگر از اين آيه نتوان استفاده كرد كه در زمان غيبت و هنگامىكه به پيامبر ( ص ) و ائمه ( ع ) دسترسى نيست ، فقيه جامع‌الشرائط زعامت و حكومت دارد ولى استفاده مىشود كه حاكمى كه اسلام براى زمان غيبت تعيين نموده فقيه جامع‌الشرائط است يعنى متخصص در علوم اسلامى و مسلط برنفس و باكفايت .\r\nو اگر چه شرط كفايت و قدرت براداره‌ى امور جامعه ، برحسب فهم ما از آيه استفاده نمىشود ولى چون كفايت از شروط عقلى است و عقل مستقلًا بر آن حكم مىكند پس آيه‌ى شريفه مختص به اين شرط خواهد بود .\r\nدر اصطلاح علم اصول به اين‌گونه تخصيصها « تخصيص لبى » مىگويند ، مثلًا اگر بطور عام و مطلق بگوييم بشردوستى از قوانين مهم اسلام است ، عقل حكم مىكند كه اين بشردوستى در مورد بشرى است كه دشمن اسلام نباشد ، ولى كسىكه در صدد نابودى اسلام است بايد با او دشمنى كرد .\r\nو در روايات زيادى نيز ( كافى شريف در جلد اول از اصول آنها را ضبط كرده است ) اين حكم عقل امضاء و از عالمى كه كفايت اداره‌ى امور را ندارد . سلب علم شده است .\r\nاميرمؤمنان على عليه السلام مىفرمايد : « لاخير فيعلم‌ليس‌فيه تفهم » ( علمى كه فهم و تدبر با آن نباشد خيرى ندارد ) . و در جاى ديگر مىفرمايد : « لايكون‌السفه و العزه فيقلب العالم » ( سفاهت و تكبر در دل عالم نيست ) .\r\n2 - قرآن كريم در داستان طالوت مىفرمايد « قال‌ان‌الله اصطفيه\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n عليكم وزاده بسطه فيالعلم و الجسم »  « 1 » ( پيامبرشان گفت همانا خدا طالوت را بر شما برگزيده و به او سعه علمى و جسمى عنايت كرده است ) .\r\nطالوت را خداوند براى حكومت بربنىاسرائيل منصوب كرده بود و چون طالوت برحسب ثروت و خانواده از اشراف نبود بنىاسرائيل اعتراض كردند و گفتند او ثروتى ندارد ، پيامبر آن زمان‌كه از طرف خداوند طالوت را براى حكومت معرفى كرده بود پاسخ داد مناط در حكومت سعه‌ى مالى نيست بلكه سعه‌ى علمى و جسمى است . مراد از سعه‌ى جسمى يا شجاعت است چنانچه مفسرين گفته‌اند يا مراد تسلط بر غرائز است چنانچه ظاهر از كلمه بسطه است يا مراد سكونت و آرامش است بهرحال احتمال هريك از اين معانى هست و شايد مراد قرآن همه‌ى اين معانى باشد ، ولى آنچه مسلم است در اين آيه شريفه مناط حكومت ، علم است .\r\nمىدانيم كه قرآن شريف عالم بىعمل را بشدت مذمت كرده و او را گاهى به سگ و گاهى به الاغ تشبيه نموده است بنابراين مناط حكومت در اسلام تنها علم نيست بلكه علم با عمل است ، و نيز مىدانيم كه اسلام زمام امور را به دست كسى كه كفايت نداشته باشد و نتواند جامعه را اداره كند نمىدهد و بشارت و هدايت و عقل را براى كسى مىداند كه قوه‌ى اقتباس داشته باشد بنابر همه اين مقدمات از آيه‌ى شريفه با اين دو تخصيص لبى استفاده مىشود كه مناط در زعامت و رهبرى علم با عمل و قدرت اداره‌ى جامعه است . و اگر از آيه‌ى شريفه استفاده نكنيم كه خداوند در اين آيه و نظاير آن فقيه جامع‌الشرائط را به حكومت منصوب نموده ، لااقل استفاده مىشود آنكه منصوب شده فقيه جامع‌الشرائط است .\r\n3 - قرآن در داستان حضرت يوسف از قول او مىگويد :  « قال اجعلني عليخزائن‌الارض انيحفيطعليم »  « 2 » ( مرا بربيت‌المال بگمار ، من\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 247\r\n( 2 ) - سوره‌ى يوسف آيه‌ى 55\r\n","page_name":" 139 ","page_number":139},
  {"content":"\r\n\r\nحفظ كننده ودانايم »\r\nشايد مراد از حفظ امانت‌دارى باشد و يا چنانچه راغب در مفردات گفته معنى اعم ، مراد است يعنى تفقد و تعهد و رعايت .\r\nمراد هرچه باشد با تقريبى كه در آيه‌ى قبل بيان شد اين آيه هم مناط حكومت را علم و عمل و قدرت براداره مىداند .\r\n4 - از آيات بسيارى در مىيابيم كه عالم برديگران مقدم و متابعت غيرعالم از عالم لازم است ، بلكه از قرآن به خوبى استفاده مىشود كه تقديم عالم برديگران و لزوم متابعت از او ، جزو ضروريات و بديهيات است . و مسلماً مراد از عالم در اين آيات عالم با عمل و با كفايت است .\r\n « قل هل يستوييالذين يعلمون والذين لايعلمون انما يتذكر اولواالالباب »  « 1 » ( بگو آيا آنان كه مىدانند و آنان كه نمىدانند برابرند ؟ تنها خردمندان متذكر مىشوند - خردمند مىداند كه عالم برجاهل مقدم است -\r\n« افمن يهدى الى الحق احق‌ان يتبع امن لايهدى الاان يهدى فما لكم كيف تحكمون » « 2 » آيا آنكه به حق هدايت مىكند براى متابعت سزاوارتر است يا آنكه خود احتياج به هدايت دارد ؟ چگونه حكم مىكنيد - تقدم عالم برجاهل ضرورى است ، لزوم متابعت جاهل از عالم بديهى است - . .\r\n « اولم يروا انانأتي الارض تنقصها من‌اطرافها »  « 3 » ( آيا نديديد كه ما به زمين مىپردازيم و از همه سوى آن را ناقص مىسازيم ) .\r\nحضرت سجاد عليه السلام اين آيه را به مرگ عالم تفسير فرموده‌اند . در روايات ديگر نيز مرگ عالم را رخنه‌اى براى نفوذ دشمن در اسلام ، كه چيزى جاى آن را پرنمىكند ، دانسته‌اند .\r\n\r\n\r\n","description":"","footnote":"\r\n( 1 ) - سوره‌ى زمر آيه‌ى 9\r\n( 2 ) - سوره‌ى يونس آيه‌ى 35\r\n( 3 ) - سوره‌ى رعد آيه‌ى 41\r\n","page_name":" 140 ","page_number":140},
  {"content":"\r\n\r\n« اذامات العالم ثلم فيالاسلام ثلمه لايسدها شيء » در آيات ذيل مىبينيم كه از انطاكيه گاهى به عنوان قريه و گاهى به عنوان مدينه نام برده است و متحمل است تعظيم به مقام علم و عالم سبب شده دهى را كه در آن عالم بوده شهر و شهرى كه در آن عالم نبوده ده ناميده است .\r\n « واضرب لهم مثلااصحاب القريه اذجائها المرسلون . . . و جأمن اقصي المدينه رجل يسعي قال يا قوم اتبعوا المرسلين »  « 1 » ( براى آنان مثل اصحاب ده - انطاكيه - را بيان كن آنگاه كه فرستادگان به آن - وارد شدند . . . ومردى از انتهاى شهر - انطاكيه - شتابان آمد و گفت از فرستادگان متابعت كنيد . )\r\nآيا از اين‌گونه آيات كه در قرآن كريم بسيار است نمىتوان دريافت كه حكومت و زعامت حق فقيه جامع‌الشرائط است ؟\r\nاز اين بحث چنين نتيجه گرفتيم :\r\nالف - همه چيز در قرآن بيان شده پس حكومت در زمان غيبت نيز كه امرى مهم و اساسى است قطعاً در قرآن بررسى شده است .\r\nب - حكومت و زعامت حق عالم عادل با كفايت است زيرا از علتهايى كه در آيات ذكر شده اين موضوعات استفاده مىشود . اگر از همين آيات استفاده نشود كه جعل حكومت براى او شده ، از آياتى كه در بيان تقديم او برديگران و لزوم منابعت از او ، و در بيان منزلت و ارزش اوست به خوبى درمىيابيم كه قدر متيقن در موارد شك او مقدم است .\r\nج - پس حكومت و زعامت هنگامىكه به معصوم دسترسى نباشد مثل زمان غيبت از طرف خداوند متعال برعهده‌ى اوست .\r\nو اما روايات : براى اثبات زعامت فقيه جامع‌الشرائط به برخى از روايات استناد شده است كه ما به بعضى از آنها اشاره مىكنيم :\r\n\r\n\r\n","description":"","footnote":"\r\n( 1 ) - سوره‌ى يس آيه‌ى 20\r\n","page_name":" 141 ","page_number":141},
  {"content":"\r\n\r\n1 - « عن عمربن حنظله : قال سئلت‌اباعبدالله عليه السلام عن‌رجلين من اصحابنا بينهما منازعه فيدين اوميراث فتحا كما الي السلطان واليالقضاه ايحل ذلك ؟ قال من‌تحاكم اليهم فيحق‌اوباطل فانما تحاكم اليالطاغوت و مايحكم له فانما يأخذسحتا و ان كان حقا ثابتاله لانه‌اخذه بحكم‌الطاغوت و ماامرالله ان‌يكفربه قال‌الله تعالي ( يريدون ان يتحاكموا الي الطاغوت و قدامروا ان‌يكفروابه ) قلت‌فكيف يصنعان قال‌ينظران من كان منكم ممن قدروي حديثنا و نظرفيحلالنا و حرامنا و عرف احكامنا فليرضوابه‌حكما فاني قدجعلته عليكم حاكما فاذا حكم بحكمنا فلم‌يقبل منه‌فانما استخف بحكم‌الله و علينا رد والراد علينا الراد عليالله و هوعلي حدالشرك بالله » « 1 »\r\n( عمربن حنظله مىگويد از امام صادق عليه السلام سئوال كردم دو مرد از شيعيان كه ميانشان بر سر دين يا ارث نزاعى است و به‌سلطان وقت و قضات مراجعه كنند آيا اين مراجعه جايز است ؟ فرمود : هركه مراجعه به آنان نمايد هرچند حق بااو باشد به طاغوت مراجعه كرده است - « طاغوت افراد سركشى هستند كه در برابر خدا و پيامبر و ائمه قيام كرده‌اند » و آنچه براى او حكم كند گرفتن آن حرام است هرچند حق ثابت او باشد . زيرا او حق خود را به حكم طاغوت كه خداى متعال فرمان داده كه به او كفرورزيده شود گرفته است و خدا در قرآن فرموده است : طاغوت را حاكم قرار مىدهند در حالىكه خدا فرمان داده است كه به او كفر بورزند .\r\n( عمربن حنظله گفت : پس چه كنند ؟ امام فرمود : كسى را كه راوى احاديث ما و ناظر برحلال و حرام ما و عارف به ا حكام ما است حكم قرار دهند زيرا من او را به حكومت منصوب نمودم و اگر حكمى كند و پذيرفته نشود حكم خدا سبك گرفته شده و بر ما رد شده است و ردكردن ما رد كردن خداست و ردكردن خدا در حد شرك است ) .\r\n\r\n\r\n","description":"","footnote":"\r\n( 1 ) - وسائل ج 18 روايت 1 باب 11 از ابواب صفات قاضى\r\n","page_name":" 142 ","page_number":142},
  {"content":"\r\n\r\nاين روايت از نظر سند معتبر و مورد قبول علماء حديث است و به آن عمل كرده‌اند ، و راويان آن همگى مورد وثوقند و از « عمربن حنظله » بزرگانى چون « صفوان‌بن‌يحيى » روايت كرده‌اند كه به گفته‌ى علماء علم رجال : « صفوان جزازثقه روايتى نقل نمىكنند »\r\nاما از نظر دلالت اين روايت بر فقيه جامع‌الشرائط ( در پاورقىها )\r\nمنصب قضاوت صريحاً به او داده شد ، و چون قضات آن زمان كارشان منحصر به فصل خصومت نبوده و در بسيارى از امور تصرف و دخالت داشتند . و امام عليه السلام فقيه جامع‌الشرائط را بجاى آنها نصب كرده است پس مىتواند در آن امورى كه مربوط به قضات است تصرف نمايد .\r\nبعبارت ديگر فقيه در اين روايت از طرف حجه‌الله عليه السلام منصوب است كه فصل خصومت كند و در امور حسبيه - ( امورى كه شارع راضى نيست مهمل بماند نظير حفظ اموال يتيمان و ديوانگان كه ولى ندارند ) - تصرف نمايد ، بلكه تصرف در همه‌ى امورى كه بدست قاضى اجرا مىشود داشته باشد . و از تاريخ و روايات درمىيابيم كه قضات آن زمان در بسيارى از امور تصرف داشتند مثل تصرف در اموال و انفس و اعراض ، حكم قتل و قطع دست مىدادند ، در اموال صغار تصرف داشتند ، فرمان تصرف در مال محتكرمى دادند ، طلاق به عنف و جبر مىدادند و . . . « 1 » بنابراين قدر متيقن از روايت آنكه فقيه جامع‌الشرائط قاضى است ، پس هركارى كه قضات آن زمان انجام مىدادند فقيه جامع‌الشرائط هم مىتواند انجام دهد ، ولى آيا روايت براين موضوع هم دلالت دارد كه فقيه جامع‌الشرائط حاكم هم هست و بمنزله‌ى حكام آن زمان است ؟\r\n\r\n\r\n","description":"","footnote":"\r\n( 1 ) - مراجعه شود به روايت 1 از باب 11 و روايت 2 ا ز باب 16 از ابواب صفات قاضى - وسائل ج 18\r\n","page_name":" 143 ","page_number":143},
  {"content":"\r\n\r\nبه عبارت ديگر آيا عموم منزلت را و اين كه فقيه به‌منزله‌ى امام عليه السلام است . مىتوان از روايت استفاده كرد ؟\r\nظاهراً جواب مثبت است ، زيرا سئوال تنها از مراجعه به قضات نبود ، بلكه از مراجعه به قضات و سلطان سئوال شده و امام عليه السلام مراجعه به هردو را ممنوع و مطرود دانسته‌اند وفقيه را به جاى آن دو نهاده‌اند . و اگر مراد از نصب فقط نصب قاضى باشد سئوال و جواب كاملًا تطابق ندارد . از اين جهت عموم منزلت امام عليه السلام نفرمود : فانىقدجعلته قاضيا . چنانچه در رواياتى كه منظور فقط نصب قاضى بوده است فرموده‌اند . بلكه فرمودند : فانىقدجعلته حاكما . و اراده‌ى قضاوت از لفظ حاكم خلاف ظاهر است ، زيرا ظهور اين كلمه در زعامت و ولايت است نه قضاوت ، چنانچه ظهور « حكم » كه قبلًا فرموده‌اند « فليرضوابه حكما » در قضاوت است نه ولايت و حكومت .\r\nبنابراين ظاهر از روايت اين است كه امام عليه السلام فرموده‌اند بايد راضى به قضاوت فقيه باشند و سپس علت حكم را بيان كرده‌اند :\r\n« فانى قدجعلته حاكما » زيرا او را حاكم برشيعه قرار داده‌ام .\r\nو چون حاكم است منصب قضاوت دارد و چون حاكم است منصب ولايت دارد . و همانطور كه شيخ‌انصارى رحمه‌الله و رهبر بزرگ انقلاب اسلامى ايران حضرت آيه‌الله‌العظمى نايب‌الامام آقاى خمينى مدظله فرموده‌اند تصور اطراف قضيه و دقت در همه‌ى روايت موجب اطمينان است كه امام عليه السلام فقيه را بمنزله‌ى خود قرارداده است .\r\n2 - « رويالكليني عن‌اسحق بن‌يعقوب انه قال‌الحجه عجل‌الله تعالي فرجه‌الشريف : و اما الحوادث‌الواقعه فارجعوافيهاالي رواه حديثنا فانهم حجتي عليكم وانا حجه‌الله » . « 1 »\r\n( كلينى از اسحاق‌بن يعقوب روايت كرده كه حضرت ولىعصر حجه‌بن‌الحسن عليهماالسلام فرمودند : در پديده‌ها و حوادث به راويان\r\n\r\n\r\n","description":"","footnote":"\r\n( 1 ) - وسائل روايت 9 از باب 11 ج 18\r\n","page_name":" 144 ","page_number":144},
  {"content":"\r\n\r\nاحاديث ما مراجعه نماييد آنها حجت من برشمايند و من حجت خدايم ) .\r\nاين روايت از نظر سند هيچ اشكالى ندارد و افرادى چون « صدوق » و « شيخ طوسى » و شيخ كلينى » و ديگر بزرگان آن را نقل كرده‌اند ، خصوصاً كه اين روايت يك روايت عادى نيست و از ودايع و اسرار شيعه محسوب مىشود زيرا توقيع و نامه‌اى است از امام زمان حضرت بقيه‌الله‌عجل‌الله تعالى فرجه كه در غيبت صغرى صادر شده و عاقلانه نيست كه چنين روايتى را افرادى چون كلينى و صدوق و شيخ طوسى بدون اطمينان به صدور آن نقل كنند .\r\nو اما از نظر روايت :\r\nمراد از روايان احاديث همان فقيه جامع‌الشرائط است كه در مقبوله ذكر شده و به آنان كه ناظر برحلال و حرام اسلام و عارف به احكامند « وصف شده‌اند ، و معقول نيست كه به صرف راوى حديث بدون قدرت استنباط از حديث ، و معقول نيست كه به صرف راوى حديث بدون قدرت استنباط از حديث ، امام عليه السلام ارجاع كرده باشد ، بنابراين روايت از اين جهت اشكالى ندارد .\r\nو مراد از « حوادث واقعه » همان پديده‌هاى اجتماعى است كه هر قومى به رئيس خود مراجعه مىكند و قطعاً مراد احكام و مسائل اسلامى نيست زيرا :\r\nالف - مراجعه جاهل در احكام دين به عالم در امور دين از جمله فطريات است و احتياج به سئوال و جواب و آن هم سئوال بطور غيرعادى يعنى به صورت توقيع ندارد .\r\nب - اگر مراد « احكام » باشد كلام احتياج به تقديردارد و بايد چنين باشد « و اما احكام الحوادث الواقعه » و تقدير و حذف خلاف ظاهر است و دليل مىخواهد و دليلى در كلام ديده نمىشود .\r\nالبته چون جمله « و اما الحوادث الواقعه » جواب سئوالى است و سئوال در روايت ذكر نشده متحمل است كه الف ولام « الحوادث » براى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nعهد باشد نه براى جنس و معنى چنين مىشود : و حوادث و پديده‌هايى كه سئوال كردى به فقيه مراجعه شود .\r\nبنابراين عموم از روايت استفاده نمىشود تا مردم در هر پديده‌اى ولو از امور حسبيه نباشد بتوانند به فقيه مراجعه نمايند .\r\nولى علاوه براينكه اين‌گونه تقريبها بر خلاف ساهر بوده و عرف‌پسند نيست آنچه مهمتر و موردنظر است جمله‌ى : « فانهم حجتيعليكم وانا حجه‌الله » است . امام عصر ارواحنا فداه فرموده‌اند در پديده‌هاى اجتماعى - در امورىكه هر ملتى به رئيس خود مراجعه مىكند - به فقيه مراجعه كنيد زيرا فقها از طرف من حجت برشمايند و من حجت خداوندم .\r\nهمچنانكه در مقبوله گفته شد تمسك به اين روايت و آن روايت از نظر عموم ملت است .\r\nدر آن روايت فرمود او را قاضى قرار دهيد زيرا از طرف من حاكم است ، و در اين روايت مىفرمايد : به او مراجعه كنيد چون از طرف من حجت است . و كلمه‌ى حجت مثل كلمه‌ى حاكم و خليفه و وصى و امثال آنها ظهور در زعامت دارد ، بنابراين اين روايت هم مثل روايت مقبوله از نظر دلالت تمام است و عموم منزلت و اينكه فقيه بمنزله‌ى امام است از آن استفاده مىشود .\r\n3 - « قال‌الحسين عليه السلام : مجاريالامور علي ايديالعلماء الامناء عليحلاله و حرامه » « 1 »\r\nاين روايت از نظر دلالت بسيار عالى است و اينكه برخى گفته‌اند مراد از علماءائمه‌ى اطهار هستند دليلى ندارد ، بلكه از اين روايت استفاده مىشود كه حكومت و زعامت فقيه جامع‌الشرائط مسلم و مفروغ عنه است ، زيرا امام حسين عليه السلام نصب نفرموده‌اند بلكه خبر داده‌اند كه در اسلام حكومت و زعامت هست و آن حكومت و زعامت\r\n\r\n\r\n","description":"","footnote":"\r\n( 1 ) - مستدرك باب 1 از ابواب صفات قاضى روايت 36\r\n","page_name":" 146 ","page_number":146},
  {"content":"\r\n\r\nبدست فقيه جامع‌الشرائط بايد باشد .\r\nو به فرض آنكه مراد امام حسين عليه السلام از علماءائمه‌ى طاهرين ( ع ) باشد تخصيص نيست بيان مصداق است ، يعنى امام مىفرمايد زعامت حق عالم است و چون فرد كامل از عالم مائيم پس زعامت حق ماست .\r\nاگر اشكالى باشد از نظر سند روايت است زيرا روايت بطور ارسال و بدون سند از تحف‌العقول نقل شده ، ولى بسيارى از بزرگان مانند شيخ‌انصارى بر كتاب تحف‌العقول اعتماد داشته‌اند و از آن روايت نقل كرده‌اند .\r\nروايات ديگرى نيز موجود است ولى ما به همين سه‌روايت انتقاد مىكنيم و با تكرار كلامى از سابق بحث را پايان مىبريم :\r\nما مىدانيم كه روايات فراوانى كه از نظر دلالت و سند كامل و واضح بوده از رسول‌اكرم ( ص ) و ائمه‌ى طاهرين ( ع ) در مورد زعامت و ولايت فقيه صادر شده ولى به دست ما نرسيده است زيرا قاعده‌ى كشف و قاعده‌ى لطف به تقريبى كه ذكر شد به خوبى دلالت بر اين موضوع ندارد .\r\nما مىدانيم كه در قرآن شريف فقيه جامع‌الشرائط به زعامت و ولايت منصوب شده است زيرا قاعده لطف و قاعده كشف به تقريبى كه ذكر شد ما را چنين راهنمايى مىكند ، هر چند نتوانيم از قرآن اين موضوع را استفاده كنيم .\r\nدر پايان اين بحث ناچاريم به دو اشكال پاسخ دهيم :\r\n1 - از بحث استفاده مىشود كه اسلام جعل حكومت و ولايت روى عنوان نموده است نه فرد و شخص يعنى از نظر اسلام فقيه جامع‌الشرائط زعيم و حاكم است ، و لازمه‌ى اين جعل ، هرج و مرج است زيرا در يك زمان اين عنوان برافراد متعددى صدق مىكند و\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nلازمه‌ى آن حكام متعدد برملت واحد خواهد بود كه ناچار موجب اختلاف و تفرقه‌اى است كه اسلام شديداً از آن بيزار است ، و اين اختلافى قابل اغماض هم نيست تا با رفع يد بعضى از حق خود اختلاف بر طرف شود زيرا اختلاف در عقيده و فتوى است و معنا ندارد كه فقيه دست از عقيده‌ى خود بردارد بلكه حرام است زيرا لازمه‌اش اين است كه مقلد شود و تقليد برمجتهد حرام است .\r\nهمين اشكال كه اكنون در ميان ما شهرتى پيدا كرده مرحوم صاحب جواهر را برآن داشت كه از اصل فتوى دست بردارد و به همين جهت در بحث نماز جمعه در جواهر اظهار ترديد مىكند كه فقيه منصب زعامت داشته باشد و حتى نداشتن چنين منصبى را قوىتر مىداند .\r\nبا كمى دقت درمىيابيم كه اين اشكال مهمى نيست و نبايد مانند صاحب‌جواهر را مردد سازد ، زيرا : اولا - اين اشكال در اصل جعل و تشريع نيست بلكه در عوارض و طوارى است و بهنگام پياده‌شدن قانون پيش مىآيد . و هر قانونى ممكن است در پياده شدن با اشكالهايى روبرو شود ، لذا بايد ديد آيا منافع آن از زيانهايش بيشتر يا به عكس است ؟ اگر منافع آن بيشتر است هرچند زيانهايى هم داشته باشد ناچار بايد پياده شود .\r\nاين اشكال نه تنها در تشريع و تفنين بلكه در عالم ماده و تكوين نيز هست ، مثلًا باران منافع گوناگونى دارد ولى ممكن است لانهء مورچه‌اى را هم خراب سازد و يا خانهء پيرزنى را ويران سازد و . . . آيا اين زيانها مجوز آنست كه فيض باران قطع شود ؟\r\nيكى از جوابهايى كه فلاسفه در باب شرور داده‌اند همين است كه : « شرقليل مانع خيركثير نيست » .\r\nحكومت و زعامت فقيه در زمان غيبت فوائدى دارد پس اگر ضررى هم داشته باشد آن ضرر مانع از آن فوائد و اصل جعل نخواهد شد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nثانياً - اين نوع جعل حكومت و زعامت لازمه‌ى زمان غيبت است زيرا جعل حكومت براى شخص در زمان غيبت ممكن و معقول نيست پس ناچار بايد براى عنوان باشد و ما در زمان غيبت مصيبتهايى داريم كه ناشى از خود ماست ، و به فرموده‌ى خواجه‌نصيرالدين :\r\n« وجوده لطف و تصرفه لطف آخر وعدمه‌لنا » ( وجود حضرت حجه‌بن الحسن عليهماالسلام لطف است و تصرف او لطف ديگرى است و نبودن او در ميان ما از بدى و نارسايى خودماست ) .\r\nبنابراين اصل زعامت فقيه در زمان غيبت لطف است و فوائد بسيار دارد و اينكه براى شخص معينى جعل نشده و روى عنوان جعل شده هرچند زيانهايى دارد ولى از ناچارى و به جهت اقتضاء زمان است .\r\nثالثاً - بايد گفت اين نوع جعل در واقع احترامى است به انسانها وزنده ساختن رشد سياسى و تأييد حريت آنان ، زيرا تشكيل حكومت اسلامى در زمان غيبت برهمه‌ى مردم واجب كفايى است يعنى امت اسلامى بايد حكومت اسلامى داشته باشد و براى تشكيل حكومت لازم است :\r\n1 - حوزه‌هاى علميه داشته باشد تا افراد لائق و فقهاء جامع‌الشرائط بپرورد .\r\n2 - آن افراد لائق يك نفر را از ميان خود انتخاب نمايند و به امت اسلامى معرفى كنند .\r\n3 - همه‌ى مردم حتى فقهاء از او متابعت نمايند .\r\nاين سه حكم از احكام مهم و واجب اسلام است ، و اگر امت اسلامى چنين حكومتى نداشته باشد مسلماً به يكى از اين سه واجب يا به هر سه‌ى آن عمل نشده است ، و اين خود حاكى از آنست كه هنوز رشد سياسى ندارند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمگر تشكيل حزب‌الله مشكل‌تر از تشكيل احزاب سياسى است ؟\r\nچرا احزاب سياسى قادرند وحدت كلمه در ميان خود برقرار سازند ، رئيس انتخاب كنند و اورا به مردم معرفى نمايند .\r\nبنابراين اگر دولت اسلامى تشكيل نشود از قصور و نارسايى جعل نيست كه :\r\nهرچه هست از قامت ناساز بىاندام ماست ورنه تشريف تو بر بالاى كس كوتاه نيست ج\r\nو اما آنچه در مورد اختلاف ناشى از اختلاف عقيده و فتوى گفته‌اند كه رفع يد معقول نيست بلكه حرام است ، در واقع ميان مقام فتوى و مقام زعامت خلط كرده‌اند ، زيرا اصل مطلب اين است كه مجتهد بايد به رأى خود عمل كند و نبايد دست از رأى خود بردارد و به رأى ديگرى در احكام اسلام عمل نمايد ، ولى تعيين رهبر به دست مجتهدين و شوراى اجتهاد ربطى به اين مسأله ندارد ، بلكه در كتاب قضا و شهادات فقها عنوان كرده‌اند كه اگر حاكمى حكمى داد برهمه حتى مجتهدين واجب است كه بپذيرند و بر هيچ كس جايز نيست كه آن را نقض كند مگر قطع وجدانى بر خلاف آن حكم پيدا شود . بنابراين اگر يكى از فقها رهبرى را به عهده گرفت برهمه‌ى ملت اسلام حتى بر مجتهدين لازم است از او متابعت كنند و لو برخى از آن مجتهدين اعلم از آن رهبر هم باشند ، زيرا به فرموده‌ى امام صادق عليه السلام عدم متابعت از او استخفاف حكم خدا و رد بر ائمه‌ى طاهرين ( ع ) است ، و رد برائمه رد خدا و رد خدا در حد شرك است .\r\n2 - اشكال ديگر آنست كه فقيه جامع‌الشرائط قادر براداره‌ى ممالك اسلامى نيست زيرا به امور سياسى ، اجتماعى ، فنون لشكرى و ادارى ، ارتباطات با خارج از ممالك اسلامى و . . . وارد نيست و يك فرد روحانى غير وارد به اين امور چگونه مىتواند ممالك اسلامى را\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاداره نمايد ؟ تخصص در فقه ، تخصص در همه‌ى علوم اسلامى ، عدانت كفايت و لياقت ربطى به تخصص در سياست ، تخصص در فنون ارتشى ، تخصص در حقوق اجتماعى ، داخلى ، خارجى و . . . ندارد .\r\nرهبر انقلاب اسلامى ايران حضرت آيه‌الله العظمى نايب‌الامام آقاى خمينى ادام‌الله ظله در كتاب مكاسب جواب اين اشكال را داده‌اند و خلاصه‌ى آن چنين است :\r\nتدبير امور مملكت در هر ملتى و در هر مملكتى به دست يكنفر نيست بلكه با تشريك مساعى همه است . مگر دولتهاى دنياى امروز در همه‌ى فنون تخصص دارند ؟ آنچه لازم است و دنياى روز به آن عمل مىكند اين است كه در هر فنى افراد متخصص گمارده مىشود و رئيس دولت برهمه‌ى امور نظارت مىكند . اگر فقيه جامع‌الشرائطى تشكيل حزب‌الله و دولت اسلامى دهد افراد لايق و بصير و متدين بركارها مىگمارد و كارهاى اجتماع را به متخصصين متدين خيرخواه واگذار مىكند ، چنانچه همه‌ى دولتهاى دنيا چنين مىكنند .\r\nمگر دولتهاى غرب و احزاب سوسياليست همه‌ى كارهاى اجتماعى را خود بدست دارند ؟ مگر در حكومت اميرمؤمنان على عليه السلام كليه‌ى كارها بدون واسطه و به دست او اجرا مىشد ؟\r\nجمهورى اسلامى ايران نيز كه به خواست خدا در كشور ايران برقرار گرديد همين‌طور است ، با دخالت آزاد همه‌ى اقشار ملت ، افراد متدين لايق بصير براى شور در امور مملكت انتخاب مىشوند - ( مجلس شورى ) - و آنان امور مملكت را در چارچوب قوانين اسلام بررسى مىكنند و آنچه خير ملت است و با اسلام مطابقت كامل دارد تصويب مىكنند ، مصوبات جهت اجرا به دولتى كه منتخب آنانست ابلاغ مىشود و دولت اجراء مصوبات را به افراد متخصص لايق خيرخواه بصير كه بر كارها گمارده است واگذار مىكند يعنى هر كارى را به متخصص آن\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nكار ، و روحانيت و فقيه جامع‌الشرائط نظارت بر آن كارها دارد ، و در حقيقت همه‌ى آنها منصوب از طرف فقيه جامع‌الشرائط هستند ، همچنانكه خود فقيه منصوب از طرف خداست .\r\nدر واقع قانون خدا و حكومت خدا با دخالت همه‌ى اقشار مردم در سرنوشت خودشان است . جمهورى اسلامى يعنى همگانى ، يعنى دخالت همه‌ى مردم در سرنوشت خود در چارچوب اسلام ، و هيچ فرقى بين جمهورى اسلامى و ساير جمهوريهاى دنيا و باصطلاح دموكراتيك كه غالباً اسمندنه مسمى ، وجود ندارد . تنها فرقى كه هست اينست كه قوانين آنها از افكار مردم تراوش كرده و در جمهورى اسلامى قوانين از خداست .\r\nدر جمهوريهاى غربى ، رئيس جمهور رئيس دولت منتخب مردم است در جمهورى اسلامى نيز همين‌طور است جز آنكه فقيه جامع‌الشرائط بر رئيس‌جمهور و رئيس دولت نظارت دارد .\r\nبه عبارت ديگر همه‌ى ملت در كارها دخالت دارند ، مجلس شورى استقلال دارد ، رئيس‌جمهور و رئيس دولت استقلال دارند و منتخب مردم هستند ، جزآنكه همه‌ى آنها از طرف فقيه جامع‌الشرائط نيز وكالت دارند و اين‌گونه جمهورى امتيازهاى ويژه‌يى دارد :\r\n1 - هر سه قوه‌ى مقننه - قضائيه - مجريه الهى است و از عالم ملكوت سرچشمه گرفته و مفاسدى كه قبلًا در يكى از فصلها - فصل تشريع قانون در اسلام مختص خداست ياد آورشديم ندارد .\r\n2 - قوه‌ى كنترل كننده‌اى - فقيه جامع‌الشرائط - بر همه‌ى قوى ناظر است .\r\n3 - متابعت ملت از قوانين و از دولت - چون از درون و عقيده‌ى دينى سرچشمه مىگيرد نه از بيرون و بازور - با ميل و خلوص است . معمولًا مردم متدين از اين‌گونه قوانين و از دستورات چنين\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nدولتى شانه خالى نمىكنند و باجان و دل به قانون عمل مىكنند و با كمال ميل از اوامر و نواهى دولت ، تبعيت مىكنند . ملت تا سرحد امكان كمك به چنين دولتى را فريضه مىدانند ، و نه تنها از اوامر و نواهى و پرداخت ماليات سرپيچى ندارند بلكه هرگونه كمك مالى و غيرمالى را وظيفه‌ى خود مىدانند و با ميل و اخلاص انجام مىدهند .\r\n4 - با حريت و آزادى انسانها صددرصد مطابقت دارد .\r\n5 - اختلاس ، رشوه‌خوارى ، تكبر و تفرعن رؤسا ، ظلم و تعدى و . . . بطور چشم‌گيرى از ميان مىرود ، زيرا اولًا افراد لايق متدينى از خود مردم برسر كارها هستند و ثانياً قوه‌ى كنترل كننده‌اى بر دولت حكمفرماست و ثالثاً مقام كنترل كننده - فقيه جامع‌الشرائط عادل است ، تابع هوى و هوس نيست ، رياست‌طلب و دنيادوست نيست ، بلكه اگر گناهى از او سرزند ، اگر جاه‌طلب و رياست‌جو و دنيا خواه شد خودبخود از منصب حكومت منعزل است ، زيرا حكومت در اسلام حق فقيه عادل است .\r\n6 - استبداد كه سرلوحه‌ى مكتب سوسياليسم است ، - كه مىگويند يا مرگ يا تطبيق با مكتب ما ، هركس خود را با ما تطبيق ندهد يا خانى است بايد كشته شود يا ديوانه است بايد به بيمارستان برود - در كار نخواهد بود .\r\nيكى از موثقين مىگفت خانم دكترى كه چند سال در بيمارستانهاى مسكو كار كرده برايش تعريف مىكرده است كه بارها افراد عالم عقل حتى پروفسورها را به بيمارستان مىآورند و به ما دستور مىدادند همچون بيماران روانى از آنان پرستارى كنيم و دواى ديوانگان به آنها بخورانيم ! ! چرا ؟ چون خود را با مكتب حزب‌حاكم تطبيق نمىدادند . . .\r\nاستعمار و استثمار كه ره‌آورد مكتب سرمايه‌دارى غربى است ، و\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمعتقدند كشورهاى ضعيف را بايد غارت كرد ، ذخائر آنها را بلعيد حتى اگر كار به زندانى كردن افراد بىشمار و شكنجه‌ها و كشتارها بينجامد . . . و نوكرى عمال سرسپرده كه گاه كاسه‌ى داغ‌تر از آشند و شاهد عينى آن سلسله‌ى منحوس پهلوى كه براى بيگانگان از هيچ الحاد و فساد و شكنجه و كشتارى روگردان نبود . . . همه و همه خودبخود از ميان خواهد رفت .\r\nزيرا در اسلام و حكومت اسلامى ظلم نيست و انظلام و تحمل ظلم هم نيست ، در اسلام و جمهورى اسلامى هيأت حاكمه عمال اجانب نيستند بلكه با تمام قوا عليه اجانب مىجنگند .\r\nدر اسلام ظلم نيست ولى قدرت هست و جلوى افرادى كه عمال بيگانگانند بشدت گرفته مىشود و افرادى كه كجند و راست نمىشوند جز با كجى شمشير و بفرموده‌ى امام عليه السلام : « لايستقيم الابالسيف » ، شدت عمل خواهند ديد و با قدرت يا به راه راست آورده مىشوند و يا نابود مىگردند .\r\nحكومت اسلامى آزادى مطلق مىدهد ولى توطئه را هم سركوب مىكند .\r\n7 - سيستم اقتصادى جمهورى اسلامى ، اقتصاد اسلامى است ، بنابراين از هدفهاى مهم آن رفع فقر فردى و اجتماعى است ، طرفدار مستضعفين است ، از اسراف و تبذيرها ، مهمان‌بازىها ، اشاعه عياشى و فساد و فحشاء ، تبليغات دروغين و . . . پرهيز دارد .\r\n8 - در جمهورى اسلامى از وظائف هيأت حاكمه است كه براى خدا و خدمت به مردم و كشور كار كنند .\r\n9 - قدرت جمهورى اسلامى فوق قدرتهاست زيرا ارتش آن را همه‌ى مردم تشكيل مىدهند و اگر فقيه جامع‌الشرائط حكمى براى دفاع ، جهاد و نظاير آن صادر كند همه قيام خواهند كرد زيرا حكم او\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nرا حكم خدا مىدانند . بنابراين نه تنها فرارى در كار نيست بلكه حتى داماد به حجله رفته را به ميدان جنگ مىآورد و عروس حجله را به تشويق همسر براى جهاد وامىدارد .\r\nاين خلاصه‌ى برخى از امتيازهاى ويژه‌ى جمهورى اسلامى و حكومت اسلام بود ، و در خاتمه لازم است مقايسه‌اى ميان حكومت اسلامى و حكومت‌هاى شرق و غرب به عمل آوريم :\r\nاز مباحث‌گذشته معلوم شد كه حكومت در اسلام اولًا وبالذات مخصوص خداى متعال است و ثانياً و بالعرض يعنى با نصب خداوند متعال ، از آن پيامبر ( ص ) و ائمه طاهرين ( ع ) است كه عالم به ما سوىالله و معصوم از خطا و گناهند .\r\nو در مرتبه‌ى سوم فقيه جامع‌الشرائط از طرف پيامبر ( ص ) و ائمه ( ع ) حاكم است كه بازگشت آن به خداى متعال است . و اين حكومت گرچه خالى از اشتباه نيست زيرا فقيه همچون پيامبر ( ص ) و ائمه ( ع ) معصوم و مصون از خطا نيست و در كارهاى او احتمال خطا وجود دارد ولى خالى از اشتباهات عمدى و استبداد و ظلم و تعدى است . علاوه براين چون كار به دست شوراى متشكل از افراد خبير و متدين و خيرخواه است و فقيه نظارت برآنان دارد اشتباهات غيرعمدى نيز در اين حكومت كم است ، و اين حكومت را بايد حكومت الهى ناميد زيرا انتخاب شخص زعيم و كارگزاران حكومت به دست مردم است ولى راهنماى مردم و تعيين نوع زعامت و نوع كارگزاران به دست خداى متعال است .\r\nبه عبارت ديگر از مباحث گذشته دريافتيم كه پروردگار جهان توسط پيامبر اسلام ( ص ) و ائمه طاهرين ( ع ) نوع حكومت در زمان غيبت را تعيين نموده است ، تا مردم در چارچوب آن نوع حكومت شخص حاكم - فقيه جامع‌الشرائط - و افراد طرف شور آن حاكم\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمجلس شورى - را تعيين كنند و مجلس شورى افراد لايق را براى اداره‌ى مملكت - هيأت دولت - را معين سازد ، پس اين نوع حكومت دو بعدى است ، بعدالهى دارد و آن تعيين نوع حكومت است ، بعد مردمى دارد زيرا انتخاب افراد بدست مردم است .\r\nاما حكومتهاى به ظاهر دموكراتيك غربى : در آمريكا استبداد حزب صهيونيسم برسرنوشت ملت آمريكا سايه انداخته است ، هنگام انتخاب رئيس‌جمهور با تظاهر به انتخاب مردم و آزادى ناگهان از صندوق برون آيد آنكه يارپسندد .\r\nحزب بازيها ، ترور و كشتار علنى و مخفى ، رشوه دادنها و پول خرج‌كردنها حتى از طرف كشورهاى اقمار آمريكا و نوكران سرسپرده ( شاه مخلوع ايران در انتخاب گذشته‌ى آمريكا مليونها دلار براى تبليغات رئيس جمهورى سابق خرج كرد و چون نتيجه‌اى نگرفت و رئيس جمهورى فعلى برسر كارآمد روى خوشى به اين نوكر بدبخت نشان نداد ) - همه و همه چيزهايى است كه قابل انكار نيست .\r\nبهرصورت ما كه حكومت دموكراتيك در اين جهان سراغ نداريم ، اگر شما حكومتى را دموكراتيك مىدانيد معرفى كنيد تا به شما بگوييم كه اولًا اشتباه مىكنيد و ثانياً حكومت دموكراتيك بدون قيدالهى اشكالهايى دارد كه در مباحث گذشته - زيربنا و پايه‌ى 8 از زيربناهاى اقتصاد اسلام - ذكر كرديم .\r\nو ثالثاً اگر از همه‌ى اشكالها صرف‌نظر كنيم دموكراسى و حق حاكميت مردم فقط در تئورى و فلسفه‌ى سياسى وجود دارد و در عمل حق حاكميت از مردم سلب مىشود و قدرت سياسى و اجرايى كاملًا در دست يك يا چند نفر است و بعبارت ديگر حق حاكميت مردم صرفاً در دادن رأى و شركت در انتخاب خلاصه مىشود و بعداً حق حاكميت و اجراء امور بدست يك يا چند نفر مىافتد كه از خطا و تخلف از قانون\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمصون نيستند ، و مردم از حاكميت بهره‌اى ندارند ، و مىدانيم استيضاح حاكم نيز اگر طبق قانون اساسى عمل نكند بازىاى بيش نيست كه بدست چند نفر كه مصون از خطا و تخلف عمدى از قانون نيستند انجام مىگيرد .\r\nو اما حكومتهاى شرقى : براساس ديكتاتورى حزبى بدون پرده‌پوشى و رياكارى است قدرت بدست هيأت رئيسه و دفتر مركزى حزب است و مردم به هيچ وجه حق‌اعمال قدرت ندارند .\r\nاى كاش اين پرده‌هاى آهنين و سيم‌هاى خاردار از ميان برداشته مىشد و جوانهاى فريب‌خورده‌ى ما از نزديك آن بهشت موعود و نوع حكومت سوسياليستى را مىديدند .\r\nما از صدها شاهد عينى به نقل يك عبارت از كتاب « بازگشت از شوروى » اثر آندره‌ژيد نويسنده‌ى معروف فرانسوى اكتفا مىكنيم . ژيد از مدافعان سرسخت رژيم شوروى بود و با دعوت رژيم شوروى براى بازديد از آن كشور سفرى به شوروى رفت و در بازگشت كتابى به نام : « بازگشت از شوروى » نوشت و رژيم كمونيستى شوروى را رسوا ساخت . او مىنويسد :\r\n« وقتى به خاك شوروى قدم گذاشتم ابتدا دربرخورد با معايب به خود فشار مىآوردم كه آنها را به نحوى توجيه كنم ولى حقائق تلخى مشاهده كردم كه هيچگونه راهى براى تبرئه‌ى افكار گذشته‌ى خود نمىيافتم . . .\r\nمشاهده‌ى زندگى مذلت‌بار كارگران مرا مات و مبهوت كرد ، چندين‌بار فرصت بدست آورده و خود را از دست مهمانداران رسمى خلاص نموده به كلبه‌هاى بىفروغ كارگران كه در مجاورت كاخهاى سربه آسمان كشيده به لانه‌هاى محقر شباهت داشت سرزدم ، آنگاه از مقايسه‌ى زندگى مشقت‌بار و طاقت‌فرساى اين بيچارگان با جلال و\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nعظمت و آسايش و راحتى كاخ نشينان مجاور آن‌ها دود از سرم بلند شد . . . مردم شوروى آنطورىكه من ديدم شبيه به ماشين‌هاى بىروح استحصالى شده‌اند ، همه مجبورند كه يكنوع فكر كنند و آن هم طرز فكرى كه بوسيله‌ى دستگاه حاكمه تعيين مىشود .\r\nهر روز صبح روزنامه‌ى حزبى مطالبى را كه دفتر حزب يعنى دفتر رهبرى بدون معارض صلاح مىداند منتشر مىكند همه ناچارند كه برآن مطالب اعتقاد داشته باشند ، حدود فكر مردم نبايد از آن نوشته‌ها تجاوز كند ، در سراسر كشور پهناور شوروى بهركجا كه روى همه در درسهايشان را حاضرند ، همه يك‌جور حرف مىزنند يك‌جور فكر مىكنند و مردم مجاز نيستند كه در خارج از حدود آن نوشته‌ها چيزى به زبان بياورند . . .\r\nدر اين كشور آزادى كار ابداً وجود ندارد كارگران شوروى كه باصطلاح حكومت را به دست آورده‌اند مانند غلامان زرخريد به كارخانه‌اى كه در آن كار مىكنند متعلق هستند و دهقانان هم به زمين اشتراكى خودشان بستگى اجبارى دارند فكر تغيير شغل براى هيچ‌كس مجاز نيست ، چنين فكرى گستاخى است ، چنين فكرى ديگر حق حيات ندارد . . . آنگاه با اين وضع بايد به زندگى بخورونمير - روزى 5 روبل بسازد .\r\nدر مقابل بايد بگوييم در ضيافتهايى كه به خاطر من برپا مىشد در هربار مثلًا براى يك شام براى هريك نفر بيشتر از 200 روبل خرج مىشد نه خيال كنيد كه فقط چنين برنامه‌اى براى من كه مهمان بودم ترتيب داده شده بود گشادبازىها در زندگى روزانه‌ى اولياء امور نظير همان مخارج بود . . .\r\nاستعفاء از حزب علاوه برآنكه موجب مىشود از كليه‌ى مزايا\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمحروم شود ، سرنوشت بدى دارد و دير يا زود لااقل تحويل آن زندانهاى وحشتناك داده خواهد شد .\r\nدر جامعه‌ى سوسياليستى هر كس بيشتر مطيع و فرمانبردار باشد و دستورات صحيح يا غلط ما فوق را كوركورانه و بدون چون و چرا به موقع اجرا گذارد به مشاغل حساسى گمارده مىشود و هركس اظهار نظرى يا ابراز شخصيتى بنمايد يا زير بار دستور غلط نرود اخلالگر و مخالف رژيم سوسياليستى محسوب خواهد شد و سرنوشت تاريك و مبهمى در انتظار اوست . . . »\r\nشايسته است جوانها ، فريب‌خورده‌ها ، كمى دقت كنند و نعمت اسلام را ارج نهند و قدر بدانند خداوند مىفرمايد :\r\n « وضرب‌الله مثلا قريه كانت آمنه مطمئنه يأتيها ارزقها رغذامن كل مكان‌فكفرت بانعمم‌الله فاذاقهاالله لباس الجوع والخوف بما كانوا يصنعون »  « 1 » ( خداوند سرنوشت جايى را بعنوان مثال ذكر مىكند كه در امنيت و آسايش بودند و در رفاه مىزيستند ولى نعمتهاى خدا را ناسپاسى كردند پس خداوند فقر و ناامنى برايشان فرود آورد به جهت آنچه انجام مىدادند )\r\nبيم آنست كه ناسپاسى فريب‌خوردگان و روگردانان از اسلام عزيز كه قدر امان و اطمينان اسلام و قدر نظام اقتصادى اسلام را نمىدانند عاقبت آنان را به پرتگاه وحشت و اضطراب و خفقان كمونيسم بكشاند و ديگران نيز به آتش آنان بسوزند . . .\r\nاز خداى متعال مسئلت مىداريم همه‌ى ما را از خواب غفلت بيدار سازد و ما را پاسدار و سپاسگزار نعمت اسلام و امنيت و آزادى و اقتصاد آن قرار دهد ، و به زشتى و جهل ديگران برما نگيرد .\r\n\r\n\r\n","description":"","footnote":"\r\n( 1 ) - سوره‌ى نحل آيه‌ى 112\r\n","page_name":" 159 ","page_number":159},
  {"content":"\r\n\r\nپاورقى ( ستاره‌ها )\r\n( * ( منظور از « ملكه استنباط » حالتى است كه پس از آموختن مقدمات علوم دينى در مدت طولانى با آموزش از استاد متخصص و با تتبع و پىجويى در قرآن و روايات و گفتار و نوشتار متخصصين و با تفكر و تعقل دقيق و عميق بدست مىآيد ، بنابراين بايد چند سال مقدمات را خوب فراگيرد و آنگاه چندين سال به تتبع و پىجويى و تفكر و تعقل و بخصوص آموزش و تعلم از اساتيد بپردازد تا ملكه‌ى استنباط براى او پيدا شود ، و بايد توجه داشت كه اين حالت استنباط بدست نمىآيد مگر :\r\n1 - بايك سلسله استعدادهاى ذاتى مثل « مستقيم بودن فكر » و « درك مطالب لااقل بطور متوسط » و . . .\r\n2 - با تزكيه‌ى نفس و تقوى ، زيرا اگر نفس مهذب نباشد حالت استنباط او ملكه‌ى قدسيه نخواهد بود و مفاسد بسيارى دارد : « والبلدالطيب يخرج نباته باذن‌ربه والذي خبث لايخرج الانكدا » ( 4 )\r\nزمين پاك گياهش باذن خدا بيرون مىآيد و از زمين ناپاك و پليد بيرون نمىآيد مگر گياه بدونا پسند به همين جهت نزد بزرگان از علماء و فقهاء نيز مسلم است كه تقوى و تزكيه‌ى نفس شرط اساسى استنباط احكام شرعيه است .\r\n( * * ( جمله‌ى نظر فىحلالنا و حرامنا و عرف احكامنا « به خوبى دلالت دارد كه منصوب ، فقيه و متخصص در علوم اسلامى است . وقيد عدالت و كفايت نيز به تقريبىكه در بحث آيات گفته شد مفروغ عنه است . به همين جهت در پايان حديث كه از اختلاف سئوال مىشود امام به اعدال و اوثق ارجاع مىفرمايد ، بنابراين اصل عدالت نزد راوى و امام مسلم و مفروغ عنه است .\r\n( * * * ( قرآن در مورد بلعم مىفرمايد : « فمثله كمثل‌الكلب ان تحمل عليه يلهث اوتتركه يلهث » ( سوره‌ى اعراف آيه‌ى 175 ) ( مثل او مثل سگ است اگر براو حمله برى زبان را بيرون مىآورد و اگر او را واگذارى باز زبان را بيرون مىآورد ) . و در مورد يهود مىفرمايد : « مثل‌الذين حملواالتوراه‌ثم لم‌يحملوها كمثل‌الحمار يحمل اسفارا » ( سوره‌ى جمعه آيه‌ى 5 ) ( آنان كه تورات را حمل مىكنند عالم به آنند - و آن را حمل نكرده‌اند - به آن عمل نمىكنند - همچون الاغند كه كتابهايى بار او باشد .\r\n( * * * * ( « فبشر عباد الذين يستمعون القول فيتبعون احسنه اولئك الذين هداهم‌الله و اولئك هم‌اولواالالباب » ( سوره‌ى زمر آيه‌ى 17 ) بشارت ده به آن بندگان من كه سخنها را مىشنوند و از بهترين آنها پيروى مىكنند . آنان هدايت شده‌ها و خردمندانند )\r\n\r\n","description":"","footnote":"","page_name":" 160 ","page_number":160},
  {"content":"\r\n . \r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\nفصل چهارم مالكيت شخصى\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\nبسم الله الرحمن الرحيم\r\n\r\nمالكيت شخصى\r\nاسلام و همه اديان « مالكيت فردى » را تأييد كرده‌اند ، از آيات قرآن و روايات اسلامى به خوبى مىتوان دريافت كه در اسلام مالكيت فردى ، مفروغ عنه است .\r\nبيش از هزار آيه در قرآن كريم برمالكيت فردى دلالت دارد ، و دلالت اين آيات به صورت امضاء مالكيت فردى نيست بلكه برتر و رساتر از امضاء ، و بگونه‌اى است كه مالكيت فردى را امرى مسلم و مفروغ عنه تلقى مىكند ، ما براى نمونه برخى از آيات را ذكر مىكنيم .\r\nو با آنكه تأييد اسلام بلكه همه‌ى اديان برمالكيت فردى ، از بديهيات و ضروريات بشمار مىرود و لازم نيست ما آيات شريفه قرآن را در اين مورد نقل نمائيم در عين حال .\r\n« خذمن اموالهم صدقه تطهرهم و تزكيهم‌بها وصل عليكم ان صلوتك سكن لهم » « 1 » به پيامبر مىفرمايد : ( از اموال ايشان - مردم - زكوه بگير تا آنان را پاك و تزكيه‌نمائى ، و برآنان درود بفرست مسلماً درود تو موجب سكونت و آرامش خاطر آنان است . )\r\n « واعملوا انما غنمتم من شيء فان‌لله خمسه »  « 2 »\r\n\r\n\r\n","description":"","footnote":"\r\n( 1 ) . سوره‌ى توبه‌آيه‌ى 103 .\r\n( 2 ) . سوره‌ى انفال آيه‌ى 41 .\r\n","page_name":" 165 ","page_number":165},
  {"content":"\r\n\r\nبه مسلمانان مىفرمايد : ( بدانيد هرچه استفاده ببريد همانا يك پنجم آن مال خداست ) .\r\nو نظاير اين دو آيه كه به انفاق امر و ترك انفاق نهى مىكند از قرآن شريف بسيار است ، و در همه‌ى آيات مالكيت و صاحب مالى فرض شده و آنگاه براى رفع فقرهاى فردى يا اجتماعى و به تفسير قرآن « فيسبيل‌الله » امر به انفاق شده است .\r\n « ان‌الذين يأكلون اموال‌اليتامي ظلماً انما ياكلون ناراً »  « 1 » همانا آنان‌كه به ستم اموال يتيمان را مىخورند ، مسلماً آتش مىخورند .\r\nو باز مىفرمايد :  « فان‌آنستم منهم رشداً فارفصواليهم اموالهم »  « 2 » اگر در يتيمان رشدى ديديد به بلوغ و رشد فكرى رسيدند - اموالشان را به ايشان رد نمائيد ،\r\n « للرجال نصيب مماترك الوالدان والاقربون وللنساء نصيب مماترك الوالدان والاقربون مماقل‌منه اوكثرنصيبا مفروضاً »  « 3 » و براى مردان از آنچه پدر و مادر و خويشان باقى گذارده‌اند بهره‌يى است ، و براى زنان از آنچه پدر و مادر و خويشان باقى گذارده‌اند بهره‌يى است ، كم باشد يا زياد ، و اين بهره بطورى است كه در اسلام تعيين شده است ، آشكار است كه در اين آيه مالكيت فردى براى متوفى و آنان كه از متوفى ارث مىبرند مفروض و مفروغ منه است و فقط مىخواهد تقسيم ارث را و اينكه زنان نيز همچون مردان ارث مىبرند توضيح دهد .\r\n « الرجال قوامون عليالنساء بما فضل‌الله بعضهم عليبعض و بما انفقوا من اموالهم »  « 4 » مردان برزنان رياست دارند زيرا خداوند برخى را بربرخى ديگر برترى داده است و نيز براى آنكه مردان از اموال خود به زنان نفقه\r\n\r\n\r\n","description":"","footnote":"\r\n( 1 ) . سوره‌ى نساء آيه‌ى 10 .\r\n( 2 ) . سوره‌ى نساء آيه‌ى 6 .\r\n( 3 ) . سوره‌ى نساء آيه‌ى 7 .\r\n( 4 ) . سوره‌ى نساء آيه‌ى 34 .\r\n","page_name":" 166 ","page_number":166},
  {"content":"\r\n\r\nمىدهند .\r\nدر اين آيه نيز مالكيت فردى مسلم و مفروغ عنه مىباشد و وجوب نفقه‌ى زن مورد نظر است .\r\nاين يادآورى لازم است كه هر تجمعى هرچند محدود و كوچك به‌فرمانروائى نيازمند است تا امور آن مجتمع منظم گردد و اداره شود ، خانواده نيز در مقياس كوچك چون يك مملكت است . و جامعه و مملكت از خانواده‌ها تشكيل مىشود بنابراين همچنان‌كه جامعه‌ى بزرگ فرمانروا لازم دارد خانواده نيز به رئيس و فرمانروا نيازمند است و چون مرد از نظر خلقت بيشتر تعقلى و زن بيشتر عاطفى است ، اسلام رياست خانواده را به مرد واگذاركرده است ، و بايد توجه داشت كه معناى رياست « فعال مايشاء » بودن و زورگوئى و تحميل نيست ، و بقول عرب « سيدالقوم‌خادمهم » رئيس طائفه خدمتگزار ايشان است .\r\nآخرين آيه‌اى كه در اين مورد ذكر مىكنيم مالكيت فردى مرد و زن را صريحاً اعلام مىكند :\r\n « للرجال نصيب‌ممااكتسبوا وللنساء نصيب ممااكتسبن »  « 1 » براى مردان از آنچه كسب كرده‌اند بهره‌اى و براى زنان از آنچه كسب كرده‌اند بهره‌اى است ، يعنى بهره‌ى كار هركس چه مرد باشد و چه زن متعلق به خود اوست نه ديگرى و به تحقيق علمى و ادبى بايد گفت كلمه‌ى « من » در « ممااكتسبوا » - ممااكتسبن » نشويه است و معنا چنين است : بهره كار انسان ، مرد باشد يا زن مال خود اوست نه مال ديگرى .\r\nخلاصه ، مالكيت فردى در اسلام و در همه‌ى اديان از جمله‌ى ضروريات و بديهيات است و نياز به تفصيل ندارد و تأويل كردن اين ضروريات و بداهت در واقع از لجاجت و تحميل عقيده براسلام است .\r\nكسىكه مالكيت فردى را در اسلام تأويل مىكند و منكر آن مىشود\r\n\r\n\r\n","description":"","footnote":"\r\n( 1 ) . سوره‌ى نساء آيه‌ى 32 .\r\n","page_name":" 167 ","page_number":167},
  {"content":"\r\n\r\nمثل آنست كه نماز و روزه‌ى اسلام را انكار نمايد ، و بگويد نماز براى ورزش بدن و روزه براى صحت و بهداشت تن وضع شده و بگويد ورزش در زمان ما باوسائل و قواعد علمى كه دارد و بهداشت با ترقى و پيشرفتى كه كرده است مىتواند به جاى نماز و روزه باشد ! اين طرز سخن گفتن از حماقت و لجاجت و تحميل عقيده براسلام است برخى از اين افراد آمده‌اند از اين آيه شريفه كلمه « من » را تبعيضيه گرفته‌اند و چنين معنا كرده‌اند كه : ( براى مردان از آنچه كسب كرده‌اند بهره‌اى است - به مقدار حاجت - و براى زنان از آنچه كسب كرده‌اند بهره‌اى است به مقدار حاجت - ) . . . و اين همان شعار سوسياليستهاست كه مىگويند هركس باندازه‌ى قدرت بايد كاركند و باندازه‌ى . . .\r\nاسلام مردى را كه بر زن و خانواده‌ى خود تحكم و زورگوئى و ستم نمايد ، اهل دوزخ مىداند و بشدت مذمت كرده است و براى تنظيم خانواده ، تفاهم بين مرد و زن دستورات بسيار دارد و اگر دقت شود برترين الفتها و عاليترين زندگى خانوادگى در سايه‌ى اسلام راستين ميسر است و نمونه‌هاى آن‌چه در تاريخ اسلام و چه هم‌اكنون در جوامع مسلمان و در خانه مسلمانانى كه واقعاً به اسلام عمل مىكنند بسيار است . اسلام رياست خانواده را به مرد داده است ولى اين به آن معنا نيست كه مرد از زن برتر است زيرا زن از جهتى از مرد برتر است چون وجودش عاطفى است ، و مرد از جهتى ديگر از زن برتر است چون وجودش تعقلى است و رياست با تعقل مناسبتر و سازگارتر است ، چنان كه پرورش و تربيت ، با وجود عاطفى سازگارتر است خلاصه سخن آنكه اسلام رياست را به مرد داده و زورگوئى و چماق را از او گرفته است ولى دنياى امروز چماق را از مرد گرفته و بدست زن داده است و اين جز اختلاف و ازهم‌پاشيدگى و عوارض سوءثمرى نداشته و ندارد حاجت برداشت نمايد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبنابراين به نظر آنان شعار اسلام همان شعار مكتب سوسياليسم است ! در حالى كه اگر به‌صدر و ذيل آيه توجه داشتند چنين دروغ و خرافه‌اى برزبان نمىآوردند . اينك آيه‌ى شريفه را با صدروذيل آن بررسى مىكنيم تا بطلان پندار خرافى آنان آشكار شود .\r\n « ولاتتمنوا مافضل‌الله به‌بعضكم عليبعض‌للرجال نصيب ممااكتسبوا وللنساء نصيب ممااكتسبن واسئلواالله من‌فضله ان‌الله كان بكل شيء عليماً »  « 1 » ( آنچه را كه خداوند به آن برخى از شما را بربرخى ديگر برترى داده آرزو مىكنيد بهره‌ى كار هر مرد و زن به خودش اختصاص دارد ، از فضل خداوند بخواهيد همانا خدا برهمه‌چيزى است داناست )\r\nيعنى انسانها در استعداد و ذوق و توفيق با همه تفاوت دارند .\r\nو اين از شاهكارهاى خلقت است .\r\nمقدرى كه به گل نكهت و به گل جان داد هر آنچه لايق او بود ايزدش آن داد\r\nاگر اين تفاوتها نبود چرخ زندگى فرد و جامعه نمىچرخيد . و اصولًا زندگى جز يك زندگى جهنمى نمىبود ، موريس مترلينگ مىنويسد : « دانشمندن سوسياليسم و كمونيسم مىگويند معنى كمونيسم اين است كه به تمام افراد كه در استعداد و هوش و ذكاوت با يكديگر تفاوت دارند شانس واحدى براى پيشرفت و ترقى بدهيم زيرا دانشمندان كمونيسم ناچار تصديق مىكنند كه افراد بشر در استعداد با هم متفاوتند . ولى در جامعه كمونيستى زنبورعسل و موريانه حتى اختلاف استعداد هم در ميان نيست شما اگر ده سال در زندگى موريانه مطالعه كنيد محال است در يكى از افراد مزيتى از لحاظ استعداد برديگرى ببينيد ، زيرا جامعه كمونيستى هر فردى را براى كار مخصوصى ساخته است و ممكن نيست كه جز همان كار كار ديگرى از او ساخته باشد\r\n\r\n\r\n","description":"","footnote":"\r\n( 1 ) . سوره‌ى نساء آيه‌ى 32 .\r\n","page_name":" 169 ","page_number":169},
  {"content":"\r\n\r\nمنظره‌ى زندگى مورچه و موريانه و زنبورعسل و خصوصاً زندگى موريانه ، منظره‌ى كامل و بدون نقص يك جامعه‌ى كمونيستى است كه هركس بايد كاركند و هيچ‌كس نبايد بيكار بماند حتى براى آنكه در كار وقفه حاصل نشود بيمارى و خواب را به كلى از بين برده‌اند . در زندگى اين حيوانات ، بزرگ و كوچك و آقا و نوكر نيست و تمام افراد بدون استثناء مطيع قانون پولادين جامعه‌اند . درزندگى آنها تفريح و پاداش و جايزه نيست .\r\nولى اصولًا ، فايده‌ى اين زندگى چيست و شما را به خدا آيا ارزشى دارد كه ميليونها سال زحمت بكشيم و زندگى خود را مبدل به اين جهنم نمائيم ، زندگى وقتى لذت‌بخش است كه در آن اميد ، عشق و حتى محروميت وجود نداشته باشد خلاصه كمونيسم حقيقى همان زندگى مورچه و موريانه و زنبورعسل است و بقيه جز عوام فريبى و دروغ و خدعه و تزوير نيست اينطور زندگى براى انسان وقتى است كه استعداد و ذوق و عشق و غريزه جنسى و . . . را از بين ببريم تا همه‌ى افراد مثل موريانه متساوى شوند ولى اين كار اگر ممكن هم بشود زحمت كشيده‌ايم و جامعه را به يك جامعه جهنمى مبدل كرده‌ايم ! ! » « 1 » بنابراين معناى آيه‌ى شريفه كاملًا خلاف آن است كه سوسياليسم مىگويد ، آيه مىفرمايد استعداد مختلف است و اين يك امر صددرصد و طبيعى است ، و بهره‌ى هركس - كه به جهت تفاوت استعدادها ، ذوقها ، ذكاوتها متفاوت مىشود - مال خود اوست نه مال ديگرى ، و هركس هرچه مىخواهد از خدا بخواهد نه از ديگرى و خداوند مىداند از نظر خلقت و از نظر وضع قانون - چه مىكند .\r\nاين شعار اسلام است ، و مىبينيد كه صددرصد ضدشعار سوسياليسم است . شعار اسلام مطابق با فطرت و خلقت انسانها و شعار سوسياليسم مخالف با فطرت و خلقت آنان و مطابق با ديكتاتورى است و تاكنون\r\n\r\n\r\n","description":"","footnote":"\r\n( 1 ) . خلاصه‌اى از گفتار موريس مترلينگ به نقل از كتاب اصول ماترياليسم ، ماركيسيم .\r\n","page_name":" 170 ","page_number":170},
  {"content":"\r\n\r\nنتوانسته‌اند آن را پياده كنند و در آينده هم نخواهند توانست . خداوند مىفرمايد :  « فلن تجدلسنه‌الله تبديلًا ولن‌تجد لسنه‌الله تحويلًا »  « 1 » ( ارزش و سنت الهى هرگز مبدل نمىشود . و از بين رفتنى نيست . )\r\nولى مىبينيم برخى مذبوحانه مىكوشند تا افكار خود را برقرآن و روايات اهل بيت ( ع ) تحميل نمايند و براى عوامفريبى و آبرو بخشيدن به افكار ماركسيستى خود به قرآن و روايت تمسك مىجويند مثلًا از اين آيه سوءاستفاده مىكنند :\r\n « ولاتاكلوا اموالكم بينكم بالباطل »  « 2 » ( اموالتان را در ميان خود به باطل مىخوريد ) و مىگويند خداوند متعال و پيامبر ( ص ) اموال را جمع نسبت داده و آن را متعلق به همه‌مىدانند پس معلوم مىشود مالكيت فردى در كار نيست و اموال متعلق به جمعيت است ! ! به تعبير ادبى استدلال كننده جمع را در اين‌گونه آيات و روايات « عام مجموعى » پنداشته است نه « عام التقراقي » و اگر چنين باشد بايد « اولاد » را نيز در آيه‌ى ذيل به جامعه و همه مردم نسبت دهند نه به پدر و مادرش زيرا قرآن مىفرمايد  « انما اموالكم و اولاد كم فتنه والله عنده‌اجر عظيم »  « 3 » مسلماً اموال و فرزندانتان وسيله‌ى امتحان و آزمايش است و نزد خداوند پاداش بزرگى است .\r\nو نظاير اين آيه‌ى شريفه كه قطعاً « عام‌التقراقي » است در قرآن بسيار است و اگر هم شبهه‌اى « عام‌محموعى » و همينطور از اين روايت كه پيامبر فرموده‌اند « الناس مسلطون علياموالهم » در برخى آيات ديده مىشود كه ديده نمىشود - آيات ديگرى شبهه را مرتفع مىسازد ، چنان كه آيه‌ى ذيل و نظاير آن در قرآن و نيز در روايات بسيار است مال را به افراد نسبت داده ،  « وان‌تبتم‌فلكم‌رئوس اموالكم لاتظلمون ولاتظلمون »  « 4 » او اگر - شما كه قبل از تحريم ربا ، ربا مىگرفتيد توبه كنيد پس سرمايه‌اى كه داده‌ايد متعلق به شماست نه\r\n\r\n\r\n","description":"","footnote":"\r\n( 1 ) . سوره‌ى فاطر آيه 43 .\r\n( 2 ) . سوره‌ى بقره آيه‌ى 188 .\r\n( 3 ) . سوره‌ى تغابن آيه 15 .\r\n( 4 ) . سوره بقره آيه 279 .\r\n","page_name":" 171 ","page_number":171},
  {"content":"\r\n\r\nستم كنيد و بر شما ستم شود ) و نيز درباره يتيمان و كسانى مانند سفيهان كه رشد و كفايت عقلى ندارند مىفرمايد :  « فان‌آنستم منهم رشداً فارلفوا اليهم اموالهم »  « 1 » ( پس اگر بالغ شدند و از ايشان رشد فكرى ديديد اموالشان را بخودشان تسليم كنيد ) گاهى نيز ديده مىشود كه براى اثبات افكار انحرافى خود به اين آيه متمسك مىشوند : «  ولاتؤتوا السفهاء اموالكم التي جعل‌الله لكم قياماً »  « 2 » ( اموالتان را كه قوام جامعه به آنست به دست سفيهان ندهيد ) . . . مىگويند قرآن كريم مال سفيه را مال جامعه ، و قوام جامعه را وابسته به آن مىداند ! ولى بايد بگوييم كه ظاهر آيه برعكس پندار ايشان است ، زيرا آيه در مقام نهى از اسراف و تبذير است و منظور آنست كه به سفيه بيش از مخارج ضروريش ندهيد زيرا اموال را بىجهت تلف مىكند ، بنابراين آيه مىفرمايد مخارج سفيه را جامعه از مال خود بدهد و بيش از مخارج ضرورى هم ندهد .\r\nبفرض آنكه معناى آيه اين باشد كه به سفيه از اموال خودش از احتياج ندهند باز در مقام نهى از اسراف و تبدير است ، و معناى آيه اين است كه مال قوام براى جامعه است و بايد در جامعه چون خون در بدن جريان داشته باشد و نبايد بىجا تلف شود و مال سفيه را به سفيه ندهيد زيرا تلف مىكند .\r\nبنابراين براى تنبه اين مقصود مال را به جامعه نسبت داده است و بفرض اگر اجمالى در اين آيه باشد آيات ديگرى كه ذكر شد بيانگر اين آيه نيز هست ، چنانچه در آياتى نظير « وآتوهم من‌مال‌الله الذي آتاكم » « 3 » ( از مال خدا كه به شما داده است به‌فقرا بدهيد ) و : « انفقوامما جعلكم مستخلفين‌فيه » « 4 » ( از آنچه خداوند شما را در آن وكيل خود قرار داده - مال - انفاق كنيد ) كه بحث آن گذشت متذكر مىشود . اموالى كه در دست داريد گرچه ظاهراً متعلق به شماست ولى در حقيقت به خدا تعلق دارد زيرا او به شما عطا فرموده پس انفاق كنيد\r\n\r\n\r\n","description":"","footnote":"\r\n( 1 ) . سوره نساء آيه 14 .\r\n( 2 ) . سوره نساء آيه 5 .\r\n( 3 ) . سوره نساء آيه . . . . .\r\n( 4 ) . سوره نساء آيه . . . . .\r\n","page_name":" 172 ","page_number":172},
  {"content":"\r\n\r\nو بخل نورزيد و اين‌گونه آيات در واقع بيانگر نكاتى روانى و اجتماعى است و هيچ ربطى به اينكه مال متعلق به جامعه است نه فرد ندارد .\r\n\r\n« پندار موهوم سرمايه‌داران »\r\nو خرافىتر از ادعاها و انحرافاتى كه گذشته ، ادعائى است كه برخى پول‌پرستان دارند و براى خيال خرافى خود به آياتى نيز تمسك جسته‌اند كه هر مسلمان آگاهى را متأثر مىسازد . و براستى نيز جاى تأسف و تأثر است كه قرآن عزيز كتاب انسان‌ساز خداى متعال چنين بازيچه‌ى هوى و هوس مشتى غربزده‌ى سودجو و كور و كرانى سراپا جهل شود ! آنان گاهى اين آيه شريفه را ذكر كرده :  « والله‌فضل‌بعضكم عليبعض فيالرزق »  « 1 » ( خداوند بعضى از شما را بر بعضى ديگر در مال و روزى برترى داده است ) . . . و مىگويند فقر و غنى تقدير الهى است و خدا خواسته است كه برخى فقير باشند اگر خدا مىخواست به آنها هم عطا مىكرد ! !\r\nاين پندار بىاساس را قرآن عيناً از برخى مترفين خرافه‌گو در صدر اسلام نقل مىفرمايد :  « واذاقيل لهم انفقوا مما رزقكم‌الله قال‌الذين كفرو اللذين آمنوا نطعم من لويشاءالله اطعمه »  « 2 » ( وقتى به آنان گفته شود از آنچه خداوند به شما عطا فرموده انفاق كنيد كافران به مؤمنان مىگويند آيا كسانى را اطعام كنيم كه اگر خدا مىخواست آنان را اطعام مىكرد )\r\nقرآن كريم در آيه‌ى « والله فضل‌بعضكم عليبعض » به يك نكته طبيعى اشاره مىفرمايد و آن اينكه مردم در استعداد و هوش و فعاليت يكسان نيستند پس ناچار درآمدشان نيز يكسان نخواهد بود . ولى اين قبيل آيات در مقام آن نيست كه بيان كند وظيفه مردم درحاليكه از نظر طبيعى مختلفند چيست ؛ البته در ذيل برخى از همين آيات وظيفه را نيز\r\n\r\n\r\n","description":"","footnote":"\r\n( 1 ) . سوره‌ى نحل آيه 73 .\r\n( 2 ) . سوره‌ى يس آيه 47 .\r\n","page_name":" 173 ","page_number":173},
  {"content":"\r\n\r\nتعيين فرموده است چنان كه در ذيل همين آيه مىفرمايد  « فماالذين فضلوا برادي رزقهم عليماملكت ايمانهم فهم فيه سواءافبنعمه‌الله يجحدون »  « 1 » ( ولى آنان از رزق خود بزيردستان نمىدهند تا در معيشت و زندگى مساوى شوند ، آيا اينان نعمت خدا را ناديده گرفته و كفران مىورزند ؟ ) .\r\nتمامى اين آيه شريفه دلالت دارد :\r\nالف - انسانها چون در استعداد متفاوت خلق شده‌اند بنابراين در بهره و درآمد نيز متفاوت مىشوند .\r\nب - افرادى كه برترى دارند بايد از درآمد و سود خود به ديگران بدهند تا همه در رفاه باشند .\r\nج - آنان كه بخل ورزند و موجب اختلاف طبقاتى در معيشت شوند به آنچه پروردگار جهان به آنان عنايت فرموده كفران ورزيده‌اند . پول‌پرستان گاهى هم به خرافه‌ى ديگرى متوسل مىشوند تا فقر فردى و اجتماعى را توجيه نمايند ؛ مىگويند بايد حتماً فقرائى باشند تا قوانين خمس و زكوه درباره‌ى آنان اجرا شود ! اين استدلالها براستى شگفت‌آور است ؛ درست به آن مىماند كه كسى بگويد قانون جهاد براى امضاء و تأييد كفر كافران تشريع شده است و طب با ميكروب و دانش با جهل ملازمه دارد ! اگر اسلام به تحصيل دانش توصيه كرده و براى آموزش طب تأكيد فرموده است بدان جهت است كه اسلام وجود جهل و ميكرب را مىپسندد و تأييد مىكند ! ! شگفتا كه حماقت كار برخى را به كجا مىكشاند ؟ ! و براستى اگر بشر توجيه‌گر شود مىتواند همه‌چيز را توجيه كند و بگفته‌ى يكى از بزرگان « اگر خدا نباشد همه‌چيز قابل توجيه است » !\r\nقانون زكات امضاء فقر نيست بلكه كاشف از فقر است . حاكى از\r\n\r\n\r\n","description":"","footnote":"\r\n( 1 ) . سوره‌ى نحل آيه 73 .\r\n","page_name":" 174 ","page_number":174},
  {"content":"\r\n\r\nاين است كه زندگى بشر از مجراى طبيعى منحرف شده است .\r\nقانون جهاد امضاء كفر نيست كاشف از كفر است بيانگر انحراف جامعه از مجراى فطرت است .\r\n\r\nويژگيهاى مالكيت فردى\r\nگفتيم كه اسلام و همه‌ى اديان مالكيت فردى را امضاء كرده‌اند و مالكيت فردى از ضروريات و بديهيات اديان است و هيچ قابل توجيه و تأويل نيست . و چون قانون الهى است بنابراين صددرصد به نفع جامعه است و به عبارت ديگر قانون مالكيت فردى از طرف خداوند كه به مصالح و مفاسد جهان و خلقت انسان و عواقب امور داناست و جز رفاه و صلاح براى فرد و جامعه نمىخواهد وضع نشده است . پس به اجمالى مىدانيم كه مالكيت فردى به نفع فرد و جامعه و داراى مصلحت مهمى است ، در عين حال مىتوان به تفصيل هم منافع و مصالحى براى آن ذكر كرد :\r\n1 - مالكيت فردى با فطرت و سرشت بشر مطابقت كامل دارد . انسان به خوبى درك مىكند آنچه با كار و زحمت خود بدست آورده متعلق به خود اوست نه ديگرى . و اگر به زور از او بگيرند آن را تجاوز و تعدى مىداند و با وجدان و فطرت خود رنج آن را درك مىكند حتى اگر از كودكى آنچه را در تملك دارد بگيرند به دفاع برمىخيزد و اگر نتواند دفاع كند ناراحت مىشود و رنج مىبرد . مالكيت فردى حتى در حيوانات نيز ديده مىشود ، حيوان چيزى را كه بدست آورده متعلق به خود مىداند و اگر از او گرفته شود حالت دفاع به خود مىگيرد به جهت همين فطرى و غريزى بودن مالكيت فردى است كه الغاء آن به يك ديكتاتورى استالينى نيازمند است . استالين با كشتن مليونها نفر و با استفاده از زندانهاى هولناك و زجر و شكنجه‌ها و تبعيدهاى غيرانسانى\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو اردوگاههاى كار اجبارى مىخواست الغاء مالكيت را عملى سازد ولى ديديم كه كارگردانان نتوانستند ادامه دهند و ناچار با كمال شرمندگى مالكيت فردى را بطور متوسط پذيرفتند چنان كه تفاوت دستمزدها را نيز ناچار قبول كردند ! آرى ، قانونى مىتواند پياده شود كه با فطرت مخالف نباشد و قوانينى كه مباين با فطرت انسانى است دوام نخواهند آورد و به همين جهت كمونيستها بايد مطمئن باشند كه كارى از پيش نميبرند .\r\n2 - چنان كه در مباحث گذشته گفتيم اقتصاد اسلام برپايه آزادى و حريت صحيح بناشده و پذيرش حريت اقتصادى در واقع احترام به شخصيت انسان است . اگر آزادى اقتصادى از انسان گرفته شود و در كسب و كار و مصرف و توزيع آزاد نباشد و بهره‌ى كارش به خودش تعلق نداشته باشد نه فقط به شخصيت و آزادى او ضربه زده‌اند بلكه او را حيوانى فرض كرده‌اند كه بايد به قدر قدرت كار كند و به ميزان حاجت مصرف نمايد ! گذشته از آنكه الغاء مالكيت و آزادى اقتصادى با فطرت و خلقت انسان منافات دارد اصلًا سزاوار مقام انسانى انسان نيست كه با او همچون يك حيوان باربر رفتار شود .\r\nبراستى افراط مكتب سرمايه‌دارى غربى و تفريط مكتب سوسياليسم شرقى شگفت‌آور است ، در غرب مالكيت فردى براى گربه‌ها و سگها پذيرفته شده و گاهى مىشود كه گربه يا سگى مليونر و ميلياردر مىشود و در كشورهاى كمونيستى انسان را حيوانى مىپندارند كه بايد به قدر قدرت كار و به مقدار حاجت مصرف كند ! !\r\n3 - شكى نيست كه كار نيروى متراكم كارگر است ، و همچنانكه دست و پا و ساير اعضاى كارگر متعلق به اوست ، كار و بهره‌ى آن نيز به خودش تعلق دارد ؛ و سلب مالكيت فردى همچون سلب برخى از اعضاء بدن محسوب مىشود عجيب است كه سوسياليستها به اين موضوع\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nاعتراف دارند و برهمين مبنا براى صاحبان كارخانجات حقى قائل نيستند و مىگويند همه‌ى توليدات مربوط به كارگر است نه كارفرما زيرا توليد اثر كار كارگر است .\r\nاگر چنين است - كه هست - يعنى توليد بمنزله‌ى عضو كارگر است پس بايد متعلق به خودش باشد و الغاء مالكيت و شعار « مصرف به مقدار حاجت » تجاوز و ستم به كارگر است . . . ( در آينده بخواست خدا پيرامون حق كارفرما توضيح خواهيم داد ) .\r\n4 - قبلا گفتيم كه مكتب كمونيسم به معناى واقعى مىتواند عملى شود كه همه غرائز انسان را نابود سازيم حتى غريزه‌ى حب به مال را . همچنانكه در زندگى برخى حيوانات مثل موريانه ديده مىشود ، و اين كار اولًا محال است و ثانياً بگفته‌ى مترلينگ اگر جمعى شود يك زندگى جهنمى خواهد بود و اين كار يعنى تبديل انسان به حيواناتى نظير موريانه مسلماً بسيار احمقانه است . و از نظر اسلام هم شركت در ربوبيت تكوينى محسوب مىشود چنان كه وضع قانونى از غيرخدا شرك در ربوبيت تشريعى خداوند است .\r\n5 - پيشتر هم گفتيم كه الغاء مالكيت موجب ركود ذوقها ، استعدادها ، فعاليتها و . . . مىشود و شواهد عينى و تجربه‌ها نيز اين موضوع را تأييد مىكند و ما برخى از اثرات و شواهد در جوامع كمونيستى را قبلًا متذكر شديم .\r\nدر فرانسه قانونى به نام « قانون الغاء ارث » وضع شد و يكسال نكشيد كه ركود اقتصادى ناشى از آن مشاهده شد و مجبور شدند آن قانون را لغو نمايند .\r\nبنابر همه‌ى آنچه ذكر كرديم اين نتيجه روشن مىشود كه تكوين و تشريع يعنى فطرت و دين مالكيت فردى را تأييد مىكند و\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nالغاء مالكيت فردى نه فقط جنگ با اديان است كه جنگ و ستيز با فطرت نيز محسوب مىشود و قطعاً جنگ با فطرت دوام نخواهد داشت « فطره‌الله‌التي فطرالناس عليهالاتبديل لخلق‌الله » ( فطرت الهى كه خدا مردم را برآن سرشته است و آفرينش خدا مبدل نمىشود ) .\r\n\r\nحدود و قيود مالكيت فردى\r\nقابل دقت و تذكر است كه اسلام گرچه مالكيت فردى را امضاء كرده ولى حدود و قيودى برآن قرار داده كه فوايد مالكيت فردى باقى مىماند و مفاسد آن به كلى از بين مىرود .\r\nبه عبارت ديگر مالكيت خصوصى در اسلام برگشت به مالكيت عمومى دارد زيرا اسلام به مالك اجازه نمىدهد كه مال را در امور غيرمشروع و غيرمعقول صرف و اسراف و تبذير و اتراف نمايد - و نيز او را نائب و وكيل خداوند در اموال مىداند و موكل و منوب عنه ( خدا ) به رفع فقر فردى و اجتماعى فرمان داده است و اگر تخطى كند و مال را در امور غيرمعقول و غيرمشروع صرف نمايد و يا با داشتن امكان از رفع نياز اجتماع خوددارى كند چنان كه در مباحث گذشته گفتيم مسئوليت شديدى دارد . بنابراين اقتصاد اسلام هم با فطرت مطابق است و هم شخصيت و آزادى و كرامت انسان را محفوظ مىدارد هم مفاسد مالكيت فردى را به كلى از بين مىبرد - و اينك توضيح اين مطلب : اقتصاد اسلامى داراى حدود و قيودى است كه اگر در جامعه پياده شود ، همگان در رفاه و آسايش خواهند بود و كينه‌ها و دشمنىها و عقده‌هاى ناشى از اقتصاد و مفاسدى نظير شكاف طبقاتى و تمركز ثروت همه و همه از ميان خواهد رفت .\r\n1 - حدود و قيود زيربنائى : حدود و قيود اقتصادى اسلامى برخى غيرمستقيم است يعنى اقتصاد اسلام بر آنها بنا شده و بعبارت ديگر\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاقتصادى در چارچوب قانون است ، و به تعبير علمى اقتصاد اسلام « متقيد » به آن حدود و قيود است نه « مقيد » يعنى دائره‌ى اقتصاد اسلام با آن قيود تنگ مىشود و در مباحث گذشته آن قيود و حدود را بعنوان زيربنا و پايه‌هاى اصيل اقتصاد اسلام نام برديم و اينك به برخى اشاره مىكنيم .\r\nالف - قانون مواسات و قانون محبت ووداد - بديهى است اگر اين دو قانون در جامعه‌اى پياده شود ظلم و تعدى اقتصادى ، كمك ، خيرخواهى ، رفع فقر فردى و اجتماعى خواهد داد .\r\nب - اسلام تهذيب نفس و ايمان به مبدأ و معاد و خصوصاً ايمان عاطفى يعنى ايمان ناشى از اعمال شايسته را لازم دانسته و ضرورتاً اقتصاد در جامعه‌اى كه مهذب و مؤمن به مبدأ و معاد است از بسيارى جهات سالم و بىمفسده خواهد بود . تمركز ثروت در جامعه‌اى ممكن است كه بخل و قساوت و حب به تراكم مال در افراد آن جامعه باشد .\r\nفقر با ثروت در جامعه‌اى شكاف طبقاتى بوجود مىآورد كه آن جامعه مهذب باشد .\r\nبيكارى ، فقر عمومى ، شكاف طبقاتى ، ظلم كارفرما به كارگر ، پايمال كردن حقوق ديگران و . . . در جامعه‌اى مقصود است كه دنيا را هدف بداند نه وسيله و در جامعه‌اى مهذب و مؤمن به مبدأ و معاد اقتصاد سالم و بدون نقص خواهد بود .\r\nج - اسلام حريت و شخصيت انسان را امضاء كرده است ، و آزادى و كرامت به معناى واقعى براى او قائل است ، و ذلت و خوارى و خاكسارى و اسير بندگان بودن را حرام بلكه شرك مىداند و ناچار اقتصادى كه در ميان مردمى آزاده و با كرامت پياده شود نمىتواند مفسده‌خيز باشد . در چنين جامعه‌اى ، تمركز ثروت ، ظلم به يكديگر ،\r\nپايمال\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nكردن حقوق ديگران ، شكاف طبقاتى ، همه و همه شرك محسوب مىشود و منافى با مقام انسانيت افراد است .\r\nد - اسلام كار را اساس اقتصاد معرفى مىكند و در عين حال به مسلمانان تفهيم كرده كه مالك حقيقى خداست و انسان در خود چيزى ندارد ، قدرت و توانائى كار ، ثروت و هرچه در جهان است ، زمين و آسمان و آنچه در زمين و آسمان است و خود انسان و هرچه مربوط به اوست همه از خداست علت همه‌ى آنها خداست و پديدآورنده‌ى همه‌ى آنها خداست و آنچه هم كه در دست انسان است به نيابت و وكالت از جانب خداست ، و خدا خود تعيين مصرف كرده است - وضع قانون - و جز او كسى حق تعيين مصرف ندارد .\r\nجامعه‌اى كه چنين اعتقادى دارد از قوانين اقتصادى تخطى نمىكند و پول‌دوستى و خودگرائى و عياشى و اسراف و تبذير و غفلت از ديگران جاى خود را به انفاق و ايثار و ميانه‌روى در معيشت و مواسات و برادرى بلكه برابرى مىدهد - و اقتصاد در چنين جامعه‌اى در چارچوب قوانين و متقيد به قوانين خواهد بود .\r\n2 - كنترل‌هاى اقتصادى و قيود روبنائى : نوع ديگر قيود و حدود در اقتصاد اسلامى ، حدود قيودى است كه بطور مستقيم اعمال مىشود و بعبارت ديگر اسلام اقتصاد خود را به آنها مقيد كرده است ، اين حدود و قيود خود دو قسم است : يك قسم كه جنبه‌هاى نفى دارد و شارع مقدس از آنها نهى كرده است اين قسم را در فقه اسلامى « مكاسب محرمه » ناميده‌اند و فقهاء كتابى از فقه را به آن اختصاص داده‌اند و مؤلف وسائل‌الشيعه قريب به پانصد روايت در اول جلد 12 در مورد آن ذكر كرده است .\r\nاين قيود و حدود بيشتر از پنجاه موضوع است و شايد بتوان همه‌ى آنها را زير سه عنوان خلاصه كرد :\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nالف - هر كسب و كار اقتصادى كه موجب ظلم و تجاوز و تعدى به ديگران باشد مثل غصب ، ربا ، رشوه‌خوارى ، كم‌فروشى ، گرانفروشى ، غش و تقلب در معامله ، احتكار هر چيزى كه مردم به آن نيازمند باشند حتى اگر زمين باشد ، فروش اسلحه به دشمن ، اشاعه جنگ با سعايت و تبليغات سوء ، قضاوت به غير حق و شهادت ناحق ، دخالت در دستگاه ظلم و جور و نظاير اين امور كه تجاوز به حقوق ديگران است .\r\nب - هركار اقتصادى كه براى فرد يا جامعه زيان‌بخش است ولو آنكه ظلم و تجاوز نباشد ، مثل اشاعه‌ى فحشا و از قبيل تشكيل مجالس لهو و لعب و غنا و رقص و دعوت به آن مجالس و فروش بليط آن و ساختن فيلمهاى شهوت‌انگيز و نمايش آن و نظاير اين امور ، قمار و دادوستد آلات قمار و ساختن آلات قمار و تشكيل مجالس قمار ، خريد و فروش مسكرات و ساختن آن و حمل و نقل آن و تشكيل مجالس آن ، تهيه‌ى مواد مخدر و خريد و فروش آن و بالاخره هرچه براى فرد و اجتماع مضر است كه اسلام هر نوع فعاليت اقتصادى در اين امور را نهى كرده است .\r\nج - هر كار اقتصادى در امورى كه عاقلانه نباشد و به عبارت فقهى « كاراقتصادى در امورى كه منفعت عقلائى نداشته باشد » حتى اگر ظلم و تجاوز محسوب نشود و مضر براى جامعه هم نباشد دادوستد و حمل و نقل و ساختن آن از نظر اسلام ممنوع و نهى شده است مثل دادوستد وسائل شعبده و اشتغال به شعبده‌بازى و يا وسائل فالهاى خرافى و فالگيرى و اين‌گونه امور .\r\nدر قرآن كريم همه‌ى انواع سه‌گانه‌ى « مكاسب محرمه » كه ذكر شد نهى شده است .\r\n« يا ايهاالذين آمنو لاتأكلوا اموالكم بينكم بالباطل الا\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n تكون تجاره عن تراض منكم »  « 1 » اى مؤمنان ، اموالتان را ميان خود به باطل نخوريد دادوستد شما دادوستد باطل نباشد - جز آنكه به صورت تجارت و يا رضايت طرفين باشد - دادوستد شما نزد عقلا صحيح و مانند تجارت باشد - ) .\r\nاسلام با قاطعيت راه استثمار فرد از فرد و درآمدهاى كلان بدون كار و زحمت را با ممنوعيت اين عناوين سه‌گانه بسته است . اسلام ، نهى از اين مكاسب محرمه جلوى عياشىها ، اسراف و تبذيرها را گرفته است و اتفاقاً قسمت عمده‌ى استثمار فرد از فرد ، تمركز ثروت ، فقر فردى و اجتماعى و تنبلى و به هدردادن وقت و عمر به همين امورىكه در عناوين سه‌گانه ياد كرديم مربوط مىشود و اقتصاد اسلام از آن‌ها بر كنار است .\r\n\r\nماليات و معاونتهاى اقتصادى\r\nقسم ديگر از حدودوقيود اقتصاد اسلام آنهايى است كه جنبه‌ى مثبت دارد ، و اسلام با اعمال آنها جلو تمركز ثروت و فقر فردى و اجتماعى را مىگيرد ، و اينك به برخى از آنها اشاره مىكنيم .\r\nالف - واجبات مالى / از واجبات مالى در اسلام خمس و زكات است كه بطور اشتراك در اموال وضع شده و حاكم اسلامى مىتواند جبراً از افراد وصول نمايد يعنى حكومت اسلامى در اموال افراد شريك است . مقصود از خمس ماليات بر درآمد است : « واعلموا انما غنمتم من شيى فان‌لله خمسه . . . » « 2 » ( بدانيد آنچه استفاده بريد پنج يك آن مال خداست ) .\r\nو منظور از زكات ماليات بر توليد است :  « خذمن اموالهم صدقه »  « 3 » ( زكات مال آنان را بگير ) اينكه خمس و زكات به چه چيزهايى تعلق مىگيرد فعلًا از بحث ما بيرون است ، اجمالًا مىدانيم\r\n\r\n\r\n","description":"","footnote":"\r\n( 1 ) . سوره‌ى نساء آيه 29 .\r\n( 2 ) . سوره‌ى انفال آيه 29 .\r\n( 3 ) . سوره‌ى توبه آيه 103 .\r\n","page_name":" 182 ","page_number":182},
  {"content":"\r\n\r\nكه روايات اسلامى مىفرمايد اگر خمس و زكات پرداخت شود فقر در جامعه نخواهد بود ، و ما يكى از اين روايات را ذكر مىكنيم : زاره و محمدبن مسلم كه هر دو از فقهاء اسلامند از ششمين پيشوا و امام حضرت صادق عليه السلام نقل مىكنند كه فرمود : « ان‌الله فرض للفقراء في مال‌الاغنياء ما يسعهم ولوعلم ان ذلك لايسعهم لزادهم ، انهم لم ياتوا من قبل فريضه‌الله عزوجل و لكن اوتوامن منع من منعهم لامما فرض‌الله لهم ولو ان‌الناس ادوا حقوقهم لكانوا عايشين بخير » « 1 » ( خداوند در اموال بىنيازان براى نيازمندان به قدر كفايت معين كرده است و اگر مقدار معين شده كافى نبود خداوند بيش از آن مقدار تعيين مىكرد ، رنج فقرا از ناحيه قانون الهى نيست بلكه از ناحيه‌ى كسانىكه حق آنان را نمىپردازند رنج مىبرند ، اگر مردم حق آنان را مىپرداختند حتماً آنان در رفاه و آسايش بودند ) اسلام از كسانى كه مسلمان نيستند و در پناه اسلام زندگى مىكنند نيز مالياتى به نام « جزيه » كه مالياتى سرانه است مىگيرد و مقدار آن بدست حكومت اسلامى است ، اقليتهاى مذهبى چون از مزاياى اسلام برخوردارند و از آنان خمس و زكات گرفته نمىشود بايد ماليات بپردازند و اين ماليات اگرچه در اموال آنان بطور شركت نيست ولى حكومت اسلامى حق دارد كه آن را ولو جبراً بگيرد ، و از همين قبيل است آنچه در فقه به نام « خراج » ذكر شده است و آن ماليات مخصوصى است كه بر زمينهايى كه اسلام توسط جنگ بر آنها مسلط شده تعلق مىگيرد و تعيين ميزان آن بدست حاكم اسلامى است ، و اگر بواسطه‌ى جنگ نباشد در فقه به آن « فيئى » مىگويند و اختيار آن با حاكم اسلام است . انشاءالله در فصل مالكيت دولت بحث اينها و بحث اموال دولتى كه در فقه « انفال » ناميده شده خواهد آمد .\r\nب - مستحبات مالى : اسلام قوانين ديگرى نيز دارد كه براى رفع فقر\r\n\r\n\r\n","description":"","footnote":"\r\n( 1 ) . وسائل جلد 6 روايت 2 از باب 1 از ابواب چيزى كه زكات در آن واجب است .\r\n","page_name":" 183 ","page_number":183},
  {"content":"\r\n\r\nبسيار سودمند است و جلوى تمركز ثروت را هم مىگيرد ، اين قوانين مالى بسيارند و ما به برخى اشاره مىكنيم .\r\nيك قسم از اين قوانين در فقه جزو مستحبات ذكر شده‌اند يعنى الزام‌آور نيستند ولى به آنها ترغيب و تشويق شده و خداوند متعال در اين جهان و جهان باقى كه اين جهان مقدمه و وسيله‌ى آنست به كسانى كه به مستحبات اسلامى عمل كنند پاداش نيكو عنايت مىفرمايد .\r\nكسى گمان نكند اين قوانين ضامن اجرا ندارد ، زيرا ضامن اجراء آنها از درون انسان يعنى از ايمان به مبدأ و معاد سرچشمه مىگيرد و اين بهترين ضامن اجراء براى قوانين ، و شاهد زنده‌ى آن اعمال مسلمانان و كوشش آنان در انجام اين مستحبات است . بعنوان مثال مىتوان وقف را ذكر كرد اسلام براى ايجاد تأسيسات عمومى و نيز براى اداره و دوام آنها قانونى به نام « وقف » دارد و فقها نيز در مورد آن كتابى به نام كتاب وقف دارند ، اين قانون ضامن اجرائى جز ايمان به مبدأ و معاد ندارد و در عين حال مىبينيم كه در همين ايران تأسيسات عمومى وقفى نظير مدرسه‌ها ، مسجدها ، حمامها ، پلها ، جاده‌ها و . . . بسيار است و نيز زمينها و خانه‌ها و مغازه‌هاى موقوفه براى اداره و ابقاء آن تأسيسات بيشتر است و شايد بتوان گفت كه يك صدم از زمينهاى ايران مشمول قانون وقف مىباشد و اگر بدرستى عمل و مصرف شود بسيارى از نيازهاى فردى و اجتماعى رفع خواهد شد و اين‌گونه قوانين مالى كه به اقتصاد اسلام مربوط مىشود و ضامن اجراء آن ايمان افراد است كم نيستند و برخى از آن‌ها بشرح ذيل است :\r\nالف - قرض‌الحسنه :\r\nاسلام بشدت با رباخوارى مخالف است ، تا آنجا كه رباخوارى را\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nجنگ با خدا و پيامبر مىداند :  « فان لم تفعلوافأ ذنوابحرب من‌الله و رسوله »  « 1 » ( پس اگر فرمان خدا را انجام نمىدهيد - رباخوارى را ترك نمىكنيد بدانيد كه خدا و پيامبرانش با شما در جنگند ) .\r\nاسلام ربا را موجب تمركز ثروت و براى جامعه زيان بخش مىداند ، ربا همچون موريانه . اقتصاد جامعه را از درون بويرانى و نابودى مىكشاند - ( اميدواريم در اين بحثها در جزوه‌اى جداگانه ربا را مشروح‌تر بررسى كنيم ) انشاءالله اسلام به جاى رباخوارى قانون قرض‌الحسنه يعنى وام بدون بهره را وضع كرده است ، و براى تعاون و كمك پيشنهاد مىكند كه اگر وام گيرنده نتوانست در رأس موعد بدهى خود را بپردازد به او مهلت دهند تا هنگاميكه قادر بر پرداخت شود و حتى بسيار شايسته مىداند كه اگر وام گيرنده در سختى است او را از پرداخت به كلى معاف دارند :  « وان كان ذوعسره فنظره الي ميسره و ان تصدقوا خير لكم ان كنتم تعلمون »  « 2 » ( اگر وام گيرنده در تنگدستى است و نمىتواند بدهى خود را بپردازد پس وام‌دهنده بايد تا هنگام توانايى او بر پرداخت صبر كند ، در صورتى كه گذشت كنيد براى شما بهتر است .\r\nاگر بدانيد - زيرا براى آخرت شما ذخيره مىشود - ) .\r\nاسلام بر « قرض‌الحسنه » بسيار تأكيد و سفارش مىكند ، در آيات بسيارى ( 245 بقره - 11 و 18 حديد 20 مزمل - 12 مائده - 17 تغابن ) آن را اولًا قرض دادن به خدا محسوب مىدارد ثانياً وعده‌ى پاداش چند برابر مىدهد ثالثاً وام‌دهنده را « مصدق » يعنى كسى كه بسيار صدقه مىدهد مىنمايد . امام صادق عليه السلام فرموده‌اند قرض هجده برابر صدقه است .\r\nرابعاً : موجب آمرزش خطاها و گناهان مىشمارد . خامساً : خداى متعال از كسى كه قرض‌الحسنه مىدهد تشكر كرده است .\r\n\r\n\r\n","description":"","footnote":"\r\n( 1 ) . سوره‌ى بقره آيه‌ى 279 .\r\n( 2 ) . سوره‌ى بقره آيه‌ى 280 .\r\n","page_name":" 185 ","page_number":185},
  {"content":"\r\n\r\nب - انفاقات :\r\nشايد بيش از هزار آيه در قرآن كريم باشد كه به صرف اموال براى رفع فقر فردى و فقر اجتماعى توصيه مىفرمايد و روش شخص پيامبر ( ص ) و ائمه اطهار ( ع ) نيز همين بوده و بويژه شبها مخفيانه به نيازمندان رسيدگى مىكردند تعليمات قرآن كريم اولًا چنان است كه صفت انفاق در مسلمانان پا برجا باشد و بكوشند « ملكه‌ى انفاق » پيدا كنند تا همه‌ى مسلمانان مانند پيامبر ( ص ) و ائمه ( ع ) از رسيدگى به مستمندان و رفع نيازهاى آنان فعال باشند و اهمال نكنند .\r\n « الذين ينفقون اموالهم بالليل و النهار سراً و علانيه فلهم اجرهم عند ربهم ولاخوف عليهم ولاهم يحزنون »  « 1 » ( آنان كه شب و روز و پنهان و آشكار اموال خود را انفاق مىكنند پاداششان نزد خداست و ( آرامش و اطمينانى ميابند كه ) بيم و اندوهى نخواهند داشت .\r\nو ثانياً زياده بر مقدار كفايت را انفاق نمايند ، يعنى هر مسلمان هرچه سود اضافى دارد انفاق نمايد و هيچ ذخيره نسازد /  « ويسئلونك ماذا ينفقون قل‌العفو »  « 2 » ( از تو مىپرسند كه چه مقدار انفاق نمايند بگو زائد بر كفاف و مخارج خود را ) .\r\nآرى به جهت همين تعليم و تشويقهاست كه در تاريخ پرافتخار اسلام و حتى هم اكنون نيز بسيارى بوده و هستند كه ديگران را بر خود مقدم مىدارند .\r\nج - تزويج :\r\nقرآن كريم به تزويج پسران و دختران و زنان بىشوهر و مردان بىزن تشويق و ترغيب فرموده است « وانكحوالايامي والصالحين من عبادكم و امائكم ان يكونوا فقراء يفنيهم‌الله من فضله » ( زنان بىشوهر و مردان بىزن را تزويج كنيد و همچنين غلامان و كنيزانى كه شايسته‌ى ازدواجند تزويج نمائيد و اگر فقرا باشند - نگران\r\n\r\n\r\n","description":"","footnote":"\r\n( 1 ) . سوره‌ى بقره آيه‌ى 276 .\r\n( 2 ) . سوره‌ى بقره آيه‌ى 219 .\r\n","page_name":" 186 ","page_number":186},
  {"content":"\r\n\r\nنباشيد - خداوند آنان را بىنياز مىفرمايد ) .\r\nد - وصيت :\r\nاسلام به وصيت قبل از مرگ سفارش كرده است بويژه براى پدر و مادر ! و خويشاوندان و شايسته است كه انسان قبل از مرگ در فكر تأمين آتيه‌ى پدرومادر باشد و نيز بهره‌اى براى خويشانىكه ارث نمىبرند در نظر بگيرد : « كتب عليكم اذاحضر احد كم‌الموت ان ترك خيراًالوصيه للوالدين والاقربين » ( هريك از شما اگر بهنگام مرگ مالى از خود باقى مىگذارد وصيت نمايد براى پدرومادر و خويشان ) وصيت در اسلام پسنديده است ما مخصوصاً براى تأمين آتيه پدر و مادر و براى خويشانى كه ارث نمىبرند و نيز براى افرادىكه از ارث محروم مانده‌اند مثل نوه‌هايى كه به جهت فوت پدر يا مادرشان از ارث جد و جده محروم شده‌اند ، لازم است جد و جده به ياد آنها باشند و برايشان بهره‌اى در نظر گيرند .\r\nه - ماعون :\r\nمنظور « از ماعون » آن است كه بايد حوائج ضرورى ديگران را تأمين كرد ، و چنان كه قبلًا هم گفتيم سوره‌ى ماعون به خوبى دلالت دارد بر اينكه اگر كسى ديگران را از حوائج ضرورى محروم كرد مسلمان نيست . آنچه ذكر شد از قوانين مالى اسلام است و ممكن است از ترغيب و تهديدهايى كه در برخى از اين قوانين ديده مىشود وجوب بعضى از آنها استفاده شود و بهر صورت اقتصاد اسلام محدود و مقيد به آنهاست .\r\n\r\n- واجبات اقتصادى\r\nدسته‌اى ديگر از قوانين است كه جزو واجبات اسلام بشمار مىرود و از حدود و قيود اقتصاد اسلام و مالكيت فردى ، و به برخى از آنها\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاشاره مىكنيم .\r\nاگر ضرورت مالى براى فرد يا اجتماع پيش آيد بر افرادىكه قدرت مالى دارند واجب است براى رفع آن اقدام نمايند ، آيه‌ى كنز و آيه‌ى ماعون و بسيارى از آيات ديگر بر اين قانون دلالت دارد : بنابراين تا ضرورتى براى فرد و اجتماع پيش نيامده انفاق براى رفاه فرد و اجتماع مستحب است ولى اگر ضرورت فردى يا اجتماعى پيش آيد بر كسىكه قدرت مالى دارد انفاق واجب مىشود « والذين يكنزون الذهب و الفضه ولاينفقونها في سبيل‌الله فبشرهم به عذاب اليم » ( كسانى را كه گنجينه‌هاى طلا و نقره فراهم مىسازند - جمع ثروت مىكنند - و در راه خدا انفاق نمىكنند به عذابى پردرد بشارت ده ) .\r\nبه همين جهت حاكم شرع هم مىتواند جبراً از او بگيرد و انشاءالله بعداً از آن سخن خواهيم گفت بعبارت ديگر آيه‌ى كنز و آيه‌ى ماعون و بسيارى از آيات ديگر ارشادى و در وجوب و استحباب تابع حكم عقلند جائى كه عقل انفاق را واجب بداند آيه‌ى شريفه نيز دلالت بر وجوب دارد مثل وقتىكه امور ضرورى و فهم پيش آيد مانند جهاد ، خطر براى كيان اسلام و مسلمين ، فقر عمومى مثل قحطى فقر فردى مثل اختلال در معيشت و گرسنگى فرد يا خانواده ، احتياج شديد فرد يا جمعيت و نظاير اين امور كه فقهاء بزرگوار اين موارد را موضوعات ثانوى و احكام ثانوى نام نهاده‌اند و جائى كه عقل انفاق را مستحب بداند آيه‌ى شريفه نيز تابع اوست مثل آنجا كه احتياج فرد يا اجتماع در حد ضرورت و خطر نباشد .\r\nبنابراين اگر ديده مىشود كه انفاق گاه در حقوق مالى دولت شمرده مىشود نظير خمس و زكات و گاه از مستحبات است مثل انفاق همه‌ى اموال زائد بر كفاف . و گاهى هم جزو حقوق واجب مالى اسلام محسوب مىشود به جهت همين است كه اين آيات و روايات . احكام\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nارشاديند و با اين بيان چيزى خلاف ضرورت و اجتماع مسلمين هم نگفته‌ايم ، زيرا اين موضوع در فقه مسلم و در سيره‌ى مسلمين قطعى و بديهى است كه جز خمس و زكات چيز ديگرى در مال واجب نيست مگر آنكه عنوان ثانوى پيش آيد ، و باز از نظر متون اسلامى و فقه اين موضوع قطعى و مسلم است كه گاهى به جهت عنوان ثانوى نه تنها جمع كردن مال حرام است بلكه لازم است همه‌ى مال را به جهت آن عنوان انفاق نمايد . محقق بزرگوار مؤلف « مصباح‌الفقه » كه از فقهاى بزرگ است در اول كتاب زكات مىفرمايد « ابتداً » در مال چيزى جز خمس و زكات واجب نيست ، مگر جهتى پيش آيد مثل صله‌ى رحم و كمك به مضطر » و در اين مسأله هيچ‌كسى بر خلاف اين چيزى نگفته است .\r\nاستاد معظم ما علامه طباطبائى نيز در تفسيرالميزان در مورد آيه‌ى كنز فرموده‌اند « از آيه شريفه استفاده مىشود كه اگر امرى مهم و ضرورى باشد انفاق واجب و لازم است مثل جهادى كه احتياج مالى داشته باشد و حفظ جان كسى و نظاير اين دو ، اما انفاقات براى توسعه‌ى رفاه فرد يا اجتماع گرچه انفاق فىسبيل‌الله است ولى متون اسلامى آن را واجب نمىداند »\r\nب - قانون كفايت و كفالت خويشان نزديك\r\nدر اسلام زن واجب‌النفقه شوهر است حتى اگر بىنياز و ثروتمند باشد و نيز پدرومادر و فرزندان در صورتى كه نتوانند خود را اداره كنند واجب‌النفقه‌اند و بايد مخارج آنان را تأمين كرد در مباحث گذشته اشاره كرديم حيواناتى هم كه در اختيار كسى باشند واجب‌النفقه‌او محسوب مىشوند .\r\nجز اين چهار مورد ، خويشان و وابستگان ديگر گرچه واجب النفقه نيستند ولى چنان كه از مؤلف مصباح‌الفقه نقل كرديم اگر اداره\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nنكردن ترك رحم باشد حرام و بعبارت ديگر صله‌ى رحم واجب است .\r\nج - قانون زكات فطره و قانون كفارات و نذورات\r\nاين قوانين بحث مفصلى و در فقه دارد و از جمله حدود و قيود مالكيت فردى و اقتصاد اسلامى است .\r\nد - قانون ارث\r\nاسلام براى پرورش ذوقها و استعدادها و فعاليتها قانون ارث دارد .\r\nيعنى مال شخصى را پس از مرگ او متعلق به وابستگان او مىداند و بايد بين آن وابستگان تقسيم شود ، و چون افراد از نظر اقتصادى و مخارج زندگى متفاوتند اسلام مراعات اين موضوع را كرده است . مثلًا مرد معمولًا مخارج و هزينه‌ى زندگيش بيش از زن است و زن معمولًا در نفقه‌ى ديگرى است و هزينه‌ى كمترى دارد لذا اسلام سهم مرد را از ارثيه او برابر سهم زن قرار داده است .\r\nقانون ارث دو فايده‌ى اقتصادى مهم را در بردارد :\r\n1 - ذوقها ، استعدادها ، علاقه‌ى به فعاليت و . . . سركوب نمىشود ، زيرا چنانچه قبلًا هم گفتيم اگر انسان بداند پس از مرگ اموال او متعلق به ديگران است و به فرزندان و بستگان خودش نمىرسد تمايل و مشوق درونى او به كار و فعاليت لطمه مىخورد .\r\n2 - با تمركز ثروت مبارزه شده است زيرا اموالى كه در دست يكى نفر بود بلافاصله پس از مرگ او بين افراد متعددى تقسيم مىشود .\r\nتاكنون به اين نتيجه رسيديم :\r\nالف ) اسلام مالكيت فردى را امضاء كرده است ولى حدود و\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nقيودى براى آن قرار داده كه موجب شكاف طبقاتى و تمركز ثروت نشود .\r\nب ) برخى از قيود همان ماليات اسلامى است كه خمس و زكات نام دارد و خداى متعال كه اختيار همه چيز با اوست ماليات اسلام را بطور شركت در اموال وضع نموده است .\r\nج ) برخى ديگر از قيود و حدود . قوانين مالى است كه جزو مستحبات اسلامى است و ضامن اجراء آن ايمان مسلمانان به مبدأ و معاد است .\r\nد ) دسته‌اى ديگر از قيود . قوانين مالى است كه از واجبات اسلام محسوب مىشود و ضامن اجراء آنها علاوه بر نيروى درونى ايمان ، نظارت ملى و حاكم اسلامى است ، و درباره‌ى اين دو بعداً سخن خواهيم گفت .\r\n\r\nقوانين معاملاتى\r\nقسمت پنجم از قيود و حدود اقتصاد و اسلام و مالكيت فردى ، قوانين معاملاتى اسلام است . بحث اين قوانين بسيار مفصل و در فقه شيعه براى هر يك از اين قوانين كتابهاى بسيار تأليف شده است .\r\nما در اين نوشتار به بعضى از اين قوانين اشاره مىكنيم و انشاء الله برخى ديگر را در مباحث آينده بررسى خواهيم كرد .\r\nآنچه در اين جا با بحث ما مناسبت دارد و نبايد از آن گذشت قانون مضاربه و مزارعه و مساقات و اجاره است ، اين قوانين از مشكلات مسائل فقه است و در فقه براى هر كدام كتابى جداگانه نوشته شده و ما در اين جا فقط جنبه‌ى اقتصادى آنها را به طور بسيار فشرده بررسى مىكنيم .\r\n\r\nچند اصل موضوعى\r\nچند چيز در اين بحث كاملًا دخيل است و بايد به صورت اصل\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nموضوعى از نظر باشد تا قوانين بر آنها مترتب شود :\r\nالف ) الغاء مالكيت فردى از نظر اقتصاد غلط است و اسلام مالكيت فردى را كه اقتصاد سالم اقتضاء آن را دارد پذيرفته است .\r\nب ) قوانين اجاره و مضاربه و مزارعه و مساقات جائى پياده مىشود كه ضرورت اقتصادى در بين نباشد تا واجب باشد اموال در رفع آن ضرورت صرف گردد ، زيرا مىدانيم اگر ضرورتى در ميان باشد آيات وجوب انفاق به تبعيت عقل حكم مىكند كه در رفع آن ضرورت اقدام نمايند .\r\nج ) بيكارى از نظر اسلام بسيار ناپسند است و بر كسى كه قدرت كار دارد لازم است كار كند و حق برداشت از بيت‌المال را ندارد - حتى اسلام كسى را كه قدرت كار دارد غنى و بىنياز مىداند و در فقه مسلم است كسى كه قادر به كار باشد حقى بر مسلمين و در بيت‌المال ندارد و چون كسى است كه ثروت بالفعل داشته باشد .\r\nد ) چون استعداد و ذوق و هوش و فعاليت در افراد يكسان نيست ناگزير سود و بهره نير يكسان نخواهد بود و بهره كار كسانى كه بيشتر واجد اين خصلت‌ها باشند از هزينه‌ى زندگيشان افزونتر خواهد بود و از همين جا ثروت مشروع پيدا مىشود .\r\nه ( ثروتى كه از كار پيدا شود مربوط و متعلق به كارگر است زيرا هما نكار متراكم و تجسم انرژيهاى متراكم شده كارگر است و چنان كه قبلًا هم گفتيم ثروت همچون جزئى از وجود انسان و همچون دست و پاى اوست . بنابراين اولًا ثروت بايد متعل به عامل آن باشد نه ديگرى پس الغاء مالكيت غلط است و به آن مىماند كه بخواهيم دست و پاى انسان را از او بگيريم . ثانياً اگر آن را در اختيار ديگرى بگذارد تا با آن ثروت كار كند چنان است كه هر دو با هم كار مىكنند و برگشت اين موضوع به مشاركت است و به همين جهت مىگوئيم كه عقد\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمضاربه و مزارعه و مساقات در واقع عقد مشاركت است و اينك توضيح اين كلام .\r\n\r\nمضاربه\r\nاز جمله قراردادهايى كه عقلاء دارند و اسلام نيز آن را پذيرفته است « عقد مضاربه » است مضاربه يعنى اينكه دو نفر با هم تجارت كنند به اين ترتيب كه كار از يكنفر و سرمايه از ديگرى باشد و هر دو در سود آن شريك باشند ولى اگر به سرمايه زيانى رسيد فقط صاحب سرمايه بايد آن را متحمل شود و شريك ديگر كه كار را متقبل شده ضامن نيست ، زيرا اگر قرار شود كه در زيان سرمايه شريكى كه كار را متقل شده ضامن باشد ديگر مضاربه نيست بلكه آنچه صاحب سرمايه پرداخته قرض محسوب مىشود و صاحب سرمايه در اين صورت در سود شريك نخواهد بود و اگر بخواهد سودى بگيرد ربا است به همين جهت فقهاء بزرگوار بر اين موضوع اتفاق نظر دارند كه در مضاربه خسارت بعهده‌ى صاحب مال است و شرط ضمان جايز نيست حتى فرموده‌اند شرط مخالف مضمون عقد و باطل است .\r\nو از اهل بيت عليهم‌السلام نيز روايات بسيار نقل شده كه فرموده‌اند : « من ضمن باجر فليس له الا رأس ماله و ليس له من الربح شييء » ( كسى كه در مضاربه عامل را ضامن كند در سود حقى ندارد و فقط مىتواند سرمايه را بگيرد ) .\r\nبنابراين مضاربه همان شركت است زيرا در شركت هر دو كار مىكنند و در مضاربه هم هر دو - عامل و عمل مجسد - كار مىكنند . در شركت هيچيك ضامن ديگرى نيست . در مضاربه هم عامل ضامن سرمايه نيست چنان كه سرمايه ضامن عامل نيست .\r\nبنابراين آنكه مضاربه را انكار مىكنند يا بايد مالكيت فردى را\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nسلب كنند و سرمايه را از صاحب سرمايه بگيرند ، و گفتيم كه سلب مالكيت فردى به اقتصاد سالم زيان مىرساند ، و بحث ما هم در مضاربه اسلامى است كه از اصول مسلم آن امضاء مالكيت است . و يا بايد كنز و تمركز ثروت را جائز بدانند كه اين نيز به اقتصاد سالم ضربه‌ى بزرگى مىزند و اسلام آن را حرام و ممنوع مىداند . و يا بايد قائل شوند كه پول از راههاى نادرست ديگرى از قبيل رباخوارى به جريان بيفتد و يا در عياشى و اسراف و تبذير صرف و تلف شود كه اينها همه ناپسند است و با قرآن شريف هم منافات دارد .\r\nو يا بايد بگويند كه سرمايه را به ديگران انفاق كند ؛ فرض اينست كه ضرورتى در بين نباشد كه انفاق واجب گردد و هنگاميكه ضرورتى نباشد الزام و ايجابى هم براى انفاق نخواهد بود .\r\nبنابراين فقط دو راه باقى مىماند :\r\nالف ) خودش با سرمايه كار كند . البته اشكالى ندارد كه خودش كار كند ولى اگر قدرت بر كار نداشته باشد چه بايد بكند ، و نيز اگر كس ديگر قدرت كار دارد و سرمايه ندارد چه راهى براى فعاليت بجويد .\r\nب ) مضاربه كند - و اين همان راه منحصرى است كه اسلام انتخاب كرده است بنابراين مضاربه نه تنها رباخوارى و استثمار فرد از فرد نيست بلكه مبارزه با بيكارى و تمركز ثروت هم هست .\r\nمضاربه يكى از راههاى جريان خون جامعه - پول - است در جامعه ما و به نوبه‌ى خود خدمت به اقتصاد محسوب مىشود و به همين جهت آن را از حدود و قيود مالكيت فردى بشمار مىآوريم .\r\n\r\nمزارعه و مساقات\r\nهر آنچه درباره‌ى مضاربه گفتيم به اشكالات مشابه در\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمزارعه و مساقات نيز در واقع پاسخ داده‌ايم . مزارعه قراردادى است كه عقلاء دارند و اسلام نيز آن را پذيرفته است و آن اينست كه دو نفر با هم زراعت كنند به اين ترتيب كه كار از يك نفر و زمين آباد از ديگرى باشد و مشهور ميان فقها آنست كه بذر را هم بايد صاحب زمين بدهد و حتى « علامه حلى » فقيه عاليقدر شيعه در بيشتر كتابهاى خود كود را هم بعهده‌ى صاحب زمين مىداند . بهرحال اين دو شرط و شرايط ديگر در اصل بحث ما دخالتى ندارد ، زيرا مزارعه نيز همچون مضاربه يك نوع شركت است زيرا زمين‌آباد كه عمل متجسد است از يك طرف و عمل تدريجى زارع از طرف ديگر مشاركت مىكنند ، پس در سود هر دو شريكند و اگر خسارتى به زمين وارد آيد از جيب زمين رفته است .\r\nكسى كه مزارعه را نمىپذيرد يا بايد منكر مالكيت فردى شود و يا بپذيرد كه زمين‌آباد مختل و بدون استفاده بماند و يا بلاعوض و رايگان به ديگرى واگذار گردد و يا خود صاحب زمين در آن كار كند .\r\nفرض اول با اصل موضوعى يعنى مالكيت فردى پذيرفته شده در اسلام منافات دارد ، فرض دوم با اقتصاد و لزوم توليد منافى است ، فرض سوم دليلى بر الزام ندارد ، فرض چهارم با وقتى كه صاحب زمين خود قدرت بر كار ندارد سازگار نيست .\r\nبنابراين راهى باقى نمىماند جز مزارعه كه خود يكنوع مبارزه با بيكارى و تقويت اقتصاد است از اين بيان وضعيت « عقد مساقات » نيز روشن مىشود ، مساقات آن است كه دو نفر با هم باغ‌دارى كنند و كار از يكنفر و باغ از ديگرى باشد و چنان كه در مضاربه و مزارعه گفتيم در مساقات نيز عمل متراكم يك طرف كه همان باغ است و عمل تدريجى طرف ديگر كه كار باغبان است با هم مشاركت مىكنند .\r\nبنابراين مضاربه و مزارعه و مساقات نه مضر به اقتصاد و نه استثمار فرد از فرد و نه خوردن حق و توليد كارگر است ، بلكه يكنوع خدمت به\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاجتماع و تقويت اقتصاد و مبارزه با بيكارى است .\r\n\r\nاجازه و انواع آن\r\nاجاره قراردادى است رايج بين عقلاء ، و اسلام هم آن را پذيرفته است اجاره يكنوع مبادله و داد و ستد است مثل « بيع » و تفاوت آن با بيع اين است كه در بيع دو عين مبادله مىشود مثلًا پول مىدهد و خانه مىگيرد ولى در اجاره منفعت با عين مبادله مىگردد يعنى مثلًا پول مىدهد و در مقابل استفاده از خانه را مالك مىشود . به همين جهت فقهاء در تعريف اجاره آن را « تمليك منفعت » ناميده‌اند .\r\nاجاره دو قسم است :\r\nالف ) اجاره اعيان خارجى مثل اجاره‌خانه يا اجاره باغ و زمين آباد اجاره و آلات و ادوات مثل اجاره كارخانه و آلات كشاورزى و . . .\r\nاين قسم اجاره مثل مضاربه و مزارعه و مساقات استفاده از عمل متجسد و متراكم است زيرا مثلًا خانه‌اى كه اجاره شده نتيجه و توليد كار موجر است و بهائى كه مستأجر مىپردازد در مقابل آن كار است . بنابراين در حقيقت دو عمل متجسد يعنى نتيجه كار و توليد دو نفر ( خانه كه نتيجه كار و توليد موجر است و پول كه نتيجه كار و توليد مستأجر است ) با هم مبادله شده پس استمارى در كار نيست بلكه تبديل كار دفعى يكى است به كار دفعى ديگرى .\r\nب ) اجاره نفس است ، به اين معنا كه كسى عمل تدريجى معين خود را مىفروشد و به ازاء آن بهائى مىگيرد مورد اين اجاره مقدار معينى از وقت و نيروى انسانى يك فرد است و مستأجر مالك عمل موجر كه كارگر است خواهد بود و بالضروره بايد توليد متعلق به مستأجر باشد زيرا عمل كه بتدريج در خارج واقع مىشود در ملك مستأجر است .\r\nمثلًا اگر صاحب كارخانه افرادى را براى توليد استخدام مىكند\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n( عمل توليدى آنان را اجاره مىكند ) كار آن افراد متعلق به صاحب كارخانه است و بالضروه مثل آنست كه خود صاحب كارخانه كار كرده باشد . پس توليد متعلق به كسى است كه كار را مالك است و همينطور كسى كه افرادى را براى زراعت استخدام مىكند چون عمل آن افراد به عقد اجاره متعلق به صاحب زمين است مثل آنست كه خودش كار را انجام داده باشد يعنى تولدى متعلق به خود او خواهد بود . ولى اگر اجاره‌اى در كار نباشد و كارگر در كارخانه و يا زمين كار توليدى انجام داده باشد حتى اگر غاصب هم باشد نتيجه كار و توليدش متعلق به خود او يعنى متعلق به خود كارگر است زيرا كار و عملى كه توليد را بوجود آورده در اجارهء ديگرى نبوده و به خودش تعلق داشته است پس توليد هم از آن خودش خواهد بود و صاحب كارخانه و زمين فقط حق مطالبه اجرت زمين و كارخانه را دارند - به همين جهت در فقه قاعده‌اى وجود دارد و فقهاء نيز طبق آن فتوى داده‌اند ولى قاعده اين است كه :\r\n« الزرع للزارع ولو كان غاصباً » ( توليد مال زارع است حتى اگر غاصب باشد ) .\r\nخلاصه‌ى سخن آنكه تتبع در كتابهاى فقه مثل كتاب غصب و اجاره و مضاربه و مساقات و مزارعه و وكالت ، و نيز دقت در رواياتى كه از ائمهءى گرامى دين عليهم‌السلام درباره‌ى اين امور رسيده يك قاعده‌ى كلى را بدست مىدهد و آن اينكه توليد متعلق به كسى است كه كار به او تعلق داشته باشد . اگر كار كارگر به خودش تعلق داشته باشد توليد نيز متعلق به اوست . و اگر كار خود را به كسى فروخته يا واگذار كرده باشد توليد متعلق به كارگر نخواهد بود و به كسى كه كار به او فروخته يا واگذار شده متعلق است . از آنچه گفتيم اين موضوع\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nنيز روشن مىشود كه اگر كسى را اجاره كنند يا وكالت و يا نيابت دهند فرق ميان اجاره و وكالت و نيابت در عمل ، يك فرق اعتبارى است و در واقع اين هر سه به يك چيز برگشت مىكنند زيرا اجاره خريد عمل است پس عمل كه به تدريج در خارج واقع مىشود به خريدار تعلق دارد وكالت توليت و نيابت در عمل است و كارى را كه وكيل انجام مىدهد مثل آنست كه موكل انجام داده و نيابت ، توليت و نيابت نائب است به جاى منوب‌عنه در اعتبار عقلاء نائب و عمل وكيل به جاى منوب‌عنه و عمل موكل است و شارع نيز اين كه زمينى را آباد كند يا از مباحات اوليه نظير استخراج معادن و مرغان هوا و ماهيان دريا و هيزم در بيابان حيازت كند ، آن معدن و زمين و مرغ و ماهى و هيزم به كسى تعلق دارد كه عمل مال او است و چون در اجاره و وكالت و نيابت عمل تعلق به عامل و كارگر ندارد و مال ديگرى است بنابراين توليدات هم مال ديگرى خواهد بود ( يعنى توليدات هم متعلق به مستأجر يا موكل يا منوب‌عنه است ) البته در اين مسأله فقهاء بزرگوار اختلاف نظر دارند و برخى مانند محقق در بحث وكالت از كتاب شرايع و علامه در تذكره و قواعد و شيخ طوسى در مبسوط مخالفند و بسيارى از بزرگان فقهاء و از آن جمله مؤلف عروه و مولف وسيله و نيز رهبر عاليقدر انقلاب در حاشيه بر وسيله پذيرفته‌اند كه اجاره براى حيازت جائز است و زمين و آنچه حيازت شده به مستأجر تعلق دارد نه به عامل و كارگر .\r\n\r\nجلوگيرى از سوء استفاده و نقش حكومت اسلامى\r\nلازم به تذكر است كه اولًا سوء استفاده از اين قوانين ربطى به اصل قوانين ندارد و هر سوء استفاده‌اى مسئوليت شرعى دارد . ثانياً بر\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nحكومت اسلامى است كه جلو سوء استفاده را بگيرد مثلا كارگرى كه درآمد و توليد او در كارخانه‌اى هزار تومان است و او را به صدتومان اجاره نمايند اين گونه اجاره‌ها اجحاف است - پيامبر گرامى اسلام و نيز اميرمؤمنان على صلى الله عليها بهنگام وفات ( يعنى در حساسترين وقت كه لازم است به حساسترين موضوعات سفارش نمايند فرموده‌اند « من ظلم اجيره فعليه لعنه الله » هر كس به كارگرش ستم كند لعنت خدا بر او باد ) علاوه بر اين يكى از كارهاى حسبه كه سابقاً درباره‌ى آن سخت گفتيم نظارت بر نرخهاست و مهمتر از همه اينها حكومت اسلامى اصولًا براى آنست كه عدالت اجتماعى را در جامعه و بويژه ميان كارگر و كارفرما برقرار كند . به همين جهت در مباحث گذشته يادآور شديم كه از زيربناها و پايه‌اى اصلى و مهم اقتصاد اسلام نظارت ملى و حكومت اسلامى است و همه‌ى قوانين چه اقتصادى و چه غيراقتصادى ، بدون نظارت ملى و حكومت ناقص بلكه از نظر قرآن بىاثر است « اليوم اكملت لكم دينكم - و ان لم تفعل فما بلقت رسالته - كنتم خيرامه اخرجت للناس تأمرون بالمعروف و تنهون عن المنكر » اگر به مصلحت اسلام و مسلمين باشد حكومت اسلامى مىتواند كارخانه‌ها ملى اعلام كند ، مىتواند بهر نحو كه ممكن باشد و صلاح بداند جلو تمركز ثروت را بگيرد حكومت اسلامى بايد بر نرخها و كسبها و تجارتهاى داخلى و خارجى نظارت داشته باشد و اگر مصلحت ببيند چيزهايى مثل تجارت خارجى را به دولت اختصاص دهد و يا قراردادها را لغو كند .\r\nحكومت اسلامى مىتواند در اموال ديگران تصرف كند و براى رفع فقر فردى يا اجتماعى از ثروتمندان اموالى را حتى اگر قهراً باشد - بگيرد ، مىتواند از احتكارها جلوگيرى كند ، از زمينها و مستغلات عمومى يا خصوصى براى ايجاد خيابانها و موسسات لازم عمودى استفاده نمايد .\r\nحكومت اسلامى مىتواند مردم را به كار مخصوصى مثلًا زراعت\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nو دامدارى وادارد و مىتواند افراد را از شهر به روستا و بالعكس بياورد و سكونت دهد و اينك به مقايسه‌اى كوتاه از مالكيت در مكتبهاى مختلف بپردازيم . مكتب سرمايه‌دارى مالكيت فردى را پذيرفته و آزادى بويژه آزادى اقتصادى براى انسان قائل شده و فرد را اصل و جامعه را تابع فرد قرار داده است ، در مباحث گذشته دريافتيم كه آزادى غربى سفيهانه است و بايد آن را بىبند و بارى ناميد ، و نيز مالكيت فردى در غرب بگونه‌اى است كه منجر به استثمار اقشار پائين و ملل ناتوان و تمركز ثروت و شكاف طبقاتى و موجب عقده‌ها و انفجارها و در نتيجه پيدايش سوسياليسم شده است ، بنابراين مالكيت فردى غربى ناقص و غلط است .\r\nو اما مكتب سوسياليسم : در اين مكتب تصور شده كه همه‌ى مفاسد به جهت مالكيت فردى است و الغاء مالكيت فردى را از اصول مهم خود قرار داده است ، و چون مبارزه با يك امر طبيعى و فطرى به زور و فشار نيازمند است اصل ديگرى را پذيرفته است و آن ديكتاتورى است .\r\nدر مباحث گذشته گفتيم كه مكتب سوسياليسم تاكنون نتوانسته كار چشم‌گيرى انجام دهد و در آينده هم نخواهد توانست زيرا مبارزه با طبيعت و فطرت مرادف با شكست است . و نيز گفتيم كه تا حال مليونها نفر قربانى اين مكتب شده‌اند و متصديان اين مكتب هم روزبروز از مواضع مكتب خود عقب‌نشينى مىكنند چنان كه شوروى مالكيت فردى متوسط را پذيرفته و چين به سرمايه‌دارى اظهار تمايل و نزديكى مىكند . اين شواهد عينى نواقص اين مكتب است ، و از نظر اقتصادى هم توانستيم كه الغاء مالكيت فردى مفاسدى نظير نابودى استعدادها و فعاليتها را در بردارد .\r\nولى مكتب اسلام با ويژگيهايى كه دارد مالكيت فردى متقيد به قانون موماسات را امضاء كرده است و با حدود و قيودى كه براى آن قائل شده منافعى را دربردارد و هيچ مفسده‌ى اقتصادى هم براى آن\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nنمىتوان تصور كرد .\r\nمالكيت فردى و نظام مالى اسلام و همه‌ى قوانين اسلامى با فطرت مطابقت دارد و هر قانونى كه مخالف اسلام باشد به ثمر نخواهد رسيد زيرا مخالف با فطرت و باطل است « كذالك يضرب الله الحق و الباطل فاما الزبد فيذهب جفاًء و اما ماينفع الناس فيمكث فيالارض » « 1 » ( همچنين خداوند حق و باطل را - به آب جارى در دره‌ها و به كف روى آب مثل مىزند . اما كف نابود مىشود و آنچه براى مردم نافع است در زمين باقى مىماند ) .\r\nدر خاتمه اين تذكر بويژه به جوانانى كه با مكتب سوسياليسم تماس داشته‌اند لازم است .\r\nدر قرون وسطى و پيش از انقلاب كبير فرانسه زمين‌داران و فئودالها با استبداد وحشتناكى برغرب حكمفرمائى داشتند ، حتى دولت و روحانيت مسيحى تحت سيطره‌ى آنان بود ، نه تنها آزادى فكرى و آزادى قلم و بيان و آزادى اقتصادى و سياسى وجود نداشت كه حتى براى كشاورزان حق حيات هم قائل نبودند . وقتى يك فئودال زمينى را مىفروخت زمين را با دهقان به خريدار واگذار مىكرد و دهقانان حق هيچ اعتراض نداشتند .\r\nانقلاب كبير فرانسه باقتضاء طبيعت و سنت جاريه‌ى الهى با دست مستضعفان پيروز شد و چون وحدت كلمه در ميان بود استبداد فئودالها شكست خورد و حكومت به دست متشعفان افتاد .\r\nولى چندى نگذشت كه همان زمين‌خواران و زمين‌داران به صورت ديگرى بر جامعه تسلط يافتند . يعنى فئوداليسم به كاپيتاليسم تبديل شده زمين‌دارى رفت و كارخانه‌دارى جاى آن را گرفت ، ارباب و رعيت چهره عوض كرد و كارفرما و كارگر بجاى آن نشست ، و مستضعفان بار ديگر به شكل ديگر .\r\n\r\n\r\n","description":"","footnote":"\r\n( 1 ) . سوره‌ى بقره آيه‌ى . . . . . . .\r\n","page_name":" 201 ","page_number":201},
  {"content":"\r\n\r\nقرآن كريم و تاريخ نيز اين حقيقت را تأييد مىكنند كه وقتى ستم طغيانگران ستمگر به اوج خود رسيد بدست ستمديدگان سرنگون و نابود مىشوند « و نريدان نمن علي الذين استضعفوا في الارض و نجعلهم ائمه و نجعلهم الوارثين » ( اراده كرده‌ايم - سنت الهى است - كه بر ناتوانان منت نهيم و حكومت را به آنان دهيم و آنان را وارثان زمين سازيم ) زير يوغ جديدى قرار گرفند و دولتها هم تحت نفوذ همين ستمگران واقع شدند و روحانيت مسيحى نيز آلت دست آنان گشت ، با اين تفاوت كه روحانيت قرون وسطى تفتيش عقايد مىكرد و روحانيت دوره‌ى كاپيتاليسم به ترويج استثمار و استعمار مشغول بود و هنوز هم يكى از مهمترين كارهايشان زمينه‌سازى براى استثمار و جاسوسى براى استثمارگران در كشورهاى عقب افتاده است . مبدل شدن فئوداليسم به كاپيتاليسم مفسده‌هاى گوناگون را موجب شد و از آن جمله است : الف ) تشكيل حزب صهيونيسم جهانى بوسيله‌ى سرمايه‌داران يهودى كه بيشتر مكتبهاى ضددين و ضداخلاق و ضدفطرت مستقيم يا غيرمستقيم از آنان سرچشمه مىگيرد .\r\nب ) اشاعه انواع فحشاء و بىبند و بارى به نام آزادى و بويژه سوء استفاده از زنان و تبديل آنان به عروسكهايى بىشعور و بىاراده جهت پيشبرد منافع اقتصادى كاپيتاليسم - و از همين قماش است عرضه‌ى فيلمهاى سكسى و جنائى كه هم منافع سرشارى را به جيب شركتهاى فيلمساز و سينمادار سرازير مىكند و هم جوامع تحت سلطه را سرگرم و بىمغز و بىهدف مىسازد و نتيجه آنست كه استثمارگران با خيال راحت به چپاول خود ادامه مىدهند .\r\nج ) آتش‌افروزى و ايجاد جنگهاى خانمان‌سوز بويژه در كشورهاى تحت سلطه تا هر چه بيشتر محصولات جنگى كارخانجات استثمارگران به فروش برسد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nد ) استثمار همه جانبه تحت عنوان كمك به عمران و پيشرفت - ( استعمار ) - در كشورهاى زيرسلطه و غارت همه‌ى ذخائر و ثروتها و نابود ساختن كشاورزى اين كشورها براى آنكه از هر جهت تحت سيطره‌ى اقتصادى استثمارگران قرار گيرند .\r\nاينها برخى از پىآمدهاى پرمفسده‌ى كاپيتاليسم براى جهان بود ، اما علت قضيه چيست ؟ چرا انقلاب كبير فرانسه ثمربخش نبود و حتى بعقيده‌ى ما نتايج سوئى داشت ، با توجه به اينكه اصل انقلاب فرانسه و نيز انقلاب روسيه حركت مستضعفان و ستمديدگان بود براى نابودى ستمگر و استبداد ، چرا انقلاب روسيه پس از 60 سال و با ميليونها قربانى نتوانسته است جائى در جهان باز كند چرا انقلاب چين در كشورى كه 600 ميليون جمعيت داشت ( و هم اكنون مىگويند نزديك يك ميليارد جمعيت دارد ) پس از سالها نتوانست بيش از 26 ميليون عضو حزب حاكم داشته باشد ؟\r\nچرا تبليغات پرسروصدا و پر زرق و برق ماركسيستها در ممالك سرمايه‌دارى با وجود عقده‌هائى كه مستعضفان دارند كارى از پيش نبرده است ؟\r\nحقيقت همان است كه قرآن كريم در آيات مختلفى بر آن اشاره مىفرمايد . و آن اينكه انقلاب اگر پشتوانه‌ى دينى نداشته باشد به ثمر نمىرسد ، قرآن مىفرمايد انقلاب بدون پشتوانه‌ى دينى مثل نورى است كه بدرخشد و زود از بين برود  « مثلهم كمثل الذي استوقد ناراً فلما اضاءت ما حوله ذهب الله بنورهم و تركهم في ظلمات لايبصرون »  « 1 » ( آنان مثل كسانى هستند كه آتشى برافروزند و چون اطراف خود را روشن كرد خداوند روشنى آن را نابود مىكند و آنان را در تاريكيهايى رها مىسازد كه نمىتواند چيزى را ببينند ) .\r\nقرآن مىگويد انقلاب بدون دين پايه ندارد و همچون ساختمانى\r\n\r\n\r\n","description":"","footnote":"\r\n( 1 ) . سوره رعد آيه 17 .\r\n","page_name":" 203 ","page_number":203},
  {"content":"\r\n\r\nاست كه بر لب پرتگاهى بنا شود كه سيل زير آن را شسته و خالى كرده است /  « افمن اسس بنيانه علي تقوي من الله و رضوان خيرام من اسس بنيانه علي شفا جرف‌ها و فانهاربه في نارجهنم و الله لايهدي القوم الظالمين »  « 1 » ( آيا آنچه بنياد او بر اساس تقوى و رضاى الهى است بهتر است يا آنچه بنيادش بر لب دره‌اى سيل زده‌اى كه - يك حادثه كوچك - آن را فرو مىريزد و به دوزخ مىافكند - چرا كه - خداوند ستمگران را هدايت نخواهد كرد ) .\r\nقرآن مىفرمايد انقلابى كه بر پايه‌ى دين نباشد زرق و برقى دارد ولى همچون سراب حقيقتى ندارد و به ظلمها و ظلمتها و ترسها و ناامنيها منتهى خواهد شد . آيا دنياى غرب در ظلمت فردگرائى ، شهوت‌پرستى ، ناامنى و ترس از آينده و . . . فرو نرفته است ؟ آيا در دنياى شرق ، ظلمت ديكتاتورى ، فقر بىسروصداى اكثريت با هم مساوى ، جمود فكرى و بىتفاوتى بويژه در امور اقتصادى و . . . حكمفرما نيست ؟ اگر نيست پس اخبارى كه از پشت ديوارهاى آهنين و با وجود سانسورهاى گوناگون به بيرون درز مىكند چيست ؟\r\nقرآن مىفرمايد  « والذين كفروا اعمالهم كسراب بقيعه يحسبه الظمان . ماء حتي اذا جائه لم يجده شيئاً و وجد الله عنده فوفيه حسابه و الله سريع الحساب او كظلمات في بحر لجي يغشاه موج من فوقه موج من فوقه سحاب ظلمات بعضها فوق بعض اذا اخرج يده لم يكديراها و من لم يجعل الله له نوراً فما له من نور »  « 2 » ( اعمال آنان كه كافر شدند همچون سرابى است كه تشنه خيال مىكنند آب است و هنگاميكه به آن مىرسند چيزى نمىيابد و خداوند را نزد آن مىيابد پس خداوند به حساب او رسيدگى مىفرمايد و خداوند در حسابرسى بسيار سريع است يا اعمال آنان همچون تاريكيهاى متراكمى است در درياى ژرف كه موجى بر زير موجى آن را\r\n\r\n\r\n","description":"","footnote":"\r\n( 1 ) . سوره بقره آيه 17 .\r\n( 2 ) . سوره بقره آيه 109 .\r\n","page_name":" 204 ","page_number":204},
  {"content":"\r\n\r\nفرو مىپوشاند و بر بالاى آن نيز ابر پرده كشيده است تاريكيهايى انباشته بر هم و متراكم چنان كه اگر دست خويش بيرون آورد آن را نمىبيند آرى كسى كه خداوند به او نورى نبخشيده باشد نورى ندارد ) .\r\nنظير اين آيات كه تجربه‌ها نيز آنها را تأييد مىكند در قرآن كريم بسيار است ، و جوانان بايد ضرورت پيروى از دين را دريابند . معلوم است كه جوان روشنفكر دينى مىخواهد كاملًا مطابق با فطرت و همراه با علم و خواسته‌هاى عقلائى دنياى امروز ، دينى كه در شرايط هر زمان و مكان كافى و عملى باشد . و قرآن كريم چنان كه در مباحث گذشته دريافتيم چنين دين را معرفى مىكند و حتى تحدى مىكند كه اگر مىتوانند نظير آنچه قرآن ارائه كرده است ارائه كنند .\r\nدنياى سرمايه‌دارى غرب و سوسياليسم شرق اگر مىتوانند پيشرفته و كاملى چون اسلام ارائه نمايند تا همه‌ى انديشمندان اسلام و جهان به برترى يا تساوى آن با اسلام اعتراف نمايند !\r\nاما قرآن و روايات اسلامى بر اين حقيقت متفق القولند كه مانند قرآن و قوانين آن نمىتوان ارائه كنند بشرى است و ناقص و قرآن و قوانين اسلام را خداى جهان با دانش ازلى و نامحدود خود ارائه فرموده و از هيچ سو نقص و بطلانى در آن راه ندارد :\r\n « قل لئن اجتمعت الانس و الجن علي ان ياتوا به مثل هذا القرآن لايأتون بمثله و لوكان بعضهم لبعض ظهيراً »  « 1 » ( بگو اگر انسانها و پريان گرد آيند تا همچون قرآن بياورند نخواهند توانست هر چند با يكديگر براى اين كار يارى و همكارى كنند ) .\r\nقرآن براى پيروان خود زندگى پاك و نيكو امان و آسايش و وراثت زمين را تعهد كرده است و با صراحت اعلام مىكنند كه ذلت و سرافكندگى براى كسانى است كه از قرآن روى بگردانند :  « من عمل صالحاً من ذكرا و انثي و هومؤمن فلخيينه حيوه طيبه »  « 2 »\r\n\r\n\r\n","description":"","footnote":"\r\n( 1 ) . سوره نور آيه 40 .\r\n( 2 ) . سوره اسراء آيه 88 .\r\n","page_name":" 205 ","page_number":205},
  {"content":"\r\n\r\n( هر زن و مردى كه كار شايسته انجام دهند و با ايمان باشند - كار شايسته‌اى كه پشتوانه دينى داشته باشد او را به زندگى پاك و نيكوئى زنده مىسازيم ) .\r\n « فاي الفريقين احق بالامن ان كنتم تعلمون الذين آمنوا و لم يلبسوا ايمانهم بظلم اولئك لهم الامن و هم مهتدون »  « 1 » كداميك از دو گروه به امان سزاوارترند اگر آگاهى داريد ؟ مؤمنانى كه ايمانشان را به ناروائى آلوده نكرده‌اند - ايمان حقيقى ، ايمان با عمل - مسلماً امنيت براى آنهاست و آنان هدايت يافتگانند  « ضربت علهم الذله دين ما ثقفوا لا بحبل من الله  « 2 » » ( خوارى و ذلت لازمه آنانست كه هر كجا كه باشند ، مگر به دين خدا متشبث شوند ) .\r\nهدايت و عنايت خداى متعال را براى همگان بويژه نسل جوان آرزو مىكنيم .\r\nپايان\r\n\r\n\r\n","description":"","footnote":"\r\n( 1 ) . سوره نحل آيه 97 .\r\n( 2 ) . سوره انعام آيه 82 .\r\n","page_name":" 206 ","page_number":206},
  {"content":"\r\n . \r\n\r\n","description":"","footnote":"","page_name":" 207 ","page_number":207}
  ]