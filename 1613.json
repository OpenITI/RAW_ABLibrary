[
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" 1 ","page_number":1},
  {"content":"\r\nالغدير جلد 21\r\nمؤلف : علامه و محقق بزرگ عبد الحسين امينى نجفى\r\nترجمه : دكتر جليل تجليل\r\nناشر : كتابخانهء بزرگ اسلامى\r\nتيراژ : 10000 نسخه\r\nنوبت چاپ : اول\r\nتاريخ نشر : 1363\r\nمركز پخش : واحد كتاب بنياد بعثت\r\nتهران - خيابان سميه بين مفتح و فرصت تلفن 822244 - 821159\r\n","description":"","footnote":"","page_name":" 2 ","page_number":2},
  {"content":"\r\nعلامه فقيد شيعه آية الله مجاهد :\r\nمرحوم عبد الحسين امينى نجفى\r\nالغدير\r\nترجمهء : دكتر جليل تجليل\r\nجلد بيست و يكم\r\n","description":"","footnote":"","page_name":" 3 ","page_number":3},
  {"content":"\r\n\r\n\r\nبسم الله الرحمن الرحيم\r\nاى آفريدگار هستى ! ترا سپاس مىگويم ، از تو يارى مىجويم ، و رستگارى چشم دارم ، زبانم را به هدايت بگشاى .\r\nپرهيزگارى را بر من الهام كن ، به پاكترين را هم موفقدار ، و به راه خشنوديت بگمار . مرا آن مايه ارزانى كن كه در شريفترين مسير بپويم ، به راههائى وادارم كن كه كوتاهترين وسيلهء رسيدن و آرميدن در آستان رضا و تقرب تو باشد . و چنانم توفيق ده كه بر آيين ولايت خودت و پيامبر رحمتت و خاندان پاك و مطهر او صلَّى اللَّه عليه و إله زندگانى كنم و بميرم . صلوات بيكرانت را بر او و خاندانش بفرست .\r\nجز تو مرا توفيقى نيست . همواره توكَّلم بر تو است .\r\n« امينى »\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n\r\nموضع معاويه با امام حسن عليه السّلام\r\n« فرزند جگر خواره » با « امام حسن » عليه السّلام مواضعى در پيش گرفت كه از مطالعهء آن موى بر بدن راست مىايستد ، و جان آدمى از شنيدنش آشفته و رنجور مىشود . پيشانى انسانيت از آن شرمگين مىشود ، و دين و پاكدامنى آن را محكوم و عدل و نكوكارى آن را طرد مىكند ، دارندگان نسب پاك و خاندان برومند چنان روشى را زشت مىشمارند ، روشى را كه « معاويه » به آسانى مرتكب آن شد و بدان وسيله دين و مروّت را به پستى كشيد و مورد اهانت قرار دارد .\r\n\r\n« امام حسن » عليه السلام كيست ؟\r\nاين شخصيت بزرگ ، كه درود خداى بر او باد ، اگر هيچ نبود لااقل شخصيتى از مسلمانان و يكى از حاملان قرآن و از كسانى است كه روى به خدا آورده و راه نكوكارى و احسان در پيش گرفته‌اند ، او علوم شرع را به دوش كشيده و مقاصد كتاب و سنت و همهء ملكات فاضله را تعقيب كرده است . در مكارم اخلاق پيشوا و اسوه ، و در فرهنگ اسلام سرمشق بوده است . در آيين پاك اسلام اهانت و آزار و محاربه با چنين شخصيتى سخت منع شده است و حدود شرع الهى روش مواجهه با اينان را به خوبى معين داشته ، و هر چه اين گونه شخصيتها نيكى ببينند ، به نفع مسلمانان و هر چه آزار ببينند ، بر عليه مسلمين است .\r\nعلاوه بر اين ، او در شمار صحابهء گرامى پيغمبر بود و در ميان اصحاب ، از پدر بزرگوارش كه بگذريم ، كسى نيست كه با او برابرى تواند . و با اين پايگاهى\r\n","description":"","footnote":"","page_name":" 5 ","page_number":5},
  {"content":"\r\nكه ايشان در عدالت و شئون ديگر دارند ، در بين صحابه كسى يافته نمىشود . يكى از فضائل بزرگ اين امام ، آن است كه در ميان مردم در آن روزگار ، كسى جز او مستحق امامت و پيشوايى نبوده ، چرا كه در فضل و نزديكى به پيامبر ، از همه برتر بود و سزاورترين صحابه بود كه بر طبق مفاد احكام اسلام اين پايگاه را احراز مىكرد . بنابر اين جدايى و مبارزه با چنين بزرگمردى جايز نبوده و به هيچ روى نمىبايست از انديشه‌ها و سخنانش سرپيچى كرد و با او به مخالفت برخاست ، و او را اذيت كرد ، تا بدانجا كه بر او لعنت بفرستند ، مقامش را هتك كنند و شخصيت او را بدينگونه كوچك شمارند .\r\nبر فضائل اين امام ، اين را مىبايد افزود كه سبط رسول خدا است و پارهء تن ، نور ديدهء پيامبر ، و پيشواى بانوان عالم است . گوشت و خونش از گوشت و خون اوست . پس بر گروندگان نبوت پيامبر خاتم فرض است كه شئون صاحب رسالت را پاس بدارند ، و رضاى او را بدست آورند ، و براستى كه او جز به آيين صريح و دين خالص رضايت نمىدهد .\r\nوانگهى ، اين امام بزرگوار ، پيش از همهء اينها ، يكى از اصحاب كساء مىباشد كه مطابق آيهء شريفه ، خدا هر گونه رجس و پليدى را از آنان برداشته و پاك و مطهرشان كرده است .\r\nاين امام ، يكى از آن معدود كسانى است كه خداوند در سورهء « هل اتى » ستوده و در حقشان آيهء * ( يُطْعِمُونَ الطَّعامَ عَلى حُبِّه مِسْكِيناً وَيَتِيماً وَأَسِيراً ) * نازل فرموده است .\r\nاين امام يكى از نزديكان « ذوى القربى » رسول اللَّه صلَّى اللَّه عليه و آله است ، كه خداوند دوستى ايشان را واجب فرموده و آن را پاداش رسالت قرار داده است .\r\nاو از كسانى است كه مطابق آيات قرآنى ، پيامبر خدا به وسيلهء آنها با نصاراى نجران مباهله كرده است .\r\n","description":"","footnote":"","page_name":" 6 ","page_number":6},
  {"content":"\r\nاو يكى از دو امانت بزرگ است كه پيغمبر بزرگوار صلَّى اللَّه عليه و آله پس از خود در ميان امت به امانت گذاشته است ، تا به آنان اقتداء كنند و فرموده است : « ما دام كه به دامن آنها چنگ زده‌ايد ، گمراه نخواهيد شد » .\r\nاو از خاندانى است كه در ميان امت ، حكم كشتى نوح را دارند ، كه هر كه سوار آن شد نجات يافت و هر كه تخلف كرد هلاك گرديد .\r\nاو از كسانى است كه خداوند واجب كرده كه در نمازها به ايشان درود فرستند و هر كه بر ايشان درود نفرستد نمازش پذيرفته نيست .\r\nاو يكى از كسانى است كه رسول اكرم صلَّى اللَّه عليه و آله خطاب بديشان فرمود : « هر كه با شما بجنگد با من جنگيده و هر كه با شما دوستى كند با من دوست است » .\r\nاو يكى از افراد خيمه اى است كه رسول اللَّه صلَّى اللَّه عليه و آله برافراشت و فرمود : « اى گروه مسلمانان ، من با هر كه با اهل اين خيمه دوستى ورزد ، دوست و با هر آنكه دشمنى آنان را برگزيند دشمنم .\r\nدوستار كسى هستم كه بر اينان مهر بورزد . ساكنان اين خيمه را فقط كسى دوست مىدارد كه نيكبخت واقعى و از تبار پاك باشد و كسى با اينان دشمنى مىورزد كه بدبخت واقعى و از خاندان پست باشد » .\r\nاين امام ، يكى از دو ريحانهء رسول اللَّه صلَّى اللَّه عليه و آله است كه آن بزرگوار آنها را مىبوئيد و به سينهء خود مىفشرد .\r\nاو برادر پاك « حسين بن على » است كه هر دو پيشوايان جوانان بهشت هستند .\r\nاو حبيب رسول اللَّه صلَّى اللَّه عليه و آله است كه مردم را به مهر وى توصيه مىفرمود و مىگفت : « خدايا من او را دوست دارم ، تو نيز او را دوست بدار و دوستارش را نيز دوست بدار » .\r\nاو يكى از دو جگر گوشهء پيامبر صلَّى اللَّه عليه و آله است كه آن بزرگوار آنها را بر دوش\r\n","description":"","footnote":"","page_name":" 7 ","page_number":7},
  {"content":"\r\nمىگرفت و مىفرمود : « هر كه اين دو فرزندم را دوست بدارد ، مرا دوست داشته و هر كه با اينان دشمنى كند با من دشمنى كرده است » .\r\nاو يكى از دو بزرگوارى است كه رسول اللَّه صلَّى اللَّه عليه و آله دستشان را گرفت و فرمود :\r\n« هر كه مرا و اين دو نفر را و پدر و مادر اينان را دوست بدارد ، با من است و در روز قيامت در مرتبهء من خواهد بود » .\r\nاو يكى از دو فرزند رسول اللَّه صلَّى اللَّه عليه و آله است كه در حق ايشان مىفرمود :\r\n« حسن و حسين دو فرزند من هستند . هر كس اينها را دوست دارد ، مرا دوست داشته ، و هر كس مرا دوست بدارد ، خدا او را دوست مىدارد و وارد بهشت مىكند . و هر كس اين دو را دشمن بدارد ، با من دشمنى كرده و هر كه با من دشمنى كند ، خدا او را دشمن مىشمارد ، و هر كه را خدا دشمن بشمارد داخل آتش مىكند » ( 1 ) .\r\n\r\nاين شخصيت ، « امام حسن مجتبى عليه السّلام » است . اما « معاويه » ، اين پسر « هند جگر خواره » ، كسى است كه داراى چنان نامهء اعمال سياهى است كه پيش از اين در جلد دهم ص 178 ياد شد . اما جناياتى كه « معاويه » دربارهء اين امام مرتكب شده ، چيزى است كه با مسافران و سواران به اطراف عالم پراكنده شده و سينهء تاريخ ، اوراق ناشناخته و برگهاى تاريك آن را به خوبى روشن و جلوه گر مىكند .\r\nاوست كه با امام ما دشمنى ورزيده و به ستيز برخاسته ، و حقى را كه بر حسب نصّ و طبق شايستگى كه امام داشته از آن بزرگوار گرفته است . « معاويه » آن پيمانهايى كه به هنگام صلح با امام حسن عليه السّلام پذيرفته بود ، با صلحى كه امام - صرفا بخاطر جلوگيرى از ريختن خون شيعيان ، و به منظور پاسدارى كرامت اهل بيت ، و براى نگاهبانى از شرافتى كه همان شرف دينى است - انجام داد ، همهء اين\r\n","description":"","footnote":"\r\n( 1 ) اين احاديث ، اسناد و مآخذ آنها در « مسند المناقب و مرسلها » ان شاء اللَّه خواهد آمد .\r\n","page_name":" 8 ","page_number":8},
  {"content":"\r\nپيمانها را شكست . از اين امورى كه « معاويه » به آن توجه داشت ، امام با دانش گسترده اى كه داشت غافل نبود ، و مىدانست كه طاغوت و محارب فقط كسى نيست كه فردى را كه به او دست يافته و چيره شده به قتل برساند ، بلكه گاهى چنين كسى را مجال مىدهد تا مگر بر او منت بگذارد تا بيش از پيش لگام گسيختگى خود را اثبات كند ، و اين لگامى را كه بر دهان و دندان دارد ، آنچنان رها كند تا بار ديگر جنايات پيشينيان و اسلاف خود - خاندان قريش - كه در روز فتح مكه داشتند ، مقايسه شود ، آنجا كه رسول اللَّه صلَّى اللَّه عليه و آله بر بندگان قريش منت نهاد و آنان را نعمت بخشيد و آزادشان كرد و بدينگونه اين طائفه بنام آزاد شدگان « طلقاء » مشهور شدند . و اين ننگ تا پايان روزگار براى ايشان ماند . اين نمايندهء حيله گر امويان خواست كه اين ننگ را به بنى هاشم بچسباند ، لكن بدين وسيله آرزوهايش را استوار كرد و خيالات پريشان و آشفته در سر آورد . و سرانجام ، اين صلحى كه از آثار آن پايندگى شرافت خاندان هاشمى و اثبات پاكى آنها از هر ننگى بود ، او را نوميد كرد و به نتايج بس مهمى انجاميد ، كه هر يك از آنها امام عليه السّلام را به صلح ملزم مىكرد ، و لو اينكه معاويه خائن بود و از پيمانها و عهدهاى خود سرباز مىزد و كيدها و غدرهايش همه به ذمّهء خود اوست . مطابق اين پيمان ، « معاويه » پذيرفت كه ديگر بر بالاى منبرها به پدر بزرگوار امام سب و نفرين نكند ، و حال آنكه او اين سب و نفرين را به عنوان يك آيين تخلف ناپذير در مجالس اسلامى درآورد و ادامه داد .\r\nوى عهد كرد كه ديگر متعرض شيعيان پدر بزرگوار آن حضرت نشود ، شيعيانى كه سخت به قتلشان رساند ، و در شهرها و در كنار هر سنگ و ويرانه اى آواره شان كرد . شيعيانى كه آنچنان در خوف و ناامنى بسر مىبردند ، كه هر گاه آنها را به يهودى بودن متهم مىكردند ، از انتسابشان به « ابو تراب » ( على ) عليه السّلام راحتتر و آسانتر بود .\r\n","description":"","footnote":"","page_name":" 9 ","page_number":9},
  {"content":"\r\nو باز « معاويه » پذيرفت كه ديگر پس از اين با كسى قراردادى نبندد و به امام عليه السّلام نوشت : « هر گاه از خلافت اعراض و با من بيعت كنى ، من به اين پيمانها عمل خواهم كرد و شرائطى كه پذيرفته‌ام به كار خواهم بست ، و مصداق شعر اعشى بن قيس خواهم بود ، آنجا كه گويد :\r\n\r\nو ان احد اسدى اليك امانة\r\nفأوف بها تدعى اذا متّ وافيا\r\nو لا تحسد المولى اذا كان ذا غنى\r\nو لا تجفه ان كان فى المال فانيا\r\n\r\nيعنى : هر گاه كسى ترا امانتى سپرد ، پس بدان وفا كن ، تا در شمار وفاداران بميرى . هرگز بر آقاى خود كه بىنياز است رشك مبر ، و هر گاه در بسيارى مال غوطه ور است ، باز به دو جفا روا مدار .\r\nو پس از من خلافت از آن تو خواهد بود ، كه تو بدين مقام سزاوارترى » ( 1 )\r\nبا وجود اين پيمانها ، بر پسر خود ، آن بىعار بىحيا سفارش داد كه پس از كشتن امام ، محيط را براى خودش آماده كند .\r\nو همين كه صلح انجام شد ، « امام حسن » نامه اى بدين صورت به « معاويه » نوشت :\r\nبسم الله الرحمن الرحيم\r\nاين متن صلحنامه اى است كه حسن بن على - خداوند از او خشنود باد - با معاويه پسر ابو سفيان منعقد كرده و پذيرفته است كه ولايت مسلمانان را به دو گمارد ، به شرط آنكه به كتاب خداى تعالى و سنت رسول اللَّه صلَّى اللَّه عليه و آله و سيرهء خلفاى راشدين هدايت يافته عمل كند . و معاويه نمىتواند پس از اين با كسى عهد و پيمان ببندد ، بلكه پس از او كار با شوراى مسلمين خواهد بود . و مطابق اين پيمان ، مردم شام و عراق و حجاز و يمن ، هر كجا كه در روى زمين خدا باشند ، در امان باشند\r\n\r\n","description":"","footnote":"\r\n( 1 ) شرح ابن ابى الحديد 4 : 13 .\r\n","page_name":" 10 ","page_number":10},
  {"content":"\r\nو اصحاب و پيروان على عليه السّلام ، مال و جان و زنان و فرزندانشان ، هر كجا باشند در امان خواهند بود . معاوية بن ابى سفيان موظف است كه به حسن بن على و برادرش حسين و بر هيچيك از افراد خاندان رسول اللَّه توطئهء نهانى يا آشكار نكند ، و كسى از اينان را در آفاق در معرض بيم و نگرانى قرار ندهد . من بدين امر كه با او بيعت كردم ، گواهى مىكنم و خداوند بهترين گواه است ( 1 ) .\r\nپس هنگامى كه كار « معاويه » سامان پيدا كرد و وارد كوفه شد ، خطاب به مردم گفت : « اى مردم كوفه ، آيا گمان مىكنيد كه من دربارهء نماز و زكات و حج با شما جنگ كردم ؟ نه ، من فقط براى آن جنگيدم ، تا بر شما فرمانروايى كنم » .\r\nتا رسيد به اين جمله كه گفت : « هر شرطى كه با شما كرده بودم اينك زير پا مىگذارم » ( 2 ) .\r\n« ابو اسحق سبيعى » نقل مىكند كه « معاويه » در ضمن خطبه اى كه در « نخيله » ايراد كرده ، گفته بود : « آگاه شويد هر پيمانى كه با حسن بن على بسته‌ام زير پا گذاشتم و ديگر بدان اعتنائى نخواهم كرد » ( 3 ) و بنقل ابو اسحق : « او ستمكار بود » ( 4 ) .\r\nپس اين مرد ، سختترين دشمن اين سبط شهيد بود . او كه پيمان خود را شكست ، آن بزرگوار را خوار و بىمقدار داشت ، با اين امام بزرگ قطع رحم كرد ، و هرگز احترام جد بزرگوارش پيامبر گرامى و پدر بزرگوارش را - كه وصىّ بلا فصل او بود - مراعات نكرد ، و رعايت احترام مادر بزرگوارش صديقهء طاهره و خود آن بزرگوار را كه از هر جهت و از ديدگاههاى مختلف فضائل و برتريها\r\n\r\n","description":"","footnote":"\r\n( 1 ) صواعق ابن حجر ص 81 .\r\n( 2 ) رجوع كنيد به جلد دهم ص 329 .\r\n( 3 ) شرح ابن ابى الحديد 4 : 16 .\r\n( 4 ) رجوع كنيد به جلد دهم ص 262 .\r\n","page_name":" 11 ","page_number":11},
  {"content":"\r\nاو را در برگرفته بود ، نكرد . حقوق اسلام را در نظر نگرفت و احترام صحابه و اقتضاى قرابت و نزديكى و نص گفتهء رسول اللَّه صلَّى اللَّه عليه و آله را مراعات نكرد و به حق سوگند كه هر گاه به دشمنى و ابراز خصومت بيش از اين مأموريت مىداشت ، انجام مىداد و حتى در نمازها هم به آن بزرگوار لعن مىكرد .\r\n« ابو الفرج » نقل كرده از « يحيى بن معين » كه او هم از « ابو الفضل لبان » و او از « عبد الرحمن بن شريك » و او از « اسماعيل بن ابى خالد » و او از « حبيب بن ابى ثابت » نقل كرده است : معاويه كه به كوفه آمد ، خطبه اى خواند - حسن و حسين هر دو نشسته بودند - معاويه نام على را برد و او را دشنام داد . آنگاه به حسن ناسزا گفت . حسين برخاست تا جوابش بدهد ، حسن دست حسين را گرفت و او را نشانيد .\r\nآنگاه برخاست و چنين گفت :\r\n« اى كسى كه از على ياد كردى ، من حسنم و پدرم على است ، و تو معاويه اى و پدرت صخر . مادر من فاطمه ، و مادر تو هند است . جد من رسول اللَّه و جد تو عقبة بن ربيعه است . مادر بزرگ من خديجه و مادر بزرگ تو قتيله است .\r\nخداى كسى را كه از ما به بدى ياد مىكند و تبار ما را پست مىدارد ، و در گذشته و حال به ما خاندان بدى كرده و كفر و نفاق را برانگيخته است ، لعنت كند » .\r\nگروههايى از حاضران مسجد آمين مىگويند . على بن حسين اصفهانى هم آمين گفت . عبد الحميد بن ابى الحديد ( شارح معروف ) مصنف اين كتاب مىگويد :\r\nمن هم آمين مىگويم » ( 1 ) . امينى ( مؤلف كتاب حاضر ) هم آمين مىگويد .\r\nآخرين تيرى كه از تيردان انداخت و جنايتى كه مرتكب شد اين بود كه به حيله متوسل شد و زهر به آن حضرت داد و آن بزرگوار ، دردمند و رنجور ، به شهادت رسيد و زهر احشائش را پاره پاره كرد .\r\n« ابن سعد » در « طبقات » مىنويسد : « معاويه بارها به آن حضرت زهر داد\r\n\r\n","description":"","footnote":"\r\n( 1 ) شرح ابن ابى الحديد 4 : 16 .\r\n","page_name":" 12 ","page_number":12},
  {"content":"\r\nزيرا او و برادرش حسين در شام نزد معاويه مىرفتند « به روايت » واقدى « : آن بزرگوار مسموم شد ، آنگاه مزاجش بهم خورد ، بار ديگر مسموم شد و از بين نرفت ، و سرانجام شهيد گرديد . در نزديكيهاى وفات ، پزشك كه از او ديدن كرد ، گفت : سم احشاء اين شخص را پاره پاره كرده است . پس امام حسين فرمود : اى ابو محمّد ، به من بگو چه كسى ترا سم داده ؟ اظهار داشت : چرا بگويم برادر ؟ گفت : تا پيش از آنكه ترا به خاك سپارند ، او را بكشم و هر گاه قدرت پيدا نكنم ، باز اين كار را مىكنم ، مگر اينكه به سرزمينى برود كه نتوانم خودم را به او برسانم . پس امام حسن گفت : اى برادر ، اين دنيا بجز شبهاى تار ، چيزى نيست . او را رها كن تا در پيشگاه خدا با او روبرو شوم ، و بدين ترتيب از معرفى او خوددارى كرد . و من شنيدم كه يكنفر مىگفت كه معاويه بعضى از خدمتكاران را تشويق كرد ، تا او را سم دادند » ( 1 ) .\r\n« مسعودى » نقل مىكند : « وقتى مسموم شد ، برخاست و رفت . و چون برگشت ، گفت من بارها مسموم شده‌ام ، ولى مثل اين بار مسموم نشده بودم .\r\nپاره اى از كبدش را كه به دهانش آمده بود ، روى دست گرفت و با چوبى برگرداند .\r\nامام حسين گفت : اى برادر ، چه كسى ترا سم داد ؟ فرمود : چكار دارى با او ؟ همان كسى كه من گمان مىبرم ، خدا بهتر به حساب او مىرسد و هر گاه جز او كسى سم داده ، نمىخواهم كه خدا بيگناهى را بخاطر من كيفر دهد . سه روز بيشتر در اين دنيا نماند تا وفات كرد . خدا از او خشنود باد .\r\nو نقل كرده‌اند كه زنش جعده دختر اشعث بن قيس كندى او را سم داد .\r\nو معاويه او را تحريك كرده بود كه هر گاه در كشتن حسن اقدام كنى ، صد هزار دينار مىفرستم و ترا به يزيد تزويج مىكنم و همين وعده ، او را به قتل حسن عليه السّلام برانگيخت . و هنگامى كه با اين سم وفات فرمود ، معاويه با فرستان آن وجه به عهد خود وفا كرد ، و لكن اظهار داشت هر گاه اين بيوفائى در حق همسرت\r\n\r\n","description":"","footnote":"\r\n( 1 ) تاريخ ابن كثير 8 : 43 .\r\n","page_name":" 13 ","page_number":13},
  {"content":"\r\nنمىكردى ، به پسرم يزيد تزويج مىكردم ، لكن حيات يزيد مورد علاقهء من است .\r\nو نقل شده كه امام حسن به هنگام وفات فرمود : شربتى كه خورده در او اثر كرده و قاتل به آرزوى خود رسيده است و او به وعدهء خود وفا نمىكند و در آنچه گفته صداقت ندارد . و نجاشى شاعر كه از شيعيان على بود دربارهء اين كار جعده گفته است :\r\n« اى جعده در مرگ امام گريه كن پس از گريه اى كه بيوه زنى بىپناه سر مىدهد و دلتنگ مباش چرا كه ديگر هيچ كس همچون آن شخصيت بزرگ نه از بزرگان و نه از كوچكان ( برهنه پاى و كفش پوشيده ) در اين خانه بسر نخواهد برد . اين خانه اى بود كه هر گاه آتش مهمانى در آن برافروخته مىشد مهمانان با تبار بزرگ بدان مشرف مىشدند تا چه رسد به بيچارگان كه بىكس و بىفرياد رسند . در اين خانه گوشت طعامها چنان پخته و جوشانده مىشد كه صرف كردن آن براى هيچ خورنده اى دشوار نبود . » ( 1 )\r\n« ابو الفرج اصفهانى » مىنويسد : « امام حسن با معاويه پيمان بسته بود كه در خلافت با كسى پيمان نبندد و پس از او خلافت با او باشد . لكن معاويه خواست فرزندش يزيد خليفه بشود و در اين راه مانعى بزرگتر از حسن بن على و سعد\r\n\r\n","description":"","footnote":"\r\n( 1 ) مروج الذهب 2 : 50 :\r\n\r\nجعدة بكيّة و لا تسأمى\r\nبعد بكاء المعول الثاكل ( * )\r\nلم يسبل الستر على مثله\r\nفى الارض من حاف و لا ناعل\r\nكان اذا شبت له ناره\r\nيرفعها بالسند الغاتل ( * * )\r\nكى ما يراها بائس مرمل\r\nو فرد قوم ليس بالآهل\r\nيغلى بنىء اللحم حتى اذا\r\nأنضج لم يغل على آكل\r\nأعنى الذى أسلمنا هلكه\r\nللزمن المستخرج الماحل ( * * * )\r\n\r\n( * ) در تاريخ ابن كثير : بكاء حق ليس بالباطل .\r\n( * * ) در تاريخ ابن كثير : يرفعها بالنسب الماثل .\r\n( * * * ) مروج الذهب 2 : 5 - ابيات فوق در انساب الاشراف بلاذرى ج 3 بگونهء ديگرى نقل شده است ( ترجمه امام حسن ( ع ) ) .\r\n","page_name":" 14 ","page_number":14},
  {"content":"\r\nبن ابى وقّاص نبود ، پس به هر دو سم داد و به دختر اشعث پيام فرستاد كه هرگاه امام حسن را زهر بدهى ، ترا به پسرم يزيد تزويج مىكنم . صد هزار درهم نيز با اين پيام كه به او فرستاد اين پول را به دو داد لكن بر پسرش تزويج نكرد « ( مقاتل الطالبين ص 29 . ابن ابى الحديد در شرح نهج البلاغه 4 : 11 ، 17 ، از طريق مغيره و ابو بكر بن حفص از او اين واقعه را نقل كرده است ) .\r\n« ابو الحسن مدائنى » مىنويسد : « وفات آن بزرگوار ، به سال 49 هجرى بود و چهل روز بيمار شدند و در 47 سالگى شهيد شدند . معاويه بدست جعدة دختر اشعث ، زن امام حسن عليه السّلام به آن بزرگوار زهر داد و به او گفت : هرگاه او را با سمّ بكشى ، صد هزار درهم مىدهم و يزيد را به همسرى تو انتخاب مىكنم .\r\nامام كه در گذشت ، پول را به دو داد لكن شرط دوم را عمل نكرد و گفت : بيم آن دارم كه اين معامله را كه با پسر رسول اللَّه صلَّى اللَّه عليه و آله كردى ، با پسر من انجام بدهى « ( شرح ابن ابى الحديد 4 : 4 ) .\r\n« حصين بن منذر رقاشى » مىگفت : سوگند به خدا كه معاويه هيچيك از تعهداتى را كه بر امام حسن عليه السّلام داده بود انجام نداد ، حجر و يارانش را كشت ، با پسر خود يزيد بيعت كرد و امام حسن عليه السّلام را زهر داد « ( شرح ابن ابى الحديد 4 : 7 ) .\r\n« ابو عمر » در استيعاب ( 1 : 141 ) به نقل از قتاده و ابو بكر بن حفص نقل مىكند : « حسن بن على مسموم شد . او را زنش كه دختر اشعث بن قيس بود ، مسموم كرد . گروهى ، ديگر برآنند كه اين كار را با دسيسهء معاويه انجام داد و پولهايى هم از او گرفت ، خدا مىداند » آنگاه صدر روايت مسعودى را نقل مىكند .\r\n« سبط بن جوزى » در تذكره ص 121 مىنويسد : « دانشمندان سيره نويس از جمله ابن عبد البرّ نقل كرده‌اند كه آن بزرگوار را زنش جعده دختر اشعث بن قيس كندى مسموم كرد . و سدى نقل مىكند : يزيد بن معاويه ، او را به مسموم كردن امام تحريك كرد و گفت : ترا به زنى خود مىگيرم . پس او هم مسموم\r\n","description":"","footnote":"","page_name":" 15 ","page_number":15},
  {"content":"\r\nكرد و هنگامى كه امام وفات فرمود ، جعده به يزيد پيام داد كه به عهدش وفا كند يزيد گفت : من ترا به امام حسن نمىپسنديدم ، براى خودم بپسندم ؟ به نوشتهء شعبى معاويه اين زن را برانگيخت و گفت : امام حسن را مسموم كن ، ترا به پسرم يزيد تزويج مىكنم و هزار درهم نيز پول مىدهم . وقتى كه امام وفات كرد ، پيش معاويه كس فرستاد و خواست كه به وعده اش وفا كند . معاويه نيز پول را فرستاد ، ولى اظهار داشت من يزيد را دوست دارم و به حياتش دل بسته‌ام . هرگاه اين دلبستگى نبود ، ترا به دو تزويج مىكردم .\r\nو شعبى قريب به اين مضمون را نقل كرده است : امام حسن به هنگام مرگ فرمود : او به هدفى كه معاويه از كشتن من داشت ، رسيد . سمى كه به من داد ، كارش را كرد و او به آرزوى خودش رسيد . اما به خدا سوگند كه او به عهد خود وفا نمىكند و آنچه گفته راست نيست » . آنگاه از طبقات ابن سعد نقل مىكند كه معاويه بارها آن بزرگوار را سمّ داده بود .\r\n« ابن عساكر » در تاريخ خود 4 : 229 نقل مىكند : « به او بارها زهر داده شد و پس از آن نجات يافت ، لكن اين بار اخير ديگر جان سالم بدر نبرد و گفته‌اند كه معاويه يكى از خدمتگزاران را برانگيخت و او را سم داد و اين سم چندان اثر كرد كه طشتى قرار داد و چهل بار قى نمود . محمد بن مرزبان نقل مىكند :\r\nجعده دختر اشعث بن قيس كه زن او بود ، به دسيسهء يزيد او را سم داد و يزيد وعده داد كه او را به زنى خود بگيرد . و چون وفات كرد ، به يزيد پيام فرستاد كه به وعده ات وفا كن و گفت : به خدا سوگند ترا به حسن راضى نبوديم ، چگونه به خودمان بپسنديم ؟ كثير - و به روايتى نجاشى - اين اشعار را سروده است :\r\nاى جعده ، گريه كن و دلتنگ مباش ، گريه اى كه براستى لازم است ، نه گريه از روى باطل . تو اين خانه را ديگر بر هيچ كسى به مانند او نمىتوانى بپوشانى . يعنى آن خانه اى كه عيالش او را به دست زمانهء ستمكار سپرد ، خانه اى\r\n","description":"","footnote":"","page_name":" 16 ","page_number":16},
  {"content":"\r\nكه در آن آتشى بر افروخته شده كه شعلهء آن بر يك نسب بزرگى رسيده است .\r\nوقتى مىخواست گوشت را مىجوشاند تا جائى كه آنچنان پخته شود كه براى خورنده دشوار نباشد ( 1 ) . مزى در « تهذيب الكمال فى اسماء الرجال » از ام بكر دختر مسور نقل مىكند : « حسن عليه السّلام بارها مسموم شد و سرانجام ، وفات كرد و كبدش ناراحت بود . از دنيا كه رحلت كرد ، زنان بنى هاشم يك ماه تمام اقامهء عزا كردند و نوحه سردادند » . در همان كتاب از عبد اللَّه بن حسن نقل شده كه شنيدم معاويه يكى از خدمتكارانش را تحريك كرد كه او را سم بدهد . و ابو عوانه از مغيره و او از امّ موسى نقل كرده : « جعده دختر اشعث او را سم داد و چهل روز امام از اثر اين زهر نالان بود » .\r\nدر « مرئاة العجائب و احاسن الاخبار الغرائب » ( 2 ) نيز نقل شده است : « سبب وفات حسن بن على ، سمّى بود كه بدان وسيله مسموم گرديد . گفته‌اند كه زوجه اش جعده دختر اسود بن قيس كندى آن سم را به دو داد و نيز گفته‌اند - و خدا به حقيقت امور آگاهتر است - كه معاويه او را فريب داد كه صد هزار درهم به او مىدهد و به پسرش يزيد تزويج مىكند . لكن همين كه حسن وفات يافت ، معاويه پول را به او داد ، اما گفت حيات يزيد را من ترجيح مىدهم و گفته‌اند كه حسن هنگام مرگ گفت : شربت سمى تأثير خود را كرد ، اما او به آنچه وعده داده وفا نمىكند و صداقتى در آنچه گفته ندارد . در باب مسموميت آن بزرگوار ، يكى از شيعيان\r\n\r\n","description":"","footnote":"\r\n( 1 )\r\n\r\nيا جعدة ابكى و لا تسأمى\r\nبكاء حق ليس بالباطل\r\nلن تسترى البيت على مثله\r\nفى الناس من حاف و لا ناعل\r\nأعنى الذى أسلمه أهله\r\nللزمن المستخرج الماحل\r\nكان اذا شبّت له ناره\r\nيرفعها بالنسب الماثل\r\nكيما يراها بائس مرمل\r\nاو و قد قوم ليس بالآهل\r\nيغلى بنىء اللحم حتى اذا\r\nأنضج لم يغل على آكل\r\n\r\n( 2 ) تأليف شيخ ابو عبد اللَّه محمد بن عمر زين الدين .\r\n","page_name":" 17 ","page_number":17},
  {"content":"\r\nگفته است :\r\nتسليتى را به شما عرضه مىكند ، كه هر چه اندوه دارى از دل بزدايد : مرگ پيامبر و كشته شدن وصى او و كشته شدن حسين و مسموم گشتن حسن » ( 1 ) !\r\n« زمخشرى » در باب هشتاد و يكم « ربيع الابرار » نقل كرده است : « معاويه به دختر اشعث ، زن امام حسن ، يعنى جعده صد هزار درهم داد ، تا او را مسموم كرد . آن حضرت دو ماه پس از آن عمر كرد و پيوسته طشتى كه از زير خود بر - مىداشت آكنده از خون بود و مىفرمود : من بارها سم داده شده‌ام ، امّا مثل اين بار آخر صدمه نديده بودم و كبدم پاره پاره شده است » .\r\nو در كتاب « حسن السريره » ( 2 ) آمده است : « بسال چهل و هفتم هجرت به تحريك معاويه ، جعده دختر اشعث بن قيس كندى زن حسن بن على ، آن حضرت را زهر داد و صد هزار درهم به دو داد و به پسرش يزيد تزويج كرد . معاويه امام سبط عليه السّلام را مانع بزرگى در راه آرزوى پليد خود - يعنى بيعت بر يزيد - مىديد و خود را از دو ناحيه در خطر مىديد : پيمان صلحى كه با او بست و از طرف ديگر شايستگى ابو محمّد زكى ( امام حسن ) و هشدارى كه مردم به وى داده بودند . از اين ورطه ، خود را با مسموم كردن امام نجات داد و وقتى خبر مرگ امام به دو رسيد خوشحال شد و شادى و مسرت خود را ابراز داشت و او و پيرامونيانش همه به سجده افتادند » .\r\n« ابن قتيبه » گويد : « حسن بن على كه بيمار شد - در همان بيمارى كه منجر به وفاتش گرديد - عامل مدينه ضمن نامه اى به معاويه ، شكايت حسن بن\r\n\r\n","description":"","footnote":"\r\n( 1 )\r\n\r\nتعرفكم لك من سلوة\r\nتفرج عنك قليل الحزن\r\nبموت النبى و قتل الوصى\r\nو قتل الحسين و سم الحسن\r\n\r\n( 2 ) تأليف شيخ عبد القار بن محمد بن طبرى دختر زاده محب الدين طبرى مؤلف رياض النظره .\r\n","page_name":" 18 ","page_number":18},
  {"content":"\r\nعلى را مطرح كرد . معاويه در جواب نوشت : هرگاه توانائى دارى كه حتى يك روز بر من نگذرد كه خبر وفات او را بشنوم ، اين كار را بكن . و پيوسته حال امام را گزارش مىداد و چون خبر در گذشت او را داد ، اظهار شادى و مسرت كرد و او و همهء اطرافيانش سجده افتادند . اين خبر به عبد اللَّه بن عباس ، كه در آن هنگام در شام بود ، رسيد . وارد حضور معاويه شد . همين كه نشست ، معاويه گفت : اى ابن عباس ، آيا حسن بن على هلاك شد ؟ گفت : بلى هلاك شد ، انا للَّه و انا اليه راجعون .\r\nو دو بار تكرار كرد و گفت : « خبر آن سرور و فرحى كه اظهار داشته اى ، به من رسيد ، سوگند به خدا ، جسد او جلو قبر ترا نگرفت و كمى اجل او در عمر تو نيفزود . او در حالى مرد كه از تو بهتر بود . و هرگاه ما در مصيبت او داغديده‌ايم پيش از اين به مصيبت جدش رسول اللَّه صلَّى اللَّه عليه و آله نيز ماتم زده بوده‌ايم . خدا اين مصيبت را بر ما جبران كرد و بجاى او بهترين جانشين را معين فرمود » آنگاه ابن عباس فريادى كشيد و گريه كرد » ( 1 ) .\r\nو در « عقد الفريد » 2 : 298 نقل شده : « هنگامى كه خبر مرگ حسن بن على به معاويه رسيد ، در پيشگاه خداوند به سجده افتاد . آنگاه به ابن عباس كه در شام با او بود ، پيام فرستاد و تسليت گفت ، در حالى كه خيلى خوشحال بود و به او گفت : چند سال است كه ابو محمّد در گذشته است ؟ گفت سن او پيش قريش زبانزد است و شگفت است كه چون توئى آگاهى از اين مسأله نداشته باشد .\r\nگفت : به من خبر دادند كه او اطفال صغيرى دارد . گفت : هر چه صغير باشند ، سرانجام كبير خواهند شد . اطفال خاندان ، بزرگسالان و صغيران ، كبير هستند .\r\nآنگاه گفت : اى معاويه چه شده است كه ترا چنين خوشحال مىبينم ؟ ، آيا از مرگ حسن بن على چنين خوشحالى ؟ به خدا سوگند كه مرگ تو نيز فراموش نمىشود و مرگ او گور ترا پر نمىكند و پس از او بقاى ما چقدر اندك است » .\r\n\r\n","description":"","footnote":"\r\n( 1 ) الامامة و السياسة 1 : 144 .\r\n","page_name":" 19 ","page_number":19},
  {"content":"\r\n« راغب » در « محاضرات » 2 : 224 ، اين قضيه را ذكر كرده است .\r\nدر « حياة الحيوان » 1 : 58 ، و در « تاريخ الخميس » 2 : 294 ، و در ط :\r\n328 ، « ابن خلكان » نقل مىكند : « امام حسن كه مريض شد ، اين قضيه را مروان بن حكم به معاويه خبر داد و معاويه در جوابش چنين نوشت : خبر مرگ حسن را با سواره اى زود به من برسان . پس هنگامى كه معاويه مرگ او را شنيد ، تكبيرى از آسمان بگوشش رسيد و مردم شام نيز بدنبال آن تكبير گفتند . فاخته دختر قرنطه به معاويه گفت : خدا چشم ترا روشن كند ، براى چه تكبير گفتى ؟\r\nاو گفت : حسن مرد . گفت : آيا به مرگ پسر فاطمه تكبير مىگويى ؟ گفت :\r\nمن براى شماتت مرگ او ، تكبير نگفتم ، بلكه دلم آرام گرفت ( 1 ) . و ابن عباس به حضور معاويه آمد . معاويه گفت : اى ابن عباس ، آيا مىدانى در باب اهل بيت تو چه گفته مىشود ؟ گفت : نمىدانم جز اينكه مىبينيم تو خوشحالى و صداى تكبيرت را شنيدم . پس گفت : حسن در گذشته است . ابن عباس به او گفت : خدا ابو محمّد را رحمت كند و سه بار اين را تكرار كرد . سوگند به خدا اى معاويه قبر او قبر ترا نخواهد پوشاند و عمر او در عمر تو افزوده نمىشود . هر موقع كه امام حسن را مىديديم در واقع امام متّقيان و خاتم پيغمبران را مشاهده مىكرديم .\r\nخداوند اين شكست و شكاف را جبران فرمود و اشكها تسكين يافت و از آن پس جانشينان او امام ما خواهند بود . و اين پسر هند حتى پيش از امام حسن فرزند بزرگوار على عليه السّلام از مرگ امام امير المؤمنين عليه السّلام خيلى خوشحال بود خبر اين موضوع كه به امام حسن رسيد ، نامه اى به دو نوشت : به من خبر داده‌اند كه تو در موضوعى كه هيچ خردمندى شماتت نمىكند ، شماتت كرده اى داستان تو همان حكايت كسى است كه اين شاعر گفته است : از من بر آن كسى كه بر خلاف آنچه گذشته\r\n\r\n","description":"","footnote":"\r\n( 1 ) تا اينجا « زمخشرى » نيز عينا در « ربيع الابرار » باب 81 و « بدخشى » در « نزل الابرار » نقل كرده‌اند .\r\n","page_name":" 20 ","page_number":20},
  {"content":"\r\nاست باقى مانده ، بگو كه آماده باش كه تو نيز به سرگذشت پيشينيان گرفتار خواهى شد . ما و آن كسى كه از ميان ما رفته است به مثابهء همان زنده اى هستيم كه پيوسته روز و شب را سپرى مىكند و مردم از او پيروى مىكنند .\r\nو به خاطر خوش آمد معاويه بود ، كه نگذاشتند حسين بن على برادر امام حسن ، آن بزرگوار را مطابق وصيتش در حجره شريف پدرش به خاك بسپارد ، در حالى كه او سزاوارترين كس بود كه در آن محل مقدس دفن بشود » .\r\n« ابن كثير » در تاريخ 8 : 44 مىنويسد : « مروان از اين كار جلوگيرى كرد . وى در آن اوان عزل شده بود . و مىخواست بدين وسيله ، جلب رضايتى از معاويه كرده باشد » . « ابن عساكر » 4 : 226 نقل كرده كه « مروان » گفته بود :\r\n« اجازه نمىدهم كه امام حسن در كنار جدش رسول اللَّه به خاك سپرده شود ، در جائى كه عثمان در بقيع دفن شده است . و مروان در آن موقع معزول شده بود و مىخواست رضايت معاويه را جلب كند و پيوسته تا لحظهء مرگ ، با بنى هاشم دشمنى مىورزيد .\r\nاين بود نمونه هايى از جنايات « معاويه » بر ريحانهء رسول اللَّه صلَّى اللَّه عليه و آله و چه بسا كه چندين برابر آن را تاريخ فرو گذار كرده و ننوشته است . و آيا ديگر هيچ مسأله اى هست كه تقصير « امام مجتبى » سلام اللَّه عليه را توجيه كند ، كه چه تقصيرى خداى ناكرده آن بزرگوار داشت كه اينهمه بلاها و سختىها به او برسد ؟\r\nو آيا اين پسر جگر خواره چه جوابى آماده كرده است كه در برابر اين جنايت خود بدهد ؟ و آيا گناه « امام حسن » ، جز اين بود كه سبط پيامبر بود ، پيامبرى كه كيش پدران بت پرست « معاويه » را تعطيل و منسوخ كرده بود ؟ و جز اين بود كه پسر « على » خليفه خدا بر روى زمين بود ، و پسر كسى بود كه اسلاف بت پرست او را از دم تيغ گذرانده ، و مادران خاندان اموى را با همه جيره خوارانش در ماتم نشانده بود ؟ « معاويه » بعنوان تشفّى خاطر خود ، خواسته بود كه در برابر\r\n","description":"","footnote":"","page_name":" 21 ","page_number":21},
  {"content":"\r\nآن همه اندوهها ، انواع شكنجه‌ها و آزارها را در حق « امام حسن » معمول دارد و او را با زهر كشنده اى به هلاكت رساند . « معاويه » ، آن چنان دست پاچه و مغلوب نفس خود شده بود كه حتى در مرگ « امام حسن » ، شادى خود را نتوانست مخفى نگاه دارد ، و خبر مرگ او را كه شنيد به سجده افتاد ، و من نمىدانم او به لاتاش سجده كرد ، يا به اللَّه خداى سبحان ؟ و زبان حال او ، همان چيزى بوده است كه پسر حرام زاده اش « يزيد » گفته است : « من مهتران و پيشوايانشان را به قتل رساندم . و كاشكى بزرگان تبار من در بدر ، شاهد جزع قبيلهء انصار ( خزرج ) بودند كه چگونه شمشير بر آنها فرود آمد . پيامبر هم با فرمانروايى بازى مىكرد نه خبرى از خدا رسيده و نه وحى نازل » ( 1 ) شده است .\r\nوى ، پارهء تن فاطمه زهرا صديقهء محبوب پيامبر صلَّى اللَّه عليه و آله بود ، پارهء تن كسى كه از سلالهء پاكش ، دنيا از نسب پاك و حسب درخشان آكنده شده است و شرف عالى و دين حنيف ، همه بوسيلهء اينها جلوه كرد و معاويه بر عكس ، بر ضد همه اين ارزشها پيكار كرد و آيه‌ها و انذارهاى قرآنى در او تأثيرى نكرد .\r\n« و در قرآن كريم مىخوانيم : * ( » سَأَصْرِفُ عَنْ آياتِيَ الَّذِينَ يَتَكَبَّرُونَ فِي الأَرْضِ بِغَيْرِ الْحَقِّ وَإِنْ يَرَوْا كُلَّ آيَةٍ لا يُؤْمِنُوا بِها وَإِنْ يَرَوْا سَبِيلَ الرُّشْدِ لا يَتَّخِذُوه سَبِيلًا وَإِنْ يَرَوْا سَبِيلَ الغَيِّ يَتَّخِذُوه سَبِيلًا ذلِكَ بِأَنَّهُمْ كَذَّبُوا بِآياتِنا وَكانُوا عَنْها غافِلِينَ « ) * .\r\n( اعراف 146 )\r\n\r\n","description":"","footnote":"\r\n( 1 )\r\n\r\nقد قتلت القوم من ساداتهم\r\nو عدلنا ميل بدر فاعتدل\r\nليت أشياخى ببدر شهدوا\r\nجزع الخزرج من وقع الاسل\r\nلعبت هاشم بالملك فلا\r\nخبر جاء و لا وحى نزل\r\n\r\n","page_name":" 22 ","page_number":22},
  {"content":"\r\n\r\nمعاويه و پيروان امير المؤمنين على بن ابيطالب عليه السلام\r\n« معاويه » ، پيوسته در تحكيم فرمانروائى خويش ، به هر خيانت بزرگى دست مىزد و به آسانى دست به كارهاى سخت ناشايست مىزد ، هر فاجعه اى را آسان ميگرفت و به ريختن خون پيروان و شيعيان امام پاك در قلمرو حكومت خود خو كرده بود . مال و جان و ناموس شيعيان را مباح مىشمرد و خاندان و كودكانشان را به قتل مىرساند ، حتى زنان هم از كشتار او مستثنى نبودند ، شيعه اى كه صاحب رسالت صلَّى اللَّه عليه و آله آنان را بزرگ داشته بود و گفتار اين موضوع در جلد سوم ص 78 ط 2 ياد شد .\r\nفرض كنيد كه اين بزرگداشت و سفارش شيعه ، از جانب پيامبر صادر نشده و روايت آن به « پسر هند جگر خوار » نرسيده باشد ، آيا « معاويه » و طرفدارانش از قلمرو اسلام ، اسلامى كه در كتاب و سنت و رسولش ، مال و جان مردم را محترم شمرده ، خارج بودند ؟ و آيا اين شيعيان ، گناه نابخشودنى داشتند و آيا لغزش اينان ، جز اين بود كه به دوستى امامى دل بسته بودند كه همه مسلمانان بر جانشينى او و گزينش او توسط پيامبر اجماع داشتند و پيامبرشان بر طبق كتاب آسمانى به ولايت و دوستى امام توصيه كرده بود و آيا اين « پسر صخر » از چيزى آگاهى داشت كه اجماع مسلمين از آن بى اطلاع بودند ؟ و او به احكام كتاب آسمانى و سنت ، آگاهتر از همهء مسلمانان بود ؟ يا اينكه او هوس و ولع خونريزى داشت ؟\r\n","description":"","footnote":"","page_name":" 23 ","page_number":23},
  {"content":"\r\n« معاويه » ، پس از داورى حكمين در حالى كه « على بن ابيطالب » عليه السّلام هنوز زنده بود « بسر بن ارطاة » را مأمور بسيج لشگرى كرد و بوسيله « عامر » لشگر ديگرى فراهم ساخت و « ضحاك بن قيس فهرى » را نيز به لشگر آرايى ديگر برگماشت و به همهء اين لشگريان فرمان داد كه در شهرها هر كس را از شيعه « على بن ابيطالب » عليه السّلام و خاندانش يافتند ، بكشند و كارگزاران او را به قتل برسانند ، و حتّى از زنان و كودكان نيز دست برندارند . « بسر » با اين مأموريت به « مدينه » رسيد و گروهى از اصحاب « على » عليه السّلام را در آنجا كشت و خانه هاشان را ويران كرد .\r\nآنگاه به « مكه » رفت ، گروهى از خاندان « ابو لهب » را به قتل رساند ، سپس وارد « سراة » شد و گروهى را هم در آنجا كشت . سپس وارد « نجران » شد و در آنجا « عبد اللَّه بن عبد المدان حارثى » و پسرش را كه هر دو از دامادهاى بنى عبّاس و كارگزاران « على » عليه السّلام بودند ، بقتل رساند . آنگاه به « يمن » كه رسيد « عبيد اللَّه بن عباس » كارگزار على عليه السّلام در آنجا نبود . و نقل كرده‌اند كه از آمدن « بسر » با خبر شد رفته بود . بسر او را نيافت . بسر ملعون ( 1 ) دو كودك خردسال او را گرفت و بدست خود با دشنه اى كه داشت ، سرهايشان را از بدن جدا كرد ، و به حضور « معاويه » بازگشت .\r\nهمين جنايتها را در حق ديگر كسان نيز انجام داد . آنگاه بسوى « انبار » به قصد كشتن « عامرى » رهسپار شد و « ابن حسان بكرى » و مردان و زنان شيعهء آنجا را بقتل رساند . و به روايت « ابو صادقه » ( 2 ) : لشگريان معاويه بر انبار حمله بردند و يكى از كارگزاران على عليه السّلام بنام حسان بن حسان را به قتل رساندند ،\r\n\r\n","description":"","footnote":"\r\n( 1 ) در چندين موضع حديث ، به همين صورت آمده است .\r\n( 2 ) ابو الفرج ، اين واقعه را مسند آورده است ، كه اسناد آن را به رعايت اختصار ، حذف كرديم .\r\n","page_name":" 24 ","page_number":24},
  {"content":"\r\nو شمار زيادى از مردان و زنان را كشتند . اين خبر كه به على عليه السّلام رسيد ، از خانه بيرون آمد و بالاى منبر رفت . خداى را حمد و ثنا گفت و بر پيامبر صلَّى اللَّه عليه و آله درود فرستا ، آنگاه فرمود :\r\n« جهاد ، درى از درهاى بهشت است . پس هر كس آن را رها كند ، خداوند جامهء خوارى و ذلت به دو مىپوشاند و مشمول بلايش مىكند و بر كودكانش تهمت و اهانت مىشود و در معرض فرومايگى و پستي قرار مىگيرد . من بر شما هشدار دادم كه پيش از آنكه آنها به پيكار شما برخيزند ، با آنها بجنگيد . و سرانجام هر گروهى كه از پيكار با اينان سر باز زد ، به ذلت و خوارى رسيد شما اين مهم را به گردن يكديگر انداختيد و راه پستى را پيش گرفتيد و سخن مرا به پشت سر انداختيد ، تا جائى كه حمله‌هاى پى در پى بر شما كردند . اينك كار به جائى رسيده است كه اخو عامر پاى بر شهر انبار گذاشته و حسان بن حسان كار گزار آنجا را به قتل رسانده است و مردان و زنان پر شمارى را كشته است و به من خبر داده‌اند كه اين مرد ، وارد خانهء زن مسلمان و زن ذمّى شده است و گوشواره‌ها و گردنبند آنها را كنده و گرفته و در بازگشت با چپاول اموال و با دست پر بازگشته ، لكن كسى لب به اعتراض نگشوده است . در برابر اين ننگ ، هرگاه مرد مسلمانى از فرط تأسف و اندوه قالب تهى كند و بميرد ، نه تنها جاى ملامت نيست ، بلكه شايسته است . . . » .\r\nامّ حكيم دختر قارط ، زن عبد اللَّه در كشته شدن دو پسرش ، آنچنان آسيمه سر و بى خود شده بود كه ديگر گوش به اخبار قتل فرزندانش نمىداد و پيوسته در مراسم مىگرديد و درباره فرزندانش اين ابيات را زمزمه مىكرد :\r\n« - اى كسى كه فرزندان مرا ديده اى ، فرزندانى كه همچون دو مرواريد برخاسته از صدف بودند .\r\n- اى كسانى كه از دو فرزند من سراغى داريد ، فرزندى كه گوش و دل من\r\n","description":"","footnote":"","page_name":" 25 ","page_number":25},
  {"content":"\r\nبودند ، اينك دلم بتنگ آمده است .\r\n- اى كسانى كه فرزندان دلبند همچون پى و استخوانم را كه از من گرفته‌اند ، ديده‌ايد .\r\n- اخبار درندگى بسر را به من گفتند ، لكن من آن را دروغ پنداشتم و باور نكردم .\r\n- تا بدانجا كه مردانى را كه بوى شرف به مشامشان رسيده ، ديدم و اين سخن را گفتند .\r\n- اينك بسر را كه سزاوار هر نفرينى مىدانم و او و همه يارانش تبهكارند .\r\n- چه كسى اين مادر دلداده و سر گشته را ، به دو فرزندش كه چندى است از دست داده ، برساند ؟ » ( 1 ) .\r\nنقل كرده‌اند : حادثه كشتن اين دو كودك را به دست بسر ، كه به على عليه السّلام اطلاع دادند ، نالهء بلندى سر داد و از خدا خواست كه لعنت خود را شامل او كند .\r\nفرمود : خدايا نعمت دين را از او بگير و از دنيا مبر ، مگر آنكه عقل را از او گرفته باشى . اين دعا مستجاب شد و او عقل خود را باخت و پيوسته هذيان مىگفت و شمشيرى چوبين بدست مىگرفت و خيك دميده اى در جلو داشت كه بر آن آنقدر\r\n\r\n","description":"","footnote":"\r\n( 1 )\r\n\r\nيا من أحسن بابنى اللذين هما\r\nكالدرتين تشظى عنهما الصدف\r\nيا من أحسن با بنى اللذين هما\r\nسمعى و قلبى فقلبى اليوم مردهف\r\nيا من أحسن با بنى اللذين هما\r\nمخ العظام فمخى اليوم مختطف\r\nنبئت بسرا و ما صدقت ما زعموا\r\nمن قولهم و من الافك الذى اقترفوا\r\nانحى على و دجى ابنى قرهفة\r\nمشحوذة و كذاك الافك يقترف\r\nحتى لقيت رجالا من ارومته\r\nشم الانوف لهم فى قومهم شرف\r\nفالان ألعن بسرا حق لعنته\r\nهذا لعمر أبى بسر هو السرف\r\nمن دل و الهة حرى مولهة\r\nعلى صبيين ضلا اذ غدا السلف\r\n\r\n","page_name":" 26 ","page_number":26},
  {"content":"\r\nمىكوفت كه خسته مىشد » ( 1 ) .\r\n\r\nتصوير مفصل\r\nمعاويه به سال 39 بر شيعيان « على » عليه السّلام يورش برد ، و سپاهيانش را در تمام قلمروش درهم شكست و گروهى را كه ايمان نداشتند ، بر قتل اين پاكان برگماشت و فرمان داد هر جا كسى از ايشان را يافتند بكشند . و « نعمان بن بشير » را با هزار نفر به « عين التمر » فرستاد .\r\nهمچنين « سفيان بن عوف » را با شش هزار سپاهى به طرف « هيت » فرستاد و دستور داد از آنجا به « انبار » و مدائن برود و مردمش را نابود كند و او نيز به اين نقاط آمد و به كشتن اصحاب على كمر بست و با آنها جنگيد و « اشرس بن حسان بكرى » و سى نفر را بقتل رساند . هر چه دارائيهاى انبار بود ، برداشتند و بسوى « معاويه » برگشتند .\r\nاز آن جمله ، « عبد اللَّه بن مسعدة بن حكمه فزارى » سختترين دشمنان « على » بود ، كه از طرف « معاويه » با هزار و هفتصد سپاهى به « ثيما » گسيل شد « معاويه » به او فرمان داد از مردم باديه ، هر كسى خلاف او را تصديق كند ، امان يابد .\r\nو هر كس كه سرباز زد : به قتل برسد . او نيز اين مأموريت را انجام داد وارد « مكه » و « مدينه » شد و همين فجايع را در آنجا ادامه داد .\r\n« معاويه » ، « ضحاك بن قيس » را دستور داد كه به « واقصه » برود و بر هر كسى كه در فرمان « على » عليه السّلام است : حمله ور شود . و سه هزار نفر را با او همراه كرد .\r\nاو به راه افتاد و مال مردم را غارت كرد . از « ثعلبيه » كه رد مىشد ، بسيارى را بقتل رساند و به انبار اسلحه « على » عليه السّلام حمله كرد و از آنجا به « قطقطانه » آمد .\r\nخبر كه به « على » عليه السّلام رسيد ، « حجر بن عدى » را با چهار هزار نفر به نبرد\r\n\r\n","description":"","footnote":"\r\n( 1 ) « اغانى » 15 : 44 - 47 ، « تاريخ ابن عساكر » 3 : 223 ، « استيعاب » 1 :\r\n65 ، « النزاع و التخاصم » ص 13 ، « تهذيب التهذيب » 435 ، 436 .\r\n","page_name":" 27 ","page_number":27},
  {"content":"\r\nاينان فرستاد . « ضحاك » ضربهء سختى ديد و 19 نفر از ياران وى كشته شدند .\r\nاز اصحاب على نيز دو نفر بقتل رسيد . شب فرا رسيد : « ضحاك » و يارانش فرار كردند و « حجر » با همراهان بازگشت .\r\n« معاويه » ، همچنين « عبد الرحمن بن قباث بن اشيم » را به شهرهاى « جزيره » فرستاد و « شيب بن عامر جد كرمانى » كه در « خراسان » بود ، در آنجا حضور داشت ، و نامه اى به كميل بن زياد كه در « هيت » اقامت داشت ، نوشت و او را از واقعه آگاه كرد . « كميل » با او به جنگ برخاست و شكست داد ، و بر لشگر « عبد الرحمن » پيروز شد و گروهى از شاميان به قتل رسيدند و دستور داد فراريان را دنبال نكنند و بر مجروحان حمله نبرند .\r\nو « حرث بن نمر تنوخى » را به « الجزيره » فرستاد تا بر پيروان على حمله برد . او نيز هفت نفر از « بنى تغلب » را دستگير كرد و كشتارى در آنجا بوقوع پيوست .\r\nو « زهير بن مكحول عامرى » را به « سماوه » فرستاد و دستور داد كه مالياتهاى مردم را بگيرد . اين خبر به على عليه السّلام رسيد و او سه نفر از جمله « جعفر بن عبد اللَّه اشجعى » را فرستاد تا كسانى از قبيلهء بكر و كلب را كه در طاعت او بودند صدقه دهند كه آنها بر زهير رسيدند و جنگى در پيوستند . اصحاب على تار و مار شدند و « جعفر بن عبد اللَّه » بقتل رسيد .\r\nو بسال 40 هجرى ، « بسر بن ارطاة » را با لشگرى فرستاد ، تا اينكه به « مدينه » رسيد و « ابو ايّوب انصارى » عامل على عليه السّلام در آنجا بود . ابو ايّوب از آنجا گريخته ، به حضور على عليه السّلام در كوفه آمد . « بسر » كه به مدينه وارد شد ، كسى با او نجنگيد و به بالاى منبر رفت و ندا كرد : « اى دينار - اى نجار - اى زريق - ( بزرگان انصار بودند ) شيخ و رهبر ما عثمان ، كه با او پيمان بسته بوديم ، كجا است ؟ » آنگاه گفت :\r\n","description":"","footnote":"","page_name":" 28 ","page_number":28},
  {"content":"\r\n« اى مردم مدينه ، سوگند به خدا ، هرگاه معاويه دستور داده بود ، حتّى هيچ كودك نابالغى را از كشته شدن باز نمىداشتم . » و كسى را پيش بنى سلمه فرستاد و پيغام داد : بر شما هيچ امانى نمىدهم ، مگر آنكه « جابر بن عبد اللَّه » را پيش من بفرستيد . جابر به نزد امّ سلمه همسر پيامبر صلَّى اللَّه عليه و آله آمد و گفت : چه دستورى مىدهى ؟ اين بيعت گمراهى و ضلالت است و من ، آيا مىترسى من كشته مىشوم ؟ او گفت : من صلاح مىبينم كه بيعت كنى و به دو داماد « عبد اللَّه بن زمعه » و دو پسر « عمر بن ابى سلمه » نيز توصيه كرده‌ام كه بيعت كنند .\r\n« بسر » خانه‌هاى مدينه را ويران كرده ، آنگاه روى به مكه نهاد و « ابو موسى » از ترس كشته شدن فرار كرد .\r\n« ابو موسى » به « يمن » نامه نوشت كه لشكرى از طرف معاويه مأمور شده‌اند ، كه مردم را بكشند و هر كس را كه از قبول حكومت معاويه سرباز زند ، به قتل رسانند . سپس « بسر » به يمن رفت و عبيد اللَّه بن عبّاس از جانب على عليه السّلام عامل آنجا بود كه به كوفه بسوى على گريخت و عبد اللَّه بن عبد المدان حارثى را بجاى خود تعيين كرد . بسر كه رسيد ، او و پسرش را كشت . پس از آن بسر با ثقل بن عبيد اللَّه بن عباس را با دو پسر خردسالش ملاقات كرد ، و هر دو اين كودكان را كه عبد الرحمن و قثم ناميده مىشدند ، سر بريد و برخى گفته‌اند : آن دو فرزند را در نزد بنى كنانه يافت . خواست كه آنها را بكشد . كنانى گفت : چرا اين دو كودك بيگناه را مىكشى ؟ هرگاه اين دو را بخواهى بقتل رسانى ، نخست مرا بكش . گفت : به همين ترتيب رفتار مىكنم . اول كنانى و آنگاه كودكان را كشت . زنى از بنى كنانه بيرون آمد و فرياد زد : « اى مرد ، مردان را كشتى ، چرا اين دو كودك را به قتل مىرسانى ؟ سوگند به خدا كه در جاهليت و در اسلام چنين فاجعه اى ديده نشده . به خدا كه اى بسر بن ارطاة ، آن فرمانروائى كه با كشتن كودكان و سالخوردگان و از بين بردن آيين رحمت و ضايع كردن حقوق ارحام\r\n","description":"","footnote":"","page_name":" 29 ","page_number":29},
  {"content":"\r\nحاصل مىشود ، يك حكومت تباهى است » . بسر در سر راه خود به يمن ، گروه ديگرى از شيعيان على عليه السّلام را بقتل رساند ، و اين خبر به على عليه السّلام رسيد ( تاريخ طبرى 6 : 77 - 81 ، كامل ابن اثير 3 : 162 - 167 ، تاريخ ابن عساكر 3 :\r\n222 ، 459 ، الاستيعاب 1 : 65 - 66 ، تاريخ ابن كثير 7 : 319 - 322 ، وفاء الوفاء 1 : 31 ) .\r\nو ابن عبد البر در استيعاب آورده است 1 : 65 : « يحيى بن معين مىگفت :\r\nبسر بن ارطاة مرد بدى بود و ابو عمر مىگويد : آن بدين جهت بود كه او در اسلام ، جنايات بزرگى مرتكب شده بود . كه مورخان و محدثان آورده‌اند كه سر بريدن دو پسر صغير عبيد اللَّه بن عبّاس در برابر چشمان مادرشان از آن جمله است .\r\nو دارقطنى نقل مىكند : او پس از درگذشت پيامبر صلَّى اللَّه عليه و آله ، هرگز بر راه راست نبوده است و همو بود كه دو كودك عبيد اللَّه بن عبّاس را به قتل رساند .\r\nو ابو عمر شيبانى مىگويد : هنگامى كه معاوية بن ابى سفيان ، بسر بن ارطاة فهرى را مأمور كشتن شيعهء على رضى اللَّه عنه كرد ، معن يا عمرو بن يزيد سلمى و زياد بن اشهب جعدى از جاى برخاسته و اظهار داشتند : اى أمير مؤمنان ، ترا به خدا سوگند مىدهم كه رحم كن و مباد كه بسر را بر قيس سلطه و فرمانروايى بخشى ، چرا كه قيس را به انتقام بنو سليم كه از بنى فهد و كنانه در ورود رسول اللَّه صلَّى اللَّه عليه و آله به مدينه كشته بودند ، خواهد كشت .\r\nمعاويه گفت : اى بسر ، بر قيس فرمانروا نيستى . آنگاه بسر به مدينه آمد و دو فرزند عبيد اللَّه را كشت و اهالى مدينه فرار كردند و وارد حرّه شدند ، حرّه بنى سليم . ( ابو عمرو مىگويد : ) و در اين حمله بود كه بروايت ابو عمرو شيبانى ، بسر بن ارطاة بهمدان حمله برد و زنانشان را اسير كرد و اينان نخستين زنانى بودند كه در اسلام به اسارت گرفته شدند . آنگاه زندگان بنى سعد را به قتل رسانيد .\r\nسپس ابو عمرو به دو واسطه از ابوذر نقل مىكند كه ابوذر دعا كرد ، و در نمازى\r\n","description":"","footnote":"","page_name":" 30 ","page_number":30},
  {"content":"\r\nكه اقامه كرد ، تعويذ خواند و قيام و ركوع و سجود آن را طول داد . اين دو مرد پرسيدند : چرا « اعوذ باللَّه من الشيطان » گفتى ( تعوذ كردى ) و دربارهء چه كسى دعا مىكردى ؟ گفت : به خدا از روز بلايى پناه بردم كه بر من مىرسد و از آن روزى كه بيم و زيان مرا مىرسد . گفتند : مرادت چيست ؟ گفت : اما روز بلا ، روزى است كه دو طائفهء مسلمانان با هم روبرو مىشوند و يكديگر را به قتل مىرسانند . و اما روز بيم و خطر ، روزى است كه زنان مسلمانان را اسير مىگيرند و پاهاشان را لخت مىكنند ، و هر كدام كه از پاها فربه تر باشد او را مىخرند . از خدا خواستم كه چنين روزى را بر من نصيب نكند و شايد شما آن روز را ببينيد .\r\nو عثمان كه كشته شد ، معاويه ، بسر بن ارطاة را به يمن فرستاد و زنان مسلمان را اسير كرد و در بازارها به معرض فروش قرار داد . »\r\nدر تاريخ ابن عساكر 3 : 220 - 224 آمده : « بسر از پيروان معاويه بود و با او در جنگ صفين شركت داشت . معاويه او را در آغاز سال چهلم هجرت به يمن و حجاز فرستاد و دستور داد كه شيعيان على را بخواند و بر آنها حمله برد . او در مكه و مدينه و يمن ، كارهايى زشت انجام داد و از طرف معاويه والى » بحر « شد و در يمن ، دو كودك عبيد اللَّه بن عباس را كشت . و دار قطنى مىگويد كه بسر از اصحاب بود ، لكن پس از پيامبر صلَّى اللَّه عليه و آله استقامت در دين را از دست داد ، يعنى مرتد شد .\r\nو نقل مىكند كه بخارى در تاريخ روايت كرده : معاويه بسال 37 بسر را مأموريت داد و او وارد مدينه شد و بيعت گرفت . سپس به مكه و يمن آمد و عبد الرحمن و قثم ، دو طفل عبيد اللَّه بن عبّاس را به قتل رساند ، و بروايت زهرى ، معاويه در سال 39 ، او را مأموريت داد و او به منظور تبليغ معاويه به مدينه آمد و خانهء زرارة بن خيرون برادر بنى عمرو بن عوف را آتش زد و خانهء رفاعة بن رافع و خانه عبد اللَّه بن سعد از بنى اشهل را نيز آتش زد . سپس بسوى مكه و يمن\r\n","description":"","footnote":"","page_name":" 31 ","page_number":31},
  {"content":"\r\nبه راه افتاد و عبد الرحمن بن عبيد و عمرو بن امّ ادراكهء ثقفى را بقتل رساند . و همه اين امور ، بگفته ابن سعد ، براى آن بود كه معاويه او را گفته بود كه هر كس را كه در اطاعت على عليه السّلام است ، بقتل رساند . او يك ماه در مدينه اقامت كرد . دربارهء هر كس كه گفته مىشد بر عليه عثمان كمك كرده ، او را بقتل رساند و گروهى از از بنى كعب را بر سر آب بين مكه و مدينه كشت و اجسادشان را به چاه انداخت و سپس به يمن آمد و هر كه از قبيله همدان در صفين با على عليه السّلام بود ، به قتل رساند و بيش از دويست تن را كشت و بسيارى از كودكان را بقتل رساند و همه اينها پس از كشتن على عليه السّلام روى داد .\r\nابن يونس گويد : عبيد اللَّه بن عبّاس دو فرزند خود عبد الرحمن وقثم را در نزد مردى از بنى كنانه سپرده بود و هر دو صغير بودند . وقتى بسر به ميان بنى كنانه رسيد ، خواست كه آن دو را بكشد . كنانى كه كار را بدين منوال ديد ، داخل خانهء خود شد و شمشير خود را سربرهنه بر حمله كنندگان كشيد و اين شعر را مىخواند :\r\n« شير آن است كه در حريم خانهء خود دفاع كند و همواره شمشير بدست از همسايه خانه دفاع مىكند ، و اين نيست بجز جوانى كه زيبا و شگفت و دلاور و بدور از مكر باشد » ( 1 ) .\r\nآنگاه بسر اظهار داشت : مادرت بعزايت بنشيند . به خدا ما نمىخواستيم ترا بكشيم . چرا خود را به كشتن مىدهى ؟ او گفت : به خدا كه در كنار همسايه‌ام كشته مىشوم ، تا مگر در پيشگاه خدا و نزد مردم معذور باشم . پس كشته شد و بسر پيش دو كودك آمد و سر آنها را از تن جدا كرد . زنان بنى كنانه بيرون آمدند و زنى از آن ميان گفت : اى مرد ، اين مردها را كشتى ، پس چرا كودكان را مىكشى ؟\r\n\r\n","description":"","footnote":"\r\n( 1 )\r\n\r\nألليث من يمنع حافات الدار\r\nو لا يزال مصلتا دون الدار\r\nالا فتى أروع غير غدار\r\n\r\n","page_name":" 32 ","page_number":32},
  {"content":"\r\nبه خدا سوگند كه نه در جاهليت و نه در اسلام ، كودكان را چنين نمىكشتند . به خدا هر آن حكومتى كه جز با كشتن كودكان شيرخواره و پيران كهنسال و از بين بردن آيين رحم و عقوق ارحام حاصل نشود ، حكومت تباهى است . بسر در جواب گفت : به خدا مىخواستم شما زنان را نيز از دم تيغ بگذارنم . گفت : من نيز به خدا خواهر آن زنى هستم كه تو او را كشتى ، و لذا از تو در امان نيستم . آنگاه به زنان اطراف خود گفت : واى بر شما . متفرق بشويد . »\r\nو در « الاصابه » 3 : 9 آمده است : « بسر بن ارطاة ، عمرو بن عميس را در مأموريتى كه از طرف معاويه به منظور حمله به كارگزاران على و كشتن گروه زيادى از مأموران على عليه السّلام در حجاز و يمن داشت ، بقتل رسانيد » .\r\n\r\nتصوير مفصل\r\n« بسر بن ارطاة » يك فرد سنگدل و درشت خو و خونخوار بود . از رحمت و مهربانى بوئى نبرده بود . بدستور معاويه تمام راه حجاز و مدينه و مكه را گرفت ، تا به يمن رسيد . معاويه دستور داده بود : بر هر جايى كه مردمش از على عليه السّلام پيروى مىكنند رسيدى ، زبان خشونت و ناسزاگويى را بر آنها بگشاى ، آنگونه كه هيچ گريزى پيدا نكنند ، و تو بر مال و جان آنها مسلطى . سپس همه را به بيعت دعوت كن ، و هر كس مخالفت كرد ، به قتل برسان . شيعيان على را هر جا ديدى به قتل برسان .\r\n« ابراهيم ثقفى » در « الغارات » در حوادث سال چهلم نقل مىكند : « معاويه ، بسر بن ارطاة را با سه هزار نفر مأمور كرد و گفت : « برو ، به مدينه كه رسيدى ، مردم را جمع كن و بر هر كسى كه ديدى ، اهانت كن . و دارائى كسانى را كه در پيروى ما قدمى بر نداشته‌اند ، تاراج كن و در مدينه وانمود كن كه همهء آنها را خواهى كشت ، و آگاه كن كه از دست تو در امان نخواهند بود . و هيچ عذرى را نپذير ، تا يقين كنند كه مخالفان را خواهى كشت . و آنگاه به مكه روانه شو ، اما در آنجا\r\n","description":"","footnote":"","page_name":" 33 ","page_number":33},
  {"content":"\r\nمتعرض كسى نباش و مردم سر راه را بترسان تا فرار كنند ، تا به صنعا و جند برسى ، كه در آنجا ما دوستانى داريم و نامه هائى هم نوشته‌اند . »\r\nبسر ، با اين مأموريت ، همراه سپاه حركت كرد . وقتى كه وارد آنجا مىشد ، شتران اهالى را مىگرفت و سوار مىشد و شتران آنها را مىگرفتند و شتر خود را رد مىكردند . و پيوسته اين كار را مىكردند ، تا كه به نزديكى مدينه رسيدند .\r\nقبيله قضاعه به استقبال آمده ، و شتر قربانى كردند ، بدين ترتيب وارد مدينه شدند .\r\nعامل مدينه ، ابو ايّوب انصارى صاحبخانهء رسول اللَّه صلَّى اللَّه عليه و آله بود . او از آن خانه گريخت و بسر وارد مدينه شد ، و خطاب به مردم ، همه آنان را شتم و ناسزا گفت و تهديد كرد و بيم داد و گفت : « رنگ رخساره‌ها تيره شد . و خداى تعالى مثل زد قريه اى را كه مردم آن ايمان آورده بودند و روزى و نعمت فراخ و فراوان داشت و خداوند آن مثل را درباره شما عملى كرده ، و شما مردم را شهر هجرت پيامبر صلَّى اللَّه عليه و آله قرار داده ، كه خانهء او و قبر آن بزرگوار و خانهء خلفاى ديگر ، همه در اين شهر است . چرا شما شكر نعمت پروردگار را بجاى نياورديد و حقوق پيامبرتان را رعايت نكرديد ؟ شمائيد كه خليفهء خدا در ميان شما بقتل رسيد و برخى در قتل و برخى در شتم و هزيمت او شركت داشتيد . هرگاه مؤمنان پيش رفتند ، گفتيد :\r\nآيا ما با شما نبوديم ؟ و بر كافران هم گفتيد : آيا ما نبوديم كه بر شما چيره بوديم و از گزند مؤمنان بازداشتيم ؟ « آنگاه به انصار ناسزا گفت و اظهار داشت : « اى جمع يهود و اى فرزندان غلامان و بندگان ، اى بنى زريق و اى بنى نجار و اى بنى سالم و اى بنى عبد اشهل ، به خدا بلائى بر سر شما مىآورم كه آتش دل مؤمنان و آل عثمان خاموش مىشود و تسكين مىيابد . به خدا شما را بر سر زبان مردم خواهم انداخت ، چنان كه مثل امتهاى پيشين زبانزد بشويد » و آنچنان تهديدى در پيوست ، كه مردم ترسيدند كه آنها را بكشد . به حويطب بن عبد العزى پناهنده\r\n","description":"","footnote":"","page_name":" 34 ","page_number":34},
  {"content":"\r\nشدند و گويا كه اين مرد ، شوهر مادرش بود و بر بالاى منبر شد و او را انصار رسول اللَّه صلَّى اللَّه عليه و آله را كه در قتل عثمان شركت نداشتند ، مورد خطاب قرار داد و مردم را به بيعت معاويه دعوت كرد . جمعى بيعت كردند . آنگاه از منبر پائين آمد و خانه‌هاى بسيارى را آتش زد ، از جمله خانهء زرارة بن حرون يكى از فرزندان عمر و بن عوف ، خانه رفاعة بن رافع زرقى ، خانهء ابو ايّوب انصارى . و جابر بن عبد اللَّه انصارى را نيافت و گفت : اى بنى سلمه ، چرا جابر بن عبد اللَّه را نمىبينم ؟ مادام كه جابر را به من نرسانيد ، در امان نخواهيد بود . جابر به امّ سلمه رضى اللَّه عنها پناه برده بود و امّ سلمه نيز او را به بسر معرفى كرد و گفت : تا بيعت نكند ، او را امان نده . و به جابر گفت : برو و بيعت كن . و هر دو رفتند و بيعت كردند .\r\nو از طريق وهب بن كيسان نقل شده كه گفته است : از جابر بن عبد اللَّه انصارى شنيدم كه مىگفت : وقتى كه از ترس بسر فرار كردم ، او به طايفهء من گفته بود : شما تا جابر را به من ندهيد ، امان نخواهيد داشت . و آنها هم همگى پيش من آمده ، اظهار داشتند : ترا به خدا بيعت كن تا هم خود و هم ما در امان باشيم و خون تو و قبيله ات ريخته نشود . اگر اين كار را نكنى ، همگى كشته خواهيم شد و اهلبيت ما هم اسير خواهند گرديد . پس من هم يك شب از آنها مهلت خواستم .\r\nروز كه شد ، وارد خانهء امّ سلمه شدم و جريان را به او گفتم . او گفت . اى فرزندم برو و بيعت كن ، جان خود و خون همهء قبيله را حفظ كن . چرا كه من برادر زاده‌ام را هم دستور دادم كه برود و بيعت كند ، و من خود مىدانم كه اين بيعت ، گمراهى است .\r\nابراهيم مىگويد : بسر چند روز در مدينه اقامت كرد ، سپس به مردم گفت : من شما را اگر چه سزاوار عفو نيستيد ، عفو كردم . نبايد مردمى كه امامشان در پشت سرشان كشته شده ، عفو بشوند و عذاب از آنها برداشته شود . و اگر چه بخشش من شامل شما مىگردد ، لكن اميدوارم كه رحمت خدا عزوجل در آخرت\r\n","description":"","footnote":"","page_name":" 35 ","page_number":35},
  {"content":"\r\nشامل شما نگردد . من ابو هريره را در اينجا به جانشينى خود قرار دادم و مبادا كه با او مخالفت كنيد . سپس به سوى مكه روانه شد .\r\nوليد پسر هشام روايت مىكند : بسر روى به مدينه آورد و بالاى منبر پيغمبر صلَّى اللَّه عليه و آله رفت ، آنگاه چنين گفت : اى اهل مدينه رو در روى حاكم قرار گرفتيد و عثمان را آغشته به خون كرديد . به خدا در اين مسجد هر كسى را دستش به خون او آلوده است خواهم كشت . سپس به اصحاب خود گفت : درهاى مسجد را تحت نظر بگيريد ، و مىخواست كه مانع خروج آنها شود . پس عبد اللَّه بن زبير و ابو قيس يكى از بنى عامر بن لوى برخاستند و از او خواهش كردند كه از مردم در گذرد . پس بسر روانهء مكه شد و در نزديكى مكه با قثم بن عبّاس كه از طرف على عليه السّلام حاكم مكه بود ، جنگيد و سرانجام داخل مكه شد . اهالى مكه را ناسزا گفت و سرزنش كرد ، و سپس از مكه رفت و شيبة بن عثمان را به فرمانروايى آنجا برگماشت .\r\nعوانه از كلبى روايت مىكند كه چون بسر از مدينه به مكه حركت كرد و سر راه خود مروان را كشت و اموالى را غارت كرد ، مردم مكه كه خبر آمدن او را شنيدند ، همه اهالى آنجا را ترك كردند و مردم به اميرى شيبة بن عثمان رضايت دادند ، زمانى كه ديدند قثم بن عبّاس از مكه بيرون شده است . گروهى از قريش بر بسر شوريدند و با او رويا روى شدند . او آنها را شتم كرد و گفت :\r\nبه خدا كه كسى از شما را ترك نمىكنم و اجازه نمىدهم روحى در زمين شما حركت كند .\r\nگفتند : خدا را درباره اهل و عترت خود به ياد تو مىآوريم . پس ساكت شد .\r\nآنگاه وارد بيت شد و طواف كرد و دو ركعت نماز گزارد و خطاب به آنها گفت :\r\n« خدا را سپاس كه دعوت ما را پسنديد و الفت ما را پديد آورد و دشمن ما را با كشتن و پراكندگى خوار گردانيد . و اين پسر ابو طالب است كه در سرزمين عراق در تنگى و مضيقه به سر مىبرد و خدا او را به سرانجام خطايش گرفتار كرده\r\n","description":"","footnote":"","page_name":" 36 ","page_number":36},
  {"content":"\r\nو به دست جرائم سپرده است . يارانش عتاب كنان از او متفرق شدند و معاويه گيرندهء خون عثمان ولايت امور را به كف گرفته است ، پس اى مردم بيعت كنيد و جانتان را به خطر ميفكنيد » . پس بيعت كردند . آنگاه سعد بن عاص ناپديد شد .\r\nهر چه گشت ، او را نيافت . پس از چند روزى خطاب به مردم گفت : اى مردم مكه ، من شما را بخشيدم و مبادا كه مخالفت كنيد . پس به خدا سوگند هرگاه مخالفت بكنيد ، كسى را بر شما مىگمارم كه از ريشه شما را برمىاندازد ، و اموالتان را مىگيرد ، و خانه هاتان را ويران كند سپس بسوى طائف حركت كرد .\r\nابراهيم ثقفى نقل مىكند : مردى از قريش را به نباله فرستاد كه در آنجا گروهى از شيعيان على عليه السّلام بودند و دستور داد آنها را بكشد . او هم آنها را دستگير كرد و با آنها سخن گفت : مردم گفتند : اينها همه قوم تو هستند . از اينها دست بردار ، تا ما از بسر امان نامه بياوريم ، پس آنها را زندانى كرد و « منيع باهلى » از بين آنها به پيش بسر رفت ، تا از او شفاعت بگيرد و او در طائف بود . آنگاه دربارهء ايشان با او سخن گفت ، و نامه اى خواستند كه آنها را آزاد كند . او هم وعده داد و نامه را به تأخير انداخت ، به گمان اينكه آن قريشى كه مأمور قتل بود ، همه را كشته است و اين نامه وقتى برسد كه او همه را كشته باشد . سپس اين نامه را نوشت و منيع آن را به منزل خود آورد و به خانهء زنى كه در طائف به منزل او وارد شده بود : رفت ، او را نيافت ، ورداى خود را روى ناقه انداخت و سوار شد . روز جمعه و شب شنبه به حركت خود ادامه داد و هنگام طلوع به نباله رسيد . مردم را بيرون آورده بودند كه بكشند و نامهء بسر نرسيده بود . مردى از آنها را آوردند ، مردى از اهالى شام او را زد ، لكن شمشيرش شكست شاميان به يكديگر گفتند :\r\nشمشيرهاى خود را در آفتاب پهن كنيد تا نرم شود ، آنگاه بركشيد . منيع باهلى كه برق شمشيرها را ديد ، لباسش را حركت داد . مردم گفتند : اين سواره خبرى آورده است ، پس او را نگاه داشتند . شتر كه ايستاد ، او پياده شد . با پاى خود\r\n","description":"","footnote":"","page_name":" 37 ","page_number":37},
  {"content":"\r\nنامه را آورده و تسليم كرد . آنگاه همگى آزاد شدند . آن مردى كه با شمشير زده شده و شمشير شكسته بود ، برادر منيع بود .\r\nابراهيم نقل مىكند كه على بن مجاهد از ابن اسحاق روايت كرده است :\r\nمردم مكه كه كارهاى بسر را شنيدند ، بسيار ترسيدند و فرار كردند . دو پسر عبيد اللَّه بن عبّاس بنامهاى سليمان و داود ، و مادرشان حوريه كه دختر خالد بن فارط كنانيه بود و كنيه ءام حكيم داشت ، خارج شدند كه اينها همپيمانان بنى زهره بودند . اين دو كودك كه با مكيّان بودن ، در كنار چاه ميمون بن حضرمى گم شدند ، و اين ميمون برادر علاء بن حضرمى است . بسر بر آنها حمله كرد و دستگيرشان نمود و آنها را كشت . مادرشان اين شعر را مىخواند :\r\n« هان ، چه كسى دو فرزند مرا كه همچون دو مرواريد از صدف جدا شده بودند ، ديده است ؟ » ( 1 ) .\r\nبروايتى ، نام آن دو كودك ، قثم و عبد الرحمن بود ، و مىگويند كه آنها از كنار دايىهايشان كه از بنى كنانه بودند ، گم شده بودند . و روايت است كه بسر آنها را در يمن كشته و بر سر راه صنعا سرشان را بريده است . عبد الملك بن نوفل از پدرش نقل كرده كه وقتى بسر وارد طائف شد و مغيره با او سخن گفته بود و او گفته بود به من راست گفتى و نصيحت كردى ، شب آنجا مانده و سپس رفته بود و ساعتى هم مغيره او را مشايعت كرد . آنگاه وداع كرده و بازگشت . آنگاه به بنى كنانه رسيد كه دو پسر عبيد اللَّه بن عبّاس و مادرشان در ميان آنها بودند .\r\nهنگامى كه بسر به كنار آنها رسيد ، آنها را خواست . مردى از بنى كنانه كه پدر آن دو كودك آنها را به او سپرده بوده ، پيش آمد . شمشير را از خانه اش گرفت و بيرون آمد . بسر او را گفت : مادرت به عزايت بنشيند ، ما نمىخواستيم ترا بكشيم ، چرا خود را در معرض مرگ قرار مىدهى ؟ گفت : مرا در پيش همسايه ام\r\n\r\n","description":"","footnote":"\r\n( 1 )\r\n\r\nها من أحس با بنى اللذين هما\r\nكالدرتين تشظى عنهما الصدف\r\n\r\n","page_name":" 38 ","page_number":38},
  {"content":"\r\nبكش تا پيش خدا و مردم معذور باشم ، آنگاه با شمشير برهنه به ياران بسر حمله آورد و اين رجز را مىخواند :\r\n« سوگند خورده‌ام كه نيازهاى اين خانه را برآورم . كسى كه در كنار همسايه شمشير مىكشد و دفاع مىكند ، نمىميرد مگر آنكه جوانى نيرومند و خوش اندام باشد و هيچ مكرى نكند » ( 2 ) .\r\nآنقدر با شمشير جنگيد تا كشته شد . سپس آن دو كودك را آوردند و هر دو را كشتند . زنان بنى كنانه بيرون آمدند . زنى از آن ميان فرياد زد :\r\nشما اين مردان را مىكشيد ، گناه كودكان چيست ؟ به خدا سوگند كه نه در جاهليت و نه در اسلام اينها را نمىكشند . به خدا آن فرمانروائى كه با كشتن شيرخوارگان ضعيف و پيران كهنسال و منسوخ كردن آيين رحم و قطع ارحام حكومت كند ، فرمانرواى بدى است . بسر گفت : به خدا كه مىخواستم شما زنان را از دم تيغ بگذرانم . آن زن گفت : به خدا هرگاه اين كار را بكنى ، در نظر من بهتر است .\r\nابراهيم نقل مىكند : بسر از طائف خارج شد و به نجران آمد ، و عبد اللَّه پسر عبد مدان و پسرش مالك را به قتل رساند ، و اين عبد اللَّه داماد عبيد اللَّه بن عباس بود . آنگاه مردم را گرد كرد و خطاب به آنها چنين گفت : اى گروه نصارى و برادران ميمونها ، به خدا سوگند هرگاه به من خبر دهند كه بر خلاف خواستهء من عمل مىكنيد ، كارى مىكنم كه نسلتان از روزى زمين قطع مىشود و زراعتتان از بين مىرود و خانه هاتان ويران مىشود ، و تهديد طولانى كرد . سپس حركت كرد تا وارد ارحب شد و ابو كرب را كه خود را شيعه مىخواند ، به قتل رساند .\r\nو مىگويند : اين شخص ، سرور همهء كسانى بود كه در باديهء همدان مىزيستند .\r\nپيش آمد و او را كشت . آنگاه به صنعا رسيد كه قبلا عبيد اللَّه بن عبّاس و سعيد بن\r\n\r\n","description":"","footnote":"\r\n( 2 )\r\n\r\nآليت لا يمنع حافات الدار\r\nو لا يموت مصلتا دون الجار\r\nالا فتى أروع غير غدار\r\n\r\n","page_name":" 39 ","page_number":39},
  {"content":"\r\nنمران آنجا را ترك گفته بودند و عبيد اللَّه عمر بن اراكهء ثقفى را به جانشينى خود گماشته بود . او مانع آمدن بسر شد و با بسر جنگيد . بسر او را به قتل رساند و وارد صنعا شد و گروهى را به قتل رساند . آنگاه گروهى از مارب رسيدند ، كه همهء آنها را كشت و تنها يك مرد جان سالم بدر برد . سپس پيش قوم خود باز شد و اعلام كرد . « خبر كشتگان آورده‌ام ، كشتگانى از پير و جوان » .\r\nابراهيم نقل مىكند : اين ابيات از عبد بن اراكهء ثقفى است كه مشهور است در رثاى پسرش عمر گفته است :\r\n« بجانم سوگند كه پسر ارطاة پهلوانى را كشت كه همچون هژير نامدار بود ، هرگاه گريه موجب برگرداندن كشته اى مىشد ، بايد به پاس عمرو بگريى .\r\nاما پس از مرگ ياران على و عبّاس و آل ابى بكر ، ديگر بر كسى اشك نريزيد » ( 1 ) .\r\nمىگويد : بسر از آن پس بسوى صنعا رفت و با اهالى حبسان كه از شيعيان على عليه السّلام بودند ، جنگ كرد و آنها را شكست سختى داد . سپس به صنعا بازگشت و در آنجا يكصد پيرمرد را از ابناء فارس به قتل رساند ، چرا كه دو پسر عبيد اللَّه بن عبّاس در خانهء زنى بنام دختر بزرج از ابناء فارس مخفى شده بود و از اين جهت ، سى هزار آدم كشته بود و گروهى را آتش زده بود . و يزيد بن مفرغ ، اين اشعار را گفته است :\r\n« چه اشخاصى را كه در بند كرده و كسانى را به بند كشيده ، كه شبان تا روز جا دارد بيادش بيدارى كنيد . تيغهاى درخشان ، كه اندامها را مىشكافد و كليه را مىبرد و سيل خون در خانه‌ها روان ساخته است . اين سيل بر روى شرف اعلى\r\n\r\n","description":"","footnote":"\r\n( 1 )\r\n\r\nلعمرى لقد أردى ابن أرطاة فارسا\r\nبصعناء كالليث الهزبر أبى الاجر\r\nتعز فان كان البكارد هالكا\r\nعلى أحد فاجهد بكاك على عمرو\r\nو لا تبك ميتا بعد ميت أحبة\r\nعلى و عباس و آل أبى بكر\r\n\r\n","page_name":" 40 ","page_number":40},
  {"content":"\r\nبر رامهرمز بر كناره نهر اربق دست مارين طول شط ، مجمع سلان ، گذشته و جارى شده است . جريان اين خون تا دجله بغداد ، و آنجا كه دو نهر با هم گره مىخورند و تا جائى كه از هم جدا مىشوند ، كشيده شده است . اين خونها در تمام جاهائى كه بسر و لشكريانش گذر كرده‌اند ، جريان يافته است ، بسر هر چه توانسته كشته و آتش زده است » ( 1 ) .\r\nو مىگويد على عليه السّلام دربارهء بسر چنين دعا كرد :\r\n« خدايا ، بسر دينش را به دنيا فروخته و حرامهايت را هتك كرده و بر بندگى مخلوق تباهكارى كمر بسته است . خدايا هر نعمتى كه به او داده اى بگير ، و او را در حالى كه خرد را از او گرفته اى بميران ، رحمت خود را بر او مفرست و ساعتى از روز را توفيق نده .\r\nخدايا بسر و عمر و معاويه را لعنت فرست و خشم خود را بر آنها شامل كن .\r\nو مجازات خود را بر آنها نازل كن . كيفرى بده كه جز مجرمان نبينند » .\r\nپس از اين نفرين ، بسر جز مدت كمى نماند ، تا كه عقلش را باخت و با شمشير خود هذيان مىگفت و اظهار مىداشت : شمشير به من بدهيد تا بكشم . و پيوسته حالش اين بود ، تا اينكه شمشيرى چوبين به او دادند و بالشى پيش او مىگذاشتند .\r\nآنقدر با شمشير مىزد ، تا كه از هوش مىرفت و تا مرگ به اين سرنوشت دچار بود » ( 2 ) .\r\n\r\n","description":"","footnote":"\r\n( 1 )\r\n\r\nتلعق من أسماء ما قد تعلقا\r\nو مثل الذى لاقى من الشوق أرقا\r\nسقى منفخ الاكناف منبعج الكلى\r\nمنازلها من مشرقات فشرقا\r\nالى الشرف الاعلى الى رامهرمز\r\nالى قربات الشيح من نهر اربقا\r\nالى دست مارين الى الشط كله\r\nالى مجمع السلان من بطن دورقا\r\nالى حيث يرقى من دجيل سفينه\r\nالى مجمع النهرين حيث تفرقا\r\nالى حيث سار المرء بسر بجيشه\r\nفقتل بسر ما استطاع و حرقا\r\n\r\n( 2 ) شرح ابن ابى الحديد 1 : 116 - 121 .\r\n","page_name":" 41 ","page_number":41},
  {"content":"\r\nو در « شرح ابن ابى الحديد » 3 : 15 :\r\nابو الحسن على بن محمّد بن ابى سيف مداينى در فضل ابو تراب عليه السّلام و خاندانش آورده است : از آن پس خطيبان هر محلى ، بر بالاى منبر ، على عليه السّلام را لعنت و معاويه را تبرئه مىكردند و گناه را از على و اهل بيتش عليهم السّلام مىخواندند . و مردم كوفه كه بيشتر شيعيان على عليه السّلام بودند ، بيشتر در معرض بلا واقع شدند . معاويه بر - كوفه و بصره ، زياد بن سميه را مأمور كرد . او شيعيان را جستجو مىكرد و به لحاظ آنكه در روزگار على عليه السّلام آنجا بود ، آنان را مىشناخت و دستگير مىكرد و هر كجا و كنار هر سنگى كه آنها را مىيافت ، مىكشت و مىترسانيد . دستها و پاها را مىبريد و چشمان را كور مىكرد و بر دار مىآويخت ، چندانكه همهء شيعيان را از عراق راند و پراكنده ساخت و ديگر مرد سرشناسى در آنجا باقى نگذاشت .\r\nمعاويه به مأموران خود در همهء نواحى نوشت شيعيان و خاندان على عليه السّلام را كسى نبايد پناه بدهد و ضمنا نوشت كه از شيعيان و هواداران عثمان ، هر جا يافتند بزرگداشت به عمل آوريد و در مجالسشان شركت كنيد و هر يك از آنان را با اسم خود و نام پدر و نام قبيله و مشخصات به من معرفى كنيد . اين مأموريت را انجام دادند ، چندانكه بيشتر مردم در بيان فضائل و مناقب عثمان همت گماشتند و معاويه نيز بر صله‌ها و ارسال لباس و پوشش و مالياتها افزود و به اعراب و موالى مىداد ، بطورى كه در شهرى مقدار زيادى به اين كار پرداختند و در اندوختن مال و مسكن بانهم پيش دستى كردند . و هر كس از كار گزاران كه از چشم مىافتاد و مردود شناخته مىشد ، كافى بود كه در مناقب عثمان قلمفرسائى و تبليغ نمايد . فورا نامش در شمار مقربان به ثبت مىرسيد و از او شفاعت مىشد و در مقام خود تثبيت مىشد .\r\nسپس معاويه ، ضمن نامه اى به كار گزاران نوشت : احاديث در فضل عثمان زياد گفته شده و در شهر و هر ناحيه شايع گرديده است ، اينك اين نامه كه به شما برسد ، مردم را به روايت مناقب ديگر خلفا و صحابه تشويق كنيد . و هيچ روايتى\r\n","description":"","footnote":"","page_name":" 42 ","page_number":42},
  {"content":"\r\nرا در مناقب على عليه السّلام كه نقل شده باشد ، ترك نكنيد ، مگر آنكه يك روايت نقيض آن را بياوريد تا دروغ بودن آن را ثابت كند . اين اقدامى است كه من دوست دارم و چشمانم روشن مىشود كه ببينم برهان هواداران على باطل گرديد ، و مناقب عثمان و فضايل او رونق يافته است .\r\nآنگاه بخشنامه اى با اين مضمون به همهء كار گزاران خود در شهرها صادر كرد : دقت كنيد هر كس كه اقامهء دليل بر دوستى على و اهل بيتش عليهم السّلام بكند ، او را از كار ديوانى اخراج و حقوقش را قطع كنيد .\r\nبخشنامهء ديگرى به ضميمهء آن فرستاد كه هر كس را متهم به هوادارى على عليه السّلام كرديد ، شكنجه اش دهيد و نابودش كنيد و خانه اش را ويران كنيد . و بدين ترتيب بلاى عظيمى ، عراق بويژه كوفه را فرا گرفت . و هر كس بجايى يا خانه اى كه مورد اعتمادش بود ، مىرفت و سخنى مىگفت ، از خدمتكاران يا اربابان او مىترسيد كه راز او را فاش كنند و متهم گردانند ، و بازار گفتگو و بهتان داغ شد » .\r\nزياد ، سمرة بن جندب را بجاى خود در بصره گماشت ، آنجا كه معاويه زياد را مأمور كوفه و بصره كرد . زياد ، شس ماه در كوفه بود و سمره هم از كسانى بود كه با اطلاع و دستور شخص معاويه در قتل مردم افراط كرد . « طبرى » از طريق محمّد بن سليم روايت كرده است كه از انس بن سيرين پرسيدم : آيا سمره كسى را به قتل رسانده است ؟ گفت آيا مىتوان كشتار سمرة بن جندب را به شمار آورد ؟\r\nزياد او را در بصره جانشين خود كرد و وارد كوفه شد ، و در حالى آمد كه هشت هزار نفر را به قتل رسانده بود و معاويه به او گفته بود : آيا از اينكه بىگناهى را به قتل رسانده باشى ، هراسى دارى ؟ گفت : هيچ پروائى از اينكه چنين كسانى را بكشم ندارم . ابو السوار عدوى نقل كرده و گفته است : او در يك صبحگاه ، چهل و هفت نفر را از قبيلهء من به قتل رساند ، و همه از كسانى بودند كه قرآن را جمع كرده بودند .\r\n","description":"","footnote":"","page_name":" 43 ","page_number":43},
  {"content":"\r\nو به سندش از عوف روايت شده كه سمره از مدينه آمد . همين كه به كنار خانه‌هاى بنى اسد رسيد ، مردى از دلاوران آن قوم پيش آمد و گروهى به او حمله كردند و به قتل رساندند . سپس لشكريان حركت كردند و سمره بر سر او حاضر شد در حالى كه در خونش غلطيده بود . گفت اين كيست ؟ گفتند : پيشروان لشگر او را كشته‌اند . گفت : اى مردم ، هرگاه شنيديد كه ما بر مركب سوار شده‌ايم ، از سر نيزه‌هاى ما بترسيد ( 1 ) .\r\n« معاويه » چهار صد هزار درهم از بيت المال به « سمرة بن جندب » داد ، تا در ميان مردم شام سخنرانى كند و ضمن آن بگويد كه آيهء : * ( وَمِنَ النَّاسِ مَنْ يُعْجِبُكَ قَوْلُه فِي الْحَياةِ الدُّنْيا وَيُشْهِدُ الله عَلى ما فِي قَلْبِه وَهُوَ أَلَدُّ الْخِصامِ وَإِذا تَوَلَّى سَعى فِي الأَرْضِ لِيُفْسِدَ فِيها وَيُهْلِكَ الْحَرْثَ وَالنَّسْلَ وَالله لا يُحِبُّ الْفَسادَ ) * ( 2 ) .\r\nيعنى : « از مردم كسى هست كه گفتارش در زندگانى دنيا بر تو خوش و شگفت آيد و بر آنچه در دلش است خداى را گواه مىگيرد و او سختترين دشمنان است . و هرگاه روى برتابد ، در زمين مىكوشد تا فساد برانگيزد و كشت و نژاد را نابود كند ، و خدا فساد را خوش ندارد » ، دربارهء على ابن ابيطالب عليه السّلام است و همچنين بگويد كه آيهء : * ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله ) * ( 3 ) يعنى :\r\n« از مردم كسى هست كه جان خود را در راه كسب خشنودى خدا مىفروشد و از خودش در مىگذرد » دربارهء « ابن ملجم » شقىترين فرد مرادى نازل شده است » ( 4 ) .\r\nطبرى از طريق عمر بن شبّه نقل مىكند : « زياد كه سمرة بن جندب را\r\n\r\n","description":"","footnote":"\r\n( 1 ) تاريخ طبرى 6 : 132 .\r\n( 2 ) بقره / 204 - 205 .\r\n( 3 ) بقره / 207 .\r\n( 4 ) شرح ابن ابى الحديد 1 : 361 .\r\n","page_name":" 44 ","page_number":44},
  {"content":"\r\nجانشين خود در بصره كرده بود ، در گذشت و سمره هشت ماه بر بصره حكومت كرد .\r\nعمر مىگويد : جعفر ضبعى به من گفت كه معاويه ، سمره را پس از زياد شش ماه در بصره مستقر كرد ، آنگاه او را عزل كرد . سمره گفت خدا معاويه را لعنت كند ، به خدا كه هرگاه اطاعتى را كه از معاويه كرده بودم ، از خدا مىكردم ، هرگز مرا عذاب نمىكرد . و از طريق سليمان بن مسلم عجلى روايت كرده كه گفته است : پدرم مىگفت : « وارد مسجدى شدم . مردى پيش سمره آمد . نخست زكات مالش را پرداخت كرد . سپس داخل مسجد شد و شروع كرد نماز خواندن . آنگاه بيرون آمد و او را گردن زد ، چنان كه سرش در گوشه اى و بدنش در گوشهء ديگر مسجد افتاد . ابو بكر كه مىگشت ، گفت : خداى سبحان مىفرمايد : * ( قَدْ أَفْلَحَ مَنْ تَزَكَّى ) * ( 1 ) : « رستگار شد كسى كه زكات داد ، و نام پروردگار بر زبان آورد و نماز گزارد » پدرم مىگويد من شاهد بودم كه سمره پيش از مرگ ، سرماى سختى خورد و به بدترين وضعى درگذشت . و نيز شاهد بودم كه مردم زيادى را جمع كرد و گروهى را پيش روى خود نگه داشت از مردى پرسيد : دين تو چيست ؟\r\nو او مىگفت : شهادت مىدهم بر اينكه خدايى جز خداى يگانه نيست و بر اينكه محمّد صلَّى اللَّه عليه و آله بنده و پيامبر اوست و من از حروريه مبرا هستم ( 2 ) . او جلو مىآمد و گردنش را مىزد تا بيست و چند روز بعد درگذشت » ( 3 ) .\r\nاز كسانى كه در ميان مأموران معاويه به دشمنى با سيّد عترت معروف ، و در هجوم به پيروان آل اللَّه با تمام نيروى ممكن پيشاهنگ بودند ، « زياد بن سميه » بود و جنايات هولناكى كه از او در صفحهء تاريخ باقى مانده ، در اينجا ديگر نياز به تكرار ندارد ، جناياتى مرتكب شده است كه صفحهء تاريخ را سياه\r\n\r\n","description":"","footnote":"\r\n( 1 ) الاعلى / 13 .\r\n( 2 ) حروريه طايفه اى از خوارج كه به حروراء نزديك كوفه منسوباند .\r\n( 3 ) طبرى 6 : 164 .\r\n","page_name":" 45 ","page_number":45},
  {"content":"\r\nكرده و اينهمه جنايت از چنين كسى - از روسپى زادگان و بىپدران معروف - هيچ بعيد نيست . او دست پروردهء سميهء تبهكار بود ، و از كوزه همان برون تراود كه در اوست ، و خار هرگز انگور برنمىدهد و براستى كه پيغمبر صلَّى اللَّه عليه و آله دربارهء دو سبط بزرگوار و پدر و مادر آنها عليهم السّلام زيبا فرموده است كه : « ايشان را جز اشخاص با سعادت و پاكزاد دوست نمىدارد . و هم آنها را جز افرادى كه از تبار پست باشند ، دشمن نمىدارد » و پيشينيان اولادشان را به دوستى و محبت على عليه السّلام مىآزمودند و هر كس او را دوست نداشت ، معلوم مىشد كه رشد ، نيافته است .\r\nپس عجب نيست از اين حرامزاده و نامهء درد آورى كه به امام سبط حسن زكى عليه السّلام نوشت و دربارهء مردى از شيعيانش شفاعت كرد . « ابن عساكر » مىنويسد : « سعد بن سرح مولاى حبيب بن عبد شمس ، از شيعيان على ابن ابيطالب عليه السّلام بود .\r\nهنگامى كه زياد به كوفه آمد ، زياد او را ترسانيد و او را به حضور خود خواست .\r\nپس نزد حسن بن على عليه السّلام آمد ، زياد بر برادر و زن و فرزندانش حمله كرد و همه را زندان انداخت و مال و خواستهء او را گرفت . آنگاه حسن عليه السّلام به زياد نوشت :\r\n« از حسن بن على به زياد : تو مردى از مسلمانان را مبتلا كرده اى كه خير او از خير مسلمين و شر او از شر مسلمين جدا نيست و خانه اش را ويران و مالش را مصادره و خانواده اش را زندانى كرده اى . اين نامهء من كه بر تو رسد ، خانه اش را بساز و آبادى كن . و مال و عيالش را باز گردان چرا كه من به او پناه داده‌ام و از او پيش تو شفاعت مىكنم » .\r\nزياد در پاسخ چنين نوشت :\r\n« از زياد بن سفيان به حسن بن فاطمه . اما بعد نامهء تو كه در آن خود را برتر شمرده اى ، در حالى كه تقاضائى داشتى ، رسيد . من سلطانم و تو يك فرد عادى يك فاسقى را به من سفارش كرده اى كه از فرط پستى و حقارت قابل ذكر نيست و بدتر از آن اين است كه اين شخص ترا و پدرت را دوست دارد . و من آگاهم كه او را با سوء\r\n","description":"","footnote":"","page_name":" 46 ","page_number":46},
  {"content":"\r\nنيت به خود نزديك كرده و پناه داده اى . به خدا كه او را نگه ندار . به خدا هرگاه در نزديكى بين پوست و گوشتت جاى بگيرد ، باز با تو دوست نيست . گواراترين گوشت در نظر من ، خوردن آن گوشتى است كه گوشت بدن تو از وجود او روئيده است . اين مرد را بخاطر جرمى كه دارد ، بر كسى تحويل بده كه از تو اوليتر است هرگاه از گناه او درگذرم هرگز شفاعت ترا از او نخواهم پذيرفت . و هرگاه او را بكشم ، جز به خاطر محبت پدر فاسقت نكشته‌ام . و السلام ( 1 ) » .\r\n« زياد » ، مردم را در كوفه بر درگاه قصر خود جمع كرده ، و آنها را به لعن « على » عليه السّلام تشويق مىكرد ، و به نوشتهء « بيهقى » ، آنها را بر كناره گيرى از « على » عليه السّلام تحريص مىكرد . و از اين مردم مسجد و صحن پرشدند ، و هر كس از حضور خوددارى مىكرد ، از لبهء شمشير گذرانده مىشد .\r\nدر « منتظم » ابن جوزى آمده : « هنگامى كه زياد در كوفه ، بالاى منبر اهالى را دور خود جمع كرد ، دست هشتاد نفر از آنها را بريد و خواست كه خانه هاشان را ويران كند ، و درختان خرمايشان را آتش بزند ، آنها را خواند تا مسجد و صحن پر شد . پيشنهاد كرد كه همه از على عليه السّلام تبرى كنند ، در حالى كه مىدانست آنها از اين عمل خوددارى خواهند كرد ، و او اين خوددارى را دستاويز نابودى و ويران كردن خانه‌هاى ايشان خواهد كرد . » عبد الرحمن بن سائب « نقل كرده مىگويد : من هم با گروهى از انصار احضار شده و در صحن مسجد حاضر شديم . من در خواب ديدم كه در بين مردمى نشسته‌ام و سپس از آن ميان خفه شدم .\r\nو چيز بلندى ديدم كه دارد نزديك مىشود . پرسيدم : كيست ؟ گفت : من بازرسى صاحب قدرت هستم ، و مأمورم صاحب اين قصر را دستگير كنم . از ترس ، از خواب بيدار شدم ، مقدار يك ساعت نگذشته بود ، كه كسى از خارج وارد شد ، و اعلام كرد : همگى برگرديد ، امير از شما روگردان شده ، و ناگهان به دو آن بلائى نازل\r\n\r\n","description":"","footnote":"\r\n( 1 ) تاريخ ابن عساكر 5 : 418 ، شرح ابن ابى الحديد 4 : 7 ، 72 .\r\n","page_name":" 47 ","page_number":47},
  {"content":"\r\nشد كه « عبد اللَّه بن سائب » گويد :\r\nهنوز جناياتى كه بر عليه ما در سر مىپروريد . به انجام نرسيده بود كه قدرتمندى بالاى سرش حاضر شد . او كه بر صاحب رحبه ( 1 ) على بن ابيطالب عليه السّلام ظلم و تجاوز پيشه كرده بود ، ناگهان با ضربه اى نابود گرديد ( 2 ) » .\r\n« امينى » گويد : با من بيائيد تا اين اوراق سياه را ، كه به انواع رسوائىها آلوده و آكنده از ننگ و فساد و مهلكات است بخوانيم و ببينيم آيا در شريعت تابناك يا در نواميس انسانى و مقياسهاى عدل ، مجوّزى براى اين جنايات ديده مىشود و آيا اين جناياتى كه به دست فرزند هند به عمل آمده ، هيچيك از جنايتكاران تاريخ ، مرتكب آن مىشدند ؟ شما نمىتوانيد كسى را بيابيد . چنين جناياتى از هيچ جنايتكارى شنيده نشده است ، نه تنها از گروندگان دين حنيف ، بل از كسى كه لااقل از عاطفهء انسانى بوئى برده باشد و اين همه شقاوت و جنايت را جايز شمرد ، و يا اين مايهء ننگ و رسوايى را تحمل كند . و آيا مىتوانى « معاويه » را ، با اين همه جنايات از مصاديق اين آيهء كريمه بدانى ؟\r\n* ( مُحَمَّدٌ رَسُولُ الله وَالَّذِينَ مَعَه أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ الله وَرِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ ( 3 ) * ( ) * : محمّد صلَّى اللَّه عليه و آله فرستادهء خدا است . و آنان كه با اويند ، بر كافران سخت و با همديگر مهربانند .\r\nآنها را مىبينى كه ركوع گزاران و سجده كنان هستند ، فضلى را كه از پروردگار\r\n\r\n","description":"","footnote":"\r\n( 1 ) مروج الذهب 2 : 69 - المحاسن و المساوى بيهقى 1 : 39 . مسعودى و بيهقى نوشته‌اند « مراد از صاحب الرحبة ، على بن ابيطالب - عليه السلام مىباشد » . شرح ابن ابى الحديد 1 : 286 بنقل از ابن جوزى .\r\n( 2 )\r\n\r\nما كان منتهيا عما أراد بنا\r\nحتى تأتى له النقاد ذو الرقبة\r\nفاسقط الشق منه ضربة تثبتت\r\nلما تناول ظلما صاحب الرحبة\r\n\r\n( 3 ) سورهء فتح / 29 .\r\n","page_name":" 48 ","page_number":48},
  {"content":"\r\nمىرسد و خشنودى او را مىاندوزند ، نشانى ايشان از سجده در چهره هايشان است . . . » .\r\nو اكنون آيا « پسر ابى سفيان » را خارج از اين گروه مؤمنان نمىبينى ؟\r\nبراستى كه او نه با رسول اللَّه صلَّى اللَّه عليه و آله بود و نه به خاندان و هواداران او رحمت مىآورد و مهر مىورزيد . بلكه او از كسانى بود كه با او دشمنى ورزيدند ، او را سبّ و نفرين كردند ، كشتند ، هتك نمودند ، و همه اينان از ربقهء اسلام خارجاند .\r\nو مگر نه اين است كه « معاويه » بر برگزيدگان امت پيامبر اسلام سخت گرفت ، بر مردمى كه ركوع گزار و سجده كننده و عاشقان فضل و خشنودى پروردگار بودند ؟ اينجا است كه فقط انصاف مىتواند داورى كند .\r\nو اينجا است كه قاتلان « عثمان » به فراموشى سپرده مىشوند و تبعات و گناه كار همه ، به نام ولاى « على » عليه السّلام نوشته مىشود ، كه خداوند متعال ولايت خود را با دوستى او و دوستى پيامبر صلَّى اللَّه عليه و آله مقرون داشته ، و دوستى او را همرديف محبت خدا و پيغمبر قرار داده پيروى آنها را بر كسانى كه طاعت خود بر آنها فرض شده و مودت آنها را براى كسانى كه خداوند بدانها داده ، اجر رسالت قرار داد .\r\n« معاويه » و كار گزارانش ، هيچكس را جز على عليه السّلام و هوادارانش دشمن نداشته و مرتكب اعمالى شدند كه جز برگشتگان از دين و دشمنان خدا ، دست به چنان كارهائى نمىزنند . يك فرد طرد شدهء ملعون ، پسر « مروان » طرد شدهء ديگر و بدترين مرد قبيلهء « ثقيف » يعنى « مغيرة بن شعبه » و جوانان فاسق قريش همه در امن و رفاه بودند و حكومت را به دست افراد فاجر بىتبار كه دشمن اهل بيت وحى بودند ، سپرده بود : افرادى همچون « بسر بن ارطاة » « مروان بن حكم » « سفيان بن عوف » ، « نعمان بن بشير » ، « ضحاك بن قيس » ، « سمرة بن جندب » و نظاير آنان .\r\nاين افراد را بر بندگان خدا مسلط مىكرد ، و با اينكه خود به خوبى اينان\r\n","description":"","footnote":"","page_name":" 49 ","page_number":49},
  {"content":"\r\nرا مىشناخت و هرگز اعتنائى به اين سخن رسول اللَّه صلَّى اللَّه عليه و آله نمىكرد ، كه فرمود :\r\n« هرگاه كسى فرمانروايى مسلمانان را بپذيرد ، و كسى را مأمور كارى كند ، و بداند كه در ميان بندگان خدا شخص ديگرى از او داناتر و آگاهتر به كتاب خدا و سنت رسولش وجود دارد ، بر خدا و رسول او و همهء مؤمنان خيانت كرده است » ( 1 ) .\r\nاينان به كارهاى زشت مشغول بودند ، و به امر « معاويه » ، به انواع گناهان و تباهىها دست مىيازيدند ، لكن از نظر او هيچ منع دينى براى ارتكاب چنين جرائم وجود نداشت . پس « معاويه » فرمان داد كه بر مكه مكرّمه هجوم برند ، شهرى كه خدا آنجا را بر واردين و ساكنانش ، و لو كافر باشند ، جاى امن قرار داده است ، و اهالى و پرندگان و حيوانات و گياهان آنها را در دين خود محترم داشته و تجاوز به آن را حرام كرده است .\r\nو اين همان شهرى است كه پيامبر خدا صلَّى اللَّه عليه و آله آنگاه كه آنجا را تسخير فرمود خون « ابو سفيان » و نظاير او را كه پرچمداران كفر و الحاد بودند ، محترم شمرد .\r\nو در روز فتح و ديگر ايام ، اين اصل را رعايت فرمود . و پيامبر صلَّى اللَّه عليه و آله مىفرمود :\r\n« اين شهرى است كه خداوند ، آنگاه كه آسمانها و زمين را آفريد ، اينجا را محترم شمرد . و تا روز قيامت اين شهر در حريم حرمت الهى است و پيش از من بر احدى كشتار در آنجا حلال نبوده ، و بر من نيز جز ساعتى در روز حلال نيست و اين به حكم خدا تا روز قيامت حرام است . حتى خارى از آن نبايد بريده شود و در آن شكار حرام است ، و آنچه بر روى زمين بيفتد ، جز در مواردى كه صاحبش را بشناسند ورد كنند ، نمىتوانند بردارند » ( 2 ) .\r\nو پيامبر صلَّى اللَّه عليه و آله فرموده است : « شهر مكه را خدا نه مردم ، حرام داشته است .\r\n\r\n","description":"","footnote":"\r\n( 1 ) مجمع الزوائد 5 : 211 .\r\n( 2 ) صحيح بخارى : باب لا يحل القتال بمكة 3 : 168 . صحيح مسلم 4 : 109 .\r\n","page_name":" 50 ","page_number":50},
  {"content":"\r\nكسى كه به خدا و روز قيامت ايمان دارد ، نمىتواند در آنجا خونى بريزد ، يا درختى ببرد و اگر كسى براى جنگ با پيامبر خدا اجازه خواست ، به او بگوئيد :\r\nكسى نمىتواند با پيامبر صلَّى اللَّه عليه و آله بجنگد و فقط خدا به پيامبرش صلَّى اللَّه عليه و آله اجازه داده و بر شما اجازه نداده است . و آن هم فقط يكساعت در روز ، اين اجازه را داده و حرمت مكهء امروز همان حرمت ديروز است . هر كه حاضر است ، اين امر را به غايبان برساند ( 1 ) » .\r\nو « پسر هند » امر كرد تا مدينهء رسول اللَّه صلَّى اللَّه عليه و آله را محاصره كردند ، و اهالى آنجا را بيم دادند و صدماتى بر آنها رساندند ، و دستور داد تا بگردند تا هر كس از شيعيان امير مؤمنان « على » عليه السّلام يافتند ، دستگير كنند ، در حالى كه حرمت مدينهء منوره در اسلام كاملا محرز است و پيامبر اكرم صلَّى اللَّه عليه و آله ضمن رواياتى فرموده‌اند :\r\n« مدينه حرمى است از » عائر « تا » فلان « هر كس در آن كار زشتى انجام دهد ، يا گناهكارى را در آن بپذيرد ، لعنت خدا و فرشتگان و همهء مردم بر او باد .\r\nديگر توبه و عبادت او پذيرفته نيست . حقوق مسلمانان همه برابر است ، و هر - گاه مسلمانى پيمان شكنى كند ، لعنت خدا و فرشتگان و همهء مردم بر او باد ، و توبه و عمل چنين كسى هرگز پذيرفته نمىشود ( 2 ) » .\r\n« كسى بر اهل مدينه كيد نمىكند و توطئه نمىچيند ، مگر آنكه همچون نمك در آب ، حل و مضمحل مىشود و از بين مىرود ( 3 ) » .\r\n« هر كس بخواهد بر اهل مدينه بدى برساند ، خداوند او را ، همچون سرب در آتش يا نمك در آب متلاشى مىكند ( 4 ) » .\r\n\r\n","description":"","footnote":"\r\n( 1 ) صحيح بخارى : باب لا يعضد شجر الحرم 3 : 167 .\r\n( 2 ) صحيح بخارى 3 : 179 . صحيح مسلم 4 : 114 ، 115 ، 116 . مسند احمد 1 : 81 ، 126 ، 151 و 2 : 450 سنن بيهقى 5 : 196 ، سنن ابى داود 1 : 318 .\r\n( 3 ) صحيح بخارى 3 : 181 .\r\n( 4 ) صحيح مسلم 4 : 113 .\r\n","page_name":" 51 ","page_number":51},
  {"content":"\r\n« خدايا ، ابراهيم ، مكه را حرم قرار داد و من نيز مدينه را همچون حرمت مكه و منى محترم و حرم شمرده‌ام . مباد كه در آن جا خونى ريخته يا سلاحى از براى جنگ به كار رود ، و نبايد درخت او بريده شود . مگر آنكه براى علوفه لازم باشد ( 1 ) » .\r\nو فرموده است : « هر كس دربارهء اين شهر ارادهء بدى كند ، خداوند او را همچون نمك در آب ذوب مىكند » ، و در عبارت سعد آمده است : « هر كس در بارهء مردم مدينه انديشهء بدى داشته باشد ، خداوند او را ذوب و نابود مىكند . . . ( 2 ) » .\r\n« مدينه از اينجا تا آنجا حرم است . نبايد درختى از آن بريده شود ، و در آن كار زشتى انجام گيرد ( زنا شود ) . هر كس در مدينه مرتكب اين اعمال شود خدا و فرشتگان و همهء مردم او را نفرين مىكنند ( 3 ) » .\r\n« هر ستمگرى كه فكر بدى دربارهء مدينه داشته باشد ، خداوند او را از بين مىبرد ، همچنانكه نمك در آب حل مىشود » . و در عبارت ديگر چنين آمده است : « هر كس براى اهل مدينه ارادهء سوئى داشته باشد . . . ( 4 ) » .\r\n« خدايا ، هر كس مردم مدينه را بترساند و ستم روا دارد ، او را بترسان و لعنت خدا و فرشتگان و مردم بر چنين كسى باد . ديگر توبه و بازگشت او پذيرفته نمىشود ( 5 ) » .\r\n« هر كس مردم مدينه را بترساند ، خداى در روز قيامت او را بيم مىدهد و هرگز عمل و توبه او قبول نيست ( 6 ) » .\r\n\r\n","description":"","footnote":"\r\n( 1 ) صحيح مسلم 4 : 117 ، سنن ابى داود 1 : 318 .\r\n( 2 ) صحيح مسلم 4 : 121 ، 122 .\r\n( 3 ) صحيح بخارى 3 : 178 ، سنن بيهقى 5 : 197 .\r\n( 4 ) وفاء الوفاء 1 : 31 .\r\n( 5 ) وفاء الوفاء 1 : 31 - بنقل از طبرانى در رجال صحيح .\r\n( 6 ) وفاء الوفاء 1 : 31 . فيض القدير 6 : 40 .\r\n","page_name":" 52 ","page_number":52},
  {"content":"\r\n« هر كس مردم مدينه را با ستم خود بترساند ، خداوند او را لعنت مىفرستد ( 1 ) » .\r\nو در عبارت ابن نجار چنين است : « هر كس مردم مدينه را از روى ظلم بترساند خداوند او را مشمول ترس مىكند ، و خدا و فرشتگان و مردم بر او لعنت كنند » .\r\n« هر كس مردم مدينه را بترساند ، دل مرا ترسانيده است » . احمد در « مسند » 3 : 354 ، اين روايت را بواسطهء « جابر بن عبد اللَّه » چنين نقل كرده :\r\n« يكى از فرمانروايان فتنه و فساد ، وارد مدينه شد ، و در آن هنگام ، نور چشم جابر زايل شده بود . به جابر گفتند : مىتوانى از اين حاكم دور بشوى . پس بيرون آمد و در ميان دو پسرش راه مىرفت . سنگى به پايش خورد و آن را خون آلود كرد ، و گفت : نابود و سرنگون باد كسى كه رسول اللَّه را ترسانيد . يكى از پسران وى يا هر دو آنها گفتند : اى پدر ، رسول اللَّه صلَّى اللَّه عليه و آله را چگونه مىترسانند ، با اينكه او وفات فرموده است ؟ گفت : از رسول اللَّه صلَّى اللَّه عليه و آله شنيدم كه فرمود : « هر كس بترساند . . . » تا آخر حديث .\r\nبه اعتقاد من ( امينى ) : اين اميرى كه در حديث اشاره شده ، همان « بسر بن ارطاة » است ، چنان كه « سمهودى » در « وفاء الوفاء » 1 : 31 روايت كرده و صحيح دانسته است .\r\nو بنا به نقل « طبرانى » در « الكبير » پيغمبر صلَّى اللَّه عليه و آله فرموده است : « هر كه مردم مدينه را اذيت كند ، خدا را ايذاء كرده و لعنت خدا و فرشتگان و همهء مردم بر او است ، و ديگر هيچ عبادت و توبه اى از او پذيرفته نيست » ( 2 ) .\r\nآرى ، « بسر » كه با فريب « معاويه » به اميرى رسيد خود نيز ، هيچ يك از اين جنايات را انكار نكرد ، بر محرّمات دست زد ، كشتارها كرد ، زنها را را اسير نمود ، اطفال را سربريد ، خانه‌ها را ويران ساخت ، عرض مردم را مورد\r\n\r\n","description":"","footnote":"\r\n( 1 ) وفاء الوفاء 1 : 31 - بنقل از نسائى .\r\n( 2 ) وفاء الوفاء 1 : 32 .\r\n","page_name":" 53 ","page_number":53},
  {"content":"\r\nشتم و تجاوز قرار داد ، حقوق رسول اللَّه صلَّى اللَّه عليه و آله و مجاوران حرم امن آن بزرگوار را لگدمال كرد ، و به مجاورانش توهين روا داشت ، مجاوران حرمى كه همچون حرم خدا محترم است ، در حالى كه خدا فرموده :\r\n* ( وَالَّذِينَ يُؤْذُونَ رَسُولَ الله لَهُمْ عَذابٌ أَلِيمٌ ) * : « آنان كه رسول اللَّه را برنجانند ، بر آنها كيفر دردناكى است ( 1 ) » .\r\n* ( إِنَّ الَّذِينَ يُؤْذُونَ الله وَرَسُولَه لَعَنَهُمُ الله فِي الدُّنْيا وَالآخِرَةِ ) * » : « آنان كه خدا و رسولش را مىآزارند ، خداوند در دنيا و آخرت بر ايشان لعنت مىكند ( 2 ) » .\r\nواى بر كسى كه جرأت را به جائى برساند كه او را به دشمنى با خدا و رسولش برانگيزد ، و بر عليه دين او قيام كند . چنان كه « يزيد » نيز پاى بجاى پاى پدرش گذاشت و در گناهان سنگين و هجوم به مردم مدينهء منورّه و مشرّفه از او گوى سبقت ربود . و برابر وصيت پدرش ، « مسلم بن عقبه » را مأمور كرد كه در جوار اين سرزمين مقدس به جنايت و خرابكارى بپردازد ( 3 ) .\r\nو « ابن ابى حيثمه » باسنادش از « جويريه دختر اسماء » نقل مىكند : از بزرگان و سالخوردگان مدينه كه با هم صحبت مىكردند ، شنيدم كه مىگفتند :\r\nوقتى معاويه به حال احتضار افتاد ، يزيد را خواست و به دو گفت : « هرگاه مردم مدينه ، بر تو بشورند ، مسلم بن عقبه را كه هوادارى او را من تصديق دارم ، بر آنجا بگمار » . هنگامى كه « يزيد » والى شد ، « عبد اللَّه بن حنظله » با گروهى به پيش او رفتند و او خيلى احترام كرد . لكن در برگشت ، مردم را بر عليه « يزيد » تحريض كرد ، و عيبهاى او را باز گفت ، و دعوت كرد كه « يزيد » را از مقامش\r\n\r\n","description":"","footnote":"\r\n( 1 ) سورهء توبه / 61 .\r\n( 2 ) سورهء احزاب / 57 .\r\n( 3 ) سمهودى در وفاء الوفاء : 1 / 91 .\r\n","page_name":" 54 ","page_number":54},
  {"content":"\r\nخلع كنند و مردم هم موافقت نمودند ، پس يزيد مسلم بن عقبه را با تجهيزات روانه كرد - الخ .\r\nو بلاذرى در « انساب الاشراف » 5 : 43 ، روايت فوق را مبسوطتر از « سمهودى » نقل كرده است .\r\n","description":"","footnote":"","page_name":" 55 ","page_number":55},
  {"content":"\r\n\r\nجنايات معاويه\r\n\r\n( نسبت به « حجر بن عدى » و ياران او )\r\n« معاويه » به سال 41 هجرت ، « مغيرة بن شعبه » را والى كوفه كرد ، و هنگامى كه فرمانروايى آنجا را به او مىداد ، چنين گفت :\r\n« هر كس پيش از اين حلم و بردبارى داشته ، امروز وقت آن است كه بخواهد و بفهمد ، و « متلمّس » ( 1 ) گويد :\r\n\r\nلذى الحلم قبل اليوم ما تقرع العصا\r\nو ما علَّم الانسان الا ليعلما\r\n\r\n( 2 )\r\nبنابر اعتماد و رضايت خاطرى كه بر بصيرت شما داريم ، و خداى حكيم بدون تعليم از راه برون در نهاد تو لباقتى سرشته ، امروز چند سفارشى در اختيار تو قرار مىدهم ، سفارشهايى كه كار بستن آنها سلطهء مرا استوار ، و كار رعيت مرا بسامان مىكند . من ترا بر برگزيدن خصلتى سفارش مىكنم كه به موجب آن ، هرگز از شتم و توهين « على » چشم نپوشى ، و بر « عثمان » شفقت و مهرورزى ، و بر او آمرزش بخواهى ، و بر ياران « على » عيبجويى و لعن كنى و سخن آنان را هرگز گوش نكنى ، پيروان « عثمان » را تشويق كنى و بر خود نزديك گردانى ، و به گزارشهاى آنان گوش فرا دارى . »\r\n« مغيره » اظهار داشت : « آزمودم آزموده شدم و پيش از تو بر ديگران خدمتگزارى\r\n\r\n","description":"","footnote":"\r\n( 1 ) نام شاعرى عرب است .\r\n( 2 ) هرگاه شخص حليم پيش ازين بخواهد مىفهمد و آدمى فرا نمىآموزد جز آنچه را كه خود فرا گرفته باشد .\r\n","page_name":" 56 ","page_number":56},
  {"content":"\r\nكرده‌ام ، مرا ترفيع مقام يا فرود آمدن از مسند ، اثر نكرده . تو نيز مرا خواهى آزمود و سرانجام ستايش يا نكوهش خواهى كرد » .\r\n« معاويه » گفت : انشاء اللَّه خواهم ستود .\r\nاز آن پس ، « مغيره » هفت سال و چند ماه بر كوفه فرمانروائى كرد . او سيرت نيكو داشت و سخت دلباختهء عافيت و سلامت بود ، لكن شتم و عيبجوئى از « على » را هرگز ترك نمىكرد ، و پيوسته بر قاتلان « عثمان » نفرين مىكرد ، و بر « عثمان » رحمت و دعا مىفرستاد و ياران او را مىستود .\r\n« حجر بن عدى » ، چون اين رفتار را ديد ، گفت : « بلكه شما خدا را نكوهش مىكنيد و لعن مىفرستيد ، چرا كه خداى عزوجل فرموده است : « كونوا قوامين بالقسط شهداء للَّه » ( همگى بر پا دارندگان عدل و گواهان خدا باشيد ، و براى خدا شهادت دهيد ) ، و بنابراين من گواهى مىدهم كه كسانى كه شما مىنكوهيد و عيبجويى مىكنيد ، شايستهء فضيلت و ستايشاند ، و كسانى را هم كه مىستائيد و مدح مىكنيد حقا كه شايستهء نكوهش هستند » .\r\n« مغيره » در پاسخ گفت : « اى حجر ! واى بر تو . از امير بترس . از خشم و شكوه او بيم داشته باش ، چرا كه خشم سلطان ، اى بسا امثال تو را هلاك كرده است » .\r\nآنگاه از او جدا مىشد و چشم پوشى مىكرد . و كار بدين منوال بود كه در پايان امارتش ، روزى « مغيره » برپا خاست و در باب على و عثمان اظهارات پيشين خود را تكرار كرد و گفت :\r\n« خدايا ! بر عثمان بن عفان رحم كن ، و از گناهانش در گذر و بهترين پاداش را به او بده چرا كه او به كتاب تو عمل ، و از سنت پيامبرت صلَّى اللَّه عليه و آله پيروى كرد ، و همهء ما را يك سخن و متحد ساخت . خون ماها را حفظ كرد ، لكن خود مظلوم\r\n","description":"","footnote":"","page_name":" 57 ","page_number":57},
  {"content":"\r\nكشته شد . ( 1 ) خدايا ياران و هواداران و دوستان و پيروان او را به خاطر خون او رحم كن و رحمت فرست ! « و به » على بن ابيطالب « كه رسيد ، او و پيروانش را نفرين كرد .\r\nآنگاه بر « حجر » حمله كرد بطورى كه او چنان فريادى كشيد كه همهء كسانى كه در مسجد و بيرون مسجد بودند ، صدايش را شنيدند . « حجر » گفت :\r\n« نمىدانى چه كسى را مورد حمله قرار داده اى ، اى انسان ! دستور بده كه ارزاق و حقوق ماها را كه توقيف كرده اى ، بدهند ، كه اينها حق تو نيست و حاكمى كه پيش از تو بود ، در اين حقوق طمع نمىكرد تو بر نفرين أمير المؤمنين عليه السّلام حريص گشته اى ، و از مجرمان حمايت مىكنى » .\r\nپس آنگاه بيش از دو ثلث مردم با او برپا خاستند و همگى اظهار داشتند :\r\n« به خدا سوگند ، » حجر « راست مىگويد و بر حق است . تو دستور بده كه ارزاق و حقوق ما را بدهند ، و گرنه اين سخنان كه مىگويى سودى بر حال ما ندارد و چندان از اين سخنان گفتند كه » مغيره « پايين آمد و وارد قصر شد .\r\nپيروانش اجازه خواستند كه او را ببينند و او اجازه داد . آنها گفتند :\r\n« چرا اجازه مىدهى كه اين مرد اين اظهارات را بكند و در سلطنت و فرمانروايى خود ، جرأت را بدين پايه برساند كه بر حكومت تو اهانت كند ، » و أمير المؤمنين معاويه « را بر عليه تو به خشم آورد » .\r\n« عبد اللَّه بن أبى عقيل ثقفى » بيش از همه دربارهء « حجر » ، با أمير به درشتى سخن مىگفت ، و او را بزرگ مىداشت .\r\n« مغيره » در پاسخ آنها گفت : « من او را براى آن كشتم كه پس از من اميرى كه خواهد آمد ، همين عملى را كه من كردم ، دربارهء من انجام خواهد\r\n\r\n","description":"","footnote":"\r\n( 1 ) همهء اينها ، مخالف آن چيزى است كه از سيرهء عثمان به ثبوت رسيده چنان كه در جلد هشتم و نهم فصلى از آن را آورده‌ايم .\r\n","page_name":" 58 ","page_number":58},
  {"content":"\r\nداد ، و اول بار دشمن را مىگيرد و او را مىكشد . اما اجل من نزديك است ، و دوران فرمانروائى من به سر آمده و دوست ندارم شروع به كشتن برگزيدگان اين شهر بكنم ، ديگران به امن و آسايش برسند ، اما من بدبخت شوم ، معاويه در دنيا به عزت برسد و مغيره در آخرت نگونبخت گردد . »\r\nپس از آن « مغيره » به سال 51 هلاك شد . مردم كوفه و بصره پيرامون زياد جمع شدند . « زياد » آمد و وارد قصر كوفه شد . فرستاد و « حجر » را خبر داد .\r\nاو آمد - و پيش از آن با او دوست بود - به او گفت :\r\n« من از رفتارى كه با مغيره كردى آگاهم و او كار تو را تحمل مىكرد ، اما من به خدا كه مثل چنان رفتارى را از تو تحمل نخواهم كرد . مىدانى در گذشته در چه پايه » على « را دوست داشتم ، و خدا آن دوستى را از دل من خالى كرد ، و به كينه و دشمنى مبدل گردانيد . و نيز مىدانى كه چقدر » معاويه « را دشمن داشتم ، لكن خداوند آن دشمنى را از دل من زدود و تبديل به مهر و مودّت او كرد . من برادر متعهد تو هستم . هرگاه آمدى ديدى كه من بين مردم نشسته‌ام ، در كنار من بنشين . و هرگاه ديدى كه ننشسته‌ام ، تو بنشين تا من بيايم ، من هر روز از تو دو چيز مىخواهم : يكى به هنگام صبح و ديگرى به هنگام شب . هرگاه استقامت داشته باشى ، دين و دنيايت سالم مىماند ، اما هرگاه به راست و چپ انحراف پيدا كنى ، خود را هلاك كرده اى و خونت در نزد من ريخته خواهد شد .\r\nمن قصاص قبل از جنايت نمىكنم و بدون دليل از كسى مؤاخذة نمىنمايم .\r\nخدايا شاهد باش . »\r\n« حجر » گفت : « امير ، جز آن چيزى كه مىخواهد ، از من نخواهد ديد .\r\nاو به من خبر خواهى كرد ، و نصيحت او را مىپذيرم . سپس از نزد او بيرون آمد » .\r\nهنگامى كه « زياد » به حكومت رسيد ، مردم كوفه را دعوت كرد . مسجد و صحن و اطراف كاخ ، همه پر از جمعيت شد . مراد او اين بود كه رسالت خود را در\r\n","description":"","footnote":"","page_name":" 59 ","page_number":59},
  {"content":"\r\nرو گردانى و تبرّى از على عليه السّلام به مردم برساند . آنگاه برخاست و خطبه اى خواند و بر « عثمان » رحمت فرستاد ، و بر يارانش درود نثار كرد ، و بر قاتلانش نفرين كرد .\r\nپس از او « حجر » برخاست و همانسان كه با « مغيره » سخن گفته بود ، آغاز سخن كرد .\r\n« زياد » شش ماه در كوفه و شش ماه در بصره اقامت مىكرد . سپس به بصره بازگشت و « عمرو بن حريث » را جانشين خود در كوفه معرفى كرد . زمانى به او خبر دادند كه « حجر » ، شيعيان على عليه السّلام را به دور خود جمع كرده ، و آنها لعن بر « معاويه » را آشكارا بر زبان مىآورند ، و از او بيزارى مىجويند ، و از « عمرو بن حريث » روى گردانده‌اند . پس وارد كوفه شد و به قصر آمد ، آنگاه از آنجا بيرون شد و بالاى منبر رفت و قباى حرير و جامهء خزكبود بر تن كرده بود ، در حالى كه « حجر » هم پيشاپيش او در مسجد نشسته بود ، و بيشتر اصحابش پيرامون او را گرفته بودند .\r\nپس شروع كرد به خطبه خواندن و مردم را بيم داد و چنين گفت :\r\nاما بعد ، و سرانجام ستم و گمراهى بسى وخيم است . اين مردم نزديك شدند آنگاه تكبّر كردند و غرور دامنگيرشان شد . مرا امين شناختند ، لكن به خداوند جرأت و جسارت كردند . هرگاه با درمانى كه من مىكنم ، شما بهبود پيدا نكنيد و به استقامت نيائيد ، من ديگر هيچ هستم ، هرگاه « حجر » را از كوفه برندارم ، و او را عبرت ديگران قرار ندهم . واى بر تو اى حجر ! عشا با پاى خود به دامن گرگ آمده است ( سرحان مردى بود كه به گرگ برخورد و گرگ او را دريد و خورد ) .\r\nآنگاه به « شداد بن هيثم هلالى » ، فرماندهء پليس ، دستور داد كه « حجر » را بياورند . او آمد ، و ياران « حجر » گفتند : او نمىآيد و ما از شما بيزاريم ، و به نمايندهء لشگر توهين كردند و لعنت فرستادند . اين امر را به « زياد » خبر دادند .\r\n« زياد » گفت : « اى مردم كوفه ! آيا با يك دست اختلاف مىاندازيد ، و با دست ديگر آشتى مىكنيد ! بدنهايتان در اختيار من است ، لكن دلباختهء اين ديوانهء\r\n","description":"","footnote":"","page_name":" 60 ","page_number":60},
  {"content":"\r\nاحمق هستيد ؟ ( 1 ) » .\r\nدر عبارت « الكامل » آمده است كه گفت : « بدنهايتان با من و دلهايتان با حجر احمق است . به خدا سوگند ، بايد ثابت كنيد كه از هوادارى ايشان مبرّا هستيد ، و گرنه گروهى را بر شما برمىگمارم كه كجىها و انحرافات شما را اصلاح مىكند » . گفتند : « معاذ اللَّه ، كه ما جز اطاعت و خشنودى تو انديشه اى داشته باشيم » . آنگاه گفت : « پس هر كدام شما برخيزد و هر كس از طايفه و اطرافيانش را كه با حجر همراه است ، به اينجا دعوت كند » . گروه زيادى از « حجر » برگشتند . « زياد » به رئيس شرطه اش گفت : « برو و حجر را بياور .\r\nهرگاه نيامد ، با او و همراهانش بجنگ و بر آنها شمشير بكش تا اينكه او را پيش من بياورى » .\r\nفرماندهء لشكر آمد و او را فرا خواند . يارانش نپذيرفتند . آنگاه به آنها حمله كرد . در آن حال ، « ابو عمر طهء كندى » به حجر گفت : جز من كسى كه شمشير داشته باشد ، نيست كه از تو دفاع كند . چه بايد كرد ؟ برخيز و به قبيلهء خودت ملحق شو ، تا آنها ترا نگهبانى كنند . سپس برخاست در حالى كه « زياد » هم تماشا مىكرد و بر فراز منبر نشسته بود . ياران « زياد » آنها را محاصره كردند .\r\nمردى به نام « بكر بن عبيد » با عمودى بر سر « عمرو بن حمق » - از ياران حجر - زد و او افتاد و دو نفر مرد از طايفهء « ازد » حمله كردند و او را به خانهء مردى آوردند ، بنام « عبيد اللَّه بن موعد ازدى » . يكى از شرطه‌ها دست « عائذ بن حملهء تميمى » را با شمشير بريد ، و دندانهايش را شكست و عمودى از يكى از شرطه‌ها گرفت و با او جنگيد ، و از « حجر » و اصحاب او حمايت كرد ، تا اينكه از ابواب « كنده » خارج شدند .\r\n« حجر » به همراهى « ابو عمر طه » به سوى « دار حجر » بيرون رفت . گروهى\r\n\r\n","description":"","footnote":"\r\n( 1 ) در عبارت طبرى : الهجهاجة الاحمق المذبوب .\r\n","page_name":" 61 ","page_number":61},
  {"content":"\r\nكثير دور آنها را گرفتند ، اما از « كنده » چندان جمع نشدند . « زياد » كه بر بالاى منبر بود ، « مذحّج » و « همدان » را به « جبّانهء كنده » روانه كرد و فرمان داد كه حجر را دستگير كرده ، بياورند و ديگر كسان را از مردم « يمن » فرستاد تا او را دستگير كنند و بياورند ، و چون اينها آمدند ، « مذحج » و « همدان » هم وارد « كنده » شدند و هر كه را يافتند دستگير كردند ، چندانكه « زياد » آنها را ستود .\r\nهنگامى كه « حجر » ، كمى طرفداران خود را ديد ، دستور داد از جنگ دست بر دارند و گفت : « شما در برابر كسى هستيد كه اين همه دشمنان بر شما فراهم كرده و تاخته است و من نمىخواهم كه شما كشته شويد » . آنها بيرون آمدند ، « مذحّج » و « همدان » كه آنها را ديدند ، با آنها جنگيدند . « قيس بن يزيد » را اسير كردند و بقيه نجات يافتند . « حجر » از راهى به سوى قبيلهء « بنى حوت » آمد و وارد خانهء شخصى به نام « سليم بن يزيد » شد . مردى به نام « طلب » از اين امر مطلع شد . آمد كه او را دستگير كند . « سليم » شمشير كشيد تا با او بجنگد .\r\nدخترانش گريه كردند . « حجر » گفت : چرا دخترانت را مىترسانى ؟ او پاسخ داد :\r\n« تا من زنده‌ام ، اجازه نمىدهم كه از خانهء من اسير بگيرند يا كسى را بكشند » .\r\nآنگاه « حجر » از روزنه اى كه آن خانه داشت ، بيرون آمد و روانهء « نخع » شد و وارد خانهء « عبد اللَّه بن حرث » برادر « اشتر نخعى » گشت . وى ، از او پذيرائى شايانى كرد و نسبت به او اظهار خوشوقتى نمود . در اين حال بود كه اطلاع دادند كه شرطه در « نخع » به دنبال تست ، و علت آن اين بود كه يك دختر سياه با آنها روبرو شده بود . پرسيده بود : دنبال چه كسى مىگرديد ؟ اظهار داشته بودند :\r\n« حجر بن عدى » . دختر گفته بود : او در « نخع » است . پس از آن « حجر » از نزد او بيرون آمد و روانهء « ازد » شد ، و نزد « ربيعة بن ناجد » نخعى شد .\r\nوقتى از كاوش او عاجز شدند ، « زياد » ، « محمّد بن اشعث » را فرا خواند :\r\n","description":"","footnote":"","page_name":" 62 ","page_number":62},
  {"content":"\r\n« به خدا سوگند يا بايد او را دستگير كرده و پيش من آورى و يا همهء درختان خرمايت را قطع ، و خانه ات را بر سرت ويران مىكنم و از دست من امان نمىيابى پاره پاره ات مىكنم » . وى از « زياد » مهلت خواست و او نيز سه روز مهلت داد .\r\n« قيس بن يزيد » را اسير آوردند . « زياد » به دو گفت : « بر تو بيمى نيست .\r\nنظر تو را دربارهء عثمان مىدانم ، و از امتحانى كه با معاويه در جنگ صفين داده اى آگاهم ، و فقط به خاطر حميّتى كه داشتى ، با حجر نبرد كردى ، پس ترا بخشيدم لكن از تو مىخواهم برادرت عمير را به من تسليم كنى » .\r\nو بدين ترتيب مال و جان او را در امان خويش گرفت و امان داد . او نيز برادر را كه زخمى وزير بندهاى آهنين در زحمت بود ، آورد و او دستور داد مردها او را بلند كنند و بعد بر زمين بيندازند ، و اين كار را چند بار تكرار كردند . آنگاه « قيس بن يزيد » به « زياد » گفت : آيا ديگر به او امان نمىدهى ؟ گفت : « آرى امان دادم و خونش ريخته نمىشود » آنگاه ضامن شد و آزاد گرديد .\r\n« حجر بن عدى » يك شبانه روز در خانهء « ربيعه » ماند و كسى را نزد « محمّد بن اشعث » فرستاد ، كه از « زياد » براى او امانى بگيرد تا او را به « معاويه برساند . » محمّد « ، گروهى را كه » جرير بن عبد اللَّه « و » حجر بن يزيد « و » عبد اللَّه بن حارث « در بين آنها بودند ، جمع كرد و آن گروه به حضور » زياد « رفتند ، و براى » حجر « امان گرفتند ، تا او را به معاويه برسانند . » زياد « به آنها پاسخ مثبت داد . در نتيجه آنان نزد » حجر « فرستادند ، و حجر نزد » زياد « رفت . وقتى » زياد « او را ديد گفت : درود بر تو اى » ابو عبد الرحمن « ، جنگى است در ميان جنگ ، و جنگى است در حالى كه مردم با آرامشاند . به كارى اقدام مىكنند كه ضرر آن بر خودشان عايد مىشود ( 1 ) .\r\n\r\n","description":"","footnote":"\r\n( 1 ) اين عبارت ترجمه مثلى است در عرب كه گويند : على اهلها تجنى براقش . رك :\r\nمنتهى الارب ج 1 .\r\n","page_name":" 63 ","page_number":63},
  {"content":"\r\nحجر گفت : من از طاعت خود منصرف نشده‌ام و از مردم جدا نگشته‌ام و بر بيعت خود پايدارم . پس گفت : هيهات هيهات اى حجر ، آيا با يك دست اختلاف مىاندازى ، و با دست ديگر آشتى مىكنى ، و مىخواهى آنجا كه خدا به ما توانائى داده ، از تو راضى شويم ؟ نه به خدا سوگند ! من بر بريدن رگ گردن تو شيفته‌ام .\r\nحجر گفت : آيا به من امان مىدهى تا معاويه بيايد و عقيدهء او دربارهء من روشن شود ؟ گفت : بلى ، او را به زندان ببريد . وقتى كه او را بردند ، گفت : اگر اين امان را نمىدادم ، بدون زدن گردن از اينجا حركت نمىكرد . او را در يك بامداد سرد ، در حالى كه كلاهى بر سر داشت ، از آنجا اخراج كردند و ده شب زندانى شد . و زياد هوايى جز بر باد دادن سر اصحاب حجر در سر نداشت .\r\n\r\nعمرو بن حمق\r\n« عمرو بن حمق » و « رفاعة بن شدّاد » ، خارج شدند تا به « مدائن » رسيدند و از آنجا به « موصل » آمدند و در كوهى كمين كردند . خبر آمدنشان كه بر « عبيد اللَّه بن ابى بلتعه » عامل آن روستا رسيد ، با لشكر خود به طرف آنها حركت كرد ، و اينها هم به مقابله برخاستند . « عمرو » گرفتار بيمارى استسقاى معده بود ، ولى « رفاعه » كه جوانى قوى بنيه بود ، با اسب چابكى كه داشت به لشكريان او حمله كرد و به « عمرو » گفت : از تو هم دفاع مىكنم . گفت : جنگيدن تو سودى بر من ندارد ، خودت را نجات بده . سپس حمله كرد ، تا آنجا كه لشگر او دور شدند و با اسب خود را از مهلكه نجات داد ، لشكريان او را تعقيب كردند و او تيراندازى مىكرد ، و هر پهلوانى كه به او نزديك مىشد ، تير مىخورد يا زخمى مىشد ، تا سرانجام بازگشتند و از تعقيب او منصرف شدند . اما « عمرو بن حمق » را دستگير كرده و پرسيدند : تو كيستى ؟ گفت : « كسى هستم كه هرگاه او را رها كنيد ، بر شما تسليم و مطيع خواهد شد ، و هرگاه بكشيد ، زيان خواهيد ديد » . هر چه پرسيدند ، از معرفى خوددارى كرد . پس « ابن ابى بلتعه » ، او را نزد عامل موصل\r\n","description":"","footnote":"","page_name":" 64 ","page_number":64},
  {"content":"\r\nكه « عبد الرحمن بن عبد اللَّه بن عثمان ثقفى » بود ، فرستاد . وقتى كه او « عمرو » را ديد ، شناخت ، و آوردن او را به « معاويه » اطلاع داد . « معاويه » نوشت : « او با پيكانهايى كه همراه داشت ، نه نيزه بر بدن عثمان زده است ، و ما نمىخواهيم كه بر او بيش از آن بزنيم . شما هم بر او ، نه پيكان بزنيد ، آنگونه كه بر عثمان زده بود » . پس او را آوردند و نه نيزه بر او زدند ، و در همان نيزهء اول يا دومى كشته شد ، و سر او را براى « معاويه » آوردند ، و اين اولين سر بود كه در اسلام حمل كرده‌اند .\r\n« امينى » مىگويد : « عمرو بن حمق » ، اين صحابى بزرگوار ، همان كسى است كه عمرى را در عبادت خدا گذرانده ، و تن خود را در اين راه فرسوده بود ( 1 ) ، و در ميان اصحاب مشهور به عدالت بود ، و اقوال و اعمالش حجت است و هرگز عدالت اين اصحاب ، قابل اشتباه با جنايت گروهى معلوم الحال و ديوانه نيست .\r\nديوانگانى همچون « مغيرة بن شعبه » ، « حكم بن ابى العاص » ، « وليد بن عقبه » ، « عبد اللَّه بن ابى سرح » ، « زياد بن ابيه » و ديگر جوانان قريش كه چه رسوايىها بار آوردند .\r\nچقدر تفاوت است بين اين عناصر ، با چهره هايى چونان « عمرو بن حمق » « حجر بن عدى » و « عدى بن حاتم » ، « زيد » و « صعصعه » پسران « صوحان » ، و فرزندان اين چهره‌ها كه در راه عبادت خدا جانبازى كرده‌اند ، و با شرع الهى خو گرفته‌اند .\r\nمن نمىدانم چه چيز موجب مىشد كه بر « عمرو بن حمق » دشنام دهند و او را بكشند ، و چه چيز موجب شد كه اين همه نيزه بر بدن او وارد كنند و حال آنكه در اولى يا دومى كشته شده بود . واقعهء « عثمان » ، چيزى بود كه همهء صحابه\r\n\r\n","description":"","footnote":"\r\n( 1 ) امام بزرگوار « حسين » عليه السلام در نامه اى كه به « معاويه » نوشته ، اين گونه نوشته است .\r\n","page_name":" 65 ","page_number":65},
  {"content":"\r\nدر آن شركت داشتند و همگى جمعا سبب يا مباشر آن بودند ، چنان كه در الغدير ( متن عربى ) ، جزء 9 ص 69 - 169 ياد شده است . پس چرا قصاص « عثمان » را از آنهمه مردم نمىگيرند ، و فقط قصاص اختصاص به كسانى پيدا مىكند كه دوستاران « على » عليه السّلام و خدا و رسولش صلَّى اللَّه عليه و آله بودند . چرا معاويه تجهيزات ارتشى و مأموران خود را به سر وقت « طلحه » و « زبير » كه سختترين دشمنان « عثمان » ، و تندروان راه كشتن « عثمان » بودند ، نفرستاد و چه كسى جز خود « معاويه » در يارى و تقويت « عثمان » درنگ كرد ، و چندان كار كمك رسانى را به او به عقب انداخت تا كشته شد ؟ ( 1 ) .\r\nچرا اين مرد ، اهالى مدينه را به اتهام اينكه بر « عثمان » كمك و يارى و از او پشتيبانى نكردند ، اين همه تهديد كرد ، و آنها را از هم پراكنده نمود ؟ در حالى كه بايد سهل انگارى و مسامحهء خودش را محكوم مىكرد .\r\nآرى ، همهء اين جنايات بايد فقط بر مواليان و دوستان « على » - كه درود خدا بر او باد - وارد شود . اين همه جنايات از دشمنان « على » عليه السّلام بر طرف مىشود و از نظر « فرزند جگرخواره » بدور مىماند .\r\nآيا « معاويه » مىتواند ثابت كند كه « عثمان » با نيزه‌هاى « عمرو » كشته شد ؟ در حالى كه همهء مورخان بنص صريح ، « كنانة بن بشر تجيبى » را در اين مورد معرفى مىكنند . چنان كه در شعر « وليد بن عقبه » هم آمده است :\r\n« آگاه شويد كه مهمترين مردم ، پس از سه تن كسى است كه به دست » تجيبى « كه از مصر آمده بود كشته شد » ( 2 ) .\r\nو او يا ديگرى گفته است :\r\n« برادر تجيب ، عمودى بر سر او فرود آورد ، كه سر و پيشانى او را\r\n\r\n","description":"","footnote":"\r\n( 1 ) رجوع شود به جلد نهم ص 150 - 153 .\r\n( 2 )\r\n\r\nالا ان خير الناس بعد ثلاثة\r\nقتيل التجيبى الذى جاء من مصر\r\n\r\n","page_name":" 66 ","page_number":66},
  {"content":"\r\nشكافت » ( 1 ) .\r\nو « حاكم » در « مستدرك » 3 : 106 از « كنانهء عدوى » نقل مىكند كه گفته است : « من از كسانى بودم كه عثمان را محاصره كرده بودند . مىگويد :\r\nپرسيدم آيا « محمّد بن ابى بكر » او را كشته است ؟ گفت : نه بلكه « جبلة بن ايهم » مردى از مصر او را به قتل رساند . گفت : و گفته‌اند كه « كبيرهء سكونى » او را كشته بود و در همان لحظه هم به قتل رسيده بود . و نيز گفته‌اند : « كنانة بن بشر تجيبى » او را كشته است ، و شايد همگى در قتل او شركت داشتند و « وليد بن عقبه » گويد :\r\n\r\nألا إنّ خير الناس بعد نبيهم\r\nقتيل التجيبى الذى جاء من مصر\r\n\r\nآگاه شويد كه بهترين مردم پس از پيامبرشان كسى است كه بدست تبحى مصرى به قتل رسيد » .\r\nدر استيعاب 2 : 477 ، 478 آمده است : « اول كسى كه وارد خانهء او شد ، « محمّد بن ابى بكر » بود كه ريش او را گرفت . او گفت : رها كن اى برادرزادهء من ! به خدا سوگند كه پدرت به اين ريش احترام مىگذاشت . او هم شرم كرد و بيرون آمد . آنگاه « رومان بن سرحان » و مردى كوتاه قد كه از پيروان « ذى اصبح » ( لقب پادشاه يمن ) بود وارد شد و خنجرى بدست داشت و او نيز به استقبال آمد . پرسيد : چه دينى دارى اى « نعثل » ؟ گفت : من نعثل نيستم ، بلكه « عثمان پسر عفان » هستم . و من بر ملت « ابراهيم » عليه السّلام و با دينى خالص و مسلمان هستم و از مشركان نمىباشم . گفت : دروغ ميگوئى . آنگاه بر گيجگاه راست او زد و او را كشت و به زمين افتاد » .\r\nصاحب « استيعاب » گفته است : « در مورد مباشر قتل عثمان اختلاف است .\r\n\r\n","description":"","footnote":"\r\n( 1 )\r\n\r\nعلاه بالعمود أخو تجيب\r\nفأوهى الرأس منه و الجبينا\r\n\r\nرجوع شود به الانساب بلاذرى 5 : 98 ، تاريخ طبرى 5 : 132 .\r\n","page_name":" 67 ","page_number":67},
  {"content":"\r\nگفته‌اند « محمّد بن ابى بكر » با پيكان او را زده است ، و نقل كرده‌اند « محمّد بن ابى بكر » او را محبوس كرده و ديگرى او را كشته است و كسى كه او را كشته « سودان بن حمران » بوده و گفته‌اند بلكه « رومان يمامى » او را بقتل رساند . و نيز گفته شده كه اين « رومان » مردى از قبيلهء « بنى اسد بن خزيمه » است . نقل كرده‌اند كه « محمّد بن ابى بكر » ريش او را گرفته و كشيده و گفته است « معاويه » و « ابن ابى سرح » ترا نجات ندادند و « ابن عامر » از تو پاسدارى نكرد و او در جواب گفت : اى برادرزاده ، ريشم را رها كن ، به خدا اين ريشى است كه پدرت آن را گرامى مىداشت و پدرت راضى نيست كه تو با من اين چنين رفتار بكنى . مىگويند كه در اين موقع او هم ترك كرد و رفت . برخى هم روايت مىكنند در آن حال بر يكى از كسانى كه همراه او بودند ، اشاره كرد و يكى از آنها تيرى انداخت تا او را كشتند و خدا داناتر است » .\r\nصاحب « استيعاب » و همچنين روايت مستدرك را با اين عبارت آورده است :\r\n« محمّد بن طلحه گفت كه به « كنانه » گفتم : آيا « محمّد بن ابى بكر » دستش را به خون « عثمان » آلود ؟ گفت معاذ اللَّه . داخل كه شد ، « عثمان » به او گفت : اى برادر زاده مگر تو رفيق من نبوده اى ؟ و با او سخنى گفت كه خارج شد و در خون او دخالتى نكرد . مىگويد : به كنانه گفتم : پس چه كسى او را كشت ؟ گفت : مردى از اهالى مصر بنام « جبلة بن ايهم » او را كشت . آنگاه سه بار در مدينه طواف كرد و گفت من قاتل « نعثل هستم » .\r\nو « محب طبرى » در « رياض النضرة » 2 : 130 روايت « ابو عمر » را در « استيعاب » كه بر طبق آن « محمّد بن ابى بكر » از كشتن « عثمان » شرم كرده و از خانهء او بيرون آمده و آنگاه آمدن « رومان بن سرحان » و كشتن « عثمان » را ياد آور شده و گفته است : مىگويند « جبلة بن ايهم » او را كشته و برخى مىگويند « اسود تجيبى » او را كشته و بنا بر نقل ديگر « يسار بن غلياض » او را به قتل رسانده است .\r\n","description":"","footnote":"","page_name":" 68 ","page_number":68},
  {"content":"\r\nو « ابن عساكر » از گفتار « ابن كثير » در « تاريخ » خودش نقل كرده 7 : 175 كه مردى از « كنده مصر » ملقب به « حمار » كه كنيه اش « ابو رومان » بوده آمده و با يك حربه او را زد ، در حالى كه شمشير خود را از نيام كشيده و بدست گرفته بود . « قتاده » مىگويد : نام اين مرد ، « رومان » بود و ديگرى گويد رنگ صورتش سرخ و سفيد بود . و گفته‌اند نامش « سودان بن رومان مرادى » بود و از « ابن عمر » نقل شده كه گفته است : نام قاتل عثمان ، « اسود بن حمران » است .\r\nو « ابن كثير » در « تاريخ » خود 7 : 198 مىنويسد : « اما اينكه بعضى از مردم مىگويند كه يكى از صحابه او را تسليم كرده و راضى به كشتن شد ، درست نيست ( 1 ) ، بلكه همه اين كار را ناپسند دانسته و از اين عمل بيزارى جسته و مرتكب اين عمل را نفرين كرده‌اند . اما برخى بودند كه اين كار را مىپسنديدند ، همچون « عمار بن ياسر » ، « محمّد بن ابى بكر » ، عمرو بن حمق « و ديگران » .\r\nاكنون بايد ديد « پسر هند » چه بهانه اى داشت كه پس از يك نيزه كه « عمرو بن حمق » را هلاك كرد ، امر كرد نه نيزه تمام بر او بزنند ؟ و آيا در شريعت تعبّدى است كه اجازه دهد كه با قصاص شونده برابر قصاص شده رفتار كنيد يا فقط مراد از قصاص كه همان اعدام باشد ، اگر حاصل شد كفايت مىكند ؟ شايد در نزد « فقيه بنى اميه » ، اين جنايات تجويز شده ، كه ما از آن آگاهى نداريم ، و بر آن جنايات اضافه كنيد گرداندن سر او را از شهرى به شهرى ، و او ، اولين سرى است كه در اسلام او را گردانده‌اند ( 2 ) .\r\nنسّابه « ابو جعفر محمّد بن حبيب » در كتاب « المحبّر » ص 490 مىنويسد :\r\n\r\n","description":"","footnote":"\r\n( 1 ) رجوع شود به جلد 9 ، تا درست از نادرست معلوم ، و به روشنى به حقيقت قضيه ، وقوف حاصل شود .\r\n( 2 ) « معارف » ابن قتيبه 127 . « استيعاب » 2 : 404 . « اصابه » 2 : 533 كه گفته « ابن حبان » با سندى خوب ذكر شده - « تاريخ » ابن كثير 8 : 48 .\r\n","page_name":" 69 ","page_number":69},
  {"content":"\r\n« معاويه ، دستور داد سر بريدهء عمرو بن حمق خزاعى را كه مردى شيعى بود ، بالاى نيزه در بازارها بگردانند ، و عبد الرحمن ابن ام الحكم آن را در جزيره گرفته بود . ابن كثير گويد : در شام و ديگر شهرها هم سر او را گرداندند و اين اولين سر بود كه آن را گردانده‌اند . آنگاه معاويه سر او را به زنش آمنه دختر شريد فرستاد - در حالى كه او در زندان معاويه بود - و سر را در دامن او انداخت . او دستش را در پيشانى آن بگذاشت و دهانش را بوسيد و گفت : مدتها او را از من جدا كرديد آنگاه كشتهء او را به من پس داديد ، پس درود بر اين هديه اى باد كه نه دشمنى مىورزيد و نه كسى او را دشمن مىداشت » .\r\nآرى ، اينها و امثال اينها ، جناياتى است كه نمونه‌هاى آن در فقه اين « پسر جگر خواره » جايز شمرده مىشود . و اين جنايتى است كه نخست بار بر عموى گرامى پيامبر بزرگ يعنى « حمزهء سيد الشهدا » وارد آمد و اين عمل پدر را پسرش « يزيد بن معاويه » نيز درباره پيشواى جوانان بهشت « حسين صلوات اللَّه عليه » روا داشت . او و ياران بزرگوارش را با شنيعترين وضعى كشت و سرهاى گرامى آن بزرگواران را بر بالاى نيزه‌ها در شهرها بگردانيد و بدينسان نفرين و پستىئى از خود در صفحهء روزگار بجاگذاشت كه با گذشت روزگاران هرگز شسته نمىشود . و ننگى ببار آورد كه هميشه بر سر زبانها است .\r\nبا اينكه هرگاه در آنجا قصاصى مىخواست صورت بگيرد ، اولياى دم يعنى فرزندان « عثمان » بايد قصاص مىكردند و هرگاه ولىّ دم از گرفتن خونش عاجز بود ، وظيفهء خليفهء وقت بود كه از مؤمنان بر جانهايشان بيش از خودشان ولايت دارد .\r\nخليفه در آن روز و پيش از آن هم ، مولينا « امير المؤمنين على سلام اللَّه عليه » بود اين كار در قلمرو او بود ، « عمرو بن حمق » در اختيار او بود ، وضع او را كاملا مىدانست ، مراتب اخلاصش را مىديد ، هرگاه قصاصى لازم بود آن حضرت اجرا مىكرد ، در راه خدا از ملامت ملامتگران نمىهراسيد ، و در برابر عدل او دور\r\n","description":"","footnote":"","page_name":" 70 ","page_number":70},
  {"content":"\r\nو نزديك برابر بودند ، در آن روز دست « على عليه السّلام » باز بود و « عمرو » مانند سايه كه از صاحب سايه پيروى مىكند در برابر « على عليه السّلام » فرمانبردار بود .\r\nو « معاويه » در آن روز يكى از افراد امت بود و قدرتى نداشت و هيچ حكمى از احكام شريعت متوجه او نمىشد . لكن كينه توزى او از « على عليه السّلام » و دوستان حضرتش ، او را وادار كرد كه در منجلاب و ورطهء هلاك سرنگون گردد و خداوند انتقام آنها را سرانجام خواهد گرفت .\r\n\r\nصيفى بن فسيل\r\n« زياد » در دستگيرى ياران « حجر » خيلى كوشش بخرج داد . آنها فرار مىكردند و او هم هر چه مىتوانست آنها را دستگير مىكرد . « قيس بن عباد شيبانى » نزد « زياد » آمده گفت : يكى از مردان ، بنام « صيفى بن فسيل » از بزرگترين ياران « حجر » است كه خيلى طرفدار اوست . فرستاد تا او را آوردند . « زياد » به او گفت : اى دشمن خدا ، عقيده ات درباره « ابو تراب » چيست ؟ او گفت « ابو تراب » را نمىشناسم . گفت او را من بشناسانم . آيا « على بن ابيطالب عليه السّلام » را نمىشناسى ؟\r\nگفت بلى . پس گفت : او همان « ابو تراب » است . گفت : نه چنين نيست ، او پدر « حسن و حسين » عليهما السّلام است . رئيس شرطه گفت : « آيا امير او را ابو تراب مىخواند و تو تكذيب مىكنى و مىگويى نه ؟ امير ، چيزى را تكذيب بكند ، من تكذيب مىكنم و همچنان كه او چيزى را باطل بداند من باطل مىشمارم . « زياد » به او گفت : « اين خود گناه بزرگى است كه مرتكب مىشوى ، عصاى مرا بياوريد » . عصا را آوردند .\r\nپس گفت : عقيدهء تو درباره « على » چيست ؟ گفت : « بهترين سخنى كه دربارهء بنده اى از بندگان خدا بگويند ، من دربارهء على امير المؤمنين مىگويم » . گفت آن قدر او را از پشت گردن بزنيد ، تا نقش زمين شود . چندان او را زدند كه نقش زمين شد . سپس گفت : از او دست برداريد . و خطاب به او گفت : اى مرد ، درباره على چه مىگوئى ؟ گفت : « به خدا كه هرگاه با تيغ و دشنه بدنم را قطعه قطعه كنى ،\r\n","description":"","footnote":"","page_name":" 71 ","page_number":71},
  {"content":"\r\nهمان خواهم گفت كه از من شنيدى » . گفت : يا او را لعنت بفرست ، يا گردنت را مىزنم . گفت : پيش از آن گردنم را بزن كه من سعادتمند مىشوم و تو به شقاوت مىرسى . گفت : او را از اينجا برانيد و با آهن و زنجير بارش كنيد و بزندان بيفكنيد ، سپس همانند « حجر » و يارانش كشته شد .\r\n« امينى » مىگويد : اين چه جنايت بزرگى است كه در حق چنين كسى معمول مىشود كه جز به خدا و دين رسالت معتقد نيست و امام بر حق را مهر مىورزد و هيچ گناهى كه مستوجب چنين عقوبتى شود ندارد ، عقوبتى كه به اشارهء « فرزند جگر خواره » بدست « پسر سميه » انجام گرفت . گناه او فقط اين بود كه در برابر ولايتى كه كتاب خدا به آن سفارش كرده و در سنّت با سندهاى پى در پى تأكيد شده خضوع مىكرد . آيا خوددارى از لعن كسى كه خدا امر كرده از او پيروى كنند و خدا او را تطهير و تقديس نموده ، موجب حبس و قتل است ؟ من نمىدانم .\r\n« آن زنازاده » و كسى كه او را بر حكومت شهرها گماشته است ، مىدانند و اين همه بخاطر كينهء سخت اينان بر « صاحب ولايت كبرى » بوده است كه وادارشان كرد خون هر كسى را كه روى به خدا آورده و نكوكارى پيشه كرده است بريزند . سرانجام كارها بسوى خدا است .\r\n\r\nقبيصة بن ضبيعه\r\n« زياد » ، رئيس شرطهء خود « شدّاد بن هيثم » را مأمور كرد كه « قبيصه پسر ضبيعه پسر حرمله عبسى » را دستگير نمايد . او « قبيصه » را از قبيله اش خواست . او نيز شمشيرش را در دست گرفت . « ربعى بن حراش بن جحش عبسى » و مردانى از قبيله اش پيش او آمدند تا با فرستادهء « زياد » بجنگند . اما فرستادهء « زياد » گفت : تو اى « قبيصه » ، خون و مالت در امان دادند ، چرا مىجنگى ؟ اصحابش به او گفتند : حال كه امان دادند ، چرا مىجنگى و ما را هم به جنگيدن وادار مىكنى ؟ گفت : واى بر شما ، اين « پسر آن زنازاده »\r\n","description":"","footnote":"","page_name":" 72 ","page_number":72},
  {"content":"\r\nاست كه هرگاه بر من دست يابد ، هرگز از دست او رهايى ممكن نيست و سرانجام مرا مىكشد . اهل قبيله گفتند : چنين نيست . آنگاه وى دست خود را در دست آنان قرار داد و آنها او را پيش « زياد » آوردند . او گفت : « بشتابيد ، كار او را تمام كنيد ، چرا گرفتارى مرا بيشتر مىكنيد ؟ من چگونه مىتوانم كسى را آزاد كنم كه فتنه‌ها برمىانگيزد و بر فرمانروايان حمله مىكند ؟ » گفت : « من فقط از روى امانى كه به من دادند پيش تو آمدم » . زياد گفت : « او را به زندان بيندازيد » و سرانجام با ياران « حجر » كشته شد .\r\n\r\nعبد اللَّه بن خليفه\r\n« زياد » ، « بكير بن حمران احمرى » را فرستاد تا « عبد اللَّه بن خليفهء طائى » را دستگير كند ، چرا كه او را با « حجر » ديده بود . گروهى را به جستجوى او گماشتند ، تا او را در « مسجد عدى بن حاتم » يافتند و از آنجا بيرون كردند . وقتى كه مىخواستند او را بيرون بياورند ، او با عزت نفسى كه داشت خوددارى كرد ، پس با آنها به جنگ برخاست . پس به او آنقدر سنگ انداختند تا بيفتاد . خواهرش « ميثاء » فرياد زد : اى قبيلهء « طى » آيا پسر خليفه را تسليم مىكنيد ؟ زبانتان را باز كنيد و نيزه هاتان را به كار گيريد . « احمرى » كه اين فرياد را شنيد ، ترسيد كه قبيلهء « طى » جمع شوند و او را بكشند . لذا فرار كرد . گروهى از زنان « طى » بيرون ريختند و او را در خانه اى بردند و « احمرى » از آنجا فرار كرد تا به نزد « زياد » رسيد و گفت كه قبيلهء « طى » بر سر من ريختند و نتوانستم با آنها روبرو شوم ، لذا پيش تو آمدم . زياد پيش « عدى » كسى فرستاد ، در حالى كه او در مسجد بود . او را به زندان افكند ، چرا كه از جاى « عبد اللَّه » خبر داشت . « عدى » گفت : من چگونه كسى را پيش تو بياورم كه مردم او را كشته‌اند ؟ گفت : بياوريد تا بكشندش . او بهانه آورد و گفت : من نمىدانم كجا است و چه كار مىكند پس او را زندانى كرد .\r\nديگر از اهالى « مصر » ، از قبيله‌هاى « يمن » و « مضر » و « ربيعه » كسى نماند\r\n","description":"","footnote":"","page_name":" 73 ","page_number":73},
  {"content":"\r\nمگر اينكه او را گرفته و پيش « زياد » مىآوردند و بازجوئى مىكردند و در مورد « عبد اللَّه » مىپرسيدند ، تا اينكه « عبد اللَّه » خارج شد و مدتى در ميان قبيلهء « بحتر » پنهان گرديد . « عبد اللَّه » به « عدى » پيام فرستاد كه هرگاه دوست دارى من بيايم و با تو پيمان ببندم . « عدى » در پاسخ گفت : « به خدا هرگاه تو زير پاهاى من بودى هرگز قدم از روى تو بر نمىداشتم و از تو نمىگذشتم » . زياد ، عدى را خواست و به او گفت : « من ترا آزاد كردم به شرطى كه او را به كوفه ببرى و در ميان كوههاى « طى » اقامت كنيد . او موافقت كرد ، آنگاه برگشت و به « عبد اللَّه بن خليفه » پيغام داد : « خارج شو كه هرگاه ببينم خشم او فرو نشسته است ، با او صحبت مىكنم تا از تو دست بردار شود ، انشاء اللَّه » . سپس به طرف دو كوه « طى » بيرون آمد و پيش از مرگ « زياد » در آنجا وفات كرد .\r\n\r\nگواهى دروغ بر عليه « حجر »\r\nزياد ، دوازده نفر از اصحاب حجر بن عدى را در زندان جمع كرد . و نيز رؤساى محله‌ها را احضار كرد كه عبارت بودند از : « عمرو بن حريث » رئيس محله « اهل المدينه » ، « خالد بن عرفطة » رئيس محلهء « تميم » و « همدان » ، « قيس بن وليد » رئيس محله « ربيعه » و « كنده » ، و « ابو بردة بن ابى موسى » رئيس محلهء « مذحج » و « اسد » ، اينها همگى شهادت دادند كه « حجر » گروهها را دور خود جمع كرده و شتم خليفه را آشكار كرده و به جنگ « امير المؤمنين » برخاسته و بر آن است كه اين مقامات جز در صلاحيت « خاندان ابو طالب » نيست و مطالبى در معذور بودن « ابو تراب » و لزوم مهربانى بر او و دورى از دشمنان آن حضرت بيان داشته است . و چنان وانمود كردند كه اين اشخاص همگى حامل رأى و پيام همهء طوايفى هستند كه رياست آنها را بر عهده دارند .\r\n« زياد » در گواهى شاهدان نظر كرد و گفت : « گمان نمىكنم كه اين گواهى قطعى باشد و دوست دارم كه شاهدان بيش از چهار نفر باشند » . از اين رو\r\n","description":"","footnote":"","page_name":" 74 ","page_number":74},
  {"content":"\r\nمردم را دعوت كرد تا بر عليه « حجر » شهادت بدهند : « زياد » گفت : « يك چنين شهادتى است كه سزاوار است همگى گواهى بدهيد . به خدا سوگند كه در بريدن رگ گردن اين خائن احمق خواهم كوشيد » . « عثمان بن شرحبيل تيمى » برخاست و بعنوان نخستين شاهد گفت كه نام مرا بنويسيد . « زياد » گفت : « از قريش شروع كنيد و آنگاه اسامى كسانى را كه مىشناسيم و علاقه و دلبستگىشان را به امير مؤمنان و دشمنى با على كاملا مىشناسيم ، بنويسيد » . بدين ترتيب ، هفتاد نفر بر عليه « حجر » شهادت دادند . آنگاه « زياد » حكم كرد : « دوستان على را هر جا يافتيد ، بيفكنيد مگر كسانى كه در عقيده شان شكى نداريم » . و تعدادى را كه بالغ بر چهل و چهار نفر بودند ، فراهم كردند كه « عمر بن سعد بن ابى وقاص » ، « شمر بن ذى الجوشن » « شبث بن ربعى » و « زجر بن قيس » از آن جمله بودند .\r\nاز جمله كسانى كه در اين گواهى شركت كردند ، « شداد بن منذر » برادر « حضين » است كه به « ابن بزيعه » معروف بود و در متن شهادت خود چنين نوشته بود : « شهادت ابن بزيعه » زياد گفت : « آيا اين شخص پدر نداشت كه نام او نيز نوشته شود ؟ او را از شاهدان خارج كنيد » . گفتند : « او همان اخوالحضين پسر منذر است » . زياد گفت : « نسبت پدرى را هم در شهادت بنويسيد » و چنين نوشتند .\r\nاين جريان به گوش « شدّاد » رسيد . گفت : « بر اين زنا زاده تأسف مىخورم .\r\nآيا مگر مادرش معروفتر از پدر نيست كه او را بنام مادرش مىخوانند ؟ به خدا كه همه جا او را به نام مادرش سميه نسبت مىدهند » .\r\nدر ميان شاهدان ، نام « شريح بن حرث » و « شريح بن هانى » نيز ديده مىشد .\r\n« شريح بن حرث » مىگويد : « از من دربارهء على عليه السّلام پرسيدند . گفتم : آيا چنين نيست كه على عليه السّلام روزه بگير ، شب خيز ، و عابد بود ؟ » « شريح بن هانى » نيز مىگويد : « به من گفتند كه متن گواهى من قبلا نوشته شده است . من بلا فاصله تكذيب و اين كار را محكوم كردم » . او نامه اى توسط « وائل بن حجر » به « معاويه\r\n","description":"","footnote":"","page_name":" 75 ","page_number":75},
  {"content":"\r\nفرستاده و در آن نوشته بود : « من آگاه شدم كه شهادت مرا زياد نوشته است ، در حالى كه من شهادت مىدهم كه حجر از كسانى است كه نماز مىگزارد ، زكات مىدهد ، پيوسته حج و عمره بجاى مىآورد ، امر بمعروف و نهى از منكر مىكند و تجاوز به خون و مالش بر همه حرام است . اكنون هرگاه بخواهى او را بكش و اگر خواهى آزادش كن » . « معاويه » كه اين نامه را خواند ، گفت : « اين شخص به اعتقاد من خواسته است كه از شهادتى كه گرفته‌ايد خود را كنار بكشد » .\r\nاز جمله كسانى كه در غياب او شهادتنامه بر عليه « حجر » به نامش نوشته بودند ، « سرى بن وقّاص حارثى » بوده است .\r\n« امينى » مىنويسد : اين شهادتهاى دروغ را فقط كسى كه فرزند مادرش يا فرزند پدرش بود ، جمع آورده و از مردمانى صالح و نيكوكار كه به صراحت اين شهادتها را تكذيب كرده‌اند در آن به دروغ ياد شده است ، همچون « شريح بن حرث » ، « شريح بن هانى » و كسانى كه در اين پايه بوده‌اند ، و درست بر خلاف شهادت اينها شهادتنامه تنظيم كرده‌اند . گروهى بودند كه حتّى از زمان و مكان شهادت خبر نداشتند ، لكن سرانجام دروغى كه بنام آنها ساخته بودند ، آشكار شد . كسانى از قبيل « ابن وقاص حارثى » ، از اين گروه بودند . در برابر اين مردان ، گروهى هم بودند كه كار بيخردى و آشفتگىشان به جائى رسيده بود كه اين گواهيهاى دروغين را آسان مىشمردند و شهادت دروغ مىدادند تا مجريان امور ، خون مردم را بريزند . اينان كسانى بودند كه نه در اسلام گامى برداشته بودند و نه سابقه اى از آنها در دست بود . كسانى مثل : « عمر بن سعد » ، « شمر بن ذى الجوشن » ، « شبث بن ربعى » و « زجر بن قيس » از اين طايفه بودند كه شهادتهاى دروغين را فرياد كشيدند .\r\nبيهوده نيست كه آن زنا زادهء تبهكار ، اين دروغزنان را با او صافى مانند « برگزيدگان و اشراف مصر » ، و « بزرگان دين و تقوى » مىستود ، در حالى كه خود « معاويه » حقيقت احوال را بهتر از همه مىدانست . اما شهوت و هوى نفس او را بر آن داشت\r\n","description":"","footnote":"","page_name":" 76 ","page_number":76},
  {"content":"\r\nكه اين همه شهادتهاى دروغ را تحسين كند و بر عليه « حجر » و ياران صالح و پرهيزكار او اقدام كند و بدينسان اصول صلاح و تقوى را زير پا بگذارد و از ارتكاب هيچ عمل ناپسنديده در اين راه باكى نداشت ، كه به خدا پناه بايد برد .\r\n\r\nحركت دادن « حجر » و يارانش به طرف « معاويه » و قتلگاهشان\r\n« زياد » ، « حجر بن عدى » و يارانش را بدست « وائل بن حجر حضرمى » و « كثير بن شهاب » سپرد و دستور داد آنها را به شام ببرند . آنها را شبانه خارج كردند و وقتى كه به « جبانه عرزم » رسيدند ، « قبيصة بن ضبيعه عبسى » كه ، نگاهش به خانهء خود در « جبانه عرزم » افتاد و دخترانش را ديد ، به « وائل » و « كثير » گفت كه اجازه دهيد تا من به اهلبيت خود وصيتى كنم . اجازه اش دادند .\r\nوقتى كه به آنها نزديك شد ، همگى گريه مىكردند . ساعتى ساكت شد . سپس به آنها گفتم : شما هم ساكت شويد . آنگاه چنين گفت :\r\n« از خداى عزوجل بترسيد و همگى شكيبا باشيد . و من از خداوند يكى از دو پيروزى را انتظار دارم : يا شهادت كه خود سعادت بزرگى است ، و يا اينكه به سلامتى باز خواهم گشت ، آن خدا است كه شما را روزى مىدهد و مرا درباره مخارج شما كفايت مىكند ، او زنده اى است كه نمىميرد ، اميدوارم خداوند شما را وانگذارد و مرا نيز در بين شما نگهدارد » .\r\nسپس بازگشت و همهء قبيله و خاندانش دست به دعا ، عافيت او را از خدا آرزو كردند . آنگاه حركت كردند تا به « مرج عذراء » در نزديكى « دمشق » رسيدند ، در حالى كه دوازده نفر بودند ، بدين قرار : « حجر بن عدى » ، « ارقم بن عبد اللَّه » « شريك بن شداد » ، « صيفى بن فسيل » ، قبيصه بن ضبيعه « ، عاصم بن عوف » ، « ورقاء بن سمى » ، « كدام بن حيان ، عبد الرحمن بن حسان » ، « محرز بن شهاب » و « عبد اللَّه بن حويه » .\r\nدو نفر ديگر را نيز زياد با « عامر بن اسود » همراه كرد كه جمعا چهارده\r\n","description":"","footnote":"","page_name":" 77 ","page_number":77},
  {"content":"\r\nتن شده ، و در مرج عذرا زندانى شدند . پس « معاويه » ، « وائل بن حجر » و « كثير بن شهاب » را خواست . وقتى كه آنها وارد شدند ، نامه شان را گرفت و بر مردم شام خواند . در آن نامه چنين آمده بود :\r\n« بسم اللَّه الرّحمن الرّحيم ، به بنده خدا معاويه پسر ابو سفيان ، امير مؤمنان از زياد پسر ابو سفيان .\r\nاما بعد : خداوند در پيشگاه امير المؤمنين ، بهترين آزمايش را فراهم كرده و دشمنان خود را به دست او گرفتار ساخته و كسانى كه به حقوق خدا تجاوز كرده‌اند ، بدست او سپرده است ، طاغوتيان زمان كه در رأس آنها ، حجر بن عدى قرار داشت و با امير مؤمنان به مخالفت برخاسته بودند و بين مسلمانان تفرقه مىانداختند و جنگ را بر ما تحميل مىكردند . اينك خدا ما را بر ايشان پيروز گردانيد و مسلط كرده . من برگزيدگان مردم مصر و بر جستگان و اشراف آنها را كه به داشتن خرد و دين شهره بودند ، فرا خواندم و همگى بر عليه اين ياغيان شهادت دادند و آنچه را ديده و آگاه شده بودند ، بيان داشتند . اينك آن مخالفان را به پيش امير مؤمنان آورده‌ام و گواهى مردم با صلاحيت و برگزيدهء مصر را كه در زير اين نامه آمده است تقديم مىدارم » .\r\nهنگامى كه « معاويه » اين نامه و شهادت شاهدان را خواند ، گفت : « دربارهء اين كسان ، كه آشنايان و طايفه خودشان عليه آنها اينچنين شهادت دادند ، چه بايد كرد ؟ » .\r\n« يزيد بن اسد بجلى » اظهار داشت : به اعتقاد من ، آنها را در روستاهاى شام بپراكنيد كه مردم آنجا خودشان به خدمتشان مىرسند . « معاويه » به « زياد » چنين نوشت : از داستان حجر و يارانش و شهادتنامه هايى كه بر عليه آنها فراهم شده بود آگاه شدم ، و در كارشان مطالعه كردم ، گاهى به نظر من ميرسد كه كشتن اينان بهتر از آزاد كردنشان است و گاهى معتقد مىشوم كه عفوشان بهتر از\r\n","description":"","footnote":"","page_name":" 78 ","page_number":78},
  {"content":"\r\nاز قتلشان است . و السلام » .\r\nدر پاسخ اين نامه ، « زياد » با « يزيد بن حجيه تميمى » چنين نوشتند :\r\n« اما بعد ، نامهء شما را خواندم و نظرتان را دربارهء حجر و يارانش دريافتم ، و در اينكه كار ايشان بر شما مشتبه شده در شگفت ماندم . در حالى كه بر عليه اين كسان ، اشخاصى شهادت داده‌اند كه از خودشان هم به احوال آنها آگاهتر هستند . پس هرگاه در مصر شما را نيازى هست ، ديگر حجر و يارانش را بر من بازنگردان » .\r\n« يزيد بن حجيه » آنها را حركت داد ، تا به « عذراء » رسيد ، و گفت :\r\n« اى مردان ، به خدا سوگند ، من ديگر راهى جهت آزادى و تبرئهء شما جز كشتن نمىبينم ، چرا كه دستور دارم شما را بقتل برسانم . پس كارى بكنيد كه نفع و سود شما در آن باشد و من بتوانم در آزادى شما سخن بگويم » .\r\n« حجر » چنين گفت : « به معاويه بگو ما بر بيعت خود پايداريم و هرگز آن را نخواهيم شكست . فقط كسانى بر عليه ما شهادت داده‌اند كه دشمنان و بدانديشان بودند » .\r\n« يزيد » اين نامه را به « معاويه » رساند و اظهارات « حجر » را به او اطلاع داد . « معاويه » گفت : « در نظر ما زياد راستگوتر از حجر است » « عبد الرحمن بن ام حكم ثقفى » و به روايتى « عثمان بن عمير ثقفى » گفت : « آنها را تكه تكه كنيد » « معاويه » گفت : « اين موضوع را آشكارا نگو كه سالمترى » .\r\nمردم شام به راه افتادند و فهميدند كه « معاويه » و « عبد الرحمن » چه مىگويند . « نعمان بن بشير » را آوردند و اظهارات « پسرام حكم » را به او گفتند . « نعمان » گفت : « همگى كشته مىشوند » .\r\n« عامر بن اسود عجلى » در عذراء بود و مىخواست احوال آن دو مرد را كه « زياد » پيش او فرستاده بود تا به « حجر » بپيوندند ، به « معاويه » بگويد .\r\n","description":"","footnote":"","page_name":" 79 ","page_number":79},
  {"content":"\r\nوى نزد « معاويه » آمد . هنگامى كه خواست از برابر « حجر » بگذرد ، « حجر » برخاست ، با همان بندهاى خود به طرف او آمد و گفت : « اى عامر ، اين سخنان را از من به معاويه برسان كه خونهاى ما بر او حرام است . به او بگو كه ما با او در آشتى و امان هستيم . از خدا بترسد و در كار ما دقت كند » و اين اظهارات را چند بار تكرار كرد .\r\n« عامر » كه به حضور « معاويه » رسيد ، نخست گزارش آن دو مرد را رساند .\r\n« يزيد بن اسد بجلى » بپاى خاست و بخشيدن آن دو مرد را پيشنهاد كرد . « جرير بن عبد اللَّه » ضمن نامه اى دربارهء اين دو مرد نوشته بود : « اين دو نفر از خاندان من و از اهل جماعت هستند و بهترين رأى و عقيده اين است كه سخن چين بدگمانى ، دربارهء آنها پيش زياد سخن چينى كرده و اينها از كسانى هستند كه هرگز در اسلام بدى نكرده‌اند و هيچ كار خلافى عليه خليفه انجام نداده‌اند كه به حالشان سودى داشته باشد و يا بهره اى گرفته باشند » . « معاويه » به خاطر او و « يزيد بن اسد » آنها را بخشيد .\r\n« وائل بن حجر » در باره « ارقم » عفو خواست . در نتيجه ارقم را آزاد كردند .\r\n« ابو الاعور » ، « عقبة بن اخنس » را وساطت كرد ، پس بخشيده شد .\r\n« حمزة بن مالك همدانى » درباره « سعيد بن نمران » وساطت كرد ، و « معاويه » او را بخشيد .\r\n« حبيب بن مسلمه » آزادى « عبد اللَّه بن حويه تميمى » را خواست و او نيز آزاد شد .\r\n« مالك بن هبيره » برخاست و بخشودگى « حجر » را خواست ، اما « معاويه » نپذيرفت و خشمگين شد و در خانه اش نشست . « معاويه » « هدّبة بن فياض قضاعى » را كه از فرزندان « سلامان بن سعد » بود ، و « تحصين بن عبد اللَّه كلابى » « و ابو شريف بدّى » - و به روايت اغانى ، « ابو حريف بدرى » - را فرستاد و موقع\r\n","description":"","footnote":"","page_name":" 80 ","page_number":80},
  {"content":"\r\nعصر پيش آنها آمدند .\r\n« خثعمى » ، وقتى كه « اعور » را ديد كه مىآيد ، گفت : « نيمه اى از ما كشته و نيمه اى آزاد مىشوند » .\r\n« سعيد بن نمران » گفت : « خدايا مرا از كسانى قرار بده كه آزاد مىشوند و از من راضى باش » .\r\n« عبد الرحمن بن حسان عنزى » گفت : « خدايا مرا از كسانى قرار بده كه بخاطر خوارىشان گرامى مىدارى و از من خشنود باش . چقدر موقعيتها كه خود را در معرض كشتن قرار داده‌ام و خدا نخواسته است كه كشته شوم » .\r\nاينجا بود كه فرستادهء « معاويه » ، دستور او را كه گفته بود « شش نفرشان آزاد و هشت نفرشان كشته شوند » ابلاغ كرد . نمايندگان « معاويه » به آنها چنين گفتند :\r\n« ما مأموريت داريم كه پيشنهاد كنيم از على تبرى جوئيد و او را لعن كنيد .\r\nهرگاه چنين كرديد ، شما را آزاد كنيم و گرنه خواهيم كشت ، و امير المؤمنين به خوبى مىداند كه خونهاى شما بمناسبت شهادتهايى كه اهالى محلتان بر عليه شما داده‌اند ، حلال است . جز اينكه او از گناه شما - در صورتى كه از اين مرد تبرى كنيد - مىگذرد و ما آزادتان مىكنيم » .\r\nهمگى گفتند : « ما اين كار نكنيم » ، پس دستور دادند كه به زنجيرها بسته شوند و گورهاشان كنده شود و كفنهايشان حاضر شود . آن شب همگى به نماز برخاستند .\r\nصبح كه شد ، ياران « معاويه » گفتند : اى مردان ، ما ديشب ديديم كه نمازهاى طولانى و دعاهاى نيكويى داشتيد . به ما بگوئيد كه دربارهء عثمان چه مىگوئيد ؟\r\nگفتند : او اول كسى است كه در حكومت ستم كرد و به غير حق عمل كرد » .\r\nاصحاب « معاويه » گفتند : « امير المؤمنين شما را بهتر مىشناسد » . بعد به طرف آنها بلند شدند و گفتند : « آيا از اين مرد ( مراد ، على عليه السّلام است ) تبرى\r\n","description":"","footnote":"","page_name":" 81 ","page_number":81},
  {"content":"\r\nمىكنيد يا نه ؟ « گفتند : « نه ، بلكه او را دوست داريم » .\r\nهر يك از ماموران ، يكى از آنها را گرفت تا بكشد . « قبيصة بن ضبيعه » بدست « ابو شريف بدّى » افتاد و « قبيصه » به او گفت : « بدترين افراد در بين قبيله تو و قبيلهء من در امان است و تو مرا مىكشى . بگذار غير تو مرا بكشد » .\r\n« حضرمى » او را گرفت و به قتل رساند و « قضاعى » هم دوستش را كشت .\r\n« حجر » به آنها گفت : « بگذاريد من دو ركعت نماز بخوانم . سوگند به خدا ، هرگز وضو نگرفته‌ام ، مگر آنكه دو ركعت نماز خوانده‌ام » . گفتند بخوان .\r\nاو نماز خواند . سپس بازگشت و گفت : « به خدا كه تا كنون نمازى كوتاهتر از از اين نخوانده بودم . و هرگاه نبود كه شما خيال كنيد كه بخاطر ترس از مرگ نماز را طول مىدهم ، هر آينه اين دو ركعت را طول مىدادم » . سپس گفت : « خدايا ما از تو دربارهء امت خود يارى مىخواهيم . مردم كوفه عليه ما شهادت دادند و مردم شام هم ما را مىكشند . به خدا سوگند كه هرگاه مرا بكشيد ، من اول مسلمانى خواهم بود كه در وادى شام سلوك كرده و نخستين مردى از مسلمانان خواهم بود كه سگها بر او فرياد خواهند كرد » .\r\n« هدبه اعور » پيش آمد ، در حالى كه گوشتهاى زانوانش به لرزه افتاده بودند ، گفت : « هرگز گمان نداشتم كه تو از مرگ نهراسى . من ترا آزاد مىكنم تا از دوست خود تبرى كنى » . گفت : « چرا از مرگ نترسم ، در حالى كه قبر خود را آماده و كفن خود را گسترده مىبينم و شمشير بالاى سرم بركشيده‌اند .\r\nبه خدا من هرگاه از مرگ مىترسم ، سخنى كه خدا را به خشم آورد بر زبان نمىآورم » . آنگاه گفتند گردنت را خم كن . گفت : « اين خونى است كه من هرگز به ريختن آن كمك نمىكردم » . آنگاه او را جلو آوردند و گردنش را زدند و يك يك افراد را بدينسان كشتند ، تا آنكه هر شش نفر كشته شدند .\r\n","description":"","footnote":"","page_name":" 82 ","page_number":82},
  {"content":"\r\n\r\n« خثعمى » و « عنزى » ، ياران « حجر »\r\n« عبد الرحمن بن حسان عنزى » و « كريم بن عفيف خثعمى » گفتند : « ما را پيش امير المؤمنين ببريد ، تا دربارهء اين مرد همانند گفتار او سخن بگوئيم » .\r\nآنها را نزد « معاويه » فرستادند و به وى خبر دادند . گفت : « آنها را نزد من بياوريد » . پس به سوى « حجر » رو كردند . « عنزى » به او گفت : « اى حجر ، دورى مكن ، و آرامگاه تو دور نيست ، تو چه يار خوبى به اسلام بودى » و « خثعمى » نيز مثل او اظهاراتى كرد ، سپس آنها گذشتند و « عنزى » به اين شعر تمثل كرد :\r\n\r\nكفى بشفاة القبر بعدا لهالك\r\nو بالموت قطاعا لحبل القرائن\r\n\r\n( 1 )\r\nو « خثعمى » كه وارد شد ، به او چنين گفت : « اللَّه اللَّه اى معاويه ! تو سرانجام از اين خانهء ناپايدار به سراى آخرت خواهى شتافت ، و در اين كشتن ، مسؤليت خواهى داشت ، تو چرا خون ما را مىريزى ؟ » .\r\n« معاويه » گفت : « در باره على عقيده ات چيست ؟ » گفت : « همان چيزى را مىگويم كه تو ادعا مىكنى ، يعنى آيا تو از دين على كه به آئين بر حق خدا بود تبرى مىكنى ؟ » . « معاويه » ساكت شد و نخواست جوابى بدهد .\r\nدر اين حال ، « شمر بن عبد اللَّه خثعمى » برخاست و پيشنهاد كرد « معاويه » او را آزاد كند . « معاويه » گفت : « بخاطر تو آزاد مىكنم ، لكن يك ماه نگه مىدارم » سپس او را زندانى كرد و هر دو روز يك بار او را مىخواست و با وى صحبت مىكرد .\r\nسرانجام او را آزاد كرد ، به شرط آنكه مادام كه حكومت بدست « معاويه » است نبايد وارد « كوفه » شود . آنگاه به « موصل » مىآمد و مىگفت : اگر « معاويه » مىمرد ، وارد شهر مىشدم . وى يك ماه پيش از مرگ معاويه وفات يافت .\r\n\r\n","description":"","footnote":"\r\n( 1 ) يعنى تندرستى خواهندگان ، در گور ، چقدر از هلاك شوندگان به دورند . و با مرگ ، رشتهء نزديكان را مىگسلند .\r\n","page_name":" 83 ","page_number":83},
  {"content":"\r\nسپس « عبد الرحمن بن حسان » را آوردند . « معاويه » به دو گفت : « بگو به بينم اى برادر ربيعه ، درباره على چه مىگوئى ؟ » گفت : « مرا رها كن و از من مپرس كه اين براى تو بهتر است » . گفت : « به خدا سوگند كه ترا آزاد نمىكنم تا دربارهء على سخن بگوئى » . « عبد الرحمن » گفت : « گواهى مىدهم كه على از كسانى بود كه خدا را همواره ياد مىكرد ، همواره امر به معروف و نهى از منكر مىنمود و از مردم در مىگذشت » . « معاويه » گفت : دربارهء عثمان چه مىگوئى ؟\r\nگفت : « او نخستين كسى است كه باب ستم را گشود و درهاى حق را بست » . گفت :\r\n« خودت را به كشتن دادى » . گفت : « بلكه در وادى محشر ، تو خودت را به كشتن دادى نه ربيعه - يعنى كه در آنجا از قبيله او كسى نيست كه چنين سخن بگويد - آنگاه معاويه نماينده اى به طرف « زياد » فرستاد و نوشت : « اما بعد ، اين عنزى بدترين كسى است كه من مىفرستم . آن كيفرى را كه شايستهء اوست ، در حق او معمول بدار ، و به بدترين وضع ممكن او را بكش . » وقتى او را پيش « زياد » آوردند ، او را به ناحيه « قس الناطف » ( 1 ) فرستاد و در آنجا زنده بگورش كردند .\r\nكسانى از ياران حجر ، كه با او كشته شدند عبارتند از :\r\n« شريك بن شداد حضرمى » ، « صيفى بن فسيل شيبانى » ، « قبيصة بن ضبيعه عبسى » ، « محرز بن شهاب منقرى » ، « كدام بن حيان عنزى » و « عبد الرحمن بن حسان عنزى » .\r\nو گروهى از ياران حجر كه آزاد شدند عبارتند از :\r\n« كريم بن عفيف خثعمى » ، « عبد اللَّه بن حويه تميمى » ، « عاصم بن عوف بجلى » « ورقاء بن سمى بجلى » ، « ارقم بن عبد اللَّه كندى » ، « عتبة بن اخنس سعدى » و « سعد بن نمران همدانى » .\r\nمأخذ اين فصل ( معاويه و حجر بن عدى و يارانش - صفحهء - ) بدين قرار\r\n\r\n","description":"","footnote":"\r\n( 1 ) محلى است در نزديكى « كوفه » بر كرانه شرقى « فرات » .\r\n","page_name":" 84 ","page_number":84},
  {"content":"\r\nاست : « اغانى » 16 : 2 - 11 ، « عيون الاخبار » ابن قتيبه 1 : 147 ، « تاريخ طبرى » 6 : 141 - 156 ، « مستدرك » حاكم 3 : 468 ، « تاريخ » ابن عساكر 4 : 84 ، 6 : 459 ، « كامل » ابن اثير 3 : 202 - 208 ، « تاريخ » ابن كثير 8 : 49 - 55 .\r\n« امينى » مىنويسد : « حجر بن عدى » چه كسى بود و ياران او چه كسانى بودند و هدف و آرمانشان از اين خطرات و مبارزات چه بود ؟ چه گناهى داشتند كه اينچنين كشته شدند ؟ چرا اين گونه بر آنها هتك حرمت شد ، و بندهاى حياتشان گسسته شد ؟ نه مگر همگى مسلمان بودند ؟\r\n« حجر بن عدى » از عادلان صحابه بشمار مىرفت يا يكى از عدول صحابه و راهب و پارساى اصحاب محمد صلَّى اللَّه عليه و آله . و به تعبير « حاكم » ( 1 ) ، او از بزرگان صحابه بود و در سنين كودكى - آنگونه كه از روايت « استيعاب » 1 : 135 برمىآيد - يك شخص مستجاب الدعوه بود و بنا به نوشته « ابن سعد » يك ثقهء معزوف بود ( 2 ) .\r\n« مرزبانى » مىگويد : « او به حضور رسول اللَّه صلَّى اللَّه عليه و آله شرفياب شد . وى از بندگان خالص خدا و شخصى پارسا بود و در حق مادرش خيلى خدمت كرد و بسيار نماز خواند و بسيار روزه دار بود ( 3 ) » .\r\n« ابو معشر » نوشته است : « او عابدى بود كه هيچ حدثى به او دست نمىداد مگر اينكه بيدرنگ وضو ميگرفت و هيچ وضو نميگرفت مگر آنكه بدنبال آن دو ركعت نماز مىخواند » ( 4 ) و چنان كه در « شذرات » آمده ، « مراتب دوستى و\r\n\r\n","description":"","footnote":"\r\n( 1 ) « مستدرك » حاكم 3 : 468 ، 1 : 135 .\r\n( 2 ) « طبقات » ابن سعد ، « تاريخ » ابن عساكر 4 : 85 ، « تاريخ » ابن كثير 8 : 50 .\r\n( 3 ) « تاريخ » ابن كثير 8 : 50 .\r\n( 4 ) « تاريخ » ابن عساكر 4 : 85 ، 402 ، ج 5 . « تاريخ » ابن كثير 8 : 50 .\r\n","page_name":" 85 ","page_number":85},
  {"content":"\r\nخدمتگذارى و جهاد و عبادت او مشهور بود » ( 1 ) او داراى كرامت و مقام استجابت دعا و همواره در برابر خدا تسليم بود .\r\n« ابن جنيد » در كتاب « الاولياء » روايت كرده است : « حجر بن عدى را جنابت دست داد . به نگهبان خود در زندان گفت : آب خوردن مرا بدهيد ، تا با آن تطهير كنم و جيرهء فردايم را ندهيد . نگهبان گفت : مىترسم كه از تشنگى بميرى و معاويه مرا بكشد . مىگويد دعا كرد و خداوند از آسمان ابرى فرستاد و باران بريخت و او به قدر نياز خود از آب آن گرفت . يارانش به او گفتند دعا كن خدا ما را آزاد كند . پس او گفت : خدايا به ما خير عطا كن » ( 2 ) .\r\nعائشه گفت : « به خدا تا آنجا كه من مىدانم ، او مرد مسلمان و مرد حج گزار و عمره گزارى بود » ( 3 ) و به « معاويه » گفت : « آيا حجر و ياران او را كشتى ؟ به خدا كه به من خبر رسيده است و آگاهى يافته‌ام كه در عذراء ، هفت نفر كشته مىشوند و به تعبير گروهى - خداوند و ساكنان آسمان از كشتن آنان بخشم درآيند » ( 4 ) .\r\nمولانا امير المؤمنين عليه السّلام فرموده است : « اى مردم كوفه ، هفت تن از برگزيدگان شما را در عذراء مىكشند كه مثل آنان مانند داستان اصحاب اخدود است » . و در عبارتى ديگر آمده : « حجر بن عدى و ياران او همچون اصحاب اخدود مىباشند و دشمن نداشتند از ايشان ، جز اينكه بخداى عزيز حميد ايمان آورده باشند » ( 5 ) .\r\n\r\n","description":"","footnote":"\r\n( 1 ) . 1 : 57 .\r\n( 2 ) « الاصابه » 1 : 315 .\r\n( 3 ) « الاغانى » 16 : 11 ، « تاريخ » طبرى 6 : 156 ، « الكامل » 4 : 209 .\r\n( 4 ) تاريخ ابن عساكر 4 : 86 ، تاريخ ابن كثير 8 : 55 ، الاصابه 1 : 315 .\r\n( 5 ) تاريخ ابن عساكر 4 : 66 ، تاريخ ابن كثير 8 : 55 ، شذرات الذهب 1 : 57 ، عبارت آخر ، آيهء 8 سورهء بروج است .\r\n","page_name":" 86 ","page_number":86},
  {"content":"\r\nو در نامه اى كه امام حسين سبط عليه السّلام به « معاويه » نوشته ، چنين آمده است ( 1 ) :\r\n« آيا تو قاتل حجر و اصحاب پارساى او نبودى ؟ كسانى كه بدعتها را مىكوبيدند و امر به معروف و نهى از منكر مىكردند ، و تو پس از آنكه با آنها پيمانهاى سخت و عهدهاى استوار بستى ، جسارت بر خداوند و سبك داشتن پيمان را به حدى رساندى كه همه آنها را از روى ظلم و دشمنى به قتل رساندى ؟\r\nآيا تو همان قاتل عمرو بن حمق نيستى كه عبادت و طاعت ، تن او را فرسوده بود و پس از پيمانى كه با او بستى ، باز او را كشتى و جنايتى كردى كه هرگاه آهوان خبر مىشدند ، از كوهها سرازير مىگشتند ؟\r\nآيا تو همان قاتل حضرمى ( 2 ) نيستى ، كسى كه زياد دربارهء او بر تو نوشته بود :\r\nاو بر دين على كرم اللَّه وجهه است ؟ در حالى كه دين على ، همان دين عمو زاده اش پيامبر صلَّى اللَّه عليه و آله است ، دينى كه تو ادعاى رهبرى آن را دارى و بر مسند آن تكيه زده اى ، و بزرگترين شرف و افتخار تو و نياكان تو همين انتساب به پيغمبر بود كه خداوند تكلف و سختى دوبار كوچ سالانه رحلت تابستان و زمستان را به ( بركت ) ما ، از شما مكَّيان برداشت به جهت منّتى كه خداى تعالى بر شما دارد » .\r\nاين « حجر » و ياران اوست ، اما هدف اين بندهء صالح و پيروانش در تمام موقعيتها جز نيكوكارى و نهى از منكر و بازداشتن از لعن على - سلام اللَّه عليه - بر بالاى منابر چيزى نبود . و اين جرمى بود كه هر كس مرتكب مىشد ، كارگزاران « معاويه » بر صورت او خاك مىپاشيدند . و بر امام منصوب و بر حق ، على عليه السّلام و پيروانش سخت مىگرفتند و جز اين تقصيرى نداشتند كه مأموران « معاويه » در جامعه اينهمه فساد ببار آوردند و سلطهء اسلام و عظمت مسلمانان را شكست دادند ، و « حجر » كه پيشواى\r\n\r\n","description":"","footnote":"\r\n( 1 ) تمام اين نامه در جلد دهم اين كتاب ( متن عربى ) ص 161 - 160 نقل شده است .\r\n( 2 ) يعنى « شريك بن شداد حضرمى » . وى از اصحاب حجر بود كه زياد آنان را نزد معاويه فرستاد و بالاخره با حجر كشته شد .\r\n","page_name":" 87 ","page_number":87},
  {"content":"\r\nقبيلهء خود بود مىگفت : « آگاه شويد من بر بيعت خود پايدارم و نه آن را عوض مىكنم و نه فسخ و باطل مىگردانم . خدا و مردم اين را از من شنيده‌اند » .\r\nو به « يزيد بن حجيه » گفت : « به معاويه بگو كه ما بر بيعت خود هستيم و آن را باطل و دگرگون نمىكنيم ، و اين شهادتنامه هايى كه بر عليه ما اقامه شده ساختهء دشمنان و بدانديشان ما است » .\r\nو پيوسته مىگفت : « من هرگز از اطاعت كسى سرباز نزدم و ميان مردم ، تفرقه ايجاد نكردم و بر بيعت خود استوار مىباشم » . و آنگاه كه او را بر معاويه ، وارد ساختند ، او را به اميرى مؤمنان تهنيت گفت ( 1 ) .\r\nصلاحيت و ايمان اين مرد و يارانش ، بر كسى پوشيده نبود ، حتى بر امثال « مغيره » كه از فرومايگان و متعصبان مأمورين « معاويه » و يارانش به شمار مىرفت ، « مغيره » اى كه سخت با شيعيان على عليه السّلام دشمنى مىورزيد . اين شخص ، وقتى كه شكنجه و كيفر دادن « حجر » را به او پيشنهاد كردند ، گفت : دوست ندارم كه در كشتن مردم اين شهر ، از كسى شروع كنم كه برگزيدهء همگان است و در نتيجه آنان به سعادت برسند و من شقاوت يابم و سرانجام معاويه در دنيا به عزت برسد و مغيره در آخرت به ذلت برسد » .\r\nو چنان كه در « مستدرك » 3 : 470 نقل شده : اصحاب معاويه در آخرين شب زندگى اين افراد ديده بودند كه چگونه همگى شب را با دعا و نماز و عبادت به روز آوردند و در شگفت مانده بودند و از تحسين و بزرگداشت اخلاصشان نتوانسته بودند خوددارى كنند . لكن به اشارهء معاويه به آنها پيشنهاد كرده بودند كه هرگاه على عليه السّلام را لعن و از او تبرى كنند در امان خواهند بود و آزاد مىكردند ، و هيچيك از آنها اين پيشنهاد را نپذيرفته بودند و در راه دوستى و مهر على عليه السّلام\r\n\r\n","description":"","footnote":"\r\n( 1 ) الاغانى 16 : 6 تاريخ طبرى 6 : 153 كامل ابن اثير 4 : 210 مستدرك حاكم 3 : 469 ، 470 الاستيعاب 1 : 357 ، الاصابه 1 : 315 .\r\n","page_name":" 88 ","page_number":88},
  {"content":"\r\nكشته شده بودند » .\r\nو در سخنان امام سبط - « حسين بن على » سلام اللَّه عليه - شنيده‌ايم كه خطاب به « معاويه » فرمود :\r\n« آيا تو قاتل حضرمى نيستى ، آن كسى كه زياد درباره او بر تو نوشت :\r\nاو بر دين على عليه السّلام استوار است و گناهش جز اين نيست كه كسى را دوست مىدارد كه موالات او را خداوند در قرآن كريم با ولايت خود و ولايت رسول اللَّه مقرون دانسته است » ( 1 ) .\r\nو ما نمىفهميم كه آيا در شريعت چنين چيزى هست كه خوددارى از مهر امام هدايت و دشنام بر او ، موجب گرفتن امان ، و الَّا مستوجب اعدام بايد شود ، يا اينكه بر عكس ، ولايت آن حضرت ، فريضهء ثابتى است كه هر كس بايد به اين ضرورت دين عمل كند ، و در واقع ترك موالات بايد موجب كشتن شود و حال اينكه كشتن دوستان « على » عليه السّلام گرامىترين كار در نظر « معاويه » بود . و بيهوده نيست كه در روايت « ابن كثير » در تاريخش 8 : 54 مىخوانيم : « عبد الرحمن بن حارث به معاويه » گفت : آيا حجر بن ادبر را مىكشى ؟ معاويه گفت : كشتن او در نظر من از كشتن صد هزار تن بهتر است » .\r\nآرى ، ما نمىفهميم ، لكن در فقه « معاويه » و در قاموس شهوات او چنين اعمالى روا است . او هرگز به نصيحت هيچ خير خواهى گوش نمىداد . و آنگاه كه « حجر » در زندان « عذرا » بود و معاويه با رايزنان خود به مشورت نشسته بود ، « عبد اللَّه بن زيد بن اسد بجلى » به وى گفت : « اى امير مؤمنان ، تو رهبر مائى و ما رعيّت تو ، تو ركن مائى و ما ستون نگهدار تو ، هرگاه عقاب كنى گوئيم سزاوار است و هرگاه ببخشائى گوئيم كار نيكو كردى ، عفو به تقوى نزديكتر\r\n\r\n","description":"","footnote":"\r\n( 1 ) مراد ، آيه * ( إِنَّما وَلِيُّكُمُ اللَّه وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ است .\r\n","page_name":" 89 ","page_number":89},
  {"content":"\r\nاست و هر پيشوايى مسؤول زيردستان خودش است » ( 1 ) .\r\nپس « حجر » و ياران پرهيزكارش و كسانى كه در تقوى و صلاح نظير ايشان و حاملان اسلام بودند و روى خوشى به حكومت اين خليفه‌ها و امارت اين سگان و سگ زادگان و . . . نشان نداده بودند و راضى نشده بودند كه كسانى مثل « زناكار ترين ثقيف ، مغيره » و رها شدهء دامن او « بسر بن ارطاة » و « پسر پدرش زياد » و « خليفه فرزند هند » به حكومت برسند ، چه گناهى داشتند ؟ اما « حجر » و يارانش كسانى هستند كه در پيمان خود با خدا پايدار بوده و آنچه را پيامبرش آورده ، به خوبى پذيرفته بودند .\r\nو چه درست فرموده است پيامبر صلَّى اللَّه عليه و آله آنجا كه به « جابر بن عبد اللَّه » فرمود :\r\n« ترا به خدا مىسپارم از حكومت سفيهان » . « جابر » عرض كرد : « مراد از حكومت سفيهان چيست ؟ » فرمود : « فرمانروايانى كه پس از من مىآيند و هرگز به هدايت من گردن نمىنهند و از سنت من پيروى نمىكنند . كسانى كه دروغ آنها را تصديق و بر ظلمشان ياريشان كنند ، از من نيستند و من نيز از آنها بدورم و با من وارد حوض كوثر نمىشوند . اما كسانى كه دروغ آنها را نپذيرند و آنها را در ستمشان يارى نكنند ، با من خواهند بود و من نيز با آنها هستم و با من وارد حوض كوثر خواهند شد » ( 2 ) .\r\nو نيز پيامبر خاتم صلَّى اللَّه عليه و آله فرموده است : « امت من بوسيلهء رؤسا و فرمانروايان سفيه و خود باختهء قريش به هلاكت و فساد كشيده مىشود » ( 3 ) .\r\nاز « كعب بن عجره » روايتى به پيغامبر اسلام مىرسد كه فرمود : فرمانروايانى خواهند آمد كه دروغگو و ستم پيشه خواهند بود . هر كس دورغ آنها را تأييد و بر\r\n\r\n","description":"","footnote":"\r\n( 1 ) مستدرك حاكم 3 : 369 .\r\n( 2 ) مسند احمد 3 : 321 .\r\n( 3 ) مسند احمد 2 : 299 ، 304 ، 328 ، 520 .\r\n","page_name":" 90 ","page_number":90},
  {"content":"\r\nظلمشان كمك كند ، از من نيست و من نيز از او بيزارم و در قيامت وارد حوض نخواهد شد . اما هر كس دروغ آنها را تصديق و ظلم ايشان را تأييد نكند ، از من است و من نيز از او هستم و در قيامت با من خواهد بود » ( 1 ) .\r\nو نيز آن حضرت فرموده است : « فرمانروايانى بر شما حكم خواهند راند كه كارهاى روزمره ، آنها را از نماز بموقع باز مىدارد ، چندانكه وقت آن را به به تاخير مىاندازند ، اما شما نمازها را به هنگام ادا كنيد » ( 2 ) و « پسر سميه » ، از همان كسانى است كه نماز را به تأخير انداخت و چنان كه در جزء دهم ص 120 ياد شده ، « حجر بن عدى » بر اين عملش او را نكوهش كرده است .\r\n« معاويه » در برابر كشتن اين پاكان ، هيچ عذرى نداشت كه ارائه كند و فقط به بهانه‌هاى بىاصل و واهى متشبث مىشد و در جواب ضد و نقيض صحبت مىكرد و مثلا مىگفت : « من كشتن آنها را به صلاح امت ديدم و ماندنشان مايه فساد امت بود . من معتقدم كه كشتن مردى كه به صلاح مردم منتهى شود ، از زنده نگاه داشتن او كه مايه فساد مردم باشد بهتر است » . ( 3 ) آيا صلاح مردم در واداشتن آنها به لعن امير المؤمنين على عليه السّلام و اظهار تبرى از او بود ؟ و فساد امت ، آيا در اين بود كه تبرى از على عليه السّلام را ترك كنند ؟ حال دقت كن و بينديش ، شايد بتوان در غير شريعت اسلام ، وجهى بر اين اعمال پيدا كرد !\r\nو يا بهانه هايى نظير اين سخن را مطرح مىكرد كه : « من ايشان را نكشتم ، بلكه آنها را كسانى كشتند كه بر عليه شان شهادت دادند » ( 4 ) اينك شما از كيفيت اين شهادتهاى دروغ آگاه شديد و اينكه از طرف كسانى اقامه شده بود كه قابل\r\n\r\n","description":"","footnote":"\r\n( 1 ) مسند احمد 4 : 243 ، تاريخ خطيب 5 : 362 .\r\n( 2 ) مسند احمد 5 : 315 ، تاريخ خطيب 13 : 185 .\r\n( 3 ) تاريخ ابن كثير 8 : 55 .\r\n( 4 ) تاريخ طبرى 6 : 156 ، استيعاب 1 : 135 .\r\n","page_name":" 91 ","page_number":91},
  {"content":"\r\nاعتنا نبودند .\r\n« معاويه » ، خودش ماهيت اين گواهان و گواهيها را به خوبى مىدانست .\r\nو با وجود اينهمه ، خون مردم را مباح شمرد و اين گفتارها را سپرى در برابر طعنهء منتقدان قرار داد . و براستى كه انسان ، خودش بهتر از هر كس به چگونگى اعمالش آگاهى دارد ، و لو اينكه عذرها برانگيزد و بهانه‌ها جويد .\r\nو يا همچون اين سخن « معاويه » كه گفته بود : « من در برابر اين گزارشهايى كه زياد به من نوشته و شدت عمل را در برابر اين گروه لازم ديده ، چه مىتوانستم بكنم ؟ چرا كه اين گزارشها حاكى بود كه مىخواهند چنان تفرقه اى در قلمرو من بيفكنند كه ديگر هيچ چيز قادر به جبران آن نمىتواند باشد » ( 1 )\r\nو همچنين « معاويه » گفته بود : « پسر سميه مرا به اين كار واداشته است » ( 2 ) خداوند دروغگو و لافزن را لعنت كند . آيا او عامل « زياد » بود يا « زياد » عامل و كارگزار او ؟ تا كه با اشارهء يك مامور ، به چنين جناياتى دست بزند . و آيا جامعهء دينى اجازه مىدهد كه خون پاكان و نيكان به گفتهء يك فاسق فرومايه ريخته شود ؟\r\nدر حالى كه خدا مىفرمايد : « كسانى كه ايمان آورده‌ايد ، هرگاه فاسقى خبرى آورد ، نخست تحقيق كنيد ، مباد كه از روى جهالت با مردمى روبرو شويد ، و سپس بر كردهء خويشتن پشيمان گرديد » ( 3 ) .\r\nاما « معاويه » ، پس از آنكه « زياد » را به هوادارى « ابو سفيان » در آورد ، او را واداشت كه هرگز از رضاى خاطر و هواى دل او عدول نكند تا بتواند آتش دل و كينهء باطن خود را فرو نشاند ، و لو اينكه فرسنگها از خطاب آيهء شريفه بدور افتد و فاصله بگيرد .\r\n\r\n","description":"","footnote":"\r\n( 1 ) استيعاب 1 : 134 اسد الغابه 1 : 386 .\r\n( 2 ) اغانى 16 : 11 ، تاريخ طبرى 6 : 156 ، كامل ابن اثير 4 : 209 .\r\n( 3 ) حجرات : 6 .\r\n","page_name":" 92 ","page_number":92},
  {"content":"\r\nو همچنين « معاويه » ، آنجا كه « عايشه » او را بمناسبت كشتن « حجر » و يارانش نكوهش كرده بود ، در جواب گفته بود : « من و حجر را رها كنيد . در پيشگاه پروردگار همديگر را ملاقات مىكنيم » .\r\nو نيز در جواب « عايشه » كه پرسيد : « آن حلم و بردبارى ابو سفيان ، هنگامى كه حجر و يارانش را كشتى كجا رفت » ؟ گفته بود : « در آن موقعيت ، بردبارانى مثل شما از مجلس من غائب بوديد » ( 1 ) .\r\nهمه اين بهانه‌ها جز توهين به خدا و پيغمبرش چيز ديگرى نيست . آيا آن همه اندرزهاى قرآنى و شريعت محمدى صلَّى اللَّه عليه و آله بسنده نبود كه او را از اين مايه خونريزى باز دارد ، و از ريختن خون مؤمنان و پاكان مانع شود ؟ آيا « معاويه » در روز قيامت در برابر آيهء شريفهء : * ( وَلا تَقْتُلُوا النَّفْسَ الَّتِي حَرَّمَ الله إِلَّا بِالْحَقِّ ) * ( هرگز كسى را مكشيد كه خدا او را محترم داشته مگر آنكه مطابق حق باشد اسراء : 33 ) با اين اظهارات پوچى كه مىكند ، مىتواند از خود دفاع نمايد و چه جوابى آماده كرده است ؟ همچنين پاسخ او در جواب آيات قرآن چيست ؟\r\n* ( وَما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً ) * * ( وَمَنْ يَقْتُلْ مُؤْمِناً مُتَعَمِّداً فَجَزاؤُه جَهَنَّمُ خالِداً فِيها وَغَضِبَ الله عَلَيْه وَلَعَنَه وَأَعَدَّ لَه عَذاباً عَظِيماً . ) * ( هرگز فرد با ايمانى ، يك شخص با ايمان را نمىتواند بكشد مگر آنكه به اشتباه و خطا باشد و هر كس مؤمنى را عمدا از پاى در آورد ، كيفرش جهنم و در آن هميشگى است ، خداى بر چنين كسى غضب و نفرين مىكند و كيفر سختى آماده كرده است - نساء : 92 و 93 ) .\r\n* ( إِنَّ الَّذِينَ يَكْفُرُونَ بِآياتِ الله وَيَقْتُلُونَ النَّبِيِّينَ بِغَيْرِ حَقٍّ وَيَقْتُلُونَ الَّذِينَ يَأْمُرُونَ بِالْقِسْطِ مِنَ النَّاسِ فَبَشِّرْهُمْ بِعَذابٍ أَلِيمٍ ) * ( آنان كه به آيات خدا كافر مىشوند و پيامبران را به غير حق مىكشند و كسانى را از مردم كه به داد و عدل دعوت مىكنند به قتل مىرسانند ، بر آنها به عذابى دردناك مژده بده - آل عمران : 21 ) .\r\n\r\n","description":"","footnote":"\r\n( 1 ) اغانى 16 : 11 ، استيعاب 1 : 134 ، اسد الغابه 1 : 386 ، تاريخ ابن كثير 8 : 55 .\r\n","page_name":" 93 ","page_number":93},
  {"content":"\r\n* ( عِبادُ الرَّحْمنِ الَّذِينَ يَمْشُونَ عَلَى الأَرْضِ هَوْناً ) * تا آنجا كه فرمايد : * ( وَلا يَقْتُلُونَ النَّفْسَ الَّتِي حَرَّمَ الله إِلَّا بِالْحَقِّ وَلا يَزْنُونَ وَمَنْ يَفْعَلْ ذلِكَ يَلْقَ أَثاماً ) * ( بندگان خدا آنهايند كه در روى زمين بفروتنى و نرمى راه مىروند . . . و نمىكشند نفسى را كه خدا حرام كرده مگر به حق . و زنا نمىكنند و هر كه اين كار ناشايسته را مىكند ، عقوبت خدا را مىيابد - فرقان : 68 ) .\r\nآيا براى « معاويه » ، اين روايتى كه خودش از رسول اللَّه صلَّى اللَّه عليه و آله نقل كرد كه :\r\n« هر گناهى را اميد است كه خداى ببخشايد ، مگر كسى را كه كافر بميرد ، يا مؤمنى را عمدا بقتل برساند » بس نيست ؟ ( « مسند » احمد 4 : 96 ) .\r\nآيا او با دست پليد خود به مولا امير المؤمنين عليه السّلام ضمن نامه اى ننوشت كه :\r\n« من از رسول اللَّه صلَّى اللَّه عليه و آله شنيدم كه مىفرمود : هرگاه ساكنان صنعا و عدن همگى بر كشتن يك فرد از مسلمانان جمع شوند ، خداوند همه آنها را به آتش سرنگون مىكند ؟ » .\r\nنه مگر « ابن عمر » روايت كرده كه پيغمبر صلَّى اللَّه عليه و آله فرموده است : « مادام كه دست مؤمن به خون حرامى آلوده نشده ، اميد است كه دينش را نگاه دارد » ؟ .\r\nنه مگر « براء بن عازب » از پيغمبر صلَّى اللَّه عليه و آله نقل كرده است : « در پيشگاه خدا ، نابودى جهان از كشتن يك مؤمن به غير جق سبكتر است » ؟ اين روايت را « ابن ماجه » و « بيهقى » روايت كرده‌اند و « اصفهانى » اين عبارت را اضافه مىكند :\r\n« هرگاه ساكنان آسمانها و زمين در قتل يك مؤمن شركت كنند ، خدا همهء آنها را به آتش مىبرد » .\r\nو در روايت ديگرى كه « بريده » از پيغمبر صلَّى اللَّه عليه و آله نقل كرده ، آمده است :\r\n« در پيشگاه خدا ، قتل مؤمن از نابودى دنيا بزرگتر است » .\r\nو در حديثى كه از طريق « ابو هريره » رسيده آمده است : « هر گان ساكنان آسمانها و زمين در ريختن خون مؤمنى شركت كنند ، خدا همهء آنها را به آتش\r\n","description":"","footnote":"","page_name":" 94 ","page_number":94},
  {"content":"\r\nمىافكند » .\r\nو در حديثى از « ابن عباس » آمده : « هرگاه اهل آسمانها و زمين در قتل يك شخص شركت كنند ، خداوند همگى را گرفتار عذاب مىكند ، مگر آنكه مشيت ديگرى داشته باشد » .\r\nو در حديث مرفوع ( 1 ) ديگرى از « ابو بكر » : « هرگاه ساكنان آسمانها و زمين بر قتل مسلمانى جمع شوند ، خداوند همگى را به رويشان به آتش مىافكند » .\r\nباز در حديث مرفوع از « ابن عباس » آمده است : « بدترين مردم در پيشگاه خدا ، كسى است كه در حرم كافر شود و در اسلام سنّت جاهليت را بجويد و خون يك نفر را بخواهد به غير حق ريخته شود » - صحيح بخارى و سنن بيهقى 8 : 27 .\r\nو حديثى بطور مرفوع از « ابو هريره » نقل شده كه : « هر كس در قتل مؤمنى به اندازه نيمه كلمه اى كمك كند ، خدا را در حالى ملاقات مىكند كه در بين دو چشمش نوشته باشند : از رحمت خدا نوميد است » .\r\nو در حديث مرفوعى از « ابو موسى » نقل شده : « شيطان لشكريانش را مأمور مىكند هر كس امروز مسلمانى را تباه كند ، من تاجى به او مىبخشم . يكى از آنها آمد و گفت : كارى كردم كه فلان مسلمان زنش را طلاق داد . ابليس گفت :\r\nامكان دارد كه دوباره ازدواج كنند . ديگرى آمد و اظهار داشت : كارى كردم كه فلانى عاق والدين شد . گفت : ممكن است دوباره بر آنها نيكى كند . اما ديگرى آمده گفت : كارى كردم كه فلان بنده خدا مشرك شد . گفت : تو ، موفق شدى .\r\nسرانجام يكى آمد و گفت : يك نفر را چنان فريب دادم كه مرتكب قتل شد . شيطان گفت : تو ، تو موفق شدى و تاج را به او داد » .\r\n\r\n","description":"","footnote":"\r\n( 1 ) مرفوع ، خبرى است كه سند آن در وسط قطع شده باشد ، يكى يا زيادتر ، با تصريح به رفع آن ، مثل آنكه گفته شود : روى الكلينى عن على بن ابراهيم عن ابيه رفعه عن ابى عبد اللَّه ( ر ك . فرهنگ علوم عقلى تأليف سيد جعفر سجادى ص 486 ) .\r\n","page_name":" 95 ","page_number":95},
  {"content":"\r\nو در حديثى مرفوع از « عبد اللَّه بن عمرو » آمده : « هر كس يك مرد معاهد ( 1 ) را بكشد ، بوى بهشت به مشامش نمىرسد ، در حالى كه بوى بهشت پس از چهل سال نيز عطر خود را مىدهد و هر كس زن معاهده اى را بنا حق بكشد ، خداوند بهشت را بر او حرام مىكند و بوى بهشت را نيز نمىتواند ببرد » .\r\nاحاديث فراوان ديگرى در اين زمينه هست ، كه حافظان و پيشوايان حديث در صحاح و مسانيد جمع كرده‌اند و « حافظ منذرى » بخشى از آنها در « الترغيب و الترهيب » 3 : 120 - 123 گرد آورده است .\r\nبا وجود اين آيات و احاديث ، ديگر نيازى نبود كه « معاويه » نصايح كسانى مانند « عايشه » را بشنود ، همان كسى كه خود او نيز در ريختن خونهاى هزاران هواداران اسلام كه همه را فرزندان خود مىدانست باكى نداشت ، چنان كه شاعر گويد :\r\n« او با سپاهيانش با شقىترين مردم سوار بر تختى بر بصره لشكر كشيد و در جنايتى كه انجام داد ، همچون گربه اى قصد داشت كه فرزندان خود را بخورد » ( 2 ) .\r\nآرى ، « حجر » سلام اللَّه عليه با روى سپيد و پيشانى گشاده به پيشگاه خدا شتافت . و نيكنام و نيكبخت و مظلوم ، و در حالى كه حقوقش غصب شده بود و آغشته به خون و بندهاى ظلم و ستم بر دست و پاى ، از دنيا رفت .\r\nبه هنگام پايان زندگى ، نماز خواند و اين سخنان بر زبان آورد : « بندهاى آهنين را از من بر نداريد ، و با خونم غسل بدهيد و با همين لباسهايم دفن كنيد كه من در حال پيكار مىميرم » و در عبارت ديگر آمده كه گفت : « ما بر راه صراط با\r\n\r\n","description":"","footnote":"\r\n( 1 ) مشرك يا نامسلمانى كه با مسلمين پيمان دارد .\r\n( 2 )\r\n\r\nجاءت مع الاشقين فى هودج\r\nتزجى الى البصرة أجنادها\r\nكانها فى فعلها هرة\r\nتريد أن تأكل اولادها\r\n\r\n","page_name":" 96 ","page_number":96},
  {"content":"\r\nمعاويه ديدار خواهيم كرد » ( 1 ) .\r\nاين جنايت ، نكبت جاويد بر « معاويه » بار خواهد آورد . « حسن » ، چهار خصلت را كه « معاويه » داشت ، بر شمرد و گفت : « تنها اين يكى كه حجر را بقتل رساند ، كافى است كه جنايتكارى او را ثابت كند » . و گفت : « واى بر معاويه در باره حجر و ياران حجر » ( 2 ) .\r\nما يقين داريم كه خداى متعال ، « فرزند جگرخواره » را سرانجام به كيفر اين همه جناياتى كه با دست گناهكارش درباره اهل « بصره » مرتكب شد ، خواهد رسانيد ، چنان كه فرموده است :\r\n« ريختن خونى كه حلال نيست و كشتن نفوسى كه خداوند حرام كرده ، يك هلاكت درد آور و زيانكارى آشكار است كه هرگز خداوند از كسى كه خونى را به ظلم و تجاوز ريخته ، نخواهد گذشت » ( 3 ) .\r\n\r\n","description":"","footnote":"\r\n( 1 ) مستدرك الحاكم 3 : 469 ، 470 ، الاستيعاب 1 : 135 ، كامل ابن اثير 4 : 210 اسد الغابه 1 : 386 ، الاصابه 1 : 315 .\r\n( 2 ) تمام گفتار حسن در ص 225 جزء دهم ذكر شده است .\r\n( 3 ) شرح ابن ابى الحديد 1 : 350 .\r\n","page_name":" 97 ","page_number":97},
  {"content":"\r\n\r\nدو تن حضرمى و كشته شدن آنها به گناه تشيع\r\n« نسابه ابو جعفر محمّد بن حبيب بغدادى » متوفى 245 در كتاب خود بنام « المحبر » ص 479 نقل كرده است : « زياد بن ابيه ، مسلم بن زيمر و عبد اللَّه بن نجىّ را - كه هر دو حضرمى بودند - در كوفه بر بالاى خانه شان بردار كشيد و چند روز به همان حال بالاى دار ماندند و گناهشان اين بود كه هر دو شيعه بودند .\r\nاين امر به فرمان معاويه صورت گرفت و حسين بن على رضى اللَّه عنهما در نامه خود به معاويه در اين مورد نوشت : آيا تو نبودى كه حجر و آن دو نفر حضرمى را - كه پسر سميه درباره آنها بر تو نوشت كه اينان بر آيين على و فرمانبر او هستند پس آنها را بكش - به قتل رساندى ، و نوشتى كه هر كس بر آيين على و فرمانبر او باشد او را بكش و نابود گردان ؟ و او هم آنها را كشت و فرمان ترا امتثال كرد .\r\nآيين على و آيين پسر عمويش ، همان دينى كه پدرت بر آن تمثل مىكرد و آن را بيان مىنمود ، و تو در جايگاه او نشسته اى . و هرگاه اين آيين نبود بزرگترين شرف تو و پدرت اين مىبود كه هر سال دو بار بايد كوچ مىكرديد و بواسطه ما خاندان بود كه خداوند مشقت آن دو رحلت ، را از شما برداشت » ( 1 ) .\r\n« امينى » مىنويسد : اى پيروان دين خدا ، با من بيائيد ، و ببينيد كه آيا\r\n\r\n","description":"","footnote":"\r\n( 1 ) « قريش » در جاهليت ، هر سال دو بار مىكوچيدند ، هنگام زمستان به « يمن » و تابستان به « شام » . و « ابو سفيان » ، رياست كاروانى را كه بين « مكه » و « شام » رفت و آمد مىكرد به عهده داشت .\r\n","page_name":" 98 ","page_number":98},
  {"content":"\r\nگرويدن به دين و ايمان على - سلام اللَّه عليه - چيزى است كه خون مسلمانى را را مباح كند و مثله و شكنجه را كه در شريعت مطهر ، حتى در مورد سگ گزنده حرام شده ، موجب گردد ؟\r\nنه مگر دين « على » عليه السّلام همان دين « محمّد » صلَّى اللَّه عليه و آله است كه از خداوند گرفته است ؟ آرى حقيقت اين است ، اما « معاويه » از اين دين استوار روى برتافته و هيچ وزنى بر آن قائل نگرديده است و از هتك حرمت و اهانت و جسارت به آن هرگز درنگ نكرده است .\r\n","description":"","footnote":"","page_name":" 99 ","page_number":99},
  {"content":"\r\n\r\nمالك اشتر\r\nاز صالحان و شايستگان اسلام ، كه « معاويه » بىهيچ گناهى به قتل رساند « مالك بن حارث اشتر نخعى » است كه خداوند خير فراوان بر او بدهد ، مالكى كه صلابت كوهها و سنگها را داشت و بايد رامشگران و سوگواران بر شهادت چنين شخصيتى اشك بريزند .\r\nاى « مالك » ! آيا موجودى همچون تو پيدا مىشود ؟ آيا در ميان بندگان خدا مقاومتر از لحاظ حسب گرامىتر و در برابر تبهكاران همچون آتش سوزانتر از تو يافت مىشود ؟ تو در ميان مردم ، از پليدى و ننگ از همهء آنها پاكتر بودى .\r\nشمشيرى برنده بودى كه هرگز كند نمىشد . به هنگام صلح و آرامش ، صاحب حكمت و عرفان ، و در ميدان جنگ ، رزمنده اى توانا بودى . انديشهء استوار داشتى و از صبر جميل برخوردار بودى .\r\nبراستى كه « مالك » از كسانى بود كه هرگز بيم سقوط يا سستى از آنها نمىرود ، و در راهى كه بايد شتاب بخرج داد هرگز سستى و كندى پيش نمىگيرند ، و آنجا كه بايد آرام بود تندى نمىكنند . از كسانى بود كه درشتى و نرمى را با هم دارند .\r\nبه هنگام حمله ، حمله مىكرد ، و به هنگام مدارا و رفق ، نرمى پيش مىگرفت .\r\nاو پهلوانى نيرومند و سخت كوش ، پيشوايى بردبار و مردى نكوكار و سخنور و شاعر بود ( 1 ) .\r\n\r\n","description":"","footnote":"\r\n( 1 ) در اين بيانى كه در باب « مالك اشتر » آورديم ، رجوع شود به جزء نهم 37 - 41 ط 1 .\r\n","page_name":" 100 ","page_number":100},
  {"content":"\r\n« على » عليه السّلام ، در نامه اى به « مالك » ، آنگاه كه او در « نصيبين » ( 1 ) بود ، مىنويسد :\r\n« اما بعد ، تو از كسانى هستى كه من اعتماد كرده‌ام تا دين را بر پا دارند و سركشى گناهكاران بر طرف شود ، و من محمّد بن ابى بكر را بر مصر فرمانروا كرده بودم . از آن پس ، خوارجى آنجا برخاسته‌اند ، از جمله جوان كم سالى كه هيچ تجربهء جنگى ندارد و در كارها آزموده نيست ، پس درباره او بررسى و دقت لازم را بكن و به من گزارش بده تا تصميم مناسب گرفته شود . پيوسته در كارها ، افراد مورد اعتماد و خير خواه از ياران خود را مأمور كن . و السلام » .\r\n« مالك » به حضور « على » عليه السّلام آمد و گزارش كار مردم « مصر » را تقديم كرد . « حضرت على - سلام اللَّه عليه - » فرمود :\r\n« جز تو كسى شايستهء حكومت مصر نيست . پس به مصر برو ، خداى ترا رحمت كند . و من ترا وصيت كردم و به تدبير و رأى تو اعتماد ورزيدم . از خداوند در كارها يارى بخواه . همواره درشتى را با نرمى در آميز . و آنجا كه مدارا بهتر باشد ، رفق و مدارا كن . و آنجا كه جز با سختگيرى كار پيش نمىرود ، سختى به خرج بده » .\r\nاز آن پس ، « اشتر » از حضور « على » عليه السّلام مرخص شد و اسباب سفر آماده كرد و مهياى رفتن به « مصر » شد . جاسوسان « معاويه » او را خبر كردند كه « على » عليه السّلام « اشتر » را به ولايت « مصر » منصوب كرده است . او كه طمع حكومت « مصر » را داشت ، اين انتصاب خيلى برايش گران آمد . و يقين داشت كه هرگاه « اشتر » به « مصر » برود ، از « محمّد بن ابى بكر » هم قاطعتر و در دشمنى با او ( معاويه ) سختتر است . از اين رو سفارشى به رئيس خراج « قلزم » ( 2 ) فرستاد\r\n\r\n","description":"","footnote":"\r\n( 1 ) نام محلى است در بين النهرين يا تركيهء كنونى با 15000 جمعيت ، و از قرن سوم مهد آداب سريانى بود و مركزى بوده براى مترجمان يونانى به عربى .\r\n( 2 ) شهرى ميان « مكه » و « مصر » .\r\n","page_name":" 101 ","page_number":101},
  {"content":"\r\nو گفت : « مالك اشتر رو به مصر نهاده و مىآيد . هرگاه كار او را تمام كنى ، ماليات قلزم را تا من زنده‌ام و تو زنده اى ، بر تو مىبخشم . تا مىتوانى از حركت او مانع باش » .\r\nاين شخص آمد و در « قلزم » اقامت كرد . « اشتر » نيز از « عراق » به طرف « مصر » حركت كرد . و چون وارد « قلزم » شد ، آن مرد به استقبال آمد و پيشنهاد كرد كه در آنجا توقف كند و اظهار داشت : « اينجا منزل خوش و طعام هم آماده و علف ستوران نيز فراهم است و من فردى از افراد ماليات بده اين سرزمين هستم » . « مالك » پياده شد و او طعامى آورد . طعام كه صرف شد ، شربتى از عسل كه در آن زهر ريخته بود ، آورد و به او داد . چون « مالك » آن را خورد ، وفات كرد .\r\nاما « معاويه » خطاب به مردم « شام » گفت : « على عليه السّلام ، اشتر را به مصر فرستاده است . از خدا بخواهيد كه در خدمت شما توفيق پيدا كند » . از اين رو مردم هر روز بر « اشتر » دعا مىكردند . آن كس كه به « اشتر » زهر داده بود ، نزد « معاويه » آمد و او را از قتل « اشتر » آگاه كرد ، سپس « معاويه » بپاخاست و خطبه اى خواند و در ضمن آن خدا را حمد و ثنا گفت . آنگاه اظهار داشت : « براستى كه على دو بازوى توانا داشت كه يكى - يعنى عمار ياسر - در صفين و ديگرى - يعنى اشتر - امروز بريده شد » ( 1 ) . و در عبارت « ابن قتيبه » در « العيون » 1 : 201 آمده كه معاويه هنگامى كه از خبر آگاه شد ، گفت : « چقدر جگرم راحت و خنك شد ، خدا لشكريانى دارد كه اين عسل ( كه بوسيلهء آن مالك كشته شد ) از آن جمله است » و على عليه السّلام فرمود كه : اين كار دو دست و دهان خودش بود ( كه او را به كشتن داد ) .\r\n\r\n","description":"","footnote":"\r\n( 1 ) تاريخ طبرى 6 : 54 ، كامل ابن اثير 3 : 152 .\r\n","page_name":" 102 ","page_number":102},
  {"content":"\r\nو در عبارت « مسعودى » در « مروج الذهب » 2 : 39 آمده است : « على عليه السّلام اشتر را به مصر فرستاد و سپاهى را با او همراه كرد . معاويه كه از اين خبر آگاه شد ، دسيسه اى به كار برد و دهقانى را كه در عريش ( 2 ) بود تشويق كرد و گفت ( در صورت مسموم كردن مالك اشتر ) بيست سال از پرداخت ماليات معاف خواهى بود او سمى را در غذا به اشتر خورانيد . هنگامى كه اشتر در عريش پياده شد ، دهقان پرسيد : چه غذا و نوشابه اى را بيشتر دوست داريد ؟ گفته شد : عسل . آنگاه دهقان عسلى براى او آورد و آن را خيلى تعريف كرد كه چنين و چنان است . در آن حال اشتر روزه بود . سرانجام از آن عسل ، شربتى كه خورد ، ديرى نپاييد كه درگذشت .\r\nكسانى هم كه با او بودند پيش دهقان آمدند . گفته شده كه اين واقعه در قلزم اتفاق افتاد ، ولى روايت اولى صحيحتر است . خبر اين واقعه كه به على عليه السّلام رسيد ، فرمود كه حاصل دو دست و دهان است . اين جريان را كه به معاويه گفتند : گفت خداوند لشكرى از عسل دارد » .\r\n« امينى » مىنويسد : اينجاست كه مىبينى « معاويه » چگونه از اين گناه بزرگ - گناه كشتن بندهء صالحى كه از زبان رسول اللَّه صلَّى اللَّه عليه و آله و جانشينش مولانا امير المؤمنين - سلام اللَّه عليه - تعريف و ستايش شده - هيچ پروايى نمىكند ، و توبه و پشيمانى به دو دست نمىدهد ، بلكه او و مردم « شام » از مرگ اين قهرمان بزرگ اظهار شادمانى مىكنند . جرم « مالك » اين بود كه امام زمان خود را يارى مىكرد ، امامى را كه همه در خلافت او اجماع داشتند . و شگفت نيست هر چيزى كه از ديدگاه حق و از نظر ائمه هدى و اولياى صالح و پاك خدا شايسته نباشد ، از نظر او ارزنده است و مايه شادى اوست . هر چه « معاويه » مىتوانست ، در خوار داشتن شخصيتهاى محترم اسلامى كوشيد و پيشوايان اسلام و ياران ايشان را به شكنجه\r\n\r\n","description":"","footnote":"\r\n( 2 ) اولين حومه مصر از ناحيه شام است بر ساحل درياى روم .\r\n","page_name":" 103 ","page_number":103},
  {"content":"\r\nو كيفر رسانيد . ظواهر اسلام از نظر او با حقايق و فرمانبرى واقعى خدا تفاوتى نداشت . و كارگزاران سركش و كافر او ، تا توانستند با فجيعترين شكلى ، برگزيده ترين اصحاب محمّد صلَّى اللَّه عليه و آله و ياران آنها را به قتل رساندند و دوستاران آنها را به گناه اينكه از حرمت اهل بيت گرامى پيغمبر هوادارى مىكردند از پا درآوردند .\r\n","description":"","footnote":"","page_name":" 104 ","page_number":104},
  {"content":"\r\n\r\nمحمد بن ابى بكر\r\n« محمّد بن ابى بكر » ، اين زادهء حرم امن خداوند ، و پروريدهء خاندان عصمت و پاكى نيز از كسانى است كه در حكومت « معاويه » شهيد شدند و بدست فرمانروايان معاويه از پا درآمدند .\r\n« معاويه » ، « عمرو بن عاص » را با ششهزار تن به « مصر » فرستاد ، در حالى كه « محمّد بن ابى بكر » عامل و كارگزار « على » عليه السّلام در « مصر » بود . « عمرو » حركت كرده و در نزديكيهاى « مصر » فرود آمد . طرفداران « عثمان » پيرامون او جمع شدند و او در بين آنها اقامت كرد و به « محمّد بن ابى بكر » چنين نوشت :\r\n« اى پسر ابو بكر ، من نمىخواهم كه بر تو چيره شوم . آگاه باش كه مردم اين شهرها بر عليه تو جمع گشته‌اند و همگى متحدا بر تو شوريده‌اند و از اينكه ترا پيروى كنند ، پشيماناند . و هرگاه كارد به استخوان برسد ، ترا دستگير مىكنند .\r\nمن ترا نصيحت مىكنم كه از مصر خارج شوى و السلام » .\r\nهمچنين « عمرو » نامه اى را كه « معاويه » به او نوشته بود ، فرستاد . در آن نامه چنين آمده است :\r\n« اما بعد ، ستم و ظلم سرانجام كيفر سخت دارد ، و خونريزى حرام است .\r\nو هر كه مرتكب آن شود ، از انتقام در اين جهان و كيفر دردناك آخرت در امان نيست . و ما كسى را سراغ نداريم كه پيش از تو بر عثمان ستم روا داشته و به او صدمه زده باشد . تو در شمار كسانى هستى كه بر عليه او سخن چينى كرده اى و در ريختن\r\n","description":"","footnote":"","page_name":" 105 ","page_number":105},
  {"content":"\r\nخونش شركت داشتى . آيا گمان دارى كه من اينهمه را ناديده مىگيرم و يا فراموش مىكنم ، و كار را به جائى برسانى كه در شهرهايى گه بيشتر ساكنانش ياران منند ، بخواهى فرمانروائى گنى ؟ مردم آن شهرها از من فرمان مىبرند و بر سخن من گردن مىنهند و پيوسته از من دادخواهى و فرياد رسى مىخواهند .\r\nو اينك من گروهى را كه تشنهء خون تواند و بر جهاد در راه كشتن تو ، به خدا تقرب مىجويند ، بسوى تو روانه گردم . اينان با خدا پيمان بسته‌اند كه ترا به كيفر كردارت برسانند و هرگاه جز با گشتن تو خشنود نشوند ، از نظر من هيچ زيانى ندارد . و من دوست دارم كه ترا بخاطر ستمى كه كرده اى و عدواتى كه با عثمان داشتى و نيزهء تو رگ گردن او را مىبريد ، ترا به قتل برسانند ، لكن من از اينكه يك فرد از خاندان قريش را به چنين كيفرى برسانم ، اكراه دارم و اين خدا است كه هر كجا باشى هرگز ترا از قصاص نجات نخواهد داد . و السلام » .\r\n« محمّد » هر دو نامه را پيچيده و به « على » عليه السّلام فرستاد ، و پاسخ نامه « معاويه » را چنين نوشت :\r\n« اما بعد ، نامهء تو گه در آن كار عثمان را آنگونه ياد كرده اى كه من از آن هيچ عذر خواهى نمىكنم ، رسيد ، در آن نامه ، مرا از خودت ترسانده و مدعى شده اى كه خير خواه من هستى ، و مرا از روى شفقت از كشته شدن ترسانده اى ، لكن من اميدوارم كه زمان چنان بچرخد گه من با شما در ميدان كارزار بستيزم .\r\nهرگاه شما پيروز شديد و حكومت دنيا را به كف آوريد ، چقدر ستمكاران كه در جهان حكم رانده‌اند ، و چقدر مردان با ايمان كه شما كشته و مثله كرده‌ايد . چه باك كه بازگشت شما و آنها همه به خدا است . و همهء كارها به خدا برمىگردد و او مهربانترين مهربانان است و بر آنچه مىگويد داورى مىكند و السلام » .\r\nو به « عمرو بن عاص » چنين پاسخ داد .\r\n« اما بعد ، اى عمرو عاص ، از آنچه در نامه ات نوشته بودى ، آگاه شدم . من\r\n","description":"","footnote":"","page_name":" 106 ","page_number":106},
  {"content":"\r\nگمان دارم كه تو از اينكه پيروزى به من روى نمايد ، ناراحت هستى . من گواهى مىدهم كه تو خطا مىكنى . تو مىپندارى كه خيرخواه من هستى . من سوگند مىخورم كه تو بدخواه منى ، تو تصور مىكنى كه مردم رأى و حكومت مرا رها كرده و از پيروى من پشيمان شده‌اند ، و همه پيروى تو و شيطان رجيم را برگزيده‌اند .\r\nخدا پروردگار جهانيان ما را بس است . ما بر خداى عرش بزرگ توكل كرده‌ايم .\r\nوالسلام » .\r\n« عمرو بن عاص » رو به « مصر » نهاد . « محمّد بن ابى بكر » در ميان مردم برخاست و چنين سخن گفت :\r\n« اما بعد ، اى مسلمانان و مؤمنان ، آن گروهى كه حرمت اسلام را هتك مىكنند و گمراهى را رونق مىدهند و آتش فتنه را بر مىافروزند و با جبر مىخواهند بر مردم مسلط بشوند ، اينك در صدد دشمنى برآمده و لشكريان خود را به طرف شما فرستاده‌اند . اى بندگان خدا ، هر كس بهشت و بخشايش خدا را مىخواهد ، بايد برود و در راه خدا با اين گروه جهاد كند ، بشتابيد و پاسخ اينان را با كنانه بن بشر بدهيد ، خداى بر شما رحمت كند » .\r\nنزديك به دو هزار نفر به « كنانه » پاسخ مثبت دادند . « محمّد » با دو هزار مرد بيرون ، آمد . « كنانه » به جلو « عمرو بن عاص » رفت و پيشاپيش « محمّد » حركت كرد ، « عمرو » به طرف « كنانه » آمد . وقتى كه نزديك شد ، نامه‌ها را يك يك شرح كرد . و هر نامه اى را كه از نامه‌هاى مردم « شام » در مىآورد ، با بىاعتنائى و شدت عمل « كنانه » روبرو مىشد و آن را به زمين مىانداخت ، تا اينكه به « عمرو بن عاص » نزديك مىشد و اين كار را چند بار تكرار كرد . « عمرو » ، « معاوية بن حديج سكونى » را احضار كرد و در ميان گروه زيادى به حضور او رسيد و « كنانه » و يارانش را احاطه كرد . مردم « شام » از هر طرف جمع شدند و « كنانة بن بشر » كه حال را چنين ديد ، از اسبش پياده شد در حالى كه مىگفت :\r\n","description":"","footnote":"","page_name":" 107 ","page_number":107},
  {"content":"\r\n« هيچ موجودى نيست مگر آن كه به اذن پروردگار مىميرد و اين سرنوشتى است كه براى همه معين شده . و هر كس پاداش اين جهانى خواهد ، آن را به دو مىدهيم و هر كس پاداش آخرت جويد ، باز به او مىدهيم و سپاسگزاران را پاداش خواهيم داد . » آنگاه با شمشير خود با آنها جنگيد تا آنكه شهيد شد . خدايش رحمت كند .\r\nآنگاه « عمرو بن عاص » به جانب « محمّد بن ابى بكر » ، كه يارانش پس از شنيدن قتل « كنانه » همه پراكنده شده بودند ، روى نهاد . تا جائى كه ديگر كسى از يارانش پيرامون او نبود . « محمّد » كه وضع را اين گونه ديد ، خارج شد و راهروى مىكرد ، تا آنكه به خرابه اى بر سر راهى رسيد و به آنجا پناه برد .\r\nآنگاه « عمرو بن عاص » وارد شد و « معاوية بن حديج » هم از طرفى در جستجوى « محمّد » هر جا را مىگشت ، تا آنكه بر سر راه به ولگردانى بر خورد ، و پرسيد :\r\n« آيا ناشناسى از اينجا گذشته است » ؟ يكى از آنها گفت : « نه به خدا ، جز اينكه من در اين خرابه كسى را ديدم كه نشسته » . ابن حديج گفت : « بخداى كعبه سوگند ، كه او همان محمّد است » . پس همگى به شتاب دويدند و وارد خرابه شده و او را بيرون كشيدند . چيزى نمانده بود كه از شدت تشنگى بميرد . آنگاه او را به زندان « مصر » بردند . و برادرش « عبد الرحمن بن ابى بكر » ، بر « عمرو بن عاص » كه در ميان سپاه خودش بود ، حمله كرد : « آيا مىخواهى برادرم را بكشى ؟\r\nكسى را پيش معاوية بن حديج بفرست و او را از اين عمل بازدار » . « عمرو بن عاص » به « معاويه بن حديج » سفارش كرد كه « محمّد بن ابى بكر » را پيش او بياورد . « معاويه » گفت : « آيا شما كنانه بن بشر را بكشيد و من محمّد بن ابى بكر را ببخشم ؟ اين محال است . آيا كافران شما بهتر از اينان بودند يا اينكه در كتابهاى شما تبرئه شده‌اند ؟ »\r\n« محمّد » به آنها چنين گفت : « اندكى آب بدهيد تا بخورم » .\r\n","description":"","footnote":"","page_name":" 108 ","page_number":108},
  {"content":"\r\n« معاويه بن حديج » اظهار داشت : « خدا كسى را كه قطره اى به تو آب دهد ، هرگز سيراب نكند . شما نگذاشتيد عثمان آب بخورد و او را كه روزه بود كشتيد و او با شراب مهر خورده در بهشت با خدا ديدار كرد . سوگند به خدا كه اى ابن ابى بكر ، ترا مىكشم تا در جهنم از آب داغ و سرد آن بخورى » .\r\n« محمّد » در جواب او گفت : « اى پسر زن يهودى نساجه ، اين كار از قدرت تو خارج است . اين خداى عز و جل است كه اوليائش را سيراب مىكند و دشمنانش را كه تو و دوستان تو باشند ، تشنه مىدارد . به خدا سوگند هرگاه شمشير بدست داشتم ، كسى از شما اين جرئت را نمىكرد » .\r\n« معاويه » در جواب گفت : « آيا مىدانى با تو چه مىكنم ؟ ترا در پوست خز مىكنم ، آنگاه آتش مىزنم » .\r\n« محمّد » در جواب گفت : « هرگاه اين عمل را بكنى ، چقدر از اين جنايات كه در خصوص اولياى خدا انجام داده‌اند . و من اميدوارم كه اين آتشى را كه تو با آن مرا بسوزانى ، به امر پروردگار سرد و سالم شود . و اين كارى است كه بر دوست خودش ابراهيم كرده است و با تو و هواداران تو ، همان كارى را بكند كه با نمرود و دوستان او كرده است . خدا ترا و آن كسى را كه پيش از اين نام بردى ، و رهبر ترا كه معاويه است و اين مرد را - اشاره كرد به معاويه - با آن آتشى كه زبانه مىكشد و هر چه فروكش كند ، خدا بيشتر شعله آن را بلند مىكند ، خواهد سوزاند » .\r\n« معاويه » گفت : « من فقط ترا به خاطر عثمان مىكشم » .\r\n« محمّد » به او گفت : « ترا با عثمان چه كار است ؟ عثمان با ظلم و ستم عمل كرد و حكم قرآن را تغيير داد و خداى تعالى فرموده است : * ( وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الْفاسِقُونَ ) * ( هر كس مطابق آنچه خدا فرستاده حكم نكند در شمار فاسقان است . ) و ما بخاطر اين كارش بود كه از او انتقام گرفتيم و او را\r\n","description":"","footnote":"","page_name":" 109 ","page_number":109},
  {"content":"\r\nكشتيم و اينكه تو و يارانت او را تحسين مىكنيد . انشاء اللَّه خداوند ما را از گناهانى كه او مرتكب شده مبرا و پاك كند . اما تو در جرائم و گناهانى كه او مرتكب شده است شريك او هستى » .\r\nمىگويد كه « معاويه » خشم گرفت و دستور داد او را كشتند ، سپس او را در پوست خزى داخل كردند ، آنگاه آتش زدند .\r\nاين خبر كه به گوش « عايشه » رسيد ، براى او خيلى ناله كرد و پس از نماز بر عليه « معاويه » و « عمرو » نفرين كرد ( 1 ) .\r\nو در « نجوم الزاهره » 1 : 110 آمده است كه سر او را بريدند و نزد « معاوية بن ابى سفيان » در « دمشق » فرستادند . و آن سر را در آنجا گرداندند و در اسلام ، اين اولين سرى است كه در همه جا گردانده‌اند .\r\n\r\nتصويرى ديگر از شهادت محمد بن ابى بكر\r\n« معاويه » در سال 38 ، « عمرو بن عاص » را همراه چهار هزار سپاهى به « مصر » فرستاد و « معاويه بن حديج » و « ابو الاعور سلمى » هم با او همراهى كردند و « عمر » زندگانى خود را صرف اين كار كرد و در آنجا « محمّد بن ابى بكر » از طرف « على عليه السّلام » حكومت مىكرد و مركز حكومتش در محلى بنام « مسنّاة » بود . جنگى بين اينها در پيوست كه « كنانة بن بشر » در آن كشته شد . و « محمّد بن ابى بكر » بمناسبت اينكه يارانش او را تنها گذاشتند ، فرار كرد و در نزد مردى بنام « جبلة بن مسروق » مخفى شد . پس از آن جاى او را شناختند و « معاوية بن حديج » و يارانش او را محاصره كردند . آنگاه « محمّد بن ابى بكر » بيرون آمد\r\n\r\n","description":"","footnote":"\r\n( 1 ) تاريخ طبرى 6 : 58 - 61 ، الكامل ابن اثير 3 : 154 ، تاريخ ابن كثير 7 :\r\n313 ، 314 ، النجوم الزاهره 1 : 110 .\r\n","page_name":" 110 ","page_number":110},
  {"content":"\r\nو با آنها جنگيد و كشته شد ، و « معاوية بن حديج » و « عمرو بن عاص » او را در پوستين خزى داخل كرده و آتش زدند . اين فاجعه در ناحيتى از مصر بنام « كوم شريك » اتفاق افتاد . نقل كرده‌اند كه اين جنايت در حالى صورت گرفت كه هنوز « محمّد بن ابى بكر » رمقى از حيات داشت .\r\nخبر كشتن « محمّد » كه به « معاويه » و يارانش رسيد ، خيلى شادمانى و خوشحالى كردند . و خبر كشته شدن « محمّد » و شادمانى « معاويه » را كه به « على » عليه السّلام رساندند ، فرمود :\r\n« به همان اندازه كه آنها شادى مىكنند ، ما اندوهگينيم و از آغاز جنگ تا كنون ، من دربارهء هيچ كس به اين اندازه ناله و اندوه نداشته‌ام . او دست پرورده من بود و من او را فرزند خود مىشمردم و اينهمه حزن و اندوه بىجهت نيست . چرا كه او مرد نيكوكار و برادر زاده من بود ( 1 ) اين قربانى را در راه خدا مىدهيم . » ( 2 )\r\n« عبد الرحمن فزارى » كه از طرف حضرت « على » عليه السّلام در « شام » خبرگزار بود ، به حضور حضرتش آمد و چنين گزارش داد :\r\n« از شام كه بيرون آمدم ، نمايندگانى از جانب عمرو بن عاص مژده مىآوردند كه مصر را فتح كرده‌اند و محمّد را كشته‌اند . حتى قتل او را بر منابر اعلام كردند .\r\nاى أمير مؤمنان ، من تا كنون خيلى كم ناظر چنين شادمانى بودم و اين خوشحالى مردم شام را از شنيدن خبر قتل محمّد كم نظير ديدم » .\r\n« على » عليه السّلام فرمود : « اما اندوه ما ، چندين برابر مسرت آنها است » . و در اين باره ، آنچنان اندوهگين و متأثر شد كه آثار آن بر چهره اش نمايان بود .\r\nآن بزرگوار همچنين خطبه اى در ميان مردم خوانده ، خدا را حمد و ثنا\r\n\r\n","description":"","footnote":"\r\n( 1 ) محمد بن ابى بكر ، از طرف مادر ، برادر عبد اللَّه بن جعفر بن ابى طالب بود .\r\n( 2 ) مروج الذهب 2 ، 39 : تاريخ ابن كثير 7 : 314 .\r\n","page_name":" 111 ","page_number":111},
  {"content":"\r\nگفت و بر رسولش صلَّى اللَّه عليه و آله درود فرستاد و گفت :\r\n« آگاه باشيد كه مصر را ستمگران و طرفداران فسق و فجور فتح كرده‌اند .\r\nاينها كسانى هستند كه در برابر راه خدا سدى افكنده و اسلام را به راه كج برده‌اند . آگاه باشيد كه محمّد بن ابى بكر در راه خدا شهيد شده است . خدايش رحمت كناد و ما او را در پيشگاه خدا مىدانيم . سوگند به خدا كه هرگاه من يقين نداشتم كه روز باز خواست در انتظار همه است و كارها پاداش و كيفر داده مىشود و توهّم فاجران سرانجام بد دارد و هدايت و ايمان مؤمنان عاقبت پسنديده خواهد داشت . . . « تا آخر خطبه ( 1 ) .\r\n« ابو عمر » روايت مىكند كه « محمّد بن ابى بكر » را پيش « عمرو بن عاص » آوردند و « عمرو » با زهر او را به قتل رسانيد . « شعبه » و « ابن عيينيه » از « عمرو بن دينار » روايت كرده‌اند كه گفت : « محمّد بن ابى بكر را دستگير كرده پيش عمرو بن عاص آوردند . گفت : آيا پيمانى دارى ، و آيا با كسى عقد و قراردادى دارى ؟ گفت : نه . آنگاه او را دستور داد كه كشتند . على بن ابيطالب پيوسته محمّد بن ابى بكر را مىستود و در فضيلت وى سخن مىگفت ، چرا كه او اهل عبادت و جهاد بود » ( 2 ) .\r\n« ابن حجر » نقل مىكند كه گفته‌اند : « او در خانهء زنى از قبيله غافق مخفى شده بود ، خانه اى كه برادرش راهنمايى كرده بود كه خود او تحت تعقيب معاوية بن حديج بود . خواهر اين مرد كه آنها را ديد كه آمدند ، پنداشت كه آمده‌اند برادرش را دستگير كنند . ناگهان گفت : آيا شما را به محل محمّد بن ابى بكر راهنمايى كنم تا برادرم را نكشيد ؟ گفتند : بسيار خوب ، آنگاه او را به ايشان نشان داد و گفت : مرا بخاطر ابو بكر نگهداريد . معاويه گفت : من هشتاد نفر از\r\n\r\n","description":"","footnote":"\r\n( 1 ) تاريخ طبرى 6 : 62 ، كامل ابن اثير 3 : 155 .\r\n( 2 ) الاستيعاب 2 : 235 ، تهذيب التهذيب 9 : 81 .\r\n","page_name":" 112 ","page_number":112},
  {"content":"\r\nطايفه خودم را به انتقام خون عثمان كشته‌ام ، آيا ترا رها مىكنم ؟ « تهذيب التهذيب 9 : 80 .\r\n« امينى » مىنويسد : امثال اين فجايع و تبهكاريها و جنايات ، از اين « پسر تبهكار » بعيد نيست . و همه چيزهايى است كه در راه كسب مقام و تقرب آن « پسر جگر خواره » و به دست كسانى صورت مىگرفت كه در ريختن خونهاى پاك ، از همان سالهايى كه توانايى پيدا كردند ، بخصوص از هنگامى كه آتش جنگ صفين را شعله ور كردند ، هرگز بيمى نداشتند . كسانى كه اسير شهوات خود شدند و نتوانستند از ريختن اين همه خون نيكان و پاكان دست بردارند .\r\nفرض كنيد كه « محمّد » ، اين اعمالى كه آنها پنداشته‌اند ، بر عليه « عثمان » انجام داده بود . باز جاى شگفت است كه به خونخواهى او ، كسى مثل « معاويه » - كه هنگامى كه « عثمان » كمك مىخواست ، پاسخ نداد و دست نگهداشت - برخيزد ، يا كسى مثل « عمرو عاص » از او حمايت كند كه از قتل « عثمان » اظهار شادى كرد . و گفته بود : « من ، أبو عبد اللَّه ، او را كشتم و در وادى سباع بودم » .\r\nو هم گفته بود : « من ، أبو عبد اللَّه ، كسى هستم كه وقتى زخمى را بشكافم ، ريم به هم مىرساند » و مثل معروف را گفته بود كه : « شتر سرگرم چرا و عيش است و داغگاه آماده » و بر عليه او همچون چوپانى كه بالاى كوه گوسفندان را جمع كند ، افراد گرد مىآورد و به فتنه انگيزى مشغول بود .\r\nچرا « معاويه » اينهمه سپاه و افراد را به يارى « عايشه » نفرستاد كه در بين مردم فرياد برآورد : « نعثل را بكشيد كه عثمان را كشته و كافر شده است » و چرا دنبال « طلحه » و « زبير » نفرستاد ، كه دشمنترين مردم بر عليه « عثمان » بودند ؟\r\n« طلحه » ، همان كسى بود كه در محاصرهء « عثمان » اجازه نداد به او آب بدهند و نگذاشت مردم به او كمك رسانند ، و مانع شد كه در مدينه به خاكش سپارند ، جز در « حش كوكب » ( گورستان يهود ) .\r\n","description":"","footnote":"","page_name":" 113 ","page_number":113},
  {"content":"\r\nگزارش اين اعمال ، بتفصيل در جزء نهم : 92 - 111 آمده است و « شهرستانى » در « ملل و نحل » ص 25 مىنويسد : « امراى ارتش عثمان ، عبارت بودند از معاويه عامل شام ، سعيد بن ابى وقاص عامل كوفه و پس از او وليد بن عقبه و عبد اللَّه بن عامر عامل بصره و عبد اللَّه بن ابى سرح عامل مصر ، كه همگى عثمان را خوار داشتند و او را رها كردند ، تا كه به سرنوشت خود رسيد » .\r\nآرى ، كشندگان « عثمان » اينها بودند . لكن « معاويه » فقط مىخواست كه قصاص « عثمان » را از هواداران « على » عليه السّلام بگيرد ، و آنها را هر جا ببيند ، در كنار هر سنگ و كلوخى بيابد ، از ريشه براندازد و هر قساوت و شكنجه اى را بر آنها روا بدارد . وى با دشمنان « على » - سلام اللَّه عليه - ، هيچ مقصد و آرمان درستى را تعقيب نمىكرد ، و گرنه خونخواهى كسى كه همهء صحابه در ريختن خون او اتفاق راى و اجماع داشتند ، چه موجبى داشت ، با وجود آنكه آياتى صحت اين امر را اثبات مىكرد ، چنان كه در جزء نهم نهم ص 164 - 168 و 205 گذشت .\r\nهرگاه اين نبود كه مردم بدنبال رأى صحابهء پيغمبر بودند و به سخنان و اعمال آنها رفتار و استدلال مىكردند ، و مطابق ميل و هوى دل خود عمل مىكردند ، در خلافت « ابو بكر » با آنكه اجماعى نبود ، ادعاى اجماع مىكردند ، و در قتل « عثمان » كه اجماع ثابت شده ، استدلال به عدم اجماع مىكردند .\r\nفرض كنيد كه « محمّد بن ابى بكر » ، تنها قاتل « عثمان » است و هيچ دليلى بر شركت ديگران نيست و محكوم به قصاص شده است و در قصاص حيات جامعه است ، آيا در شريعت اسلام قصاصى به اين كيفيت داريم كه مجرم را در پوست خز بكنند و آنگاه با آتش بسوزانند و سرش را در شهرها بگردانند ؟ آيا اين رفتارى كه با « محمّد بن ابى بكر » شده ، در دين خدا درست است يا در دين « هبل » بت\r\n","description":"","footnote":"","page_name":" 114 ","page_number":114},
  {"content":"\r\n« معاويه » و در دين پدران او كه در قرآن ، وصفشان آمده ، چنين جناياتى پذيرفتنى است ؟\r\nما اخبار آنها را بر تو از روى حق گزارش مىكنيم و اخبار آن چيزهايى كه ريشخند مىكردند ، سرانجام خواهد آمد . حكم فقط از خدا است كه بر حق سخن مىگويد و او بهترين جدا كنندگان است .\r\n","description":"","footnote":"","page_name":" 115 ","page_number":115},
  {"content":"\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nنگاهى به مناقب دروغين پسر « هند »\r\n","description":"","footnote":"","page_name":" 117 ","page_number":117},
  {"content":"\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nشايد تا كنون « معاويه » را شناخته باشيد و روشن شده باشد كه اين مرد چه كسى است و چه نفسانيات و عاداتى داشته است . كسى بوده كه بجز در آتش نشيمن ندارد و در ميدان تبهكارى و ماجراجوئى نظير ندارد . راويان و مورخان بد كردار ، چه فضيلتى مىتوانند به او نسبت دهند ، و قلمهاى مزدور و اجير چگونه از اعمال اين مرد - كه آلوده به شهوات و هوسهاى گونه گون است - مىتوانند به دور غزنى بپردازند ، در حالى كه در بازار عبرت پذيرى ، رفتار او هيچ وزنى ندارد و در گذرگاه حق ، اعمال او هيچ توجيهى نمىتواند داشته باشد ؟ پس ، چشم بسته حسن ظن بخرج بده و هرگز از احوال او مپرس .\r\nآيا اين « معاويه » ، عامل اصلى اين همه جنايات و جسارت به درگاه خدا و بر اسلام و پيامبر و كتاب و سنت او نبوده ! كتاب و سنتى كه هرگز دگرگونى پذير نيست .\r\nآيا او نبود كه حرمتهاى الهى را هتك و مقام اولياى خدا را پست داشته است ؟\r\nآيا او نبود كه خونهاى پاك اولياى خدا را ريخته و با نابود كردن نفسهاى پاك و مبرا از گناه ، ستم را رواج داده است ؟ در حالى كه : « هر كس مؤمنى را به عمد بكشد ، كيفرش جهنم و در آن بطور جاويد ماندگار است و خداوند بر او لعنت\r\n","description":"","footnote":"","page_name":" 119 ","page_number":119},
  {"content":"\r\nو غضب فرستاده و عذاب بزرگى آماده كرده است » ( 1 ) .\r\nآيا همين « معاويه » نبود ، كه با كشتن صالحان امّت و عادلان صحابه نخستين و تابعين آنها كه خون و ناموسشان محترم بود و با انداختن آنها به ژرفاى زندانها و دور كردن آنها از خانه و عائله و با ترساندن خاندانشان خدا و پيامبرش را آزرده است ؟ « آنان كه خدا و رسولش را بيازارند خداوند در دنيا و آخرت بر آنها لعنت كند و عذاب دردناكى آماده آنها مىنمايد . و كسانى كه مردان و زنان با ايمان را خلاف آنچه كردار آنها است بيازارند ، بهتان و گناه بس بزرگى را اندوخته‌اند » ( 2 ) .\r\nنه مگر او كسى است كه با جنگ افروزى بر عليه جانشين و خليفهء راستين او ، پيغمبر را آزرده است ؟ در حالى كه فرمانبردارى و فروتنى در برابر او و كسب رضاى او واجب بوده است ، « كسانى كه پيامبر خدا را بيازارند عذاب سختى خواهند ديد » ( 3 ) .\r\nآيا « معاويه » نبود كه حرمت رسول بزرگوار را درباره نزديكان و ذوى - القربى او نگاه نداشت ، احترام پدر فرزندان او را با لعن گفتن بر او زير پا گذاشت ، مجامع دينى را به اجراى اين جنايت و گناه بزرگ وادار كرد ، آن را به صورت سنتى متّبع درآورد ، و اين شخصيت بزرگ اسلام را كه خداوند مطهّر داشته ، به دروغها و افتراهاى گوناگون متهم ساخت ؟\r\nآيا اين « معاويه » نيست كه گوى سبقت را در انجام اين همه گناهان برد ؟\r\nاول كسى از خلفا بود كه شراب خريد و شراب خورد ، در حالى كه مىدانيم هر كس شراب بفروشد و بخرد و بخورد ، ملعون است .\r\n\r\n","description":"","footnote":"\r\n( 1 ) نساء : 96 .\r\n( 2 ) احزاب : 58 ، 59 .\r\n( 3 ) توبه : 63 .\r\n","page_name":" 120 ","page_number":120},
  {"content":"\r\nاو اول كسى است كه فحشاء را در جامعه اسلامى رونق داد : « كسانى كه دوست دارند كه فحشا رواج يابد ، كيفر سختى در دنيا و آخرت خواهند ديد و خدا مىداند و شما نمىدانيد » ( نور : 20 ) .\r\nاول كسى كه ربا را حلال كرد و ربا خورد ، او بود . « در حالى كه خدا خريد و فروش را حلال و ربا را حرام كرده است و آنها كه ربا مىخورند ، برنمىخيزند مگر همچون كسى كه شيطان از جنون او را به زمين افكنده و برخاسته باشد . » ( بقره : 277 ) و پيامبر صلَّى اللَّه عليه و آله فرموده است : « ربا خوار و ربا دهنده ، هر دو ملعون هستند » .\r\n« معاويه » اول كسى است كه نماز مسافر را تمام خواند ، تا مگر سخن عموزادهء خود را بزرگ داشته و احترام كرده باشد .\r\nاو اول كسى است كه اذان گفتن را در نماز عيدين پديد آورد . او نخستين كسى است كه جمع بين دو خواهر را مطابق مذهب « عثمان » روا دانسته است .\r\nاو اول كسى است كه قوانين سنت را در باب ديات تغيير داده و چيزهايى را كه نبوده ، در آن وارد كرده است .\r\nاو اول كسى است كه هر موقع كه به هوى و انتصابى دست مىيافت ، تكبير را در نمازها ترك مىكرد ، در حالى كه تكبير سنت ثابت در نماز است .\r\nاو اول كسى است كه تلبيه را ترك كرد و دستور داد در اين مورد با « على امير مؤمنان » عليه السّلام كه به سنت خدا و رسول عمل مىكرد ، مخالفت شود .\r\nاو اول كسى است كه در نماز عيد ، خطبه را بر نماز مقدم داشت تا مگر لعن « على » عليه السّلام را به گوشها برساند ، در حالى كه از پيامبر صلَّى اللَّه عليه و آله روايت است كه فرمود : « هر كس على عليه السّلام را سب كند ، او را سب كرده و هر كس او را سب كند ، خدا را سب كرده است » .\r\nاو اول كسى است كه با ترك كردن حدود و برپا نداشتن سنت پروردگار ،\r\n","description":"","footnote":"","page_name":" 121 ","page_number":121},
  {"content":"\r\nبر او مخالفت كرده ، در حالى كه : « هر كس بر خدا و پيامبرش عصيان و مخالفت كند و از حدود خدا تجاوز نمايد ، خدا او را در آتش هميشگى وارد كند و عذاب سخت و خوار كننده اى خواهد ديد » ( سوره نساء : 19 ) .\r\nاو اول كسى است كه حكم زناكار را نقض كرد و آيينها و رسوم جاهليت را زنده كرد و با دين « محمّد » صلَّى اللَّه عليه و آله مخالفت كرد و حال آنكه مىدانيم ، فرزند از آن همسر زن است ، لكن زناكار نمىتواند صاحب فرزند باشد .\r\nاو اول كسى است كه انگشتر به دست چپ خود زد و اين كار ادامه داشت تا زمانى كه « سفاح » بدست راست انگشتر زد و اين آئين تا زمان « رشيد » بود كه او نيز دوباره به دست چپ زد ( 1 ) .\r\nاو اول كسى است كه سب و دشنام به « على » عليه السّلام را رائج و مقرر كرد و آن را به عنوان سنت جارى متداول نمود و بدنبال او كسانى كه نماز را ضايع و مهمل مىداشتند و از شهوات پيروى مىكردند ، از او تقليد نمودند و او خطبه‌هاى منابر را به دشنام « على » عليه السّلام آلوده كرد .\r\nاو اول كسى است كه بر امام روزگار خود شوريد و ستم روا داشت ، با او به نبرد برخاست و او و امت بسيارى را كه از صالحان صحابه بدر و اهل بيت شجرهء پاك - كه خدا از آنها و آنها از خدا خشنود بودند - از ميان برد و به قتل رساند .\r\nاو اول كسى است كه براى وضع حديث صرف مال كرد و پول داد تا كتاب خدا و كلمه طيبه او را تحريف و دگرگون كنند .\r\nاو اول كسى است كه ترك دوستى « على » عليه السّلام و بركنارى از او را شرط بيعت بر خلافت خويش قرار داد ، خلافت ستمگرانه و فرمانروايى سختگير و آزار دهنده .\r\nاو اول كسى است كه سر صحابى عادل ، « عمرو بن حمق » ، را كه به حضورش\r\n\r\n","description":"","footnote":"\r\n( 1 ) ربيع الابرار زمخشرى باب 75 .\r\n","page_name":" 122 ","page_number":122},
  {"content":"\r\nآوردند ، دستور داد در شهرها بگردانند . او نخستين كسى است كه عادلان صحابهء اولين و تابعان آنها را كه همگى از بزرگان امت و پارسايان و عابدان بودند ، به گناه دوستى با عترت از پاى درآورد ، در حالى كه دوستى عترت همان چيزى است كه خداوند آن را پاداش رسالت پيامبرش قرار داده است .\r\nاو اول كسى است كه زنان دوستاران اهل بيت پيغمبر - صلى اللَّه عليهم اجمعين - را كشت ، كودكانشان را سربريد ، اموالشان را غارت نمود ، حتى كشتگان را مثله كرد ، جمعيت آنها را پراكنده ساخت ، خاندانهاشان را بر باد داد ، از كنج خانه هايشان تبعيد كرد ، و در كنار هر سنگ و بيابانى ويلان و سرگردانشان ساخت .\r\nاو اول كسى است كه زير دستانش او را فريب مىدادند ، گواهىهاى دروغ و بىاساس در حضور او رونق گرفت ، و در زمان او اشرار و ستم پيشگان بر صالحان و نيكان امت « محمّد » صلَّى اللَّه عليه و آله تسلط پيدا كردند .\r\nاو اول كسى است كه اقدام به انتقال منبر رسول اللَّه صلَّى اللَّه عليه و آله از « مدينه » به « شام » كرد ، و آنگاه كه منبر را حركت مىدادند ، خورشيد كسوف كرد و او منصرف شد ( 1 ) .\r\nاو اول كسى است كه خلافت اسلامى را به بدترين حكومت و سلطه گرى زشت تبديل كرد .\r\nاو اول كسى است كه پادشاهى و تفاخر را با پوشيدن لباس ابريشم و حرير وارد كرد ، در ظرفهاى طلا و نقره نوشابه صرف كرد و مركبهاى آراسته به طلا و نقره سوار شد .\r\nاو اول كسى است كه ادعا داشت امير المؤمنين است ، در حالى كه به آواز غنا گوش داد ، به طرب برخاست و برخنياگران صله‌ها داد .\r\n\r\n","description":"","footnote":"\r\n( 1 ) تاريخ ابن كثير 8 : 45 ،\r\n","page_name":" 123 ","page_number":123},
  {"content":"\r\nاو اول كسى است كه با جانشين كردن « پسر تبهكار خودش » كه بىپروا فساد مىكرد و نماز را ترك مىنمود ، دين خدا را به بازى گرفت .\r\nاو اول كسى است كه بر حرم امن الهى ، مدينهء رسول اللَّه صلَّى اللَّه عليه و آله هجوم آورد ، مردم آنجا را بيم داد و حرمت اين جوار مقدس را نگاه نداشت .\r\nاينها و نظاير اينها ، جرائم و جناياتى است كه « معاويه » در ارتكاب آن گوى سبقت برده است ( 1 ) .\r\nپس آيا درست است و امكان دارد كه از مصدر نبوت دربارهء چنين طاغوت نابكارى كلمهء تعريف و ستايشى صادر شود ، يا از دهان پيامبر عدل و حق و صدق ، واژه اى كه موهّم ثناى وى باشد خارج شود ؟ نه ، هرگز چنين چيزى ممكن نيست .\r\nبلكه پيامبر گرامى ، بزرگترين شخصيتى است كه چنين انسانى را با آنهمه جرائم مىنكوهد . چرا كه اين مرد ، سرسختترين دشمنان آن بزرگوار صلَّى اللَّه عليه و آله هم در جاهليت و هم در اسلام بوده است . هرگاه آن حضرت كوچكترين كلمه اى در ثناى « معاويه » فرموده بود - كه پيغمبر بزرگوار از چنين تصورى منزه است - اين نوعى ترويج از باطل ، نوعى اجازه دادن به گناه و بزرگترين اهانت به حق محسوب مىشود .\r\n« عبد اللَّه بن احمد بن حنبل » گفته است : « از پدرم درباره على و معاويه پرسيدم . گفت : بدان كه على دشمنان بسيار دارد و هر چه دشمنانش خواسته‌اند در او عيبى بيابند ، موفق نشده‌اند . پس دور كسى جمع شده‌اند كه با او محاربه و جنگ كرده است و او را در حيله و مكر بر عليه على تحريك نموده‌اند » ( 2 ) .\r\n« حاكم » گويد : « از ابو العباس محمّد بن يعقوب بن يوسف شنيدم كه مىگفت :\r\nاز پدرم شنيدم كه مىگفت : از اسحاق بن ابراهيم حنظلى شنيدم كه مىگفت :\r\n\r\n","description":"","footnote":"\r\n( 1 ) ر ك « اوايل » سيوطى و « تاريخ خلفاى » او و « محاضرة الاوائل » سكتوارى .\r\n( 2 ) تاريخ خلفاء سيوطى ص 133 ، فتح البارى 7 : 83 ، الصواعق 76 .\r\n","page_name":" 124 ","page_number":124},
  {"content":"\r\nدر فضيلت معاويه ، هيچ حديث درستى نيست » ( 1 ) .\r\n« بخارى » كه در صحيح خود حديثى در ذكر مناقب « معاويه » نيافته ، پناچار آنجا كه از مناقب صحابه سخن گفته ، بابى گشوده است بنام ياد كرد معاويه رضى اللَّه عنه و « ابن حجر » در « فتح البارى » 7 : 83 مىنويسد : « اين خود دليل آن است كه فضايلى كه در خصوص معاويه نقل شده و اختلافى است ، هيچ اساس و صحتى ندارد . و در فضايل معاويه احاديث فراوانى وارد شده كه هيچ يك طريق اسناد درستى ندارد و اسحاق بن راهويه و نسائى و ديگران هم بر اين عقيده‌اند .\r\nاما « مسلم » و « ابن ماجه » نيز كه حديث صحيحى - كه در فضائل « معاويه » قابل نقل باشد - نيافته‌اند ، در « صحيح » و « سنن » خود صفحه اى در مناقب صحابه آورده‌اند .\r\n« ترمذى » هم جز يك حديث ( خدايا او را هدايت كننده و هدايت شده قرار بده و چنان كن كه بوجود او ديگران هدايت بشوند ) نقل نكرده و گفته است : « حديث حسن غريب است » ، و ما در جزء دهم « الغدير » ، بطلان آن را ثابت كرديم و آن حديث چنين ذكر شده : « خدايا او را هدايت كن » . « عمرو بن واقد » اين حديث را به خود نسبت داده و اين « عمرو » يكى از دروغپردازانى است كه در جزء پنجم ص 249 ط 2 از او ياد كرده‌ايم و « صحاح » و « سنن » از اين دروغهايى كه راويان تبهكار در فضيلت اين مرد بافته‌اند ، خالى است .\r\n« حافظ نسائى » صاحب « سنن » ، وارد « دمشق » شد و از مردم آنجا خواست چيزى از فضايل « معاويه » برشمردند ، و گفت : « آيا كفايت نمىكند كه هر كس بيايد و از فضائل او سخن گويد » ؟ همه برخاستند و آنقدر در خايه هايش زدند كه از مسجد جامع بيرونش كردند و خودش نقل مىكند : « مرا به مكه برده\r\n\r\n","description":"","footnote":"\r\n( 1 ) اللئالى سيوطى 1 : 220 ، فتح البارى 7 : 83 .\r\n","page_name":" 125 ","page_number":125},
  {"content":"\r\nو از آنجا نيز بيرون كردند » . وى در آنجا مريض شد و همانجا كشته و شهيد شد ( 1 ) .\r\n« ابن تيميه » در « منهاج » خود 2 : 207 مىنويسد : « گروهى فضايلى براى معاويه نقل كرده و احاديثى از پيغمبر صلَّى اللَّه عليه و آله در آن باره روايت نموده‌اند ، كه همه آنها دروغ است » .\r\n« فيروز آبادى » در پايان كتاب « سفر السعاده » و « عجلونى » در « كشف الخفاء » ص 420 ، در باب « فضائل معاويه » نوشته‌اند : « حديث صحيحى در اين باره وجود ندارد » .\r\n« عينى » در « عمده القارى » مىنويسد : « هرگاه بگويى كه در فضايل معاويه احاديث فراوانى هست ، گويم آرى ، و لكن هيچيك از آن احاديث از طريق اسناد صحت ندارد و صحيح نيست » . اسحاق بن راهويه و نسائى و ديگران نيز همين مطلب را ذكر كرده‌اند و بيهوده نيست كه بخارى عبارت « باب ذكر معاويه » آورده و نگفته « فضيلت و يا منقبت معاويه » .\r\n« شوكانى » در « فوائد المجموعه » مىنويسد : « حافظان حديث ، همگى اتفاق دارند ، بر اينكه هيچ حديثى در فضيلت معاويه صحت ندارد » .\r\nآرى ، غلوى كه در دوستى اين مرد به عمل آمده ، موجب شده كه فضائل دروغينى براى اين مرد بسازند ، كه ساحت اقدس پيامبر صلَّى اللَّه عليه و آله منزه و پاك است از اينكه چيزى از آن قبيل بفرمايد ، بلكه اين احاديث بدست بافندگانى بافته و ساخته شده كه چهرهء انسانيت از قبول آن سرباز مىزند . و « محمّد بن عبد الواحد ابو عمر » غلام « ثعلب » ، رساله اى در فضايل اين آدم ، اين مردى كه دامنش به رذائل گوناگون آلوده است ، پرداخته و چنان كه « ابن حجر » در « لسان الميزان » 1 : 374 ذيل نام « اسحاق بن محمّد سوسى » نوشته است .\r\n« اين مرد ، موضوعات زشتى در فضائل معاويه آورده ، كه عبيد اللَّه سقطى هم\r\n\r\n","description":"","footnote":"\r\n( 1 ) تاريخ ابن كثير 11 : 124 . تفصيل قصه نسائى خواهد آمد .\r\n","page_name":" 126 ","page_number":126},
  {"content":"\r\nاز او نقل كرده است و او يا استادش اين سخنان را پديد آورده‌اند » .\r\nو اينك به اجمال ، بخشهايى از اكاذيب و ياوه هايى را كه بدست گناهكار راويان در مناقب اين مرد ساخته شده ، مىآوريم . اين تكه هايى از اكاذيب است كه پيش از اين ياد نكرده‌ايم . و بدين ترتيب خوانندهء آزاده بيدار ، خود به داورى خواهد نشست و خدا بهترين ياور است .\r\n","description":"","footnote":"","page_name":" 127 ","page_number":127},
  {"content":"\r\n\r\n1 ) به روايت مرفوع از « انس » نقل شده : « من از ياران خود ، كسى را جز معاويه از دست نمىدهم . و او را پس از هشتاد سال ديدار مىكنم . پس از گذشت هشتاد سال ، شترى كه به رحمت خدا از مشك اذفر آكنده شده است و پاهاى زبرجدى دارد ، پيش من مىرسد . مىپرسم : آيا معاويه آمده است ؟ مىگويد :\r\nلبيك اى محمّد . مىپرسم : اين هشتاد سال كجا بودى ؟ مىگويد : در باغى زير عرش پروردگارم بسر مىبردم . او با من و من با او نجوى داشتم . خدا بر من درود مىفرستاد و من بر او درود مىگفتم . مىگويد : اين به پاداش دشنامها و ناسزاهايى است كه در دار دنيا به من نثار شده است » ( 1 ) .\r\n\r\n2 ) از انس به روايت مرفوع نقل شده است : « جبرئيل ، در حالى كه قلمى از طلاى ناب بدست داشت ، بر من وارد شد و گفت : خداى علىّ اعلى ترا سلام مىرساند و مىگويد : اى حبيب من ، اين قلم را از بالاى عرش ، خود به معاويه اهدا كردم ، قلم را بر او برسان و امر كن كه با اين قلم و با خط خود آية الكرسى را بنويسد و مرتب كند و نقطه و حركت بگذارد و بر تو عرضه كند ، و من از ساعتى كه او اين آيه را بنويسد تا روز قيامت ، به تعداد كسانى كه آن را خواهند خواند ، ثواب بر او خواهم نوشت . رسول اللَّه صلَّى اللَّه عليه و آله فرمود : چه كسى عبد الرحمن ( معاويه ) را\r\n\r\n","description":"","footnote":"\r\n( 1 ) ر ك : جزء 5 : 254 ط 1 ، 298 ط 2 .\r\n","page_name":" 128 ","page_number":128},
  {"content":"\r\nبه من مىرساند ؟ ابو بكر برخاست و رفت و دست او را گرفت و به حضور پيامبر صلَّى اللَّه عليه و آله آمدند و سلام عرض كردند و پيامبر صلَّى اللَّه عليه و آله جواب سلام آنها را دادند ، آنگاه به معاويه فرمود : نزديك من بيا اى عبد الرحمن . نزديك پيغمبر كه آمد ، پيغمبر اين قلم را به او داد و فرمود : اى معاويه ، اين قلمى است كه پروردگارت از بالاى عرش بر تو فرستاده تا آية الكرسى را با آن بنويسى و بيارايى و نقطه و حركت آن را به خوبى بنگارى و به من بدهى . و خدا را حمد و سپاس مىگويم كه بر تو اين مايه عطا كرده ، و خداوند از ساعتى كه آن را بنويسى تا روز قيامت ، به تعداد خوانندگان آن بر تو ثواب خواهد نوشت . پس معاويه قلم را از پيامبر صلَّى اللَّه عليه و آله گرفته و بر بالاى گوش خود قرار داد ، و رسول اللَّه صلَّى اللَّه عليه و آله فرمود : خدايا تو آگاهى كه من قلم را به او رسانيدم و سه بار اين جمله را تكرار فرمود . معاويه در پيش رسول اللَّه صلَّى اللَّه عليه و آله زانو زد و پيوسته خدا را بر اين مايه كرامتى كه عطا كرده ، حمد و سپاس مىگفت تا آنكه كاغذ و دوات آوردند و او قلم را به دست گرفته و نوشتن آية الكرسى را به بهترين خط ممكن آغاز كرد تا آنكه به خوبى بپايان رساند و بر پيغمبر صلَّى اللَّه عليه و آله تقديم داشت و رسول اللَّه صلَّى اللَّه عليه و آله فرمود : اى معاويه ، خداوند به تعداد تمام كسانى كه اين آية الكرسى را تا روز قيامت مىخوانند بر تو ثواب نوشت . » ( 1 ) .\r\n\r\n3 ) از « جابر » روايت شده : « رسول اللَّه صلَّى اللَّه عليه و آله با جبرئيل مشورت كرد كه آيا معاويه را بر نوشتن بگمارد : او گفت : بگمارد كه فرد امينى است » ( 2 ) .\r\n4 ) از « عبادة بن صامت » : « خدا بر پيامبر صلَّى اللَّه عليه و آله وحى كرد : معاويه را به كار نوشتن بگمار كه امين و مأمون است » . ر ك ص 261 ط 1 ، 305 ط 2 .\r\n\r\n","description":"","footnote":"\r\n( 1 ) ر ك : جزء 5 ص 295 ط 1 ، ص 303 ط 2 .\r\n( 2 ) جزء 5 ص 260 ط 1 و 305 ط 2 .\r\n","page_name":" 129 ","page_number":129},
  {"content":"\r\n5 ) روايت مرفوعى است از « انس » : « امينان هفت تن هستند : لوح ، قلم اسرافيل ، ميكائيل و جبرئيل و محمّد و معاويه » . ر ك : جزء 5 ص 262 ط 1 ، 308 ط 2 .\r\n6 ) روايت مرفوعى است از « ابو هريره » : « امينان در پيشگاه خدا سه تن هستند : من و جبرئيل و معاويه » . ر ك : جزء 5 ص 261 ط 1 ، 306 ط 2 .\r\n7 ) مردى از مردى نقل مىكند كه گفته : « ده تن از بنى هاشم گرد هم آمده و بحضور پيغمبر صلَّى اللَّه عليه و آله رسيدند . همين كه نماز خوانده شد ، عرض كردند :\r\nيا رسول اللَّه ، آمده‌ايم تا بعضى امور را با تو در ميان بگذاريم خداوند با اين رسالت تفضل فرموده و ترا بدان مشرف گردانيده و ما را هم به وجود تو مشرف كرده است . اينك معاوية بن ابو سفيان را معرفى مىكنيم ، تا كاتب وحى تو گردد ، چرا كه ما مىبينيم كه غير او از خاندان تو در پيش تو منزلت بهترى دارد . فرمود :\r\nآرى كسى غير او را بررسى كنيد . مىگويد كه از هر چهار روز يك بار از جانب خدا وحى به محمّد صلَّى اللَّه عليه و آله رسيد و جبرئيل چهل روز درنگ مىكرد و نازل نمىشد و پس از چهل روز ، اربعين با صحيفه اى كه در آن چنين نوشته شده بود ، نازل شد :\r\nاى محمّد نبايد آن كسى را كه خدا برگزيده تغيير دهى و ديگرى را به نوشتن وحى بگمارى ، او را معين كن كه امين است » . ر ك : جزء 5 ص 262 ط 1 ، 207 ط 2 .\r\n8 ) روايت مرفوعى است از « واثله » : « خداوند بر نوشتن وحى خود ، من و جبرئيل و معاويه را امين شناخت و نزديك بود كه معاويه را بمناسبت فراوانى دانش و امانتى كه بر كلام خود داشت ، او را سمت پيغمبرى دهد . خدا گناهان معاويه را مىبخشد و او را از حساب نگه مىدارد و كتابش را به او مىآموزد و او را هادى و هدايت شده قرار مىدهد » . رك جزء 5 ص 262 ط ، 1 : 308 ط 2 .\r\n\r\n9 ) از « سعد » روايت شده : « پيامبر صلَّى اللَّه عليه و آله به معاويه گفت : براستى كه در روز قيامت ، من در لباس ابريشمى از نور كه ظاهرش رحمت و باطنش رضاى\r\n","description":"","footnote":"","page_name":" 130 ","page_number":130},
  {"content":"\r\nپروردگار است ، پيش خدا محشور مىشوم كه در ميان همگان مباهات مىكنم ، چرا كه وحى در آن نوشته شده است « ر ك جزء 5 ص 276 ط 21 .\r\n\r\n10 ) از « عبد اللَّه بن عمر » : « جعفر بن ابى طالب يك عدد » به « به پيغمبر صلَّى اللَّه عليه و آله اهدا كرد . سپس معاويه سه تا » به « آورد . پيغمبر صلَّى اللَّه عليه و آله گفت : در بهشت با اينها با من ملاقات مىكند . » رك : جزء 5 ص 281 ط 1 ، 329 .\r\n« ابن حبّان » مىگويد : « اين حديث موضوع است » ط 2 خطيب مىگويد :\r\n« حديثى است كه ثابت نيست » . و « ابن عساكر » گويد : « اصل ندارد » . ر ك .\r\n« اللئالى المصنوعة » 1 : 423 ، 422 .\r\n\r\n. 11 ) روايتى است موفوع از « عبد اللَّه بن عمر » الان مردى از اهل بهشت بر شما ظاهر مىشود ، بلافاصله معاوية وارد شد ، فرمود تو اى معاويه از منى و من از تو هستم ، و بر در بهشت مانند اين دو انگشت ( اشاره به انگشتان ) در كنار من خواهى بود » .\r\n« ذهبى » در « ميزان » 2 : 133 اين روايت را ياد كرده و مىنويسد : « خبر باطل است » .\r\n\r\n. 12 ) « بخارى » در « تاريخ خود ( جلد 4 قسم 2 ص 180 ) از « اسحق بن يزيد » از « محمد بن مبارك صورى » از « صدقة بن خالد » از « وحشى بن حرب ابن وحشى » و او از پدرش و او از جدش روايت كرده است : « معاويه عقب پيغمبر صلَّى اللَّه عليه و آله سوار شده بود . پس گفت اى معاويه چه قسمت از تن توبه من نزديك است ؟ گفت شكم ، فرمود : خدايا آن را از دانش و حلم پر كن » . و « ذهبى » در\r\n","description":"","footnote":"","page_name":" 131 ","page_number":131},
  {"content":"\r\n« الميزان » 3 : 286 اين روايت را ذكر كرده است .\r\n« امينى » گويد : هرگاه اين روايت پيش « بخارى » كمترين اعتبارى داشت ، آن را در « صحيح » خود نقل مىكرد ، و باب ذكر « معاويه » را خالى از هرگونه فضليت و منقبت نمىگذاشت ، در حالى او خود مىدانست كه « معاويه » به كلى عارى از علم است و چگونه مىتواند مردى را تصديق كند ، كه شهرهء نادانى و خشم - اين دو صفت تباه كننده - است ؟ !\r\nهرگاه رسول اللَّه صلَّى اللَّه عليه و آله مىخواست درباره كسى دعا كند شكم كسى از علم و حلم خالى بماند ، آيا جز « معاويه » كسى سزاوار چنين دعايى بود ؟ كدام يك از اعمال اين مرد ، از اين دو خصلت حكايت دارد ؟ و در ميان دورهء جاهليت پست و اسلام تاريك اين مرد ، چه تفاوتى هست ؟ هيچ كدام با هم تفاوتى ندارد و خود او همواره بين دو حالت قرار دارد .\r\nهنگامى كه از « عبادة بن صامت » در مورد علم او پرسيدند : آيا اطلاع دارى ؟ گفت : « مادرش هند از او داناتر است » ( 1 ) و آنجا كه از « شريك » سؤال مىشود كه آيا در حلم او چيزى مىدانى ؟ مىگويد : « آن كسى كه حق را كوبيده و على را كشته نمىتواند حليم باشد » . ( 2 ) .\r\n« عائشه‌ام المومنين » مىگويد : « پس حلم معاويه ، آنجا كه حجر و يارانش را مىكشت كجا بود ؟ واى بر او كه حجر و يارانش را كشته است » ( 3 ) .\r\n« شريك » ، آنجا كه از حلم معاويه پيش او صحبت مىشد ، گفت : « آيا معاويه جز كان سفاهت چيزى بود ؟ به خدا سوگند زمانى كه كشتن امير مومنان را شنيد ابتدا ، تكيه داده بود ، آنگاه برخاست و نشست و سپس به كنيز خود گفت بر من آواز بخوان كه امروز چشمهايم روشن شد و او نيز اين اشعار را خواند :\r\n\r\n","description":"","footnote":"\r\n( 1 ) تاريخ ابن عساكر 7 : 21 .\r\n( 2 ) تاريخ ابن كثير 8 : 13 .\r\n( 3 ) سخن عايشه در اين جلد ياد شده است .\r\n","page_name":" 132 ","page_number":132},
  {"content":"\r\n« آيا بر معاويه پسر حرب اين سخن را برسانم كه هرگز چشم پرخاشگران روشن مباد ؟ آيا شما در ماه روزه ما را به اندوه كشتن كسى كه بهترين همه مردم بود ؟ شما بهترين شخصيتى را كشته‌ايد كه تا كنون سوار بر اشتر يا كشتى شده است » ( 1 ) .\r\nمعاويه عمودى را كه پيش خودش بود ، برداشت و سر و مغز آن كنيز را مضروب كرد ، آيا باز معاويه حليم و بردبار بود ؟ در اين لحظه حلمش كجا رفته بود » ( 2 ) .\r\nحديثى هم هواداران « معاويه » در باره بطن « معاويه » آورده‌اند ، كه پيغمبر صلَّى اللَّه عليه و آله دعا فرموده . دعاى پيغمبر چنين بوده : « خدا شكم ترا سير نكند » و جز اين هر سخنى نقل شود ، دروغى است كه قابل اعتنا نمىباشد .\r\n\r\n. 13 ) از « جابر » نقل شده است : پيغمبر صلَّى اللَّه عليه و آله تيرى به معاويه داد و گفت اين را بگير تا با من در بهشت ديدار كنى « و در عبارت » ابو هريرة آمده :\r\n« تا در بهشت آن را به من پس بدهى » .\r\nاين را « قاسم بن بهران » روايت مىكند و « ابن حبان » بر آن است كه بهيچوجه احتجاج به اين روايت جايز نيست و « ابن عدى » مىگويد : راوى\r\n\r\n","description":"","footnote":"\r\n( 1 )\r\n\r\nالا ابلغ معاوية بن حرب\r\nفلا قرت عيون الشامتينا\r\nافى شهر الصيام فجعتمونا\r\nبخير الناس طرا اجمعينا\r\nقتلتم خير من ركب المطايا\r\nو افضلهم و من ركب السفينا\r\n\r\n( 2 ) اين قضيه را ( راغب ) در « محاضرات » خطى خود آورده و در « تشييد المطا عن » ج 2 ص 409 از آن نقل كرده است . البته در چاپ ، اين روايت از كتاب ، همراه با روايات مربوط به « معاوية » تحريف شده است . به « محاضرات » ج 2 ص 214 رجوع ، و آن را با نسخهء خطى مقابله نمائيد .\r\n","page_name":" 133 ","page_number":133},
  {"content":"\r\nآن سخت دروغگو است » . و « ذهبى » مىنويسد : « حديث موضوع است » ( 1 ) .\r\n\r\n. 14 ) از « خارجة بن زيد ، و او از پدرش با حديثى مرفوع : « اى ام حبيبه ، هر آينه خدا معاويه را بيشتر از تو دوست دارد . من معاويه را گويى در جامه‌هاى بهشتى مىبينم » ( ميزان الاعتدال 3 : 56 ) .\r\n« ذهبى » مىنويسد : « اين خبر باطلى است كه محمد بن رجا متهم به ساختن آن است » .\r\n« امينى » مىگويد : در اسناد آمده از « عبد الرحمن بن ابى الزناد » كه « يحيى بن معين » گفته است : « او از كسانى نيست كه اصحاب حديث به سخن او اعتماد كنند و صحت ندارد و ضعيف است » و « صالح بن احمد » از پدرش نقل مىكند : « حديث او مضطرب است » و از « ابن مدينى » نقل است كه در نزد اصحاب ما اين ضعيف است . و « نسائى » گويد : « به حديث او اعتماد و احتجاج نمىشود و اينكه از پدرش روايت كرده ، آن را ضعيف كرده است » ( تهذيب التهذيب 6 : 170 ) .\r\n\r\n. 15 ) « ابو عمرو زاهد » از « على بن محمد بن صائغ » و او از پدرش روايت كرده‌اند كه گفت :\r\n« حسين را ديدم كه وارد حضور معاويه شد ، در حالى كه روز جمعه بود و معاويه بر منبر خطبه مىخواند . مردى از اصحاب گفت : اى امير المؤمنين ، اجازت ده كه حسين نيز بالاى منبر برود . معاويه گفت : واى بر تو ، بگذار كه\r\n\r\n","description":"","footnote":"\r\n( 1 ) ر ك : ميزان الاعتدال 2 : 38 ، لسان الميزان ج 4 : 414 ، 459 - ج 6 : 219 .\r\n","page_name":" 134 ","page_number":134},
  {"content":"\r\nافتخار كنم آنگاه خدا را حمد و سپاس گفت . سپس اظهار داشت : اى ابو عبد اللَّه ، ترا به خدا سوگند مىدهم كه بگويى كه آيا من زائر بطحاء مكه نيستم ؟ جواب داد : آرى ، بخدائى كه جدم را بشارت دهندهء بر حق فرستاده است . سپس گفت :\r\nترا به خدا اى ابو عبد اللَّه ، بگو ببينم آيا من خال المؤمنين ( دائى مؤمنان ) نيستم ؟\r\nگفت : آرى بخدايى كه جدم را به پيغمبرى برانگيخته است ، سپس پرسيد :\r\nترا به خدا آيا من كاتب وحى نبودم ؟ گفت : آرى بخدايى كه جدم را فرستاد تا مردم را بيم دهد . آنگاه معاويه از منبر پائين آمد و حسين بن على بالاى منبر رفت و خدا را به ستايشهايى كه هيچيك از گذشتگان و آيندگان نمىتوانست ، بستود . سپس گفت : پدرم از جدم و او از جبرئيل و او از خداى تعالى روايت كرده كه در زير ستون عرش ورق كبودى است كه بر آن چنين نوشته است :\r\nخدايى جز خداى يگانه نيست ، محمّد پيامبر خدا است ، اى شيعيان آل محمّد . در قيامت كسى از شما كه لا إله الا اللَّه مىگويد ، نمىآيد مگر آنكه خدايش وارد بهشت مىكند . معاويه گفت : ترا به خدا سوگند اى ابو عبد اللَّه ، شيعيان آل محمّد كيانند ؟ گفت : كسانى هستند كه شيخين ( ابو بكر و عمر ) را دشنام نگويند و عثمان را دشنام نگويند و پدرم را دشنام نگويند و ترا نيز اى معاويه دشنام نگويند » .\r\nاين روايت را « ابن عساكر » در « تاريخ » خود 312 ، 313 آورده گفته :\r\nاين حديث منكرى است كه اسنادش به حسين نمىپيوندد » .\r\n« امينى » مىگويد : آيا تعجب آور نيست از حافظ حديثى كه با اينكه حديث منكر غير مسند است ، باز آن را روايت مىكند ؟ آيا « ابو عمر زاهد محمّد بن عبد الواحد » ، همان دروغزن كذابى نيست كه در فضائل « معاويه » بابى آورده و از راويان اين حديث دروغ نيز بوده است ؟ آيا در راويان اين حديث « على بن محمّد صائغ » ، همان كسى نيست كه « خطيب » در « تاريخ » خود 3 : 222 آن را جدا ضعيف شمرده است ؟\r\nآيا اين « حافظ » نيست كه مىگويد : « على بن محمّد صائغ » كسى است كه « ابو محمّد\r\n","description":"","footnote":"","page_name":" 135 ","page_number":135},
  {"content":"\r\nجرجانى « متوفى 374 از او روايت مىكند و اين هم از » مالك « متوفى 179 با يك واسطه نقل مىكند ، بنابر اين پدرش از » امام حسين « سبط پيغمبر صلى اللَّه عليه و آله كه بسال 60 شهادت يافته ، چگونه ممكن است كه او » معاويه « را درك كرده و در خطبه اش حاضر شود ؟ .\r\nچرا الفاظ اين روايت ، صحت آن را رد نكند ؟ آيا چنين روايتى ، با آن رواياتى كه از حديث ثابت و صحيح رسول اللَّه صلَّى اللَّه عليه و آله و از حديث « على امير المؤمنين » و « حسن سبط » و « حسين سبط » عليهم السّلام پيش از اين آورديم ، مىتوان يك جا جمع و مقايسه كرد ، يا با رواياتى كه در كتابى يا از شخصى نقل شده برابر دانست و آيا آن مطالبى كه در سيره « معاويه » در طول حيات خودش با « على » عليه السّلام آمده ، مىتواند بنفع او باشد ؟ بخوانيد و داورى كنيد .\r\n\r\n. 16 ) در حديث مرفوعى آمده : « معاويه در حالى كه ردائى از نور بر تن دارد ، مبعوث مىشود » .\r\nاين روايت را « ابن حبان » از طريق « جعفر بن محمّد انطاكى » آورده و گفته است : « خبر باطل است » ( ميزان الاعتدال 1 : 193 ، لسان الميزان 2 : 124 ) .\r\n« ذهبى » و « ابن حجر » بطلان اين حديث را اعتراف كرده و ثقه نبودن « انطاكى » را ذكر كرده‌اند .\r\n\r\n. 17 ) « ابو نعيم » در « حليه » 10 ، 393 از « عبد اللَّه بن محمّد بن جعفر » و او از « احمد بن محمّد بزاز مدنى » و او از « ابراهيم بن عيسى زاهد » از « احمد دينورى »\r\n","description":"","footnote":"","page_name":" 136 ","page_number":136},
  {"content":"\r\nاز « عبد العزيز بن يحيى » و او از « اسمعيل بن عياش » از « عبد الرحمن بن عبد اللَّه بن دينار » از پدرش و او از « ابن عمر » نقل كرده كه گفته : رسول اللَّه صلَّى اللَّه عليه و آله فرموده است : مردى از اهل بهشت بر شما ظاهر مىشود . پس معاويه ظاهر شد » . « ذهبى » گويد : « اين خبر درست نيست » رجوع كنيد به « لسان الميزان » 2 : 213 .\r\n« امينى » مىگويد : « احمد پسر مروان « دينورى صاحب » المجالسه ، به تصريح « دار قطنى » در « غرائب مالك » مردى بوده كه حديث جعل مىكرده پس از ذكر حديث « سبقت رحمتى غضبى » ص 121 ( رحمت من بر خشم من پيشى دارد ) مىگويد : « اين اسناد درست نيست و مرادش متهم كردن احمد بن مروان است و اين كسى است كه به نظر من از واضعان حديث بوده است » . لسان الميزان 1 : 309 .\r\nدربارهء اسناد اين حديث :\r\n« عبد العزيز بن يحيى » : « ابن ابى حاتم » گفته : پدرم از او حديث شنيده بود ، سپس ترك كرده و گفته بود : « من از او حديث نقل نمىكنم كه ضعيف است » و « ابو زرعه » مىگويد : « او ثقه نيست ، چرا كه من حديث او را به ابراهيم بن منذر كه نقل كردم ، او تكذيب كرد ، براى ابى مصعب نقل كردم و گفتم كه از سليمان بن بلال نقل كرده . گفت دروغ مىگويد ، از آنكه من از او بزرگترم لكن او را درك نكردم » . و « عقيلى » مىگويد : « از ثقات ، مضامين باطل را نقل مىكند و حديثهايى مىآورد كه غير او از قدما ، از » مالك « و ديگران نقل نكرده‌اند » . و « ابن عدى » مىگويد : « اين حديث جدا ضعيف است و او حديث مردم را مىدزدد » ( ميزان الاعتدال 2 : 140 تهذيب التهذيب 6 : 363 )\r\nو درباره او « اسماعيل بن عياش » نقل كرده كه « يحيى بن معين » گفته است : « مردم شام به او چندان اعتنائى نمىكردند و عراقيان نيز گفتار او را خوش\r\n","description":"","footnote":"","page_name":" 137 ","page_number":137},
  {"content":"\r\nنداشتند » و « اسدى » گويد : « هرگاه از حجازيان يا عراقيان سخنى نقل كند هر چه بخواهى بدروغ آلوده مىكند » و « جوزجانى » گفته است : از حديث دروغگويان ، مردم را سيراب كرده است » و « ابن خزيمه » مىنويسد : « به سخن او نمىتوان استدلال كرد » و « ابن مبارك » گفته : « من حديث او را گوارا نمىيابم « و روايت » او را از غير شاميان ، « نسائى » و « ابو احمد حاكم » و « برقى » و « ساجى » همگى ضعيف شمرده‌اند و « حاكم » گفته است : « هرگاه حديثى را فقط او نقل كند قابل قبول نيست چرا كه حافظه خوبى نداشته است » و « ابن حبان » گويد :\r\n« او نخست از حافظان خوب حديث بود . اما وقتى بزرگ شد و پا به سن گذاشت ، حافظه اش را از دست داد و هر چه حديثى كه در كودكى و جوانى نقل كرده از طريق ديگر هم نقل شده ، لكن هر چه در سن كبر از احاديث غريب نقل كرده ، همه اش آميخته به دروغ است . و اسنادى وارد كرده و متنى را با متن ديگر حديث پيوسته و خودش متوجه نبوده است . پس كسى كه اوصافش به اين حد برسد كه در سخن گفتنش هم بيشتر دچار اشتباه مىشود ديگر نمىتوان به گفته او استناد كرد » ( ميزان الاعتدال 1 : 112 تهذيب التهذيب 1 : ص 324 - 326 ) .\r\nو در سلسله اسناد « عبد الرحمن بن عبد اللَّه بن دينار » آمد كه « ابن معين » او را ضعيف دانسته و « ابو حاتم » درباره اش گفته است : « سخنش سست است .\r\nآن را نقل ميكنند لكن استناد بدان نمىكنند » و « ابن عدى » گفته : « برخى از رواياتش منكر است و پيروى نمىشود و در جمله كسانى است كه حديث ضعيف مىآورند » ( ميزان 2 : 109 - تهذيب التهذيب 6 : 206 )\r\n\r\n. 18 ) « ذهبى » در « ميزان » و « ابن كثير » در تاريخ » خود 8 : 121 از\r\n","description":"","footnote":"","page_name":" 138 ","page_number":138},
  {"content":"\r\nطريق « نصير » و او از « ابى هلال محمد بن سليم » روايت مىكند كه « جبله » از مردى و از « مسلمه بن مخلد » نقل كرده است كه پيغامبر صلَّى اللَّه عليه و آله فرموده : « خدايا بر معاويه كتاب خود را بياموز ، و او را در شهرها برقرار كن » ،\r\n« ذهبى » مىنويسد : « جبله شناخته نيست و خبرش هم منكر است » ( با عقل و شرع ارتباط ندارد ) و « ابن حجر » در « لسان الميزان » 2 : 96 آورده است :\r\n« شايد آفت اين حديث در آن مرد مجهول باشد كه » محمّد بن سليم « است » و « ذهبى » در « الميزان » و « ابن حجر » در « لسان » در ترجمهء او نوشته‌اند كه حديث دروغ مىگفته است . مراجعه شود به « ميزان » 3 : 62 و « لسان الميزان » 5 : 192 .\r\n\r\n. 19 ) « عقيلى » از طريق « بشر بن بشار سمسار » از « عبد اللَّه بن به كار مقرى » و او از اولاد « ابو موسى اشعرى » و آنها از پدرشان و او از جدش و او از « ابو موسى » رضى اللَّه عنّا نقل مىكند كه گفته است : « پيامبر صلَّى اللَّه عليه و آله به خانه ءام حبيبه وارد شد ، در حالى كه سر معاويه در دامن او بود و به او گفت : آيا او را دوست مىدارى ؟ گفت چرا او را دوست ندارم ؟ گفت خدا و پيامبرش او را دوست دارند » .\r\nبنا به روايت « عقيلى » ، « ابن عبد إله بن به كار » مجهول النسب است و روايتش محفوظ نيست و « ذهبى » در « ميزان » بر آن است كه صحيح نيست .\r\n( ميزان الاعتدال 2 : 26 - لسان الميزان 3 : 263 ) و « بشر سمسار » مىگويد :\r\n« تبار و نسب » ابن به كار « ناشناخته و مجهولترين چيزى است كه در اين خصوص مىتوان ذكر كرد » .\r\n","description":"","footnote":"","page_name":" 139 ","page_number":139},
  {"content":"\r\n\r\n. 20 ) از حديث مرفوعى از « انس » نقل شده : « خداوند ، سه نفر را امين وحى قرار داده كه عبارتند از جبرئيل و محمّد و معاويه » .\r\n« ذهبى » در اشاره به موقعيت « ابن احمد بلخى » مىنويسد : « فردى ضعيف و سارق احاديث بوده و هرگز نمىتوان او را از اهل حديث بشمار آورد » رك : ميزان الاعتدال 3 : 15 - لسان الميزان 5 : 34 .\r\n\r\n: 21 ) حديث مرفوع : « معاويه بمناسبت علم و ايمانى كه به كلام پروردگار من دارد ، در حال پيغمبرى برانگيخته خواهد شد » .\r\n« ذهبى » از طريق « محمّد بن حسن » و « اسحاق بن محمّد سوسى » از او احاديث گوناگونى در فضل « معاويه » نقل كرده و شايد اين همان « نقاش » صاحب تفسير باشد كه مرد كذابى بوده يا يكى ديگر از دروغزنان بوده است . رك ميزان الاعتدال 3 : 43 - لسان الميزان 5 : 125 .\r\nو در « لسان » 1 : 374 آمده : اسحق بن محمّد سوسى ، همان مرد جاهلى است كه موضوعات زشت و بيمزه اى در فضائل معاويه آورده كه عبيد إله بن محمد بن احمد سقطى نيز از او روايت كرده است و همين شخص خود نيز متهم است و مشايخش همه مجهولاند » .\r\n\r\n. 22 ) « بخارى » در « تاريخ » خود ج 4 قسم 1 ص 328 از طريق « عمرو بن واقد دمشقى » از « ابى ادريس دمشقى » و او از « عمير بن سعد » ساكن « دمشق » نقل كرده : « از معاويه جز ذكر خير چيزى نگوئيد ، چرا كه من از رسول اللَّه صلَّى اللَّه عليه و آله\r\n","description":"","footnote":"","page_name":" 140 ","page_number":140},
  {"content":"\r\nشنيدم كه فرمود : خدايا او را هدايت كن » .\r\n« امينى » مىنويسد : كسى از مشايخ حديث در دروغگوئى « عمرو بن واقد دمشقى » شك نمىكند و همه برآنند كه او قابل اعتنا نيست و فردى ضعيف و منكر حديث بوده است و اسنادها را بهم مىزده و احاديثى معضل و ناشناخته نقل كرده است كه شايسته است همه ترك شود ( 1 ) .\r\nآيا در اقطار اسلامى ديگر ، از رجال حديث كسى نبود كه به اين دروغها گوش بدهد ؟ چرا همهء اين احاديث به شاميان اختصاص پيدا كرده حلقه اسنادها فقط به شاميان ختم مىشود ؟ تو خود مىدانى چرا .\r\n\r\n. 23 ) « ابن كثير » در « تاريخ خود 8 : 120 از طريق « مسيب بن واضح » و او از « ابن عباس » نقل كرده كه گفت : « جبرئيل پيش رسول اللَّه صلَّى اللَّه عليه و آله آمد و گفت : اى محمّد به معاويه سلام برسان و خبر خوشى را به دو سفارش كن كه او بر كتاب خدا و وحى او امين است و نيكو امينى است » .\r\n« امينى » مىگويد : بگفته « دار قطنى » ، « مسيب بن واضح » ضعيف است « ابن عدى » گويد : « به عبدان گفتم : از عبد الوهاب بن ضحاك و مسيب بن واضح كداميك پيش تو بهترند ؟ گفت هر دو برابرند » و « عبد الوهاب » از دروغزنان و حديث سازان معروف است . شخصيت متروك و ضعيف دارد و بسيار خطا مىكند و خيال پرداز است ( 2 ) .\r\nاين روايت را « طبرانى » در « اوسط » آورده و چنين آغاز كرده است :\r\n« على بن سعيد رازى » از « محمّد بن فطر الداملى » و او از « مروان بن معاويه\r\n\r\n","description":"","footnote":"\r\n( 1 ) رك : ميزان الاعتدال 2 : 302 ، تهذيب التهذيب 8 : 115 .\r\n( 2 ) رك : الغدير ج 5 ، 242 ط 2 ، لسان الميزان 6 : 41 .\r\n","page_name":" 141 ","page_number":141},
  {"content":"\r\nفزارى » و او از « عبد الملك بن ابى سليمان » و او از « عطاء بن ابى رباح » و او از « ابن عباس » روايت كرده‌اند و « هيثمى » نيز اين را در « المجمع » 9 : 357 آورده و گفته است : « در آن روايت ، محمّد بن فطر را نمىشناسم ، و على بن سعيد رازى هم ضعيف است » « سيوطى » در اللئالى المصنوعه » 1 : 419 مىنويسد :\r\n« ابن مروان و روايت كننده از او را نه در بين ثقات يافتم و نه در ميان ضعيفان » .\r\n« امينى » مىنويسد : « على بن سعيد رازى » همان كسى است كه « دار قطنى » در حق او كه از وى پرسيده بودند ، گفته است : « در حديث چندان مورد اعتماد نيست و شنيده‌ام كه او والى قريه اى در مصر بود ، از مردم ماليات مىخواست و آنها نمىدادند ، از اين رو خوكها را در مسجد مىآورد » و آنجا كه از چگونگى او در حديث پرسيدند ، گفته است : « احاديثى نقل مىكند كه نمىتوان از آن پيروى كرد ، سپس گفت من در دل خود او را چنين مىشناسم ، و بعضى اصحاب ، در مصر اين را گفته‌اند ، و حاصل اينكه : با دست اشاره كرد چنين است و ثقه نيست » ( لسان الميزان 4 : 231 ) .\r\nاز آنچه گذشت - « الغدير » 5 : 309 - مراتب امانت اين مرد را با همه دلايل نشان داديم . اينك براى اينكه دوباره به اين سؤال كه امانت چيست پاسخ داده باشيم و معلوم كنيم كه مراد از امين كتاب خدا و وحى بودن چيست ، مىگوييم آيا مراد پاسدارى قرآن از تحريف و به كار بستن محتواى آن نيست ؟ و آيا مراد از امين كتاب و وحى بودن نگهدارى حدود آنها و بريدن دستهاى تبهكارى كه با آنها بازى مىكنند نبايد باشد ؟ و آيا اين « معاويه » نيست كه همهء اين حدود را شكست و در تمام كارهايش از اول تا آخر كتاب خدا و وحى را دگرگون ساخت و در تمام اقداماتش به ديدهء خشم و عصبانيت از آن استفاده كرد و آيا او دشمن سر سخت كتاب و وحى نيست ؟ براستى كه اوراق سياه تاريخ اعمالش آكنده\r\n","description":"","footnote":"","page_name":" 142 ","page_number":142},
  {"content":"\r\nاز همه اين خلافها است ، و مندرجات اين كتاب نمونه هايى است كه اين حقيقت را اثبات مىكنند و نام زشت و كردار دروغ او را در صفحه روزگار جاويد مىسازد .\r\n\r\n. 24 ) « طبرانى » از « احمد بن محمّد صيدلانى » و او از « سرى » ( 1 ) و او از « عاصم » و او « عبد اللَّه بن يحيى بن ابن كثير » و او از پدرش ( 2 ) « هشام بن عروه » و او از « عايشه » نقل مىكند كه گفت :\r\n« هنگامى كه نوبت ام حبيبه فرا رسيد ( كه پيامبر به خانه اش برود ) مردى در را زد پيغمبر صلَّى اللَّه عليه و آله گفت : به بينيد اين كيست ؟ گفتند معاويه است .\r\nفرمود : اجازه دهيد بيايد . معاويه كه بر بالاى گوشش قلمى قرار داده بود كه با آن مىنوشت وارد شد . پيغمبر صلَّى اللَّه عليه و آله فرمود : اى معاويه اين قلم كه بالاى گوش قرار داده اى چيست ؟ معاويه گفت : اين قلم را آماده خدمت خدا و پيامبر كرده‌ام ، فرمود : خدا از پيامبرت بهترين پاداش دهد . به خدا كه من ترا براى نوشتن وحى خدا برگزيدم و من هر چه از اعمال كوچك و بزرگ انجام مىدهم به وحى خدا است . چطورى كه خدا بر تو لباس بپوشاند - يعنى خلافت بدهد - ام حبيبه برخاست و پيش پيامبر نشست و گفت يا رسول اللَّه آيا خدا اين لباس را بر او پوشاند ؟ فرمود : آرى لكن پيراهنى كه عيبها دارد . گفت : اى پيامبر خدا ، از خدا براى او خلافت دعا كن . فرمود : خدايا او را به هدايت خود درآور و از بدى و پستى بازدار ، و در دنيا و آخرت از او درگذر » .\r\n« طبرانى » مىنويسد : تنها « سرى بن عاصم » آن را نقل كرده ( 3 ) .\r\n\r\n","description":"","footnote":"\r\n( 1 ) سرى بن عاصم صحيح است .\r\n( 2 ) چنين نقل شده ، لكن ( از پدرش و او از هشام ) صحيح است .\r\n( 3 ) تاريخ ابن كثير 8 : 120 .\r\n","page_name":" 143 ","page_number":143},
  {"content":"\r\n« امينى » مىنويسد : تنها كسى كه اين دروغ و افتراى فاحش را به رسول اللَّه صلَّى اللَّه عليه و آله روا داشته ، يكى از دروغگويان و حديث سازان معروف است . براى شناخت او رجوع كنيد به جزء 5 ص 231 و ج ص 143 الغدير ( متن عربى )\r\nكاش معلوم مىشد آيا « معاويه » با همين قلمى كه آمادهء نگاشتن وحى كرده بود ، اين همه دروغها و تهمتها را به مولانا امير المؤمنين عليه السّلام نسبت داده است و اين او بود كه به عمال خود دستورهاى سختى صادر مىكرد ، به نفرين « سيد اوصيا » درود خدا بر او باد - و به نفرين « دو سبط بزرگوار و پيشوايان » ، بپردازد . او به عمال ستمكار خود نوشت كه خون صالحان امت و شيعيان خاندان وحى عليهم السّلام را مباح شمارند و بدينگونه از حق مبين و آشكار دور مىشدند و انديشه‌هاى او كه فاصله زيادى از كتاب و سنت داشت منتشر مىشد و هر چه مىتوانست با زبان و قلم به جرم و جنايت دست مىيازيد .\r\nاين دعايى كه به رسول اللَّه صلَّى اللَّه عليه و آله نسبت داده‌اند كه از خدا هدايت « پسر هند » را خواسته است و دعا فرموده - است كه از بدبختى بدور باشد و بخشايش دنيا و آخرت يابد ، آيا به واقعيت و اجابت رسيده است ؟ براستى كه اينهمه جنايات و اصرار « معاويه » در ارتكاب آنها نشان مىدهد كه پيامبر چنين دعايى نفرموده و چنان ادعائى به تحقق نرسيده است . چرا كه چنين دعاى فرضى و ادعاى تخيلى ، چيزى است كه گويى اسير بادها گرديده و تو گويى كه پيامبر ضد آن را در حق او دعا كرده و دعايش مستجاب شده است .\r\nو اين مسلَّم است كه هرگاه « معاويه » بر راه هدايت و بر كنار از هلاكت مىبود ، لازم مىآمد كه خلافت كبرى به « مولانا امير مؤمنان » عليه السّلام مىرسيد ، كسى كه با آنهمه قدس و طهارتى كه داشت كاملا از اين شخص بدور بود . چرا كه « معاويه » با او دشمنى مىكرد و همين رفتار را با « حجر » و يارانش و هر صحابى و تابعى معمول گرديد و همگى در آتش ظلم « معاويه » سوختند ، پس آيا\r\n","description":"","footnote":"","page_name":" 144 ","page_number":144},
  {"content":"\r\nاز هيچ مسلمانى شنيده شده است كه چنين ادعائى بكند ؟ خدايا ما را ببخشاى و بازگشت همه مان بسوى تست .\r\n\r\n( معاويه ، فردى قوى و امين است ! ) .\r\n25 ) « طبرانى » از « يحيى بن عثمان بن صالح » و او از « نعيم بن حماد » و او از « محمّد بن شعيب بن سابور » و او از « مروان بن جناح » و او از « يونس بن ميسرة بن حلبس » و او از « عبد اللَّه بن بسر » روايت كرده‌اند : « رسول اللَّه صلَّى اللَّه عليه و آله با ابو بكر و عمر در كارى مشورت مىكرد و فرمود : راى خود را به من بگوييد آنها گفتند : خدا و پيامبرش بهتر مىدانند پيغمبر صلَّى اللَّه عليه و آله فرمود : معاويه را بخوانيد . پس ابو بكر و عمر گفتند : آيا دو نفر از رجال قريش براى مشورت كافى نيست كه پيامبر با جوانى از جوانان قريش مشورت مىكند . فرمود بفرستيد معاويه بيايد . هنگامى كه معاويه در پيش پيامبر حاضر شد ، رسول اللَّه صلَّى اللَّه عليه و آله فرمود : « كارتان را با او در ميان بگذاريد و او را در كارتان حاضر كنيد ، چرا كه فردى قوى و امين است » « نعيم » عبارت « در كارتان به او رجوع كنيد » را افزوده است ( 1 ) .\r\nاما رجال « ابن سعد » بدين قرار است :\r\n1 - يحيى بن عثمان : اظهار تشيع مىكرد و شغل كتاببرى و صحافى داشت از كتابهاى ديگران نقل مىكرد و از اين رو مورد طعن قرار گرفته است .\r\nتهذيب التهذيب 11 : 257 .\r\n2 - « نعيم بن حماد » : مردى كذاب و متقلب و جعل كننده بود . رك : جزء 5 ص 269 ط ( متن عربى الغدير ) .\r\n3 - « محمّد بن شعيب » : اهل « شام » و از « بنى اميه » بود .\r\n\r\n","description":"","footnote":"\r\n( 1 ) تاريخ ابن كثير 8 : 122 مجمع الزوايد 9 : 356 .\r\n","page_name":" 145 ","page_number":145},
  {"content":"\r\n4 - « مروان بن جناح » ، شامى و از « بنى اميه بود . بگفته » ابو حاتم « :\r\nبه « او » و برادرش « روح » نمىتوان اعتماد كرد .\r\n5 - « يونس بن ميسره » مردى شامى و نابينا بود .\r\n6 - « عبد اللَّه بن بسر » از شاميان محسوب مىشود و او آخرين كس از صحابه است كه در شام در گذشته است .\r\nاكنون ببينيد كه نادانان كوردل و ساده لوحان امت چگونه با قلب حقايق به هلاكت و گواهى مىافتند .\r\n« ابن كثير » در « تاريخ » خود پس از آنكه اين حديث و تعدادى از احاديث باطل را كه در باب « معاويه » ساخته‌اند ، نقل مىكند ، مىنويسد : « علاوه بر اينها ابن عساكر احاديث بسيارى را كه بىشك همه در فضائل معاويه ساخته شده آورده است كه ما از آنهمه صرف نظر كرديم و در اينجا فقط به نقل احاديث صحاح و حسان و احاديثى ديگر كه همه ساختگى و ناشناخته است ، اكتفا كرديم » و پس از ذكر حديث بيست و ششم كه از « سرى » دروغگو و حديث ساز نقل شده نوشته است : « و ابن عساكر پس از اين حديث ، احاديث ساختگى بسيارى نقل كرده و شگفت است كه او با آن هشيارى و اطلاعاتى كه داشت چگونه به ناشناختگى و ضعف رجال اين احاديث پى نبرده است و خدا است كه انسان را به راستى توفيق مىدهد » .\r\nملاحظه مىكنيد كه « ابن كثير » ، سخن خود را بر اساس منقولات « ابن عساكر » قرار داده است تا مگر با دروغها و ياوه هايى كه او از احاديث ساختگى آورده و نسبتهايى را ذكر كرده كه بتوانند يكى ديگرى را تاييد كند ، سخن خود را نيرو بخشد ، لكن او فراموش كرده است كه سرانجام پرده از چهرهء آن فريبكارى كه فضايلى به دو نسبت داده‌اند به دست كاوشگران بىنظر به كنار زده خواهد شد .\r\n","description":"","footnote":"","page_name":" 146 ","page_number":146},
  {"content":"\r\n\r\n( معاويه ، از اهل بهشت است ! ! ) .\r\n26 ) « ابن عساكر » از طريق « نعيم بن حماد » و او از « محمّد بن حرب » و او از « ابو بكر بن ابى مريم » و او از « محمّد بن زياد » و او از « عوف بن مالك اشجعى » نقل كرده است :\r\n« در كليساى يوحنا - كه در آنروزگار مسجدى بوده كه در آنجا نماز مىخواندند - خوابيده بودم بيدار كه شدم ناگاه شيرى ديدم كه در جلوى من قدم مىزند . با اسلحه اى كه داشتم به او حمله كردم . شير گفت : مه ! آرام باش كه من ماموريت دارم پيامى به تو برسانم » گفتم : « چه كسى ترا فرستاده است ؟ » گفت : « خدا مرا فرستاده كه به تو بگويم به معاويه سلام برسان و به دو مژده بده كه از اهل بهشت است » پرسيدم : « معاويه كيست » ؟ گفت : « معاويه پسر ابو سفيان » ( 1 ) .\r\nدرباره اسناد اين روايت :\r\n1 - « نعيم بن حماد » : پيش از اين معرفى شده كه مردى دروغزن و حديث ساز است .\r\n2 - « محمّد بن زياد » كه حمصى و شامى و ناصبى بوده از سخترين دشمنان « امير مؤمنان » عليه السّلام بود . « ابن معين » او را توثيق كرده و گفته « ثقه و امين بوده است » و « ابن حبان » او را جزو ثقات آورده و گفته است : « به روايت او اعتماد نمىتوان كرد ، مگر آنكه از ثقات ديگر نقل شده باشد » . و « حاكم » گفته است : « ناصبى بودن او همچون حريز بن عثمان ( 2 ) معروف است » . تهذيب التهذيب 9 : 17 .\r\n\r\n","description":"","footnote":"\r\n( 1 ) تاريخ ابن كثير 8 : 123 . مجمع الزوائد 9 : 357 .\r\n( 2 ) اين شخص هر روز هفتاد بار على - عليه السلام - را لعنت مىكرد و يكى از رجال « صحيح » بخارى است .\r\n","page_name":" 147 ","page_number":147},
  {"content":"\r\n3 - « ابو بكر بن ابى مريم » اهل « شام » و عثمانى بود كه بگفتهء « احمد » و « نسائى » و « دار قطنى » و « ابو زرعه » ، فردى ضعيف است « ابن معين » او را تضعيف كرده و ابو زرعه گفته : « ضعيف وحديثش منكر و ناشناخته است » و عبارت « ابو حاتم » دربارهء او چنين است : « حديث او ضعيف و ساخته دزدانى است كه از طريق آنها به اينها رسيده است » . و « جوزجانى » گويد : « قوى نيست » .\r\nو « دار قطنى » مىگويد : « متروك است » تهذيب التهذيب 12 : 29 .\r\n« ابن كثير » پس از ذكر اين حديث مىنويسد : « اين حديث ، جدا » ضعيف و واقعا « غريب است و تو گويى كه همگى خواب بوده‌اند و عبارت » وقتى كه از خواب بيدار شدم « را ابن مريم نقل نكرده است . و خدا داناتر است .\r\n« امينى » مىنويسد : من در شگفتم كه اين شير درنده با بشارت بهشت به « معاويه » چه تناسبى دارد ؟ و نسبت اين رسالت با رسالت پيامبر معصومى كه هرگز از هوى دل سخن نمىگويد ، چيست ؟ در حالى كه پيامبر بر « معاويه » مژدهء آتش داده و او را نفرين فرموده .\r\nو همچنين هيچ تناسبى نيست بين رسالت اين شير با آن همه احاديث صحيحى كه از امام معصوم « امير مؤمنان » عليه السّلام و از صحابهء عادل نقل شده يا رواياتى كه در خصوص « معاويهء » جنايتكار از طريق اصحاب عادل به ما رسيده و ، در جزء دهم ( الغدير ، متن عربى ) آورديم .\r\nو باز بايد گفت چه نسبت بين پيام اين شير با آنچه در قرآن كريم آمده و ضمن آن بر هر گنهكارى كه بنياد گناهى را بگذارد و خطايش او را در برگيرد و از حدود اسلام تجاوز كند وعدهء عذاب داده شده و فرموده است : « هر كس از حدود خدا تجاوز كند از ستمگران است » و باز فرموده است : « نيكى با بدى و نكوكارى با تبهكارى برابر نيست » .\r\nو همچنين چقدر تفاوت هست بين رسالت آن شير و آنچه پيامبر اسلام دربارهء\r\n","description":"","footnote":"","page_name":" 148 ","page_number":148},
  {"content":"\r\nجنايات و تبهكاريها فرموده است و « معاويه » همهء آنها را مرتكب شده و صفحه تاريخ را سياه كرده است .\r\nپس چه چيزى را رسالت اين شير - بويژه با آن كيفيتى كه در كليسا روى داده - پس از رسالت « محمّد » - صلى اللَّه عليه و آله مىتواند براى « معاويه » ثابت كند ، پس از آنهمه اخبار راستينى كه در كتاب عزيز الهى و سنت شريف پيامبر آمده است ، پس از آنهمه بشارتها كه در كتاب و سنت درباره اهل صلاح و رستگارى آمده ، ديگر براى « معاويه » چه حجتى مىتواند باشد ؟\r\n\r\n. 27 ) « احمد » و « مسلم » و « حاكم » و ديگران از طريق « ابن عباس » نقل كرده‌اند كه گفته است : « با كودكان بازى مىكردم كه ناگاه رسول اللَّه صلَّى اللَّه عليه و آله آمدند . پس گفتم كه نيامده‌اند مگر بخاطر من . پس وارد درى شدم پيامبر به طرف من چند قدم برداشته ، فرمودند ، برو و معاويه را بگو نزد من بيايد رفته و او را دعوت كردم . گفتند كه دارد غذا مىخورد ، آمدم و عوض كردم يا رسول اللَّه صلَّى اللَّه عليه و آله او غذا مىخورد . فرمود : برو و صدايش كن . من هم رفتم و او را دعوت كردم . گفتند كه غذا مىخورد پس جريان را به پيامبر صلَّى اللَّه عليه و آله عرض كردم بار سوم فرمود : خدا شكم او را سير نكند » مىگويد كه پس از آن او هرگز سير نشد ( 1 )\r\nاين حديث را « ابن كثير » در ضمن بر شمردن فضايل « معاويه » آورده و گفته است :\r\n« معاويه از اين دعاى پيغمبر در دنيا و آخرت بهره مند بوده است . اما در دنيا به جهت آنكه وقتى كه فرمانرواى شام شد ، هر روز هفت مرتبه پيش او كاسه اى پر از گوشت و پياز مىآوردند و صرف مىكرد و هر روز هفت بار غذاى\r\n\r\n","description":"","footnote":"\r\n( 1 ) صحيح مسلم 8 : 27 ، تاريخ ابن كثير 8 : 119 .\r\n","page_name":" 149 ","page_number":149},
  {"content":"\r\nگوشتى مىخورد و پس از آن بسيار شيرينى و ميوه صرف مىكرد و مىگفت به خدا سوگند كه سير نمىشوم و از خوردن خسته مىشد . و اين نعمتى است كه همه فرمانروايان و ملوك آرزوى آن را دارند كه نعمتى و معده اى چنين داشته باشند .\r\nو امام در آخرت ، مسلم اين حديث را با حديث بخارى و ديگران صحابه نقل كرده‌اند ، يك جا آورده و بموجب آن پيغمبر صلَّى اللَّه عليه و آله فرموده است : « خدايا من همانا بشر هستم . هر آن بنده اى را كه من نفرين يا دعا كرده‌ام و او شايستگى آن را نداشته ، آن را در روز قيامت كفاره و موجب تقرب او قرار بده . » پس مسلم از حديث اول و اين حديث ، نوعى فضيلت براى معاويه ساخته است و اين در جاى ديگر نقل نشده است » .\r\n« امينى » مىگويد : اينجا شايسته است از طرفداران « پسر هند » و كسانى كه براى او فضيلت مىتراشند ، فضيلت آميخته با رذيلت و دروغ و افترا بر ساحت قدس صاحب رسالت نقل مىكنند ، پرسيده شود كه آيا معنى سودمند و زيانبار را مىدانند كه اينچنين قلمداد مىكنند ، كه با آن دعاى پيغمبر صلَّى اللَّه عليه و آله « معاويه » در دنيا و آخرت بهره مند بوده است ؟ و آيا مرزهاى انسانيت و كمال نفس را شناخته‌اند ؟\r\nمن گمان نمىكنم . و گرنه كسى كه اين را نعمت مىشمارد و مىپندارد كه اميران و فرمانروايان آرزومند آن هستند كه رسيدن به حدّ برابرى انسان با چهار پايان ، نعمتى است كه فقط « پسر هند جگر خواره » مىتواند از آن نصيب برد و اين به بركت دعاى پيغمبر معصوم صلَّى اللَّه عليه و آله است ، كسى كه چنان ادعا مىكند ، سعادت زندگى را جز در انباشتن شكم و انبانها به منظور رفع گرسنگى در چيز ديگر نمىشناسد و آدمى هيچ ظرفى را بدتر از شكم خود پر نمىكند و اين آدميزاد فقط اين را مىشناسد كه بخورد و اين خوردنها در صلب او فرو ريزد ، خوردنى كه لا محاله ثلثى از آن طعام و ثلث ديگر آشاميدنى و ثلث ديگر براى\r\n","description":"","footnote":"","page_name":" 150 ","page_number":150},
  {"content":"\r\nتقويت نفس او است ( 1 ) .\r\nاما آنچه از فحواى روايات و ويژگيهاى موقعيت حديث آشكار مىشود ، اين است كه مورد ، مورد نقمت است نه مورد رحمت ، و اين دعاى پيغمبر بر عليه « معاويه » بوده نه به نفع او . « ابن كثير » چگونه مىتواند مردم را بفريبد ، در حالى كه « أبوذر غفارى » در نكوهش اين مرد گفته است : « پيغمبر خدا بر تو لعنت كرده و بر عليه تو دعا فرموده كه هرگز سير نشوى » ( 2 ) و اين نقيصهء « معاويه » چنان مشهور شده است كه به مرحلهء مثل رسيده و در باب او اين شعر را گفته‌اند :\r\n\r\n« و صاحب لى بطنه كالهاوية\r\nكأنّ في احشائه معاوية »\r\n\r\n( من يارى دارم كه شكمش بمانند جهنم است ، تو گويى كه معدهء معاويه دارد ) .\r\nو حديث مسلم كه نشانه‌هاى دروغ و بهتان در سراپاى آن آشكار است ، فقط بخاطر اين هدف و تاويل ساخته شده تا مگر كلام پيغمبر اقدس صلَّى اللَّه عليه و آله را كه در طعن و لعن و نفرين و دعا درباره كسانى كه شايسته آنها هستند صادر شده ، بنوعى تفسير كنند و بدين وسيله از طرفداران شيطان كه در پيشاپيش همه آنها « پسر ابو سفيان » قرار دارد دفاع كنند و از فحش و ناسزا بر « معاويه » مردم را باز دارند .\r\nبدينگونه ، در پيروى از پيامبر حيله‌هاى شگفتى به كار بسته‌اند و در دلالت الفاظ و نصوصى كه از پيغمبر صلَّى اللَّه عليه و آله رسيده ، گفته‌اند كه پيغمبر صلَّى اللَّه عليه و آله از روى قصد نفرموده يا سخنانى است كه به مقتضى فطرت بشرى از او صادر شده است . اينان غفلت دارند كه پيغمبر صلَّى اللَّه عليه و آله « از هوى نفس سخن نمىگويد و كلام او جز وحى\r\n\r\n","description":"","footnote":"\r\n( 1 ) از عبارت « آدمى ظرفى را بدتر از شكم پر نمىكند » تا اينجا ، حديث است كه به نقل « جامع صغير » ، « احمد » و « ترمذى » و « ابن ماجه » و « حاكم » بطور مرفوع از رسول اللَّه - صلَّى اللَّه عليه و آله - آورده‌اند .\r\n( 2 ) ر . ك . الغدير ج 8 : 312 .\r\n","page_name":" 151 ","page_number":151},
  {"content":"\r\nخدا چيز ديگرى نيست » و او « اخلاق بزرگى دارد » و همچنين در كتابى كه از جانب خداى تعالى بر او نازل شده خدا فرموده است : « كسانى كه مردان و زنان مؤمن را در غير آنچه انجام داده‌اند مىآزارند ، بهتان و گناه آشكارى را متحمل مىشوند » ( احزاب : 58 ) .\r\nو در روايت صحيحى است از پيغمبر صلَّى اللَّه عليه و آله كه فرمود : « مسلمان ، كسى است كه مسلمانان از زبان و از دستش در امان باشند » ( 1 ) .\r\nو فرموده است : « مؤمن هرگز نفرين كن نيست » ( 2 ) .\r\nو هم فرموده است : « من براى نفرين كردن مبعوث نشده‌ام بلكه براى رحمت برانگيخته شده‌ام » ( 3 ) .\r\nو فرموده است : « لعنت كردن بر مؤمن فسق است » ( 4 ) .\r\nو فرموده است : « دو نفر كه به هم دشنام مىدهند ، دو شيطانى هستند كه همديگر را تكذيب كرده و دروغ مىگويند » ( 5 ) .\r\nو فرموده است : « هر كس نسبتى را بر مردى بدهد كه در او نيست و قصدش عيبجوئى باشد ، خدا او را چندان در آتش جهنم نگه مىدارد تا آنچه گفته است پايان پذيرد » ( 6 ) .\r\nآيا اين مردم ، پيامبرى را توصيف مىكنند كه حديث « مسلم » دربارهء او آمده است كه : « عايشه رضى اللَّه عنها يك بار خشم گرفت و رسول اللَّه صلَّى اللَّه عليه و آله\r\n\r\n","description":"","footnote":"\r\n( 1 ) بخارى و مسلم و احمد و ترمذى و نسائى و طبرانى و ابن حبان و ابن داود نقل كرده‌اند .\r\n( 2 ) مستدرك الحاكم 1 : 12 ، 47 .\r\n( 3 ) صحيح مسلم 8 : 24 .\r\n( 4 ) متفق عليه است و بخارى و مسلم و ترمذى و نسائى و ابن ماجه و طبرانى و حاكم و دار قطنى نقل كرده‌اند .\r\n( 5 ) از احمد و طيالسى .\r\n( 6 ) الترغيب و الترهيب 3 : 197 و طبرانى با اسناد خوبى اين را نقل كرده است .\r\n","page_name":" 152 ","page_number":152},
  {"content":"\r\nبه او گفت : چه شده است كه شيطانت پيش تو حاضر شده ؟ او گفت : مگر تو شيطان ندارى ؟ فرمود : بلى ، لكن من از خدا خواستم و خدا مرا بر او پيروز گرداند و او اسلام آورد و تسليم شد و جز خير مرا به چيزى امر نمىكند » ( 1 ) .\r\nآيا اينان از پيغمبرى سخن مىگويند كه به « عبد اللَّه بن عمرو بن عاص » فرمود : « بهنگام خشم و رضا و به هر حال از من بنويس . پس به خدايى سوگند كه مرا به حق مبعوث كرده كه از اين جز حق خارج نمىشود » - و اشاره به زبانش كرد - ( 2 ) .\r\n« عبد اللَّه بن عمرو » گفته است : « من هر چيزى كه از رسول اللَّه صلَّى اللَّه عليه و آله مىشنوم و مىنويسم و مىخوانم كه آن را حفظ كنم ، قريش مرا از اين كار باز مىدارند .\r\nو مىگويند تو هر چه از پيغمبر مىشنوى ، مىنويسى ، در حالى كه پيغمبر صلَّى اللَّه عليه و آله هم بشرى است بمانند ما كه در حال خشم و رضا سخن مىگويد . من از نوشتن خوددارى كردم و اين موضوع را با رسول اللَّه صلَّى اللَّه عليه و آله در ميان گذاشتم ، با انگشت به دهانش اشاره كرد و فرمود : بنويس ، بخدايى كه جان من به دست او است ، سوگند مىخورم كه از اين دهان جز حق بيرون نمىآيد » ( 3 ) .\r\nو بر اساس توصيف « أمير مؤمنان » عليه السّلام : « رسول اللَّه صلَّى اللَّه عليه و آله بخاطر دنيا هرگز خشمگين نمىشد . و آنجا كه بخاطر حق خشم مىگرفت ، كسى آن را تشخيص نمىداد و بخاطر اين خشم ، چيزى از او بروز نمىكرد تا آنگاه كه بر آن پيروز مىشد » ( 4 ) .\r\nآيا اينان بخاطر پاك ساختن دامن امثال « پسر هند » ، با اين نسبتهاى\r\n\r\n","description":"","footnote":"\r\n( 1 ) احياء العلوم 3 : 167 .\r\n( 2 ) احياء العلوم 3 : 167 . اين را ابو داود نقل كرده است .\r\n( 3 ) سنن دارمى 1 : 125 .\r\n( 4 ) ترمذى در الشمائل آورده است .\r\n","page_name":" 153 ","page_number":153},
  {"content":"\r\nدروغ ، ساحت رسول اللَّه صلَّى اللَّه عليه و آله را مىخواهند آلوده كنند ؟ در حالى كه او فرموده است : « هرگاه بنده اى چيزى را نفرين كند اين نفرين به آسمان ميرود و درهاى آسمان به روى آن بسته مىشود . آنگاه آن لعنت به زمين برمىگردد ، درهاى زمين هم به روى آن بسته مىشود . سپس به راست و چپ مىرود و چون جاى رفتن نمىيابد ، به كسى برمىگردد كه او را نفرين كرده و هرگاه او شايسته آن نباشد به نفرين كننده باز مىگردد » ( 1 ) .\r\nو آيا مىتوانند با آن دروغها ، قداست پيغمبر را آلوده كنند ؟ پيغمبرى كه امت خود را به آداب الهى پرورش داد و اصحاب خود را از لعن هر چيزى ، حتى از نفرين چهار پايان و بهايم و خروس و كبك و باد بر حذر مىداشت و مىفرمود :\r\n« هر كس بر چيزى نفرين كند كه شايسته آن نيست ، آن لعنت به خودش بر مىگردد » ( 2 ) .\r\nو به آن مردى كه با او حركت مىكرد و شترش را لعنت كرد ، فرمود :\r\n« اى بندهء خدا با شترى كه لعنت كردى همراه ما حركت مكن » ( 3 ) و نيز وقتى كنيزى بر شترش لعنت كرد ، فرمود : « نبايد شترى كه لعنت شده با ما بيايد » .\r\nو در حديث « معمر » آمده : « شما را به خدا آن كاروانى كه مشمول لعنت خدا است با ما همراهى نكند » ( 4 ) و رسول اللَّه صلَّى اللَّه عليه و آله در اين باره خيلى مبالغه و تأكيد داشت و مردم را از لعنت كردن باز مىداشت ، تا آنجا كه « سلمة بن اكوع » مىگويد : « هنگامى كه مردى برادرش را لعنت مىكرد ، در نظر ما درى از گناهان بزرگ مجسم مىشد » ( 5 ) .\r\n\r\n","description":"","footnote":"\r\n( 1 ) الترغيب و الترهيب 3 : 196 .\r\n( 2 ) الترغيب و الترهيب 3 : 197 حديث را صحيح دانسته است .\r\n( 3 ) الترغيب و الترهيب 3 : 196 - گفته : اسناد آن خوب است .\r\n( 4 ) صحيح مسلم 8 : 23 .\r\n( 5 ) الترغيب و الترهيب 3 : 195 . سند خوب .\r\n","page_name":" 154 ","page_number":154},
  {"content":"\r\nپس ادعاهاى باطل را ترك و سخنان پريشان را رها بايد كرد و هر كه را پيغمبر لعنت كند ، او بواقع ملعون است و هر كه را سب بگويد ، شايستهء آن . و هر كه را تازيانه بزند ، از روى شرع مبين زده است . هر كه را پيغمبر صلَّى اللَّه عليه و آله دعا كند ، اين دعا شامل حال او مىشود . و آيا هيچ فرد آگاهى مىتوان يافت كه آن پندار خوارى آور را بپذيرد و بتواند قبول كند كه رسول اللَّه صلَّى اللَّه عليه و آله كسى از نيكان امت را كه شايسته نفرين نيست نفرين كرده باشد يا بر عليه او دعا فرمايد ؟ حاشا ، پيغمبرى كه بر مكارم اخلاق مبعوث شده ، از اين افتراى ساختگى منزه و بدور است .\r\nهرگاه اين توهّم صحت داشت ، وهن و ناهماهنگى در كردار و گفتار و در قضاوت و حدود پيغمبر صلَّى اللَّه عليه و آله راه مىيافت و ديگر كسى حاضر نبود كه يك رادع و دفع كننده الهى را درك كند ، و مقام معصوم پيامبر را در مبارزه با شهوت و نشاندن آتش خشم بپذيرد . و سرانجام با چنان توهّمى ، چگونه مىتوانستند از سنّت او پيروى كنند و آثار رسالتش را سر مشق قرار دهند و پيغمبر در كداميك از اين دو حالت خشم و رضا ، مقتداى بشر و حجت مخلوقات و پيشواى امّتها شناخته مىشد . و با آن تصور باطل بين پيغمبر و امت او كه غضب گريبانگير آنها و هوى نفس بر آنها مستولى است ، چه امتيازى مىماند ؟ و هرگاه پيغمبر چنان سخنى مىفرمود ، چه كسى مىتوانست رسول اللَّه صلَّى اللَّه عليه و آله را اسوهء خويش قرار دهد ؟\r\nو در اين صورت ، مسلمانانى كه دشنام و نفرين از آنها صادر مىشد و يكديگر را لعنت مىكردند ، با آن دعاى پيغمبر ، در واقع معصيت آنها نوعى طاعت و نكوكارى و كفاره و تقرب به خدا محسوب مىشد .\r\nگزافه گويى و لافزنى « ابن حجر » به جائى رسيده كه به ذيل حديث « مسلم » - حديثى كه هرگز با عقل و منطق و اصول مسلم دينى سازگار نيست - تمسك كند تا بدان وسيله بتواند از فرومايگى و ملعنت كسى كه رسول اللَّه صلَّى اللَّه عليه و آله او را نفرين\r\n","description":"","footnote":"","page_name":" 155 ","page_number":155},
  {"content":"\r\nكرده و از پيش خود رانده و هم از لعن پسرش « فرومايهء ، فرومايه زاده » جلوگيرى كند ( 1 ) .\r\nو طايفه اى در اين مقام تعبيرات و تاويلات گوناگون ابراز داشته‌اند ، و نمونهء آن برداشتى است كه يكى ( 2 ) از آنان از ظاهر اين حديث دارد و بر اساس آن اين محظورات را فقط بر پيغمبر صلَّى اللَّه عليه و آله مباح مىداند . و « سيوطى » در ذكر خصايص رسول اللَّه صلَّى اللَّه عليه و آله بابى را به اين اختصاص داده كه پيغمبر مىتواند كسى را كه بخواهد بىجهت نفرين كند ( 3 ) و « قسطلانى » در « المواهب » 1 : 395 روايت مىكند كه پيغمبر صلَّى اللَّه عليه و آله مىتوانست پس از امان دادن هم بكشد ، و هر كس را خواهد بىجهت لعن كند ، اما خدا لعن و دشنام او را وسيله تقرب لعنت شده و دشنام داده شده قرار مىدهد » .\r\nآيا بر خرد صاحب اين طرز تفكر نمىخندند ؟ اين شخص چگونه فرض مىكند لعنت اين ملعون مستوجب رحمت و بخشايش خدا باشد ، با آن دعايى كه پيغمبر كرده است وانگهى چه مجوّزى مىتوان پيدا كرد كه مطابق آن ، پيامبر رحمت آنها را در مقابل انظار مردم رسوا كند و حرمتشان را بباد دهد ، بىآنكه خود آنها استحقاق اين عمل را داشته باشند ؟ و آيا دعاى اخير پيغمبر ، لكهء ننگ را از آنها كه مشمول دعاى اول او بودند ، بر مىدارد ؟ و آيا مطابق اين پندار ، مباح شمردن اين گناهان بر پيغمبر - گناهانى كه ذاتا گناه و عقلا قبيح شمرده مىشوند - در ساحت صاحب رسالت مىتواند معنى خردمندانه اى داشته باشد ؟\r\nو اصولا آيا شكستن حرمت مؤمنان با آن اوصافى كه در قرآن آمده ، مىتواند بر احدى - خواه پيغمبر يا غير او - مباح شمرده شود ؟\r\n\r\n","description":"","footnote":"\r\n( 1 ) الصواعق المحرقه ص 108 .\r\n( 2 ) الخصائص الكبرى از سيوطى 2 : 244 ، المواهب اللدنيه 1 : 395 .\r\n( 3 ) رجوع شود به الخصائص الكبرى 2 : 244 .\r\n","page_name":" 156 ","page_number":156},
  {"content":"\r\nمن كه نمىتوانم اين برداشت را توجيه كنم و برآنم كه هر كس چنين برداشت و تاويلى داشته باشد ، در غايت نادانى است . هرگاه بپذيريم كه حال پيغمبر آنگونه بوده كه ايشان مىپندارند ، چرا رسول اللَّه صلَّى اللَّه عليه و آله پس از نفرين كسى كه شايسته آن نبود و پس از آنكه بر عليه او دعا فرموده هنگامى كه حالت خشم فرو نشست و آتش غضب خاموش شد و ملاحظه كرد كه نفرين نابجا بوده ، نخواسته است كه آن را تلافى كند تا ساحت بىگناهى در طول حيات به لكهء ننگ و عار و گوش شنوندگان در طول روزگار به ذكر آنها آلوده نشود ؟\r\nو چرا صحابه از پيغمبر صلَّى اللَّه عليه و آله در چنين مواردى نخواسته‌اند كه آنان را روشن كند تا از وجه لعنت پيغمبر آگاه شوند و آيا اين نفرين و دعا درست دربارهء مستحقّان و در محل واقعى خود نبوده است كه مدرك مورد اتفاقى درباره لعنت آنان باشد و ديگر كسى بىجهت كسى را لعنت نكند و پيغمبر صلَّى اللَّه عليه و آله را سرمشق قرار بدهد .\r\nدر اينجا نكتهء دقيق ديگرى هست و آن اينكه اين همه لعنت و طعنى كه در قرآن كريم به وسيله پيغمبر صلَّى اللَّه عليه و آله متوجه كسانى شده است ، آيا باز مىتواند به روش اينان تاويل به مدح و رحمت و تقرب گردد ؟ اين لعنتها بهترين دليل است كه اين گروه مردم از ساحت رحمت پروردگار رانده شده‌اند و آيا خداى سبحان پيمانى و حكمى را صادر مىكند و سپس آن را تبديل به رحمت و قربت و پاكى مىكند يا اينكه آيات الهى در همان مدلول خود هميشگى مىماند ؟ من نمىدانم اين گروه درباره اين استدلال چه دارند بگويند ؟ آيا حقايق را از الفاظ قرآنى - به همان گونه كه از الفاظ پيغمبر صلَّى اللَّه عليه و آله سلب كرده‌اند - سلب مىكنند ؟\r\nو اينجاست كه باب هرگونه فهمى باز و راه هر سخنى بسته مىشود ، و ديگر دلالات سخن هرگز حقوقى را نگه نمىدارد و دروغزنان و گزافه گويان هر چه مىخواهند مىگويند ، و اين ياوه گو است كه هر چه هوى دل اقتضا كند بر زبان\r\n","description":"","footnote":"","page_name":" 157 ","page_number":157},
  {"content":"\r\nمىآورد ، و به خدا پناه مىبريم از سخنى كه بىانديشه بر زبان آيد .\r\n\r\n28 ) از « مسرة بن عبد اللَّه خادم » نقل است كه گفته : « كردوس بن محمّد باقلانى » از « يزيد بن محمّد مروزى » و او از پدرش و او از جدش روايت كرده‌اند كه : از « أمير المؤمنين على » رضى اللَّه عنه شنيدم كه مىگفت و اين خبر را از او ذكر كرده كه : « من در پيش رسول اللَّه صلَّى اللَّه عليه و آله نشسته بودم كه معاويه رسيد و رسول اللَّه صلَّى اللَّه عليه و آله قلم را از من گرفت و به دست او داد و در خود چيزى جز احساس اينكه خدا او را به اين كار امر كرد نيافتم » .\r\n« ابن حجر » اين مطلب را در « لسان الميزان » 6 : 20 ذكر كرده و آن را از ساخته‌هاى « مسرة بن خادم » معرفى كرده و گفته است : « متن آن باطل و اسناد دروغ است » .\r\nو « خطيب » در « تاريخ » خود از طريق همين « مسره » منقبتى را درباره « عمر » و « ابوبكر » آورده و گفته است : « اين حديث دروغ و ساختگى است .\r\nو رجالى كه در اين حديث آمده همه ثقات و بزرگانند ، بجز مسره كه تاريخ شنيدن روايت از ابى زرعه را چهار سال بعد از مرگ او ذكر كرده است » ( 1 ) .\r\n\r\n29 ) روايت مرفوعى از « انس » نقل شده : « من شهر علمم و على در آن و معاويه حلقهء آن در است » .\r\nاين حديث را صاحب « المقاصد » و « ابن حجر » در « الفتاوى الحديثيه » ص 197 و « عجلونى » در « كشف الخفاء » 1 : 46 ، 2 نسبت داده‌اند .\r\nگمان قاطع من اين است كه اين خرافاتى كه ساخته‌اند ، جز به منظور\r\n\r\n","description":"","footnote":"\r\n( 1 ) رجوع شود به جزء پنجم الغدير ص 259 ط 1 .\r\n","page_name":" 158 ","page_number":158},
  {"content":"\r\nاستهزاء كتابى كه پيغمبر اكرم صلَّى اللَّه عليه و آله در فضائل مردانى با كفايت از طريق وحى خداوندى آورده نيست و كسى نمىتواند بپذيرد ، و لو با هزاران مكر و نيرنگ و جعل هزاران حديث از اين قبيل ، كه ساحت پليد « معاويه » و « هند زاده » و نظاير او را پاك و منزه جلوه دهد .\r\n\r\n30 ) « طبرانى » از طريق « عبد الرحمن بن ابى عميره مزنى » آورده است كه پيغمبر صلَّى اللَّه عليه و آله به « معاويه » فرمود : « خدايا او را كتاب و حساب بياموز و از عذاب خود نگه دار » .\r\nو در عبارت « ترمذى » آمده : « خدايا او را هدايت كننده و هدايت شده قرار بده و هدايتش كن » و « ابن عساكر » نيز در « تاريخ » خود 2 : 106 نيز چنين عبارتى آورده است . « ابن عبد البر » در « الاستيعاب » اين نسبت را داده و گفته است : « ثابت نيست » . رجوع كنيد به مطالبى كه در جزء دهم ص 376 ذكر شد .\r\n\r\n31 ) از « عبد الرحمن بن ابى عميره » به روايت مرفوع نقل شده : « در بيت المقدس بيعت هدايتى صورت مىگيرد » . « ابن سعد » از « وليد بن مسلم » از شيخى از اهل دمشق و او از « يونس بن ميسرة بن جليس » و او از « عبد الرحمن » ( 1 ) روايت كرده است .\r\nبه سلسلهء شاميان در اسناد اين دروغ دقت كنيد : « وليد مولى بنى اميه » عالم شام كه پيوسته اشتباه و خطا مىكرده روايت مىكند ، از دروغگويان نقل\r\n\r\n","description":"","footnote":"\r\n( 1 ) الاصابه 2 : 414 .\r\n","page_name":" 159 ","page_number":159},
  {"content":"\r\nمىنمايد ، آنگاه به نيرنگ كارى شروع مىكند . « اوزاعى » از احاديث ضعيف و ناشناخته نقل كرده ، سپس « وليد » همهء آنها را از روايت ساقط و فقط « اوزاعى » را ذكر كرده است . و او مردى دفّاع بود كه شنيده‌ها و ناشنيده‌ها بر عليه او درآميخته است و منكراتى از او ( 1 ) از طريق شيخى از اهل شام كه هيچ انس و جنى او را نمىشناسد ، نقل شده است ، از « يونس » نابيناى شامى كه « معاويه » را درك كرده و از او روايت كرده و بخششهايش را گوارا و لذيذ يافته است ، از « عبد الرحمن » كه احاديثش ثابت نيست و چنان كه « ابن عبد البر » گفته ، سخنش قابل اعتماد نيست .\r\nپس آيا نظير اين خرافات را جز بوسيلهء راويان مثل چنين اشخاصى مىتوانند نقل كنند ؟ و آيا جز با اين اسنادهاى نارسا روايت مىشوند ؟ و آيا مىدانى كه العياذ باللَّه كدام بيعت ستمگرانه را پيغمبر صلَّى اللَّه عليه و آله بيعت هدايت ناميده است ؟ ! بيعتى كه حكومتى را تجويز مىكند كه قرآن كريم از آن تنفر دارد و پيغمبر اصحاب خود را به پيكار با دارندهء چنان حكومتى تشويق مىكند ، و همه مىدانيم كه بيعت اين « آزاد شدهء فرزند آزاد شده » ، چيزى است كه بر اساس تبرى از ولايت كبرى خداوند و ولايت « أمير المؤمنين » - كه كتاب خدا آن را سفارش كرده و بدان وسيله دين را تكميل فرموده و نعمت خود را به مردم تمام كرده - صورت گرفته است ، دشمنى با ولايتى كه خدا آن را با ولايت خود و ولايت رسول اللَّه صلَّى اللَّه عليه و آله مقرون دانسته است ، بيعتى كه فساد آن اسلام را در برگرفته و در دل هوادارانش بذر گناهان را افشانده است ، حلال را با حرام در آميخته و اموال و خون مردم را بر آزاد شدگان و نفرين شدگان مباح كرده است ، و بر عترت محمّد صلَّى اللَّه عليه و آله و بر امت پيامبر تا به امروز مصيبتها فراهم آورده است .\r\n\r\n","description":"","footnote":"\r\n( 1 ) تهذيب التهذيب 11 : 151 - 155 .\r\n","page_name":" 160 ","page_number":160},
  {"content":"\r\n\r\n32 ) « ابن عساكر » نقل مىكند كه « أبو بكر محمّد بن محمّد » و او از « أبو بكر محمّد بن على » و او از « أبو الحسين أحمد بن عبد اللَّه » و او از « أحمد بن أبى طالب » و او از « أبو عمرو سعيدى » و او از « على بن روح » و او از « على بن عبيد عامرى » و او از « جعفر بن محمّد انطاكى » و او از « إسمعيل بن عياش » از « تمام بن نجيح اسدى » از « عطا » از « ابن عمر » روايت كرده‌اند كه گفته است :\r\n« من با پيغمبر صلَّى اللَّه عليه و آله نشسته بودم و دو نفر از أصحاب هم حضور داشتند .\r\nفرمود : هرگاه معاويه پيش ما بود ، در برخى كارها با او مشورت مىكرديم .\r\nو به نظر مىرسيد كه با كار ارتباط داشت . آنگاه فرمود كه بر من وحى رسيد كه در پاره اى از امور با پسر أبو سفيان مشورت كنم و خدا بهتر مىداند » ( 1 ) .\r\n« امينى » مىگويد : در اين اسناد ، چند چيز ناشناخته و مجهول جمع است و در آن « جعفر بن محمّد انطاكى » ثقه نيست ( 2 ) . و اما « إسماعيل بن عياش حمصى » را ، گرچه گروهى توثيق كرده‌اند ، لكن « جوزجانى » درباره او گويد : « گفتار إسمعيل ، چقدر به جامهء نيشابور شباهت دارد كه به هزار رنگ جلوه مىكند و دست كم ده نفر از او بد گفته‌اند و علاوه بر اين بيش از همه ، از دروغگويان نقل كرده است » .\r\n« أبو إسحاق فزارى » مىگويد : « از إسماعيل ، آنچه از معروفان روايت مىشود ، ضبط نمىگردد ، و او مردى است كه نمىداند از سرش چه چيزى بيرون مىآيد » . « ابن مبارك » گفته است : « من حديث او را گوارا نمىيابم » . « ابن خزيمه » گفته است : « به سخنش نمىتوان استناد كرد » . « حاكم » گفته است :\r\n« با وجود آنكه جلالت قدر دارد ، آنجا كه به تنهائى حديثى را نقل كند ،\r\n\r\n","description":"","footnote":"\r\n( 1 ) اللئالى المصنوعه سيوطى 1 : 421 .\r\n( 2 ) لسان الميزان 2 : 124 .\r\n","page_name":" 161 ","page_number":161},
  {"content":"\r\nبخاطر آنكه حافظهء بدى دارد ، نمىتوان پذيرفت . « » على بن حجر « گويد :\r\n« ابن عياش هرگاه بسيار خيال پرداز نبود ، حجت بود . » . . . و تا پايان اين جزء ص 82 از اين گونه مطالب هست .\r\nاز جمله كسانى كه در اين روايت ديده مىشوند ، « تمام بن نجيح دمشقى » است . « أحمد » مىگويد : « من او را نمىشناسم . » « حرب » دربارهء اين نظر مىگويد : « منظور اينست كه حقيقت حال او را در نمىيابم » . « أبو زرعه » مىنويسد : « ضعيف است » . « أبو حاتم » گفته است : « حديثش منكر و رونده است » . « بخارى » گفته است : « جاى تأمّل است » . « ابن عدى » گفته است :\r\n« همه آنچه او روايت كرده ، چيزهايى است كه راويان ثقه نمىپذيرند و او ثقه نيست » . « ابن حبّان » گفته : « چيزهائى ساختگى از ثقات نقل كرده ، كه به نظر مىرسد مورد اعتماد است . « بزاز » گفته است : « قوى نيست » . « عقيلى » گويد : « چيزهاى نامأنوسى را روايت مىكند » . « آجرى » به نقل از « أبو داود » مىگويد : « احاديث نامأنوس نقل مىكند » . ( 1 )\r\n\r\n33 ) « ابن عساكر » با اسنادى آورده است كه « أبو الحسن قرضى » روايت كرده از « أبو القاسم بن علاء » ، او از « أبو بكر بن عبد اللَّه بن أحمد بن عثمان بن خلف » و او از « أبو زرعه محمّد بن أحمد بن أبي عصمة » و او از « أحمد بن على » و او از « على بن محمّد فقيه » و او از « محرز بن عون » و او از « شبابه » و او از « محمّد بن راشد » و او از « مكحول » نقل كرده‌اند :\r\n« پيغمبر صلَّى اللَّه عليه و آله دو چوبه تير به معاويه داد و گفت : اين دو تا تير اسلام را بگير و با اينها در بهشت با من ديدار مىكنى . و هنگامى كه معاويه وفات كرد ،\r\n\r\n","description":"","footnote":"\r\n( 1 ) تهذيب التهذيب 1 : 510 .\r\n","page_name":" 162 ","page_number":162},
  {"content":"\r\nآن دو را با او به خاك سپردند . و زمانى كه پيغمبر در منى سر خود را تراشيد ، از موى سرش به معاويه داد ، و معاويه آن را نگهداشت و وقت مردن موها را بر دو چشم او قرار دادند و خدا داناتر است » ( 1 ) .\r\n« امينى » مىگويد ، اين سندها ، همه باطل و غير قابل اعتنا است . و با وجود اين راوى اخير مسند ندارد ، چرا كه حديث « مكحول دمشقى » مرسل است و آن مرد از اصحاب نيست ، و نام او را « ابن سعد » در طبقه سوم از تابعان اهل « شام » آورده و او از قدريان ضعيف و دروغگو است .\r\nو در اسناد روايت « محمّد بن راشد دمشقى » ديده مىشود كه او گرچه اهل ورع و عبادت است ، لكن حديث كار او نبوده و احاديث منكر در روايت او بسيار ديده شده كه شايسته است كنار گذاشته شود . و « دار قطنى » گفته است : « اعتبار دارد » و « ابن خراش » گفته است : « حديثش ضعيف است » ( 2 ) .\r\nاز كسانى كه در اين احاديث ديده مىشوند ، « شبا به فزارى » است كه به نفع فرقهء « مرجئه » تبليغ مىكرد . « أحمد » او را كنار گذاشته و حديثش را ننوشته و هر چه به دو نسبت داده مىشد ، نمىپسنديد . « أبو حاتم » مىنويسد :\r\n« حديثش را مىنويسند ، لكن بدان احتجاج و استناد نمىشود . » « أبو بكر اثرم » از « أحمد بن حنبل » نقل كرده كه او از مبلغان « مرجئه » بود . از او سخنى بدتر از اين مطالب نيز روايت شده ، از جمله اينكه اين دعوت به « مرجئه » ، حتى در عمل او هم ديده مىشد . و اين سخن زشتى است كه نشنيدم كسى از راويان متهم به آن باشد . از او پرسيده‌اند : « چگونه است كه از چنين كسى روايت كرده اى » ؟\r\nجواب داده است : « من اين سخنان را پيش از اينكه اطلاع از عقايد او پيدا كنم ، آورده‌ام » . اين شخص ، حتى پيش از همه اين امور ، اهل بيت پاك پيغمبر را دشمن\r\n\r\n","description":"","footnote":"\r\n( 1 ) اللئالى المصنوعه 1 : 422 .\r\n( 2 ) تهذيب التهذيب 9 : 159 .\r\n","page_name":" 163 ","page_number":163},
  {"content":"\r\nمىداشت و در هنگام تبليغ ، در حالى كه فلج بود ، از دنيا رفت ( 1 ) .\r\nو در حلقه اسناد ، افراد ناشناخته اى وجود دارند كه در فرهنگها يادى از آنها نشده است .\r\n\r\n34 ) « إسحق بن محمّد سوسى » از طريق « محمّد بن حسن » با اسناد مرفوعى روايت كرده : « معاويه بمناسبت حلمى كه داشت و اعتمادى كه به كلام پروردگارم داشت ، در قيامت در حال پيغمبرى خواهد آمد » .\r\n« ابن حجر » اين روايت را از « لسان الميزان » 5 : 125 نقل كرده و گفته است : اين « محمّد بن حسن » شايد همان « نقاش » صاحب « تفسير » باشد كه مردى دروغگو و يكى از فريبكاران است .\r\n\r\n35 ) « سعيد بن مسيب » نقل كرده : « هر كس أبو بكر و عمر و عثمان و على را دوست بدارد و گواهى دهد كه اينان در بهشت معاشر يكديگرند و بر معاويه رحم كند ، براستى كه جاى آن دارد كه خدا از او در قيامت حساب نكشد » ( تاريخ ابن كثير 8 : 139 )\r\n« امينى » گويد : اول كسى كه خدا از او حساب خواهد كشيد ، همين « معاويه » خواهد بود كه « پيغمبر » صلَّى اللَّه عليه و آله و « على » عليه السّلام هر دو او را لعنت كرده‌اند ، چنان كه حديثش گذشت و در اين حساب كشى ، همه بزرگان صحابه و عادلان مقرب درگاه خدا ناظر خواهند بود و به اين شخص نفرين خواهند كرد .\r\nبلكه سزاوار است كه خدا از هر مؤمن صالحى هم كه در پيشگاهش مورد عنايت است ، بمناسبت كارهايى كه اين « پسر جگر خواره » مرتكب شده يا وظايفى كه\r\n\r\n","description":"","footnote":"\r\n( 1 ) تهذيب التهذيب 4 : 301 .\r\n","page_name":" 164 ","page_number":164},
  {"content":"\r\nترك كرده ، هر صبح و شام او را نفرين كرده‌اند ، به دقت حساب كشد .\r\nبا اين حساب ، آيا مىتوان تصور كرد كه خدا از « پسر أبو سفيان » ، كه اين گونه احكام قاطع و بىارزش صادر كرده است ، حساب نخواهد كشيد ؟ و آيا « معاويه » با اين همه نفرين و دشنامى كه به « على » عليه السّلام داده ، از پس آنكه او را خوار داشته ، مردم را به دشمنى او وادار كرده ، با شمشير بر عليه او قيام و به جنگ با او اقدام نموده ، و اين همه فجايعى كه در سينهء تاريخ از اين مرد سيه كار دربارهء شيعيان « على » - صلوات اللَّه عليه - بجاى مانده - شيعيانى كه بر جرم محبت او و در راه او شهيد شده‌اند - باز هم شايستهء ترحم است ؟\r\nآيا خوددارى « معاويه » از يارى « عثمان » و دست كشيدن او از دفاع او و سفارشى كه در اين باره به سپاهيان خود داده بود ، مىتواند نشان محبت « معاويه » به « عثمان » تلقى شود ، تا بتواند در بهشت با او محشور و مستوجب ترحم گردد ؟\r\nاز گفتار بىانديشه به خدا پناه مىبريم .\r\n\r\n36 ) « سعيد بن يعقوب طالقانى » مىگويد : از « عبد اللَّه بن مبارك » شنيدم كه مىگفت : « غبار بينى معاويه ، از عمر بن عبد العزيز بهتر است » . و در عبارت ديگر : « خاك و غبار دو سوراخ بينى معاويه با رسول اللَّه صلَّى اللَّه عليه و آله ، بهتر و گراميتر از عمر بن عبد العزيز است » . ( تاريخ ابن كثير 8 : 139 ) .\r\nو از « أحمد بن حنبل » پيشواى حنبليان پرسيده : « معاويه برتر است يا عمر بن عبد العزيز » ؟ جواب داد : « غبار بينى اسب معاويه كه در التزام رسول اللَّه صلَّى اللَّه عليه و آله بود ، بيش از عمر بن عبد العزيز ارزش دارد » . ( شذرات الذهب 1 : 65 ) .\r\n« امينى » گويد : كسانى شايستگى شناخت « معاويه » و مرتبهء فضيلت او را دارند ، كه هم روزگار او بوده و از نزديك شاهد كردار او بودند . كسانى او را\r\n","description":"","footnote":"","page_name":" 165 ","page_number":165},
  {"content":"\r\nمىشناسند كه با دو چشم رفتار و جنايات او را مشاهده كرده ، اصل و نهاد و نفس - پرستى و ديگر خويهاى او را ديده باشند . و در اين ميان يك نفر مرد راستگو - كه از اعتبارى در عالم كرامت برخوردار باشد و سزاوار آن باشد كه از او اعمال « معاويه » را پرسيد - ديده نمىشود . پس اين دو پسر « ابن حنبل » و « مبارك » كه هر دو از اخبار « معاويه » ، روايات را آكنده‌اند و با تعصب كوركورانه نقل كرده‌اند ، نمىتوانند مستند ما باشند . و تو هرگاه بدقت در آنچه درگذشته از احوال « معاويه » آورديم بررسى كنى ، مىبينى كه بين گفتار اين دو مرد و سخنانى كه نقل كرديم ، سخنانى كه جامع و فصيح و بيان كنندهء ذكاوت و هوش اوست ، چقدر تفاوت هست .\r\n\r\n37 ) يكى از اسلاف نقل مىكند : در حالى كه بر بالاى كوهى در شام نشسته بودم ، ناگاه از هاتفى ندايى شنيدم كه مىگفت : « هر كس أبو بكر صديق را دشمن دارد زنديق است . هر كس عمر را دشمن بدارد ، در رديف جهنميان خواهد بود .\r\nهر كس دشمن عثمان است ، دشمن رحمن است . هر كس على را دشمن باشد ، پيغمبر با او دشمن است . و هر كس معاويه را دشمن خود بگيرد ، شعله تفتهء آتش جهنم او را فرا مىگيرد « ( تاريخ ابن كثير 8 : 140 ) .\r\n( نويسنده گويد : ) شگفتا كه خاك « دمشق » ، جز روح هوادارى از امويان منفور نمىپرورد . و هر ندايى كه از زبان شيطان مريد و انسان كينه توز و دشمن حق و صلاح درآيد ، آنجا خريدار دارد . كسانى كه در امور دينى فريادهاى ناشناخته را گوش مىدهند و از خيالات بىاساس پيروى كرده و از حقايق ثابت جاويد روى برميتابند ، چقدر از حق بدورند ، و استدلال و برهان راستين را دشمن مىدارند .\r\n","description":"","footnote":"","page_name":" 166 ","page_number":166},
  {"content":"\r\n\r\n38 ) يكى از راويان نقل مىكند : « رسول اللَّه صلَّى اللَّه عليه و آله را در حالى كه أبو بكر و عمر و عثمان و على و معاويه در پيشگاهش بودند ، ديدم كه مردى پيش او آمد .\r\nعمر گفت : يا رسول اللَّه صلَّى اللَّه عليه و آله اين مرد از ما عيبجوئى و بدگويى مىكند . و شايد رسول اللَّه او را براند . او گفت : يا رسول اللَّه ، من عيبى در اينها نمىبينم ، جز از اين مرد . - مرادش معاويه بود - پيغمبر فرمود : واى بر تو ، نه مگر او از أصحاب من است ؟ و اين جمله را سه بار تكرار فرمود . سپس حربه اى برداشت و به معاويه داد و فرمود : در سينهء او بزن . او با خوردن اين ضربه متنبّه شد و با شتاب به خانهء من آمد ، و همان شب بيمارى خناق گرفت و مرد ، و اين شخص راشد كندى بود » .\r\n( تاريخ ابن كثير 8 : 140 ) .\r\n« امينى » مىگويد : تعجب دارم از نگهبانان ملت و پيشوايان مذهبى ، كه با اين خوابهاى پريشان و اظهارات بىاساس مردم را مىفريبند و با دروغهاى خود ، صفحهء تاريخ را سياه مىگردانند و گوش صحابه را از اين دروغها آكنده مىكنند ، با به حساب آوردن « پسر هند باده گسار » در شمار بزرگان دين ، ساحت قدس صالحان امت را بدين وسيله آلوده مىكنند ، و اين مرد را با آنان در يك ريسمان مىبندند ، خدا جهل را نابود كند .\r\nكاش مىدانستم اين مردى كه اين شخص در خيال خود مجسم كرده ، آيا خود پيغمبر اكرم صلَّى اللَّه عليه و آله بوده ، پيغمبرى كه « معاويه » را مىكوبيده و لعنت مىفرستاده و زبان حال او در « پسر هند » كاملا تطبيق مىكند ، يا غير آن بزرگوار بوده ؟ همين جا منتظر باش تا پاسخ اين رؤيا را از صاحب رؤيا بشنوى ، و من گمان ندارم و كاش مىدانستم انگيزهء عادلان صحابه كه بر « معاويه » عيب مىگيرند و با زبان تند او را به نقص منسوب مىكنند ، و در نمازها علنا عليه او دعا مىكنند\r\n","description":"","footnote":"","page_name":" 167 ","page_number":167},
  {"content":"\r\nچه بوده و آيا اصولا رسول اللَّه صلَّى اللَّه عليه و آله اينان را از خود رانده و به « معاويه » حربه داده كه بر سينهء آنها بكوبد ؟\r\n\r\n39 ) « ابو الفتح يوسف قوّاس » در ميان كتابهايش فصلى در فضايل « معاويه » ديده كه موش آن را خورده بود . او از خدا خواست كه آن موش را نابود كند .\r\nموشى از سقف افتاد و دست و پا زد و مرد ( « تاريخ بغداد » خطيب حافظ 14 : 327 ) ( نويسنده گويد : ) اكنون بيا و بر طرز فكر و خرد اين مرد نادان بخند ، كه اين را نوعى كرامت بر « معاويه » مىانگارد ، كه خدا بخاطر او موشى را به گناه اينكه بخشى از فضايل « معاويه » را خورده است ، هلاك كند . و چنان كه پيش از اين گفتيم ، گروهى از بزرگان حديث در اين باب متفقند كه اين احاديث درست نيست . آيا براستى موش مكلَّف به دوستى « پسر جگر خواره » است و موشى كه مشمول دعاى او شده مستحق عذاب بوده است ! و آيا شناختى از « معاويه » داشته كه آمده و مناقب او را خورده و آيا اين كار با بصيرت انجام گرفته است ؟ و آيا « ابو الفتح قواس » قبلا اين موش را كه فضائل معاويه را خورده ، مىشناخته كه حكم كند اين موش هم كه از سقف افتاده و مرده است ، همان موش است ؟ من سفارش مىكنم كه مباد انسان از جاهلان باشد .\r\n\r\n40 ) « كلواذى » در قصيده اى دربارهء « معاويه » گفته است :\r\n« بذر محبت پسر هند در دل من كاشته شده و نكوهشگر و تكذيب كننده من نابود باد » ( 1 ) .\r\nو « علامه شهاب الدين احمد حفظى شافعى » با اين ابيات سخن او را رد\r\n\r\n","description":"","footnote":"\r\n( 1 )\r\n\r\nو لا بن هند فى الفؤاد محبة\r\nمغروسة فليرغمن مفندى\r\n\r\n","page_name":" 168 ","page_number":168},
  {"content":"\r\nكرده است :\r\n- به ابن كلواذى پيام مرا برسان ، كه از آبشخور خطرناكى استفاده كرده و خود را در منجلاب پستى افكنده اى .\r\n- تو اى سبكسر بى خرد ، آيا چشم دارى كه پيامبر و جانشين هدايت بار او را خوار گردانى ؟\r\n- آيا برآنى كه مسلمانان را كه براستى به خدا و پيغمبر ايمان آورده و گرويده‌اند ، بكوبى ؟\r\n- آيا تو گويندهء اين بيت نيستى ، كه بدان وسيله به آتش در بسته جهنم سرنگون خواهى شد ؟\r\n- ( بذر محبت پسر هند در دل من كاشته شده و نكوهشگر من نابود باد ) .\r\n- واى بر تو باد ، هيچ صاحب يقينى را سراغ دارى كه برتراويدهء زبان خود تسلط نداشته باشد ؟\r\n- آيا مىدانى ، كه محبت آن گوسالهء متمرد جز در دل منافق نقش نمىبندد ؟\r\n- اين كسى است كه بر وصى پيامبر لعنت فرستاد ، احكام الهى را دگرگون ساخت و با دست و زبان بزرگترين گناهان را مرتكب شد .\r\n- هر دوستى با دوست خود محشور خواهد شد و فردا است كه قرارگاه تو تعيين خواهد شد .\r\n- خشم و عذاب خدا بر هر دوى شما و بر هر آنكسى باد كه در باور خود به شما اقتدا كرده است » ( 1 ) .\r\n\r\n","description":"","footnote":"\r\n( 1 ) تقوية الايمان ص 107 .\r\n\r\nقل لابن كلواذى و خيم المور\r\nاوقعت نفسك فى الحضيض الاوهد\r\nافأنت تطمع يا سخيف العقل ! فى\r\nارغام طه و الوصى المهتدى !\r\nو المسلمين الصادقى ايمانهم\r\nباللَّه جل و بالنبى محمد ؟\r\nاو لست انت القائل البيت الذى\r\nتصلى به وهج السعير المؤصد\r\n[ و لا بن هند فى الفواد محبة\r\nمغورسة فيرغمن مفندى 
  ]\r\nارايت و يلك ذا يقين لا يفند\r\nما يفوه به لسان الابعد ؟\r\nاو هل ترى الا بقلب منافق\r\nغرست محبة عجلك المتمرد ؟\r\nاو ما علمت بأن من احببته\r\nراس البغاة و خصم كل موحد ؟\r\nلعن الوصى و بدل الاحكام و ار\r\nتكب الكبائر باللسان و باليد\r\nان المحب مع الحبيب مقره\r\nو لسوف تعلم مستقرك فى غد\r\nفعليكما سخط الاله و مقته\r\nو على الذى بك فى العقيدة يقتدى\r\n\r\n","page_name":" 169 ","page_number":169},
  {"content":"\r\nجمله‌هاى فراوانى در آرا و اقوال نادرست و خيالات و خوابهاى پريشان در باره « پسر هند » ، در « تاريخ » ابن كثير 8 : 139 140 ، در « تطهير الجنان و اللسان عن الخطور و التفوه بثلب معاوية بن ابى سفيان » از « ابن حجر هيتمى » و ديگران نقل شده است كه اين مقدار كه ذكر شده بسنده و كافى است ( 1 ) .\r\n( واى بر آنان در آنچه نوشته‌اند و در آنچه اندوخته‌اند ) .\r\n\r\n","description":"","footnote":"\r\n( 1 ) اين كتاب در حاشيه « الصواعق المحرقه » وى به چاپ رسيده است .\r\n","page_name":" 170 ","page_number":170},
  {"content":"\r\n\r\nغلو فاحش داستانهاى خرافى\r\n","description":"","footnote":"","page_name":" 171 ","page_number":171},
  {"content":"\r\n\r\n","description":"","footnote":"","page_name":" 172 ","page_number":172},
  {"content":"\r\nاينك مبحث خود را از آوردن مناقب خلفا كوتاه مىكنيم و خواننده را در برابر نمونه‌هاى اندكى از خرافات قرار مىدهيم ، خرافاتى كه دست غلوپردازان ساخته و هوى نفس و هوسها پرداخته است و اينهمه در فضايل گروهى از روزگار صحابه تا كنون فراهم آمده است ، كه از نزديك آنها را لمس كنيد .\r\n\r\nتكلم « زيد بن خارجه » پس از مرگ\r\n« بيهقى » به اسناد خود از « سعيد بن مسيّب » نقل كرده است :\r\n« زيد بن خارجهء انصارى در زمان عثمان بن عفان وفات يافت . او را كه در جامه اش پيچيدند ، ناگاه بانگى از سينهء او برخاست و گفت : « احمد » ، « احمد » در كتاب نخستين ( لوح محفوظ ) ستوده ترين مردم است . راست گفته و راست گفته است كه « ابو بكر صديق » ، در نفس خود ضعيف و در امر خدا در كتاب اول قوى است . راست گفته و راست گفته است كه « عمر بن خطاب » كسى است كه در كتاب اول ( لوح محفوظ ) از او به عنوان قوى و امين ياد شده است . و عثمان بن عفان هم بر روش آنها رفته و راست گفته است . بدين ترتيب احمد و سه خليفهء پس از او رفتند ، و اكنون دو خليفه داريم ( معاويه و على ! ) ، بعد از اينها قويها ضعيفها را مىخورند و قيامت برپا مىشود . از سپاه شما خبر چاه ادريس مىرسد ، و چه مىدانى كه چاه ادريس چيست ؟ » .\r\nو در عبارت ديگر از طريق « نعمان بن بشير » روايت شده ، كه گفته است :\r\n« سومين خليفه » تواناترين سه خليفه بوده كه در راه خدا از ملامت\r\n","description":"","footnote":"","page_name":" 173 ","page_number":173},
  {"content":"\r\nملامتگران نترسيد و مردم را سفارش مىكرد كه نيرومندان ناتوانان را بكشند .\r\nبندهء خدا امير مؤمنان راست گفته است ، راست گفته است و اين در كتاب اول ضبط شده . سپس گفته است كه عثمان امير مؤمنان ، كسى است كه از خطاى مردم در مىگذشت و در روزگار او دو خليفه رفته بودند و چهار تا باقى بودند . سپس مردم اختلاف كردند و يكى ديگرى را خورد و نظامى بر قرار نشد . دلاوران رفتند و مؤمنان بازداشت شدند ، و گفت كتاب و تقدير خدا را در نظر بگيريد ، اى مردم بر اميرتان روى آوريد و از او سخن بشنويد و او را اطاعت كنيد . هر كس روى برتابد ، خونش تضمين نمىشود ، و امر خداوندى مقدر است ، اللَّه اكبر اين بهشت و اين جهنم است ، پيامبران و صديقان مىگويند : درود بر شما اى عبد اللَّه بن رواحه ، آيا احساس كرده اى كه خارجه و سعد در روز احد كشته شده‌اند ؟ نه چنين نيست ، اين آتش بريان كننده و سركش است كه هر آنكسى را كه روى برگرداند و پشت كند و جمع كند ، فرا خواهد گرفت .\r\nسرانجام صدايش خاموش شد . از آن جمعى كه آنجا بودند ، درباره اين سخنان كه از او شنيدم تحقيق كردم . گفتند كه شنيديم كه او مىگفت : خاموش باشيد . ساكت باشيد . اين احمد رسول خدا است . درود بر تو اى رسول خدا و رحمت و بركات خدا بر تو باد ، ابو بكر صديق امين جانشين رسول خدا ، تنش ضعيف ، اما در راه امر خدا قوى بود . درست است درست است و در كتاب اول همچنين است . . . « الخ .\r\nو تعبير « قاضى » در « شفا » چنين است : « گفت ساكت شويد ساكت شويد .\r\nمحمّد رسول خدا پيامبر امى و خاتم انبيا است و اين در كتاب اول ضبط شده است . . . « الخ .\r\nرك : « الاستيعاب » 1 : 192 ، « تاريخ » ابن كثير 6 : 156 ، « الشفا » قاضى عياض ، « الروض الانف » 2 : 370 ، « الاصابه » ج 1 : 565 ، ج 2 : 24 ، « تهذيب التهذيب » 3 : 410 ، « الخصائص الكبرى » 2 : 85 ، « شرح الشفا » خفاجى 3 : 108\r\n","description":"","footnote":"","page_name":" 174 ","page_number":174},
  {"content":"\r\nسپس گفته است : « اين روايتى است كه طبرانى و ابو نعيم و ابن منده نقل كرده‌اند و اين را ابن ابى الدنيا از انس روايت كرده و در ص 105 از ابن عبد البرّ و از ابن سيد الناس و ابن الاثير و ذهبى و ابن جوزى و ابن ابى الدنيا نقل شده است » .\r\n« امينى » مىنويسد : چه نيكو بنيادى بر اساس مبادى و اصولى گذاشته‌اند ، كه اين كردهء آن را بر عهده گرفته و به ساختن و بدعت يافته‌ها نيز قناعت نكرده‌اند ، بلكه بر اساس اين سخنان سست ، امثال اين روايات را آورده‌اند و بر پژوهندهء محقق لازم است كه در اينجا به خوبى بررسى كند . اما اينها را ما بر خرد خواننده واگذار مىكنيم . جاى آن دارد كه از آورندهء اين مطالب مسخره بپرسيم : آيا روزى كه « ابن خارجه » مرد ، قيامت بر پا شده بود ، كه خدا در آن مردگان را به تكلم وادارد ، يا اين جوابى است كه از سؤال برزخ شنيده‌اند و يا اينكه عقيدهء اماميه » در مسأله « رجعت » تحقّق پيدا كرده و « ابن خارجه » بازگشته است ؟ اين بازگشت ، در نظر حسابگران كه مىخواهند حقايق را بررسى كنند ، چيزى جز سخنان بىارج و بىاساس نيست . آيا « ابن خارجه » از اينكه در ايام خلافت خلفا به هلاكت نرسيده ، متأثر بوده است و آيا اين حسرت پس از مرگ در دل او باقى مانده كه پس از مرگ آنها را درك كند ؟ گويا اين كرامتى بوده كه خداوند به او بخشيده ، كه پس از مرگ داشته باشد ؟ يا اينكه خداوند براى اقامه حجت خود بر مردم ، او را پس از مرگ به تكلم آورده است و در كتاب اول او را مقامى داده است كه بر پيغمبر و رسول امين خود آن را نداده است و اين ابلاغ را بر « ابن خارجه » اختصاص داده و او را آن پايگاه بخشيده كه بر صاحب رسالت و خاتميت آن را نبخشيده است ؟ اما اينكه چرا در اين ميان اسم خليفه چهارم را انداخته و او را در شمار خلفاى بر حق نياورده است و درباره او عبارت : « در كتاب اول آمده و براستى كه راست گفته است » را ذكر نكرده ، در حالى كه اين جان پيامبر بزرگوار - كه او را در كتاب دوم ياد كرده و به آيهء تطهير اختصاص داده\r\n","description":"","footnote":"","page_name":" 175 ","page_number":175},
  {"content":"\r\nو ولايت او را خداوند به ولايت خودش و پيغمبرش مقرون داشته است - هيچ يادى از اينها نشده و اين بسى شگفتىآور است .\r\nاما چه بسا كه از اين ستم آشكار در شگفت نمانى ، چرا كه پس از بررسى خواهى ديد كه اين روايت به « سعيد بن مسيّب » و « نعمان بن بشر » منتهى مىشود و اينها همانهايى هستند كه پيش از اين دربارهء آنها بحث كرديم و در طليعه دشمنان « امير المؤمنين » عليه السّلام قرار دارند .\r\nدر اينجا مشكل ديگرى هست كه جز با اين حلّ نمىشود ، كه بدانيم « ابن خارجه » در روزگار خلافت « عثمان » وفات يافته . پس آيا اصحاب عادل و عدول صحابه ، چنين كرامتى را از جمعى ديده و تصديق كرده و به خبر « ابن خارجه » اعتماد كرده‌اند و سپس با وجود اينكه خيلى نزديك به اين تاريخ مىزيستند ، عهد و پيام رسول اللَّه صلَّى اللَّه عليه و آله را در روز غدير خم ، كه در ميان صد هزار نفر يا بيشتر به مردم رسانده‌اند ، از ياد برده‌اند و آنگاه پس از آن حجت بالغه بر قتل « عثمان » گرد آمده‌اند و آنگاه به خبر « ابن خارجه » دل بسته‌اند و آن همه سفارش پيغمبر راكان لم يكن محسوب كرده‌اند ؟\r\nاينك تو مقدار خرد اين حافظان حديث را حدس مىزنى ، كه از چه پايهء علمى و مايهء اعتمادى برخوردار بوده‌اند ، كه چنين مطالب بىاساس و دروغين نقل مىكنند و اين روايات را در شمار روايات صحيح و اسانيد درست پنداشته‌اند .\r\nخداى آن محبتى را كه كور و كر مىكند ، نابود سازد .\r\n\r\n2 . « انصارى » پس از كشته شدن سخن مىگويد :\r\n« بيهقى » ، آنجا كه كسانى را نام مىبرد كه پس از مرگ سخن گفته و صحبت كرده‌اند ، مىنويسد : گفت : من « ابو سعيد ابى عمر » هستم : اين روايت\r\n","description":"","footnote":"","page_name":" 176 ","page_number":176},
  {"content":"\r\nرا « ابو العباس محمّد بن يعقوب » و « يحيى بن ابيطالب » روايت كرده‌اند : من « على بن عاصم » هستم : من « حصين بن عبد الرحمن » هستم ، از « عبد اللَّه بن عبيد انصارى » نقل است كه گفته :\r\n« هنگامى كه كشتگان روز صفين يا روز جمل را به خاك مىسپردند ، بناگاه مردى از انصار از ميان كشتگان به سخن آمد و تكلم كرد و گفت : محمّد رسول خدا است ، ابو بكر صديق ، عمر شهيد ، عثمان رحيم . سپس خاموش شد » ( 1 ) .\r\n« امينى » مىنويسد : در مورد اسناد « يحيى بن ابى طالب » ، « موسى بن هارون » گفته است : « گواهى مىدهم كه او در سخن خود از طرف من دروغ مىگفته » ( 2 ) و « على بن عاصم » اظهار داشته است : « اين خالد حذّاء آدم دروغگويى بوده از او دورى كنيد » . از « شعبه » روايت شده كه گفته است : « از او چيزى نقل نكنيد » . و از « يحيى بن معين » نقل شده : « او آدم دروغگويى است و قابل اعتبار نيست » و باز از او نقل شده : « سخنش قابل اعتنا نيست و نمىتوان استناد كرد و از كسانى نيست كه بتوان حديثش را نوشت » و « يزيد بن هارون » گفته است : « ما او را پيوسته به دروغگويى مىشناسيم » . و « بخارى » گفته است :\r\n« در نزد من آدم قويى نيست » ( 3 ) .\r\nو دقت در متن همان روايت ، همان سابقه اين روايتها را هم روشن مىكند .\r\nو ما در اينجا همه آنچه را كه آورده‌اند ، ذكر كرديم و نتيجه آنكه اين روايت « قتيل انصارى » از « ابن خارجه » بعيدتر نيست .\r\n\r\n","description":"","footnote":"\r\n( 1 ) تاريخ ابن كثير 6 : 158 .\r\n( 2 ) تهذيب التهذيب 7 : 345 - 348 .\r\n( 3 ) لسان الميزان 6 : 262 .\r\n","page_name":" 177 ","page_number":177},
  {"content":"\r\n\r\n3 . « شيبان » خر مردهء خود را زنده مىكند .\r\nاز « شعبى » روايت شده : « مردى بنام شيبان ، در زمان عمر ، سوار بر خر خودش از نخع بيرون آمد . ناگاه خرش افتاد و مرد . يارانش او را دعوت كردند كه او و اثاثيه اش را حمل بكنند و او نپذيرفت . شيبان برخاست و وضو كرد و آنگاه بر بالاى سر آن خر ايستاد و چنين گفت : خدايا ، من در حالى كه فرمانبر تو هستم ، روى به تو آوردم ، و در راه تو براى بدست اوردن خشنودى تو مهاجرت كردم و اين خر من مرا كمك مىكرد و از منّت كشيدن از مردم مرا كفايت مىكرد . مرا با زنده كردن او نيرو بخش ، و او را زنده گردان ، و منّت كسى را بر من مپسند . ناگاه ، خر سرش را تكان داد و بلند شد ، او نشست و به ياران خود پيوست .\r\nابن ابى الدنيا بواسطهء مسلم بن عبد اللَّه نخعى نظير همين داستان را نقل كرده و صاحب اين خر را نباتة بن زيد ناميده است . و حسن بن عروة قصهء اين خر را از ابى سبره نخعى نقل كرده و گفته است : مردى از يمن آمد . . . تا آخر » .\r\n( تاريخ ابن كثير 6 : 153 ، 292 ، الاصابه 2 : 169 ) .\r\n« امينى » مىگويد : براى خدا دشوار نيست كه در ميان افراد گمنامى از امت پيغمبر صلَّى اللَّه عليه و آله ، در سپاهيان « عمر » ، كسى را توان « روح اللَّه عيسى بن مريم » عليه السّلام بخشد ، تا به اذن پروردگار مرده اى را زنده كند ، و لو اينكه آن مرده خر باشد ، ليكن مطلب اين است كه اين قصه و نظاير آن همه اختصاص به رجال زمان « ابو بكر » و « عمر » و « عثمان » و پس از آنها دوستداران و هواداران آنها دارد .\r\nهرگاه اين حديث درباره غير اينان مىآمد ، بدشوارى قبول مىشد و عقل و شرع و برهان آن را فورا رد مىكرد و فورا بانگ و فرياد بر مىآوردند ، و همه چيز را به مناقشه و حساب مىسپردند . چرا بايد اينطور باشد ؟ من كه نمىدانم .\r\n","description":"","footnote":"","page_name":" 178 ","page_number":178},
  {"content":"\r\nاز « ابى منظور » نقل شده كه گفت : « هنگامى كه پيغمبر صلَّى اللَّه عليه و آله خيبر را فتح كرد ، از سهم غنايم چهار جفت استر و چهار جفت شتر سالمند و ده اواق ( هر اواقى چهل در مسنگ است ) طلا و نقره و يك اسب سياه و يك عدد زنبيل به دو رسيد .\r\nپيغمبر صلَّى اللَّه عليه و آله با خر صحبت كرد و خر نيز سخن گفت . پيغمبر فرمود : اسم تو چيست ؟\r\nگفت : يزيد بن شهاب هستم . خدا از نسل جدّ من شصت خر داده كه جز پيغمبران كسى بر آنها سوار نشده است و از نسل جدّ من جز خود من الان هيچ نمانده و از پيغامبران نيز جز تو كسى نمانده است ، و من اميدوارم بودم كه تو بر من سوار شوى . من پيش از تو مال يك يهودى بودم و او را عمدا سر مىدادم و به زمين مىزدم و او هم از شكم و پشت من با تازيانه مىزد و به درد مىآورد . پس پيغمبر صلَّى اللَّه عليه و آله فرمود : نام تو را يعفور گذاشتم ، اى يعفور ! گفت : لبيك . گفت : زن مىخواهى ؟ گفت : نه . پيغمبر هرگاه احتياج پيدا مىكرد ، بر آن سوار مىشد و وقتى كه پياده مىشد ، او را به در آن مردمى فرستاد و او به در كه مىرسيد ، سرش را به در مىزد و صاحب خانه كه مىآمد به او اشاره مىكرد كه از پيغمبر اطاعت كن ، وقتى هم كه پيغمبر صلَّى اللَّه عليه و آله از دنيا رفت ، او بر كنار چاهى كه مال ابو الهيثم بن تيهان بود آمد و در آنجا مرد ، و قبرش نيز همانجا است » .\r\n\r\n4 . عصاى « اسيد » و « عباد »\r\nاز « انس » روايت شده : « اسيد بن حضير و عبّاد بن بشر در يك شب سخت تاريك ، نزد پيغمبر صلَّى اللَّه عليه و آله بودند . وقتى از پيشگاه او خارج شدند كه بيايند ، از عصاى يكى از آنها نورى تابيد كه در روشنائى آن راه رفتند . و چون خواستند كه بر سر دو راهى از هم جدا شوند ، عصاى ديگرى هم پرتو افشانى كرد » . صحيح بخارى 6 : 3 ، ارشاد السارى 6 : 154 ، طرح التثريب 1 : 35 ، اسد الغابه 3 : 101 ، تاريخ ابن كثير 6 : 152 .\r\n","description":"","footnote":"","page_name":" 179 ","page_number":179},
  {"content":"\r\n« امينى » مىنويسد : آيا باور مىكنى اين كرامت بزرگ از يكى از بزرگان صحابه ، آن هم در آغاز اسلام در عهد پيغمبر اكرم صادر شود ، لكن بر همهء مردم مجهول و ناشناخته بماند و فقط انحصارا « انس » از آن آگاهى پيدا كند و ديگران هرگز آن را نقل نكنند و در جامعهء دينى شهرت پيدا نكند ؟ !\r\nآيا باور دارى كه اين دو مرد كه از مسلمانان متأخّرى بودند كه در مدينه اسلام آوردند ، از يك چنين پايگاه فضيلت برخوردار باشند ، اما پيغمبر صلَّى اللَّه عليه و آله كرامت اينان را ولو بطور خصوصى بر زبان نياورد ، و از آن پس امّت پيغمبر هم از آن ولو به مقياس اندك ياد نكنند ، و بزرگان دين اين كرامت را در طول حيات رسول اللَّه صلَّى اللَّه عليه و آله نديده و نشناخته باشند ؟ !\r\nشايد جهت اينكه چرا « اسيد » سزاوار چنين منقبتى شده ، براى تو مجهول نباشد ، چرا كه اين منقبت درباره كسى ساخته شده كه در روز سقيفه پيش از همه با « ابو بكر » دست بيعت داد ، و او اول كسى از انصار بود كه در آن روز بيعت كرد و اتحاد مسلمين را نابود كرد و بنا بگفتهء « ابن اثير » : « اين بيعت او بر ابو بكر اثر عظيم داشت » ( 1 ) .\r\nو گفته است : « ابو بكر صديق نسبت به او احترام خاصى قائل بود و كسى را بر او مقدم نمىداشت » و البته كه اين شخص با اين بيعتى كه كرده بود ، سزاوارترين فرد است كه از طرف هواداران ابو بكر به چنين مدال افتخارى نائل گردد .\r\nمدالى كه سزاوار آن نيست . و نيز چنين منقبت و افتخارى را كسانى مثل ابو عبيده جراح - كه حفر كنندهء قبور بود - پيدا مىكنند كه عمر بن خطاب پاى او را مىبوسيد ( 2 ) و باز بيهوده نيست كه « عايشه » ، اين « اسيد » را مىستايد و چنين مىگويد : « او از افاضل مردم بود » و نيز گفته است : « سه نفر از انصار هستند\r\n\r\n","description":"","footnote":"\r\n( 1 ) اسد الغابه 1 : 92 .\r\n( 2 ) تاريخ ابن كثير 7 : 55 .\r\n","page_name":" 180 ","page_number":180},
  {"content":"\r\nكه بعد از رسول اللَّه كسى در فضيلت به پاى آنها نمىرسد : سعد بن معاذ ، اسيد بن حضير ، عباد بن بشر » ( 1 ) اين سخن را « ام المؤمنين » در حالى گفته است كه بهتر مىداند بعد از رسول اللَّه صلَّى اللَّه عليه و آله شخصيتهايى مىزيسته‌اند كه در « بدر » شركت كرده بودند و مادر دهر از زادن چنان افرادى عقيم است . كسانى مثل :\r\n« ابو ايوب انصارى » ، « خزيمة ذى الشهادتين » ، « جابر بن عبد اللَّه » ، « قيس بن سعد » و گروهى ديگر از ياران پيغمبر . اما چه بايد كرد كه معرفى اينان بر « ام المؤمنين » گوارا نبود ، چرا كه همگى هواداران « على » عليه السّلام بودند .\r\nاز نظر او ، « اسيد » تنها شايستهء اين فضيلت بود ، بمناسبت آنكه پيمان « مصطفى » صلَّى اللَّه عليه و آله را در راه برادرش « على » عليه السّلام كه پرچم هدايت امت بود ، شكسته بود و به شتاب تمام در بيعت پدرش پيشدستى كرده و در تحكيم خلافت او كوشيده بود و او از اول تا به آخر بندهء « تيمّى » بود . و « عبادّ بن بشر » نيز در تحكيم خلافت « ابو بكر » كمتر از « اسيد » قدم برنداشته بود ، و او بود كه در زير پرچم « ابو بكر » در واقعهء « يمامه » كشته شد و « عايشه » دربارهء او ستايش بسيارى كرده است .\r\n\r\n5 . بر اثر دعاى « خالد » ، باده تبديل به عسل شده است .\r\nاز « اعمش » بواسطه « خيثمه » نقل شده است : « مردى با مشكى پر از باده پيش خالد بن وليد آمد ، خالد گفت : اين چيست ؟ مرد گفت : عسل است . خالد گفت : خدايا آن را تبديل به سركه كن . اين مرد پيش ياران خود كه آمد ، گفت : شما را باده اى آورده‌ام كه تا كنون كسى مثل آن را ننوشيده است . سر سبو را كه باز كرد ، ناگاه ديد سركه است . گفت : به خدا سوگند كه دعاى خالد رضى اللَّه عنه اين اثر را گذاشته است » .\r\n\r\n","description":"","footnote":"\r\n( 1 ) اسد الغابه 3 : 100 ، مجمع الزوايد 9 : 310 .\r\n","page_name":" 181 ","page_number":181},
  {"content":"\r\nو در عبارت ديگر آمده كه : « خالد گفته بود خدايا اين را عسل بكن و تبديل به عسل شده بود » ( « تاريخ » ابن كثير 7 : 114 ، « الاصابه » 1 : 414 ) .\r\n« امينى » مىگويد : اوراق سياه زندگانى « خالد » را در جزء هفتم ، صفحه 156 - 168 ط 1 مطالعه و ملاحظه كنيد و احوال او را از « بنى جذيمه » و « مالك بن نويره » و « زنش » و « عمر خليفه » بپرسيد تا عملكرد او را بدرستى بشناسيد ، آنگاه داورى كنيد كه شايسته چه چيز بوده است .\r\n\r\n6 . آتش « ابو مسلم » را نمىسوزاند .\r\n« اسود عنسى » - كه ادّعاى پيامبرى داشت - « ابو مسلم خولانى » ، « عبد اللَّه بن ثوب يمنى تابعى » را كه بسال 60 / 62 وفات كرده دعوت نمود ، و آتشى عظيم افروخته بود . « ابو مسلم » را گرفت و در آن انداخت ، اما هيچ صدمه اى نزد و خدا او را از شعلهء آن رهانيد ، و اين شباهت به « ابراهيم خليل » دارد ، روزى او نزد « ابو بكر » آمد و سلام كرد و گفت : « خداى را سپاس كه آنقدر به من عمر داد كه در ميان امت محمّد صلَّى اللَّه عليه و آله كسى را به من نشان داد ، كه با او همان معجزهء ابراهيم خليل را كرده است » .\r\nو در روايت « ابن كثير » بدينسان نقل شده است : « پيش ابو بكر صديق آمد و او را در ميان خود و عمر نشانيد . عمر به دو گفت خدايرا سپاس كه جان مرا نگرفت تا در ميان امت محمّد صلَّى اللَّه عليه و آله همان معجزه ابراهيم خليل را مشاهده كردم و ميان دو چشم او را بوسيد » ( « الاستيعاب » 2 : 666 ، « صفة الصفوه » 4 : 181 ، « تاريخ » ابن عساكر 7 : 318 ، « تذكره الحفاظ ذهبى » 1 : 46 ، « تاريخ ابن كثير » 8 : 146 ، « شذرات الذهب » 1 : 70 ، « تهذيب التهذيب » 12 : 236 ) اين موضوع را سيد محمّد امين بن عابدين « در » العقود الدريه « 2 : 393 از جدش » عمادى « و او در رساله خود بنام » الروضة الريا فيمن دفن في دريا « از » ابو نعيم « ، » ابن عساكر « ،\r\n","description":"","footnote":"","page_name":" 182 ","page_number":182},
  {"content":"\r\n« ابن زملكانى » و « ابن كثير » نقل كرده است .\r\n\r\n7 . « ابو مسلم » به وسيلهء دعايى كه كرد ، از « دجله » گذشت .\r\n« ابو مسلم خولانى » روزى بر كنار « دجله » آمد و در آن روز ، « دجله » جذر و مد داشت و امواجش به ساحل مىخورد . « ابو مسلم » ايستاد و خداى تبارك و تعالى را حمد و ثنا گفت و روانه شدن « بنى اسرائيل » را از دريا ياد كرد ، آنگاه مركب خود را بر « دجله » راند و وارد آب شد و مردم هم به دنبال او از آن گذشتند .\r\nاين روايت را « ابن عساكر » در « تاريخ » خود 7 : 317 نقل كرده است .\r\n\r\n8 . تسبيح « ابو مسلم » در دستش خدا را تسبيح مىگويد\r\n« ابو مسلم خولانى » تسبيحى در دست داشت كه پيوسته با آن خدا را تسبيح مىگفت . يك بار خوابش در ربود و تسبيح بر بازوى او پيچيده و شروع كرد به تسبيح گفتن . و در حالى كه در بازوى او مىپيچيد ، مىگفت : « منزهى تو اى رويانندهء گياهان اى پايندهء هميشگى » . « ابو مسلم » به زنش گفت : اى مسلم بيا و اين شگفتترين شگفتىها را ببين « او كه آمد ، ديد تسبيح در بازوى » ابو مسلم « دور مىزند و » سبحان اللَّه « مىگويد . چون نشست تسبيح خاموش شد . اين روايت را حافظ » ابن عساكر « در » تاريخ شام « آورده است 7 : 318 .\r\n\r\n9 . گروهى بدون توشه و آذوقه سفر مىكنند\r\nگروهى پيش « ابو مسلم خولانى » آمده و گفتند : « آيا با ما به حج مىروى ؟ » گفت : « بلى ، هرگاه يارانى پيدا كنم » . گفتند : « ما ياران توايم و با تو همراهى\r\n","description":"","footnote":"","page_name":" 183 ","page_number":183},
  {"content":"\r\nمىكنيم » . او گفت : « شما اصحاب و ياران من نيستيد ، چرا كه ياران من كسانى هستند كه توشه و آذوقه بر ندارند » و گفت : « آيا نمىبينيد كه پرندگان بدون زاد و توشه هر صبح و شام به حركت در مىآيند و اين خدا است كه به آنها غذا مىرساند و آنها نه خريد و فروشى دارند و نه كشت و زرع مىكنند ؟ » آنها گفتند :\r\n« ما با تو مىآئيم » . گفت : « پس به بركت خدا آماده شويد » .\r\nبامدادان ، از « دمشق » حركت كردند و زاد و توشه اى با خود نبردند .\r\nهنگامى كه به منزل رسيدند ، گفتند : « اى ابو مسلم ، نياز به خوراك داريم كه بخوريم و چهارپايان عم علف مىخواهند » . گفت « بسيار خوب » و از آنجا دور شد . روى سنگها ايستاد و دو ركعت نماز خواند . آنگاه با دو زانو نشست و گفت :\r\n« خدايا تو مىدانى كه چه انگيزه اى مرا از منزلم بيرون آورده و فقط به قصد زيارت تو آمده‌ام . من ديده‌ام كه هرگاه گروهى از مردم بر بخيلى از اولاد آدم وارد شوند تا قدر امكان از آنها پذيرايى مىكند ، و آنان را مهمان مىكند . ما همه مهمانان و زايران تو هستيم ، پس بر ما غذا و نوشابه و بر چهارپايان ما علف عطا كن » .\r\nسفره اى حاضر و در پيش آنها گسترده شد و كاسه اى آبگوشت داغ و دو كوزه آب بر روى آن قرار گرفت . علف ستوران هم حاضر شد كه نفهميدند چه كسى اينها را آورد حال تا آخر سفر بدينسان بود كه از او جدا شدند و مراجعت كردند و از جهت آب و نان سختى نديدند .\r\nحافظ « ابن عساكر » در « تاريخ شام » اين روايت را نقل كرده 7 : 318 .\r\n« امينى » مىگويد : من در اين مقام كلمه اى نمىگويم . فقط نظر بررسى كننده را جلب مىكنم به سخن « طاش كبرى زاده » كه در « مفتاح السعاده » 3 : 345 چنين روايت كرده : « هر كس بدون توشه و آذوقه راه بيابانها را پيش گيرد ، به اين اميد كه توكل خود را مىخواهد تكميل كند ، بدعت پديد آورده است ، چرا كه گذشتگان ما نخست توشه بر مىداشتند ، آنگاه توكل مىكردند . »\r\n","description":"","footnote":"","page_name":" 184 ","page_number":184},
  {"content":"\r\n\r\n10 . دعاى « ابو مسلم » به نفع و ضرر يك زن .\r\n« ابو مسلم خولانى » وارد خانه كه مىشد ، در وسط خانه تكبير مىگفت ، آنگاه داخل خانه مىشد ، لباس و كفش خود را در مىآورد ، نزد همسرش مىآمد و با او غذا مىخورد . يك شب آمد و تكبير گفت ، اما جوابى نشنيد . آنگاه بر در خانه آمد ، تكبير گفت ، درود فرستاد ، و تكبير گفت ، لكن جوابى نشنيد . در آن موقع خانهء او چراغ نداشت و همسرش هم نشسته بود . عصا به زمين زنان ، به او نزديك شد و گفت :\r\n« چه شده است كه جواب نمىدهى ؟ همسرش گفت : « مردم همه در رفاه هستند ، و تو ابو مسلم هرگاه پيش معاويه مىرفتى ، او دستور مىداد خدمتگذارى به ما مىداد و چندان مال ميداد كه به خوشى با آن زندگى مىكردى » . « ابو مسلم » گفت :\r\n« خدايا هر كس فكر همسر مرا خراب كرده ، او را كور كن » . پيش از او زنى آمده بود و به زن « ابو مسلم خولانى » گفته بود : « هرگاه به شوهرت بگويى از معاويه خدمتگزارى بخواهد تا شما را كمك كند ، مىپذيرد » . در همين موقع كه آن زن در خانهء خود نشسته بود ، ناگاه چشمش تاريك شد . گفت : « چراغ بياوريد كه چراغ ما خاموش شد » . گفتند : « نه ، چراغ خاموش نشده » . گفت :\r\n« به خدا كه چشم من كور شد » . اين زن نزد « ابو مسلم » آمد و پيوسته از او خواهش مىكرد و به خدا سوگند مىداد كه دعا كند خدا نور چشمش را باز گرداند . « ابو مسلم » دعا كرد و بينائى زن به او بازگشت و زن به آن حال نخستين خود برگشت . « ابن عساكر » در « تاريخ » خود اين مطلب را نقل كرده 7 : 317 .\r\n« امينى » مىگويد : دارندهء اين معجزات چقدر سنگدل بوده كه زن مسلمانى را ، بدون گناهى كه مستوجب اين كيفر باشد ، كور كرده . مراجعه به « معاويه » هم مثل ديگر مسلمانان ، چه سودى مىتوانست داشته باشد ، او فقط از نظر آنها امير به حساب مىآمد . - و اين مرد در صف اول هواداران او بود - بخاطر آنكه\r\n","description":"","footnote":"","page_name":" 185 ","page_number":185},
  {"content":"\r\nشكوه او را اينچنين گسترده بكنند اين را نقل كرده‌اند ، اين زن بيچاره بى آنكه گناهى مرتكب شود ، چگونه شايسته اين كيفر ميتوانست باشد ؟ چرا « ابو مسلم » از خدا نخواست كه زن خود و آن زن - هر دو - را صبر و شكيب و تقوى عطا فرمايد ؟\r\nاگر او چنين مستجاب الدعوه بود ، چرا اين كار را كرد و جز قساوت چيزى دعا نكرد ؟ اين توهم ، درست بر عكس آنكه كرامت اين مرد را برساند ، قساوت او را مىنماياند . ما خدا را برتر و منزه تر از آن مىدانيم كه به امثال چنين كسانى چنان كرامتى دهد و دعاى ناشى از جهل او را مستجاب كند .\r\n\r\n11 . آهو به دعاى « ابو مسلم » به دام مىافتد\r\n« ابن عساكر » در « تاريخ » خود 7 : 317 از « بلال بن كعب » روايت مىكند : « بسا اوقات اتفاق مىافتاد كه بچه‌ها از ابو مسلم خولانى مىخواستند كه دعا كند خداوند آهو را به دام ما بيندازد ، و او دعا مىكرد . آهو به دام مىافتاد و بچه‌ها مىرفتند و او را مىگرفتند » .\r\n« امينى » مىگويد : اين گروه راويان ، هر معجزه يا آيتى را كه به انبياء اختصاص داشته ، كوشيده‌اند دربارهء كسانى نقل كنند كه آنان را دوست داشتند ، بلكه اينان مىكوشند هر آن چيزى را كه عقل آن را مباح يا محال مىداند ، بر اولياى خود ببندند . من نمىدانم كه آيا اينان با اين عملشان خواسته‌اند از مقام پيغمبران بكاهند ، يا پايگاه اين اشخاص را بالا ببرند ؟ انگيزهء اينها هر چه باشد راويان بدى بوده‌اند كه روايات نامعقول آورده‌اند و بالا را پست گرفته‌اند . آيا « ابو مسلم خولانى » دارندهء اين خز عبلات را مىشناسيد ؟ آيا مىدانيد كه اين شخص ، اين همه كرامات را در بافندگى خود رشته و بافته است ؟ آيا مىتوان قبول كرد كه يك مرد الهى زير پرچم « پسر هند » در آيد و به او و به ايمان او ايمان\r\n","description":"","footnote":"","page_name":" 186 ","page_number":186},
  {"content":"\r\nآورد ، و نزديكى به او را بر تقرب پروردگار ترجيح دهد ، و خودش از كرامت و آگاهى برخوردار باشد ؟ آيا باور دارى كه جامعهء « شام » در عصر « معاويه » ، كسى را بپرورد كه خداشناس باشد و كارهايش از روى بصيرت انجام گيرد و بخششها و عطاياى آن فرمانرواى گزنده و خطرناك او را از راه حق منحرف نكند ؟ آرى ، دست دروغ و مكر ، اين همه دروغها را همچون علامت و نشانى به منظور تشكر از « ابو مسلم » و بپاس دوستى او با خاندان « بنى اميه » و دشمنى با خاندان وحى ساخته و پرداخته است . اين مرد از طرفداران « عثمان » و منسوب به امويان بود و در زير پرچم « قاسطين » بر امام زمان خود خروج كرده و گفته بود : « اى مردم مدينه ، شما در ميان قاتل و خاذل قرار گرفته‌ايد كه خدا بر هر دو كيفر بدى بدهد ، اى مردم مدينه ، شما از قوم ثمود هم بدتريد ، چرا كه قوم ثمود ناقهء خدا را كشتند و شما خليفة اللَّه را به قتل رسانديد ، و معلوم است كه خليفهء خدا از ناقهء خدا برتر است » .\r\nاين مرد ، در جنگ « صفين » ، سفير « معاويه » نزد « على » عليه السّلام بود .\r\nو برخى نامه‌هاى « معاويه » را بر « امام » رسانيد ، آنگاه كه « امام » عليه السّلام اقامهء حجت كرد و او را در برهان مغلوب نمود ، او بيرون آمد و گفت : اكنون جنگ و نبرد بر ما گوارا شد و همو بود كه در روز صفين رجز مىخواند :\r\n« دردى ندارم ، دردى ندارم ، زره خود را به تن كرده و در پيشگاه طاعت خود مىميرم » ( 1 ) .\r\nآيا اين چه كسى است كه در اطاعت « پسر هند » حاضر به مرگ شده است ، بدنبال هوسها و شهوات او مىتازد ، در تمام كارها و خودداريها او را امام\r\n\r\n","description":"","footnote":"\r\n( 1 ) صفين نصر بن مزاحم : 95 - 98 ، تاريخ ابن عساكر 7 : 319 ، شرح ابن ابى الحديد 3 : 408 .\r\n\r\nما علتى ما علتى\r\nو قد لبست درعتى\r\nاموت عند طاعتى\r\n\r\n","page_name":" 187 ","page_number":187},
  {"content":"\r\nمتبع مىشمارد ، با امام زمان خود كه به فرمودهء خدا مطهر است ، به نبرد بر - مىخيزد و او را نمىشناسد ، از آنچه رسول اللَّه صلَّى اللَّه عليه و آله درباره جنگ با « على » صلَّى اللَّه عليه و آله بطور عموم و در جنگ « صفين » خصوصا سفارش فرموده بود اعراض كرد و گامهاى بلندى در اين جنايات برداشت ، تا اينكه در نظر « بنى اميه » صاحب اين كرامات و منزلت رفيعى گرديد كه با مقام انبياء برابرى مىكند ، و مقام هر ولىّ صادقى از آن فروتر است . پناه بر خدا كه ، همچو چيزى خدا نيافريده است .\r\nو به خدا كه جز دروغ و يك امر ساختگى ، چيز ديگرى نيست ، اسلام و مبانى و مبادى اسلام آن را نمىپذيرد و عقل و منطق آن را قبول ندارد .\r\nخدا اين تعصب كور كورانه و جاهلانه را نابود كند ، اين آدميزاد بر چه رفيقه‌هاى پستى رجز خوانى مىكند ، از « ابو مسلم » شامى خارجى و باغى كه با امام عصر خود به محاربه برخواسته بود ، يك چهرهء عابد و زاهد پارسا مىسازد كه صاحب كرامات و مقامات باشد ، و از اين مرد شيوعى مشرك ، شخصيتى مىسازد كه در زهد و اطاعت و قربانى و عبادت ، او را پايگاهى همچون « عيسى بن مريم » عليه السّلام ممدوح « نبى اعظم » صلَّى اللَّه عليه و آله ببخشد ، و سرانجام در زندان جان سپارد ، خدايا ما را ببخشاى و بازگشت ما به سوى تست .\r\n\r\n12 . « ربيع » پس از مرگ سخن مىگويد :\r\nاز « ربعى بن خراش عبسى » نقل شده كه گفت : « برادرم ربيع بن خراش بيمار شد و با همان بيمارى درگذشت . وقتى آمديم كه جامه را از رويش بكشيم ، گفت : سلام بر شما . گفتم : و سلام بر تو . آيا دوباره آمدى ؟ گفت : آرى ، و لكن پس از شما با خدا ديدار كردم و او با روح و ريحان و بدون خشم با من ديدار كرد ، سپس لباسى از حرير سبز بر من پوشاند و من از او اجازه خواستم كه بشارت اين حال را بر شما بگويم و خدا اجازت فرمود و اكنون حال من اينچنين است كه\r\n","description":"","footnote":"","page_name":" 188 ","page_number":188},
  {"content":"\r\nمىبينيد . پس كار نيك كنيد و به خدا نزديك شويد و شما را مژده باد و نترسيد » ( 1 ) .\r\nو در روايت « ابى نعيم » آمده : « برادرم ربيع به خراش وفات يافت و ما دور او حلقه زده بوديم . كسى فرستاديم كه جهت او كفن بخرد . ناگاه روى خود را باز كرد ، و گفت : سلام بر شما . مردم گفتند : و سلام بر شما اى برادر ، آيا پس از مرگ زنده شدى ؟ گفت : آرى ، من پس از جدائى از شما پروردگارم را ملاقات كردم ، پروردگارى كه خشمگين نبود . او مرا با روح و ريحان و استبرق استقبال كرد ، و اينك ابو القاسم صلَّى اللَّه عليه و آله در انتظار است كه بر من نماز بخواند . شتاب كنيد و تأخير نكنيد . سپس او همانند دانهء شنى گرديد كه بر تشت بيندازند » ( 2 ) .\r\nو در عبارت ديگر چنين آمده : « برادرم ربيع در گذشت و من او را پوشانيدم .\r\nاو خنديد . پرسيدم : اى برادر ! ايا پس از مرگ زنده شده اى ؟ گفت : نه ، لكن پروردگارم را ملاقات كردم و با من با روح و ريحان و چهرهء ناغضبناك ديدار كرد .\r\nگفتم : كارها از چه قرار است ؟ گفت : راحتتر از آنچه مىپنداريد . اين واقعه را به عايشه گفتند - او اظهار داشت : ربعى راست گفته است . چرا كه من از رسول اللَّه صلَّى اللَّه عليه و آله شنيدم كه فرمود : از امت من كسانى پس از مرگ سخن مىگويند » ( 3 ) .\r\n« امينى » مىنويسد : من نمىفهمم اينان چرا ديگر اعتقاد به رجعت را محال مىدانند ، در حالى كه رجعت جز بازگشت حيات مرده پس از رفتن جان از بدن چيز ديگرى نيست . و اينان نظاير داستان « زيد بن خارجه » را مىبينند و با وجود آن ، باز رجعت را تحقير مىكنند ، در حالى كه نتيجهء اين روايت از مصاديق همان رجت است . اينان با ما در مسأله رجعت و در اينكه با مرگ فاصله نزديك يا دور خواهد داشت و در طول مدت كوتاهى آن مناقشه دارند ، كه بر اساس تأييد مذهب صورت\r\n\r\n","description":"","footnote":"\r\n( 1 ) تاريخ ابن كثير 6 : 158 ، الروض الانف 2 : 370 ، صفة الصفوة 3 : 19 .\r\n( 2 ) حلية الاوليا 3 : 212 .\r\n( 3 ) الخصايص الكبرى 2 : 149 .\r\n","page_name":" 189 ","page_number":189},
  {"content":"\r\nمىگيرد يا چرا از طريق عترت طاهره بايد اين موضوع به ما برسد ، لكن همهء اينها در جوهريت امكان ، تأثير نمىگذارد و عقلا و شرعا اين موضوع ناروا و ناممكن نيست .\r\nو اين داستان « ابن خراش » چقدر فاصله دارد با آنچه « ابن سعد » در « طبقات » خود آورده 3 : 273 و از « سالم بن عبد اللَّه بن عمر » نقل كرده كه گفته است : « شنيدم مردى از انصار مىگفت : از خدا خواستم كه عمر را به خواب من بياورد . پس از ده سال او را در خواب ديدم و او عرق را از پيشانى خود پاك مىكرد . » پرسيدم :\r\n« اى امير مؤمنان چه مىكنى » ؟ گفت : « الان فارغ شدم . هرگاه رحمت پروردگار نبود ، من هلاك مىگشتم » . « سيوطى » در « تاريخ الخلفا » ص 99 اين موضوع را آورده است .\r\nو « ابن جوزى » در « سيره عمر » ص 205 از « عبد اللَّه بن عمر » نقل مىكند كه گفته است : « عمر را در خواب ديده و پرسيده است چه كار مىكنى ؟ و او گفته است حالم خوب است . هرگاه پروردگار را بخشاينده نمىيافتم ، از مكان خود مىافتادم و ساقط مىشدم . آنگاه پرسيد : پس از چند وقت ، از حساب فراغت يافته اى ؟ گفته است : پس از دوازده سال . و اضافه كرده كه الان از حساب فارغ شدم » . و نظير اين روايت را حافظ « محب طبرى » در « رياض » 2 : 80 آورده است .\r\nاين موقعيت و تنگناى « عمر » است در حساب ، كه ملاحظه مىكنيم كه هرگز پروردگار با روح و ريحان به استقبال او نرفته و لباس حرير سبزش نپوشانده است ، و رسول اللَّه صلَّى اللَّه عليه و آله در انتظار نماز او نايستاده است . و پس از دوازده سال از حساب فراغت يافته ، كه هرگاه رحمت پروردگار نبود ، هلاكت ابدى مىيافت . پس اين را مقايسه كنيد با « ابن خراش » ( 1 ) كه به آن سرعت پيش رفته است و آيندهء اين هر دو را ملاحظه و داورى كن .\r\n\r\n","description":"","footnote":"\r\n( 1 ) شرح حال او در كتب تراجم ذكر نشده است .\r\n","page_name":" 190 ","page_number":190},
  {"content":"\r\n\r\n13 . چهار هزار سپاهى از آب مىگذرند\r\nاز « ابو هريره » و « انس » روايت شده است : « عمر بن خطاب لشكرى بياراست و علاء بن حضرمى را بر فرماندهى آن گماشت و من نيز در جنگها با او بودم . ديديم كه مردم بر ما سبقت گرفتند و از يافتن آثار آب نيز ناتوان شدند .\r\nهوا گرم و عطش بر همگى ما و بر چهار پايان غالب شده بود و روز جمعه بود .\r\nهنگامى كه آفتاب متمايل به مغرب شد ، او دو ركعت نماز خواند . آنگاه دستهايش را به آسمان برداشت و ما در آسمان چيزى نمىديديم . او گفت : به خدا سوگند كه هنوز دستش را فرو نياورده بود كه ناگاه خداوند بادى برانگيخت و ابرى فرستاد و باران آنچنان ريخت كه تمام آبدانها و مسيلها لبريز شد و ما همگى سيراب شديم و چهارپايان را آب داديم . سپس آمديم با دشمن بجنگيم ، كه آنها از خليج دريا به جزيره اى عبور كرده بودند . او بر كنار خليج ايستاد و گفت : يا علىّ يا عظيم يا حليم يا كريم . سپس گفت : بنام خدا وارد آب شويد . ما كه وارد شديم ، آب حتى پاهاى چهار پايان ما را خيس نكرد - در روايت « صفورى » تعداد لشكر ، چهار هزار نفر ذكر شده است - . كمى توقف كرده بوديم كه بر جنازه اش تيراندازى شد . و ما قبر او را كنديم و غسل و دفن كرديم . پس از آنكه از دفن فارغ شديم ، مردى آمد و گفت : اين چه كسى است كه به خاك سپرديد ؟ گفتيم اين بهترين آدميان ، « ابن حضرمى » است ، او گفت : خاك اين زمين ، مرده‌ها را نگه نمىدارد و بيرون مىاندازد . هرگاه يكى دو فرسخ آنطرف ببريد و دفن كنيد ، مىپذيرد ، گفتيم ما كه نمىتوانيم جسد او را در معرض درندگان قرار بدهيم تا بخورند .\r\nجمع شديم و قبر را نبش كرديم . به گور كه رسيديم ، ديديم دوست ما آنجا نيست و از قبر نور خيره كننده اى چشمان ما را خيره كرد ، مىگويد خاكها را بر گور\r\n","description":"","footnote":"","page_name":" 191 ","page_number":191},
  {"content":"\r\nريخته و رهسپار شديم » ( 1 ) .\r\n« امينى » مىگويد : در اينجا ما هيچ سخنى نمىگوئيم و در اسناد باطل آن نمىخواهيم مطلبى ذكر كنيم و راويان اين داستان را كه « ابن حضرمى » را « خير البشر » ناميده‌اند ، ملامت نمىكنيم ، ادعايى كذب فاحش و چيزى كه هيچيك از امّت آن را نگفته‌اند . بر خدا دشوار نيست كه همهء سپاهيانى را كه « عمر » بسيج كرده ، صاحب كرامت بكند ، اما معنى اين سخن را كه « خاك اين زمين ، جسد مردگان را بيرون مىاندازد » نمىفهميم . چنين كارى در كدام سرزمين و كدام ناحيه تا كنون صورت گرفته و آيا چنين خاصيتى از خاك قابل قبول است ؟\r\nو آيا خاك اختصاصا آگاهى بر آن دارد يا نه ؟ و آيا تا امروز چنين خاصيتى ديده شده يا نه ؟ و چرا اين ويژگى در ميان سرزمينهاى عالم فقط به اين ناحيه اختصاص يافته است ؟ و چرا اين ويژگى را در خصوص اين مرده انجام نداده ؟ و آيا پس از نبش قبر ، اين گونه پرتو افشانى امكان دارد ، كه چشمانشان را خيره ساخته و پنداشته‌اند كه در قبر نيست و قبر را ترك گفته و جايى رفته كه معلوم نيست و پرتوهاى خود را آنجا نگه داشته است ؟ من كه اين پرسشها را جوابى ندارم .\r\nو در توانايى راوى يا پردازندهء اين قصه و شنونده آن هست كه به اين پرسشها پاسخ بگويند يا نه ، نمىدانم .\r\n\r\n14 . لشگرى به دعاى « سعد » از آب گذر مىكند .\r\n« عمر بن خطاب رضى اللَّه عنه لشكرى به مدائن كسرى فرستاد . چون لشكر به كنار دجله رسيد ، كشتى را نيافتند . سعد بن ابى وقاص رضى اللَّه عنه كه فرمانده لشكر بود ، و خالد بن وليد رضى اللَّه عنه ، گفتند : اى دريا ، تو كه به فرمان خدا جارى هستى ، پس ترا به حرمت محمّد صلَّى اللَّه عليه و آله و عدل عمر رضى اللَّه عنه\r\n\r\n","description":"","footnote":"\r\n( 1 ) تاريخ ابن كثير 6 : 155 ، نزهة المجالس 2 : 191 .\r\n","page_name":" 192 ","page_number":192},
  {"content":"\r\nسوگند مىدهيم كه راه بدهى و ما عبور كنيم . آنگاه همگى ، بىآنكه پاى اسبان و شترانشان خيس شود ، از آن گذشتند » ( 1 ) .\r\n« امينى » مىگويد : چگونه ممكن است كه پاى اسبان و شتران ، در اثر دعاى اين مرد الهى ! - « سعد » - كه از بيعت امام معصوم سر تافته بود و اجماع نظر امت را - كه هرگز به خطا نمىرود - شكسته بود ، حتى تر نشود ؟ بخصوص كه دعاى رفيقش « خالد بن وليد » آن زناكار خونخوار و دارندهء انواع اعمال فسق و فجور به دعاى او ضميمه شده است . و سرانجام بر ما روشن نشد كه ، خداى تعالى چرا قسم او را راست گردانيد ؟ آيا به حرمت مجموع كسانى است كه در دعا به حرمت آنها تكيه شده ( « محمّد » صلَّى اللَّه عليه و آله و « عمر بن خطاب » ) و تحقق اين دعا بمناسبت شمول برابر اين قسم بر نام آن دو بوده است ؟ يا اينكه فقط به احترام پيغمبر صورت پذير است ؟ كسى كه به كرده‌ها و نكرده‌هاى « عمر » بنگرد ، خواهد ديد كه در كنار پيغمبر صلَّى اللَّه عليه و آله ، او چه مايه وزنى مىتواند داشته باشد و ما پيش از اين بخشى از اين موضوع را از « نوادر الاثر » در جزء 6 آورده‌ايم .\r\n\r\n15 . دعاى « سعد » ، اجل او را به تأخير مىافكند\r\n« ابن جوزى » در « صفة الصفوه » 1 : 140 از طريق « لبيبه » نقل كرده كه گفت : « سعد دعا كرد و گفت پروردگارا من بچه‌هاى كوچكى دارم ، اجل مرا به تأخير بينداز ، تا آنها به سنّ بلوغ برسند . خدا هم اجل او را بيست سال به تأخير انداخت » .\r\n« امينى » مىگويد : اين اولاد « سعد » كه در ميان آنها « عمر بن سعد » قاتل « امام سبط شهيد » - صلوات اللَّه و سلامه عليه - بوده ، در پيشگاه خداوند چقدر بايد گرامى باشند ، و حقا كه خداوند بايد دعاى « سعد » را مستجاب كند\r\n\r\n","description":"","footnote":"\r\n( 1 ) نزهة المجالس صفورى 2 : 191 .\r\n","page_name":" 193 ","page_number":193},
  {"content":"\r\nو اجلش را تمديد نمايد تا كسى را تربيت كند كه در كشتن « ريحانهء رسول اللَّه صلَّى اللَّه عليه و آله » و هلاكت خاندانش اقدام كند . كاش مىدانستم اين چه كسى است كه « سعد » يا « لبيبه » يا نقل كنندهء اين قصه را خبر كرده است ؟ و از كجا تاريخ اجل خود را مىدانست ؟ اجلى كه « چون فرا رسد ، نه ساعتى پيش مىافتد و نه تاخير مىكند » ( 1 ) و همچنين « هيچ نفسى جز به اذن خداوند نمىميرد و هنگام آن نوشته شده است » ( 2 ) پس چگونه خدا بيست سال اجل او را به بركت آن دعا به تأخير مىاندازد ؟ آيا خنين علمى در بشر عادى مثل « سعد » و « لبيبه » پيدا مىشود ؟\r\nو آيا كسى از آدميزادگان راهى بر كشف اين امور غيبى دارد ؟ آرى يك انسان جهول ، خواه سعيد و خواه شقى ، هرگاه بر غيب آگاهى داشته باشد ، حتما خداوند از اين موضوع اطلاع دارد ، و ما در قرآن مىخوانيم كه « خداوند ، غيب خودش را آشكار نمىسازد مگر بر كسى كه برگزيده باشد از پيغمبر كه بر بعضى از آن اطلاع دهد ، پس خداى از پيش روى آن رسول و از پس او نگهبانانى در مىآورد كه او را حراست كنند . » ( 3 ) .\r\n\r\n16 . ابرى آبيارى مىكند و مىروياند\r\nاز « حسن بصرى » روايت شده كه گفت : « در روزگار خلافت عثمان ، هرم بن حيان در يك روز سخت گرم وفات يافت . از قبر او كه بلند شدند ابرى بالاى قبر رسيد ، كه نه كوتاهتر از قبر بود و نه بلندتر و آبيارى كرد . آنگاه بازگشت » .\r\nو در عبادت « قتاده » آمده : « همان روز وفات ، باران بر قبر او باريد و همان روز بر خاك او علف روييد » .\r\nنويسنده گويد : ما اين كه كرامت را بر قبر « هرم بن حيان » بزرگ\r\n\r\n","description":"","footnote":"\r\n( 1 ) يونس : 49 .\r\n( 2 ) آل عمران : 145 .\r\n( 3 ) جن : 26 ، 27 .\r\n","page_name":" 194 ","page_number":194},
  {"content":"\r\nنمىدانيم ، چرا كه در شكم مادر خود چهار سال مانده بود ( 1 ) و اين از آن بزرگتر و شگفتتر است ، سبحان الخالق القادر .\r\n\r\n17 . « ابراهيم تيمى » چهل روز را به هم مىپيوندد\r\nاز « اعمش » نقل شده كه گفته است : « به ابراهيم تيمى متوفى 92 گفتم :\r\nبه من گفته‌اند كه يك ماه تمام هيچ نمىخورى . گفت آرى ، دو ماه من چهل شب است كه هيچ نخورده‌ام . فقط دانهء انگورى اهلبيت من به من خورانده‌اند . آن را هم فورا از دهانم بيرون انداخته‌ام » .\r\nدر « طبقات » شعرانى 1 : 36 و در « احياء العلوم » غزالى 1 : 309 آمده است : « او چهار ماه تمام نه مىخورد و نه مىآشاميد » .\r\n( نويسنده گويد : ) دانشمندان طب و پزشكان ، بردارندهء چنين عقل سخيف مىخندند . لكن اين داستان كه اينان پرداخته‌اند ، مشكلى ناگشودنى در بردارد كه عقل به حيرت مىافتد و در طبيعت افراد چنين چيزى شنيده نشده و ناموس جارى خداوند كه بشر را آفريده بر چنين چيزى تعلق نمىگيرد . و جز غلو در فضايل ، چيزى نمىتواند اين گونه ادعاها را بپذيرد ، و در اين دعوى ، گروهى ديگر هم با « ابراهيم تيمى » برابرى مىكنند و حتى بر او مىچربند كه از برخى از آنها ياد خواهيم كرد .\r\n\r\n18 . « حافظ » بر عليه كسى دعا كرد و او مرد\r\n« غيلان بن جرير بصرى » روايت كرده است : « مردى به مطرف بن عبد اللَّه حافظ بصرى متوفى 95 دروغ بست . مطرف گفت : خدايا چنانچه دروغ مىگويد ،\r\n\r\n","description":"","footnote":"\r\n( 1 ) رك تفسير روح البيان 4 : 347 .\r\n","page_name":" 195 ","page_number":195},
  {"content":"\r\nاو را بميران . آنگاه او افتاد و مرد » ( 1 ) .\r\n« امينى » مىگويد : دعاى اين مستجاب الدعوه ، از قساوتى كه در روايت « ابو مسلم خولانى » ياد شد ، بيشتر نيست ، چرا كه او در باب يك زن نابيناى بىگناه اين دعا را كرده بود . دروغ ، گرچه حرام است ، لكن جزايش اعدام دروغگو نيست و اين مشكل و ناروا است كه دعاى هر فرد غير معصومى در خصوص دشمن مستجاب شود ، چرا كه در ميان آنها افراد تندى مثل « ابو مسلم خولانى » و « مطرف بصرى » كم نيستند . و گرنه بر افراد امت كه اين چنين مستجاب الدعوه باشند ، لازم مىآمد كه دعايى هم بر عليه اين دروغزنان بكنند ، و واجب مىآمد كه خداوند اجابت كرده و اين راويان اين قصه‌ها را مىميراند . و بر مزار بسيارى از حافظان و راويان و بزرگان حديث و كسانى كه از صواب و خطاى سخن - پروايى ندارند ، بقعه و بارگاه ساخته مىشد ، تا امت « محمّد » صلَّى اللَّه عليه و آله از اين پريشان گوئيها ، كه خالى از هرگونه اعتبار و سرانجامى است ، نجات مىيافتند .\r\n\r\n19 . ابرى بر سر « كرزبن وبرة » ، سايه مىافكند\r\nاز « ابو سليمان مكتب » نقل شده كه گفته است : با « كرزبن وبره » در سفر مكه همراه بودم . وقتى كه جايى پياده مىشد ، لباسش را در مىآورد و در پالان مىگذاشت و آنگاه از ما دور مىشد و نماز مىخواند . و هرگاه بانگ شتر بر مىخاست ، بلند مىشد و مىآمد . يك روز بهنگام حركت تاخير كرد و نيامد ، اصحاب در جستجوى او شدند و من نيز با آنها بودم . آنگاه او را ديدم كه در ساعت حرارت آفتاب ، در زمين پستى نماز مىخواند و ناگاه ديدم كه ابرى بالاى سر او سايه افكنده است . مرا كه ديد ، پيش من آمد و گفت : اى ابو سليمان ، من حاجتى\r\n\r\n","description":"","footnote":"\r\n( 1 ) طبقات الحفاظ الذهبى 1 : 6 ، دول الاسلام 1 : 47 ، الاصابه 3 : 479 ، تهذيب التهذيب 1 : 173 .\r\n","page_name":" 196 ","page_number":196},
  {"content":"\r\nبر تو دارم . گفتم : اى ابو عبد اللَّه ، حاجتت چيست ؟ گفت : دوست دارم آنچه را ديدى پنهان دارى . گفتم : اين حاجت تو بر آورده مىشود . گفت : به من اطمينان بده . من سوگند ياد كردم كه بر كسى اين را نگويم تا بميرد » .\r\n« حلية الاولياء » حافظ ابو نعيم 5 : 80 ، « الاصابة » 3 : 321 .\r\n\r\n20 . فقيرى زمين را پر طلا مىكند\r\nاز « حسن بصرى » رحمة اللَّه عليه روايت شده كه گفت : « مرد فقير سياهى در آبادان مىزيست ، كه در خرابات به سر مىبرد . چيزى بدست من رسيد ، او را خواستم . وقتى كه چشمش به من خورد ، لبخندى زد و با دستش به زمين اشاره كرد و تمام زمين طلا شد و برق زد . سپس گفت : آنچه آوردى بده . من دادم ، لكن سخت ترسيدم و فرار كردم . » « الروض الفائق » 126 .\r\n( نويسنده گويد : ) بخوان و تعجب كن ، بخند يا گريه كن .\r\n\r\n21 . « غطفانى » در حالى كه مرده است ، لبخند مىزند\r\nاز « حارث غنوى » روايت شده كه گفت : « ربعى بن حراش غطفانى متوفى 101 / 4 سوگند خورده بود كه تا زمانى كه نداند كه اهل بهشت است يا در جهنم خواهد بود ، نخندد . غسل دهندهء او به من گفت كه او پيوسته بر روى تخت مىخنديد و ما همچنان او را غسل داديم تا اينكه فارغ شديم » . « صفة الصفوه » 3 : 19 ، « طبقات » الشعرانى 1 : 37 ، « تاريخ » ابن عساكر 5 : 298 .\r\n\r\n22 . « عمر بن عبد العزيز » در تورات\r\n« خالد ربعى » مىگويد : « در تورات نوشته شده است كه آسمان و زمين چهل\r\n","description":"","footnote":"","page_name":" 197 ","page_number":197},
  {"content":"\r\nروز بر عمر بن عبد العزيز مىگريد « » روض الفائق « حريفيش ص 255 .\r\n( نويسنده گويد : ) شايد اين خصوصيت تورات « ربعى » است كه اين مطلب را دربارهء « عمر بن عبد العزيز » نوشته است ، و گرنه تورات « موسى عليه السّلام » در آن عصر موجود نبود و « ربعى » و ديگران بر آن وقوف نداشتند ، اما « تورات » تحريف شده هم نمىتواند حجتى باشد ، و با اينهمه نسخه‌ها و اختلاف طبعها كه دارد ، از اين نسبت دروغ خالى است .\r\nو اما در شناخت بزرگى « عمر بن عبد العزيز » ، سخن امام « احمد بن حنبل » ترا كافى است ، آنجا كه از او پرسيد : « معاويه افضل است يا عمر بن عبد العزيز » ؟\r\nاو گفته بود : « غبارى كه بر بينى اسب معاويه نشسته باشد ، در پيشگاه پيغمبر صلَّى اللَّه عليه و آله از عمر بن عبد العزيز بهتر است » ( 1 ) .\r\n« عبد اللَّه بن مبارك » گفته است : « خاك بينى معاويه از عمر بن عبد العزيز افضل است » . و در عبارتى : « خاك دو سوراخ بينى معاويه كه با پيغمبر باشد ، بهتر و افضلتر از عمر بن عبد العزيز است » ( 2 ) .\r\nپس چه اهميتى خواهد داشت اين مردى كه خاك بينى « پسر هند » و خاك بينى اسب او از وى بهتر باشد تا در « تورات » بنويسند ؟ يا آسمان و زمين چهل روز بر او بگريند ، و ( آسمان و زمين بر آنها گريه نمىكند و آنها نگه داشته نمىشوند . ) ( 3 )\r\n\r\n23 . گوسفند چرانان در خلافت « عمر بن عبد العزيز »\r\n« يافعى » در « روض الرياحين » ص 165 نقل كرده است : « هنگامى كه\r\n\r\n","description":"","footnote":"\r\n( 1 ) شذرات الذهب 1 : 65 .\r\n( 2 ) تاريخ ابن كثير 8 : 139 ، الصواعق : 127 .\r\n( 3 ) دخان : 29 - فما بكت عليهم السماء و الارض و ما كانوا منظرين .\r\n","page_name":" 198 ","page_number":198},
  {"content":"\r\nعمر بن عبد العزيز رضى اللَّه عنه به خلافت رسيد ، چوپانان گوسفند بر بالاى كوهها مىگفتند كه اين خليفهء صالحى كه بر مردم فرمانروايى مىكند كيست ؟ گفتند مراد شما از دانستن نام او چيست ؟ گفتند : هر آن گاه كه خليفه صالحى حكومت كند ، گرگان و شيران دست از گوسفندان ما برمىدارند » .\r\n« امينى » مىگويد : گرگان درنده در طول قرنها ، چه مىدانند كه خليفه صالح و طالح چيست ، تا از درندگى دست بردارند . و اين انسان نادان جفاكار ، چه نادان است كه روى در مخاصمه و دشمنى و كينه با اينها دارد . هرگاه اين سيرت در ميان درندگان در ادوار گوناگون تاريخ درست بود و اختصاص به عصر « عمر بن عبد العزيز » نداشت ، لازم مىآمد كه تمام گوسفندان دنيا در زمان « معاويه » و « يزيد » و نظاير آنها هلاك مىشدند و چيزى از آنها نمىماند .\r\n\r\n24 . تبرئه نامهء « عمر بن عبد العزيز »\r\n« عمر بن عبد العزيز » شب هنگامى به مساجد دور دست مىرفت و تا آنجا كه خداوند توان داده بود نماز مىخواند ، و هنگام صبح پيشانى بر خاك مىنهاد و صورت خويش بر خاك مىماليد و تا سپيده دم گريه مىكرد . در برخى شبها كه بر طبق معمول ، اين عبادت را انجام مىداد و از عبادت فارغ مىشد و از نماز و تضرع به درگاه خدا سر برمىداشت ، نامهء سبز رنگى كه نور آن تا آسمان امتداد مىيافت ، ديد كه در آن چنين نوشته شده بود : « اين برائت و تبرئه نامه از آتش است كه خداى عزيز بر بنده اش عبد العزيز داده است » .\r\n« ابن ابى شيبه » از طريق « عبد العزيز بن ابى سلمه » روايت كرده است :\r\n« وقتى عمر بن عبد العزيز به قبر گذاشته شد ، باد سختى وزيدن گرفت و نامه اى با بهترين خط از آسمان افتاد . آن را كه خواندند ، چنين نوشته شده بود : براءتى است از آتش از جانب خدا بر عمر بن عبد العزيز . پس اين نامه را در لاى كفن\r\n","description":"","footnote":"","page_name":" 199 ","page_number":199},
  {"content":"\r\nاو قرار داده و با او دفن كردند » . « تاريخ » ابن كثير 9 : 210 ، « الروض الفائق » حريفيش ص 256 .\r\nو « ابن عساكر » در ترجمه « يوسف بن مالك » روايت كرده و گفته است :\r\n« در آن حالى كه ما خاكها را كنار مىزديم تا قبر عمر بن عبد العزيز را آماده كنيم ، ناگاه از آسمان نامه اى افتاد و در آن نوشته شده بود : بسم اللَّه الرحمن الرحيم . اين امان نامه اى است از آتش از جانب خدا بر عمر بن عبد العزيز » .\r\n« امينى » مىگويد : رشد و هدايت ، از گمراهى ، در « روز عرض اكبر » روشن خواهد شد .\r\n\r\n25 . زنى بواسطهء دعاى « مالك بن دينار » پسر چهار ساله مىزايد\r\n« بيهقى » در « سنن الكبرى » 7 : 443 از طريق « هاشم مجاشعى » روايت كرده و گفته است : « يكروز مالك بن دينار - متوفى 123 يا غير آن - نشسته بود كه مردى آمد و گفت : اى ابو يحيى ! بر زنى كه چهار سال است آبستن است و در اندوه سختى بسر مىبرد ، دعا كن . مالك از شنيدن اين خبر در خشم شد و قرآن را بست و آنگاه گفت : اين مردم ما را همان پيغمبران فرض كرده‌اند ، سپس دعا كرد و گفت : خدايا هرگاه در شكم اين زن بادى است ، آن را همين ساعت بيرون آور و هرگاه در شكم او دخترى است آن را به صورت پسر در آور و اين تويى كه آنچه را خواهى محو مىكنى يا موجود مىسازى ، و ام الكتاب در دست تو است . سپس مالك دست خود را بلند كرده و مردم هم دستها را بسوى خدا بلند كردند . آنگاه كسى به آن مرد خبر آورد و گفت كه زنت را درياب . مرد رفت ، و مالك هنوز دستش را پائين نياورده بود ، كه آن مرد از در مسجد وارد شد و پسر را با موى مجعد و كوتاه و چهار ساله كه دندانهايش را در آورده و هنوز نافش بريده نشده بود ، بر گردن خود سوار كرده و آورد » .\r\n","description":"","footnote":"","page_name":" 200 ","page_number":200},
  {"content":"\r\n« امينى » مىگويد : گفتن محال ، محال نيست ، اما تقوى يا حيا انسان را منع مىكند كه چيزى را كه خارج از قلمرو عقل است بر زبان بياورد . آيا هيچ بر راوى اين خبر مسأله اى نيست كه شكم يك زن آنقدر وسعت داشته باشد ، كه يك پسر چهار ساله را جاى دهد و آنگاه دندانهايش در آمده باشد و موى هم در آورده و سوار گردن آن مرد هم بشود ؟ فرض كنيد كه شكم او هم آن كشندگى و گنجايش را داشته باشد ، آيا بنيهء اندام انسان مىتواند آن را تحمل كند ؟ اين مستلزم آن است كه بيش از زنان عادى شكم او برآمده باشد . و آيا مادر غلام ، همين وضع را داشت ، يا اينكه او مثل زنان آبستن عادى بود و اين يك كرامت ديگرى بر او محسوب مىشود ؟ منزه است آن - خدائى كه بر اين زن مسكين آن قدر مهلت داد ، كه استخوانهايش نشكسته و رگهايش قطع و پوست بدنش شكافته نشده است و خداى سبحان در زمان گذشته هر چه خواسته انجام داده است .\r\nو خدا بر « مالك بن دينار » رحمت كند ، كه هرگاه بر اين زن بيچاره دعا نمىكرد ، جنين او در شكمش ، چهل سال ، يا تا آن گاه كه خدا خواهد ، مىماند !\r\nاكنون اين سؤال مطرح است كه آيا اين نوزاد ، نخست در بطن مادر دختر بود و سپس با دعاى « ابن دينار » پسر گرديده است ؟ و يا اينكه پسر بوده و اين دعا تأثيرى در آن نداشته است ؟ در حالى كه اين خدا است كه هر كس را بخواهد ، دختر مىدهد و هر كه را خواهد پسر . آيا اين قطعيت دارد كه در همان ساعت خلقت ، مولود تبديل شده يا اينكه ديگر مجالى براى اين كار نبوده و همان دختر يا پسر قبلى بوده است و ديگر دعاى « ابن دينار » ( كه هرگاه دختر است خدايا پسر گردان ) محلى از اعراب نداشت و آيا اين دعاى مستجاب بر طبق گفتهء او « انّك تمحو ما تشاء و تثبت » ( بدرستى كه تو هر چه بخواهى ، محو مىكنى و هر چه را خواهى پديد مىآورى ) بود ؟ اين بر خداوند دشوار نيست . و او از چيزى كه مىكند ، سؤال نمىشود و بر هر چيزى توانا است .\r\n","description":"","footnote":"","page_name":" 201 ","page_number":201},
  {"content":"\r\n\r\n26 يك ناصبى مستجاب الدعوه\r\n« سعيد بن اياس جريرى » متوفى 144 روايت كرده : « عبد اللَّه بن شقيق عقيلى پدر عبد الرحمن بصرى مستجاب الدعوه بود ، چنان كه ابرى كه بالاى سرش مىگذشت ، مىگفت : خدايا اين را از اينجا رد مكن ، مگر آنكه بر ما ببارد و آن نيز شروع به بارش مىكرد » . « ابن أبى خثيمه » اين روايت را در « تاريخ » خود آورده است ( تهذيب التهذيب 5 : 254 ) .\r\n« امينى » مىگويد : اين كه دعاى يكى از اولياى الهى بر آورده شود ، استبعادى ندارد و بر مولى سبحانه دشوار نيست كه بر بندگان صالحش كرامت بدهد ، اما نسبت كرامت بر « عقيلى » خيلى استبعاد دارد و به فاصلهء شرق تا غرب ، از او دور است ، چرا كه او از كسانى است كه بر عداوت « سيّد عترت » كمر بسته‌اند ، و بنقل « ابن خراش » : « از طرفداران عثمان و دشمنان على بود » . « احمد بن حنبل » گفته است : « اين مرد به على حمله مىكرد » ( 1 ) پس براى آن « پسر مادر » كه دوستى « سيّد عرب أمير مؤمنان » عليه السّلام را پيشه نكند ، ديگر چه كرامتى مىماند ؟ آن هم عداوتى كه پس از دعاى مستجاب پيغمبر اقدس درباره « على » عليه السّلام انجام گيرد ، دعايى كه مضمون آن اين است : « خدايا هر كه او را دوست بدارد ، او را دوست بدار .\r\nو هر كه با او دشمنى ورزد ، او را دشمن بدار » ( 2 ) .\r\nو پس از آنكه پيغمبر صلَّى اللَّه عليه و آله فرموده است : « على را جز آدم مؤمن دوست نمىدارد . و غير از منافق او را كسى دشمن نمىدارد » . ( 3 )\r\nو پس از اين سخن پيغمبر صلَّى اللَّه عليه و آله كه فرمود : « اى على ! انسان مؤمن ترا\r\n\r\n","description":"","footnote":"\r\n( 1 ) تهذيب التهذيب 5 : 254 .\r\n( 2 ) حديث غدير رك : جزء اول اين كتاب .\r\n( 3 ) به جزء سوم ص 161 رجوع كنيد .\r\n","page_name":" 202 ","page_number":202},
  {"content":"\r\nدشمنى نمىكند و منافق هم ترا دوست ندارد » . ( 1 )\r\nو پس از اين فرمودهء پيامبر صلَّى اللَّه عليه و آله كه فرمود : « على را منافق دوست نمىدارد و مؤمن دشمن نمىشمرد » ( 2 ) .\r\nو پس از اين گفتهء پيغمبر صلَّى اللَّه عليه و آله كه فرمود : « اى على ! هرگاه تو نبودى پس از من مؤمنان شناخته نمىشدند » ( 3 ) .\r\nو فرموده است : « سوگند به خدا كه هر كس على را دشمن بدارد ، خواه از خاندان من يا جز آنها ، از دايرهء ايمان خارج شده است » . ( 4 )\r\nو باز فرموده است : « اى على تو در دنيا و در آخرت پيشوايى . دوستار تو دوست من است و دوست من دوست خدا است . دشمن تو دشمن من است و دشمن من دشمن خدا است . واى بر آن كسى كه پس از من با تو دشمنى كند » . ( 5 )\r\nو باز پيغمبر صلَّى اللَّه عليه و آله فرموده است : « اى على ! خوشا بر كسى كه ترا دوست دارد و بر تو اخلاص ورزد ، و واى بر كسى كه با تو دشمنى كند و ترا تكذيب نمايد » ( 6 ) .\r\nو باز خطاب به « على » عليه السّلام فرموده است : « هر كس ترا دوست بدارد مرا دوست داشته و هر كس ترا دشمن بدارد مرا دشمن داشته است » ( 7 ) . و احاديث فراوان ديگرى كه در اين باره آمده است .\r\n\r\n","description":"","footnote":"\r\n( 1 ) ر . ك . جزء سوم ص 162 .\r\n( 2 ) به جزء سوم ص 163 رجوع شود .\r\n( 3 ) به جزء سوم ص 164 رجوع شود .\r\n( 4 ) در مسند المناقب با مآخذ آن آمده است .\r\n( 5 ) مستدرك حاكم 3 : 135 . ذهبى راويان آن را توثيق و تصحيح كرده است .\r\n( 6 ) مستدرك الحاكم 3 : 135 ، اين روايت را نقل كرده و صحيح دانسته است .\r\n( 7 ) مستدرك حاكم 3 : 142 . روايت را حاكم و ذهبى تصحيح كرده‌اند .\r\n","page_name":" 203 ","page_number":203},
  {"content":"\r\nپس يك مسلمان چگونه مىتواند كه سخنان رسول اللَّه صلَّى اللَّه عليه و آله را تصديق كند و آنگاه كرامت كسانى مثل « شقيق » را كه دشمن « على » عليه السّلام و دشنام دهندهء به او بود ، بپذيرد و او را مستجاب الدعوه بشمارد و دعايش را در ابر نافذ بداند ؟\r\nآرى آنجا كه از روى ناآگاهى خواسته شود در فضايل غلو به كار رود ، چنين نسبتهايى را مىتوان داد .\r\nاما « جريرى » كه اين روايت خنده آور را نقل كرده ، كسى است كه در همين كتاب احوال او را شناخته‌ايد و همو است كه سه سال پيش از مرگش عقل خود را باخته و همين روايت از فراورده‌هاى جنون اوست .\r\n\r\n27 « سختيانى » آب جارى مىكند\r\n« ابو نعيم » در « حلية الاولياء » 3 : 5 ، با اسنادش از « عبد الواحد بن زيد » روايت كرده كه گفته است : « با ايوب سختيانى ( 1 ) در كوه حرا بودم . سخت تشنه شدم ، تا اينكه تشنگى را در چهرهء من ديد . گفت : چه عارضه اى بر تو رسيده ؟\r\nگفتم : تشنه‌ام ، و بر جان خود مىترسيدم . گفت : آيا كار مرا مخفى مىدارى ؟ گفتم آرى . گفت پس سوگند بخور . من نيز سوگند خوردم مادام كه زنده است ، احوال او را نگويم . آنگاه با پاى خود بر حرا زد و آب جارى شد . از آن آب نوشيديم و سيراب شديم و مقدارى هم با خود برداشتم . و تا او نمرده بود ، به كسى از اين قضيه چيزى نگفتم » .\r\nو در « روض الفائق » ص 126 چنين آمده است : « گروهى با ايوب سختيانى مسافرت مىكردند . نتوانستند آب بدست بياورند . ايوب گفت : آيا تا من زنده‌ام مخفى مىداريد ؟ همگى گفتند : آرى . آنگاه دايره اى ترسيم كرد و آب از درون آن جارى گشت و همگى سيراب شديم . به بصره كه آمديم ، حماد بن زيد اين\r\n\r\n","description":"","footnote":"\r\n( 1 ) در سال 121 در گذشت . ترجمهء او را در حلية الاولياء 3 : 3 و 14 ببينيد .\r\n","page_name":" 204 ","page_number":204},
  {"content":"\r\nموضوع را خبر داد و عبد الواحد بن زيد گفت : من در همان روز با او بودم » .\r\n\r\n28 شيخى در بهشت كاخ مىفروشد\r\n« مردى از خراسان نزد حبيب بن محمّد عجمى بصرى آمد و مىخواست به مكَّه برود . به او گفت : اى شيخ ! براى من خانه اى بخر و پولى داد و عازم مكه شد .\r\nحبيب پول را گرفت و تصدّق داد . اين مرد كه از مكه بازگشت ، گفت با من بيا و خانه را كه خريده اى نشان بده . او گفت امروز آن خانه را نخواهى ديد ، اما آنگاه كه بميرى آن خانه را مشاهده خواهى كرد . پس آن مرد خراسانى گفت پيمان نامهء آن را بنويس تا با خود همراه كنم . حبيب چنين نوشت :\r\n« بسم اللَّه الرحمن الرحيم . اين نامهء خانه اى است كه حبيب در بهشت خريدارى كرده است . اين خانه چنين و چنان و ارتفاعش چنين و چنان است » .\r\nسپس نامه را مهر زد و به او داد . مرد اين نامه را گرفت و به خراسان پيش اهلبيت خود رفت . خانواده اش گفتند : تو ديوانه شده اى . هرگاه مالت را ضايع نمىكردى ، تو را صاحب خانه مىكرد ، و اين عمل تو كار ديوانگان است آن مرد ، تا زمانى كه خدا خواسته بود ، زنده مانده و هنگامى كه حال مرگش فرا رسيد ، به اهلبيت خود گفت : اين نامه را در كفن من قرار دهيد ، و چون در گذشت آن را در كفن او قرار دادند و او را در قبر گذاشتند . حبيب كه در بصره بود ، ناگاه آن نامه را در كنار خود ديد كه در ذيل آن نوشته شده بود : اى أبو محمّد ، خداوند آن قصرى را كه تو خريده بودى بر آن مرد داد . او هم نزد خانواده آن مرد رفته و گفت : خداوند بر پدر شما قصرى داد و اين هم نامه اش . آنگاه همگى مشاهده كردند ، و ديدند همان نامه اى است كه با او به خاك سپرده بودند » .\r\n« ابن عساكر » در « تاريخ » خود 4 : 32 اين روايت را نقل كرده و مصحح كتاب ، در اين موضع ، گفته است كه : « مؤلف ، اين واقعه را به دو صورت كوتاه\r\n","description":"","footnote":"","page_name":" 205 ","page_number":205},
  {"content":"\r\nو مفصل روايت كرده ، لكن مضمون هر دو ، يكى است و اين واقعه به حبيب تعلق دارد و اميد است كه مدعيان بر دور او جمع نشوند و آن را نردبانى براى خوردن مال مردم قرار ندهند و احوال امثال حبيب ، قياس پذير نيست و قاعده عملى ندارد » .\r\n\r\n29 . شخص غائبى به دعاى « معروف » حاضر مىشود\r\nامام « ابو محمد ضياء الدين شيخ احمد وترى شافعى » كه بسال 680 در « مصر » وفات كرده است ، در كتاب خود « روضه الناظرين » ص 8 از « خليل بن محمد صيادانه » نقل كرده و گفته است : « پدرم ناپديد شد و من خيلى ناراحت شدم . نزد معروف كرخى متوفى 200 ( يا 201 يا 204 ) آمدم و گفتم : پدرم ناپديد شده است . گفت : چه مىخواهى ؟ گفتم بازگشت پدرم را . او گفت : خدايا آسمان ، آسمان تو و زمين تست ، و هر چه بين آسمان و زمين از تست . محمّد را بياور من كه بر دروازه شام آمدم ، ديدم كه او ايستاده . پرسيدم : كجا بودى ؟ گفت :\r\nالساعه در انبار بودم ( 1 ) و نمىدانم چه شد » .\r\n( نويسنده گويد : ) شگفتا از اين عقلها كه چنين كراماتى را در حق هر معروف و منكرى مىپذيرند ، اما حاضر نيستند درباره « امير مومنان على » عليه السّلام بپذيرند ، آنجا كه براى غسل دادن « سلمان » وارد « مدائن » شد در حالى كه پيش از آن در « مدينه » بودند . به جلد پنجم ص 15 - 21 ط 2 مراجعه شود .\r\n\r\n30 . مردى در هوا ، چهار زانو نشسته است\r\n« ابن جوزى » در « صفة الصفوه » 4 : 245 از « حذيفه بن قتاده مرعشى »\r\n\r\n","description":"","footnote":"\r\n( 1 ) « انبار » شهرى است در غرب بلخ بر كنار فرات در غرب بغداد كه بين انبار و بغداد ده فرسخ فاصله است .\r\n","page_name":" 206 ","page_number":206},
  {"content":"\r\nمتوفى 207 نقل كرده كه گفته است : « سوار كشتى بودم كه ناگاه كشتى شكست .\r\nمن و زنى بر روى تخته اى افتاديم كه از تخته‌هاى كشتى جدا شده بود و هفت روز روى آن تخته مانديم . آن زن گفت من تشنه‌ام . من از خداى تعالى خواستم كه ما را سيراب كند . ناگاه از آسمان زنجيرى ظاهر شد كه كوزه اى پر آب بر انتهاى آن آويزان بود . آب را كه خورديم ، من سر برداشتم ، تا آن زنجير را تماشا كنم .\r\nناگاه ديدم مردى در هوا چهار زانو نشسته است . پرسيدم : شما چه كسى هستيد ؟\r\nگفت : از انس هستم . پرسيدم : چه چيزى شما را به اين مقام رسانيد ؟ گفت :\r\nخواسته خداى عزوجل را بر خواهش نفس خود ترجيح دادم . بدان جهت مرا اين گونه كه مىبينى نشانيد » .\r\n( نويسنده گويد : ) هرگاه جاى تعجب باشد ، در اينجاست كه چگونه اين دسته مردم اين كرامتها را مىپذيرند ، لكن حديث بساط « مولانا امير مؤمنان » عليه السّلام بر ايشان گران مىآيد .\r\n\r\n31 . جن با « خزاعى » سخن مىگويد\r\n« ابن جوزى » در « صفة الصفوة » 2 : 205 از « احمد بن نصر خزاعى » ( 1 ) كه يكى از پيشوايان مشهور سنت بود و به سال 231 در گذشته است ، نقل كرده كه گفته : « ديوانه اى را ديدم كه افتاده ، من در گوش او چيزى خواندم . از گوش او يك جنى با من سخن گفت و اظهار داشت : اى ابو عبد اللَّه ، ترا به خدا مرا رها كن\r\n\r\n","description":"","footnote":"\r\n( 1 ) در خلافت « واثق باللَّه » ، به مناسبت اينكه از اعتقاد به خلق قرآن و نفى تشبيه خوددارى كرده بود ، به قتل رسيد . بر گوش او ، نامه اى آويختند كه مضمون آن ، اين بود :\r\n« بسم اللَّه الرحمن الرحيم . اين سر احمد بن نصر بن مالك است ، كه امام هارون واثق باللَّه امير المؤمنين او را دعوت كرد ، كه خلق قرآن و نفى تشبيه را گواهى دهد ، و او نپذيرفت ، و خدا به جهنمش فرستاد . »\r\n","page_name":" 207 ","page_number":207},
  {"content":"\r\nتا او را خفه بكنم ، چرا كه به عقيدهء او قرآن مخلوق است » .\r\n( نويسنده گويد : ) چقدر بالطافت و ريزه كارى بر باطل دعوت مىكند .\r\nخدا به آن جنى بركت بدهد كه علمش به اين درجه رسيده كه او عدم خلق قرآن را پذيرفته است . ما خدا را بر بطلان آن عقيدهء سخيف سپاس مىگوئيم . تا امروز كسى پيدا نشده كه به اين عقيده تمايل كند و آن را بپذيرد .\r\n\r\n32 . سر « احمد خزاعى » سخن مىگويد\r\n« خطيب » و « ابن جوزى » به اسنادشان از « ابراهيم بن اسمعيل بن خلف روايت كرده‌اند كه وى گفته است : « احمد بن نصر خلى ، هنگامى كه به قتل رسيد ، و بدارش آويختند ، به من گفتند كه سرش قرآن ميخواند . من رفتم و نزديك شدم . مامورين و سواران در اطراف وى از او پاسدارى مىكردند .\r\nوقتى كه كاملا خيره شدم ، ديدم سر احمد اين آيه را مىخواند : * ( الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ ) * : الم آيا مردم گمان دارند كه همين كه بگويند ما ايمان آورده‌ايم رها ميشوند و آزموده نمىشوند ؟ آنگاه موى بر اندامم راست شد » .\r\nاز « احمد بن كامل قاضى » و او از پدرش روايت شده : « پس از آنكه احمد را بردار زدند و سر او را بر پل آويختند ، كسانى مأمور نگهبانى آن بودند . و نگهبان او روايت كرده كه شبها او را ديده است كه سرش به سوى قبله متوجه مىشود و با زبان روانى سورهء يس را مىخواند . نگهبانى كه اين اظهار را كرده بود ، بازخواست گرديد و او از ترس فرار كرد » .\r\n« خلف بن سالم » روايت مىكند : « احمد بن نصر كه كشته شد ، و به او گفته شد : آيا شنيده اى كه مردم دربارهء او چه مىگويند ؟ پرسيدم : چه مىگويند ؟\r\nگفت : مىگويند كه سر احمد بن نصر قرآن ميخواند . او گفت : سر يحيى بن\r\n","description":"","footnote":"","page_name":" 208 ","page_number":208},
  {"content":"\r\nزكريا قرآن مىخواند » ( 1 ) .\r\n( نويسنده گويد : ) « خطيب » و « ابن جوزى » را نبايد در نقل اين روايت خنده آور ملامت كرد ، چرا كه گمان ندارم آنها اين را بپذيرند . اما بايد دانست اين راويان ، وقتى در برابر واقعهء قرآن خواندن ( 2 ) سر مولانا « ابو عبد اللَّه » فرزند گرامى و شهيد پيامبر صلَّى اللَّه عليه و آله قرار گرفته‌اند و ديده‌اند كه اين كرامت قرنها است كه از هر سو نقل شده ، اين روايات را ساخته‌اند ، تا مقام آن بزرگوار را كوچك بشمارند ، و اين منزلت بزرگ را در خصوص « فرزند پيغمبر » صلَّى اللَّه عليه و آله ناديده بگيرند .\r\n\r\n33 . پيغمبر به وجود « ابو حنيفه » افتخار مىكند\r\nاز رسول اللَّه صلَّى اللَّه عليه و آله روايت شده كه فرمود : « ديگر پيمبران به من افتخار مىكنند و من به ابو حنيفه افتخار مىكنم . او در پيشگاه خدا مرد با تقوائى است است ، او چونان كوهى از دانش يا پيغمبرى از پيغمبران بنى اسرائيل است . هر كس او را گرامى بدارد ، مرا گرامى داشته و هر كس او را دشمن بدارد ، مرا دشمن داشته است » .\r\nو باز از پيغمبر صلَّى اللَّه عليه و آله نقل است كه فرمود : « آدم به وجود من افتخار مىكند و من بر وجود مردى از امت خود بنام نعمان افتخار دارم . و من او را كنيهء ابو حنيفه دادم . او چراغ امت من است » .\r\n( نويسنده گويد : ) اين دو روايت را با غلوهائى كه پيرامون آن ساخته‌اند ، در جلد پنجم ص 241 - 239 در فضايل ابو حنيفه آورده‌ايم . همانجا ياد كرده‌ايم كه چگونه گروهى از حنفيان ، غلو را تا بدانجا رسانده‌اند كه حتى معتقد شده‌اند كه « ابو حنيفه » در قضاوت از رسول اللَّه صلَّى اللَّه عليه و آله نيز داناتر بود .\r\n\r\n","description":"","footnote":"\r\n( 1 ) تاريخ بغداد 5 : 179 ، صفة الصفوة 2 : 205 .\r\n( 2 ) انشاء اللَّه در « مسند و مرسل مناقب » ، در اين مورد سخن خواهيم گفت .\r\n","page_name":" 209 ","page_number":209},
  {"content":"\r\n« حريفيش » در « الروض الفائق » ص 215 نوشته است : « در ورع ابو حنيفه ، اين بس كه در روزگار او گوسفندى را دريدند . و از آن پس ، او ديگر ، مادام كه گوسفندان زنده بودند ، گوشت نخورد » .\r\nمن نمىدانم به كدامين خرافه بخندم . آيا به افتخار پيغمبر صلَّى اللَّه عليه و آله بر كسى بخندم كه دو بار از كفر توبه كرده است ( 1 ) و حال آنكه مىدانيم پيغمبر صلَّى اللَّه عليه و آله مفخر همهء عالميان است ، و در ميان امت او ، كسى همچون « على » عليه السّلام هست ، كه در ليلة المبيت در بستر پيغمبر صلَّى اللَّه عليه و آله آرميد و خدا به دو افتخار كرده است ( 2 ) .\r\nيا بياييم و بر اين سخن بخنديم كه « ابو حنيفه » از پيغمبر صلَّى اللَّه عليه و آله در قضاوت داناتر بود ؟ من نمىدانم « ابو حنيفه » ، اين همه دانش و فقه را از كجا آورده بود ؟\r\nآيا او بر همان فقه اسلامى كه پيغمبر صلَّى اللَّه عليه و آله سرچشمهء آن است و از وجود گرامى او بر ديگران پرتو افكن شده ، عالمتر بوده است ؟ يا اينكه او اين فقه و دانش را از غير مسلمين ، از كسانى نظير « كامل » يا « يابل » يا « ترمذ » اخذ كرده ، و چقدر شايسته است كه چنان فقهى بر ديوار كوبيده شود . مسلمانان چه نيازى به فقه ديگران دارند ، در حالى كه خداوند نعمت قضاء و فقه اسلامى را به آنان بخشيده و برهان قاطع و فصل الخطاب در نزد آنهاست ؟\r\nيا به ورع آن مرد فقيهى بخندم كه در قضيهء گوسفند دزدى كه هيچ فقيهى آن را قبول نمىكند ، نظر داده است ؟ در حالى كه خداوند خوردن گوشت گوسفندان را در همهء زمانها مباح فرموده و در همه زمانها ، اى بسا گوسفندانى بوده‌اند كه دزدى شده‌اند و در محافل اسلامى با چنين اشكالى روبرو نشده است .\r\nلكن اين فقيه نمىداند كه آنجا كه شبهات نامحدود باشند ، نمىتوان بر آن حكمى جارى كرد . و شايد اين امر را مىدانست ، لكن اين برخوردى است كه بوسيلهء\r\n\r\n","description":"","footnote":"\r\n( 1 ) اخبار الظراف ابن جوزى 103 .\r\n( 2 ) مناقب ابو حنيفه ، تاليف حافظ كرد رى 1 : 251 .\r\n","page_name":" 210 ","page_number":210},
  {"content":"\r\nآن مكرى در كار بوده است . « ابو عاصم نبيل » مىگويد : « ابو حنيفه را در مسجد الحرام ديدم كه فتوا ميدهد ، و گروهى اطراف او جمع شده و او را اذيت مىكردند .\r\nگفت : آيا اينجا كسى نيست كه شرطه اى ( پاسبانى ) بياورد ؟ من گفتم : اى ابو حنيفه ، آيا تو پاسبان مىخواهى ؟ گفت آرى . گفتم اين احاديثى كه من دارم ، اينها را بر من بخوان . وقتى كه او آنها را خواند ، من برخاستم . جلو كفشهاى او كه ايستادم ، پرسيد : پس پاسبان كو ؟ عرض كردم كه من پرسيدم آيا ميخواهى ؟\r\nعرض نكردم كه پاسبان مىآورم . گفت : ببينيد من با مردم مكر مىكنم و اين كودك هم بر من مكر مىكند » ( 1 ) .\r\n« امام اعظم » با تظاهر به ورع خود ، دامى براى شكار گسترده و اين چقدر شبيه است به آن قصه محراب ، قصهء ديگرى كه « حفص بن عبد الرحمن » آن را از او حكايت كرده و گفته است : « پشت سر او نماز خواندم . نماز كه تمام شد و در محراب نشست ، مردى گفت : آيا اين جايز و حلال است كه در محرابى نماز مىخوانى كه اينهمه تصاوير و عكسها بر آن زده‌اند ؟ گفت : من چهل و پنج سال است كه در اينجا نماز مىخوانم و بوجود اين تصاوير آگاهى ندارم . سپس دستور داد كه آن عكسها را بردارند . مردى به او گفت : سقف اين مسجد چه زيبا است ! گفت : من كه بيش از چهل سال در اينجا بوده‌ام ، آن را نديده‌ام » ( 2 ) .\r\nشايد فتواى « ابو حنيفه » دربارهء گوسفند موجب شده كه آرائش به مدينهء رسول اللَّه صلَّى اللَّه عليه و آله راه نيافته است ، چرا كه « محمّد بن مسلمه » كه خود اهل مدينه بود ، مىگويد : « رسول اللَّه صلَّى اللَّه عليه و آله فرمود : بر هر سوراخ و درى از مدينه ، فرشته اى مأمور است كه نگذارد يك نفر دروغگو و فريبكار از آن وارد شود ، و سخن اين مرد از سخن دروغگويان و فريبكاران است ، از اين روى در مدينه وارد نشده\r\n\r\n","description":"","footnote":"\r\n( 1 ) رجوع شود به جلد پنجم ص 280 ط 2 .\r\n( 2 ) در جلد 2 ص 48 ط 2 نقل كرده‌ايم .\r\n","page_name":" 211 ","page_number":211},
  {"content":"\r\nاست » ( 1 ) .\r\nالبته در فقه « ابى حنيفه » تكه هايى است كه قصهء اين گوسفند در مقابل آنها چيزى نيست . وى در آراى خود ، با سنت ثابت ، مخالفت كرده ، چنان كه « وكيع بن جراح » گويد ( 2 ) : « من دويست حديث از پيغمبر صلَّى اللَّه عليه و آله مىشناسم كه ابو حنيفه با آنها مخالفت كرده است » ( 3 ) اما « عبد اللَّه بن داود حريبى » كه از غاليان محبت ابو حنيفه بود ، مىگويد : « سزاوار است كه مردم در نمازشان بر ابو حنيفه دعا كنند ، چرا كه فقه و سنتها را پاسدارى كرده است » ( 4 ) .\r\nصاحب « مفتاح السعاده » 2 : 70 مىنويسد : « از اشخاص موثق شنيدم كه در بعض كتابها آمده است : هنگامى كه ثابت پدر ابو حنيفه رحمه اللَّه وفات كرد ، زن او را كه مادر ابو حنيفه است ، امام جعفر صادق به زنى گرفت در حالى كه ابو حنيفه رحمه اللَّه كودك بود . وى در دامن تربيت جعفر صادق پرورش يافت و دانشهاى او را فرا گرفت . هرگاه اين مسئله ثابت شود ، منقبت بزرگى براى ابو حنيفه محسوب مىشود » .\r\nبدنبال اين موضوع ، « حسن نعمانى » در « تعليقات خود بر مفتاح » نوشته است : « چگونه مىتوان اين موضوع را باور داشت كه ابو حنيفه بچه اى بوده كه در دامن امام صادق پرورش يافته است ، در حالى كه مىدانيم امام صادق در سال 68 متولد و به سال 147 وفات فرموده است و امام ابو حنيفه در سال 150 هجرى در گذشته و تولدش در سال 80 بوده است ( 5 ) و ملاحظه مىكنيم كه وفاتشان فقط\r\n\r\n","description":"","footnote":"\r\n( 1 ) اخبار الظراف ابن جوزى ص 35 .\r\n( 2 ) ابو سفيان كوفى ، در حديث حافظ و ثقه بوده و مرد استوار و گرانمايه اى بود و احاديث زيادى نقل كرده و فتوى هم مىداد . وى در سال 96 درگذشت .\r\n( 3 ) الانتفاء نوشتهء ابن عبد البر صاحب استيعاب ، ص 150 .\r\n( 4 ) تاريخ ابن كثير 10 : 107 .\r\n( 5 ) برخى گويند : او در سال 61 متولد شده است .\r\n","page_name":" 212 ","page_number":212},
  {"content":"\r\nدو سال با هم فاصله دارد و تولدشان تقريبا به هم نزديك است » .\r\nدر لابلاى منقولات « موفق بن احمد » ، و سخنان « حافظ كردرى » و در ميان آنچه بعض حنفيان در معاجم و تراجم در مناقب « ابو حنيفه » آورده‌اند ، چندان خرافات و حرفهاى بىمعنى هست كه گوش اسلام مقدس از شنيدن آن زار ، و خرد و منطق از قبول آن همه مانع است .\r\nاز شگفتترين چيزهايى كه از او نقل شده ، داستانى است كه امام « ابو حسين همدانى » در آخر كتاب « خزانة المفتين » آورده و در ضمن آن مىنويسد : « امام ابو حنيفه كه به آخرين حج مشرف شد ، مال بسيارى به نگهبانان كعبه داد ، چندانكه بيت اللَّه را بر او قروق كردند و او داخل بيت شد و شروع كرد نماز خواندن . طبق عادتى كه داشت ، بر يك پاى راست ايستاد و نماز را شروع كرد ، تا آنجا كه نصف قرآن را خواند سپس ركوع رفت و ركعت دوم كه خواست بجاى بياورد ، بر پاى چپ ايستاد تا نيمه دوم قرآن را ختم كرد . آنگاه چنين گفت : خدايا ترا به شايستگى شناختم و از تو شناخت بسزا حاصل كردم ، لكن طاعت كامل بجاى نياوردم ! اين نقص طاعت را با آن كمال معرفت جبران كن و ببخشاى . ناگهان از گوشه بيت ندايى رسيد كه : « شناختى و نيكو شناختى و معرفت كامل پيدا كردى ، و طاعت و خلوص فرمانبرى را بجاى آوردى . تو و پيروان ترا و همه كسانى را كه تا روز قيامت پيرو مذهب تو باشند ، آمرزيديم » ( 1 ) .\r\n« امينى » مىنويسد : كاش مىدانستم كه اينكه امام « ابو حنيفه » قرآن عزيز را در دو ركعت ختم كرده است ، چقدر زمان طول كشيده و بيت اللَّه ، در آن هنگامى كه حاجيان در ايام حج پيرامون آن طواف مىكنند و در ورود به آن بر يكديگر سبقت مىگيرند ، چگونه ممكن بوده است كه نگهبانان آن را فقط بر « ابو حنيفه » قروق كنند و سيل زائران را از ورود به آن باز دارند ؟ نگهبانان ،\r\n\r\n","description":"","footnote":"\r\n( 1 ) مفتاح السعاده 2 : 82 .\r\n","page_name":" 213 ","page_number":213},
  {"content":"\r\nجلو اين شوق و طلبى را كه مردم براى ورود به كعبه دارند ، چگونه مىتوانند بگيرند ؟\r\nوانگهى اين چه رسمى است كه امام « ابو حنيفه » برگزيده كه نصف قرآن را در حالى كه بر پاى راست ايستاده و نصف ديگر را با پاى چپ ختم كند ؟ آيا اين حكم را او از كتاب آسمانى گرفته يا سنتى بوده است كه پيغمبر بزرگوار بر آن عمل مىكرده ؟ يا اين كه فقط بدعتى است كه جز از امام « ابو حنيفه » آن را از كسى نشنيده‌ايم ؟ و آيا در ورزشهاى بدنى كه به منظور حفظ تندرستى و تأمين نيروى بدنى و نشاط انجام مىگيرد ، چنين ورزشى ديده شده است ؟ من كه سراغ ندارم . . از اينها كه بگذريم ، اين امام چگونه توانسته است اين ادعاى گران را در پيشگاه پروردگار عالميان سبحانه و تعالى ، كه بر اسرار و ضماير همه آگاهى دارد ، داشته و سخنى بگويد كه هيچ يك از پيغمبران حتى خاتم آنان - با آنهمه پهناورى معرفت - چنين ادعايى نكرده‌اند و پيغمبر خاتم صلَّى اللَّه عليه و آله كه وسعت و دامنهء شناختش مسلم است و سوگند كنندگان به قوت ايمان و معرفتش سوگند خورده‌اند ، ديده نشده كه دعايى بكند و مناجاتى بنمايد كه چنين ادعاهايى در آن باشد . اين عمل ، جز از آدم خود پسند و مغرور و غره به دانش خويش ، كه حق معرفت به پروردگار ندارد ، ساخته نيست . صاحب اين روايت چقدر غفلت دارد ، از اينكه پنداشته است كه امام اين دعا را در عالم شهود كرده ، لكن نداى خداى از عالم غيب را شنيده است و اين ندا را كه به دست دروغ ساخته شده ، جز دليلى بر عليه امام ابو حنيفه و مذهبش به چيزى نمىتوان حمل كرد ، چرا كه هرگاه از رب البيت چنين خطابى بر او رسيده بود و اين ادعا ساختگى و دروغ نبود ، لازم مىآمد كه از آن پس همهء مردم حنفى مذهب شوند ، لكن امت اسلامى صحت اين روايت را قبول ندارند . حال امام « ابو حنيفه » بخواهد يا نخواهد ، چيز ديگرى است . عجيبتر از اين ، نوشتهء علامهء « برزنجى » است كه مىگويد :\r\n","description":"","footnote":"","page_name":" 214 ","page_number":214},
  {"content":"\r\n« بعضى از حنفيان برآنند كه عيسى و مهدى هر دو از مذهب امام ابو حنيفه تقليد مىكنند . اين عقيده را يكى از مشايخ طريقت در يكى از شهرهاى هندوستان ، در كتابى كه به فارسى در آن ديار تأليف كرده ، نوشته است . يكى از علماى حنفيه كه متصدى تدريس هم بوده ، اين سخن را نقل نموده و به اين موضوع افتخار مىكرده و آن را در مجلس درس خود در روضه پيامبر صلَّى اللَّه عليه و آله بيان داشته است .\r\nشيخ على قارى از يكى از حنفيان نقل كرده كه مىگفته است : آگاه باش كه خداوند ابو حنيفه را شريعت و كرامت بخشيده ، و از كرامات او اين است كه خضر عليه السّلام هر بامداد به حضور او مىآمد و از او احكام شريعت را فرا مىگرفت و پنج سال اين امر ادامه داشت . هنگامى كه ابو حنيفه درگذشت ، با پروردگار مناجات كرد و گفت : خدايا هرگاه من در پيشگاه تو منزلتى دارم ، اجازه بده كه ابو حنيفه مطابق روال ديرين ، از قبر ، شرع محمّد صلَّى اللَّه عليه و آله را بطور كامل به من تدريس كند ، تا طريقت و حقيقت ، هر دو را بياموزم . به او ندا رسيد كه برو كنار قبر او و هر چه خواهى از او ياد بگير . خضر بر سر قبر او آمد و بيست و پنج سال از او شاگردى كرد و هر چه مىخواست فرا گرفت ، تا آنجا كه همهء دلائل و اقوال را بياموخت .\r\nسپس خضر مناجات كرد و گفت : پروردگارا چه كارى بكنم ؟ ندا رسيد كه برو و در ميان فقيران مشغول عبادت شو ، تا فرمان من به تو برسد . سپس اين مطلب را نقل مىكند كه خدا فرمود : بر بقعهء فلانى بگذر و علم شريعت را به دو ياد بده خضر عليه السّلام هم طبق دستور عمل كرد . پس از مدتى ، در شهر ماورء النهر ، جوانى پيدا شد بنام ابو القاسم قشيرى كه به مادرش خدمت مىكرد و در احترام او بود .\r\nخداوند به ابو حنيفه دستور داد كه برود و هر چه از ابو حنيفه آموخته ، به دو تعليم دهد ، چرا كه او مادرش را خشنود كرده است . ابو حنيفه پيش ابو القاسم آمد و گفت : تو بخاطر كسب علم خواستى مسافرت كنى ، لكن براى اطاعت و رضايت مادرت اين كار را نكردى ، از اين رو خداى تعالى به من امر فرمود كه هر روز\r\n","description":"","footnote":"","page_name":" 215 ","page_number":215},
  {"content":"\r\nمرتبا پيش تو بيايم و ترا تعليم كنم . بدين ترتيب ، خضر ، سه سال تمام هر روز مىآمد و همهء علومى را كه از ابو حنيفه در طول سى سال فرا گرفته بود ، به دو آموخت و حقايق و دقايق و دلائل علم را تعليم كرد . ابو القاسم ، از اين رهگذر شهرهء روزگار و يگانه زمان خود گرديد ، چنان كه كتابى تأليف كرد و صاحب كرامت شد و مريدان و شاگردانش رو به فزونى گذاشتند . وى مريد بزرگسالى داشت ، كه هرگز از شيخ جدا نمىشد . شيخ ، هزار كتاب از تاليفات خود را در صندوقى گذاشت و به آن مريد داد و گفت : كارى براى من پيش آمده ، كه تو اين صندوق را ببر و در جيحون بينداز . آن مريد ، صندوق را برد و از پيش شيخ بيرون آمده با خود گفت : من چگونه تاليفات شيخ را در آب بيندازم ؟ اينك ميروم و كتابها را نگه مىدارم و به شيخ مىگويم كه آنها را به آب انداختم . كتابها را نگه داشت . نزد شيخ كه آمد ، گفت : صندوق كتابها را در آب انداختم ، شيخ پرسيد : در آن ساعت ، چه علامتهايى ديدى ؟ آن مرد گفت : چيزى مشاهده نكردم .\r\nشيخ گفت : برو و صندوق را بينداز . مريد آمد و خواست كه كتابها را بيندازد ، تا برايش توهين نشود ، ولى بار ديگر همچون دفعهء اول پيش شيخ برگشت . شيخ پرسيد : آيا انداختى ؟ گفت : آرى . شيخ گفت : نينداخته اى ، برو و بينداز . من در اين امر با خدا رازى دارم و فرمان مرا رد نكن . مريد رفت و صندوق را به آب انداخت . ناگاه دستى از آب ظاهر شد و صندوق را گرفت . مريد پرسيد : تو كيستى ؟ از آب ندا آمد كه مأمورم امانت شيخ را نگاهدارى كنم . مريد بازگشت و نزد شيخ آمد . پرسيد : آيا انداختى ؟ گفت بلى . پرسيد : چه نشانه اى ديدى ؟\r\nمريد گفت : من ديدم كه آب شكافته شد ، دستى از آن برون آمد و صندوق را گرفت . من متحير ماندم كه راز اين امر چيست ؟\r\nشيخ گفت : سرّ آن اينست كه وقتى قيامت نزديك شود و دجال ظهور كند و عيسى بر بيت المقدس نازل مىشود و انجيل را در كنار خود ميگيرد ، مىگويد :\r\n","description":"","footnote":"","page_name":" 216 ","page_number":216},
  {"content":"\r\nمحمّد صلَّى اللَّه عليه و آله كجا است ؟ خداوند مرا دستور داده كه مطابق آن كتاب در بين شما داورى كنم و با انجيل حكم نكنم . آنگاه همه به جستجوى كتاب محمّد صلَّى اللَّه عليه و آله مىپردازند و تمام دنيا را مىگردند ، ولى كتابى از كتب شرع محمّد صلَّى اللَّه عليه و آله نمىيابند . عيسى سرگردان مىماند و عرض مىكند : خدايا ، در ميان بندگانت مطابق چه كتابى حكمرانى كنم ، در حالى كه غير از انجيل كتابى ندارم ؟ جبرئيل نازل مىشود و مىگويد : خدا امر مىكند كه به رود جيحون بر وى و در كنار آن دو ركعت نماز بگزارى و ندا در دهى كه : اى امانت دار صندوق ابو القاسم ! صندوق را به من تحويل بده ، من عيسى بن مريم هستم ، و دجال را كشته‌ام . عيسى به جيحون مىرود ، و دو ركعت نماز مىگزارد و طبق دستور جبرئيل عمل مىكند . آنگاه آب شكافته مىشود ، صندوق بيرون مىآيد ، عيسى صندوق را مىگيرد و باز مىكند ، مهر او را با هزار كتاب مشاهده مىكند و بوسيله آنها شرع را در ميان مردم احيا مىكند . از آن پس عيسى از جبرئيل سؤال مىكند : ابو القاسم اين مرتبه را از كجا يافته است ؟ او مىگويد : با رضايت مادرش . اين مطالب از كتاب انيس الجلساء نقل شده است » ( 1 ) .\r\n« شيخ على قارى » ، در اين خرافات ، به تفصيل سخن مىگويد . و پس از اطنابى كه در طول صفحاتى خواننده را مشغول داشته ، در صفحه 230 چنين مىنويسد : « اين راويان ، تعصب را به جائى رسانده‌اند كه فقط مىخواهند در فضايل ابو حنيفه چيز بنويسند ، و لو چيزهايى باشد كه هيچ واقعيت ندارد ، هر چند مطالبى باشد كه سر از كفر در آورد . اينان هيچ اطلاعى از فضايل بسيار ابو حنيفه كه درباره آن كتابها تاليف يافته ندارند ( 2 ) از اين رو دروغها و افتراهايى\r\n\r\n","description":"","footnote":"\r\n( 1 ) رجوع شود به « الاشاعه فى اشراط الساعه » تأليف « سيد محمد برزنجى مدنى » 221 - 225 .\r\n( 2 ) در فضايل ابو حنيفه ، كتابها تاليف شده و در آنها چه بسيار از اين مزخرفات نقل شده است كه هرگاه اباطيل آن حذف شود ، ديگر چيزى باقى نمىماند .\r\n","page_name":" 217 ","page_number":217},
  {"content":"\r\nمىآورند كه نه خدا راضى است و نه پيغمبر و نه خود ابو حنيفه . چنان كه هرگاه ابو حنيفه رضى اللَّه عنه ، آنها را بشنود ، بر كفر گوينده اش فتوا مىدهد . آن اندازه فضائلى كه ابو حنيفه داشته و نقل شده ، براى دوستارانش كافى است و ديگر نيازى به دروغها و افتراها كه منتهى به تكذيب پيغمبران نيز مىشود ، نيست . از قبيل دروغهائى كه قهستانى با آنهمه فضل و جلالتش ، بخشى از آنها را در شرح خطبهء نقابه ذكر كرده و در ضمن آن گفته است كه عيسى عليه السّلام هرگاه نازل شود ، مذهب ابو حنيفه را كار مىبندد ، و اين را در فصلهاى ششگانهء خود آورده است . و من كاش مىدانستم فصول ششگانه ، چه گفته است و دليلش بر اين ادعا چيست ؟ انا للَّه و انا اليه راجعون » . . . الخ .\r\nدر كتاب « مفتاح السعادة » 1 : 275 و 2 : 82 آمده است :\r\n« ابو حنيفه خواب ديد كه قبر پيغمبر صلَّى اللَّه عليه و آله را نبش مىكند و استخوانهايش را در سينهء خود جمع مىكند . او از اين خواب آشفته شد . ابن سيرين مىگويد خواب ابو حنيفه بدين قرار بوده است : ابن سيرين از ابو حنيفه خواسته است كه پشت سينهء خود را به من نشان بده . ابو حنيفه لباس را از پشت باز مىكند . او خالى در ميان دو شانه اش مشاهده مىكند و ميگويد : تو همان كسى هستى كه پيغمبر صلَّى اللَّه عليه و آله دربارهء او فرمود : در ميان امت من ، شخصى به نام ابو حنيفه هست كه در ميان دو شانه اش خالى هست و خدا دين خود را بوسيلهء او زنده مىكند .\r\nآنگاه ابن سيرين مىگويد : تو باكى نداشته باش ، چرا كه پيغمبر صلَّى اللَّه عليه و آله شهر علم است و تو به آن بار مىيابى ، و او همچنان بود كه گفته است » .\r\n( نويسنده گويد : ) اين مطالب را بخوان و بر حال امت محمّد صلَّى اللَّه عليه و آله گريه كن كه گرفتار چه مردمى شده است و جاهلان گمراه چه چيزهايى ساخته‌اند و چگونه از اين اقوال سخيف و اسطوره‌هاى بىاصل رهايى توانند يافت .\r\n","description":"","footnote":"","page_name":" 218 ","page_number":218},
  {"content":"\r\n\r\n34 . « ابو زرعه » ، ريك را طلا مىكند\r\n« ذهبى » در « تذكرة الحفاظ » 1 : 174 از خالد بن فزر نقل كرده : « حياة بن شريح ( همان ابو زرعه مصرى متوفى 158 كه شيخ ديار مصر بود ) از كسانى بود كه بسيار گريه مىكردند ( بكَّائين ) و حقيقتا تنگدست بود . در حالى كه او خلوت كرده بود و دعا مىكرد ، من نشستم و گفتم : دعا كن خداوند به تو وسعت روزى بدهد . او به راست و چپ نگريست ، كسى را نديد . آنگاه دانهء شنى را گرفت و بسوى من انداخت . ناگاه ديدم كه طلا شده است ، طلائى كه به آن خوبى نديده بودم . سپس گفت : دنيا هيچ سودى ندارد ، مگر آنكه براى آخرت باشد .\r\nسپس گفت : خدا بهتر مىداند كه صلاح بندگانش چيست . گفتم : من با اين طلا چه كار كنم ؟ گفت انفاق كن . من هم آن را در راه خدا بخشيدم » .\r\n\r\n35 . وضوى « ابراهيم خراسانى »\r\n« يافعى » در « رياص الرياحين » از « ابراهيم خراسانى » متوفى 163 نقل كرده است كه گفت يك روز احتياج به وضو داشتم كه ناگاه كوزه اى از جواهر و مسواكى از نقره ديدم ، كه از خزهم نرمتر بود آن را برداشتم و مسواك كردم ، وضو گرفتم و برگشتم در برخى از گردشها ، روزهائى بر من گذشت كه كسى نديدم ، و پرنده و جاندارى مشاهده نكردم . ناگاه با شخصى برخورد كردم كه نمىدانم از كجا آمده و به من گفت : به اين درخت بگو كه دينارها بياورد . من گفتم : دينار بياور . درخت قبول نكرد . سپس او گفت : اى درخت ، بار دينار بياور . ناگاه ديدم از شاخه‌هاى درخت ، دينار آويزان است . مشغول تماشا بودم كه متوجه شدم آن شخص نيست و دينارها درخت را ترك گفته‌اند » .\r\n« امينى » گويد : بخوان و بر اسلام و گذشته اش گريه كن و بنگر كه صفحات تاريخش را چگونه آلوده كرده‌اند .\r\n","description":"","footnote":"","page_name":" 219 ","page_number":219},
  {"content":"\r\n\r\n36 . « ماجشون » مىميرد و زنده مىشود\r\nحافظ « يعقوب بن ابى شيبه » در شرح احوال « ابو يوسف يعقوب بن ابى سلمه قريشى » معروف به « ماجشون » متوفى 164 از طريق « پسر ماجشون » نقل مىكند كه گفت : « روان ما جشون كه از تن جدا شد ، او را بر تخت گذاشتيم تا غسل بدهيم . غسال كه خواست او را غسل بدهد ، مشاهده كرد كه رگى از زير پايش مىجنبد . برگشت و به ما گفت : رگى از زير پايش مىبينم كه حركت مىكند و مصلحت نمىدانم در غسل او شتاب بكنم . اين جريان را كه ديده بوديم ، به مردم گفتيم . مردم ، روز بعد باز گشتند و نزد غسال رفتيم و به همان وضع روز قبل ديديم . از مردم معذرت خواستيم . سه روز حال او بر اين سان بود كه مردم مراجعه مىكردند ، تا نماز او را بگزارند . سپس بلند شد و نشست و گفت : نوشابه ( سويق ) بياوريد تا بنوشم . آوردند و نوشيد . او را گفتيم : از آنچه ديدى ، ما را آگاه كن .\r\nگفت : مانعى ندارد . روحم را كه از بدنم جدا كردند ، فرشته اى روحم را به آسمان دنيا برد و من خواستم كه درهاى آسمان باز شود . باز شد و من به همين ترتيب در آسمانها عروج مىكردم ، تا به آسمان هفتم رسيدم . پرسيدند : چه كسى با تو بود ؟ ماجشون گفت : به من گفته شد هنوز وقت مرگ تو نرسيده و از عمرت اينقدر سال و اينقدر ماه و اين تعداد روز و اين مقدار ساعت مانده است آنگاه پيغمبر صلَّى اللَّه عليه و آله را ديدم كه ابو بكر در سمت راست و عمر در سمت چپ و عمر بن عبد العزيز در مقابلش نشسته‌اند . به آن فرشته اى كه با من بود ، گفتم : اين كيست ؟ گفت :\r\nعمر بن عبد العزيز است . گفتم : آيا او به پيغمبر نزديك است ؟ گفت : او در روزگار ستم ، حق را به كار بسته . آن دو نفر ديگر هم در روزگار حق ، بر حق عمل كرده‌اند » .\r\nاين روايت را « ابن عساكر » در « تاريخ شام » ، « ابن خلكان » در « تاريخ »\r\n","description":"","footnote":"","page_name":" 220 ","page_number":220},
  {"content":"\r\nخود 2 : 461 ، « يافعى » در « مرآت الجنان » 1 : 351 ، « ابن حجر » در « تهذيب التهذيب » 11 : 389 و « ابو الفلاح حنبلى » در « شذرات الذهب » 1 : 259 نقل كرده‌اند .\r\n« امينى » مىنويسد : من هرگز فكر نمىكردم كه در ميان امت اسلامى ، كسى فرشتهء مامور قبص ارواح را متهم بكند كه نمىدانسته تاريخ دقيق وفات كى بوده در حالى كه از جانب خداى تواناى دانا مأموريت يافته باشد و خداى سبحان فرموده است : بگو ملك الموت جان شما را مىگيرد ، ملك الموتى كه از جانب خداوند بر شما مأموريت دارد ( 1 ) . آيا مىتوان ملك الموت را به خود رأيى متهم كرد ، كه پيش از اراده خداوند سبحان روح كسى را قبض كند ؟ و حال آنكه در كتاب آسمانى ما قرآن آمده است : « خداوند جانها را بهنگام مرگ مىگيرد ( 2 ) و اوست كه زنده مىكند و مىميراند ( 3 ) و هيچ موجودى نمىتواند جز با اراده و اجازهء پروردگار بميرد ، و اين سرنوشتى است كه هنگام آن كاملا تعيين شده ( 4 ) خدايى جز خداى يگانه نيست ، اوست كه زنده مىكند و مىميراند . او پروردگار شما و پدران پيشين شما است ( 5 ) اوست كه شما را از خاك آفريده ، سپس اجلى معين كرد و اجل از جانب او تعيين شده ( 6 ) و هر امتى را اجلى هست و آنگاه كه اجلشان فرا رسد ، نه ساعتى زودتر مىشود و نه دير مىشود ( 7 ) » خداوند بر روى زمين هيچ جنبنده اى را رها نمىكند و لكن آنها را به سوى وعدهء معينى زمان مىدهد » ( 8 ) خداوند اگر\r\n\r\n","description":"","footnote":"\r\n( 1 ) سوره سجده : 11 .\r\n( 2 ) سوره زمره 42 .\r\n( 3 ) سورهء مومنون : 80 .\r\n( 4 ) سوره آل عمران 145 .\r\n( 5 ) سوره دخان : 8 .\r\n( 6 ) سوره انعام : 3 .\r\n( 7 ) سوره اعراف : 34 .\r\n( 8 ) سوره نحل : 61 .\r\n","page_name":" 221 ","page_number":221},
  {"content":"\r\nمردمان را بد آنچه كردند بگيرد ، بر پشت آن از هيچ جنبنده اى دست نمىدارد ، لكن آنها را سوى مهلتى معين باز پس مىدارد ( 1 ) پس نگاه مىدارد آن را كه مرگ را بر آن گزارش داد و ديگرى را تا وقتى كه نام برده شد مىفرستد ( 2 ) آن مدتى كه خداوند مقرر داشته چون برسد به تأخير نمىافتد هرگاه بدانيد ( 3 ) پس هرگاه اجلشان فرا رسد ، بدرستى كه خداوند به حال بندگانش بينا است ( 4 ) » .\r\nهمانگونه كه من مكان حركت عضوى از اعضاى مرده را پس از رفتن روح از بدن در نمىيابم ، همچنين نمىفهمم كه چگونه ممكن است رگ « ماجشون » سه روز تمام پس از مرگش پيوند خود را با مراكز حساس قطع نكرده و نبض آن بزند .\r\nو نيز معنى اين عبارت را كه « آسمانهاى بلند ، درهاى بسته اى دارد و ملك الموت در كنار آن ايستاده و هر روحى كه به آسمان عروج كند ، از او اجازه مىگيرد و او درها را باز مىكند » درك نمىكنم .\r\nكاش مىدانستم حركت كندى كه سه روز طول مىكشد و ملك الموت سه روز اجازه داده تا روح « ماجشون » در رگهايش بماند ، فقط اختصاص به وى دارد يا اينكه يك قاعدهء عمومى است كه در همه ارواح جريان دارد . آرى ، همهء اين ادعاها ناشى از سلطهء بنى اميه ستمكار بوده كه اينچنين در آن روزگار بر امت اسلامى مسلط بوده‌اند .\r\n\r\n37 . نامه اى از خداوند به « احمد » پيشواى حنبليان\r\n« بشر بن حارث » بيمار شد و « آمنهء رمليه » به عيادتش آمد . در همان حال\r\n\r\n","description":"","footnote":"\r\n( 1 ) سوره فاطر . 45 .\r\n( 2 ) سوره زمر . 42 .\r\n( 3 ) سوره نوح . 54 .\r\n( 4 ) سوره فاطر . 45 .\r\n","page_name":" 222 ","page_number":222},
  {"content":"\r\nامام « احمد بن حنبل » به منظور عيادت وارد شد . چشمش كه به آمنه افتاد ، به بشر گفت : از او بخواه كه براى ما دعا كند . بشر گفت از خدا بر ما دعا كن .\r\nاو چنين دعا كرد : خدايا بشر بن حارث و احمد بن حنبل از تو ، امان از آتش جهنم مىخواهند . آنها را از عذاب برهان ، اى بخشنده ترين بخشايندگان .\r\nامام احمد رضى إله عنه گفت : شب كه فرا رسيد نامه اى از آسمان به من رسيد كه در آن چنين نوشته بود : بسم اللَّه الرحمن الرحيم : ما آن دعا را اجابت كرديم و بيش از آن را آماده كرده‌ايم .\r\nاين روايت را « ابن عساكر » در « تاريخ » خود 2 : 48 و « ابن جوزى » در « صفة الصفوة » 4 : 278 آورده‌اند .\r\n\r\n38 . فرستادهء « الياس » و فرشته به جانب « احمد حنبل » .\r\n« ابن جوزى » در « مناقب أحمد » ص 143 به اسنادش از « أبى حفص قاضى » نقل مىكند : « مردى از ديار هند نزد أبو عبد اللَّه أحمد بن حنبل آمد و اظهار داشت : من از بحر هند آمده‌ام . مىخواستم به چين بروم ، اما يك كشتى نزد من آمد كه دو نفر سوار بر امواج حاضر شدند . يكى از آنها به من گفت : آيا دوست دارى كه خدا اجازه بدهد تو پيش أحمد به روى و سلام ما را به دو برسانى ؟ پرسيدم أحمد كيست و شما كيستيد ؟ گفت من الياس هستم و اين هم فرشته اى است كه نگهبانى جزاير دريا به عهدهء اوست ، أحمد بن حنبل نيز در عراق است . گفتم بلى .\r\nپس دريا مرا به ساحل ابلَّه ( 1 ) رسانيد و من اينك به ديدار تو آمده‌ام و سلام آن دو را بر شما مىرسانم » .\r\n\r\n","description":"","footnote":"\r\n( 1 ) « ابله » محلى است در « بصره » كه يكى از بهشتهاى دنيا است و « و شيبان ابلى » هم منسوب به آنجا است .\r\n","page_name":" 223 ","page_number":223},
  {"content":"\r\n\r\n39 . درخت خرما ، قلم « احمد » را مىگيرد و حمل مىكند .\r\n« أبو طالب على بن أحمد » نقل مىكند : « يك روز بحضور أبو عبد اللَّه رسيدم .\r\nاو املايى كرد و من مىنوشتم . قلم من شكست . او قلمى برداشت و به من داد و من آن را پيش أبو على جعفرى . آوردم و گفتم : اين قلمى است كه عبد اللَّه آن را به من داده است . او به غلام خود گفت كه قلم را از او بگير و بر درخت خرما قرار بده ، شايد آن را حمل كند . قلم را روى آن گذاشت و درخت آن را برداشت » . مختصر طبقات الحنابله ص 11 .\r\n\r\n40 . كشف عورت « احمد » و كرامت او\r\n« ابن كثير » در تاريخ خود 10 : 335 نقل كرده است : أحمد بن حنبل را كه سر پا نگهداشتند تا بزنند ، - هنگامى كه معتصم او را زد - بند شلوارش قطع شد و او ترسيد كه شلوارش از پاى بيفتد و عورتش نمايان شود ، لبهاى خود را به حركت آورد و دعائى بر خدا خواند . شلوارش به حال اوّل برگشت . روايت شده كه او در دعاى خود گفته بود : اى پناه پناه خواهندگان ، اى خداى عالميان ، هرگاه مىدانى كه من براى تو به حق قيام كرده‌ام ، پس آبروى مرا مبر » .\r\n\r\n41 . آتش سوزى و غرق شدن و كرامت « احمد »\r\n« ابن جوزى » در « مناقب أحمد » ص 297 به نقل از « فاطمه دختر أحمد » روايت مىكند كه او گفت : « در خانهء برادرم صالح كه تازه با قبيلهء مياسير ازدواج كرده بود و آنها جهيزيه اى در حدود چهار هزار دينار براى او فرستاده بودند ، همهء آنها آتش گرفت و سوخت . صالح مىگفت : من از اينكه دارائىام از دست رفت ، غمگين نيستم . فقط از سوختن لباسى كه مال پدرم بود و پدرم در آن\r\n","description":"","footnote":"","page_name":" 224 ","page_number":224},
  {"content":"\r\nنماز مىخواند ، اندوهگين هستم ، چرا كه با آن نماز مىخواندم و بدان تبرك مىجستم . فاطمه مىگويد : بلافاصله آتش خاموش شد . داخل خانه كه شدند ، ديدند آن لباس سالم مانده ، و هر چه اطراف آن بود سوخته است » .\r\n« ابن جوزى » مىنويسد : « از طريق قاضى القضاة على بن حسين زينبى ، داستان اين آتش سوزى ، به همان ترتيب نقل شده ، لكن نوشته است كه تمام اشياء خانه سوخته بود و فقط نامه اى كه خط أحمد در آن بود سالم مانده بود » .\r\nمىگويد : « وقتى كه به سال 554 ، سيلى در بغداد آمد ، تمام كتابهاى مرا آب برد و فقط يك جلد سالم ماند كه در آن دو برگ به خط امام أحمد نوشته شده بود » .\r\n« ذهبى » در ذيل « العبر » هنگام ذكر وقايع سال 725 ، و نيز « يافعى » در « مرآة الجنان » مىنويسند : « از جمله نشانه‌ها ، آنكه مقبرهء امام أحمد بن حنبل غرق شد ، مگر اتاقى كه ضريح او در آن بود ، كه آب به ارتفاع يك ذراع داخل آن شد و به اذن خدا متوقف گرديد . و بورياها كه غبار اطراف قبر بر آن بود ، باقى ماند . اين مسئله نزد ما صحيح است . و سيل ، چوبهاى بزرگ و مارهاى غريب الشكل را مىكشيد » .\r\nمرآة الجنان 4 : 273 ، شذرات الذهب 6 : 66 ، صلح الاخوان خالدى ص 98 .\r\n« امينى » گويد : در راستى اين كرامت ، كافى است كه بدانيم امروز هيچ اثرى از اين مرقد معظَّم بر جاى نمانده است ، سيلها آن را نابود كرده و نقش آن را از ميان برده‌اند ، گوئى اصلا چنين چيزى نبوده است . و فردا ، از ديروز رفته سخن به ميان مىآيد .\r\n\r\n42 . خدا همه ساله با « احمد » ديدار مىكند\r\n« ابن جوزى » در « مناقب أحمد » نوشته است ( ص 544 ) : « أبو بكر بن\r\n","description":"","footnote":"","page_name":" 225 ","page_number":225},
  {"content":"\r\nمكارم بن أبى يعلى حربى كه پير مردى صالح بود ، گفت : در يكى از سالها ، پيش از ماه رمضان باران زيادى آمد و چند روز ادامه داشت . يك شب ماه رمضان كه خوابيده بودم ، در خواب ديدم بر طبق عادت خود ، به زيارت قبر امام أحمد بن حنبل آمدم . ناگاه ديدم كه قبر أحمد بن حنبل ، به فاصله يك يا دوردهء ديوارى از زمين قرار گرفته است . با خود گفتم : در اثر كثرت باران اين وضعيت پيش آمده است . صدايى از قبر شنيدم كه مىگفت : نه ، بلكه اين كه مىبينى از هيبت حق جل و علا است ، زيرا خداوند به زيارت قبر من آمد . من از سرّ اينكه خدا هر سال يك بار مرا زيارت مىكند ، پرسيدم . خداى عز و جل گفت : اى أحمد ! اين بخاطر آن است كه تو كلام مرا يارى كردى و كلام من در محرابها منتشر و خوانده مىشود . نزديك شدم و قبر او را بوسيدم . سپس گفتم : اى آقاى من ، سرّ اينكه تنها قبر ترا مىبوسند ، چيست ؟ گفت : اى فرزند ! اين كرامت خود من نيست ، بلكه كرامت رسول اللَّه صلَّى اللَّه عليه و آله است ، چرا كه من چند تار مو از پيغمبر صلَّى اللَّه عليه و آله با خود دارم . آگاه شويد كه هر كس مرا دوست دارد ، در ماه رمضان به زيارت من بيايد . و اين سخن را بار ديگر تكرار كرد » .\r\nدر باب زيارت امام حنبليان « أحمد » ، در جلد پنجم ص 175 - 178 ، برخى از اين نمونه‌هاى غلو آمده است . مىتوانى مراجعه كنى . و چقدر خوب بود ، اگر اين خوابها حقيقت داشت !\r\n\r\n43 . « احمد » و نكير و منكر\r\n« ابن جوزى » در « مناقب أحمد » ص 454 از « عبد اللَّه بن أحمد » نقل مىكند كه گفت : « پدرم را در خواب ديدم . پرسيدم : خدا با تو چه كرد ؟ گفت : مرا آمرزيد . گفتم : آيا نكير و منكر پيش تو آمدند ؟ گفت : آرى . پرسيدند پروردگار تو كيست ؟ گفتم : سبحان اللَّه ، آيا از من حيا نمىكنيد : گفتند اى أبو عبد اللَّه ،\r\n","description":"","footnote":"","page_name":" 226 ","page_number":226},
  {"content":"\r\nما را معذور بدار . ما به اين كار مأموريت داريم .\r\n« امينى » مىگويد : اين چه جرئتى است كه « امام حنبل » بر دو ملك كريم در آن تنگناى قبر نشان داده ، و او چقدر از ناموس عمومى عالم بى اطلاع بوده كه در قبر سؤال هست ، و اين به فرمان خداى بزرگ توانا صورت مىگيرد ، تا جائى به آن دو ملك ، چنان پاسخ خشن را داده باشند و اين چه خبر بزرگى را ثابت مىكند ؟ در روايت آمده است ( 1 ) : « عمر ، وقتى نكير و منكر آمد ، از ترس آنها در حالى كه « عمر » بنا به گفتهء « عكرمه » : « چندان هيبت داشت كه وقتى حجامى را خواست و عمر سينه اش صدايى برمىآورد كه هيبتى داشت و حجام كار خود را انجام داد ، عمر چهل درهم به او داد » ( 2 ) .\r\nاين دو ملك بايد بروند و خداى سبحان را شكر كنند كه « امام حنبل » ، از كتك زدن آنها خوددارى كرده و چشمشان را كور نكرده است ، همان كارى را نكرده است كه موسى عليه السّلام به تصور « ابو هريره » ( 3 ) با ملك الموت كرد و ملك الموت\r\n\r\n","description":"","footnote":"\r\n( 1 ) « جردانى » در « مصباح الظلام » ج 2 ص 56 مىگويد : « خداى تعالى علم برزخ را به على داده بود . هنگامى كه عمر بن خطاب در گذشت ، على ( ع ) بالاى قبرش نشست تا گفتار او را به نكير و منكر بشنود . هنگامى كه دو ملك بر عمر وارد شدند ، از آنها لرزيد ، سپس به آنها پاسخ داد . گفتند : بخواب ، گفت : با لرزى كه از ترس شما بر من عارض شده ، چگونه بخوابم ؟ در حالى كه من با پيامبر ( ص ) مصاحبت كرده‌ام ، اما خدا و ملائكه اش را بر شما گواه مىگيرم كه بر مؤمنى وارد نشويد ، مگر در بهترين صورت .\r\nآنها چنين كردند . على بن ابيطالب به عمر گفت : بخواب اى پسر خطاب ! خدا ترا از مسلمانان جزاى خير دهد . تو مردم را در حيات و ممات نفع رساندى » .\r\nبخوان و بخند\r\n( 2 ) طبقات ابن سعد 3 : 206 ، تاريخ بغداد 14 : 215 ، تاريخ عمر نوشتهء ابن جوزى ص 99 ، كنز العمال 6 : 331 .\r\n( 3 ) رجوع شود : صحيح بخارى 1 : 158 - ابواب الجنائز ، و 2 : 163 باب وفات موسى ، و نيز صحيح مسلم 2 : 309 باب فضائل موسى ، مسند احمد 2 : 315 ، عرائس ثعلبى ص 139 .\r\n","page_name":" 227 ","page_number":227},
  {"content":"\r\nپس از آن به پيشگاه پروردگار شتافت و گفت : « مرا به گرفتن جان كسى فرستاده اى كه نمىخواهد بميرد آنگاه خدا چشمش را به او باز گرداند » رجوع شود به « سنن » نسائى 4 : 118 .\r\nو در عبارت « طبرى » در « تاريخ » خود ، 1 : 224 آمده است : « ملك الموت پيش مردم آشكارا مىآيد . نزد موسى كه آمد ، موسى كشيده اى بر صورت او زد و او را كور كرد . مىگويد : نزد خدا آمد و گفت : پروردگارا بندهء تو موسى چشمم را كور كرد و هرگاه اين نبود كه در پيشگاه تو احترام دارد ، بر او سخت مىگرفتم و پاره اش مىكردم . گفت بنده‌ام موسى را بياور و بگو : كف دستش را بر بدن گاو بگذارد و به تعداد هر تار مويى كه زير دستش قرار مىگيرد ، يكسال عذاب خواهد شد و او را بين اين كار و بين اينكه الان بايد بميرد ، مخير كن .\r\nمىگويد : ملك الموت آمد پيام را رساند و او مرگ را اختيار كرد . موسى به او گفت : پس از آن چه خواهد شد ؟ گفت : مرگ . گفت پس همين الان جانم را بگير . مىگويد نفسى كشيد و جانش را گرفت . مىگويد : پس از آن ملك الموت مخفيانه نزد مردم مىآمد » .\r\nو « حكيم ترمذى » با حديث مرفوع نقل كرده است : « ملك الموت بين مردم آشكار مىشد . پيش موسى كه آمد ، موسى سيلى بر او نواخت و چشم ملك الموت را كور كرد . از آن پس مخفيانه پيش مردم مىآمد » . « شعرانى » اين روايت را در « مختصر تذكره قرطبى » ص 29 آورده است .\r\nچه نيرويى ملك الموت را كه خدا به توانايى و نيرومنديش مخصوص داشته مىتواند از اجراى قدرت باز دارد ، تا جايى كه از دست يك انسان سيلى بخورد و حتى او چشمش را كور سازد ، و آنگاه ترس آنچنان او را تباه و بيچاره كند كه از ديد ديگر خلايق نيز كه در قبضهء او هستند ، هم مخفى شود و نتواند در آنها تصرف كند در جائى كه خداوند او را مأمور قبض روح ايشان كرده است ؟ در حالى\r\n","description":"","footnote":"","page_name":" 228 ","page_number":228},
  {"content":"\r\nكه « موسى » عليه السّلام كرامتى از جانب پروردگار دارد كه هيچ فردى ندارد . جا دارد تعجب كنيم كه خداى سبحانه كه فرستندهء ملك الموت است ، چرا به او آن چنان قدرتى نداده باشد كه بر همه قدرتهاى مخلوقات چيره شود ، تا جائى كه كسى از بين مخلوقات بر او جسارت كند و چشمش را كور كند و به صورتش سيلى زند و اين ملك مأمور و فرستاده خدا از كسى بترسد و خود را از او مخفى سازد ! آيا اين نوعى غفلت بوده ، يا اينكه خزانهء قدرت خدا پايان گرفته ، يا اينكه نعوذ باللَّه خداوند دانندهء غيبها اطلاعى به اين رويداد نداشته و اين واقعه اتفاق افتاده است ؟ يا چگونه ممكن است كه گروه فرشتگان كه به عالم ملكوت گمارده شده‌اند توان و تجربهء مقابله با شدات روزگار « موسى » عليه السّلام و جلوگيرى از اين واقعه نداشته‌اند ، تا جائى كه ملك موظف به اجراى فرمان قبض روح نتوانسته انجام وظيفه كند و خود را از خشم مردم پنهان كرده است ؟ خداوند از آنچه ستمكاران مىگويند بسيار برتر است .\r\nاكنون با من بياييد و در كار پيغمبر معصوم « حضرت موسى » - سلام بر او و بر پيغمبر ما و خاندان او باد - در نگريم و ببينيم چه جسارت و جرأتى بر ملك الموت كرده ، در حالى كه مىدانسته او نماينده از جانب خداى بزرگ است ؟\r\nدر حالى كه آنجا كه اجل انسان برسد ، نه ساعتى پيشى مىگيرد و نه پس مىزند و سيلى و يا كور كردن سود ندارد . حال فرض كنيم ملك الموت از او بترسد و بگريزد و عقب نشينى كند . خدا مىتواند فرشتهء نيرومندترى را بفرستد ، زيرا خداوند در هر صورت قدرت ميراندن دارد و از جريان قضاى خداوند نمىتوان گريخت .\r\nفرض كنيد كه « موسى » از دست ملك الموت خلاص يافت ، آيا از قدرت فرستندهء خود خشم نمىگيرد ؟ خداوند منزه است از اينكه اين دروغها و افتراها بر ساحت مقدسش بسته شود و خداوند از هر در و غزن و افتراگرى سخت انتقام مىگيرد .\r\nبر اين سخنان ، اظهارات سرورمان حجت ، « شرف الدين عاملى » را بيفزاييد\r\n","description":"","footnote":"","page_name":" 229 ","page_number":229},
  {"content":"\r\nكه در كتاب « ابى هريره » ص 86 چنين گفته است :\r\n« ما چرا از اصحاب رس و فرعون و ابو جهل و امثال آنها بيزارى مىجوئيم و هر صبح و شام بر آنها لعنت مىفرستيم ؟ نه مگر بخاطر اين است كه اينان همگى پيمبران خدا را ، كه فرمان خدا را مىرساندند آزار داده بودند ؟ پس چگونه نظير عمل اينان را به انبياى خدا و برگزيدگان خدا نسبت مىدهيم ؟ حاشا از خداوند كه اين بهتان بزرگى است . وانگهى ، اين معلوم است كه قدرت همهء افراد بشر ، بلكه قدرت همه جانداران تا روز قيامت كه خداوند متعال آفريده است ، توان مقابله با نيروى ملك الموت ندارد . حال كه چنين است ، پس موسى عليه السّلام چگونه توانسته است بر او اين ضربه را وارد سازد ؟ و چرا ملك الموت از خود دفاع نكرده و او كه از جانب خداوند متعال ماموريت قبض روح داشته ، چرا روح موسى را نگرفته است ؟\r\nو اصولا ملك الموت كجا چشمى داشته تا كورش بكنند ؟ و فراموش نكن كه كه در اينجا تضييع حق ملك الموت و سيلى خوردن و كور شدن او به موسى پيامبر آورنده تورات نسبت داده شده ، كه خدا در تورات او چنين دستور داده است : « نفس در برابر نفس و چشم در برابر چشم و بينى در برابر بينى و گوش در برابر گوش و دندان در برابر دندان قصاص بايد شود ( 1 ) و دانسته نيست كه داستان موى گاو چه خصوصيتى دارد » . . . الخ .\r\nاينها همه ، چيزهائى است كه مادر كرامات « امام احمد » مىيابيم و چقدر نظاير آنها ذكر شده است . اين سخنان را كه بر شخص عاقل بگويى ، چگونه مىتواند بپذيرد ، مگر آنكه سفيه باشد ، اما اين طرفداران « احمد » فقط بايد عاقل باشند كه اين سخنان بى اساس را قبول كنند ! ولى آنجا كه ما كراماتى چندين بار\r\n\r\n","description":"","footnote":"\r\n( 1 ) اشاره به آيهء 45 سورهء مائده كه در فقرهء 23 از اصحاح 21 از اصحاحات خروج تورات ، امروزه در دست يهود و نصارى امروزى نيز هست .\r\n","page_name":" 230 ","page_number":230},
  {"content":"\r\nسبكتر و سبكتر از اينها را كه عقل و منطق و تجربه نيز آنها را مىپذيرد ، از امامان معصوم خود و اهل بيت وحى عليهم السّلام كه خداوند پليدى را از آنها برداشته و مطهّرشان نموده ، نقل مىكنيم ، بانگ و فرياد برمىآورند و بىتابى و اضطراب مىنمايند و از هر سو حمله و انتقاد مىكنند كه شگفتا اين معقول نيست ، حديث دروغ است ، اين سخن غاليان و افراطيان شيعه است ، اين ادعاى را فضيان است ، صحيح نيست . و مىگويند : گرچه اسنادش صحيح هم باشد ، اما در قلب ما دغدغه اى است كه نمىتوانيم بپذيريم ، اينها درست نيست ، و لو از هزار طريق هم آمده باشد .\r\nو از اين گونه حمله‌ها مىكنند .\r\n\r\n44 . « امام مالك » ، هر شب پيغمبر ( ص ) را زيارت مىكند\r\n« حريفيش » در « روض الفائق » ص 270 روايت مىكند : « مثنى بن سعيد قصير گفته است : از مالك ، امام مالكيان شنيدم كه گفت : هيچ شبى را به روز نياوردم ، مگر آنكه پيغمبر صلَّى اللَّه عليه و آله را در آن ملاقات كردم » .\r\n« امينى » مىگويد : آيا « امام مالك » در اين ادعاى خود دروغ مىگويد ؟\r\nيا آنكه « ابن سعيد » اين دروغ را پرداخته است ؟ يا اينكه « حريفيش » در نقل اين روايت مورد ملامت است ؟\r\nو اين « امام مالك » نيز با دو ملك نكير و منكر ، سرگذشتى دارد كه دست كم از رفتار « امام احمد حنبل » در اين مورد نيست و آن روايتى است كه « شعرانى » در « الميزان » 1 : 46 ذكر مىكند و مىگويد : « هنگامى كه شيخ ما شيخ الاسلام ، شيخ » ناصر الدين لقانى « از دنيا رفت ، يكى از صالحان او را در خواب ديد و از او پرسيد : خدا با تو چه كرد ؟ گفت : وقتى دو ملك مرا در قبر نشاندند كه سؤال كنند ، امام مالك حاضر شد و به آنها گفت : آيا مثل چنين آدمى احتياج به سؤال دارد كه از ايمان به خدا و رسولش بپرسيد ؟ از او دست برداريد و آنها هم او را\r\n","description":"","footnote":"","page_name":" 231 ","page_number":231},
  {"content":"\r\nترك كردند » .\r\n« امينى » مىگويد : هيچ معبرى نيست كه تعبير اين خوابها را بگويد .\r\nو شايد هر فردى از معبران بگويد : همهء اينها خوابهاى باطل است و ما آگاهى از تعبير اين خوابها نداريم ، هر چند كه حافظان حديث آنجا كه خواسته باشند غلو كنند ، به اين سخنان همچون سندى استناد بكنند . تو گويى اين دو ملك از احوال كسانى كه از او سوال مىكنند ، هيچ اطلاعى ندارند و اين قانون و فرمان قاطع خداوند نيست كه آنها موظفند اجرا كنند . خدايا از ضعف عقل بر تو پناه مىبريم .\r\n\r\n45 . دو ملك و « ابو العلاء همدانى »\r\n« ابن جوزى » در « المنتظم » 10 : 248 آورده است : « شخصى دو دست را كه از محراب مسجدى بيرون آمد ، ديد و پرسيد : اين دو دست چيست ؟ گفته شد : اين دو دست بيرون آمده است تا با ابو العلاء حافظ حسن بن احمد متوفى 569 معانقه كند . ناگاه ابو العلا آمد . مىگويد : بر او سلام كردم و او جواب داد و گفت : اى فلانى ، دو فرزند احمد را ديدم كه آمده بودند بر قبر من تلقين بدهند . آيا صداى مرا كه بر دو ملك نكير و منكر فرياد زدم ، نشنيدى و آنها هم جرأت نكردند چيزى بگويند و باز گشتند » .\r\n( امينى گويد : ) با توجه به اين پندار ، لازم مىآيد « ابو العلا » ، از « عمر » - كه از ترس نكير و منكر به لرزه افتاده بود - شجاعتر باشد ، آنجا كه ملكين به او گفته بودند : بخواب ! ، جواب داده بود : « چگونه بخوابم كه از ترس شما اين لرزه بر من افتاده است در حالى كه من از اصحاب پيغمبر بودم » ؟ ( 1 ) و شايد آنها اين سفارش « عمر » را كه سوگند داده بود آن دو ملك با چهرهء زيبا به ملاقات مؤمنان بيايند ، ناديده\r\n\r\n","description":"","footnote":"\r\n( 1 ) اين ماجرا ، بطور كامل در همين جلد صفحهء 140 آمده است .\r\n","page_name":" 232 ","page_number":232},
  {"content":"\r\nگرفته‌اند . اما با وجود اين ، « ابو العلاء » اين اندازه نيز به آنها اجازه نداده و بر سر آنها داد كشيده است و « امام احمد » نيز با آنها چنان رفتارى كرد . « مالك » از « ناصر الدين لقانى » آنها را از خود رانده است يا اينكه بگويم دو ملك نكير و منكر بر اثر مرور زمان به روزگار « ناصر الدين » كه رسيده‌اند ، پيرو ناتوان شده‌اند و سستى بر آنها چيره شده و شجاعت و جرأتشان ته كشيده است و ديگر آن مهابتى كه لازم است نداشته‌اند ؟ و سرانجام معلوم نشد كه چرا خداوند سبحان ، اين اشخاص را به دو ملك موكل گرامى مسلط كرده ، در حالى كه اختلال در نظام مرتب و مقرر الهى لازم مىآيد . به خدا پناه مىبريم از اين پندارهاى پست و سست .\r\n\r\n46 . ابرى بر جنازه اى سايه مىافكند\r\n« حافظ جزرى » در « طبقات القراء » 2 : 271 مىنويسد : « ابن اخرم محمّد بن نضر دمشقى بسال 241 ( يا 242 ) در دمشق وفات يافت . عبد الباقى مىگويد :\r\nپس از نماز ظهر ، بر جنازه او در نماز گاه نماز خواندم ، در حالى كه يك روز تابستانى بود ، ناگهان ابرى بر بالاى جنازهء او رسيد و از نمازگاه تا قبر او سايه افكند ، كه مىتوان شبيه يكى از آيات دانست » .\r\nامينى مىگويد : در بيت زير آمده :\r\n\r\nو فى كل شىء له آية\r\nتدل على انه واحد\r\n\r\nيعنى : در هر چيزى براى وجود خدا نشانه اى است كه دلالت دارد بر اينكه خدا يگانه است .\r\n\r\n47 . جوانى منتظر اجازهء پروردگار است .\r\n« حريفيش » در « الروض الفائق » ص 126 از « ذو النون مصرى » روايت مىكند كه گفت : « جوانى را در كعبه ديدم كه بسيار ركوع و سجود مىكرد .\r\n","description":"","footnote":"","page_name":" 233 ","page_number":233},
  {"content":"\r\nنزديك شدم و گفتم : تو خيلى نماز مىخوانى . گفت : منتظر اجازهء پروردگارم هستم كه از نماز دست بردارم . مىگويد : آنگاه ديدم نامه اى افتاد و در آن نوشته شده بود : از خداوند عزيز بخشاينده به بندهء راستين خودم . منصرف شو . هر چه گناه در گذشته و حال كرده اى ، همه را آمرزيدم .\r\n« امينى » مىگويد : كسانى كه اين نامه به آنها رسيده ، ديوانه بوده‌اند ، به جهت اينكه اين نامه را نگاه نداشته‌اند تا مردم از آنها تبرك و استفاده كنند ، و آيندگان هم آن را بعنوان سند معتبرى حفظ نموده و در شمار يكى از آثار گرانقدر نگاه دارند . اما اينها از نگاهدارى آن معذور بوده‌اند ، چرا كه همه اينها دامهايى است كه ناآزمودگان امت محمّد صلَّى اللَّه عليه و آله را در آن افكنده‌اند ( 1 ) .\r\n\r\n48 . درخت « ام غيلان » خرما مىدهد\r\n« بكر بن عبد الرحمن » رحمة اللَّه عليه مىگويد : « با ذو النون مصرى متوفى 245 در بيابانى بوديم . به زير درختى رسيديم و گفتيم : چقدر خوب بود اگر در اينجا خرما مىبود . ذو النون لبخندى زد و گفت : آيا خرما ميل داريد ؟ آنگاه درخت را حركت داد و گفت : ترا بخدايى سوگند مىدهم كه ترا رويانده و به صورت درخت درآورده است ، كه بر ما خرماى تازه بدهى . سپس تكان داد و خرماى تازه ريخت و خورديم و سير شديم . سپس خوابيديم و بيدار شديم . دوباره درخت را تكان داد ، خار بر ما ريخت » .\r\n« الروض الفائق » ص 126 ، « مرآت الجنان » يافعى 2 : 151 اين مطلب را آورده‌اند ، و « يافعى » مىگويد : « گروهى از صالحان ، اين روايت را نقل كرده‌اند و بسيارى از علما نيز از آنها روايت نموده‌اند » .\r\n\r\n","description":"","footnote":"\r\n( 1 ) از اين داستانها چقدر زياد است و چه شيرين ؟ ! رك به همين جلد ص 121 ، 125 137 و آنچه پس از اين مىآيد .\r\n","page_name":" 234 ","page_number":234},
  {"content":"\r\n« امينى » مىگويد : از خداى سبحان مىخواهيم كه به اين صالحان و عالمان ، عقل كافى عطا كند ، تا در برابر اين خرافات تسليم نشوند .\r\n\r\n49 . « ابن ابى الجوارى » در تنور\r\n« ابن عساكر » و « ابن كثير » روايت كرده‌اند : « احمد بن ابى الجوارى » ( 1 ) با ابو سليمان دارائى پيمان بسته بود كه كارى نكند كه او را به خشم بياورد يا با او مخالفت كند . يك روز پيش آمد ، در حالى كه به مردم حديث مىگفت . آنگاه گفت : اى آقاى من ، اينك تنور را افروخته‌اند ، فرمان شما چيست ؟ ابو سليمان چون با مردم مشغول بود ، توجهى نكرد . احمد دوباره گفت و بار سوم كه گفت ابو سليمان جواب داد : برو و در تنور بنشين . سپس ابو سليمان مشغول صحبت با مردم شد و آنگاه به حاضران گفت : به احمد گفته‌ام برود و در تنور بنشيند و من تصور مىكنم او اين دستور را به كار بسته است . بلند شويد و برويد او را ببينيد .\r\nاينها رفتند و مشاهده كردند كه احمد در تنور نشسته و هيچ نسوخته ، و حتى يك تار مويش هم آتش نگرفته است « ( تاريخ ابن كثير 10 : 348 ) .\r\n( نويسنده گويد : ) از « ابن كثير » جاى تعجب نيست كه امثال اين اسطوره‌ها را همچون چيزهاى واقعى نقل مىكند ، اما وقتى به فضايل اهل بيت وحى عليهم السّلام مىرسد ، قيافه اش عوض مىشود و دهانش كف مىآورد و دچار تنگى سينه مىشود ، تو گويى كه به آسمان بالا مىرود ( 2 ) و زبان بيهوده گوى خود را بر عليه كسى كه مىخواهد بنكوهد ، دراز مىكند . و خداوند اينچنين پليدى را بر كسانى كه ايمان نياورند مىگمارد .\r\n\r\n","description":"","footnote":"\r\n( 1 ) يكى از اعلام و بزرگانى است كه ابو داود و ابن ماجه و ابو حاتم متوفى 246 از او روايت مىكنند .\r\n( 2 ) مستفاد از آيه 126 سوره انعام : عاد صدره ميقا حرجا « كانما يصعد فى السماء\r\n","page_name":" 235 ","page_number":235},
  {"content":"\r\n\r\n50 . نامه اى از خدا به « ابن موفق »\r\nاز « ابو الحسن على بن موفق » متوفى 265 روايت است كه گفته : « يك روز براى اذان دادن بيرون رفتم . به كاغذى برخوردم و آن را برداشته و در كيف خود گذاشتم . آنگاه اذان دادم و نماز بر پا داشتم . پس از آنكه از نماز فراغت يافتم ، آن كاغذ را خواندم . ناگاه ديدم كه در آن چنين نوشته شده است :\r\nبسم اللَّه الرحمن الرحيم . اى على بن موفق ! آيا تو از فقر مىترسى ، در حالى كه من پروردگار تو هستم ؟ « » تاريخ « خطيب بغدادى 12 : 112 ، » صفه الصفوة « ابن جوزى 2 : 218 .\r\n( نويسنده گويد : ) اين دو حافظ حديث - « خطيب بغدادى » و « ابن جوزى » - حق دارند كه پس از آن نامه دربارهء زندگى پر ناز و نعمت اين مرد سخن بگويند ، تا وسيلهء تصديق خبر و دليل صحت آن پندار باشد . لكن خودشان هم غفلت داشته‌اند كه همين طرز نقل ، خود دليل بطلان آن است و نياز به برهان و دليل نيست .\r\n\r\n51 . يك زن حورى با « ابو يحيى » سخن مىگويد\r\n« ابو يحيى زكريا بن يحيى ناقد » ( 1 ) روايت مىكند : « از خداوند با چهار هزار ختم ، زن حورى خريدم . به آخرين ختم كه رسيده بودم ، صداى حورى بلند شد و گفت : تو به پيمانت عمل كردى و من آن زنى هستم كه خريدارى كردى » « تاريخ بغداد » خطيب 8 : 462 ، « المنتظم » ابن جوزى 6 : 8 ، « مناقب احمد » تاليف « ابن جوزى » ص 510 .\r\n( نويسنده گويد : ) در اين مدت كه ختم « ابو يحيى » طول كشيده ، تعجب\r\n\r\n","description":"","footnote":"\r\n( 1 ) از مجتهدين و پيشوايان معروف حديث و از شاگردان « احمد بن حنبل » پيشواى حنبليان ، كه به سال 285 در گذشته است .\r\n","page_name":" 236 ","page_number":236},
  {"content":"\r\nنبايد كرد كه توانسته است چهار هزار ختم بكند ، چرا كه اين كار ممكن است در چند دقيقه نيز علمى شود ، زيرا « ابو مدين مغربى » در يك شبانه روز هفتاد هزار ختم قرآن مىكرد ! رجوع كنيد به جلد 5 ص 35 .\r\n\r\n52 . ادعاهاى « سهل بن عبد اللَّه تسترى »\r\n« شعرانى » در « طبقات الاخيار » 1 : 158 بنقل از كتاب « جواهر » سهل بن عبد اللَّه تسترى متوفى 283 روايت مىكند كه او گفته است : « خداوند تعالى در حالى كه شش ساله بودم ، هر چه در جهان بالا است به من نشان داد و در سن هشت سالگى به لوح محفوظ نگاه كردم و در نه سالگى طلسم آسمان را شكستم و در سبع مثانى قرآن ، حرفى معجم ديدم كه انس و جن در معنى آن حيران بودند و من آن را فهميدم و خداى را بر معرفتش سپاس گفتم و من چيزهاى ساكن را حركت دادم و چيزهاى متحرك را ساكن گرداندم و اينهمه به اذن خداى تعالى بود ، در حالى بود كه چهارده سال داشتم » .\r\n« امينى » مىگويد : كاش مىدانستم كه خدا چه وقت عالم علوى را بر پيغمبر بزرگ صاحب رسالت ختم كننده ، نشان داده است و كى پيغمبر طلسم آسمان را شكسته و در لوح محفوظ نظر كرده است ؟ و آيا به اذن پروردگار ، او حرف معجمى را كه جن و انس در فهم معانى آن حيرانند ، ديده است و ساكن را متحرك و متحرك را ساكن كرده است ؟ به خدا سوگند كه اين اساطير بى اساس ، فقط از كسى سر مىزند كه شيطان او را فريفته باشد و اينها فقط زهر كشنده اى هستند كه كالبد اسلام را مسموم مىكند و كرامت اوليا را در نظرها زشت و گوش مسلمين را مشوه مىكند ، و برگهاى تاريخ اسلام را پيش ملتها سياه مىدارد و عامه مردم بر عقل اين مصنفان كه با قلم خود گوشه‌هاى تاريخ اسلام را تدوين كرده‌اند ، مىخندد .\r\n","description":"","footnote":"","page_name":" 237 ","page_number":237},
  {"content":"\r\n\r\n53 . « سهل » و كوه قاف\r\nاز « سهل بن عبد إله » روايت شده كه گفت : « از كوه قاف بالا رفتم . ديدم كه كشتى نوح در بالاى آن افتاده است و به ابو يزيد رضى إله عنه گفتند : آيا كوه قاف را ديده اى ؟ گفت كوه قاف رسيدنش آسان است ، اين كوه كاف و كوه صاد و كوه عين است كه بر زمين احاطه دارند و پيرامون هر زمينى كوهى است كه همچون ديوارى آن را در بر گرفته . كوه قاف ، كوه اين زمين است كه كوچكترين كوهها است و كوهى است كه از زمرد سبز تشكيل يافته و گفته‌اند كبودى آسمان از اوست . و گفته‌اند كه تمام دنيا يك قدم ولى است و حكايت است كه وليى از اولياء خداى تعالى به آتش نيازمند شد ، دستش را بسوى ماه بلند كرد و از او بوسيله پاره لباسى كه داشت پاره آتشى دريافت كرد » ( 1 ) .\r\n« امينى » مىگويد : حقا راست گفته‌اند كه : الجنون فنون ( ديوانگى هم انواعى دارد ) و به خدا سوگند كه با تباه شدن تاريخ اسلام بدست اين دروغزنان كه صفحهء تاريخ را با اين ترهات آلوده‌اند ، ترهاتى كه نظير آن در اساطير گذشتگان نيز يافته نمىشود ، دل انسان به درد مىآيد و اندوه سراپاى وجود آدمى را در بر مىگيرد .\r\n\r\n54 . يك حيوان وحشى ، آب وضو مىآورد\r\n« سهل بن عبد اللَّه » رضى اللَّه عنه مىگويد : « اول چيزى كه از عجائب و كرامات مشاهده كردم ، اين بود كه يك روز به جاى خلوتى رسيدم كه خيلى خوشم آمد . در آنجا اقامت كردم و در دل خود نزديكى به خداى تعالى را حس كردم . آمادهء نماز شده و خواستم وضو بگيرم . از دوران كودكى عادت داشتم كه\r\n\r\n","description":"","footnote":"\r\n( 1 ) روض الرياحين يافعى 172 .\r\n","page_name":" 238 ","page_number":238},
  {"content":"\r\nبراى هر نمازى تجديد وضو مىكردم . مثل اينكه در آنجا بخاطر نبودن آب غمگين شدم . در اين اندوه بودم كه ناگهان خرسى ديدم كه با دو پايش راه مىرود و همچون انسانى سبوى سبزى را هم به دست گرفته ، از دور خيال كردم كه آدمى است . به من نزديك شد و بر من سلام كرد و به من سوال علمى عارض شد كه با خود گفتم : اين كوزه و آب از كجا است ؟ خرس به سخن آمد و گفت : اى سهل ، ما گروهى از حيوانات وحشى هستيم كه به عزم محبت الهى و توكل بر او از دنيا قطع رابطه كرديم و هنگامى كه با ياران خود درباره موضوعى صحبت مىكرديم ، ناگاه ندايى بر ما رسيد كه آگاه شويد سهل آب مىخواهد تا وضو بگيرد ، و من هم صراى شرشر آب را مىشنيدم . . . « تا پايان قصه . » روض الرياحين « ص 104 و 105 .\r\n« امينى » مىگويد : اين عجائب را از آن خرس گويا و سخنور بپرس كه سبوى سبز بر دست گرفته و از ديگر حيوانات كه به عزم محبت خدا و با توكل بر او از خويش بريده‌اند ، بايد سؤال كرد ، يا از آن دو ملك بپرس هرگاه بتوانى بر آنها راه يا بى و هرگاه برايت ميسر نيست كه اين سؤالات را از اينها بپرسى ، از عقل سؤال كن و خرد را حكم قرار بده و از اين خيالات تباه كننده به خدا پناه ببر .\r\n\r\n55 . داستانى كه دو كرامت را در بردارد .\r\n« عبد اللَّه بن حنيف » كه رحمت خدا بر او باد ، گويد : « به قصد حج وارد بغداد شدم ، در حالى كه چهل روز بود نان روز نخورده و جنيد را نديده بودم و طهارت داشتم . كفتارى را بر لب چاهى ديدم كه آب مىنوشد . من هم تشنه بودم . نزديك كه شدم ، كفتار دور شد و آب در ته چاه بود . به راه افتادم و گفتم : خدايا ، محل اين كفتار كجا است ؟ از پشت خطابى آمد كه ترا آزموديم و صبرنداشتى ، برگرد\r\n","description":"","footnote":"","page_name":" 239 ","page_number":239},
  {"content":"\r\nو آب را بگير . من برگشتم ناگاه چاه را پر از آب ديدم . سبوى خود را پركرده و از آن نوشيدم و طهارت هم كردم و تا مدينه آمدم ، بدون اينكه آب سبوى تمام شود . پس از آنكه سيراب شدم ، از هاتفى ندا شنيدم كه مىگفت : كفتار بدون سبو و ريسمان آمده بود و تو با خود سبوى آورده بودى . از حج كه باز گشتم ، وارد مسجد شدم . چشم جنيد كه بر من افتاد ، گفت : هرگاه ولو به اندازه يكساعت صبر مىكردى ، از زير قدمهايت چشمه جارى مىشد » . الروض الفائق ص 127 .\r\n« امينى » مىنويسد : اينها ، همه اوهامى است كه روى هم انباشته شده .\r\nآيا « جنيد » ديگر بر انبيا و رسل دانش غيبى گذاشته كه به او نداده شده است ؟\r\nو آيا اين درست است كه اولياى خدا ، بايد همچون كفتاران كه دسترسى به وسايل و آمادگى اين كارها را ندارند ، بدون كوزه و طناب بر سر چاه عميق بيايند تا آب بردارند ، در حالى كه انسان عادى بدون آماده كردن وسايل و اسباب نمىتواند به حوائج خود قيام نمايد ؟ خدا بشر را چنين آفريده و اين همان چيزى است كه از بسيارى از احاديث شريف بدست مىآيد . و در اين موارد مطالعه سيرت پيامبر بزرگوار صلَّى اللَّه عليه و آله و ديگر پيامبران عليهم السّلام ترا كفايت مىكند . و قطعا پيامبران اولياى خدا و همگى از ابن حنيف برتر بوده‌اند .\r\n\r\n56 . تراشيدن ريش بخاطر خدا\r\n« حافظ ابو نعيم » در « حلية الاوليا » به نقل از « ابو نصر » از « احمد بن محمّد نهاوندى » آورده است ( 10 : 370 ) كه او گفت : « فرزندى از شبلى ( 1 ) بنام غالب در گذشت . مادرش موهاى خود را مىكند ، و شبلى هم كه ريش بزرگى داشت ، امر كرد كه ريشش را بتراشند . به او گفتند : اى استاد ! چه چيز ترا به تراشيدن\r\n\r\n","description":"","footnote":"\r\n( 1 ) « ابو بكر دلف بن جحدر » فقيه ، عالم و محدث كه به سال 334 ( يا 335 ) وفات يافته است .\r\n","page_name":" 240 ","page_number":240},
  {"content":"\r\nريش وادار كرد ؟ گفت : اين زن موهاى خود را بخاطر يك وجود مفقود كنده است ، من چگونه بخاطر يك فرد موجود آن را نكنم « ؟\r\n« امينى » مىگويد : درود بر اين عابد فقيه و مرحبا به اولياى نظير اين فقيه دانشمند كه حكم شرع را نمىدانند . و آفرين بر مدونان اخبار و گرد آورندگان آثار اين خداشناسان ، همچون « ابو نعيم » ! كه چگونه حرمت تراشيدن ريش طبق فتواى مذهب « مالك » بر اين فقيه بارع پوشيده مانده و نمىداند كه ديگر ائمه مذاهب نيز بر حرمت آن اتفاق نظر دارند ؟ اين حكم چگونه بر وى پوشيده مانده است ؟ و شگفت اينكه اين شخص همان فقيه متبحرّى است كه در پاسخ علماء ، در باره خون حيض كه با خون استحاضه مشتبه شود ، هيجده جواب داده است و بيست سال با فقيهان افت و خيز كرده . و او كه بيست سال مدرس حديث بوده ( 1 ) ، چگونه از احاديث پيغمبر كه بر حرمت ريش تراشيدن دلالت مىكند ، آگاهى نيافته است ؟ كه از آن جمله است احاديث زير :\r\n1 - حديث مرفوعى است از « عايشه » : « ده چيز از فطرت آدمى است ، كه انبوه نگاهداشتن ريش از آنها است » و اين حديث از طريق « ابو هريره » نيز روايت شده است « صحيح » مسلم : 1 : 153 ، « سنن » بيهقى : 149 ، « سنن » ابى داود 1 : 9 ، 10 ، « صحيح » ترمذى 10 : 216 ، « مشكل الاثار » 1 : 297 ، « المعتصر من المختصر » 2 : 220 ، « طرح التثريب » 1 : 73 ، « نيل الاوطار » 1 : 135 از « احمد » ، « مسلم » ، « نسائى » و « ترمذى » .\r\n2 - حديث مرفوعى است از « ابن عمر » كه : « ريش خود را انبوه نگه داريد و موهاى پشت لب را كوتاه كنيد و با مشركان در اين عمل مخالفت نمائيد » .\r\n« صحيح » مسلم : 1 : 153 ، « سنن » نسائى 1 : 16 ، « جامع » ترمذى 10 : 221 ، « سنن » بيهقى 1 : 149 به نقل از صحيحين ، « المحلى » ابن حزم\r\n\r\n","description":"","footnote":"\r\n( 1 ) به تهذيب التهذيب رجوع شود .\r\n","page_name":" 241 ","page_number":241},
  {"content":"\r\n2 : 222 ، « تاريخ » خطيب 4 : 345 .\r\n3 - حديث مرفوعى است از « ابن عمر » كه : « با مشركان مخالفت كنيد .\r\nريش خود را انبوه و موى پشت لب را كوتاه كنيد » .\r\n« بخارى » در « صحيح » و « مسلم » نيز در « صحيح » خود آورده‌اند : 1 : 153 ( با اندك تفاوت در عبارت ) « سنن » بيهقى 1 : 150 ، « نيل الاوطار » 1 : 141 ( او نقل مىكند كه اين دستور متفق عليه همگان است ) .\r\n4 - حديث مرفوعى است از « ابو هريره » كه : « شاربها را بزنيد و ريش را انبوه نگاه داريد و با مجوس مخالفت كنيد » .\r\n« صحيح » مسلم 1 : 153 ، « سنن » بيهقى 1 : 150 ، « تاريخ » خطيب 5 : 317 ، « زاد المعاد » ابن قيم 1 : 63 و 64 ، « نيل الاوطار » 1 : 141 از « احمد » و « مسلم » .\r\n5 - از « ابن عمر » روايت است : « رسول اللَّه صلَّى اللَّه عليه و آله امر كرد كه موهاى پشت لب را كوتاه و ريش را بلند كنيد » . « صحيح » مسلم 1 : 153 ، « صحيح » ترمذى 1 : 221 ، « سنن » ابى داود 2 : 195 ، « سنن » بيهقى 1 : 151 .\r\n6 - از « ابى امامه » نقل است : « عرض كرديم يا رسول اللَّه ، اهل كتاب ريش خود را كوتاه مىكنند ، ولى سبيلها را بلند ، فرمودند : شما سبيلها را بزنيد و ريش را بلند نگه داريد ، و با اهل كتاب مخالفت كنيد » .\r\n« احمد » در « مسند » 5 : 264 اين حديث را آورده است .\r\n7 - از حديث « ابن عمر » درباره مجوس : « آنان سبيلها را بلند مىكنند و ريش خود را مىتراشند ، شما با آنها مخالفت كنيد » .\r\n« ابن حيان » اين حديث را در « صحيح » خود آورده و « عراقى » در « تخريح الاحياء » غزالى كه ذيل آن به طبع رسيده ، ج 1 ص 146 آن را ذكر كرده است .\r\n8 - از « انس » روايت شده : « شاربها را بزنيد . ريشها را انبوه كنيد و به يهود تشبّه نكنيد » .\r\n","description":"","footnote":"","page_name":" 242 ","page_number":242},
  {"content":"\r\n« طحاوى » اين حديث را ، آنگونه كه در « شرح رموز الحديث » 1 : 141 آمده ، نقل كرده است .\r\n9 - از « عمرو بن شعيب » و او از پدرش و او از جدش روايت كرده‌اند :\r\n« پيغمبر صلَّى اللَّه عليه و آله از عرض و طول ريش خود ميگرفت و كوتاه مىكرد » . « صحيح » ترمذى 10 : 220 .\r\nاكنون بايد ديد كه اين همه تأكيدى كه مسلمانان بر حرمت ريش تراشيدن دارند و اينكه اين امر همان تغيير دادن خلقت خداوند است كه خدا فرموده :\r\n* ( وَلَآمُرَنَّهُمْ فَلَيُغَيِّرُنَّ خَلْقَ الله ) * ( هر آينه آنها را امر مىكنم و آنها براستى كه آفرينش خدا را دگرگونه مىكنند - نساء / 119 ) ، همهء اينها را چگونه « شبلى » ناديده گرفته است ؟ در حالى كه گروهى در استفاده از اين دستور ، چنان افراط كرده‌اند كه حتى تراشيدن صورت را بر زنان نيز حرام دانسته‌اند .\r\n« طبرى » مىنويسد : « براى يك زن جايز نيست كه چيزى بر خلقت خود كه خدا آن را آفريده است كم يا زياد كند ، تا از اين رهگذرگاه خود را بر شوهر خود يا ديگرى زيبا گرداند ، مثل اينكه يك نفر دو ابرويش به هم نزديك باشد و بخواهد كه موى بين ابروان را بگيرد تا بين آنها گشادى و فاصله باشد ، يا يك نفر دندان اضافى داشته باشد و آن را بكشد ، يا دندانش بلندتر باشد و بخواهد كوتاهتر كند و از آن ببرد ، يا ريش يا موهاى سبيل يا موهاى ريز بر لب و چانه خود را با كندن از بين ببرد ، يا كسى موهايش را كه كوتاه يا كم پشت باشد ، با موى ديگران دراز كند . همهء اين موارد در قلمرو نهى داخل مىشود و تغيير خلقت خداى تعالى بشمار مىآيد » .\r\n« طبرى » همچنين مىگويد : « از اين امر ، فقط برداشتن آن زائده اى مانع ندارد كه زيان و آزارى به دارنده اش برسد ، همچون بلند بودن يا اضافى بودن يك دندان ، كه مانع از خوردن شود يا انگشت اضافى كه به دارنده اش اذيت\r\n","description":"","footnote":"","page_name":" 243 ","page_number":243},
  {"content":"\r\nو زيان رساند . در اينجا جايز است كه آن را بردارند و حكم مرد در اين مورد همانند حكم زن است » ( 1 ) .\r\nو « قرطبى » در « تفسير » خود ( 5 : 393 ) در تفسير آيه مزبور مىنويسد :\r\n« هرگاه بر صورت زنى ريش يا سبيل يا موهاى زير لب روئيده باشد ، جايز نيست كه آنها را بردارد ، زيرا همهء اينها تغيير دادن خلقت خدا به حساب مىآيد » .\r\nبنابر اين « شبلى » چگونه از حكمى كه همه علما در آن اجماع كرده‌اند آگاهى نيافته ؟ بحدّى كه اين حكم به « ابن حزم ظاهرى » هم رسيده و او در كتاب « مراتب الاجماع » خود ص 157 حكم مىدهد كه تراشيدن ريش به منزلهء مثله كردن و حرام است ، بخصوص براى خليفه و فاضل و عالم . و در صفحه 52 مىنويسد كه شهادت تراشندهء ريش پذيرفته نيست .\r\nاينك سخنان بزرگان فقه را ببينيد :\r\n1 - حافظ « عراقى » در « طرح التثريب » 1 : 83 مىنويسد : « انبوه كردن ريش از خصال و آيينهاى فطرت انسان است ، و مطابق اين آيين بايد موها را انبوه كرد و افزود ، و از ريش مانند سبيل نبايد كوتاه كرد ، حتى اگر بيش از اندازه باشد .\r\nو در صحيحين در حديث ابن عمر امر شده كه ريش را انبوه كنند . و در روايت ديگر آمده آن را دراز كنيد و در روايت ديگر به لفظ « وفّرا » آن را فراوان و انبوه كنيد . و در يك روايت هم با عبارت « ارخو » آمده با خاء معجمه و گفته‌اند با جيم به معنى ترك و تأخير كردن آمده است و در اصل همزه داشته كه تحقيقا حذف شده چنان كه در آيه : * ( تُرْجِي مَنْ تَشاءُ مِنْهُنَّ ) * ( 2 ) - آن را كه خواهى از ايشان ، باز پس مىدارى - آمده است .\r\nجمهور فقها استدلال مىكنند كه بهتر است كه ريش را به حال خود\r\n\r\n","description":"","footnote":"\r\n( 1 ) فتح البارى 10 : 310 .\r\n( 2 ) از آيه 51 سوره احزاب .\r\n","page_name":" 244 ","page_number":244},
  {"content":"\r\nگذاشت و از آن نبايد چيزى كوتاه كرد و اين قول شافعى و اصحاب او است .\r\nقاضى عياض گفته است : تراشيدن و كوتاه كردن يا سوزاندن ريش مكروه است .\r\nقرطبى در المفهم گفته است : جايز نيست كه ريش را بتراشند يا بركنند يا بخش اضافى آن را كوتاه كنند . قاضى عياض گفته است : بهتر است كه از طول ريش كوتاه كنند . و گفته است : همچنانكه كوتاه كردنش و كندن آن كراهت دارد ، بسيار بلند كردن ريش هم به قصد شهرت مكروه است . و گفته است كه : علماى گذشته اختلاف كرده‌اند كه آيا اين عمل حدى دارد يا نه ، و برخى گفته‌اند اين كار حدى ندارد ، لكن تا آن اندازه نبايد بلند كرد كه به حد شهرت برسد و بايد به ميزان شهرت كه رسيد ، كوتاهتر كنند و طول ريش جدا مكروه است و برخى علما اندازه بيش از كف دست را كه ريش را بگيرد و اضافى باشد ، جايز دانسته كوتاه كنند . و بعضى علما اين اندازه را هم مكروه دانسته‌اند و فقط در حج و عمره بدان اجازه داده‌اند » .\r\n2 - « غزالى » در « الاحياء » 1 : 146 مىنويسد : « اينكه پيغمبر صلَّى اللَّه عليه و آله فرموده است » ريش خود را اعفا كنيد « ، مراد اينست كه انبوه كنيد . و در خبر آمده است يهود سبيل خود را انبوه و ريش خود را كوتاه مىكردند و مىتراشيدند ، پس شما با آنها مخالفت كنيد . و بعضى علما تراشيدن را مكروه و بدعت دانسته‌اند » .\r\nو در ص 148 مىنويسد : « در ريش بلند اختلاف كرده‌اند ، و گفته‌اند مرد بايد با كف دست ريش خود را بگيرد و اضافه بر قبضهء خود را بزند اشكال ندارد و ابن عمرو و جماعتى از تابعين اين كار مىكردند و شعبى و ابن سيرين نيز اين عمل را پسنديده‌اند اما حسن و قتاده آن را مكروه دانسته‌اند و گفته‌اند : به حال خود گذاشتن ريش به منظور كسب عافيت ، بهتر است ، چرا كه پيغمبر فرموده است ريش را انبوه كنيد . و اين امر نزديك به حقيقت به نظر مىرسد ، به شرط آنكه به حد كوتاه كردن اطراف و گرد كردن آن نرسد ، چرا كه طول بيش از اندازه\r\n","description":"","footnote":"","page_name":" 245 ","page_number":245},
  {"content":"\r\nخلقت را مشوّه نشان مىدهد و زبان حرفگيران و غيبت كنندگان را باز مىكند و اشكالى ندارد كه بدين منظور از افراط در درازى ريش خوددارى شود » .\r\n3 - « ابن حجر » در « فتح البارى » 10 : 288 ، آنجا كه حديث « نافع » را ذكر مىكند ، مىنويسد : « ابن عمر ، هرگاه به حج يا عمره مىرفت ، ريش خود را با كف دست مىگرفت و اضافه بر آن را مىبريد . و ظاهرا ابن عمر اين كار را به حج يا عمره اختصاص نمىداد ، بلكه مقتضى افراط نكردن در طول ريش به منظور خوددارى از اينكه قيافه را مشوّه كند ، اين بوده كه مازاد بر قبضهء دست را بگيرد . طبرى گفته است : گروهى ظاهر حديث را گرفته و از كوتاه كردن اندكى هم پرهيز كرده‌اند ، چرا كه آن را منافى » ريش خود را انبوه كنيد « دانسته‌اند .\r\nگروهى گفته‌اند : هرگاه از كف دست بيشتر باشد ، اضافى را بايد گرفت و زد .\r\nآنگاه اين قول را به عمل ابن عمر نسبت داده‌اند و به عمر هم نسبت داده‌اند كه دربارهء شخصى چنين رفتار كرد ، و از طريق ابو هريره نقل شده كه او خود نيز چنين كرده است . و ابو داود از حديث جابر به سند حسن روايت كرده كه گفت : سبيلها را در حج و عمره به حال خود ترك مىكرديم و گفته است : « ترك مىكرديم » يعنى به حال خود مىگذاشتيم تا بلند شوند و اين قول را روايت ابن عمر نيز تأييد مىكند و سبال در اين روايت جمع « سبله » با فتح اول و دوم است كه بمعنى مويى است كه بر بروت رويد يا موى زنخ تا ته ريش . و جابر اشاره دارد بر اينكه در عبارات حج آن را كوتاه مىكرده‌اند . سپس طبرى در اينكه آيا در كوتاه كردن ريش حدى هست يا نه ، مىنويسد : اختلاف است . و به نقل از گروهى استناد مىكند كه گفته‌اند : آنچه بيش از مقدار كف دست باشد ، كوتاه كردنش روا است . از حسن بصرى نقل مىشود كه او از طول و پهناى ريش ، آن اندازه كه ناپسند نباشد مىزد .\r\nو نظير اين قول از عطاء نقل شده است . او گفته است : اين نهى ، بر عمل عجميان\r\n","description":"","footnote":"","page_name":" 246 ","page_number":246},
  {"content":"\r\nحمل شده كه ريش را مىزدند و كوتاه مىكردند . وى مىگويد : گروهى ديگر اين عمل را جز در حج و عمره مكروه دانسته‌اند ، و گروهى هم به اين طريق عمل كرده‌اند و قول عطاء هم همين است . او گفته است : هرگاه مرد ريش خود را رها كند و بلند شود ، جاى تعرض نيست ، مگر آنكه بلندى و يا پهنايش از حد بگذرد و موجب مسخرهء ديگران باشد . وى ، آنگاه به حديث عمرو بن شعيب استناد كرده كه از پدرش و او از جدش و او از پيغمبر صلَّى اللَّه عليه و آله روايت مىكند كه آن بزرگوار از درازا و پهناى ريش خود كوتاه مىكرد و اين چيزى است كه ترمذى از بخارى نقل كرده كه او در روايت عمر بن هارون دارد : جز اين حديث منكرى بر آن نمىدانم و اين عمر بن هارون را گروهى ضعيف شمرده‌اند .\r\nعياض گفته است كه تراشيدن و كوتاه كردن يا كندن موى مكروه است ، اما هرگاه بيش از اندازه بلند شود ، گرفتن از طول و عرض آن خوب است .\r\nبلكه در دراز كردن آن - همچنانكه در كوتاه كردن - هرگاه به منظور شهرت باشد ، كراهت هست . نووى بدنبال اين مىگويد : اين خلاف ظاهر خبر است كه امر به توفير ريش شده ، و اضافه مىكند كه قول مختار و پسنديده اينست كه ريش را به حال خود بگذارند و كوتاه نكنند . و مراد او از اين قول در غير عبادات حج بوده ، چرا كه شافعى در مناسك اين كار را مستحب مىداند » .\r\nو در ص 289 گفته است : « ابن التين ظاهر آنچه را كه ابن عمر نقل كرده ، انكار نموده و گفته است : مراد اين نبوده كه به اندازه قبضهء كف دست بايد نگاهداشت ، بلكه زير ذقن با چهار انگشت كه بهم چسبيده‌اند گرفته و از زير آن موها را مىزنند ، تا موهاى ريش مساوى زده شود . ابو شامه مىگويد :\r\nطايفه اى هستند كه حتى بدتر از مجوس ريش خود را مىتراشند و موها را مىبرند .\r\nنووى گفته است : از امر به نگاهداشتن ريش ، ريشى كه بر صورت زنان برويد مستثنى است و مستحب است آن را بتراشند . همچنين است حكم سبيل كه بر صورت\r\n","description":"","footnote":"","page_name":" 247 ","page_number":247},
  {"content":"\r\nزنان برويد » .\r\n4 - « مناوى » در « فيض القدير » 1 : 198 گفته است : « ريش خود را انبوه كنيد و پر نگهداريد و جايز نيست كه آن را بتراشند يا بكنند و يا بسيارى آن را كوتاه كنند . در » التنقيح « همچنين آمده ، با اين تفاوت كه با تأكيد همراه است و اضافه مىكند كه علت آن چيست و مىگويد : بر يهود تشبّه نكنيد ، چرا كه آنها عكس اين عمل مىكنند و در خبر ابن حبان آمده كه مجوس هم عين يهود است . و در خبر ديگر آمده : با مشركان يكساناند . و در خبر ديگر : آل كسرى هم از آنها است . حافظ عراقى گفته است : مشهور آن است كه ريش تراشيدن كار مجوسان است و مكروه است كه ريش را كوتاه كنند و در بلند بودن ريش هم اختلاف كرده‌اند . بعضى گفته‌اند اشكالى ندارد كه همچون ابن عمر ، با كف دست آن را بگيرند و مازاد را بزنند ، و بدين راى تابعين اجماع كرده‌اند و شعبى و ابن سيرين آن را مستحب و لكن حسن و قتاده آن را مكروه دانسته‌اند و قول صحيحتر آنست كه زدن بلندى ريش ، مادام كه خيلى انبوه نشده و بيش از اندازه بلند نشده باشد مكروه است » .\r\n5 - « سيد على قارى » در « شرح شفاى قاضى » ( 1 ) نقل كرده است : « تراشيدن ريش نهى شده است . اما هرگاه زياده بر قبضهء دست باشد ، زدن اضافى اشكالى ندارد » .\r\n6 - در « شرح خفاجى بر شفا » 1 : 343 آمده است : « كوتاه كردن ريش ، چنان كه ياد شد مستحسن است . و هيأت ريش تا اندازه اى بايد باشد ، كه از كف دست زائد باشد . اما تراشيدن ريش نهى شده است ، زيرا اين عادت مشركان است » .\r\n7 - « شوكانى » در « نيل الاوطار » 1 : 136 گويد : « پر كردن ريش ، به نوشتهء\r\n\r\n","description":"","footnote":"\r\n( 1 ) حاشيه شرح خفاجى 1 : 343 .\r\n","page_name":" 248 ","page_number":248},
  {"content":"\r\nقاموس ، انبوه ساختن آن است . در روايت بخارى آمده : ريش خود را انبوه كنيد و در روايت ديگر از مسلم آمده است : ريشهاى خود را انبوه كنيد . و عادت ايرانيان اين بود كه ريش را كوتاه مىكردند ، اما شارع از آن نهى فرموده و امر به انبوه كردن آن كرده است . قاضى عياض گفته است : تراشيدن و كندن و سوزاندن ريش كراهت دارد ، اما كوتاه كردن عرض و طول آن پسنديده است . سپس بقيه اقوال را درباره افزونى ريش نقل مىكند » .\r\nو در ص 142 گفته است : « از مجموع احاديث ، پنج روايت نتيجه مىشود كه باختلاف عبارات : اعفوا ، اوقوا ، ارخوا ، ارجوا ، و فرّوا وارد شده و همگى به معنى اين است كه » ريش را به حال خود رها كنيد « و گفته‌اند كه با مجوس مخالفت كنيد و اين امر پيش از اين ذكر شد كه عادت ايرانيان اين بود كه ريش خود را مىچيدند و شرع از اين كار منع كرده است » .\r\n8 - در « شرح رموز الحديث » 1 : 141 آمده است : « در خبر ابن حبّان ، به علت اين كار اشاره مىكند و مىگويد : مجوس عين يهود هستند و در روايت ديگر عين مشركاناند . پس كوتاه كردن ريش مكروه است و گذشتگان در بلندى ريش هم اختلاف كرده‌اند » . سپس اقوالى را كه پيش از اين ياد كرديم ذكر كرده است .\r\n9 - بهترين گفتارى كه فتواهاى پراكنده و آراء بزرگان مذاهب را در اين باب جمع كرده ، نوشتهء « استاد محفوظ » در « الابداع فى مضارّ الابتداع » ( 1 ) است .\r\nاو در ص 405 مىنويسد : « از بدترين عادات ، اينست كه امروزه ريش را مىتراشند و سبيل را بلند مىكنند و اين همان بدعتى است كه نخست به مصريان در نتيجه آميزش با اجانب سرايت كرده و اختراعات بيگانگان كه در نظر آنها نيك آمده ، خود را باخته‌اند و محاسن دين خود و سنت پيامبر خود محمّد صلَّى اللَّه عليه و آله را زشت شمرده\r\n\r\n","description":"","footnote":"\r\n( 1 ) تاليف استاد كبير « شيخ على محفوظ » ، از مدرسين از هر شريف ، چاپ چهارم .\r\n","page_name":" 249 ","page_number":249},
  {"content":"\r\nو از سنتهاى اسلامى دور مانده‌اند . از ابن عمر رضى اللَّه عنه نقل شده كه پيغمبر صلَّى اللَّه عليه و آله فرمود : با مشركان مخالفت كنيد . ريش خود را رها كنيد و سبيلها را كوتاه كنيد . و ابن عمر هرگاه كه به حج يا عمره مشرف مىشد ، با دست ريش خود را مىگرفت ، هر چه اضافه بود مىزد . بخارى اين روايت را آورده است . مسلم نيز از ابن عمر نقل كرده كه پيغمبر صلَّى اللَّه عليه و آله فرموده است : شاربها و سبيلها را بزنيد و ريش را پر بكنيد ( و پس از ذكر تعدادى حديث ادامه مىدهد ) : و در اين مورد احاديث فراوان نقل شده و همهء اينها دلالت دارد كه انبوه كردن ريش واجب و تراشيدن آن حرام است و كوتاه كردن آن بر طبق دستورى است كه خواهد آمد .\r\nو مخفى نماند كه مفاد فرمودهء پيغمبر كه : ( با مشركان مخالفت كنيد ) و ( با مجوس مخالفت كنيد ) حرمت تراشيدن ريش را تأييد مىكند و ابو داود و ابن حبّان از ابن عمر نقل كرده‌اند كه پيغمبر صلَّى اللَّه عليه و آله فرمود : هر كس خود را به گروهى مانند كند ، از آنها محسوب مىشود . و اين آخرين تأكيدى است كه پرهيز از همانندى فاسقان را در بر دارد و اين همانندى فرق نمىكند كه در لباس يا هيأت باشد . علما در اينكه چنين شخصى كافر مىشود اختلاف كرده‌اند و ظاهر حديث اين را مىرساند . بعضى از علما گفته‌اند : كافر نمىشود ، لكن بايد تأديب شود .\r\nبنابراين ، اين دو حديث پس از آنكه بر دو امر دلالت مىكند ، اينكه عمل تراشيدن ريش از اختصاصات كافران است و از طرفى هم از چيزى كه ويژگى كافران باشد نهى شده است ، و پيغمبر صلَّى اللَّه عليه و آله ما را از تشبّه به كافران بطور عموم نهى فرموده ، نتيجه مىگيريم كه يكى از اختصاصات عمومى كافران ، تراشيدن ريش است . پيامبر ، علاوه بر آن ، بطور خصوص هم فرموده است . ريش خود را انبوه كنيد و با مجوسان و با مشركان مخالفت بورزيد .\r\nسپس از احاديثى كه نقل شد ، برمىآيد كه نهى از اين عمل بر اطلاق نبوده ، بلكه به روايت ترمذى از عبد اللَّه بن عمرو بن عاص ، پيغمبر صلَّى اللَّه عليه و آله از پهنا و درازاى\r\n","description":"","footnote":"","page_name":" 250 ","page_number":250},
  {"content":"\r\nريش كوتاه مىكردند . ابو داود و نسائى روايت مىكنند : ابن عمر با كف دست ريش خود را مىگرفت . و هر چه اضافه بر آن بود ، آن را مىزد و در عبارت ديگر آمده : هر چه اضافه بر آن بود آن را مىزد و در عبارت ديگر آمده : هر چه در زير قبضهء دست ميماند ، آن را مىچيد و بخارى هم اين را ذكر كرده است . مجموع آنچه اكنون نقل كرديم ، مىرساند كه مراد از اعفاء ( انبوه كردن موى ) اينست كه زيادى را نزنند و كوتاه نكنند .\r\nمذاهب چهار گانه اسلام بر وجوب بلند كردن ريش و حرمت كوتاه كردن و تراشيدن ريش اتفاق نظر دارند : .\r\nاول : مذاهب حنفيان ، چنان كه در ( الدرّ المختار ) آمده : بر مرد حرام است كه ريش خود را بزند و در ( النهايه ) به وجوب كوتاه كردن زائد بر پنجهء دست ، تصريح كرده ، اما بيش از اين حد را آنگونه كه بعضى مغربيان و مردان انجام مىدهند كسى جايز ندانسته است و تراشيدن همه ريش ، كار يهوديان و هنديان و مجوس عجم مىباشد . و گفته‌اند هر چه بيش از آن حد باشد ، لازم است كه كوتاه كنند . همچنين از رسول اللَّه صلَّى اللَّه عليه و آله روايت شده كه آن بزرگوار از طول و عرض ريش خود كوتاه مىكردند ، چنان كه امام ترمذى هم در جامع خود اين روايت را نقل كرده و نظير آن در اكثر كتابهاى حنفيان ديده مىشود .\r\nدوم : مذهب پيشوايان مالكى اينست كه تراشيدن ريش حرام است . همچنين هرگاه آن چنان كوتاهش بكنند كه اطلاق مثله بتوان كرد . اما هرگاه خيلى مختصر كوتاه كنند ، كه نتوان برايش اطلاق ( مثله ) كرد ، اين امر محل اختلاف است و چنان كه از شرح رساله ابو الحسن و حاشيه علامه عدوى رحمهم اللَّه برمىآيد ، مكروه است .\r\nسوم : مذهب پيشوايان شافعى - در شرح العباب چنين مىخوانيم : فائده - شيخان گفته‌اند : تراشيدن ريش مكروه است . و ابن رفعه معترض شده كه شافعى\r\n","description":"","footnote":"","page_name":" 251 ","page_number":251},
  {"content":"\r\nرضى اللَّه عنه تصريح بر حرمت دارد . و اذرعى گفته : صواب اينست كه اجمالا تراشيدن حرام است ، بىآنكه علتى در نظر گرفته شود و نظير اين در حاشيه ابن قاسم عبادى بر كتاب مزبور ذكر شده است .\r\nچهارم : مذهب پيشوايان حنبلى به حرمت تراشيدن ريش تصريح دارد .\r\nو بعضى از آنها گفته‌اند حرمت تراشيدن مورد اعتماد است و بعضى حرمت را به روشنى ذكر مىكنند ، لكن مخالفت با آن را ذكر نمىكند ، مثل صاحب ( الانصاف ) و همين نظر از شرح المنتهى و شرح منظومه الاداب نيز استفاده مىشود .\r\nاز آنچه گذشت معلوم مىشود كه حرمت ريش تراشيدن ، جزء دين خدا و شريعت او است كه بجز آن قانونى بر بندگان نفرستاده و عمل بر غير اين دين ، گمراهى و تباهى بار مىآورد و يا به فسق و جهالت و يا به غفلت از هدايت پيشواىمان محمّد صلَّى اللَّه عليه و آله مىانجامد .\r\nآرى امثال شبلى و حافظ كه به هواى دوستى خداوند ريش مىتراشيدند و كسانى كه با اطناب تمام احاديثى در باب ريش ابو بكر صديق پرداخته‌اند ، نيازى به ريش نداشتند ، بلكه نيازمند عقل كامل هستند ، همان عقلى كه سمعانى در الانساب ( الرستمى ) از مطين بن احمد نقل كرده كه گفته است : پيغمبر صلَّى اللَّه عليه و آله را در خواب ديدم . عرض كردم اى پيامبر خدا ، مىخواهم ريش بلندى داشته باشم .\r\nفرمود : ريش تو خوب است تو به عقل كاملى احتياج دارى » .\r\n\r\n57 . ستون نورى كه از آسمان بر گور « حنبلى » كشيده شده است .\r\n« ابن عماد حنبلى » در « شذرات الذهب » 3 : 46 در ترجمهء « ابو بكر عبد العزيز بن جعفر حنبلى » معروف به « غلام خلَّال » متوفّى به سال 363 مىنويسد :\r\n« عباس بن ابى عمرو شرابى گفت : يك شب كارى داشتم كه من براى آن اقدام كردم . سپس از كار كه برگشتم و رو به خانه خود در باب ازج مىآمدم ، ستون\r\n","description":"","footnote":"","page_name":" 252 ","page_number":252},
  {"content":"\r\nنورى را مشاهده كردم كه از وسط آسمان به درون مقبره مىتافت . و من بر آن نور خيرم شدم و مىترسيدم كه آن نور را گم كنم . ناگاه متوجه شدم اين نور از آسمان بر قبر ابو بكر عبد العزيز افكنده شده و بسيار در شگفت ماندم . من رفتم و نور همچنان مىتابيد » .\r\n« امينى » مىگويد : اين « ابو بكر حنبلى » ، همان دانشمند و پيشواى حنبليان است كه تاليفاتى دارد ، و او از « خلَّال » و او هم از « حمصى » و او هم از « احمد » پيشواى حنبليان نقل كرده كه از او پرسيده كه كدام يك از بزرگان فضيلت بيشتر دارد ؟ گفته است : « هر كس على را بر ابو بكر مقدم دارد ، به رسول اللَّه صلَّى اللَّه عليه و آله توهين كرده و هر كس ابو بكر را بر عمر مقدم بدارد ، به رسول اللَّه و به ابو بكر توهين كرده . و هر كس او را بر عثمان مقدم دارد ، به ابو بكر و عمر و عثمان و به اهل شورى و مهاجران و انصار اهانت روا داشته است » .\r\nاى كاش به اندازهء ذرّه اى از آن نور خيالى كه بر قبر آن مرد رسيده است ، بر دل و جايگاه بصيرت اين مرد در دوران زندگىاش تابيده بود ، تا ديگر در برابر سخنان پوچ پيشواى خود ، اينقدر فرمانبرى بخرج نمىداد ، پيشوائى كه با كتاب و سنت مخالفت ورزيد . و اين مرد ، آن مايه و مقدار ندارد ، كه در اين شئون بزرگ دخالت كند و در چيزى دخالت نمايد كه خود شايستگى آن را ندارد .\r\nاو به گروهى افتخار مىكند كه خودش از آنان نيست ( 1 ) . اين ادعاى او در برابر فضايل « حضرت على » عليه السّلام كه دو آيهء مباهله و تطهير در باره او نازل شده ، چه مقدارى مىتواند داشته باشد ؟ مقتضى اولويت و شايسته فضيلت اينست كه شخصيت مولانا « امير مؤمنان » عليه السّلام با « پيغمبر » صلَّى اللَّه عليه و آله همدوشاند و اين اتحاد در شخصيت مقام نبوّت را كه استثنا كنيم ، جز به واسطهء فضايل و برتريها و مكارم و كردار نيك نيست . پس ديگر چه كسى جز « على » عليه السّلام مىتواند با پيغمبر در اين\r\n\r\n","description":"","footnote":"\r\n( 1 ) ترجمه مثل معروف : ( حن قدح ليس منها ) .\r\n","page_name":" 253 ","page_number":253},
  {"content":"\r\nاوصاف همدوشى كند ؟\r\nآيا اين بىخردى و نادانى را نمىرساند ، كه كسى بگويد : « هر كس على را مقدم بدارد . . . الخ » در حالى كه پيغمبر و على از همه گناهان پاك و داراى عصمت هستند ؟ و آيا با معصوم ، كسى برابرى مىكند كه مرتكب اعمال بد و گناهان مىشود ؟ دارندهء اين نور ادعائى ، ادعا مىكند : « هر كس مقدم بدارد على را . . . الخ » ، اما به معنى آنچه مىگويد توجه ندارد . و جا دارد كه در اين مقام چنين گفته شود : هر كس ، ديگرى را بر پيشواى ما « امير مؤمنان » مقدم بدارد ، براستى كه بر كتاب كريم و بر كسى كه خدا كتاب خود را بر او فرستاده ( پيغمبر اكرم صلَّى اللَّه عليه و آله ) ايراد گرفته و توهين كرده است .\r\nسخن راوى آن نور كه از پيشوايش « احمد » نقل كرده و در جاهاى متعدد و از ديدگاههاى گوناگون در فضايل امام « على » - صلوات اللَّه عليه - روايت نقل كرده و ما آن را در جلدهاى پيشين الغدير آورده‌ايم ، چگونه مىتواند صحت و مقبوليت داشته باشد ؟ ( 1 ) .\r\nكسى كه « على » عليه السّلام را بر « ابو بكر » و « عمر » و « عثمان » مقدّم بدارد ، در واقع حجّت بالغه دارد و نور تابانى را برگزيده و به دستاويز محكمى چنگ زده كه ناگسستنى است .\r\n\r\n58 . به خاطر « ابن سمعون » ، خرمايى تبديل به رطب تازه مىشود .\r\n« خطيب » در « تاريخ » خود 1 : 275 آورده است : « ابو بكر محمّد بن محمّد\r\n\r\n","description":"","footnote":"\r\n( 1 ) قول احمد و گروه بسيارى از پيشوايان حديث ، اين مضمون را دارد : در خصوص هيچيك از صحابه ، به اندازهء رواياتى كه با اسناد درست درباره فضايل على آمده ، نيامده است و حبر الامة ، ابن عباس گفته است : آنچه در كتاب خدا درباره على عليه السّلام آمده ، دربارهء احدى نيامده است .\r\n","page_name":" 254 ","page_number":254},
  {"content":"\r\nظاهرى روايت كرده كه از ابو حسين بن سمعون شنيده است كه مىگفت : از مدينهء رسول صلَّى اللَّه عليه و آله به قصد زيارت بيت المقدس بيرون آمدم و همراه خود خرماى صيحانى داشتم . چون به بيت المقدس رسيدم ، خرما و ديگر آذوقهء خود را ، در جايى كه بنا بود اقامت كنم گذاشتم . پس از آن ، به خوردن رطب تازه هوس كردم و با كراهت آمدم كه خرماى خود را بخورم . در شگفت ماندم كه از كجا رطب آماده شده ، چرا كه هنگام افطار كه غذا ميل مىكردم ، ديدم كه رطب تازه است و از آن نخوردم . از فردا كه شب مىخواستم افطار كنم ، رطب به حال اول ( خرماى كهنه ) باز گشته بود و از آن خوردم » .\r\n« ابن العماد » در « شذرات » 3 : 126 ، اين مسئله را آورده است .\r\n\r\n59 . « ابن سمعون » ، از خواب كسى كه در حال خواب است ، خبر مىدهد .\r\n« ابن جوزى » در « المنتظم » 7 : 199 از طريق « ابو بكر خطيب بغدادى » از « ابو طاهر محمّد بن على بن علَّاف » نقل مىكند كه گفته است : « يك روز در مجلس وعظ ابو الحسين ابن سمعون حاضر شدم و او بر صندلى خود نشسته و سخن مىگفت . ابو الفتح قواس نيز بر كنار او پهلوى صندلى نشسته بود ، و او را خواب در ربود و خوابيد . ابو حسين كه او را چنين ديد ، ساعتى از سخن گفتن باز ايستاد ، تا ابو الفتح بيدار شد . هنگامى كه او سر خود را بلند كرد ، ابو حسين به او گفت :\r\nرسول اللَّه صلَّى اللَّه عليه و آله را در خواب مىديدى ؟ گفت : آرى . ابو حسين گفت : بخاطر همين بود كه من سخن خود را قطع كردم ، كه مبادا اين رشتهء لطف بريده و منقطع گردد » .\r\n\r\n60 . « ابن سمعون » و شفاى دختر « رصاص » .\r\n« ابن جوزى » در « المنتظم » 7 : 198 حكايت كرده است : « رصاص زاهد ،\r\n","description":"","footnote":"","page_name":" 255 ","page_number":255},
  {"content":"\r\nپيوسته پاى ابن سمعون را مىبوسيد و دست برنمىداشت . از او در مورد علت اين كار پرسيدند . گفت در خانه دخترى دارم ، بر پايش نيش زخمى درآمده بود ، رسول اللَّه صلَّى اللَّه عليه و آله را در خواب ديدم ، به من فرمود : به ابن سمعون بگو پايش را بر روى آن بگذارد تا بهبودى يابد . فردا صبح زود كه بخدمتش رسيدم ، ديدم جامه هايش را پوشيده است . بر او سلام كردم . گفت بسم اللَّه . عرض كردم . گفتم شايد كارى دارد ، با او به راه مىافتم و در راه داستان دختر را برايش شرح مىدهم .\r\nبه خانه ما آمد . گفت : بسم اللَّه ، من وارد شدم و دختر را آوردم و روى او چيزى انداختم و او پايش را بر روى آن گذاشت ، و برگشت . دختر در حالى كه بهبودى كامل يافته بود ، برخاست و از اين رو من هميشه پاى او را مىبوسم » .\r\n\r\n61 . فرشته اى بر « ابو المعالى » نازل مىشود .\r\n« ابو المعالى بغدادى » متوفى سال 496 از پارسايان و زهاد بود . نقل كرده كه در ماه رمضان ، گرفتار فقر شديدى شد . خواست كه براى گرفتن قرض نزد يكى از دوستان برود . مىگويد من در اين انديشه بودم ، كه پرنده اى بر دوش من نشست و گفت : اى ابو المعالى ، من فلان فرشته هستم ، تو پيش آن شخص نرو ، ما خود او را پيش تو مىآوريم . آن مرد فورا پيش من آمد .\r\nاين روايت را « ابن جوزى » در « المنتظم » 9 : 136 و « ابن كثير » در « تاريخ » خود 12 : 163 آورده است .\r\n( نويسنده گويد : ) از « ابن جوزى » شگفت نيست ، چرا كه هر جا به منقبتى از مناقب خاندان رسول عليهم السّلام مىرسد ، آن را به ساختگى بودن و ضعف و سستى منسوب مىكند ، لكن اين خز عبلات را مسلَّم قلمداد كرده و هرگز در ضعف اسناد آن سخن نمىگويد ، و در محال بودن و بىاساس بودن متون اينها هيچ چيزى نمىگويد . همهء اينها دليل بر آن است كه « ابن جوزى » درباره كسى\r\n","description":"","footnote":"","page_name":" 256 ","page_number":256},
  {"content":"\r\nكه او را دوست دارد ، غلو بخرج مىدهد و كسى را كه مىخواهد ، سخت دشمن مىدارد و مىكوبد .\r\n\r\n62 . خدا با « ابو حامد غزالى » سخن مىگويد .\r\nصاحب « مفتاح السعاده » 2 : 194 گفته است : « ابو حامد غزالى ( 1 ) در يكى از تأليفات خود نوشته است : من در آغاز ، احوال صالحان و مقامات عارفان را انكار مىكردم ، تا روزى كه به واردات غيبى موفق شدم . خداى تعالى را در خواب ديدم كه به من گفت : اى ابو حامد . با خود انديشيدم كه اين شيطان است كه با من سخن مىگويد ! گفت : نه بلكه من خدا هستم كه از همهء جهات ششگانه بر تو احاطه دارم ، آنگاه فرمود : اى ابو حامد ، اعتقادات باطل و اساطير خود را ترك كن و با طايفه اى كه در روى زمين محل لطف و نظر من هستند ، همواره تماس بگير ، طايفه اى كه با محبت من هر دو دنيا را خريده اى . عرض كردم :\r\nترا به عزت خودت قسم مىدهم كه شيرينى و مزهء دوستى آنان را بر من بچشان ! فرمود :\r\nچشاندم و تنها حب دنيا است كه مىتواند بين تو و آنان راهزنى كند و پيوند دوستى بگسلد . از دنيا به اختيار خود ببر ، پيش از آنكه به اجبار آن را ترك كنى و من نورى از انوار قدس خود بر تو افكندم ، پس برخيز و بگوى .\r\nمىگويد : با خوشحالى و مسرّت از خواب برخاستم و نزد شيخ خود يوسف نساج آمدم و ماجراى خواب خود را به دو گفتم . او تبسمى كرد و گفت : اى ابو حامد ، با سرمهء تاييد خدائى چشم بصيرت ترا روشن مىكنم ، تا عرش خدا را و هر چه پيرامون آن هست ببينى . و از آن پس به چيزى ، جز اينكه خداى ناديدنى را مشاهده كنى ، عشق نخواهى ورزيد . و از كدورت و تيرگى طبيعت\r\n\r\n","description":"","footnote":"\r\n( 1 ) ابو حامد محمد بن محمد طوسى شافعى معروف به حجة الاسلام غزالى صاحب كتاب احياء العلوم به سال 450 در طوس تولد و به سال 505 وفات يافته است .\r\n","page_name":" 257 ","page_number":257},
  {"content":"\r\nتصفيه و پاك خواهى شد و بر قلهء عقل ارتقاء مىيابى و از جانب خدا همان خطابى را مىشنوى كه موسى عليه السّلام شنيد : خطاب « انا اللَّه ربّ العالمين » .\r\n« امينى » مىگويد : كاش مىدانستم آيا زبان شيطان از گفتن اينكه : « من خدا هستم كه از هر شش جهت بر تو احاطه دارم » ، ناتوان است ! ؟ همانگونه كه ادعاى خدايى كنندگان در روزگاران گذشته از گفتن اين سخن باز نايستاده‌اند .\r\nپس « غزالى » از كجا به صرف ادعاى اينكه « من خدا هستم » ، اين سخن را باور كرد ؟ و با اين همه ، چگونه « غزالى » احتمال نداده است كه او شيطان بوده ؟ گيريم كه اين خطاب ، رؤياى صادقانه بوده و خدا « غزالى » را مخاطب قرار داده ، از كجا معلوم كه اين خطاب : « اساطير و خرافات را ترك كن » در باب « غزالى » صحت ندارد و « شيخ او » كه اين همه سخنان بىاساس را ادعا كرده بر خطا نبوده و او خود نيز خطا نكرده است ؟\r\nاى كاش در داروخانهء نساج ، سرمهء ديگرى بود كه چشم و ديدهء بصيرت « غزالى » را تيز مىكرد تا ديگر آن رياضات نامشروعى را كه در « احياء » آورده تكرار نمىكرد داستانهايى از قبيل داستان حمام و جز آن ، و همچنين نظير آوردن بابى در آفات زبان كه در آن لعن « يزيد » را ممنوع دانسته و نظاير اين اباطيل را فراوان آورده است .\r\nدر واقع اين سرمهء نساج ، چقدر كارگر بوده كه كسى كه آن را بر چشم خود زده ، ديگر به ديدن عرش و هر چه اطراف آن است ، قانع نمىشود و به ديدن خدايى كه ديده‌ها او را درك نمىكند ، هوس مىنمايد و از او آن خطاب مىشنود كه « موسى » عليه السّلام از او شنيد : « انا للَّه رب العالمين » . من نمىدانم كه سرانجام همين « موسى » عليه السّلام كه شريك خطاب « ابو حامد » بوده ، آيا او هم در دين خدا با او شريك بوده يا نه . شايد اين گويندهء هذيان ، نفس خود را مربى پيامبر خدا « موسى » عليه السّلام فرض كرده . « موسى » اى كه از جانب پروردگار پيغمبر اولوالعزم\r\n","description":"","footnote":"","page_name":" 258 ","page_number":258},
  {"content":"\r\nبود ، و به اين سخن پروردگار مورد خطاب گرديد كه : « اى موسى هرگز مرا نخواهى ديد » و اما اين سالك مجاهد بافنده ، چنين بافندگى مىكند .\r\n\r\n63 . دست « غزالى » در دست سيد مرسلين\r\nامام بزرگوار زاهد « شمس الدين ابو عبد اللَّه محمّد بن محمّد جلالى نسائى شافعى » مىگويد : « در يكى از كتابهاى شيخ امام مسعود طرازى خواندم : امام ابو حامد غزالى وصيت كرده بود كه شيخ ابو بكر نساج طوسى ، شاگرد شيخ امام ابو القاسم كرسانى او را پس از مردن به خاك بسپارد ، هنگامى كه او ابو حامد را به خاك سپرد از قبر كه خارج شد ، رنگ رخساره اش سخت متغير شده بود . علت را از او پرسيدند و او چيزى نگفت . او را آنقدر به خدا سوگند دادند كه مجبور شد و گفت او را كه در قبر گذاشتم ، از روبروى قبله ، دست راستى مشاهده كردم كه بيرون آمد .\r\nو از هاتفى شنيدم كه مىگفت : دست محمّد غزالى را در دست سيد مرسلين محمّد مصطفى عربى صلَّى اللَّه عليه و آله قرار بده آن دست را در دست او قرار دادم و بيرون آمدم و اينست حال من كه مىبينيد » ( 1 ) .\r\n( نويسنده گويد : ) در واقع « غزالى » مىدانست كه اين نساج در سرمه كشيدن بر چشم او را كه داستانش گذشت ، حقوق واجبى دارد ، لذا وصيت كرده كه همو كه از آغاز او هدايت كرده ، تا به انجام هدايتش را ادامه دهد ، و مىدانست كه او در پرداختن خرافات بافندهء بىنظيرى است . من گمان مىكنم اين دست « غزالى » كه در دست پيامبر « محمّد » صلَّى اللَّه عليه و آله قرار گرفته ، آن دستى نباشد كه كتاب « احياء » را كه آكنده از اباطيل و گمراهيها است و ديگر كتابهاى او را كه امثال قصه رؤيت و سرمه را در بر گرفته ، نوشته است .\r\n\r\n","description":"","footnote":"\r\n( 1 ) مفتاح السعاده 2 : 207 .\r\n","page_name":" 259 ","page_number":259},
  {"content":"\r\n\r\n64 . « احياء العلوم » غزالى\r\nاز امام « ابو الحسن » معروف به « ابن حرازم » و به قولى « ابن حرزم » كه در بلاد « مغرب » معروفيت داشت ، نقل شده : « هنگامى كه بر كتاب احياء العلوم وقوف يافت ، دستور داد كه آن را بسوزانند . و گفت اين كتاب ، بدعت و مخالف سنت است و امر كرد هر چه از اين كتاب در آن شهر بود ، جمع كردند و تصميم گرفتند كه روز جمعه آنها را آتش بزنند . شب جمعه كه فرا رسيد ، ابو الحسن در خواب ديد كه گويا از در مسجد وارد مىشود و در ركن مسجد نورى مشاهده كرد كه ناگاه پيغمبر صلَّى اللَّه عليه و آله و ابو بكر و عمر نشسته‌اند و امام غزالى كتاب احياء را در دست گرفته و ايستاده و گفت : يا رسول اللَّه ! اين شخص دشمن من است . سپس به دو زانو نشست و از آنها دور شد و به حضور رسول اللَّه صلَّى اللَّه عليه و آله رسيد و كتاب احياء را به او تقديم كرد و گفت : يا رسول اللَّه ! ببين هرگاه اين كتاب بدعت و مخالف سنت تو باشد ، آنگونه كه اين مرد مىپندارد ، بفرماى تا من توبه كنم . و هرگاه ديدى كه چيزهاى خوبى هست ، از بركات خود بر من بده و دربارهء اين دشمن حكم كن . رسول اللَّه صلَّى اللَّه عليه و آله ورق به ورق تا آخر اين كتاب را ملاحظه فرمود . آنگاه گفت : به خدا كه اين كتاب خوبى است . آنگاه كتاب را به ابو بكر رضى اللَّه عنه داد . او نيز همچنان ملاحظه كرد و گفت آرى يا رسول اللَّه ، بخدائى كه ترا به حق مبعوث كرده ، كتاب خوبى است . سپس آن را به عمر رضى اللَّه عنه داد و او نيز نگاه كرد و مثل ابو بكر اظهار نظر كرد . رسول اللَّه صلَّى اللَّه عليه و آله امر كرد كه ابو الحسن را از آنجا بيرون كنند و حد افترا گوينده را بر او بزنند . او را بردند و حد زدند . سپس ابو بكر پس از شش شلاق كه خورده بود ، شفاعت كرده و گفت يا رسول اللَّه صلَّى اللَّه عليه و آله اين كار را ابو الحسن بخاطر اجتهاد در سنت تو و بزرگداشت آن انجام داده است . ابو حامد از جرم او گذشت ، و ابو الحسن از خواب بيدار شد . بلافاصله اصحاب خود را از ماجرا\r\n","description":"","footnote":"","page_name":" 260 ","page_number":260},
  {"content":"\r\nمطلع كرد و قريب يك ماه بار نجورى تمام كه در اثر درد شلاق ديد ، زندگى كرد تا آنكه وفات نمود در حالى كه آثار شلاق بر پشت او نمايان بود . و كتاب احياء پس از آن با تعظيم و احترام روبرو شد » .\r\nدر عبارت « يافعى » از زبان « ابو الحسن » آمده است : « من از آن پس بيست و پنج شب به حال رنجورى و درد بسر بردم ، پيغمبر صلَّى اللَّه عليه و آله را در خواب ديدم و ايشان دست مبارك خود را بر من كشيد و من بهبود يافتم . از آن پس هر وقت احيا را مطالعه مىكردم ، فهميدم و درك من با درك نخستين متفاوت بود » .\r\n« سبكى » اين روايت را در « طبقات » خود ذكر كرده 4 : 132 و گفته است :\r\n« اين روايت كه جماعتى از مشايخ بزرگوار ما ، آن را از شيخ عارف بزرگوار ولى اللَّه ياقوت شاذلى و او از استاد خود شيخ بزرگوار ولى اللَّه ابو الحسن شاذلى قدس اللَّه تعالى اسرار هم نقل كرده‌اند » ( 1 ) .\r\nاين روايت را همچنين « احمد طاش كبرى زاده » در « مفتاح السعاده » 2 : 209 و « يافعى » در « مرآت الجنان » 3 : 332 آورده‌اند .\r\n« سبكى » در « طبقات » خود 4 : 113 گفته است : « در روزگار ما شخصى بود كه از غزالى بدش مىآمد و او را بد مىگفت و در سرزمينهاى مصرى از او عيبجوئى مىكرد . يك شب پيغمبر صلَّى اللَّه عليه و آله را در حالى كه ابو بكر و عمر رضى اللَّه عنهما در كنار او بودند و غزالى نيز نزد آنها نشسته بود ، بخواب ديد كه غزالى مىگفت : يا رسول اللَّه ! اين مرد دربارهء من بدگوئى مىكند . پيغمبر صلَّى اللَّه عليه و آله فرمود : شلاق بياوريد و دستور داد كه بخاطر بدگويى از غزالى او را حد بزنند .\r\nهنگامى كه اين مرد از خواب برخاست ، آثار شلاق را بر پشت خودش ديد و پيوسته گريه مىكرد و اين موضوع را براى مردم نقل مىكرد . و خواب ابو الحسن ابن\r\n\r\n","description":"","footnote":"\r\n( 1 ) از سبكى چنين نقل كرده ، لكن طبقات چاپ شدهء او در بعضى الفاظ با اين نقل مخالف است .\r\n","page_name":" 261 ","page_number":261},
  {"content":"\r\nحرزم مغربى را دربارهء كتاب « الاحياء » كه شبيه اين است خواهيم آورد » .\r\n« امينى » مىنويسد : چقدر زيبا بود ، هرگاه خوابها به واقعيت مىپيوست ! ؟\r\nتازه ما هرگاه از صاحب اين كتاب حمايت كرده و آن را كه در مواضع گوناگون درباره شريعت مقدس تناقض گويى كرده بپذيريم . و هرگاه قبول كنيم كه اباطيل « غزالى » كجرويهايى كه مردم را به گمراهى مىافكند نبوده و فقط يك سلسله نقل قولها و طرحهايى بوده كه معمولا اهل علم پيشنهاد مىكنند و فهم آنها اختصاص به هيچ قومى ندارد ، اين اندازه روشن است كه اين سخنان شكافى در اسلام پديد مىآورد كه قابل ترميم نيست .\r\n« ابن جوزى » در « المنتظم » 9 : 169 مىنويسد : « او در قدس ، شروع به تأليف كتاب » الاحياء « كرده ، سپس در دمشق آن را به پايان رسانده و در آن كتاب اساس كارش را بر روش صوفيان گذاشته و رعايت قوانين فقه را كنار نهاده است . مثلا در مورد محو كردن جاه پرستى و مجاهدهء نفس مىنويسد : مردى كه مىخواست جاه دوستى را در خود محو كند ، وارد حمام شد . لباس ديگران را بتن كرد ، و لباسهاى خود را از روى آنها پوشيد . آنگاه بيرون آمد و شروع كرد به قدم زدن . سپس او را دستگير كرده و لباس ديگران را كه پوشيده بود از او گرفتند و از آن پس به » سارق الحمام « معروف شد . مسلم است كه ذكر امثال اين واقعه به منظور تعليم مريدان ، كارى زشت و قبيح مىباشد ، چرا كه فقه قبح اين اعمال را ثابت و محكوم مىكند . چگونه عملى را مىتوان تجويز كرد كه سرقتى در ضمن آن صورت بگيرد و كسى مال مردم را تلف كند ؟ همچنين نقل مىكند كه شخصى گوشت خريد و شرم داشت كه آن را خودش به خانه ببرد . آن را از گردن آويخت و به راه افتاد ، در حالى كه اين عمل بسيار زشت است و نظير اين داستانها بسيار آورده كه در اينجا نمىتوان همه را نقل كرد . من اغلاط اين كتاب را در كتابى به نام » اعلام الاحياء باغلاط لاحياء « جمع كردم و به پاره اى از اين اشتباهات در كتاب خود بنام\r\n","description":"","footnote":"","page_name":" 262 ","page_number":262},
  {"content":"\r\n« تلبيس ابليس » اشاره كرده‌ام . نمونهء اين اغلاط آنكه در كتاب نكاح چنين نوشته است : عايشه به پيغمبر صلَّى اللَّه عليه و آله گفت : تو كسى هستى كه خيال مىكنى ، پيغمبر خدا مىباشى ! و اين محال است . تا اينكه گفته است : در كتاب « احيا » از احاديث موضوعه و از چيزهايى كه صحت ندارد ، كم نيست . و سبب اين نقلها آن است كه او معرفت به دانش نقل نداشته و اى كاش كه او اين احاديث را به كسى كه معرفت اين كار را دارد ، نشان مىداد . او در اين كتاب ، نقل بيهوده و متناقض انجام داده ( 1 ) و همچنين كتابى در رد باطنيه نوشته و در آن كتاب ، در پايان مواعظ خلفا مىنويسد :\r\nسليمان بن عبد الملك ، كسى را نزد ابن حازم فرستاد و گفت كه از افطارت پيش من بفرست . او نخاله‌هاى پخته و ته ماندهء سفره را برايش فرستاد و سليمان سه روز آنها را نگهداشت و هيچ نخورد . پس از سه روز ، با آنها افطار كرد و با زنش نزديكى كرد و بر اثر آن عبد العزيز متولد شد . وقتى كه او بالغ شد ، از او عمر بن عبد العزيز به دنيا آمد . و اين نادرستترين مطالب و بدترين نقلها است ، چرا كه عمر پسر عموى همان سليمان بوده كه از جانب او والى شده بود ، لكن غزالى او را فرزند پسر او دانسته است و اين چگونه ممكن است كه از طرف كسى نقل شود كه اندك آشنائى به حديث و نقل داشته باشد ؟ « الخ .\r\n« ابن جوزى » در « تلبيس ابليس » ص 352 نوشته است : « ابو حامد غزالى » در كتاب « احياء » نقل مىكند : يكى از شيوخ ، در آغاز ارادت از شب زنده دارى و عبادت شبانه تنبلى مىكرد . سپس خود را به قيام شب واداشت ، تا خود را از روى ميل به شب زنده دارى خو دهد . يكى از شيوخ ، دوستى مال را چنين معالجه كرد كه همه دارائى خود را فروخت و در آب دريا انداخت ، چرا كه مىترسيد پول آن را به مردم تقسيم كند و احسان نمايد و در نتيجه مباهات احسان و رياء بر او دست دهد . و باز نقل كرده كه يكى از مشايخ ، افرادى را اجير مىكرد\r\n\r\n","description":"","footnote":"\r\n( 1 ) ترجمه مثل معروف ( كحاطب الليل ) .\r\n","page_name":" 263 ","page_number":263},
  {"content":"\r\nكه در پيش چشم مردم بر او دشنام بدهند تا نفسش بر حلم خو بگيرد . و همچنين نقل كرده كه يكى از شيوخ ، در سرماى زمستان روى دريا سوار مىشد تا در نتيجهء طوفان امواج ، دلاورى و شجاعت را تمرين و تجربه كند » .\r\nسپس ( ابن جوزى ) مىگويد :\r\n« من از ابو حامد در شگفتم كه چگونه بر چيزهايى صحه مىگذارد كه مخالف شريعت است و چگونه شب زنده دارى در تمام شب را حلال مىشمارد و حال آنكه آدمى را اين كار سخت مريض مىكند و چگونه ريختن مال را به دريا حلال مىداند ، در حالى كه رسول اللَّه صلَّى اللَّه عليه و آله از ضايع كردن مال نهى كرده است ؟\r\nو آيا نفرين و فحش دادن بىجهت بر مسلمان حلال است ؟ و آيا جايز است كه كسى را اجير كنند تا نفرين و فحش بگويد ؟ و آيا هنگامى كه دريا طوفانى است رفتن به دريا جايز است ؟ و در اين شرايط حتى اداء فريضهء حج از مسافر دريا ساقط مىشود ؟ و همچنين چگونه سؤال و گدائى را براى كسى كه قدرت بر كسب دارد حلال مىشمارد ؟ پس بدين سان غزالى فقه را بر تصوف چقدر ارزان فروخته است « ؟ !\r\n« ابن جوزى » همچنين مىگويد كه ابو حامد نقل كرده : « ابو تراب نخشبى به مريد خودش گفت : هرگاه ابو يزيد را يك بار به بينى ، بهتر از آن است كه خدا را هفتاد بار مشاهده بكنى . و من گفتم اين بدرجات از جنون هم بالاتر است » .\r\n( نويسنده گويد : ) اين بود خلاصه اى از سخنان « ابن جوزى » درباره « احياء العلوم » . و كسى كه در مباحث اين كتاب نظر اندازد ، از اين هم بدتر خواهد يافت و كافى است كه آراء اين كتاب را در باب حلال بودن غنا و ملاهى و شنيدن آواز غنا و آواز زنان خواننده و رقص و بازى با كمال خشونت و زشتى مطالعه كنيد .\r\n","description":"","footnote":"","page_name":" 264 ","page_number":264},
  {"content":"\r\nشگفتتر اينكه همه اينها را به ساحت پاك رسول اللَّه صلَّى اللَّه عليه و آله نسبت داده ( 1 ) و پس از نسبت دادن پاره اى موضوعات به آن بزرگوار ، كه براى اثبات رأى سخيف خودش روا داشته ، مىگويد : « همهء اينها دلالت دارد بر اينكه آواز زنان و صورت مزامير حرام نيست ، بلكه فقط آنجا كه خوف وقوع فتنه در كار باشد ، حرام مىشود .\r\nو همهء اين قياسها و نصها دلالت بر مباح بودن غنا و رقص و زدن دف و بازيهاى حرام ديگر دارد . و حتى مىتوان رقص زنان حبشى و زنگى را در اوقات شادمانى تماشا كرد . و در روزهاى عيد كه هنگام شادى است ، مىتوان از اينها استفاده كرد .\r\nو معنى اين آن است كه در جشن عروسى و ميهمانيها و جشن قربانى و ختنه كنان و به هنگام بازگشت از سفر و در ديگر موارد شادمانى ، مىتوان از اينها بهره گرفت و جايز است كه همين گونه شادمانى را در ديدار دوستان و آنجا كه ياران در يك محل دور هم جمع مىشوند ، به كار گرفت و از سماع استفاده كرد « و سپس سماع عاشقان را مايهء تحريك شوق و تهييج عشق و موجب آرامش نفس دانسته و فصلى كه هيچ فايده ندارد ، بدنبال اينها آورده است . و در ضمن تار پود حقايق اسلام را بهم ريخته و فقه والاى اسلام را با سلوك دور از فقاهت در هم آميخته است .\r\nاز جمله موارد نادرست و نامطلوب كتاب « احياء » ، كه ضمنا نادانى و درجهء ديانت و ورع صاحب آن را نيز مىرساند ، فتوايى است كه درباره لعن و نفرين داده است - ج 3 : 121 - . و گفته است : « بالجمله بايد گفت كه نفرين كردن به اشخاص كلا خطر دارد و بايد از آن پرهيز كرد و مثلا از نفرين بر شيطان مىتوان باز ايستاد و سكوت كرد و اين سكوت هيچ اشكالى ندارد . و هرگاه بپرسند : آيا نفرين بر يزيد ، كه حسين را به قتل رسانده يا به قتل او فرمان داده جايز است يا نه ؟\r\nمىگوئيم اين موضوع اصلا ثابت نشده و نمىتوان ثابت كرد كه او به قتل رسانده\r\n\r\n","description":"","footnote":"\r\n( 1 ) احياء العلوم 2 : 276 .\r\n","page_name":" 265 ","page_number":265},
  {"content":"\r\nيا فرمان داده ، تا چه رسد به اينكه بر او لعنت كنند ، زيرا نمىتوان مسلمانى را به يك گناه كبيره بدون تحقيق متهم كرد » . آنگاه احاديثى در مورد نهى از نفرين مردگان نقل كرده و گفته است :\r\n« هرگاه بپرسند كه آيا مىتوان گفت : خدا بر قاتل حسين لعنت كند ، يا خدا بر كسى كه فرمان قتل او را صادر كرده لعنت كند ؟ مىگوئيم صواب اينست كه بگويند : هرگاه قاتل حسين قبل از توجه كردن از دنيا رفته است ، خدا بر او لعنت كند . وحشى قاتل حمزه عموى رسول اللَّه صلَّى اللَّه عليه و آله در حالى او را به قتل رساند كه خودش كافر بود ، سپس از كفر توبه كرد . و با اينكه قتل گناه كبيره است ، نمىتوان مرتكب آن را لعنت كرد . و قتل به مرتبهء كفر نمىرسد و هرگاه لعنت مقيد بر توبه نشود و بلا شرط صورت بگيرد ، درست نيست و اما در سكوت و نگفتن لعن هيچ خطرى نيست ، پس نگفتن لعن بهتر است » .\r\nاكنون اى خوانندهء بزرگوار ، ملاحظه كن كه اين اباطيل كه در لابلاى « احياء العلوم » راه يافته ، آيا از نظر پيغمبر بزرگوار ما صلَّى اللَّه عليه و آله مىتواند خوب شمرده شود ؟ و آيا دفاعى كه اين مرد از شيطان كرده ، يا از « يزيد » زادهء درنده كه كردارش چشم آل اللَّه عليهم السّلام و صالحان امت محمّد صلَّى اللَّه عليه و آله را دربارهء پارهء جگر آن بزرگوار تا ابد اشكبار ساخته - مىتواند پيغمبر صلَّى اللَّه عليه و آله را مسرور كند ؟\r\nآيا بر يك مسلمان وارسته سزاوار است كه خاندان پليد اموى را منزه بداند ، در حالى كه بر فقه اسلام و موازين آن اطلاع داشته باشد ، به تاريخ امت اسلامى آگاه باشد ، نفسانيات خاندان اموى را كه در گناه سقوط كرده‌اند ، بداند ، و با وجود اينها جنايات « يزيد » تبهكار و طغيانگر را نداند يا تجاهل كند ؟ آيا با وجود اين همه سخنان زشت و دروغ كه اين جانى پليد ابراز كرده و با آنهمه فحشا و منكرى كه در عالم اسلام پديد آورده و با وجود اين همه كردارهاى پست و گناهان و جرائمى كه از اينان در صفحهء روزگار به جاى مانده ، مىتوان از\r\n","description":"","footnote":"","page_name":" 266 ","page_number":266},
  {"content":"\r\nآن چيزى كه اين صوفى نماى ياوه گو كه از علوم و معارف دينى و حيات آن بىخبر است دفاع نمود ؟ اين مرد ، هيچ از پايان و عاقبت آنچه دستهايش به نگارش در آورده ، پروايى ندارد و خداى حساب همه اينها را از او خواهد كشيد و خدا چه نيكو داور ، دادگرى است و در روز رستخيز پيغمبر بزرگوار و وصى راستين او و سبط شهيدش در پاى حساب با اين يزيد خمر باره و تبهكار به خصومت بر خواهند خاست و مىدانيم كه « هر كس سنگى را دوست دارد خدا در محشر او را با آن محشور مىكند » اين مرد در اين روز ، و بال و سزاى گفتار و حمايت خود را از آنان خواهد ديد .\r\nو بالاخره من ندانستم كه اگر حدى را كه پيغمبر صلَّى اللَّه عليه و آله دربارهء افترا گوينده مقرر داشته حق است - و مسلما هر چه آن حضرت به كار بسته حق است - چرا دربارهء « ابن حرازم » اجرا نشده و شفاعت « شيخ ابوبكر » از اجراى آن جلوگيرى كرده ؟ در حالى كه اجراى حدود شفاعت بردار نيست . و هرگاه « ابو الحسن » استحقاق نداشت ، پس چرا رسول اللَّه صلَّى اللَّه عليه و آله اين حد را مقرر داشته است ؟ و چرا « شيخ » دربارهء « ابن حرازم » فرمان او را به تأخير انداخت تا اينكه او را بردند و پنج تازيانه زدند و چگونه بر رسول اللَّه صلَّى اللَّه عليه و آله مقدار حد او پوشيده بود ؟ در حالى كه سنت ثابت پيغمبر در اين است كه اجراى حد در هنگام بروز به شبهه تعطيل و تأخير مىشود . و آيا در عالم خيال مىتوان اقامهء حد كرد ؟\r\n\r\n65 . « لامشى » بر زمين رودخانه سجده مىكند\r\n« سمعانى » نقل مىكند : « از ابو بكر زاهد سمرقندى » شنيدم كه مىگفت :\r\nشبى با امام لامشى ، حسين بن على ابى على حنفى متوفى 522 ، در يكى از باغهايش بودم . ديدم كه به راه افتاد و من نيز بىآنكه او متوجه باشد ، بدنبال او رفتم تا به رودخانهء عميق بزرگى رسيد . لباسهايش را كند ، و فقط شلوارى پوشيد . آنگاه\r\n","description":"","footnote":"","page_name":" 267 ","page_number":267},
  {"content":"\r\nدر آب فرو رفت و مدتى گذشت كه از آب سر بر نداشت و بيرون نيامد . من گمان كردم كه غرق شده است . فرياد كشيدم و گفتم : اى مسلمانان بياييد كه شيخ غرق شده است . ناگاه پس از ساعتى ديدم كه شيخ ظاهر شد و گفت : فرزندم ما غرق نمىشويم . پرسيدم : اى آقاى من ! من پنداشتم كه شما غرق شديد . گفت : غرق نشدم ، لكن خواستم روى زمين رودخانه ، كه تا كنون كسى بر آن سجده نكرده ، بر خداى سجده كنم » . « الجواهر المضيه فى طبقات الحنفيه » 1 : 215 ( نويسنده گويد : ) آفرين بر اين سخافت و بر كسانى كه به امثال اين هذيانها گوش مىدهند .\r\nو شگفتا از اين جائى كه در طول اين مدت در زير آب خفه نشده است ، و اين چيزى جز خرافات قصه پردازان نيست . البته از آنان جاى تعجب ندارد ، و شگفت نيست كه غلو در محبت ، حتى انجام كارهائى را كه عقلا محال است سهل مىگيرد و آسان مىشمارد .\r\n\r\n66 . « طلحى » ، پس از مردن ، عورت خود را مىپوشاند\r\n« ابن جوزى » و « ابن كثير » از « احمد اسوارى » كه ثقه بود و اسماعيل بن محمّد حافظ ( 1 ) را به دست خود غسل داده بود نقل كرده‌اند كه گفته است : « هنگام غسل دادن ، آنگاه كه خواسته بود خرقه را از عورت او بردارد ، شيخ اسمعيل با دست خود آن را بر روى عورت خود كشيد و آن را پوشاند و غسل كننده بر زبان آورد كه آيا پس از مرگ هم مىتوان زنده شد ؟ » « المنتظم » 10 : 90 ، « تاريخ » ابن كثير 12 : 217 .\r\n« امينى » مىگويد : پس از مرگ ، امثال « طلحى » ديگر زنده نيستند ،\r\n\r\n","description":"","footnote":"\r\n( 1 ) ابو القاسم طلحى شافعى ، اهل اصفهان بوده ابن جوزى گفته است : در حديث و تفسير و لغت سرآمد بود و متدين و ثابت قدم به سال 459 تولد و به سال 535 در اصفهان وفات كرده است\r\n","page_name":" 268 ","page_number":268},
  {"content":"\r\nتا روزى كه وقت معلوم فرا رسد . لكن اين غلو در طرفدارى و دوستى است كه زنده مىكند و مىميراند و مىميراند و زنده مىكند .\r\n\r\n67 . فرمانبردارى حيوانات و جمادات از « منبجى »\r\n« امام ابو محمّد ضياء الدين و ترى » در « روضة الناظرين » ص 36 نقل مىكند :\r\n« شيخ عقيل بن شهاب الدين احمد منبجى عمرى يكى از اولاد عمر بن خطاب ملقب به غواص گفت : خداوند سخن مرا در هر چيزى نافذ كرده و نفوذ كلمه به من داده است . سپس حالت وجد بر او دست داد و برخاست و گفت : اى چرندگان ! اى سنگ ! اى درخت ! مرا تصديق كنيد كه من هرگز ادعاى باطلى نكرده‌ام .\r\nحيوانات وحشى از كوه سرازير شدند و نعره و فريادشان در تمام خانه‌ها پيچيد و سنگها به رقص در آمدند . يكى بلند شد ، يكى افتاد و شاخه درختان يكديگر را در آغوش گرفتند . آنگاه او كه حاضر شد و به خود آمد ، خاموش شدند و هر يك به جاى خود و به حال خود بازگشتند » .\r\n« و ترى » مىگويد : « او را براى آن لقب « غواص » داده‌اند ، كه در كنار فرات از برابر گروهى از شاگردان استادش - سروجى مىگذشت . سجاده اش را را بر روى آب گسترد و بر روى آن نشست و شناكنان به طرف ديگر رفت و لباسش هيچ تر نشد . دوستانش كه اين واقعه را به استاد سروجى نقل كرده بودند ، او گفته بود : « عقيل غواص » و بدين نام مشهور شده بود » ( 1 ) .\r\n« امينى » مىگويد : حقا كه تأثير اين مرد در جماد و نبات و حيوان ، از تأثيرى كه خداوند در آنها كرده و خدا را تسبيح مىكنند ، بزرگتر و قويتر است ، به شرطى كه خيالات و توهمات اين مرد حقيقت داشته باشد . چرا كه در قرآن كريم آمده :\r\n\r\n","description":"","footnote":"\r\n( 1 ) روضه الناظرين ص 35 .\r\n","page_name":" 269 ","page_number":269},
  {"content":"\r\n« هيچ چيزى نيست مگر آنكه خدا را به پاكى نيايش مىكنند ، و لكن شما زبان نيايش آنها را در نمىيابيد ( 1 ) .\r\n« خدا را هر چه در آسمانها و زمين است تسبيح مىكنند » ( 2 ) .\r\n« به خدا نيايش مىكنند هر چه در آسمانها و زمين است » ( 3 ) .\r\n« ستاره و درخت خدا را سجده مىكنند » ( 4 ) .\r\nآيا نمىبينى كه هر كه در آسمانها و زمين است و خورشيد و ماه و ستارگان و كوهها و درخت و جنبندگان و بسيارى از مردم خدا را سجده مىكنند ( 5 ) .\r\nبا وجود اينها ، شنيده نشده كه به نشانهء تسبيح ، و حوش و چهارپايان نعره زنند و درخت فرياد برآورد و سنگها بالا و پايين روند . اين موجودات ، لا محاله ، يا با زبان ملكوتى ، يا به عنوان آمادگى ، يا شهادت تكوينى كه از هيچ آفريده اى مجزا نيست ، نيايش مىكنند ، چنان كه شاعر گفته :\r\n\r\n« و فى كل شىء له آية\r\nتدل على انّه واحد »\r\n\r\nدر هر چيزى ، بر ذات خدا نشانى است ، كه بر يگانگى او دلالت دارد .\r\nو اين آيه از اين جهت نازل شده است : « خدا شهادت مىدهد كه هيچ خدايى جز ذات يگانه او نيست » كدام آفريده اى است كه به يكى از اين - راهها به يگانگى خدا شهادت نمىدهد ؟ و مسلما هرگاه مراد از شهادت دادن همين زبان ظاهرى باشد معنى آن اين خواهد بود كه به زبان بىزبانى شهادت نمىدهند ، يا اينكه معنى آيه اينست كه موجودات در نيايش و سجود زبانى دارند كه آدمى درك نمىكند ، مگر آنكه از ميان بندگان خدا او را به پيغمبرى برگزيند و زبان پرندگان و درخت\r\n\r\n","description":"","footnote":"\r\n( 1 ) سوره اسراء : 47 .\r\n( 2 ) سوره صف : 2 .\r\n( 3 ) سوره نحل : 52 .\r\n( 4 ) سوره رحمن : 7 .\r\n( 5 ) سوره حج : 19 .\r\n","page_name":" 270 ","page_number":270},
  {"content":"\r\nو كوه و جنبندگان به دو بياموزد . اما در اينجا مىبينيم كه خدا به شيخ غواص چندان نفوذ كلمه داده كه در هر چيزى تصرف مىكند . حتى و حوش هم فرياد برمىآورند و سنگها مىرقصند و شاخ درختان در هم مىآويزند . چشم و گوش اين غاليان ، آن چنان از فضايل اينها انباشته شده كه بموجب اعتقادشان ، خدا بيش از آنكه در خود قدرت داده بر اين « شيخ » عطا فرموده است . و اين با خواننده است ، كه در مسأله گستردن سجاده و شنا دقت كند « كه همه اينها را چگونه به آسانى به » شيخ نواده عمر « بسته است و كرامات ظاهرى او را در عناصر اربعه در جزء هشتم ص 83 - 87 طبع اول ملاحظه كرديد . غلو در فضايل ، اينچنين مطالبى را بدروغ مىپردازد و مىسازد ، خواه عقل آن را بپذيرد يا نه .\r\n\r\n68 . كرامت « ابن مسافر اموى »\r\n« عمر بن محمّد » مىگويد : « شيخ عدى بن مسافر شامى اموى متوفى 557 ( يا 558 ) را هفت سال خدمت كردم و در اينمدت خارق عادات از او ديدم . از آن جمله اينكه : من بر دست او آب ريختم . او به من گفت : چه مىخواهى ؟ گفتم : من مىخواهم قرآن تلاوت كنم ، لكن جز سوره اخلاص و فاتحه چيزى حفظ نيستم . او با دست خود به سينهء من زد و همان وقت من همهء قرآن را حفظ شدم . و از حضور او كه بيرون آمدم ، بطور كامل قرآن تلاوت مىكردم » « شذرات الذهب » ابن عماد حنبلى 4 : 180 .\r\n« امينى » مىگويد : اى كاش اين اموى ، روزگار « خليفه دوم » را درك كرده بود و با دست خود در سينهء او مىزد و ديگر او دوازده سال در حفظ قرآن زحمت نمىچشيد ، اما دريغ كه درك نكرده است .\r\nو كاش مىدانستم پردازندهء اين داستان ، هرگاه صاحب داستان يك علوى مىبود ، اين اندازه سماجت بخرج مىداد ، يا اينكه اين عطاى او منحصر به\r\n","description":"","footnote":"","page_name":" 271 ","page_number":271},
  {"content":"\r\nخاندان اموى است و بس ؟\r\nو همين « ابن عماد » در « شذرات الذهب » خود از « يونينى » كه ذكرش خواهد آمد ، نقل كرده كه گفته است : « يك روز عدى بن مسافر به من گفت : برو به جزيرهء ششم در درياى محيط ، آنجا مسجدى مىبينى . وارد شو ، شيخى مىبينى كه در آنجا است ، به دو بگو كه شيخ عدى بن مسافر سفارش كرده كه از اعتراض پرهيز كن . و كارى را بر خود مپسند كه در آن اراده نداشته اى . عرض كردم :\r\nاى آقاى من ، چگونه من مىتوانم به بحر محيط بروم ؟ او از ميان دوشهايم مرا راند .\r\nناگاه خود را در بحر محيط يافتم و در آنجا مسجدى بود . داخل شدم . شيخ مهيبى را ديدم كه به فكر فرو رفته . سلام عرض كردم و پيام را رساندم . او گريه كرد و گفت : خدا به او جزاى خير بدهد . عرض كردم : اى آقاى من چه خبر است ؟\r\nگفت بدان كه يكى از خواص هفتگانه در نزع است و نفس و اراده من از راه بلند پروازى - خواسته كه من بجاى او باشم . و اين تفكر من تمام نشده بود كه تو رسيدى ، عرض كردم اى آقاى من چگونه من به كوه هكار مىتوانم برسم ؟ از ميان دو شانه‌ام زد . ناگاه خود را در زاويهء شيخ عدى يافتم . او به من گفت : او يكى از خاصان ده گانه است » .\r\n« امينى » گويد : جنون هم انواع و فنونى دارد و باريكترين آنها جنون هوادارى و غلو در فضايل است .\r\n\r\n69 . « عبد القادر » مرغى را زنده مىكند\r\n« يافعى » در « مرآت الجنان » 3 : 356 مىنويسد : « شيخ امام فقيه عالم مقرى ابو الحسن على بن يوسف بن جرير بن معضاد شافعى لخمّى درباره مناقب شيخ عبد القادر ، با سندى كه از پنج طريق رسيده از گروهى از بزرگان و عرفاى مشهور كه شيوهء اقتدا را برگزيده‌اند ، روايت كرده است كه گفته‌اند : زنى پسرش\r\n","description":"","footnote":"","page_name":" 272 ","page_number":272},
  {"content":"\r\nرا پيش شيخ عبد القادر آورد و عرض كرد : اى آقاى من ! مىبينم كه دل اين بچه خيلى به تو علاقمند است و من در راه خدا و بخاطر تو از حق خود گذشتم . شيخ پذيرفت و او را به مجاهده و سلوك راه سفارش داد . يك روز مادرش كه به ديدن او آمد ، ديد كه لاغر و رنگ چهره اش زرد شده است و آثار گرسنگى و بيخوابى در او پيدا است و ديد كه قرصى نان جو مىخورد . نزد شيخ كه آمد ، ديد ظرفى در پيش دارد كه استخوانهاى جوجه پخته اى كه خورده است ، در آن قرار دارد .\r\nگفت : اى آقاى من ! تو گوشت جوجه مىخورى و پسرم نان جو ؟ عبد القادر دستش را بر روى استخوانهاى جوجه گذاشته ، گفت : باذن خداى تعالى ، كه استخوانها را در حالى كه پوسيده‌اند ، زنده مىكند برخيز ! مرغ ، صحيح و سالم برخاست و آواز داد . شيخ گفت : هر آن موقع كه پسر تو نيز به اين مقام رسيد ، هر چه دلش بخواهد بخورد » .\r\nاين قضيه را « شيخ عبد القادر قادرى » نيز در « تفريح الخاطر » ص 32 ياد كرده است .\r\n« امينى » مىنويسد : آيا خواص انبيا و ويژگيهاى آنها ، كه در طليعهء آن زنده كردن مردگان است ، به هر مرتاضى داده مىشود ؟ اگر چنين است ، ديگر چه تفاوتى بين نبىّ مرسل و مرتاض خواهد بود ؟ فرض كنيد كه بحث كننده اى اينها را از اوليا كرامت و از انبيا به عنوان معجزه بداند ، لكن اين اعتبارى است كه پس از مطالعه و تفكر طولانى مىتوان به آن راه يافت . امّا ديگر چنين نيست كه همه افراد بدان راه داشته باشند و قاعده اى كلَّى باشد كه در همه ظاهر شود و از طريق مشاكله صورى ، انسان به مقام پيغمبرى برسد و اگر چنين باشد ، وقوع اين اعمال امكان ندارد .\r\nوانگهى آيا خوردن نان جو و غذاى خشن ، خود به خود مىتواند سالك را به مرتبه اى برساند كه مردگان را زنده كند و هرگاه خداى سبحان خاصيت اين را در\r\n","description":"","footnote":"","page_name":" 273 ","page_number":273},
  {"content":"\r\nاين عمل قرار داده ، ديگر خوردن يك مرغ بطور كامل كه انسان را دل مشغول مىكند و از آن مقام باز مىدارد !\r\nو آيا رياضت ، شرط پيدايش نيروى نفسانى و ملكات فاضله مىتواند باشد ، ولى شرط بقاء آن نيرو نمىتواند باشد ؟ و آيا اشتغال به اين لذايذ ، آن احوال روحى را از بين مىبرد و رياضت آن احوال را پديد مىآورد ؟ از اين طايفه ، اين مشكلات را بپرس هرگاه جواب دادند ، اينجانب را آگاه كن .\r\n\r\n70 . « عبد القادر » در يك شب چهل بار محتلم مىشود\r\n« شعرانى » در « طبقات الكبرى » 1 : 110 نوشته : « شيخ عبد القادر گيلانى رضى اللَّه عنه مىگفت : مدت بيست و پنج سال تمام ، در بيابانهاى عراق تنها و بيكس اقامت كردم . نه كسى را شناختم و نه كسى مرا شناخت . طوايفى از مردان غيب و جنّ نزد من مىآمدند و راه خداشناسى را به آنها تعليم مىدادم و خضر در آغاز ورودم به عراق با من همراهى و رفاقت كرد در حالى كه من او را نمىشناختم ، و شرط كرد كه با او مخالفت نكنم . او به من گفت : در اينجا بنشين ! و من سه سال در همان جا كه او گفته بود ، نشستم . هر سال مىآمد و مىگفت : در همين جا باش تا من نزد تو بيايم . مىگويد : يك سال در خرابه‌هاى مداين ماندم ، و در اين مدت به انواع مجاهده با نفس مشغول بودم آب مىنوشيدم و از چيزهاى دور ريخته مىخوردم ، يك سال نه مىخوردم و نه مىنوشيدم و نه مىخوابيدم . يك شب كه هوا خيلى هم سرد بود در ايوان كسرى خوابيدم ، و محتلم شدم . برخاستم و رفتم در شط غسل كردم . سپس خوابيدم و محتلم شدم و رفتم در شط غسل كردم .\r\nو اين عمل ، در آن شب ، چهل بار تكرار شد كه من غسل مىكردم ، سپس به بالاى ايوان صعود كردم كه مبادا خوابم ببرد » .\r\n« امينى » مىگويد : حالات اين مرد عارف را ، كه معلم گروه زيادى از\r\n","description":"","footnote":"","page_name":" 274 ","page_number":274},
  {"content":"\r\nمردان غيب و جن بوده ، مردانى كه راه خدا را از او آموخته‌اند ، با بصيرت و دقت مطالعه كن و بينديش كه چنين كسى چگونه رفيق خضر بوده . و شگفتا از انسانى كه يك سال غذا نخورد و يكسال نياشامد و سال سوم هر دو را ترك كند . و قواى بدنىاش كاستى نپذيرد ، چندانكه در يك شب زمستانى چهل بار محتلم شود .\r\nو شيطان بدين اندازه در او - كه فانى در خداست - تصرف كند . و هرگاه اين تعداد احتلام در آن موقعى حاصل مىشد كه او مرغ بريان را مىخورد و آنگاه استخوانهايش را چنان كه گذشت زنده مىكرد ، با از طبيعت بشرى چندان بعيد نبود .\r\nآن شب چقدر بايد طولانى مىشد كه در عرض آن چهل بار اين مرد خوابيده و محتلم شده باشد ، و پس از آن غسلهايى كه او در آن شب به تعداد خوابها انجام داده و در خلال آنها رفتن به شط و بازگشت به خوابگاه چه مايه وقت گرفته است و پس از آن باز مقدارى وقت مانده كه او به بالاى ايوان رفته كه مبادا خوابش بگيرد . و چه بسا كه هرگاه بخواب خود ادامه مىداد ، تعداد احتلامهايش به چهارصد يا بيشتر مىرسيد ! و چگونه شيطان از اين هيكل قدسى جدا نمىشده و در طول شب با او همراه بوده است . اينها جز خوابهايى كه بدست هواداران كه در فضايل او غلو مىكرده‌اند ، ساخته شده باشد ، چيز ديگرى نيست .\r\n\r\n71 . پيغمبر ( ص ) بر گردن « عبد القادر » قدم نهاده است\r\nشيخ سيد « عبد القادر گيلانى » مىگويد : « آنگاه كه جدم صلَّى اللَّه عليه و آله در شب مرصاد معراج كرد و به سدرة المنتهى رسيد ، جبرئيل امين عليه عقب ماند و گفت : اى محمّد ، هرگاه به قدر انگشتان نزديك شوم ، آتش مىگيرم خداى تعالى ، روح مرا در آن مقام پيش او فرستاد ، تا مگر از سيد امام عليه و على آله السلام استفاده بكنم من بحضور او مشرف شده و نعمت بزرگ وراثت و خلافت را نيكو داشتم .\r\nآنجا كه حضور رساندم ، منزلت براق را ديدم تا اينكه جدم رسول اللَّه صلَّى اللَّه عليه و آله بر من\r\n","description":"","footnote":"","page_name":" 275 ","page_number":275},
  {"content":"\r\nسوار شد و جلو من در دست او بود ، تا اينكه به مقام قاب قوسين يا كمتر رسيد .\r\nبه من گفت : اى فرزندم و اى نور چشمم ، اين قدم من بر گردن تو قرار گرفته و قدمهاى تو بر گردن همه اولياى خداى تعالى قرار مىگيرد و اين اشعار نيز گفته شده است :\r\n« به عرش با شكوه خدا بار يافتم و پرتوهاى آن بر من نمايان شد و خدا اين مقام را به من بخشيد . قبل از تخلق به اخلاق الهى ، به عرش خدا نگريستم و ملكوت او بر من آشكار شد و خدا مرا بر كشيد و تاج وصال را با نظر در احوال من بر من كرامت كرد . و اوست كه شرافت مىدهد و مرا جامه تقرب مىپوشاند » ( 1 ) .\r\n\r\n72 . « عبد القادر » و ملك الموت\r\nاز سيد شيخ بزرگ « ابو العباس احمد رفاعى » روايت است كه گفت : « يكى از خدمتكاران شيخ عبد القادر گيلانى درگذشت . زنش پيش او آمد و ناله و گريه كرد و از او خواست كه شوهرش را زنده كند . شيخ به مراقبت روى آورد و در عالم باطن ديد كه ملك الموت عليه السّلام به آسمان صعود مىكند . و با خود ارواحى را كه آن روز قبض كرده ، همراه دارد . گفت : اى ملك الموت ، بايست و روح خدمتگذار مرا به من بده و نام آن خادم را گفت . ملك الموت اظهار داشت : من ارواح را به فرمان الهى مىگيرم و به درگاه عظمت او تقديم مىكنم . اين چگونه ممكن است روحى را كه به امر پروردگار قبض كرده‌ام به تو بدهم . شيخ ، درخواست\r\n\r\n","description":"","footnote":"\r\n( 1 ) تفريح الخاطر فى ترجمه عبد القادر ص 5 و 12 ط مصر مطبعه عيسى البابى الحلبى و شركاء سنه 1339 .\r\n\r\nوصلت الى العرش المجيد بحضرتى\r\nفلاحت لى الانوار و الحق اعطانى\r\nنظرت لعرش اللَّه قبل تخلقى\r\nفلاحت لى الاملاك و اللَّه سمانى\r\nو توجنى تاج الوصال بنطرة\r\nو من خلقه التشريف و القرب اكسائى\r\n\r\n","page_name":" 276 ","page_number":276},
  {"content":"\r\nدادن روح خادمش را تكرار كرد . و او از دادن روح وى خوددارى كرد ، در حالى كه در دستش ظرفى معنوى به شكل زنبيل قرار داشت كه ارواح گرفته شده در آن روز ، در آن ظرف بود . با نيروى محبوبيت زنبيل را كشيد و از دست او گرفت و ارواح همه متفرق شده به اندامهاى خود بازگشتند . در اين حال ، ملك الموت با پروردگارش مناجات كرد . گفت پروردگارا تو از آنچه بين من و بين محبوب و وليّت عبد القادر گذشت ، آگاهى او به نيروى سلطنت و صولتى كه داشت ، ارواحى را كه امروز قبض كرده بودم از من گرفت . خداى جل جلاله به او خطاب كرد :\r\nاى ملك الموت ، بدرستى كه غوث اعظم محبوب و مطلوب من است . چرا روح خدمتكارش را به دو پس ندادى ؟ ارواح زيادى بسبب اين روح از دست تو رفته است . ملك الموت در آن موقع پشيمان شد » ( 1 ) .\r\n\r\n73 . درگذشت « شيخ عبد القادر »\r\n« نقل كرده‌اند كه هنگامى كه وفات شيخ عبد القادر گيلانى نزديك شد ، سرور ما عزرائيل عليه السّلام از جانب پروردگار جليل به هنگام غروب آفتاب نامه اى آورد و به پسر شيخ يعنى شيخ عبد الوهاب تسليم كرد و در پشت نامه نوشته بود :\r\nاين نامه از محبّ به محبوب برسد . پسرش كه اين نامه را ديد ، گريه كرد و حسرت نمود و همراه عزرائيل نامه را به حضور شيخ رساند . هفت روز پيش از اين نامه بر شيخ ما آشكار شده بود كه هنگام انتقال او به عالم علوى فرا رسيده است از اين جهت ، او خوشحال بود و بخشايش دوستاران و هواداران خود را از خدا مىخواست و متعهد شد كه در روز قيامت همه آنها را شفاعت كند . سپس خداى تعالى را سجده كرد و ندا رسيد كه : * ( « يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً » ) *\r\n\r\n","description":"","footnote":"\r\n( 1 ) تفريح الخاطر فى ترجمه عبد القادر ص 5 و 12 ط مصر ، مطبعه - عيسى البابى الحلبى و شركائه ، سنة 1339 .\r\n","page_name":" 277 ","page_number":277},
  {"content":"\r\nاز عالم ناسوت صداى گريه و زارى بلند شد و عالم ملكوت از مژدهء ديدار خوشحال گرديد » ( 1 ) .\r\nاين نمونه هايى است از اوهامى كه دست غلو درباره مناقب « شيخ عبد القادر » پرداخته است و ما هرگاه در صدد بوديم كه همهء چيزهايى را كه به « شيخ عبد القادر » بنام كرامات و در واقع خرافات نسبت داده و چيزهايى نقل كرده‌اند كه نه موافق شرع اقدس اسلام و نه مورد قبول عقل و نه سازگار با منطق است بياوريم ، در واقع دائرة المعارفى پر حجم بايد تهيه مىكرديم كه در مجموع موجب خنده شما بود و گاهى هم شما را به گريه وا مىداشت .\r\n\r\n74 . « رفاعى » دست پيغمبر ( ص ) را مىبوسد\r\n« ابو محمّد ضياء الدين و ترى » در ص 54 « روضه الناظر » مىنويسد : « در اين ( سال 555 ) سيد احمد رفاعى با اشارهء معنوى كه به وى رسيده بود ، به حج مشرف شد و قبر جد بزرگوارش صلَّى اللَّه عليه و آله را زيارت كرد و در برابر تربت پاكش اين شعر را خواند : آنجا كه از تو دور بودم ، روان خود را از جانب خود به خاك بوسى تو مىفرستادم اينك گردش روانها پيرامون تو پيدا است . دست مباركت را در آر تالبان من به فيض بوسه نائل شود ( 2 ) .\r\nآنگاه دست مبارك جدش صلَّى اللَّه عليه و آله ظاهر شد و او آن را بوسيد و مردم همه تماشا مىكردند . اين قصه بطور متواتر نقل شده و بين مردم مشهور و اسانيد آن صحيح\r\n\r\n","description":"","footnote":"\r\n( 1 ) تفريح الخاطر ص 38 .\r\n( 2 )\r\n\r\nفى حالة البعد الروحى كنت ارسلها\r\nتقبل الارض عنى و هى نائبتى\r\nو هذه دولة الاشباح قد حضرت\r\nفامدد يمينك كى يحظى بها شفتى\r\n\r\nاين دو بيت را با داستان آن ، صاحب « تفريح الخاطر » به عبد القادر گيلانى نسبت داده است و در مورد اين خرافات ساخته و پرداخته ، كه هدف از آن تفريح خاطر است ، با صرف نظر از حكم عقل و شرع و منطق ، مهم نيست كه به چه كسى نسبت داده شود .\r\n","page_name":" 278 ","page_number":278},
  {"content":"\r\nاست و حفاظ و محدثان و بسيارى از مورخان و صاحبان طبقات آن را نقل كرده‌اند .\r\nاين موضوع را كسى انكار ندارد ، مگر آنكه جاهل به دانش روايت يا حاسد به مقام نبوت و ظهور معجزه محمّديه باشد ، يا اينكه غير از امت احمديه و معدوز بوده باشد . بعلاوه ، ظهور اين معجزه از پيغمبر ، آن هم در چنان عصرى كه انواع بدعتها و فتنه‌ها و هواپرستيها در آن رونق گرفته و اهل باطل مذاهب گوناگونى همچون الحاد و زندقه و ديگر فرقه‌هاى ضاله را برگزيده بودند ، به انگيزهء اعلاء كلمه حق و شريعت و دين ، آن هم به دست اين سيد جليل كه خدا و رسولش به داشتن اين خدمت و نعمت مخصوص داشته‌اند ، چيزى لازم بوده است ، چرا كه در آن عصر شخصى كه در ميان اوليا و سادات و صالحان روزگار به پايه اين سيد بزرگوار برسد ، وجود نداشته است . خداوند ما را از وجود اينان بهره مند گرداند !\r\nو در ص 62 مىنويسد : « در مقام مقايسهء كرامات رجال با سيد احمد رفاعى همين كرامت كافى است كه در ميان گروه زيادى از مسلمانان ، او دست پيغمبر صلَّى اللَّه عليه و آله را بوسيده است ، چندانكه اين واقعه را همه جا مشهور شده است . و دست انس و جن از اين افتخار كوتاه است و ملاء اعلى بر اين كرامت غبطه مىخورد ، چنان كه اين موضوع دربارهء شيخ عبد القادر گيلانى عليه الرحمه نيز آمده است » .\r\nدر « العقود الجوهريه ص 5 » از بنده صالح عارف الهى « عبد الملك بن حماد » روايت شده كه گفت : « خداوند در سال 555 ، حج را بر من مقدر كرد . سپس به مدينه آمدم و به زيارت پيغمبر صلَّى اللَّه عليه و آله موفق شدم و در همان هفته سيد عارفان امام امت سيد احمد رفاعى رضى إله عنه نيز با قافلهء بزرگى از زوّار براى زيات قبر پيغمبر صلَّى اللَّه عليه و آله به مدينه آمده بود . هنگامى كه وارد حرم شريف پيغمبر شد ، در برابر قبر مبارك ايستاد . در حالى كه هنگام پس از عصر بود و حرم مبارك از زائران پر شده بود و در حالى كه از خود غائب و در محضر محبوب حاضر بود ، چنين خواند :\r\n\r\nفى حاله البعد روحى كنت ارسلها\r\nتقبل الارض عنى و هى نائبتى\r\n\r\n( 1 )\r\n\r\n","description":"","footnote":"\r\n( 1 ) ترجمه بيت پيش از اين آورده شد .\r\n","page_name":" 279 ","page_number":279},
  {"content":"\r\nدست مبارك پيغمبر صلَّى اللَّه عليه و آله در حالى كه نور از آن مىتابيد ، ظاهر شد ، گويى درخشش برق بود و او دست مبارك را بوسيد و مردم همگى نظاره مىكردند .\r\nاين نعمت را خداوند بر من نصيب فرمود ، كه ديدم كه چگونه دست آن حضرت را بوسيد . من اين مشاهده پر بركت را ذخيرهء روز معاد خود مىدانم و توشه روزى مىشمارم پيش خدا حاضر خواهم شد » .\r\nسپس مىگويد : « در همان قافله ، شيخ احمد زعفرانى و شيخ عدى بن مسافر اموى و سيد عبد الرزاق حسينى واسطى و شيخ عبد القادر گيلانى و شيخ احمد زاهد و شيخ حيوة بن قيس حرانى و شيخ عقيل منجى عمرى و گروهى از مشاهير اولياى روزگار حضور داشتند و همهء اينان به ديدار دست مبارك و پاك پيغمبر صلَّى اللَّه عليه و آله مشرف شدند و همگى تحت بيعت اين شيخ بزرگ جمع شدند . و خبر اين ماجرى متواتر و مشهور است و بسيارى از اعيان رجال بتفصيل آن را نقل كرده‌اند كه بايد مراجعه شود » .\r\nشيخ « تقى الدين فقيه نهروندى » متوفى به سال 594 در قصيده اى كه با اين ابيات شروع مىشود ( 1 ) .\r\n« كجا پيغمبران چنين رازى را آشكار و اوليا چنين سخنى را روايت كرده‌اند ؟\r\nو كجا سادات بزرگ و پيشوايان پاك چنين افتخارى را داشته‌اند ؟ دستى كه طراوت او رودخانه‌ها را تازه كرده و فروغ آن خاك كعبه را مثوّر داشته است ، چرا كه پيغمبر دست راستش را بسوى رفاعى دراز كرد و با نور آن همه چيزها بر او روشن گشت » .\r\nتا اينكه مىگويد :\r\n\r\n","description":"","footnote":"\r\n( 1 )\r\n\r\nاى سر جاءت به الانبياء\r\nو حديث رواته الاولياء\r\nسلسلته السادات أهل المعالى\r\nو حكته الائمة الاتقياء\r\nفروى نشره الصديرين ريا\r\nو أضاءت بنوره البطحاء\r\nو مدطه يمينه للرفاعى\r\nفانجلت عندها له الاشياء\r\n\r\n","page_name":" 280 ","page_number":280},
  {"content":"\r\n« مپرس از اينكه اين چگونه ممكن است و يقين داشته باش كه خدا هر چه بخواهد مىكند . از مارقان دورى كن و كور نابينايى ، هرگاه خورشيد را انكار كند ، باور مكن . آيا پيامبر مرده است ؟ نه مگر در قرآن شهيدان پيش خدا زنده گانند . اينكه پيغمبر دست خود را بر رفاعى دراز كرده ، برهانى روشن بر مقام اوست . اين شرافت را از او بهنگام شام هزاران نفر از نزديكان و بزرگان ديده‌اند . آن شامى بود كه صبح روشن شد و نشگفت اگر شامى ، صبح روشن شود . ( 1 )\r\nصاحب « عقود الجوهريه » او را در قصيده اى چنين مىستايد : ( 2 )\r\n« اين رفاعى كسى است كه بر ناقدان دشوار است كه كار او را ارزيابى كنند .\r\nبسا شير كه سوار شده و بسا سواره كه از شير نمايان تحقير و خوارى ديده است .\r\nاو كسى است كه دست رسول اللَّه را بوسيده و از آن رهگذر و در برابر كافران به مقام افتخار نائل گرديده است . او دست مبارك خود را بسوى وى از قبر دراز كرد و بر همه حاضران اين دست نمايان شد .\r\nحافظ حاج ملا « عثمان موصلى » نيز در قصيده اى « سيد رفاعى » را چنين مدح كرده ( 3 ) .\r\n\r\n","description":"","footnote":"\r\n( 1 )\r\n\r\nلا تقل كيف تم هذا ؟ و ايقن\r\nيفعل اللَّه ربنا ما يشاء\r\nو اهجر المارقين و اعذز اذا ما\r\nانكر الشمس مقلة عمياء\r\nايكون النبى ميتا ؟ و فى القر\r\nآن احياء ربها الشهداء\r\nو بمد اليمين لابن الرفاعى\r\nحجة فى مقامها سمحاء\r\nشهدتها المساء آلاف قوم\r\nو رآها الاقران و الاكفاء\r\nصار ذاك المساء صبحا فما اعج\r\nب يوما فيه الصباح مساء\r\n\r\n( 2 )\r\n\r\nذاك الرفاعى الذى فعله\r\nيعز فى النقد على الناقد\r\nكم ركب الليث ؟ و كم راكب\r\nذلل من صولة مستأسد ؟\r\nكف رسول اللَّه فى لثمها\r\nحازبها الفخر على الجاحد\r\nقد مدها من قبره نحوه\r\nلاحت الى الحاضر و الشاهد\r\n\r\n( 3 )\r\n\r\nله الافاعى و أسد الغاب طائعة\r\nو الجن تبصر من آياته العجبا\r\nألا ترى ان من ينمى اليه فلا\r\nيخشى من النار مهما أو قدت لهبا ؟\r\nكفاه تقبيل يمنى الهاشمى أبى\r\nالزهراء فخرا و عنا الغير قد حجبا\r\n\r\n","page_name":" 281 ","page_number":281},
  {"content":"\r\n« ماران و شيران جنگل ، بفرمان او گردن مىنهند و جن از آيات و اوصاف او در شگفت است . آيا نمىبينى كه هر كس را نسبت به او برسد ، از شعله‌هاى آتش هم باك ندارد ؟ ! در افتخار او اين بس كه دست پيامبر هاشمى پدر زهرا را بوسيده و ديگران از اين فيض بهره نبرده‌اند » .\r\n« سيد محمّد ابو الهدى رفاعى » در تخميس قصيده « سراج الدين مخزومى » چنين سروده است ( 1 ) .\r\n« آنجا كه به درگاه پيغمبر طه پناه شدى ، بر بوسيدن دست جنابش مفتخر شدى ، تو در ميان دوستداران پيامبر بداشتن اين افتخار مخصوص گشتى و نورى بر تو تابيد كه همواره بدان زنده خواهى بود ، تا خوار شود هر آنكه در گمراهيها و ظلمات غوطه ور است .\r\nدر قصيده ديگرى او را چنين ستوده است ( 2 ) .\r\n« در شرافت او اين بس كه بهين آدميان و سرور موجودات با او سخن گفته و در پيش مردم دست خود را بسوى او دراز كرده ، و شگفت نيست از كسى كه راه دوستى او پويد ، اينچنين نسبت بزرگى داده شود ، اين كرامتى بر حق است كه شايستهء او است و معجزه اى از جانب پيغمبر بهترين هدايت يافتگان است » .\r\n\r\n","description":"","footnote":"\r\n( 1 )\r\n\r\nأكرمت من طه به كف جنابه\r\nبين القفول مذ التجأت ببابه\r\nفلثمته و عرفت فى أحبابه\r\nنورا أراد اللَّه أن تحيى به\r\n\r\n\r\nرغما لمن فتكت به الظلمات\r\n\r\n( 2 )\r\n\r\nكفى شرفا تكليم خير الورى له\r\nو امداده ازمد جهرا له اليدا\r\nو ليس عجيبا حين صح انتسابه\r\nاليه اذا أبدى اليه توددا\r\nكرامة حق و هى ثابتة له\r\nو معجزة للمصطفى خير من هدى\r\n\r\n","page_name":" 282 ","page_number":282},
  {"content":"\r\n« بهاء الدين سيد محمّد رواس » در قصيده اى او را چنين مىستايد ( 1 ) .\r\n« در مقام او اين بس كه دست رسول اللَّه به نشانهء قبول بسوى او دراز شد و چه گل با طراوتى در روزگار ما شكفته است ، و گفت كه از جد بزرگوارش كه اشرف مخلوقات است ، اينهمه احترام و گراميداشت بر وى ارزانى شده است .\r\n« عبد الحميد افندى طرابلسى » در قصده اى كه او را مدح مىكند گفته است ( 2 ) .\r\n« براى كسى كه قيام به وظايف مىكند ، او حجت بزرگ و نمونهء ارجدارى است ( بيهوده ) نيست كه دست پيغمبر برگزيده ، پيش همگان به سوى او دراز شد . از اين رو بايد گفت كه اين خدا است كه او را بركشيد . آرى در ميان مردم نمىتوان او را بطور شايسته شناخت و قدر دانى كرد .\r\n« سيد عبد الغفار اخرس » در قصيده اى چنين گفته است ( 3 ) .\r\n« از تبار رسول اللَّه شير مردى به دنيا آمد كه همهء شيران و درندگان پيش او اظهار فروتنى كردند . او دست پدر بزرگوارش را پيش مردم بوسيد و نور در عالم پرتو افكند . همه بزرگان و ثقات و عموم مردم به تنهائى و در بين مردم اين امر را مشاهده كردند . اين مزيتى است كه بجز او از بزرگ و كوچك ، كسى را نصيب نشده است . »\r\n\r\n","description":"","footnote":"\r\n( 1 )\r\n\r\nكفاه ان رسول اللَّه مدله\r\nيد القبول و زهر العصر نضار\r\nو قال من جده خير الورى خلقا\r\nله انطوى فيه اعز از و اظهار\r\n\r\n( 2 )\r\n\r\nهو الحجة الكبرى على كل قائم\r\nلذاك يد المختار مدت له جهرا\r\nو من هذه و اللَّه حجة فضله\r\nأجل غيره فى القوم حجته صغرى\r\n\r\n( 3 )\r\n\r\nتولد من رسول اللَّه شبل\r\nبه دانت له كل السباع\r\nو قبل كف والده جهارا\r\nغدت بالنور بادية الشعاع\r\nو شاهدها الثقات و كل فرد\r\nرآها بانفراد و اجتماع\r\nفتلك مزية لم يحظ فيها\r\nسواه من مطيع أو مطاع\r\n\r\n","page_name":" 283 ","page_number":283},
  {"content":"\r\n« ابو الفرج سيد احمد شاكر آلوسى » در قصيده اى چنين مىگويد ( 1 ) .\r\n« او قطب عالم هستى و پناهگاه خلايق است . بارانى است كه همواره چشم اميد مردم به آمدن آن دوخته شده . مناقب و فضايل او در آفاق همچون ماه در گردش و جريان است . او از جد بزرگوارش پايگاهى اندوخته است كه پيوسته در طول روزگار آوازه خواهد داشت ، آنجا كه پيمبر را زيارت كرد و دست مباركش را بوسيد و اذن ديدار داد . »\r\n« فقيه يحيى بن عبد إله واسطى » در قصيده اى او را چنين مدح مىكند ( 2 ) .\r\n« دست پيغمبر طه بسوى او دراز شد و او آن را بوسيد و او نخواست كه در دام ديگران بيفتد . از اين رو است كه مصطفى نامهء آزادى به وى بخشيد .\r\nو وقتى دعا كرد ، خدا ماهى را براى وى بدان آورد و زنده كرد . »\r\n« صفى الدين يحيى بن مظفر بغدادى حنبلى » در قصيده اى گفته است ( 3 ) .\r\n« او بود كه پيشواى پيغمبران دست خود را بر او دراز كرد و گنجينه‌هاى حقايق قرآن را بر او گشود . و قافله‌هاى حاجيان از ديدن اين صحنه ، همه سرمست و مبهوت و دلباخته شده بودند . »\r\n« سيد عبد الحى حسينى » مفتى « غزه هاشم » در قصيده خود او را چنين\r\n\r\n","description":"","footnote":"\r\n( 1 )\r\n\r\nهو قطب الوجود غوث البزايا\r\nغيثها المرتجى على الاطلاق\r\nكم له من مناقب سائرات\r\nكمسير البدورفى الافاق ؟\r\nحاز من جده الرسول مقاما\r\nلم يزل ذكره مدى الدهر باقى\r\nحيثما زاره و قبل كفا\r\nمنه قد آذنت له با لتلاقى\r\n\r\n( 2 )\r\n\r\nمدت له يد طه ثم قبلها\r\nيهنيه مجدا نأى أن يقبل الشركا\r\nو المصطفى بكتاب العتق أكرمه\r\nو اللَّه أحياله لمادعا السمكا\r\n\r\n( 3 )\r\n\r\nو له امام الرسل مديدا لها\r\nفتحت كنوز حقائق القرآن\r\nو قوافل الحجاج سكرى عندها\r\nما بين مبهوت و ذى أشجان\r\n\r\n","page_name":" 284 ","page_number":284},
  {"content":"\r\nوصف كرده : ( 1 ) .\r\n« او شخصيتى است كه در شرق عالم شناخته شده است كه پيغمبر براى بزرگداشت او دست خود را دراز كرد . و چقدر افتخار دارد دستى كه با دست بزرگمرد عالم مصافحه كرده و آن لبى كه ماه را بوسيده است . »\r\n« سيد ابراهيم راوى رفاعى شافعى » در قصيده اى او را چنين مدح مىكند ( 2 ) « او بود كه بدرگاه پيامبر شرفيات شد و آشكارا دستهاى او را بوسيد و خداى تعالى قدرت خود را نشان داد . آنجا كه محمّد معجزاتى نشان داد ، معجزه اى كه به منظور بزرگداشت احمد انجام گرفت . چگونه مىتوان گفت نه ! در حالى كه او فرزند اين خاندان پاك است و چنين پدرانى فرزندان خود را اينچنين افتخار مىبخشند .\r\n« سيد سراج الدين مخزومى » در كتاب « صحاح الاخبار » در قصيده اى درباره « رفاعى » چنين سروده است ( 3 ) .\r\n\r\n","description":"","footnote":"\r\n( 1 )\r\n\r\nعلم الشرق أحمد من اليه\r\nمدطه يمينه اجلالا\r\nمدراحا الى النبى بها كل\r\nمحال لورامه ما استحالا\r\nيا لراح قد صافحتها المعالى\r\nو شفاة لقد لثمن الهلالا\r\n\r\n( 2 )\r\n\r\nو هو باب النبى لاثم يمنا\r\nه جهارا و قد تجلى تعالى\r\nحين أبدى محمد معجزات\r\nمعجزات لاحمد اجلالا\r\nكيف لا ؟ و هو شبله و كذا الا\r\nباء تعلو ان أنجبت أشبالا\r\n\r\n( 3 )\r\n\r\nيا ابن من كان فى الثبوت نبيا\r\nقبل كون القوالب الطينيه\r\nلك جمع فى مشهد الوجد بانت\r\nمنه للقوم حكمة الفرقيه\r\nلك قرب أقام فى حالة البع\r\nد منارا فى الروضة الحرمبه\r\nحين مدت يد الرسول جهارا\r\nلك يا حسن خلعة علنية\r\nشاهدتها الالوف من كل ارض\r\nفروى نشرها البقاع القصيه\r\nو بآذاننا تواتر هذا المج\r\nد اقراط فخره جوهريه\r\n\r\n","page_name":" 285 ","page_number":285},
  {"content":"\r\n« اى فرزند آن كسى كه قبل از تكوين قالبها خاكى به مقام پيغمبرى برگزيده شده بود . تو در فضاى اخلاص و وجد و در حرم پاك ، چنان با حقيقت پيوستى كه دست حكمت فرقه‌ها از رسيدن به آن كوتاه است . تو در حالت دورى بر چنان قربى در روضهء پيامبر نائل گشتى كه نورانيت آن همه جا را گرفت . و اين هنگامى بود كه دست رسول اللَّه علنا دراز شد و بهترين خلعت علنى را نصيب تو كرد .\r\nهزاران نفر از كشورهاى گوناگون اين امر را مشاهده كردند و پرتو بركت آن بر بقاع دور دست نيز رسيد . اين مجدى است كه شنيدن آن گوشواره‌هاى گوهرين بر گوشهاى ما داده است . »\r\nاين قصه را « قاضى حفاجى حنفى » در « شرح الشفا » 3 : 489 و « عدوى حمزاوى » در « كنز المطالب » ص 188 نقل كرده و ضمن آن گفته‌اند : « پيغمبر دست خود را دراز كرد و او آن را بوسيد » . و « ابن درويش حوت » در « اسنى المطالب » ص 299 گفته است : « هرگاه خدا بخواهد ديدار پيغمبرش صلَّى اللَّه عليه و آله را بر بنده اى كرامت كند ، او را بيدار مىكند و نور شريف آن بزرگوار را به صورت جسم كريم نشان مىدهد . و اين حال چنان غلبه مىكند كه بيننده گمان مىكند كه جسم شريف پيغمبر را ديده است نمونهء اين حالتى است كه برسيد ما رفاعى رضى اللَّه عنه رخ داده است . »\r\n« امينى » مىگويد : اين بر ما مهم نيست كه « سيد رفاعى » دست شريف پيغمبر را ديده و آن را بوسيده است از اين بزرگتر هم نقل كرده‌اند . « شيخ عبد القادر گيلانى » در شب معراج با رسول اللَّه صلَّى اللَّه عليه و آله مصاحبت كرده ( 1 ) . ديگرى - « جلال الدين سيوطى - شخص پيغمبر اقدس را در بيدارى هفتاد و اند بار ديده است . آن ديگرى از او احاديثى نقل مىكند و ديگرى ادعا كرده كه پيغمبر در كارهايش با او مشورت مىكرده است . » شيخ حسن عدوى حمزاوى « در » مشارق\r\n\r\n","description":"","footnote":"\r\n( 1 ) به ترجمه او در كتاب تفريح الخاطر مراجعه شود .\r\n","page_name":" 286 ","page_number":286},
  {"content":"\r\nالانوار « و » كنز المطالب « ص 197 بنقل از » بهجة النفوس و الاسماع « شعرانى ، آنجا كه از مزاياى كمال سخن مىگويد ، نوشته است : از جملهء آن امور ، تقرب شديدى بود كه به رسول اللَّه صلَّى اللَّه عليه و آله داشتند و لكن پيغمبر شبانه روز از ديده آنها پنهان بود ، و عده اى احاديثى از او نقل كرده‌اند و بعضى حافظان حديث گفته‌اند :\r\nاينها احاديث ضعيف است . و گفته‌اند كه ديدار پيغمبر را گروهى از جمله « سيد على خواص » ( 1 ) و « سيد على مرصفى » و « اخى افضل الدين » و « شيخ جلال الدين سيوطى » و « شيخ نور الدين شوتى » و « شيخ محمّد » صوفى شهر « فيّوم » رضى اللَّه عنهم درك كرده‌اند .\r\nمىنويسد : « شيخ نور الدين شوتى در كارهاى رسول اللَّه صلَّى اللَّه عليه و آله مشاور او بود .\r\nاز جمله پيغمبر در كندن چاهى كه در زاويه ما است ، با او مشورت كردند و ما سه عدد چاه كنديم كه آب هر سه فاسد و بدبو بود ، پيغمبر با او مشورت كرد و دستور داد در باب الحوش چاه بكنند ، به همين ترتيب عمل كرديم و آب چاه را شيرين يافتيم . سپاس بر خداى عالميان باد » .\r\n( نويسنده گويد : ) اينها را بخوان و از عقل سليم بپرس و اين فضل خدا است بر هر كس خواهد عطا مىكند .\r\n\r\n75 . « غزلانى » ، از آنچه در دلها است ، پرده برمىدارد\r\n« ابو محمّد ضياء الدين و ترى » در « روضة الناظرين » ص 133 در ترجمه\r\n\r\n","description":"","footnote":"\r\n( 1 ) ترجمهء او را شعرانى در طبقات كبرى 2 : 135 - 153 آورده و در آغاز آن گفته است :\r\n« او - رضى اللَّه عنه - در مورد معانى قرآن بزرگ و سنت شريفه ، سخنانى ارزشمند ابراز مىكرد كه علما در آن متحير مىماندند . او اين سخنان را از لوح محفوظ بدست آورده بود . و خوارقى نيز در اين صفحات آورده ، كه مراجعه نمائيد .\r\n","page_name":" 287 ","page_number":287},
  {"content":"\r\n« شيخ محمّد موصلى » مشهور به « غزلانى » ( 1 ) كه به سال 605 وفات يافته است ، از « شيخ محمّد ابى عبد اللَّه بن تاج بن قاضى يونس موصلى » روايت مىكند كه گفت :\r\n« با گروهى از علماى موثق موصل ، به زيارت شيخ محمّد غزلانى قدس اللَّه سره رفته بوديم در حالى كه هنگام غروب بود . غارى كه در آن ساكن بود ، بسيار تاريك بود ، چنان كه ياران از تاريكى ناراحت بودند . او از اين انديشهء ما پرده برداشت و لبخندى زد و گفت : ما اينجا روغن و چراغ نداريم كه روشن كنيم . آنگاه به درختى اشاره كرد كه روبروى غار بود . از شاخه‌هاى آن چنان نور متجلى شد ، كه تمام كوهسار را روشن كرد ، و به خدا سوگند كه هيچ شبى را خوشوقتتر و شادابتر از آن شب به سر نياورده بوديم » .\r\n« امينى » مىگويد : بخوانيد و تعقل كنيد و به داورى برخيزيد .\r\n\r\n76 . « شاطبى » از جنايت شخص جنب آگاه است\r\n« جزرى مىگويد » : يكى از مشايخ مورد اعتماد ، از اساتيد خود روايت كرده : « شاطبى قاسم بن فيرهء نابينا ( 2 ) صبحها در فاضليهء بغلس نماز مىخواند .\r\nآنگاه به تعليم قراءت قرآن مىنشست و مردم در رفتن به حضور او بهنگام شب با هم پيشدستى مىكردند ، و هرگاه كه مىنشست ، فقط مىگفت : هر كس اول آمده ، او بخواند . آنگاه به ترتيب نوبت آمدن از ديگران شروع مىكرد . اتفاقا يك روز گفت : آن كسى كه نفر دوم است ، بخواند و اولى ماند و نخواند . اصحاب\r\n\r\n","description":"","footnote":"\r\n( 1 ) وى بدليل ديدار گوزنها و انس آنها با وى ، به اين نام ناميده شد . روضة الناظرين ص 133 .\r\n( 2 ) ابو محمد ضريرمقرى ، صاحب قصيدهء مشهور به « حرز الامانى و وجه التهانى » در قرائات ، كه 1173 بيت دارد . وى در سال 538 به دنيا آمد و در سال 590 درگذشت و در قرافه دفن شد . قبر او ، مشهور و محل زيارت است . شذرات الذهب 4 : 302 .\r\n","page_name":" 288 ","page_number":288},
  {"content":"\r\nنمىدانستند كه گناه او چه بوده كه از قراءت محروم ماند . او فهميده بود كه اين شخص آن شب جنب شده ، اما بسبب شدت علاقه اى كه بر گرفتن نوبت داشته ، آن را فراموش كرده بود . آنگاه به حمام نزديك مدرسه رفت و غسل كرد و پيش از آنكه نفر دوم از قراءت فارع شود ، خود را بحضور رسانيد و شيخ هم - كه نابينا بود - نشسته بود . دومى كه فارغ شد ، شيخ گفت : آن كسى كه اول آمده او بخواند .\r\nاين واقعه ، يكى از بهترين وقايعى است كه در زندگى بزرگان اين طايفه مىبينيم و نظير آن را در دنيا نديده‌ام » . مفتاح السعاده 1 : 388 .\r\n« امينى » مىگويد : اينكه « جزرى » پنداشته اين حالت مخصوص « شاطبى » بوده و در دنيا نظير آن ديده نشده ، درست نيست و ما شرح حال گروهى از كسانى را كه از دلهاى مردم آگاهى داشته و غيب را مىدانستند پيش از اين نقل كرده‌ايم گويا اين گروه مغيباتى را انتخاب كرده‌اند كه هر بينا و كورى از شنيدن آن در شگفت مىماند يا اين مايه غلو در فضايل به اينها نسبت داده‌اند .\r\n\r\n77 . حشرات از قبر « حافظ بلخى » بيرون ميريزند\r\n« عمر بن على سرخسى » مىگويد : « هنگامى كه وخشى ( 1 ) حافظ ابو على حسن بن على بلخى از دنيا ميرفت ، من نزديك سن بلوغ بودم . من نيز حاضر شدم .\r\nوقتى كه او را به قبر گذاشتند ، فريادى شنيديم كه گفته شد : حشرات از مقبره خارج شدند ، گويا كه قبر در راه آنها قرار گرفته بود . من عقربها و شيران درنده را ديدم كه در وادى ريخته بودند و مردم به آنها تعرض نمىكردند » .\r\n« حافظ ذهبى » در « تذكرة الحفاظ » 3 : 344 اين قضيه را نقل كرده است .\r\n« امينى » مىگويد : بگذاريد حشرات فرار كنند و از قبر او بيرون بريزند شما به عقل اين حافظ ، راوى اين حكايت مسخره نگاه كنيد كه چگونه در برابر\r\n\r\n","description":"","footnote":"\r\n( 1 ) منسوب به وخش ، روستائى در حومهء بلخ .\r\n","page_name":" 289 ","page_number":289},
  {"content":"\r\nاين اسطوره شگفت زده و فروتن مىشود و آن را مدحى براى رجال قوم خود مىپندارد . بايد ديد كه عقربها و شيران درنده چرا مقبرهء او را در « مدينه طيبه » و « بقيع » و « مسجد اعظم » ترك مىكنند و از آنجا فرار مىكنند . آيا جز اين است كه اينها از وخشى فرار مىكنند ؟ عقل « ذهبى » و روايت او را ملاحظه كنيد ، كه همين شخص وقتى به مناقب « مولانا امير المؤمنين » - سلام اللَّه عليه - مىرسد و كوچكترين ضعفى در متن سند آن نمىيابد ، فقط با يك عبارت خود را خلاص مىدهد و مىگويد : « من در جانم ترديدى نسبت به آن احساس مىكنم . »\r\nمراجعه شود به « تلخيص المستدرك » .\r\n\r\n78 . « يونينى » در هوا راه مىرود\r\n« حافظ ابن كثير » در « تاريخ » خود 13 : 94 نوشته است كه روايت كرده‌اند :\r\n« شيخ عبد اللَّه يونينى متوفى 617 ، در يكى از سالها در هوا به سفر حج مىرفت و اين امر بر بسيارى از زهاد و بندگان صالح حاصل شده است . لكن از هيچيك از علماى بزرگ اين موضوع را نشنيده‌ايم كه اين خصوصيت را داشته باشند و اول كسى كه اين امر برايش حاصل شده ، حبيب عجمى را ذكر كرده‌اند كه از اصحاب حسن بصرى بوده و پس از او از صالحان كه خدايشان رحمت كند ، نقل شده است » .\r\n« امينى » مىگويد : از « ابن كثير » عجب نيست كه به اين اعاجيب بگرود و با نقل آنها اوراق تاريخ را مشوه سازد ، اما وقتى به مناقب اهلبيت عليهم السّلام ميرسد كه بمراتب از اين موهومات بىاعتبار و خلاف عقل ، به ذهن و عقل آدمى نزديكتر است ، بانگ و فرياد اعتراض برمىآورد . اما همه مىدانيم حب و بغض انسان را را كور كر مىكند .\r\n","description":"","footnote":"","page_name":" 290 ","page_number":290},
  {"content":"\r\n\r\n79 . « حضرمى » ، نحو را با اجازه مىآموزد\r\n« ابن العلماء حنبلى » در « شذرات الذهب » 5 : 361 مىنويسد : « شيخ اسمعيل حضرمى متوفى 678 كراماتى داشت . مطرى گفته است : كرامات شيخ به حد تواتر نزديك است . از جمله اينكه به ابن معطى در خواب گفتند نزد فقيه اسمعيل حضرمى برود و از او نحو فدا بگيرد . چون از خواب بيدار شد ، خيلى تعجب كرد ، زيرا حضرمى نحو خوب نمىدانست . با خود گفت ناگزير بايد اطاعت كنم ، از اين رو ، نزد او رفتم و در حضور او جمعى فقه مىخواندند . به مجرد اينكه مرا ديد ، گفت : در كتابهاى نحو به تو اجازه دادم . و او كه مطالعه اى در آن كتابها نداشت همه آنها را يكباره بدون استاد فهميد » .\r\n« امينى » مىنويسد : علم را از دهان مردم يا از اجازات دريابيد . ما چقدر شنيده‌ايم كه با مذاكره و تمرين علم مىآموزند ، لكن آيا شنيده‌ايد كه علم را با اجازه يا با يك كلمه بياموزند ؟ و آيا چنين كرامتى را از پيغمبران شنيده‌ايد ؟\r\nيا اينكه اين فضيلتى است كه فقط به « حضرمى » اختصاص دارد و چنين چيزى به هيچ كس نرسيده ؟ حتى پيغمبر به نزديك خود عمر بن خطاب با اجازه چيزى را نياموخته است و به او مىگفت كه معنى « كلاله » ( 1 ) را نمىدانى و به دخترش « حفصه » مىگفت : پدرت آن را نمىداند . به همين ترتيب صدها مجهول و مشكلى كه در خلافت نتوانسته بود با اجازه يا اشراف يا مذاكره همه آنها را فرا بگيرد ، با وجود آنكه پس از فرو ريختن عرش خلافت پس از پيغمبر به همه اين علوم نياز شديد بود و هيچكدام از علم پيغمبر صلَّى اللَّه عليه و آله دور و مخفى نبود ، و همه امت بدان احتياج داشتند و هيچكدام اينها مانند نحو نبود كه بدون آن ستون اسلام\r\n\r\n","description":"","footnote":"\r\n( 1 ) كلاله مردى كه از نسبت لاصق نباشد و آنكه نسب او محيط نسب تو باشد مثل پسر عم يا پسران عم دور تر ، يا گروهى كه با ايشان برادران مادرى وارث باشند . منتهى الارب .\r\n","page_name":" 291 ","page_number":291},
  {"content":"\r\nو قضاوت و فتوى پايدار نماند . بر اينها اضافه كن برادرش خليفه اول كه چقدر مجهولات داشت و چه مايه از معارف دين و احكام شريعت بر وى پوشيده بود . كاش اين باب علم از روزگار پيغمبر صلَّى اللَّه عليه و آله مفتوح بود ، تا از اين طريق حتى سومين خليفه ، « عثمان » ، معارف دين خود را كاملا فرا مىگرفت و اوراق فقه اسلامى با آراء دور از كتاب و سنت آلوده نمىشد .\r\n\r\n80 . « حضومى » و اهل قبور\r\n« سبكى » در « طبقات » خود 5 : 51 ، و « يافعى » در « رياض » ص 96 ، از « اسمعيل حضرمى » ياد شده چنين نقل كرده‌اند : « او بر بعضى از مقابر شهرهاى يمن مىگذشت كه خيلى گريه كرد و اندوه سختى او را فرا گرفت سپس سخت خنديد و سرور و شادى او را غالب شد ، كسانى كه در آنجا بودند ، از ديدن اين احوال خيلى تعجب كردند . از او علت آن را پرسيدند ، و او - رضى اللَّه عنه - گفت : احوال اهالى اين قبور بر من آشكار شد و ديدم كه معذب هستند و اندوهگين شدم و گريه كردم . آنگاه بر خداى سبحانه و تعالى در خصوص آنها تضرع و دعا كردم ، به من خطاب رسيد كه بخاطر تو از آنها درگذشتيم . و صاحب همين قبر به من گفت : من نيز با آنها هستم اى فقيه اسماعيل ! من فلان آوازه خوان هستم . من خنديدم و گفتم : بلى تو هم در جزو آنها مىباشى سپس او گور كن را خواست و پرسيد : در اين قبر كه نزديك ما است ، چه كسى مدفون است ؟\r\nگفت فلان زن آوازه خوان كه شيخ شفاعت نمود . خداى تعالى او را خير بدهد » .\r\n« امينى » مىگويد : من نمىدانم كه به كدام اين ادعاها بايد تعجب كنم ، آيا به ادعاى « حضرمى » كه بر عالم برزخ آگاهى دارد و پذيرفته شدن شفاعت او\r\n","description":"","footnote":"","page_name":" 292 ","page_number":292},
  {"content":"\r\nدرباره اهالى قبور حتى بخشايش زن آواز خوان ؟ يا بر اطلاع آن گور كن از اين راز محفوظ كه شيخ داشت ؟ يا از اين تعجب كنم كه آن زن آوازه خوان ، چگونه در آن لحظه از شفاعت شيخ اطلاع حاصل كرد ؟ و تعجب ديگر اينكه اين زن چگونه بدون هيچ سابقهء آشنائى با اين فقيه از درون قبر درباره كار خود سخن گفته است ؟ بديهى است كه اين اعمال هرگاه واقع نمىشد ، با عدم و نبود هيچ تمايزى ندارند ، لكن تعجب ما از توجه و قبولى است كه بعضى از بزرگان به اين اوهام داشته‌اند .\r\n\r\n81 . درنگ كردن آفتاب براى « اسمعيل حضرمى »\r\nدر جلد پنجم ص 21 « الغدير » گفتيم كه چگونه آفتاب بخاطر « اسمعيل حضرمى » از حركت باز داشته شد ، آنجا كه او و خدمتكارش يك روز سفر مىكردند . به خدمتكار گفته بود : به آفتاب بگو كه درنگ كند ، تا ما به مقصد برسيم . آفتاب درنگ كرد تا آنها به مقصد رسيدند . آنگاه به خادم گفت : آيا اين زندانى را آزاد نمىكنى ؟ خادم فرمان داد كه آفتاب غروب كند . آفتاب هم غروب كرد و فورا شب شد .\r\nاين داستان را ، بهمانگونه كه « سبكى » در « طبقات » خود 5 : 51 ، و « يافعى در » مرآت « 4 : 178 و » ابن عماد « در » شذرات « 5 : 362 و » ابن حجر « در » الفتاوى الحديثيه « ص 232 آورده‌اند ، نقل كرديم .\r\n( نويسنده گويد : ) شايد به فتواى شرع هواى نفس ، انسان بتواند اقوال بيهوده را بپذيرد و هر چه دلش مىخواهد به زبان آورد و عقل خود را كنار زده و همچون ديوانگان اظهاراتى بكند . ما از غلو در فضايل به خدا پناه مىبريم .\r\n","description":"","footnote":"","page_name":" 293 ","page_number":293},
  {"content":"\r\n\r\n82 . « دلاوى » طفلى را شير مىدهد\r\n« يافعى » در « مرآت الجنان » 4 : 265 نقل كرده : « در نزد سيد ابى محمّد عبد اللَّه دلاوى متوفى 721 ، طفلى بود كه مادرش گم شده بود ، و طفل گريه كرد .\r\nشيخ با پستان خود كه از شير پرشده بود ، به طفل شير داد تا ساكت شد » .\r\n( نويسنده گويد : ) من نمىدانم كه ديگر امثال اين كتابهاى تاريخى كه از نظاير اين مطالب مضحكه آكنده‌اند و در بين جامعه علمى مورد مطالعه و استناد و استفاده قرار مىگيرند ، چه مايه اعتبارى مىتوانند داشته باشند ؟\r\n\r\n83 . « شمس الدين كردى » يك هفته مراقبت مىكند\r\n« ابن عماد حنبلى » در « شذرات الذهب » 7 : 893 آورده است : « شمس الدين محمّد بن ابراهيم ابن عبد اللَّه كردى قدسى - كه ساكن قاهره و شافعى بود و بسال 811 درگذشت - يك هفته بطور كامل در حال مراقبت بود . گفته‌اند سبب اين كار آن بود كه او قبلا با پدر و مادرش شام مىخورد . سپس چندان ميلى به خوردن نداشت و سه روز بىغذا بسر برد . او كه ديده بود سه روز بىغذا مىتواند بسر برد ، اين كار را تا چهل روز تمرين كرد ، سپس آن را به يك هفته تقليل داد . او مرد فقيهى بود ، و گفته‌اند كه او چهار روز بدون آنكه احتياج به تجديد وضو باشد ، اقامهء عبادت مىكرد » .\r\n« امينى » مىگويد : طبع بشر ، قدرت اينكه چهل روز يا هفته بر گرسنگى تحمل بكند ندارد ، همانگونه كه چهار شب متوالى نمىتواند بيخواب بماند و شايد اين فقيه كرد در مبطلات وضو نظر خاصى داشته يا آنكه غلو در فضايل ، موجب ساختن اين احوال براى او شده است .\r\n","description":"","footnote":"","page_name":" 294 ","page_number":294},
  {"content":"\r\n\r\n84 . « شاوى » ، مرگ مرده را به تأخير مىاندازد .\r\n« مناوى » در « طبقات » خود نوشته است : احمد بن يحيى شاوى يمينى متوفى 841 ، شخصيت بزرگ قدر و جوانمردى عاليمقام بود . وى ، احوال و كراماتى داشته است . از آن جمله اينكه گروهى از زنديه كه اعتقاد به كرامات ندارند ، بحضور او رسيدند و خواستند كه او را امتحان كنند . در نزد او چاهى بود كه آب داشته و او از آن چاه گاهى شير و گاهى روغن برمىداشت و گاهى عسل و غيره .\r\nهر آنچه مىخواستند در مىآورد . يك روز بر قاضى عثمان بن محمّد ناشرى كه مشرف به مرگ بود ، وارد شد . از آنجا بيرون آمد و دوباره برگشت و به خانوادهء او گفت : سه سال به مرگ او مهلت گرفتم . و قاضى از آن پس سه سال زنده ماند ، نه بيش و نه كم » . شذرات الذهب 7 : 240 .\r\n« امينى » گويد : من نمىدانم آيا اين شاوى آنچنان كه از اين عبارت برمىآيد ، « در حال احتضار و جان كندن بود » اجل او را به تاخير انداخته است ؟ و اين كار ، چگونه با اين آيه كريمه قرآن جور در مىآيد : اذا جاء اجلهم لا يستقدمون ساعة و لا يستاخرون « يعنى » هرگاه اجل ايشان فرا رسد ، نه ساعتى جلو مىآيد و نه ساعتى دير مىكشد « يا اينكه وى خاندان قاضى را بر اينكه اجلش نزديك شده فريفته و گفته است سه سال مرگش را به تأخير انداخته است ؟ و اين دروغ در اين صورت براى او كافى است كه چه كسى به او اين سال تاخير را اطلاع داده است شايد هم دانش آگاهى از مرگ را در چاهى كه از آن گاهى عسل و گاه شير و روغن بيرون مىكشيد ، ذخيره كرده است و اين چنين رسوايى است كه از او مىشنويم و جاى تعجب ندارد ، چرا كه چاه مال او و آب از آن اوست ، هر چه دانش بخواهد از آن برمىگيرد .\r\n« به جهت آنكه آب مورد نزاع ، آب پدر و جد من و جاه مورد نزاع مال من\r\n","description":"","footnote":"","page_name":" 295 ","page_number":295},
  {"content":"\r\nاست ، چاهى كه خودم آن را كنده و سنگ چينى كرده‌ام » ( 1 ) .\r\n\r\n85 . پيشوائى كه حاجات زائران را از قبر خود مىگفت\r\n« ابن عماد » در « شذرات الذهب » 7 : 292 مىگويد : « ابو القاسم محمّد بن ابراهيم از خاندان بنى جمعان در سال 857 در گذشت . وى پيشواى مجتهدى بود و در ديار يمن رياست علم و تقوى به او منتهى مىشد و كراماتى داشت از جمله :\r\nفقيه احمد بن موسى عجيل ، او را از قبرش مخاطب قرار مىداد و هرگاه كسى حاجتى داشت ، به قبر او رو مىآورد و اندكى قرآن تلاوت مىكرد ، آنگاه حاجتش را به او مىگفت و جواب مىشنيد » .\r\n« امينى » مىگويد : آنجا كه عالم بلغزد ، طبل آن نواخته مىشود ، اما لغزش جاهل را ، جهل او مىپوشاند .\r\n\r\n86 . سيد يحيى شروانى شش ماه غذا نخورد\r\n« حكايت كرده‌اند كه سيد يحيى پسر سيد بهاء الدين شروانى حنفى متوفى 768 در اواخر عمرش به مقدار شش ماه هيچ غذا نخورد » ( 2 ) .\r\n« امينى » مىگويد : هرگاه طبيعت انسانى اين را بپذيرد و عقل سليم قبول كند ، بايد گفت كه آفرين بر او . اما مىدانيد كه . . .\r\n\r\n","description":"","footnote":"\r\n( 1 )\r\n\r\nفان الماء ماء ابى وجدى\r\nو بئرى ذو حضرت و ذو طويت\r\n\r\nبيت از سفان بن محل و در صرف و نحو عربى مورد استشهاد است و ( ذو ) در آن بمعنى التى و موصولى است .\r\n( 2 ) شذرات الذهب 7 : 309 .\r\n","page_name":" 296 ","page_number":296},
  {"content":"\r\n\r\n87 . شيخى گاوى را مىخورد\r\n« مناوى » در « طبقات » خود در شرح حال « ابراهيم بن عبدربه » متوفى 878 ، از « شيخ محمّد غمرى » و « شيخ مدين » شروع كرده و گفته است : « يك بار به خانهء شيخ مدين در روز ولادتش وارد شد و همه طعام مخصوص زاد روز را خورد يك بار نيز گوشت يك گاو را بطور كامل خورد و پس از آن يك سال گرسنه گذراند از كرامات او يكى هم اينست كه شيخ امين الدين امام جامع غمرى نقل كرده است كه به دو گفته : پس از تو مسائل مهم خود را از چه كسى سؤال كنيم ؟ او گفته است : از كسى بپرسيد كه بين او و برادرش يك متر خاك فاصله باشد ، و از من بپرسيد كه جواب مىدهم همچنين گفته‌اند كه دخترش مريض شد و هر چه خواستند براى او خربوزه تهيه كنند ، نيافتند ، نزد قبر پدر آمد و گفت به وعده خود وفا كن آنگاه به خانه برگشت و پس از شام در خانه اش خربوزه اى ديد و ندانست كه از كجا رسيده است » . شذرات الذهب 7 : 323 .\r\n« امينى » مىنويسد :\r\n\r\n« و صاحب لى بطنه كالهاويه\r\nكان فى احشائه معاويه »\r\n\r\nيعنى : « من دوستى دارم كه شكمش همچو جهنم است . تو گويى كه در معده و احشاء او معاويه آرميده است » .\r\nمن در ميان سه محال در حيرت مانده‌ام :\r\nاولا چگونه اين شيخ يك گاو كامل خورده است ؟\r\nثانيا يكسال با گرسنگى چگونه بسر برده است ؟\r\nثالثا در حالى كه زير خاكها آرميده چگونه خربوزه به آن شخص داده است ؟\r\nشايد بين او و « پسر ابو سفيان » ( معاويه ) قرابت نسبى بوده و به مقتضى ناموس وراثت ، هنگام خوردن گاو از او ارث برده است ، امام نمىدانم از اين وراثت چگونه\r\n","description":"","footnote":"","page_name":" 297 ","page_number":297},
  {"content":"\r\nدر يكسال تحمل گرسنگى استفاده كرده ، چرا كه « معاويه » چنين قدرتى نداشت .\r\nو هيچ انسانى ديگرى هم ، ولودهها گاو بخورد ، يكسال نمىتواند تحمل گرسنگى كند ، و حتى در يك دهم اين مدت هم تلف مىشود . احتمال دارد كه بتوان گفت او دو دعا كرده و فقط دو دعايش برآورده شده است : يكى خوردن و يكى صبر كردن . لكن حديث خربوزه را نمىدانم منشاء و سر آغازش چيست ، چنان كه خبرش را هم نمىدانم .\r\n\r\n88 . شراب يك شهر ، سركه شده است\r\n« داود بن بدر حسينى » متوفى 881 در بعضى نواحى « قدس » بزرگ شد .\r\nكه مردم آنجا همه نصارى بودند و مسلمانى جز شيخ و خاندانش در آنجا يافت نمىشد . شغل همهء اهالى ، فشردن انگور و فروختن آن بود و اين بر او خيلى دشوار بود . به سبب همين كار ، متوجه مراقبت شد تا آنكه همه انگورهايشان سركه و آب شد و در نتيجه اهالى از اين عمل عاجز شده و از آنجا كوچيدند و جز شيخ و اطرافيانش كسى آنجا نماند ( 1 ) .\r\n« امينى » گويد : نظر شما دربارهء جماعتى كه شغلى جز تهيه عصارهء انگور و فروش آن ندارند ، چيست ؟ آيا فقط اين حرفه ، اهالى آنها را از ديگر حرفه‌ها مىتواند بىنياز كند ؟ و آيا حرفهء نصارى منحصر به اين كار بوده و هيچ كسى حرفه ديگرى نداشته است ؟ و آيا خود شيخ و خاندانش مىخواستند بقيه حرفه هايى را كه مردم عالم بدان نيازمندند به عهده بگيرند ؟\r\n\r\n","description":"","footnote":"\r\n( 1 ) شذرات الذهب ج 7 .\r\n","page_name":" 298 ","page_number":298},
  {"content":"\r\n\r\n89 . « ابو المعالى » زنده مىكند و مىميراند\r\n« امام ابو محمّد ضياء الدين و ترى » در « روضة الناظرين » ص 112 در ترجمهء « سيد محمّد ابو المعالى سراج الدين رفاعى » متوفى 885 نوشته : « او بر پشت مردى راست كوزپشت و خميده دست كشيد و خميدگى آن را خداوند بر طرف كرد و چنان قامت شد كه گويى قبلا هيچ خميدگى نداشت .\r\nهمچنين روايت كرده است كه يكروز در شام از كنار غلامى كه گوسفند سر مىبريد ، گذشت . ديد كه گوسفند را ذبح كرده و كارد را دهانش گذاشته است .\r\nغلام نيز جوانى زيبا و نكوروى بود . وقتى او را ديد ، ايستاد . گوسفند هم دست و پا مىزد و نزديك بود كه روح از بدنش خارج شود . به آن جوان گفت : ( 1 ) « اى كسى كه پس از ذبح كردن كارد را در دهانش گذاشته اى و شربت مرگ را به دو مىنوشانى ، كارد را بار ديگر در محل بريدنش قرار بده . من ضامن هستم كه حيات او را دوباره برگردانم . »\r\nو اشاره كرد كه به فرمان سيد سراج قدس سره ، كارد ببندد و كارد را دوباره در بريدنگاه گوسفند قرار بدهد هنگامى كه او اين كار را كرد ، گوسفند باذن پروردگار به حال اول برگشت ، گوئى كه ذبح نشده و مجروح نگشته بود . و ترى همچنين نقل كرده است : از چيزهايى كه گروه بسيارى از ثقات نقل كرده‌اند ، يكى اينست كه مردى منسوب به خاندان سيادت بنام كبش ، به داشتن خرقهء طريقه قادريه مشهور بود ، اما با اهل اللَّه رعايت ادب نمىكرد . و از آداب بدور بود . بسيارى اوقات ، فقراى سر راه را مخصوصا فقراى احمديه ( 2 ) را آزار مىداد .\r\n\r\n","description":"","footnote":"\r\n( 1 )\r\n\r\nيا واضع السكين بعد ذبيحه\r\nفى فيه يسقيها رحيق لهاته\r\nضعها بجرح الذبح ثانى مرة\r\nو أنا الضمين له برد حياته\r\n\r\n( 2 ) مراد از رفاعيه ، طرفداران سيد احمد رفاعى هستند .\r\n","page_name":" 299 ","page_number":299},
  {"content":"\r\nسيد ما سراج الدين او را بواسطه اى عتاب كرد و نصيحت فرمود و او جواب خشنى فرستاد . سيد سراج نامه اى نوشته با گروهى از اهل هيت به دو فرستاد كه در آن نوشته بود ( 1 ) :\r\n« خدا در ميان اين مردم ، مهرى دارد كه تقديرات را با آن رقم مىزند .\r\nاين مهر ، خاصيتى دارد كه خدا از عرش متوجه آن مىشود و خداوند فيض خود را همواره مىفرستد و غضب و سختگيرى خدا از روى آن ظاهر مىشود . هرگاه گوشت كليه‌هاى گوسفند را به طغيان وادارد ، سر گوسفند را در شكمبه اش داخل مىكند » .\r\nوقتى سيد اين نامه را دريافت كرد ، خنديد و پيش اطرافيان خود آن را علنا قرائت كرد . هنگامى كه به بيت اخير رسيد ، افتاد و از دنيا رفت » .\r\n« امينى » مىنويسد : اين كلام شعرى جالبى است ، لكن گمراهان از شاعران پيروى مىكنند . آيا نمىبينى كه در هر وادى سرگردانند ؟ اين شاعران چيزى مىگويند كه آن را به كار نمىبرند ، سخنى كه از دهانشان برمىخيزد بسى بزرگ است لكن جز دروغ چيزى نمىگويند .\r\n\r\n90 . تحول حالات « ابو على » در شب و روز\r\n« مناوى » در « طبقات » خود ، در شرح حال « ابو على حسين صوفى » متوفى 891 مىنويسد : « او دائما تغيير شكل مىداد . مثلا شخصى بحضورش مىآمد ، او را مىديد كه به صورت حيوان درنده در آمده ديگرى مىآمد او را به صورت\r\n\r\n","description":"","footnote":"\r\n( 1 )\r\n\r\nللَّه فى هذا الورى خاتم\r\nتحرى المقادير على نقشه\r\nفى نوعه من سره حالهء\r\nتستنزل الجبار عن عرشه\r\nيفيض من فيض إله الورى\r\nو بطشه يظهر من بطشه\r\nو ان طغا بالكبش لحم الكلا\r\nيدخل رأس الكبش فى كرشه\r\n\r\n","page_name":" 300 ","page_number":300},
  {"content":"\r\nسربازى مىديد . آن ديگرى مىرسيد ، او را به صورت يك كشاورز مشاهده مىكرد ، يا به شكل فيل مىديد . به همين طور . . . و اين تغيير قيافه و اندام شب و روز نمىشناخت . دشمنانش مىآمدند كه او را بكشند و با شمشير قطعه قطعه اش مىكردند و به بيابانهاى دور مىاندختند . صبح كه مىشد ، مىديدند كه در زاويه خودش مشغول نماز خواندن است ، و او در باغ و بوستانى كه در بيرون باب البحر بود ، چهل سال بسر برد . نه غذا خورد و نه چيزى نوشيد » . شذرات الذهب 7 : 250 .\r\n« امينى » مىگويد : چه كسى احمق است كه اين دروغها را تصديق كند ؟\r\nكى شنيده‌ايد كه انسانى به صورت حيوانات و بهائم در آيد و مانند شياطين كه به اشكال مختلف در مىآيند ، حتى به صورت سگ و خوك در آيد يا كى ديده شده كه مرد زنده اى را با شمشير قطعه قطعه كنند ، يا بشرى چهل سال گرسنه بسر برد ؟\r\nاين حقايقى مشروط است و علماى امت درباره برخى از اوليا آورده‌اند كه جاى رد كردن آن نيست ، زيرا عالمى درباره وليّى اظهار نظر كرده است .\r\n\r\n91 . « سيوطى » پيغمبر ( ص ) را در حال بيدارى ديده است\r\n« ابن عماد » در « شذرات الذهب » 8 : 54 مىنويسد كه شيخ عبد القادر شاذلى نوشته است : « جلال الدين سيوطى مىگفت : من در بيدارى پيغمبر صلَّى اللَّه عليه و آله را ديدم . به من گفت : اى شيخ حديث ، من عرض كردم : يا رسول اللَّه ! آيا من از اهل بهشتم ؟ گفت آرى . گفتم آيا بدون اينكه قبلا عذاب ببينم ، بهشت مىروم ؟\r\nفرمود : بلى تو چنين هستى .\r\nشيخ عبد القادر مىگويد : از او پرسيدم چند بار پيغمبر صلَّى اللَّه عليه و آله را در بيدارى ديده اى . گفت هفتاد و چند بار » .\r\n« امينى » مىگويد : اين مشكل حل شدنى نيست ، مگر آنكه يك بينندهء\r\n","description":"","footnote":"","page_name":" 301 ","page_number":301},
  {"content":"\r\nديگر نيز همچون « سيوطى » او را ديده باشد و آن بزرگوار صلَّى اللَّه عليه و آله به او گفته باشد كه « سيوطى » هفتاد و چند بار دروغ گفته است ، يا اينكه يك نفر از بهشتيان باشند كه كسى از او از اقامتگاه « سيوطى » سؤال كند ، و او بگويد كه من هرگز او را نديده‌ام . اما هرگاه اين دو حكم دربارهء او صادر نشود ، ما ناگزير اين مسأله را به عقل سليم حواله مىدهيم و ديگر به غلو كنندگان در فضايل مراجعه نمىكنيم . تازه وقتى به اين تعداد دفعات ، پيغمبر را در بيدارى ديده‌اند ، لا بد در خواب هم صدها بار ديده‌اند .\r\n« ابو عبد اللَّه خفيف مىگويد : از ابو جعفر كتانى پرسيدم چند بار پيغمبر صلَّى اللَّه عليه و آله را ديده اى ؟ گفت : بسيار ديده‌ام . پرسيدم آيا هزار بار ديده اى ؟ گفت نه .\r\nگفتم : نهصد بار ؟ گفت : نه ، گفتم : هشتصد بار ؟ گفت : نه ، گفتم : هفتصد بار ؟\r\nگفت در اين حدود يا نزديك به اين حد « ( حلية الاوليا 10 : 343 ) .\r\nو « محمّد بن محمّد زواوى خوابهايى كه در اين باره ديده در جزوه اى گرد آورده و در آن مدعى است كه دويست بار پيغمبر صلَّى اللَّه عليه و آله را ديده و در آن عجايب و غرائبى نقل كرده است » ( نيل الابتهاج ص 322 ) .\r\nشگفت آنجا است كه « زواوى » در « مناقب مالك » ص 17 از قول « مثنى بن سعيد قصيرى » نقل كرده كه از مالك شنيدم كه مىگفت : « هيچ شب نخوابيدم مگر آنكه رسول اللَّه صلَّى اللَّه عليه و آله را ديدم » .\r\n\r\n92 . « سيوطى » و طى الارض\r\n« محمّد بن على حبّاك » خدمتكار « شيخ جلال الدين سيوطى » متوفى 911 نقل كرده است : « يك روز شيخ ، هنگام قيلوله ، آنگاه كه در زاويهء شيخ عبد اللَّه جيوشى در مصر در ناحيه قرافه بود ، گفت : آيا ميل دارى كه نماز عصر را در مكه بخوانى ، به شرطى كه تا من نمرده‌ام ، اين موضوع را به كسى نگوئى ؟ عرض\r\n","description":"","footnote":"","page_name":" 302 ","page_number":302},
  {"content":"\r\nكردم بلى . آنگاه دست مرا گرفت و گفت : چشمانت را ببند و من بستم . با من حدود بيست و هفت قدم راه رفت ، سپس به من گفت : چشمت را باز كن ، ناگاه خود را در باب معلاة يافتم . در آنجا ، مادرمان خديجه و فضل بن عياض و سفيان بن عيينه و ديگران را زيارت كرديم . سپس وارد حرم شده و طواف كرديم و از آب زمزم خورديم و در پشت مقام نشستيم ، تا اينكه نماز عصر را خوانديم . سپس طواف كرده از آب زمزم خورديم . آنگاه به من گفت : اى فلانى ، طى الارض براى ما تعجبى ندارد . عجب اين است كه احدى از مردم مصر كه با ما همسايه‌اند ، ما را نمىشناسند . سپس به من گفت : هرگاه بخواهى با من به روى ، بيا و اگر خواستى اينجا بمان ، تا وقتى كه حجاج بيايند . عرض كردم : با سيد خودم مىروم . به باب معلاة رفتيم . به من گفت : چشمانت را ببند . من هم بستم وى با من هفت قدم هر وله كرد . سپس به من گفت : چشمانت را باز كن . ناگاه خود را در نزديك محله جيوشى ديديم . در آنجا به حضور سيد خود عمر بن فارض فرود آمديم » .\r\nاين قصه و بخشى از نظاير آن را در جزء پنجم ص 17 - 21 ذكر كرديم و آنجا به تفصيل دربارهء آن سخن گفتيم .\r\n\r\n93 . « ابو بكر با علوى » ، مرده را زنده مىكند\r\n« هنگامى كه » ابو بكر بن عبد اللَّه با علوى « متوفى 914 ، از سفر حج بازگشت ، وارد » زيلع « شد . حاكم آنجا در آن موقع ، محمّد بن عتيق بود . اتفاقا مادر فرزند حاكم مزبور وفات كرد و لذا بسيار اندوهگين بود . كم مانده بود كه از مرگ او عقلش زايل شود ، سيد با علوى كه شدت ناراحتى او را شنيده بود ، براى تسليت بحضور او آمد تا او را به صبر و پايدارى دعوت كند . در اين حال ، روى جنازه او پارچه كشيده و آن را پوشانيده بودند . هر چه تسليت گفت و او را به صبر فرا خواند ، سودى نداشت . او به قدمهاى شيخ افتاد كه ببوسد و به وى\r\n","description":"","footnote":"","page_name":" 303 ","page_number":303},
  {"content":"\r\nگفت : اى سيد من ، هرگاه خدا اين مرده را زنده نكند ، من نيز بدنبال او مىميرم و ديگر به كسى عقيده پيدا نمىكنم . آنگاه سيد پارچه را از روى مرده برداشت و او را صدا كرده و او جواب داد : لبيك . سپس خدا روح او را بر گرداند .\r\nحاضران همه بيرون رفتند ، ولى شيخ بيرون نيامد ، تا اينكه با پيشواى خود غذاى آبگوشت صرف كند و آن زن مدت درازى زنده ماند » . شذرات الذهب 8 : 63 .\r\nالنور السافر ص 84 .\r\n( نويسنده گويد : ) پس بايد به اين ترتيب ، « مسيح بن مريم » عليه السّلام خصوصيت معجزه خود را كه احياء مردگان به اذن پروردگار است ، ترك بگويد ، چرا كه با علوى و نظاير او بسيارند كه با او در اين معجزه همدوشى مىكنند . آرى فاصله بين اينان و « مسيح بن مريم » فقط چهار انگشت است ( 1 ) ما گرچه معجزهء « مسيح » عليه السّلام را نديده‌ايم . لكن خبر آن را به منزلهء ديدن مىدانيم ، چرا كه در قرآن كريم آمده و دلايل و براهين ، وجود معجزات را براى پيغمبران و حجتهاى الهى كه خداوند آنها را از كوچكترين هوى نفس مبرى داشته و آنها را مطهر و پاك گردانده است ، ثابت مىكند . و بالاخره ما نفهميديم سرّ اينكه « سيد با علوى مادر پسر حاكم را زنده كرد ، چيست ؟ آيا به منظور حفظ حيات آن مرد صورت گرفته كه گفته بود هرگاه او را زنده نكنى من خواهم مرد . و هيچ نماينده اى بر اهلبيت خود دروغ نمىگويد ؟ و جامعه آن روز آيا خيلى به وجود او نياز داشت ؟ يا اينكه به منظور پايدارى او بر عقيده اش اين كار را كرده و آيا دل كندن او از عقيده خود خسارت مهمى بر امت » محمّد « صلَّى اللَّه عليه و آله محسوب مىشد ؟ يا اينكه هر دو ملاحظه را در نظر گرفته بود ؟ و آيا اين قضيه درباره هر كس كه در مرگ\r\n\r\n","description":"","footnote":"\r\n( 1 ) اشاره به حديث معروفى كه از امير المؤمنين عليه السلام نقل شده كه بين حق و باطل چهار انگشت فاصله است : و اين همان فاصلهء بين گوش و چشم است ( ديدن با شنيدن خيلى تفاوت دارد ) .\r\n","page_name":" 304 ","page_number":304},
  {"content":"\r\nمحبوب خود اين ادعا را كرد ، عموميت دارد ؟ يا اينكه فقط اختصاص به آن حاكم دارد ؟ يا اينكه اختصاص به هر كسى دارد كه « با علوى » بخواهد او را زنده كند ؟\r\nاينها همه مشكلاتى است كه حل شدنى نيست .\r\n\r\n94 . « ابو بكر با علوى » پناه جوينده را نجات مىدهد\r\n« شمس الدين عيدروسى » در « نور السافر » ص 84 از امير مرجان نقل كرده است كه مىگفت : « من با جمعى از دوستان در صنعاء بودم كه دشمن بر ما حمله كرد و دوستان از من متفرق شدند و اسبم كه جراحات زياد برداشته بود افتاد دشمن كه مرا محاصره كرد ، من صالحان را به كمك خواستم و نام شيخ ابو بكر رضى اللَّه عنه را به زبان آوردم و او را صدا كردم . ناگاه ديدم او ايستاده و به خدا سوگند كه در روز روشن او را ديدم و او از سر من و اسب گرفت و ما را نجات داد .\r\nاسب در گذشت ، اما من به بركت او نجات يافتم خدا از او خشنود باد » .\r\n\r\n95 . « سروى » موشها را مىپراند\r\n« ابن عماد » در « شذرات الذهب » 8 : 187 نوشته است : « شمس الدين محمّد سروى مشهور به ابن حمايل كه به سال 933 در گذشت ، پيوسته از شهرى به شهر ديگر پرواز مىكرد و شبها به او حال دست مىداد و به زبانهاى غير عربى مانند فارسى و هند و زبان سياهان صحبت مىكرد » تا اينكه مىگويد :\r\n« از كرامات او اينكه مردم يك شهر بزرگ ، از دست موش در خوردن خربوزه‌ها شكايت كردند . وى گفت : در بوستانها و مزارع ندا دهيد كه محمّد بن ابى الحمائل گفته است كه از اينجا كوچ كنيد . پس از آن ديگر موشى در آنجا نماند اهالى شهر ديگرى در اين مورد از او درخواست كردند ، گفت : اصل ،\r\n","description":"","footnote":"","page_name":" 305 ","page_number":305},
  {"content":"\r\nاجازه و اذن است و ديگر اين كار را نكرد » .\r\n« امينى » مىگويد : بر گوشها خيلى سخت و گران مىآيد كه كسى از شهرى به شهر ديگرى پرواز كند و اين عمل را در امم گذشته حتى در مورد انبياء نمىيابيد . مرحبا بر پيروان « محمّد » صلَّى اللَّه عليه و آله كه در ميان آنها كسانى يافته مىشوند كه حتى بدون پر ، - پرى كه به « جعفر طيار » داده شده تا در بهشت پرواز كند - در اين دنيا پرواز مىكنند ! اين را نمىتوان بدعت ناميد ، چرا كه امت پيغمبر صلَّى اللَّه عليه و آله در ترقى و پيشرفتاند و زمان « جعفر طيار » غير از روزگار « ابى الحمايل » بوده است ، و اكتشافات قرن بيستم غير از قرنهاى پيش از آن است .\r\nهرگاه در آن شهر ، عده اى گربه وجود داشت ، احتمال اينكه رفتن موشها را تصديق بكنيم زياد بود ، مردم از معجزه سروى بىنياز مىشدند ، اما دستور ابن الحمايل ديگر كار گربه‌ها را انجام داده و مرحبا بر او و آثار او .\r\n\r\n96 . « ذويب » بر روى آب راه مىرود\r\nدر « شذرات الذهب » 8 : 269 آمده است : « شيخ على ذويب متوفى 947 بسيار اوقات روى آب راه مىرفت و هرگاه كسى او را مىديد ، مخفى مىشد . او هر سال در عرفه ديده مىشد ، اما خودش را از مردم پنهان مىكرد » .\r\n\r\n97 . باز شدن حجره و ضريح پيغمبر ( ص ) توسط « عبادى »\r\n« سراج الدين عمر عبادى مصرى » ، امام شافعى و صاحب « شرح قواعد زركشى » در دو جلد ، كه بسال 947 وفات يافته است ، هنگامى كه به حج و زيارت رسول اللَّه صلَّى اللَّه عليه و آله مشرف شد ، حجره و ضريح رسول اللَّه صلَّى اللَّه عليه و آله بدون آنكه كسى آن را بگشايد و در حالى كه همه جايش با كليد بسته بود ، باز شد و او داخل ضريح شد و آن حضرت را زيارت كرد و بيرون آمد و قفلهايش مثل اول بسته شد . . . خداى\r\n","description":"","footnote":"","page_name":" 306 ","page_number":306},
  {"content":"\r\nتعالى بر او رحمت كند » ( 1 ) .\r\n\r\n98 . زيادى نيل به امر « صديقى »\r\n« شيخ محمّد ابو الحسن محمّد بكرى صديقى شافعى » از اولاد « ابو بكر صديق » اهل مصر بود كه بسال 993 در گذشته و تأليفات او به چهار صد تأليف سرمىزند .\r\nاز كرامات او اين است : « سالى ، آب درياى نيل كم شد . او به خدمتكارش بنام مندل گفت : به دريا فرود آى و بگو كه شيخ ابو الحسن بكرى مىگويد : آبت را زياد كن ، يا عبارتى نزديك به اين مضمون گفت . آن غلام همچنانكه او سفارش كرده بود ، گفت . ساعتى نگذشته بود كه افزايش چشمگيرى در آب دريا ملاحظه شد » ( 2 ) .\r\n( نويسنده گويد : ) نظير اين كرامت را در درياى نيل به « عمر بن خطاب » خليفه دوم نسبت داده‌اند كه در جلد هفتم ص 83 و 84 طبع اول ذكر كرديم .\r\n\r\n99 . كرامتها و خوارق عادت\r\nصاحب « نور السافر » ( ص 313 ) مىنويسد : « شيخ علوى بن شيخ محمّد بن على از آيات بزرگ الهى بود و از امثال و نوادرى كه از او ديده شده ، يكى اين است كه او شقى را از سعيد باز مىشناخت و به اذن خداى تعالى زنده مىكرد و مىميراند . به چيزى مىگفت : باش ! و او به اذن خدا مىشد . و نظاير چنين كرامات متعددى داشت كه جز او كسى نظير آن را نداشته است » .\r\n\r\n","description":"","footnote":"\r\n( 1 ) شذرات الذهب 8 : 269 .\r\n( 2 ) النور السافر ص 429 .\r\n","page_name":" 307 ","page_number":307},
  {"content":"\r\n\r\n100 . عجايب و غرايب\r\n« عيد روسى » در « النور السافر » ص 85 نوشته است : « بدانيد كه كرامات اوليا حق است و دلايل عقلى و نقلى بر آن در دست داريم . اما شواهد نقلى همان است كه در قرآن كريم و از پيغمبر صلَّى اللَّه عليه و آله نقل شده و آن سرگذشت مريم و جريح و ديگران است كه پيغمبر نبوده‌اند و بدست آنها آن كرامات واقع شده است .\r\nروايت شده است كه عمر صديق رضى إله عنه به هنگام مرگ به زنش كه حامله بود ، گفت كه دخترى بزايد و او زائيد .\r\nاز فاروق رضى اللَّه عنه آن قصه مشهور را نقل كرده‌اند .\r\nاز ذو النورين رضى اللَّه عنه نقل كرده‌اند كه مردى را كه به يك زن بيگانه نگاه كرده بود تذكر داد و او را فهمانيد .\r\nاز مرتضى رضى اللَّه عنه نقل كرده‌اند كه غلام سياهى كه دستش بريده شده بود ، امر كرد تا دستش به حال اول برگردد و برگشت .\r\nو اما كراماتى كه از اولياى خداى تعالى نقل كرده‌اند ، جدا زياد است .\r\nاز آن جمله گفته‌اند كه بعضى اوليا به كوه مىگفتند : حركت كن و كوه حركت مىكرد . و مىگفتند : آرام گير ، كوه ثابت مىماند .\r\nهمچنين ذو النون مصرى به سرير گفته بود : خانهء خدا را طواف كن . او فورا طواف كرده و باز گشته بود و جوانى كه آنجا حاضر بود ، صيحه اى زده و مرده بود » .\r\n، ، ، اين بود نمونه هايى از كرامات يا اسطوره‌ها و چيزهاى دروغ و خرافى كه در كتابهاى « حلية الاولياء » ابى نعيم ، « تاريخ بغداد » خطيب ، « صفة الصفوة » ابن جوزى ، و « منتظم » او ، « مناقب احمد بن حنبل » ، « تاريخ شام » ابن عساكر\r\n","description":"","footnote":"","page_name":" 308 ","page_number":308},
  {"content":"\r\n« تاريخ » ابن خلكان ، « البداية و النهاية » ابن كثير ، « طبقات الشافعية » سبكى ، « مناقب ابن حنيفه » خوارزمى ، « مناقب ابو حنيفهء » كرد وى ، « شذرات الذهب » « مرآة الجنان » « روض الرياحين » ، « الكواكب الدرّيه » ، « الروض الفائق » « طبقات الكبرى » شعرانى ، « تنبيه المغترين » او ، « الفتح الربانى و الفيض الرحمانى » « انيس الجليس » سيوطى ، « شرح الصدور » او ، « لطائف المنن و الاخلاق و بهجة الاسرار » شيخ نور الدين شافعى ، « قلائد الجواهر » شيخ محمّد حنبلى ، « مشارق الانوار » « النور السافر » ، « تفريح الخاطر » ، « عمدة التحقيق » و بسيارى از كتابهاى تاريخ و معاجم و تراجم كه آكنده از خوارق عادات و كرامات هستند ضبط شده است .\r\n","description":"","footnote":"","page_name":" 309 ","page_number":309},
  {"content":"\r\n\r\nپايان بحث\r\nپايان گفتار و حاصل بررسى قاطع ، پس از اينهمه مباحث طولانى كه در بخشهاى جلد ششم و پس از آن ادامه داشته ، و در آن احوال خلفاى سه گانه و پس از آنها « معاويه پسر ابى سفيان » و همه كسانى كه به نام اوليا و پيشوايان و علماى اسلام بدست غاليان و افراطگران و ستايندگان گرد آورى شده ، تعريف كاملى از غلاة - يعنى كسانى كه در توصيف و ترسيم چهره‌ها راه افراط ناصواب پيش مىگيرند - براى ما حاصل مىشود و آشكار مىگردد كه آيا به كار بردن واژهء « غلاة » دربارهء كسانى كه چنگ به دامن دشمنان و مخالفان اهل بيت وحى زده‌اند درست است يا نه ؟ خاندانى كه در صلهء فضايل و برتريها فرو رفته و به زبان وحى و منطق قرآن ستوده شده‌اند و از نصوصى كه از پيغمبر بازمانده بر قلهء افتخار قرار گرفته و سرها بر پيشگاهشان فرود مىآيد و در دنياى افتخارات و كمالات هيچ قلهء شامخى نمانده كه اينان بر آن قرار نگرفته باشند و كرامتى نيست كه اينان آن را احراز نكرده باشند شايسته است يا نه ؟\r\nيا اينكه به كار بردن « غالى » در باب كسانى شايسته است كه احوال قومى را كه نصيبى از فضل و كرامت نداشتند ، و جز احاديث دروغ و حركات و اعمال دروغين و تصنعات و كارهاى بارد و اساطير گرد آمده از اينجا و آنجا و صفحهء دروغينى از تاريخ را كه هر كجايش نشانى از اشتباه و دروغ دارد توصيف كرده و ستوده‌اند ؟\r\nو شما روزگار بيمقدار را ببينيد كه كسانى را كه بر اين ناكسان اينهمه فضايل و مكارم چسبانده‌اند كه نمىچسبد ، و با حالات درونىشان كاملا مباينت دارد نام « غالى » نداده و لكن ستايشگران خاندان وحى و نبوت كه در اوج انوار هدايت قرار گرفته و بهيچوجه تيررس ما به قلمرو مكارم ايشان نمىرسد ، و تقدم و نبوغ و والايى مقامشان از حيطهء انديشهء ما بيرون است ، غالى ناميده شده‌اند . و حال\r\n","description":"","footnote":"","page_name":" 310 ","page_number":310},
  {"content":"\r\nآنكه خداى سبحان بيش از آنچه زبان راويان و مورخان از مقامات ايشان نقل كرده ، بديشان عطا فرموده است و آثار فضيلت و كرامتشان بيش از آن چيزى است كه حافظان اثر در صحاح و مسانيد آورده‌اند .\r\nما اين مباحث مفصل را براى آن آورديم كه بصيرتها را روشن و انديشه‌ها را بيدار كنيم ، تا خواننده قالى را از غالى و راستگو را از دروغزن و دوست را از دشمن باز شناسد و برهان صحيح را از تافهات بىپايه و آنچه بدست دروغ و افترا بافته‌اند ، تميز دهد . تا مگر آن كسى كه از روى بينه و دليل هلاك شده هلاك گردد و آنكه از روى دليل زنده شده حيات يابد » ( 1 ) و « آيا با من در ناقهايى كه شما و پدرانتان آنها را نام نهاديد مجادله مىكنيد ؟ خداى هيچ حجتى به آن فرو نفرستاده است ، پس منتظر باشيد و من نيز با شما از منتظرانم » ( 2 ) .\r\n\r\n\r\n","description":"","footnote":"\r\n( 1 ) بخشى از آيه 44 سوره انفال ( 8 ) : * ( لِيَهْلِكَ مَنْ هَلَكَ عَنْ بَيِّنَةٍ وَيَحْيى مَنْ حَيَّ عَنْ بَيِّنَةٍ .\r\n( 2 ) ترجمه آيه 71 سوره اعراف : * ( أَتُجادِلُونَنِي فِي أَسْماءٍ سَمَّيْتُمُوها أَنْتُمْ وَآباؤُكُمْ ، ما نَزَّلَ اللَّه بِها مِنْ سُلْطانٍ ، فَانْتَظِرُوا إِنِّي مَعَكُمْ مِنَ الْمُنْتَظِرِينَ .\r\n","page_name":" 311 ","page_number":311}
  ]