[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nنگاهى به\r\nبردگى\r\nحضرت آيت الله العظمى گرامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nگرامى . محمدعلى . 1317 -\r\nنگاهى به بردگى / [ مؤلف 
  ] گرامى . - قم : دفتر حضرت آيت الله گرامى . 1385 .\r\n152 ص .\r\nشابك 8 - 5 - 96892 - 964 - 978\r\n8 - 5 - 96892 - 964 - 978 isbn\r\nفهرستنويسى براساس اطلاعات فيپا .\r\nكتابنامه به صورت زيرنويس\r\n1 . اسلام و بردگى . 2 . برده دارى ( فقه ) . 3 . بردگى - - تاريخ .\r\nالف . عنوان .\r\n8 ن 4 گ / 15 / 230 bp\r\n654 / 297\r\nدفتر حضرت آيت الله گرامى\r\nشناسنامهء كتاب\r\nنام كتاب : نگاهى بردگى\r\nتأليف : حضرت آيت الله العظمى گرامى\r\nناشر : دفتر معظم له\r\nشمارگان : 3000\r\nنوبت چاپ : چهارم / 1385\r\nحروف چينى و صفحه آرايى : على رضايى\r\nچاپ : كوثر\r\nقيمت : 1400 تومان\r\nدفتر فروش :\r\nانتشارات مشهور / ميراث ماندگار\r\nقم : خيابان ارم / پاساژ قدس / طبقه آخر - - پلاك 184 / ص . پ 3396 - 37185 / تلفن : 7831646 / فاكس 7730365 - 0251\r\nدفتر مركزى : خيابان سميه ، كوچه 24 / پلاك 418 / تلفن : 7831636\r\n/ فاكس 7730365 - 0251\r\nمشهد : چهار راه شهدا / پشت باغ نادرى / پاساژ گنجينه كتاب / طبقه اول پلاك 306 تلفن : 02244144\r\nاصفهان : مركز فرهنگى گلستان شهداى اصفهان / همراه : 09133097417 - 09133151551\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيشگفتار\r\nبسم‌اللّه الرحمّن الرّحيم\r\nدر ماه رمضان امسال - 1391 هجرى قمرى - به درخواست عدّه‌اى از افراد تحصيلكرده جلسه‌ى خاص آنها پذيرفتم كه به طور آزاد بتوانند برخى مشكلات اعتقادى را بررسى و مسائلى نظرى را طرح نمايند وضع جلسه طورى بود كه به نظر مفيد مىرسيد و من هم با اشتياق شركت مىكردم .\r\nيكى از پرسشهائى كه طرح شد مسئلهء بردگى و نظر اسلام دربارهء آن بود .\r\nطرح اين مسئله ابتدا جلب نظر نمىكرد ولى متوجه شدم به صورت اشكال و ايرادى از طرف عدّه‌اى از مسيحيان در برابر جوانان مسلمان طرح مىشود و اتّفاقا در ذهن عدّه‌اى از جوانها براى خود جائى باز كرده بود .\r\nو نيز متوجّه شدم كه همچون گوئى در دست مخالفين پاس داده مىشود و پيروان به اصطلاح مذهب بهائيّت ! نيز به خيال خود بدين وسيله نقصى بر اسلام مىگرفتند .\r\nبه نظرم آمد كه برخى افراد متمايل به تفكّرات چپى نيز با اينكه ايدئولوژى اسلامى را برترين تفكّر مذهبى مىدانند در اين بحث\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nسرگردانند و در اين قسمت متحيّرانه به اسلام مىنگرند و يا صريحا انتقاد مىكنند .\r\nبه خواست دوستان در اين باره قدرى مفصّلتر بحث شد كه عموما در حدود 3 ساعت به طول انجاميد .\r\nاظهار علاقهء مكّرر عدّه‌اى از جوان‌ها به گرفتن نوار بحث و اطّلاع از بحث باعث شد كه دو تن از مهندسين جوان جلسه زحمت كشيده بحث را از نوار پياده نمودند . و پس از اصلاحات و اضافاتى به وسيلهء من به اين صورت كه ملاحظه مىفرمائيد درآمد مهندسين مزبور در اين كار زحمتى قابل تشكّر متحمّل شدند و اگر كار آنها نبود هرگز موفّق به انجام اين كار نمىشدم .\r\nتوفيقات آنها و ساير جوانهاى بيدار را از درگاه ايزد متعال مسئلت دارم .\r\nبا دقّت در اين جزوه روشن مىشود كه اسلام با نظام بردگى كهن كه تسلّط به ناحق و غير مكتبى بر اسنانهاست كاملا مخالف است ، نظام مزبور كه در دوره‌اى از تاريخ انسان و در ارتباط با اقتصاد زمين‌دارى بوده است بر اساس استثمار به ناحق انسانها استوار بوده است . ولى در اسلام مسئله بردگى به گونه‌اى ديگر مطرح است ، در آئين اسلام نيز همچون همهء مكتبهاى ديگر فرض جنگ با مخالفين پيش مىآيد ، گروهى كشته و گروهى اسير مىشوند با اسيران جنگى چه كنيم ؟ آزاد\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nكنيم تا دوباره دسته‌بندى كرده و جنگ به راه اندازند ؟ بكشيم و از حياتشان اين نعمت بزرگ الهى به كلّى چشم بپوشيم ؟ يا آنها را به نحوى تربيت كنيم !\r\nدر اين جزوه اين مسائل تحقيق مىشود .\r\nلازم به تذكّر است كه نوشته‌هاى معدودى كه در اين مسئله به نظرم رسيده است - كه البته در اين مسئله بسيار كم بحث شده و به حساب اينكه اكنون برده‌اى نيست تا دربارهء حكمش بحث شود حتّى كتاب « عتق » فقه اسلام نيز نوعا خوانده نمىشود ، درحالىكه قانون اسلام بايد همواره در برابر مكتبهاى ديگر روشن باشد تا آنها كه در پى اجتماعى نو و قانونى نو هستند اسلام را بشناسد .\r\nنوعا به جاى بحث در متن مادهء قانون مسئله ، در سير تاريخى آن در ميان ملّتها و قياس آنها با يكديگر بحث كرده‌اند و در حقيقت ناظر بودن را به ورود در « گود » ترجيح داده‌اند و تماشاگر شدن را بر محاكم بودن !\r\nدرحالىكه از نظر حقيقت‌يابى و از ديد نسل روز چيزى كه لازم به دقّت است خود قانون است نه عمل تاريخ ! و به همين جهت اينجانب اساسا از ورود در جنبه‌هاى تاريخى مسئله كه خاصيّت بيشتر آن افزودن بر قطر كتاب است نه عمق آن ، جز در موارد ضرورى پرهيز نموده و تنها متن قانون را مورد بحث قرارداد داده‌ايم علماى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nديگر معتقدند اسلام به كلى با هرگونه بردگى مخالف است و بيش از آنچه كه در راه آزادى آنها فعاليت كرده نتوانسته كارى بكند ، اينها مسئله اسيران جنگى را به صورت بردگان در بحث جهاد فقه مطرح شده‌اند ناديده گرفته‌اند .\r\nاين جزوه بحثى حقيقت‌ياب در اين مسئله است .\r\nاميد است مفيد باشد .\r\nقم - حوزهء علميّه - محمّد على گرامى\r\n24 - ذى الحجّه - 1391\r\n21 / 22 / 1350 .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nدربارهء چاپ دوّم\r\n1 - از نشر چاپ اوّل اين جزوه چند ماهى پيش نمىگذرد كه به پيشنهاد اين مؤسسّه مجددّا به وسيلهء مؤلّف اصلاح شده و براى مرتبهء دوّم چاپ مىشود . پس از چاپ اوّل مكرّرا اهل نظر ما را دربارهء نشر اين جزوه تشويق مىنمودند و روش بحث آن را در مسئلهء بردگى در نوع خود بىنظير مىدانستند و اعتراف مىنمودند كه جالبترين بحث تحليلى « مسئله بردگى » است . از خداى عزيز توفيق خدمت بيشتر در راه انسانيّت را خواهانيم .\r\n2 - پاورقيهائى كه در اين چاپ علاوه شده است براى توضيح پاره‌اى ايرادها و يا پرسشهائى بوده كه برخى افراد فارغ التّحصيل روز پس از نشر چاپ اوّل طرح نموده و مؤلّف را در جريان گذارده بودند و مؤلّف به مظنور توضيح مطالب ، پاورقيهائى در اين چاپ علاوه نمود كه حتما مفيد خواهد بود .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nبرده كيست ؟\r\n\r\nبردگى چگونه به وجود مىآيد ؟\r\nعليرغم بسيارى تبليغات استعمارى امروز اين مطلب بر همه روشن شده است كه افراد انسان به يك ريشه مىرسند و با همهء اختلافات زبانى و نژادى و تاريخى و جغرافيائى و فرهنگى ، از يك نوع هستند ، و حتّى اختلافات ذاتى كه روى قانون تأثير اعمال در روح پيدا مىشود « 1 » نيز گونهء وحدت آنها را برهم نمىزنند . داروين هم وحدت بشر را بهم نمىزد بلكه او را با انواع ديگر همه را يكپارچه مىنمود .\r\nاين وحدت نوعى را ادين از پيش مىگفته‌اند و شايد يكى از مهمترين كارهاى پيامبران الهى اثبات همين وحدت نوع و بالنتّيجه مبارزه با استعمار تبعيض و طبقات « 2 » كه منجر به تسلّط همه‌جانبه طبقه و يا\r\n\r\n\r\n","description":"","footnote":"\r\n( 1 ) - كه به قول اهل تحقيق : ذات انسان تا آخر عمرش مشخّص نيست چون همهء اعمالش تحقّق نيافته است .\r\n( 2 ) - در ايران قديم اين تبعيض به حدّى بود كه خداى طبقهء پائين با خداى طبقهء بالا فرق داشت ، در آن زمان سه آتشكده براى سه طبقهء مختلف مىساختند ، پيامبران خدا را يك ، و بشر را يك واحد معرفى كردند و از اين راه بزرگترين ضربه را به استعمارگران زده‌اند .\r\n","page_name":" 12 ","page_number":12},
  {"content":"\r\n\r\nفردى بر ديگران و احيانا تا حدّ خدائى مىشد ، بوده است .\r\nقرآن كريم هم در سورهء « حجرات » آيهء 13 - پس از كوبيدن اخلاق پست تمسخر طبقه و گروهى ، گروه ديگر را ، و بدگوئى از ديگران تذكّر مىدهد كه : اى انسانها ما شما را از يك نر و ماده آفريديم و اينكه شاخه‌ها و تيره‌ها و گروههايتان قرار داديم براى معارفه باهم بوده ( يعنى نكتهء تكامل اجتماعى دارد ) از نظر خداوند محترم‌تر آن كس است كه پرهيزكارتر باشد . « 1 »\r\nولى در عين اين وحدت ، اختلافات شكل و اندام و هوش و احساسها از اوّلين گروه اختلافات انسانى هستند . از همان روزهاى نخستين خلقت اين دسته از نوع انسان « 2 » در يك طفل علاقهء به پاكى و تكامل معنوى و قربانى شدن در معنويّت و فناى اراده در خداوند تجلّى مىكند ، يعنى اقتضاء بيشترى دارد و در طفل ديگرى از همان خانواده\r\n\r\n\r\n","description":"","footnote":"\r\n( 1 ) - پرهيزكارى يعنى پرهيز از غضب خداوند نه كناره‌گيرى از مردم و فعاّليت و دست به كارى نزدن ! بسيارى پرهيز در اين آيه و ساير موارد كلمهء تقوى را به طور منفى تعبير مىكنند .\r\n( 2 ) منظورم همين رشته آدمها هستند كه نسبشان به آدم و حوّا مىرسد چون انسان اوّليه در زمين را نه خلقتش ، و نه زمانش و نه تاريخش را درست نمىدانيم و شايد بنا به روايت از امام صادق ( ع ) همچنان پيش از اين دسته آدميانى بوده‌اند و پيش از آنها هم انسائهائى ديگر و همچنين . . . به قول فلاسفه در عين حدوث قديم هستند .\r\n","page_name":" 13 ","page_number":13},
  {"content":"\r\n\r\nآتش حسادت و بالنتّيجه ناپاكى و فكر كوبيدن راه معنويّت . . .\r\nبا اختلاف هوش و احساس « 1 » ادراك افراد نيز تفاوت مىكند ، ادارك هميشه از احساس چوب مىخورد ، گاهى رهبرى ادراك به دست احساس پاك مىافتد و اين بشر را كه از پيوند جرقّهء معنويّت با مادّه پيدا شده با كمالى بيشتر به معنويّت مطلقه مىرساند و به قول ان ديوانهء خوانده شدهء اجتماع مادّى محيطش . . . :\r\n تو مرا ديوان خوانى اى فلان * ليك من عاقلتر از عاقلان\r\nعارفان كين مدّعا را يافتند * گم شدند از خود خدا را يافتند\r\nمن همى بينم جلال اندر جلال * تو چه مىبينى به جز وهم و خيال\r\nمن همى بينم بهشت اندر بهشت * تو چه مىبينى به غير از خاك و خشت\r\nعشق حقّ در من شرار افروخته * من چه مىدانم كه پايم سوخته\r\nتو همى اخلاص را خوانى جنون * چون توانى چاره كرد اين درد ، چون \r\nو گاهى هم رهبرى ادراك به دست هوس مقام و رياست و مال و . . .\r\n\r\n\r\n","description":"","footnote":"\r\n( 1 ) - اختلاف هوش و احساس در انسانها مربوط به محيط خارجى و آموزش و پرورش و يا ارگانيزم داخلى و از جمله تغذيهء خود و يا در و مادر و مواد تشكيل دهندهء نطفه است كه در روايات مذهبى به « طينت » تعبير شده است .\r\n","page_name":" 14 ","page_number":14},
  {"content":"\r\n\r\nمىافتد و در زير پاى اين احساسهاى شوم لگدگوب مىشود و آنجا است كه رسوائى به بار مىآورد ، اجتماع را به خاك و خون مىكشد و آن انسان كه خود ، ورشكست اخلاقى و انسانى شده به خاطر رياست و مقام از هيچ جنايتى بر اجتماع پرهيز ندارد ، آن وقت كار به جائى مىرسد كه آن بذله‌گو بسرايد :\r\n از بهر جهان دگر بايد كرد * آسوده‌اش از شرّ بشر بايد كرد\r\nدر ساخت اين جنس شريف از خالق * درخواست تجديد نظر بايد كرد \r\nفرشتگان هم تقريبا همين اعتراض را به مقام الوهيّت نمودند و يا درخواست توضيح كردند كه خداوندا اينها سفاّك و خونريزند . . .\r\nخلقتشان چه لزومى دارد ؟ !\r\n* * * استعداد برتر ولى زير بار احساس مقام و يا ثروت در فكر به چنگ انداختن اموال ديگران مىافتد ، آنها را بيچاره مىكند ، بيچارگان به ناچار براى سير كردن شكم و رفع احتياجات خود تسليم همه‌جانبهء او مىشوند ، اگر هم بخواهند بميرند و تسليم نشوند استعمارگر نمىگذارد ، او براى ارضاء ، حسّ تنبلى و سستى كه معمولا از عيش پس از استعمار پيدا مىشود ، آنها را براى انجام كارهاى شخصى خود استخدام مىكند ، ولى نه استخدامى همچون كارگر كه كار تحويل دهد\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nو در برابر كار كه مهمترين كالاست بهاى كالاى خود را بگيرد ، بلكه اگر لباس و غذائى به دستش مىرسد ، براى آن است كه نميرد تا براى ارباب استعمارگر بتواند كار كند و يا احيانا لباس خوب بپوشد كه ديگران بگويند : چه اربابى ؟ ! چه پولدار است ؟ ! كه نوكرش چنين است !\r\nبراى اين مستخدم ازدواج مىكند ولى نه به خاطر ارضاء غريزهء آن بيچاره ، بلكه تا فرزندى بياورد كه از اوّل از نطفهء خدمت و تسليم به وجود آمده باشد و بگويد : از نوكر من ! و از غذاى من ! و از محيط امنيّت من ! به وجود آمده‌اى ! فكر آزادى و استقلال ، نمك‌ناشناسى است و شيطانى !\r\nآب و غذا و لباس و تحرّك و همه چيز او بسته به اجازهء آقا است .\r\nآقائى كه از احساس بارور شدهء شيطانى رياست به علاوه ثروت همان بيچاره ، آقا شده است ! و البته امكانات محيط و « تقديرات » نيز در اين سيادت و آقائى دخالت داشت و يك آقاى نامشروع همچون كودك نامشروع به وجود آورده است !\r\nاين است آقائى و از اينجاست داستان غم‌انگيز بردگى در انسان :\r\nآقاى نامشروع - امكانات محيط + بارور شدن احساس شيطانى + ثروت بيچاره .\r\nو براى مبارزه با اين بردگى فقط زور مىخواهد و درندگى و قدرت !\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدربارهء اين چنين محيط پيامبر ( ص ) فرمود : زمانى خواهد آمد كه مردم گرگانند و هركه گرگ نباشد گرگانش بدرند « 1 » براى رفع اين آقاهاى نامشروع نه نحو به كار آيد و نه صرف ، نه منطق ، نه معانى ، نه بيان . . .\r\nبلكه : « و اعدوّا لهم ما استطعتم من قوّة . . . » « 2 »\r\n\r\nعلم و استعمار\r\nتدريجا برده به فكر مىافتد : تا كى ستم ؟ ! تا كى زير بار ديگرى ؟ ! اين چه زندگى است ! ؟\r\n زندگى كردن من مردن تدريجى بود * آنچه جان كند تنم عمر حسابش كردم \r\nبايد از زير بار استثمار خلاص شده ! من با اين آقا چه فرق دارم ؟ ! هرچه فكر مىكنم او يك موجود آسمانى برتر و من يك موجود پست زمينى نيستم . . .\r\nاينجا است كه بايد علم به ميدان بيايد و وظيفهء استعمارى خود را انجام دهد كه خدا مىداند : علم ، اين فرشتهء آسمانى احيانا چه\r\n\r\n\r\n","description":"","footnote":"\r\n( 1 ) - يأتى على النّاس زمان يكون الناّس فى ذئابا فمن لم يكن ذئبا اكلته الذئاب . سفينة البحار ، « ذئب » .\r\n( 2 ) - هرچه مىتوانيد در برابرشان نيرو آماده كنيد . . . قرآن كريم آيه 60 ، سورهء توبه .\r\n","page_name":" 17 ","page_number":17},
  {"content":"\r\n\r\nخدماتى به دست بشر ورشكستهء اخلاقى براى استعمار كرده است ! شايد يكى از معانى آن هم كه مىگفته‌اند « العلم هو الحجاب الأكبر » ( علم بزرگترين مانع است ) همين باشد .\r\nعلم گاهى به طور مستقيم در راه استعمار گام برمىدارد و گاهى به طور غير مستقيم ، راه اوّل را در هيمن بحث خواهيم ديد ولى منظورم از راه دوّم اين است كه اگاهى چنان افراد را سرگرم مباحث علمى مىكنند كه از هدف بازمىمانند كه براى چه درس مىخوانده‌اند ؟\r\nالبته اين در جائى است كه علم به طور مستقيم نتواند براى استعمار خدمت كند كه مردم كمى روشن شده‌اند ، و به ناچار از راه غير مستقيم خدمت مىكند . و اين است يكى از نكات سخت گرفتن نمرات درسهاى غير مربوط به مصالح اجتماع ، و فشار در مورد حضور در جلسات درسى و كنترل موادّ خام درسها در برخى ممالك استعمارى در حال رشد فكرى . . .\r\nاگر هدف فعاليتّهاى توده رهائى از استعمار است با اين فشارها همچون فشار اقتصادى و گرفتاريهاى بانكى و مانند آن از فكر هدف خويش بازمىماند و اگر هدف تودهء انسانيّت تكامل معنوى بوده است كه البته نوعا بدون امكانات مادّى فراهم نمىشود و شكم گرسنه در افراد معمولى خدا را هم نمىشناسد . با تعمّق بيش از حدّ در مباحث بيهوده هدف را فراموش كند و اين هم يكى از معانى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n« العلم هو الحجاب الأكبر » است .\r\nدقّت در علم به مقدار نفع به دنيا و آخرت ، به جسم و روح ، به اقتصاد و معنويّت . . . را هيچ عاقلى انكار نمىكند ، ليكن افراط در بحثهاى غير مفيد كه نوعا مانع رسيدن به بحثهاى اساسى است حتما به نفع نخواهد بود . حالا گويندگان قديم جملهء « العلم هو الحجاب الأكبر » منظورشان چه بوده است . شايد برخى نظر به همين روشهاى استعمارى دانسته‌اند و برخى هم كه فكرى آسمانى دارند نظر به معانيت حجب نورى و از جمله علم ، نسبت به معنويت مطلقه و پيوستن به خداوند داشته‌اند .\r\nآرى وقتى برده مىخواهد بيدار شود علم بايد دست به كار شود دانشمندان و علماء بايد اقدام كنند البته علماء حقيقى ! . . . « 1 » و حقّا هم خوب انجام وظيفه مىكنند ، چنان وانمود مىكنند كه برده سعادتش اين است كه زير بار باشد .\r\nمانونى در كتاب « روح ماداگاسگارى » مىگويد : « سياهان از نظر روانى نمىتوانند تحمّل بار سنگين مسئوليّت نموده و وظائف اجتماعى را انجام دهند . . . آنها حاضر به ترك پدر و مادر خويش و ترقيّات مستقلّ نيستند و اگر گاهى هم شورش كرده‌اند ، نه براى تكامل و رشد بوده كه\r\n\r\n\r\n","description":"","footnote":"\r\n( 1 ) اين اصطلاحى بود كه دستگاه حكومت شاهى به كار مىبرد و منظورشان برخى متلبّسان لباس روحانيت كه با شاه سر و سرّى داشته بود .\r\n","page_name":" 19 ","page_number":19},
  {"content":"\r\n\r\nروى نوعى جنون بوده است .\r\nبه قول « امه سه زر » وقتى سازمان « سيا » در اندونزى به فكر كودتا افتاد و مردم قيام كردند و 300 هزار نفر كشته شدند . آنها گفتند : اين عصيان از اعتقاد خرافى « آموك » بوده است !\r\n« تاملس » كشيش و پدر روحانى ! مىگويد : « بانتوها » در كنگو خودشان مىدانند كه به حدّ سفيدپوستان نمىرسند . فقط مىخواهند كه شما آنها را آدم بدانيد ! حتّى نظرى به وضع اقتصادى خويش هم ندارند . . . ! آرى پدر روحانى هم تلقين پستى نژاد مىكند !\r\n« مستر ژرزف » مىنويسد : در نخستين جنبش اروپائيها در زمان كريستف كلمب كه نمىخواستند مردم پست دنياى جديد ( آمريكا ) را همنوع خود بدانند خيلى حقيقت نهفته بود ، اين حقيقت است كه آن سياهان انسان نيستند . نمىتوان حتّى يك لحظه به آنها نگاه كرد و لعن و نفرين را در روحشان نديد . . . !\r\n« لوياژ » دانشمند بيولوژيست مىگويد : از نظر تئورى انتخاب نوع اصلح بايد مراقب بود نژاد زرد و سياه تكثير نشود مگر اينكه مراقبت شود ، فقط كارهاى سخت دستى به آنها واگذار شود . . .\r\nيعنى همچون حيوانها براى باركشى !\r\nآقاى « ژول رومن » عضو فرهنگستان فرانسه مىگويد : اين نگرانى دارد كه اختيارات به دست سياهها و غلام بچّه‌ها بيفتد . . . اين سياهان\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nتا كنون يك انيشتين و . . . نداشته‌اند . . « 1 »\r\n( بعضى محقّقان گفته‌اند : فعاّليتّهاى حياتى انسان و سائر جانوران به وسيلهء مكانيسم‌هاى ساخته و پرداخته‌هاى كه به حكم وراثت از نسلى به نسلى انتقال مىيابند صورت مىگيرد . برخى از اين مكانيسم‌ها عمومى هستند و همه نوع انسان را دربر مىگيرند و غريزه ناميده مىشوند و بعضى به صورت استعداد خصوصى در انحصار نژاد معيّنى درمىآيند . . . به عقيدهء آنها مختصّات نژادى انسان كليد بيان اختلافات اجتماعى و تطّورات جامعه است !\r\nگفته‌اند : نژاد سفيد بيش از دو نژاد ديگر ( زرد و سياه ) تكامل يافته است و سفيدپوستان از لحاظ شكل سر و زيادتى حجم آن و وزن مغر و مخصوصا نمودار جمجمه از ديگران متمايزترند ! ( نسبت عرض جمجمه به طول آن ، ضرب در عدد 100 را نمودار جمجمه گويند ) . . .\r\nگفته‌اند : ذهن سفيدپوستان از ذهن اعضاى نژادهاى ديگر تواناتر است و بنابراين آزمايشهائى كه با آزمونهاى هوشى صورت گرفته است ميانگين ضريب هوشى سفيدپوستان به 100 مىرسد درحالىكه ميانگين ضريب هوشى زردپوستان 99 و سرخ‌پوستان 75 است . . .\r\nآرى به زور عنوان احترام‌آميز « علم » ، استعمار چنگال خود را تا اعماق جان ملتّها فرومىكند .\r\n\r\n\r\n","description":"","footnote":"\r\n( 1 ) - استعمار : امه سه زر .\r\n","page_name":" 21 ","page_number":21},
  {"content":"\r\n\r\nدرحالىكه اساسا اختلاف نژادى ، اصولى و ريشه‌اى و به اصطلاح ذاتى نيستند . و به خصوص نژاد سفيد نوع مقابل ديگران نيست .\r\nبرخى محققّان برآنند كه نژاد سفيد يك نژاد مستقل نيست ، بلكه از تحوّل نژاد زرد پديد آمده است چنان كه قومهائى مانند قوم « آى تو » در ژاپن و بوميان استراليا شاخه‌هاى ديگرى از نژاد زردند ( همهء تنوّعات سر و مغز در بين اعضاى هر نژادى يافت مىشوند ) تفاوتهائى كه از لحاظ سر و مغز بين اعضاء يك نژاد وجود دارند از تفاوتهاى سر و مغز افراد نژادهاى مختلف بيشترند . و شكل جمجمه يا نمودار افراد يك نژاد در جريان زمان ثابت نمىماند .\r\nبر خلاف پندار آنها چگونگى يك جامعه را نمىتوان با مختصّات نژادى اعضاء آن روشن كرد .\r\nنمىتوان گفت كه شكل يا حجم سر افراد يك ملّت باهوش يا دانائى يا تمدّن آنها نسبت مستقيم دارد .\r\nبسيارى از اقوام سرخ‌پوست آمريكا از لحاظ ساختمان بدن از يكديگر خيلى فاصله دارند ، ولى پايگاه اجتماعيشان چندان متفاوت نيست ، افراد قوم « مايا » گرد سر هستند و نمودار متوسّط جمجمهء آنان 84 است و اعضاء قوم « اين كا » دراز سرند و ميانگين نمودار جمجمهء آنها از 79 بالا نمىرود ، ولى هر دو قوم در گذشته حوادثى مشابه داشته‌اند همچنين مردم برخى اقوام سرخ‌پوست كاليفرنيا همانند\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nسرخ‌پوستان « تى يه رادل فوئه‌گو » افرادى سطحى و ساده‌اند ، با اينكه اوّليهاى سرى دراز دارند و دوّميها سرهائى گرد .\r\nآرى بر خلاف عقيدهء « گال تن » كه مىگفت : « مشخصّات زندگى هر جامعه‌اى انعكاس اختصاصات ارگانيك مردمى است كه آن جامعه را تشكيل داده‌اند و فى المثل اگر جامعهء يونان باستان در حدّى بالا بود به خاطر صفات نژادى اقوام جزاير يونان بوده است . . . » خصائص نژادى اعضاى يك جامعه در سير و تكامل آن جامعه تأثير قابلى ندارد .\r\nاكثر جامعه‌ها در طىّ دهه‌ها و صده‌ها و هزاره‌ها نشيب و فرازها داشته‌اند ، ولى نژادشان محفوظ بوده است ! از تجارب « اوتوكلاين برگ » روانشناس آمريكائى دربارهء هوش سياه‌پوستان آمريكا چنين دريافت مىشود كه اختلاف هوش سفيدپوستان و سياه‌پوستان ايالات متّحده صرفا اجتماعى است ، و لذا سياه‌پوستان شمال ايالات متّحده هوشمندتر از سياهان جنوب هستند ، زيرا بيشتر به آموزش و پرورش و سائر مزاياى تمدّن آمريكائى دست دارند . او همچنين اثبات كرد كه ضريب هوش سياه‌پوستان با مراحل تحصيلى آنان ارتباط مستقيم دارد . . . « 1 »\r\n\r\n\r\n","description":"","footnote":"\r\n( 1 ) - زمينهء جامعه‌شناسى تأليف آك برن و نيم كوف اقتباس آريان‌پور ، البته -\r\n","page_name":" 23 ","page_number":23},
  {"content":"\r\n\r\nو من اضافه كنم : تغذيه نيز ، عامل مهمّى در هوش و درك مىباشد غذاهاى فسفردار همانطور كه به حافظه كمك مىكند افراط در آنها موجب درماندگى بدن از اندوختن « كلسيم » مىگردد و بالنتّيجه افسردگى و تلخى در معاشرت به وجود مىآورد ، كمبود ويتامين ب ! باعث پژمردگى و بدبينى مىشود ، چنان كه در بدن نيز : ويتامين ب 12 رشد را تسريع مىكند و فقدان ويتامين ب 2 موجب نابينائى مىشود . وقتى دسترسى به غذاهاى سالم و كافى نباشد هوش و درك هم نقصان مىيابد .\r\nقرآن كريم هم بهرهء انسان را منحصرا از كار مىداند « و ان ليس للأنسان الّا ما سعى » « 1 » نه نژاد .\r\n\r\n\r\n","description":"","footnote":"\r\n- به مراعات توضيح مطلب ، عبارات دستكارى شده و لغايت غير مأنوس آن تغيير يافته و تناقضى كه گويا در سنجش اقوام « مايا » و اين كا » با سرخپوستان كاليفرنيا و « تى يه رادل فوئه گو » در ص 73 كتاب به عمل آمده تصحيح شده است .\r\n( 1 ) - سورهء نجم ، آيهء 39 .\r\n","page_name":" 24 ","page_number":24},
  {"content":"\r\n\r\n\r\nاستعمار پند و اندرز\r\nگاهى هم با يك سلسله جملات خطابى ، برده - و يا هر استعمار شده‌اى را از تحرّك بازمىدارند : مثل تو ، مثل دست است ، و آقا ( كه گفتيم آقاى نامشروع ) همچون چشم و مغز ! دست بايد كار كند تا چشم و مغز سالم بمانند ، اجتماع پيكره‌اى چون فرد دارد و همين اعضاء . . . و البته كه مغز و چشم و مانند آن ، بر دست و پا شرافت دارد ! به علاوه ادب داشته باش ، چيزى بهتر از ادب نيست اگر ديگرى بى ادب بود تو مؤدّب باش ! شما كه به دنيا اهميت نمىدهيد بگذار ببرند !\r\nطورى اين گونه مطالب را در نظر فرد استعمار شده جلوه مىدهند كه او راستى به وضع موجود خود راضى مىشود و البته ميزان معاملات هم رضايت است هرچند چنين باشد ! ؟\r\nاينجا بايد دانشمندان با وجدان كه البته - در اصطلاح استعمار حتما اينها علماء غير حقيقى هستند - به پا خيزند و فرد استثمار شده را هشيار كنند كه آن مثال از هر جهت تطبيق نمىكند .\r\nآرى برخى افراد همچون دست در بدن و برخى ديگر همچون مغز در بدن واحدند ، ولى نه به اين معنى كه او كار كند و ديگرى فقط استفاده\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nنمايد . بلكه به اين معنى كه هريك كار خود را نجام دهند كه هركدام وظيفه‌مندند . يكى كار فكرى و ديگرى دستى ، هر دو بايد انجام وظيفه كنند .\r\nعلى ( ع ) جملهء زيبائى در پاسخ « عبد اللّه بن زمعه » كه از او توقّع پول بىجا داشت فرمود : اين مال نه از من است و نه از تو ، اين غنيمت مال عموم مسلمين است كه با قدرت بازو و شمشير به كف آورده‌اند ، اگر تو هم در پيكار آنان شريك بودى همانند آنان بهره مىبردى و گرنه زحمت بازو و چيدهء دست آنان كه به دهان ديگران نبايد برسد ! « 1 »\r\nيعنى هر كه كار كرده ميوه‌اش را هم بايد بچيند .\r\nاين سخن حضرت عليهءع ) در مورد كارگررانى هم كه روى زور استعمارگران زحمت زيادى در برابر مزد كم داشته و تبليغات سوء همچنان در همان حدّ نگهشان داشته كه كار زياد دارند و همهء بازده كارشان را ديگران مىبرند و خود سهمى كم دارند ، صدق مىكند .\r\nراستى بايد مزد كارها دقيقا مورد توجّه قرار گيرد و به كارگران زمان ما كه كم و بيش به همان وضع پيش باقى مانده‌اند بيشتر توجّه شود . در بيشتر ملّتهاى روز ميان نرخ كارهاى يدى و فكرى تفاوت فاحش موجود است و معلوم نيست روى چه ميزان اين تفاوت فاحش پيدا شده است ؟ جز دبنالهء همان استعمار . . .\r\n\r\n\r\n","description":"","footnote":"\r\n( 1 ) - الا فجناة ايديهم لا تكون لغيرهم ، نهج البلاغه : ط 223 .\r\n","page_name":" 26 ","page_number":26},
  {"content":"\r\n\r\nخواهيد گفت : خودشان با قراردادهاى معمولى راضىاند و در معاملهء « تراضى » كافى است .\r\nولى رضايت كارگران نيز با يك نوع اكراه اجتماعى همراه است يعنى آنها تصوّر مىكنند كه حقّشان همين است و گرنه هرگز رضايت نخواهند داشت . و در حقيقت اجتماع آنها را اكراه مىكند .\r\nاگر ستمگر مقتدرى به موجب فرمانى گفت : حتما بايد مزد كارگر 10 ريال باشد و كارگر روى ناچارى كه اگر كار نكند گرسنه مىماند تن داده و مزد 20 ريال فرضى خود را به 10 ريال تقليل داد نمىتوان آن را رضايت به حساب آورد هرچند با مرور زمان جنبهء به اصطلاح قانونى پيدا كرده زور آن ستمگر فراموش شود .\r\nيا بگوئيم : كارگر حقّ خود مىگيرد و صاحبان برخى كارهاى مغزى بيش از حقّ خود را مىگيرند و آنها بدهكار اجتماعند كه بيش از حقّ خود مىگيرند و در چند صباحى از فرش به عرش مىرسند ؟\r\nبه هر حال نرخ تغيين شدهء كالا يا كار اگر ظالمانه باشد ، نبايد ميزان معامله قرار گيرد و شايد در اين قسمت ميان تعيين قانون يا تعيين عملى چند نفر متنفّذ اجتماعى كه تدريجا عمومى شود فرقى نباشد و البته به اصطلاح : البحث فى محلّه . « 1 »\r\n\r\n\r\n","description":"","footnote":"\r\n( 1 ) - بايد بحث شود كه آيا اين نوع استثمار كه من آن را « اكراه اجتماعى » -\r\n","page_name":" 27 ","page_number":27},
  {"content":"\r\n\r\nپيروان برخى مكتبها كار را به حدّى بالا مىبرند كه مىخواهند فقط رابطهء مستقيم توليد را به كار قبول كنند ، نه غير مستقيم ، و به همين جهت براى صاحبان كارخانه‌ها هيچ سهمى قائل نمىشوند ( مگر كه خود كار كند ) ! اگرچه كارخانه را با پول زحمت كشيده كارگرى و پس انداز با زحمت زياد تهيّه كرده باشد ، كه در حقيقت آن پول خود يك نيروى كار متراكم است ، و منظورم از كار غير مستقيم همين است و البته ما در اين زمينه بحثى داريم كه در كتاب « امامت » آورده‌ايم .\r\nولى روش مجتمعات استعمارى به حدّى ارزش كار دستى را پائين مىآورند و احترامات حاصله‌اى از علم و غيره را تا آن اندازه بر عمل حكومت مىدهند كه كارگرى اگر 16 ساعت هم زحمت بكشد به اندازهء 5 دقيقهء يك پزشك حقوق ندارد ! !\r\nدرحالىكه هر دو در اجتماع خدمت مىكنند و عمر خود را به اجتماع مىدهند ، بلكه كارگر شايد فشار بيشترى را تحّمل مىكند و به هر حال بايد احتياجات او هم كاملا به طور آبرومندانه برآورده شود ، نمىگويم كه كارگر اگر شرائط زندگى پزشك را داشت او هم چون\r\n\r\n\r\n","description":"","footnote":"\r\n- مىنامم از نظر حقوق اسلامى ( فقه ) در مادّهء اكراه داخل است يا « اضطرار » و از نظر حكم شرعى حكم اكراههاى معمولى را دارد كه عامل شخصى دارد يانه ؟ و به رعايت وضع كتاب تحقيق مطلب را به فرصتى ديگر موكول مىكنيم .\r\n","page_name":" 28 ","page_number":28},
  {"content":"\r\n\r\nپزشك تحصيلات عالى داشت زيرا چه بسا افرادى كه بدون امكانات صحيحى به مقامات علمى رسيده‌اند و افراد ديگر تنبلى و عياّشى پيش گرفته‌اند ، ولى به هر حال در وضع كنونى كارگر بايد دقيق شد و احتياجات او را برآورد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nاستعمار سياست و مذهب\r\nگرچه به نظر مىرسيد مشكلترين اقسام استعمار ، استعمار فكرى است كه ديگر فرد استثمار شده تشخيص خوبى و بدى وضع خود را ندهد ، ولى هنگامى هم كه فرد بيدار مىشود جهش سختى پيدا مىكند و تحت تأثير ضربات كوبندهء احساس حسرت و ندامت ( كه از نظر روانى يكى از جهات تكامل انسان است ) به جبران گذشته فعاّليت سختى را شروع مىكند . . .\r\nاينجا است كه قواى استعمارگر بايد دست به كار نقشهء ديگرى شود ، گاهى با روشى سياسى بگويد :\r\nگرچه حقّ توست ، ولى چه بايد كرد ؟ ! تو كه نمىتوانى حقّت را بگيرى صبر كن ، اگر بخواهى قيام كنى تلفات تو بيش از بهره‌ات خواهد بود به فرض عدّه‌اى را با خود هم‌فكر كنى و هم‌صدا . . . ولى تا بانگ برآوريد مخالف در اندك مدّتى چنان شما را به فرار ناچار مىسازد كه به افتضاح بار مىآيد . . . اگر سر جايت بنشينى و آبرويت را نريزى بهتر نيست . . . ؟ « 1 »\r\n\r\n\r\n","description":"","footnote":"\r\n( 1 ) - اينها حرفهائى بود كه احيانا وابستگان به نظام شاهى عنوان مىكردند و از جمله سرهنگ ترابى - رئيس ساواك قم - در سال 1344 به من مىگفت .\r\n","page_name":" 30 ","page_number":30},
  {"content":"\r\n\r\nو گاهى به عنوان مذهب او را تحذير مىكند و به وعدهء اجر و ثواب ساكت مىسازد .\r\nبرزيل كه پس از شوروى و كاندا و چين و ايالات متّحدهء آمريكا بزرگترين كشورهاى جهان از نظر مساحت است و از منابع طبيعى مهمّى برخوردار است مردمش در وضع بدى به سر مىبرند ، در ناحيهء ساحلى شمال شرقى كه حاصلخيزترين مناطق آنجاست قيمت يك ليتر شير برابر 2 سوم مزد روزانهء يك كارگر است ( ولى شير خشك ساخت آمريكا ارزانتر است ! ! )\r\n48 % مرگان از يكسال كمتر دارند ! در سال 1980 م 5 / 3 ميليون نوزاد چشم به دنيا گشود ، دكتر دولاماره مىگويد : 3 چهارم اين بچّه‌ها امكان زندگى سالم را ندارند !\r\nبراى جلوگيرى از قيام و اغتشاش در ميان مردم شايع كرده‌اند كه مردن بچّه‌ها از سعادت مادران است ! وقتى طفل مىميرد در قيامت به استقبال مادرش مىشتابد و او را با خود به بهشت مىبرد ! « 1 »\r\nديگر چه مىخواهى ؟\r\nدر روايات ما هم آمده است كه : اولاد مسلمانان در نزد خداوند « شافع مشفع » ناميده مىشوند « 2 » و حتما اگر روايت درست باشد در درجهء\r\n\r\n\r\n","description":"","footnote":"\r\n( 1 ) - مسائل آمريكاى لاتين .\r\n( 2 ) - سفينة البحار مادهء طفل ، نقل از كلينى ( ره ) .\r\n","page_name":" 31 ","page_number":31},
  {"content":"\r\n\r\nاوّل از مادر خود شفاعت مىكنند .\r\nولى اين جمله گاهى براى تسكيل درد گفته مىشود و گاهى براى استعمار و جلوگيرى از قيام .\r\nطبيعى است كه فرد استعمار شده گرچه مدّتى با اين قبيل افكار و تلقينات سرگرم مىشود ، ولى بالأخره بيدار شده مىخواهد از زير بار فشار خلاص شود و هرچه مىخواهد كه در دل ناله‌اش پنهان كند ، سينه مىگويد كه من تنگ آمدم فرياد كن !\r\nتو فرار را افتضاح مىخوانى ؟ ولى اين زندگى را ننگ نمىنامى ؟ !\r\nآن فرار عيب است كه برنگردى نه آنكه از پاى ننشينى ؟ گريز هم گاهى لازم است گاهى به ناچارى و گاهى با تاكتيك . « 1 »\r\nو بدين جهت خواه ناخواه بايد يا استعمار به كنارى رود و به كلّى دست از منافع استعمارى خود بشويد و يا قرارداد ترك تعرّض بسته شود و جريان را مبهم گذارده به انتظار فرصت بنشيند .\r\nتمركز مهاجرين انگليسى در قارّهء جديد پس از كشف كريستف كلمب\r\n\r\n\r\n","description":"","footnote":"\r\n( 1 ) - قرآن كريم هم در سورهء انفال پشت كردن به دشمن را براى پيوستن به گروه ديگر و يا آمادگى يافتن بيشتر صراحتا تجويز فرموده است اينها همه مطالبى است مربوط به حرفهائى كه قاعدين در آن زمان به اهل مبارزه مىگفتند كه اينجا با اشاره آمده است ، و راستى برخى حرفهاى آنها از تيغ دشمن خطرناك‌تر بود .\r\n","page_name":" 32 ","page_number":32},
  {"content":"\r\n\r\nبه آسانى صورت نگرفت بلكه با جنگهاى خونين با بوميان سرخ پوست آمريكا كه گاهى منجر به تلفات سنگين مهاجرين مىشد ، همراه بود .\r\nو هم‌اكنون « رود زيادى » استعمارگر در اين بليه گرفتار شده و چندين روز پياپى است كه اغتشاشهاى شديد بروز كرده است ايرلند شمالى نيز همينطور ( در سال 1351 شمسى )\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nاستعمار و مفاسد اخلاقى\r\nاجتماع استعمارزده كه فاقد طبقهء « انتلكتوئل » و مغزهاى متفكّر است همچون فرد برق‌زده كه حالتى ميان حيات و مرگ دارد فاق مزاياى زندگى صحيح است و يكى از بزرگترين مصيبتهايش مفاسد اخلاقى است كه در اثر فقر و بالنّيجه بيكارى و ولگردى پيدا مىشود و آنگاه قانون هم بيشتر بر او سخت مىگيرد .\r\nدر مادّهء 23 قوانين كيفرى به قوّهء مجريه حقّ مىدهد كه در جرم مشهود بدون مراجعه به قوّهء قضائيه و محكمه مجازات كند .\r\nجرم مشهود در 5 مورد تعيين شده است كه يكى از آنها جرم شخص ولگرد است !\r\nولگردى از كجا پيدا مىشود ؟\r\nوقتى راههاى مادّى بر او بسته شد و نتيجه به كمالات معنوى هم نيافت و بالنّتيجه نتوانست خلاء خود را پر كند ديدگان حريص و دل حريص‌تر او از خود غافل شده و به اصطلاح به فراموشى ذات مبتلا شده به دنبال هر چيزى كه يحتمل او را آرامش دهد مىرود و در اين راه صلاح را از فساد نمىشناسد و همانطور كه از پيامبر اكرم ( ص ) رسيده است : « من لا معاش له لا معاد له » ( آنكه راه زندگى ندارد معاد\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو اخلاقياّتش هم از دست مىرود ) به سقوط مىگرايد يا نادانسته پرت مىشود . چه كند ؟\r\nاكنون كه چيزى نمىفهمد ، و تقصيرش هم از استعمارگر بوده است .\r\nنمىگويم خودش مقصّر نيست ، به هر حال فردى است با اختيار ، ولى گناه بيشتر به گردن استعمار است . قرآن كريم هم در داستان « فك » « 1 » گناه را اندازه‌گيرى نموده برخى را گناهكارتر و مقصّرتر مىداند و بار گناه را بيشتر به دوش او مىاندازد .\r\nاصرار اسلام بر تحريم ربا و كوبيدن شديد رباخواران به همين جهت است ، رباخوار با روش خود ملّت را فقير مىكند و در نتيجه گرسنگى به بىدينى و تسليم همه‌جانبه در برابر پول مىكشاند . در قرآن هيچ گناه فرعى همچون ربا اهميّت داده نشده است !\r\nگفتنى است كه وقتى در « كراتئوس » - برزيل - باران نباريد و خشك سالى بر مشكلات ديگر افزوده مردم را به قحطى تهديد مىكرد متوسّل به دامان كشيش شدند كه دعا كند باران بيايد ، او نپذيرفت و بيشتر از پيش مردم را تحريك به قيام كرد ، دولت براى رفع ناراحتى مبالغى بودجه به آن محيط اختصاص داد كه البته كافى نبود و آن هم كه بود به درد فقرا نخورده صرف بزرگان شد ! رئيس جمهور آقاى « مديسى » هم براى آرامش مردم سرى به آن محيط زد و روى ذوقياّت\r\n\r\n\r\n","description":"","footnote":"\r\n( 1 ) - سوره نور ، آيهء 11 .\r\n","page_name":" 35 ","page_number":35},
  {"content":"\r\n\r\nخود كه معمولا بىنيازى ، ذوق تفريح و همه چيز را حفظ مىكند ، از خصوصياّت ورزش فوتبال آنجا پرسيد ، و به خصوص از « پله » قهرمان جهانى فوتبال سخن گفت ، ولى تعجّب كرد كه آنها حتّى نام پله را نشنيده‌اند كه ما گرسنه‌ايم « پله » و فوتبال نمىفهميم ! « 1 »\r\nگرسنه نه‌تنها فوتبال نمىشناسد ، بلكه تدريجا شرافت و مذهب خود را هم از دست مىدهد .\r\n\r\nنظرى به تاريخ\r\nچون ميالم بحث مورد توجّه كنونىمان ( نظر اسلام ) را بررسى كنم نمىخواهم در تاريخ بردگى سخن بگويم ، ولى اجمالا بايد گفت :\r\nتضادّ منافع به انضمام ضعف يك طرف ، استعمار مىآورد و يكى از انواع آن بردگى است .\r\nتضادّ منافع هم همه‌اش روى كثرت جمعيّت نيست تا مبدأ استعمار و به خصوص بردگى را زمان تشكيل حكومتهاى قبيلگى و مانند آن بدانيم ، بلكه اساس تضادّ منافع ، روحيّات پست حيوانى انسان است كه نزاع ، و غالب و مغلوب ، و استعمار مىآورد ، چه‌بسا اگر نزاع نكنند هريك صد برابر آنچه مىخواهند در صحنهء پهناور گيتى پيدا مىكنند ولى لجاج و تعصّب و حسّ رقابت و اظهار شخصّيت ، نزاع بر سر\r\n\r\n\r\n","description":"","footnote":"\r\n( 1 ) - مسائل آمريكاى لاتين .\r\n","page_name":" 36 ","page_number":36},
  {"content":"\r\n\r\nچيزهائى جزئى پديد مىآورد .\r\nبنا به گفتهء دائره المعارف بريتانيا ، بردگى را تا تاريخ قرن هشتم پيش از ميلاد سراغ داريم ، ارسطو در سياستش از بردگى سخن مىگويد و آن را موافق طبيعت مىانگارد و همچون برخى دانشمندان استعمارى ، برخى افراد را ذاتا ساخته شده براى بردگى و خدمت مىداند .\r\nيكى از كارهاى تحميلى وحشتناك بردگان ، بنا به گفتهء « آلبرماله » نبردهاى قهرمانى خونين آنها با يكديگر در برابر « آقا » بود تا لذّت ببرد .\r\n« ترازان » در جشنهائى كه به مناسبت غلبهء بر « داسها » ترتيب داد ، پنج هزار جفت ( ده هزار نفر ) برده را به نبرد وادار كرد ، جنگجويان هنگام عبور از جلوى غرفهء امپراطور به طرف وى برگشته به عنوان سلام رسمى گفتند : سلام بر قيصر ، امپراطور ! كسانى كه به سوى مرگ مىروند ترا درود مىفرستند ! !\r\nآنها يكديگر را مىكشند و اينها مىخنديدند و لذّت مىبردند . . .\r\nاين روش بردگى در يونان قديم بود ، در ناقط ديگر نيز كم و بيش به همين روش بود .\r\nخواهيد گفت : اين چندان هم عجيب نيست ، قهرمانهاى بوكس زمان ما هم چنين‌اند ، نهايت اينكه بردگان به زور فرمان « آقا » نبرد مىكردند و اينها به زور تبليغات و پول و تجارت خود و بليطفروشان سودا ، گرو سياستهاى استعمارى كه دنبال هر وسيله‌اى براى اغفال و انحراف\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nافكار عمومى مىگردند .\r\nاز بحثهاى گذشته علاوه‌بر كاوش كوتاهى در پيدايش بردگى معنا و مفهوم برده نيز به دست مىآيد : برده يعنى آنكه از خود اختيارى ندارد و از هر نظر تسليم آقاست .\r\nالبته اين « هر نظر » بسته به محيطها و قانونها است ، بعضىها قدرت هيچگونه ماليّتى به برده نمىدهند و برخىها حقّ مالكيّت براى او قائلند و در قديم هم اين حقّ در برخى قوانين بوده است .\r\nچنان كه در امور ديگر نيز اختلاف داشته‌اند ليكن حتّى جانىترين افراد قديم هم شايد در شرايط عادى و بدون جهت برده را از انجام ضروريات چون خوردن و خوابيدن و تخليه منع نمىكرده است .\r\nالبته معمولا كارهاى سخت و دشوار به عهدهء بردگان بوده است مخصوصا در دوران بردگى كشاورزى « 1 » ، كه بيشتر بردگان به كارهاى سخت كشاورزى گمارده مىشدند .\r\nساختمانهاى مهمّى كه از دوران قديم به يادگار مانده است از ديگر كارهاى سخت بردگان بوده است خدا مىداند كه در جريان ساختمان اهرام مصر و ساختمانهاى مهمّ ديگر در ايران و يونان چه‌قدر از اين\r\n\r\n\r\n","description":"","footnote":"\r\n( 1 ) بردگى طبق شرائط زندگى به دوره‌هائى تقسيم شد كه از جمله بردگى كشاورزى مربوط به دوره و محيطى است كه فشار بيشتر كار بردگان در امور كشاورزى بوده است .\r\n","page_name":" 38 ","page_number":38},
  {"content":"\r\n\r\nبردگان تلف شده‌اند تا ديگران ببينند و لذّت ببرند يعنى از مرگ آنها . . .\r\nگفتنى است كه مطلب منقول از ارسطو كه بردگى از اركان اجتماع است زيرا كارهاى سختى در اجتماع است كه افراد معمولى از انجام آن عاجزند . . به اصطلاح منطق ، مغالطهء « اخذ ما بالعرض مكان ما بالذّات » است ، يعنى بردگى دخالت ندارد عضلات قوى و تجربهء كار لازم است ، چه سياه ، چه سفيد ، چه برده ، چه كارگر ، چه كارفرما . . .\r\nبه هر حال گاه كه مىشنويم : هنوز بردگى ادامه دارد و به طور زور يا دزدى و گول زدن از قبائل سياه‌پوست برده مىگيرند ، زنان را براى حرمسرا و مردان را براى كار . . و در سالهاى پيش يكى از جرائد شرحى در اين باره نوشت .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nاسلام و بردگى\r\nاينها همه مربوط به بردگى در غير اسلام ، و بخصوص در غرب بود ، اسلام با بردگى مخالفت ورزيد و به خصوص روى اين مطلب ايستادگى كرد كه عرب و عجم و سياه و سفيد فرق ندارند .\r\nعرب بر عجم و سفيد بر سياه هيچگونه فضيلتى ندارد ، مگر به تقوى و عمل خوب .\r\n« از غضب خداوند در مورد مماليك خود بپرهيزيد : از غذاى خود به آنها بدهيد و از لباس خود ، آنها را بپوشانيد بيش از قدرتشان چيزى تكليفشان نكنيد اگر دوستشان داريد نگهداريد و گرنه بفروشيد » « بردگان شما برادران شما هستند » . « بدترين مردم كسى است كه آدم بفروشد » .\r\nليكن اسلام كه يك مكتب اخلاقى است در مسير تكاملش خواه ناخواه به مخالفتها برخورد مىكند و جنگها پيدا مىشود و روى قدرت ايمان و تصميم و اراده ( كه باعث بروز تمام واحد نيروى باطنى انسان مىشود كه به قول ويليام جيمز « 1 » در حالات عادى نه دهم قواى انسان در خواب است و در مواقع فوق العادّه تمام واحد نيروى\r\n\r\n\r\n","description":"","footnote":"\r\n( 1 ) - روانشناس معروف آمريكائى ، 1910 - 1842 .\r\n","page_name":" 40 ","page_number":40},
  {"content":"\r\n\r\nانسانى به فعاليت مىافتد ) در بسيارى جنگها پيروز مىشود ، پيروزى به فرار عدّه‌اى و تسليم عدّه‌اى و اسارت عدّه‌اى مىانجامد شما مىگوئيد اين اسيران دشمن را چه كند ؟\r\nآزاد كند تا دو مرتبه به نيروى دشمن بپيوندند و جنگ تازه‌اى عليه مكتب انقلابى اسلام به راه اندازند ؟ و بالنّتيجه يا اسلام عقب‌نشينى كرده گوشه‌اى بنشيند ( كه اشكال‌تراشان غرب همان را مىخواهند ) و يا همه‌روزه خونريزى و جنگ باشد ؟ !\r\nو يا بكشد تا خاطرش آسوده باشد ؟ ! اين راه موافق با روح تنبلى و ضعف از طرفى ( تا ادارهء آنها و بررسى افكار و كردار آنها و مانند آن بار سنگينى به دوش دولت اسلام نباشد ) و با روح سفاكى و بىرحمى و خونريزى از طرف ديگر است .\r\nو يا آنها را در اجتماع اسلامى منحل كند تا هم ترتيب شوند و هم مشكلات متراكم در محيطى خاص به وجود نيايد ؟ چه كند ؟ و كدام راه را انتخاب كند ؟\r\nمسئلهء سياه و سفيد نيست ، سخن از استعمار نژادى نيست ، بحث در سپردن كارهاى سنگين به بردگان نيست ، گفتگو از اختصاص آزادگان به علم نيست ، صحبت جنگ است جنگ . . .\r\nجنگ ، سياه و سفيد و نژاد نمىشناسد .\r\nدر اسلام سياهان به مقامات بالا مىرسيدند . بلال سياه زنگى مؤذّن\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nرسمى پيامبر ( ص ) مىشود كه حكومت غاصب پس از آن سرور محتاج اذان بلال مىشود و البته او هم حاضر به ترويج آنها نمىشود ، اوّلين مؤذن در سطح كعبه بلال بود .\r\nدر « مدينه » امروز « 1 » هنوز حكومت سعودى به سادات بيچاره « نخاوله » همچون سائر افراد امتياز نمىدهد و على المسموع بها كار آنها كمتر از ديگران است ، ولى در اسلام بلال حبشى با خالد بن رويحه كه از افراد معنون است برادر مىشود ، زيد بن حارثه آزاد شدهء پيامبر ( ص ) با حمزه عمومى آن حضرت برادر مىشود .\r\nو در كوبيدن افكار نژادى تا آنجا موفّق مىشود كه زمانى بيشتر فقهاى بزرگ اهل تسنّن در شهرهاى اسلامى از بردگان بوده‌اند ، كه آزاد شده بودند و با زحمت و كوشش مقام يافتند ، حسن و ابن سيرين ، فقيه بصره بودند ، عطار و مجاهد و سعيد و سليمان ، فقيه مكّه بودند ، زيد بن اسلم و محمّد بن منكدر و نافع ، فقهاء مدينه بودند ، ربيعه الرأى و ابن ابى الزّناد ، فقيه « قبا » بودند ، طاوس و فرزندش ، فقيه يمن بودند ، عطار بن عبد اللّه فقيه خراسان بود ، و مكحول ، فقيه شام ، همه اينها برده بوده‌اند .\r\n\r\n\r\n","description":"","footnote":"\r\n( 1 ) - مربوط به زمان تأليف كتاب سال 1351 شمسى است .\r\n","page_name":" 42 ","page_number":42},
  {"content":"\r\n\r\n\r\nبردگى و جنگ ؟\r\nهرگونه اظهار نظرى راجع به خط مشى اسلام در مسئلهء بردگى بدون دقّت در قانون جهاد اسلام و جدا از آن بىاساس است .\r\nبردگى اسلام عنوان بردگى ندارد ، بلكه تتّمه‌اى است از مسئلهء جهاد و عنوان جنگ ! همانطور كه غنائم و تقسيم آنها كاملا مربوط به جنگ و جهاد است و عنوان مستقل ندارد .\r\nو تدريجا خواهيم ديد كه اين‌گونه بردگى جنگى به طورى كه اسلام مىگويد چندان تشابهى با بردگى مرسوم در روم و يونان عربستان قديم و ايران باستان و غيره ندارد .\r\nو روى لغت هم نبايد حساّسيّت داشت زيرا لغت ، قبح ذاتى ندارد و خود قانون ، ميزان است ، بعلاوه اينكه حديثى از پيامبر اكرم ( ص ) نقل شده است كه : نگوئيد : برده‌ام ! كنيزم ! بلكه بگوئيد : پسرم » جوانم ، دخترم !\r\nاسلام با بت‌پرستان ، آنها كه مكتب اسلام را نمىپذيرفتند و حاضر به بحث و مناظره هم نبودند و يا فقط به مجادله مىپرداختند و در عين حال مخالفت مىكردند ، اعلان جنگ مىداد و با پيروان ساير اديان كه ريشهء آسمانى داشتند و بعدا منحرف شده بودند ( و اسلام هم براى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاصلاح آن انحرافها و نيز تكميل قوانين آنها آمده بود ) نيز همينطور بود ، تنها امتياز آنها اين بود كه غير از جنگ يك راه ديگرى هم داشتند و آن تسليم حكومت مركزى شدن و رعايت شرائطى كه شرائط « ذمّه » ناميده مىشد با حفظ عقائد خودشان .\r\nبه هر حال اگر جنگ مىشد آنهائى كه دستگير مىشدند كشته نمىشدند ، بلكه با نظر حكومت مركزى و صلاحديد رئيس به عنوان برده تسليم افراد مىشدند و آنها حقّ به كار گماردن آنها را داشتند البته به طور عادلانه نه زورگوئى و دور از انصاف . « 1 »\r\nو اين در حقيقت يك نوع ارفاق بود كه مجازات دشمن در حال جنگ را كه محكوم به اعدام است تخفيف داده ، نه يك درجه بلكه بيشتر كه حكم حبس و زندان هم نداشته باشد ، بلكه چيزى شبه محكوميّت كار - البته غير شاقّه - نظير اردوگاه كار اجبارى ، پيدا مىكردند كه هم اكنون معمول است ، ولى كار اين اسراى اسلامى با اين اردوگاهها خيلى تفاوت دارد كه بعدا تذّكر مىدهم .\r\n\r\n\r\n","description":"","footnote":"\r\n( 1 ) - منظور از « عادلانه » روش مقابل ظالمانهء برده‌داران رسمى است .\r\nبه طورى كه خواهيم ديد اين دو روش كاملا باهم متناقض هستند .\r\n","page_name":" 44 ","page_number":44},
  {"content":"\r\n\r\n\r\nمتون فقه اسلام\r\nلازم است در اين قسمت نظرى به متون اسلامى بيفكنيم : اسيران دو گونه‌اند : مرد ، زن كه يا بالغند و يا طفل . پسران نابالغ كه به 15 سال نرسيده‌اند ، اسير مىشوند ، ولى كشتن آنها جائز نيست چون پيامبر ( ص ) از كشتن زنها و اطفار نهى فرموده است ، و خود آن حضرت هم نمىكشت بلكه اسير گرفته و برده مىنمود . . . افراد بالغ اگر در حال جنگ و برخورد مسلّحانه اسير شوند امام آنها را مىكشد . . و نبايد آنها را زنده گذاشت و يا برده گرفت و اگر پس از اتمام جنگ و سكوت ميدان ، اسير شد پيشوا مىتواند آنها را برده بگيرد و يا فديه بگيرد ( پولى گرفته رها سازد ) و يا منّت نهاده آزاد نمايد و انتخاب اينها هم مربوط به پيشوا است كه روى مصالح اجتماع اسلامى عمل مىكند و كشتن آنها جائز نيست بلكه يا منّت نهاده آزاد مىكند و يا به مبلغى پول معامله كرده رها مىكند و يا برده مىگيرد ، اين مطلب را همهء علماء ما گفته‌اند .\r\nولى شافعى گفته است : پيشوا مخيّر است كه بكشد يا برده كند يا منّت نهاده آزاد كند .\r\nابو يوسف گفته است : منّت مجاّنى جائز نيست و معامله هم نبايد با\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nپول بشود بلكه با افراد ( گرفتار مسلمان ) بايد معامله شود . . .\r\nدليل ما بر جواز آزادى مجانى آيهء قرآن است كه مىفرمايد : « اما منّا بعد و اما فداءا . . . » « 1 » و پيامبر ( ص ) هم با ثمامة بن اثال و ابى عبيده و ابى العاص بن ربيع چنين كرد و اسيران جنگ بدر را كه 73 مرد بودند هر مردى را به چهارصد درهم معامله فرمود و نيز يك مرد به دو مرد معامله نمود .\r\nو امّا تجويز كشتن هم روى عموم آيهء قرآن است كه مىفرمايد : « اقتلوا المشركين حيث وجدتموهم . . . » « 2 » و پيامبر ( ص ) هم مردان بنى قريظه را كشت . . .\r\nگاهى يكى از احكام گذشته اصلح است مثلا اگر كافر قدرت زيادى دارد كه اگر زنده بماند احتمال ضرر جامعه انسانى و اسلامى است كشتن او نفع است .\r\nناتوانى كه مال زياد دارد و قدرت جنگ و مخالفت ندارد معامله‌اش اصلح است .\r\nفردى كه خوشفكر است و اميد مىرود كه مسلمان شود و خدمت به\r\n\r\n\r\n","description":"","footnote":"\r\n( 1 ) - وقتى در جنگ به كفاّر رسيديد گردن بزنيد تا به زمينشان بىافكنيد و انگاه پيمان محكم كنيد يا منّت نهيد و يا فديه بگيريد . . . تا جنگ بخوابد « سورهء محمد آيهء 4 .\r\n( 2 ) - مشركين ( بت‌پرستان ) را هركجا يافتيد بكشيد . . . آيهء 5 سوره ، توبه .\r\n","page_name":" 46 ","page_number":46},
  {"content":"\r\n\r\nاسلام كند آزادى مجاّنى او بهتر است .\r\nآنها كه ضررى ندارد و مىتوانند خدمت كنند برده گرفتن آنها بهتر است چون زنان و اطفال . . .\r\nاماّ اسير در حال جنگ و برخورد مسلحّانه چون هنوز احتمال ضرر زيادى وجود دارد ( چون عاقبت جنگ معلوم نيست شايد آنها پيروز شدند و اسير هم آنگاه به آنها مىپيوندد ) كشته مىشود . . .\r\nو اين تخببر و انتخاب ( يكى از اطراف گفته شده ) در تمام اقسام كفاّر جريان دارد چه اهل كتاب باشند و يا بت‌پرست . . .\r\nاگر به اسير پيشنهاد اسلام شد و او پذيرفت ( و روى خرابكارى و خيانت نبود ) كشته نمىشود ، خواه در حال جنگ گرفتار شده باشد و يا پس از خاتمهء جنگ و اختلافى هم در اين مسئله نيست ، پيامبر ( ص ) فرموده است : مأمور شده‌ام كه با مردم بجنگم تا به يگانيگى خداوند اقرار كنند ، وقتى اقرار كردند خون و مالشان محفوظ است . . . « 1 »\r\n\r\n\r\n","description":"","footnote":"\r\n( 1 ) - در محل خود توضيح مىدهيم كه منظور ، جنگ با آنهائى است كه لجوجانه مكتب را نمىپذيرند و يا عليه اسلام ، توطئه مىكنند و گرنه ابتدا مكتب را عرضه مىدارند و اگر احتياج به بحث و سؤالى باشد پاسخ خواهند گفت . و صريح آيهء قرآن در سورهء توبه مىفرمايد : اگر كسى از مشركان امان خواست تا تحقيق كند او را امان دهيد تا كلام خدا را بشنود و آنگاه او را حفاظت نموده به پايگاه خودش برسانيد .\r\n","page_name":" 47 ","page_number":47},
  {"content":"\r\n\r\nو پيشوا مخيّر است كه مجانا او را آزاد كند يا معامله نمايد و يا برده بگيرد . . .\r\nو اگر پيش از اينكه به جنگ جنگجويان گرفتار شود مسلمان شد ، نه كشته مىشود و نه برده و نه از او پولى مطالبه مىكنند . . . « 1 »\r\nكفّار به سه گروه تقسيم مىشوند :\r\n1 - آنها كه كتابى آسمانى دارند ، اينها يهود و نصارى هستند كه كتابهاى تورات و انجيل را دارند اين دسته بايد اسلام بياورند و يا جزيه بدهند ، اگر اسلام آوردند كه حرفى نيست و اگر اسلام نياوردند و جزيه دادند پذيرفته مىشود و به دين خود باقى مىمانند خداوند در قرآن فرموده است : با آن دسته از اهل كتاب كه ايمان به خداوند و روز جزا نمىآورند و آنچه را خدا و پيامبرش تحريم نموده‌اند حرام نمىدانند و دين حق را نمىپذيرند بجنگند تا با دست خود ذليلانه جزيه بدهند . « 2 »\r\n2 - آنها كه احتمالا كتاب داشته‌اند كه همان زردشتىها هستند آنها پيامبرى داشته‌اند كه او را كشتند ، حكم آنها هم‌چون اهل كتاب است پيامبر فرموده است : با آن‌ها چون اهل كتاب عمل كنيد .\r\n3 - آنها كه حتّى احتمال كتاب آسمانى هم در آن‌ها نيست چون\r\n\r\n\r\n","description":"","footnote":"\r\n( 1 ) - « منتهى » تأليف علّامه حلّى ، ج 2 ، ص 919 - 920 .\r\n( 2 ) - سورهء توبه آيهء 296 : قاتلوا الذين لا يؤمنون باللّه و لا . . . .\r\n","page_name":" 48 ","page_number":48},
  {"content":"\r\n\r\nبت‌پرستان و آتش‌پرستان و غيره اينها حتما بايد اسلام بياورند و جزيه هم پذيرفته نمىشود يا اسلام يا جنگ . « 1 »\r\nجنگ با كفّار در صورتى جائز است كه ابتدا آنها را به اسلام و قوانين آن دعوت كنيم . . . « 2 »\r\nبا كلّيهء مخالفين اسلام بايد جنگيد ولى آن‌ها دو دسته هستند :\r\n1 - آنها كه جز اسلام چيزى از ايشان پذيرفته نمىشود و گرنه جنگ است و اموالشان گرفته مىشود و زنان و فرزندانشان اسير مىشوند اينها غير از اهل كتابند .\r\n2 - آنها كه جزيه هم از ايشان پذيرفته مىشود اينها يهود و نصارى و زردشتيانند كه اگر شرائط جزيه را پذيرفتند جنگ با آنها جائز نيست و زنان و فرزندانشان را نبايد اسير گرفت ولى اگر زير بار جزيه نرفتند يا شرائطش را زير پا گذاردند همچون سائر كفاّرند كه كشتن و گرفتن اموال و اسير كردن افرادشان جائز است . . . كشتن زنها جائز نيست اگر چه آنها با مسلمانان بجنگند و مردانشان را كمك كنند . اگر چاره‌اى نبود كشتن آنها جائز است .\r\n\r\n\r\n","description":"","footnote":"\r\n( 1 ) - منتهى تأليف علّامهء حلّى ، ص 905 . در اينك اهل كتاب منحصر به اين سه گروه باشند گرچه ظاهرا همه قبول دارند ليكن مؤلف محترم ترديد دارند كه چند سال پيش در درس خارج فقه توضيح داده‌اند .\r\n( 2 ) - منتهى ، ص 904 .\r\n","page_name":" 49 ","page_number":49},
  {"content":"\r\n\r\nشرائط ذمّه اين است كه : علنا گوشت خوك نخورند و شراب نياشامند و ريا نخورند و ازدواجهاى حرام در اسلام را انجام ندهند . . . « 1 »\r\n( بردگان كفارا اگر پيش از اربابهاى خود به مسلمانان بپيوندند و اسلام آورند آزاد خواهند بود و همچون مسائر مسلمانان هستند . . . « 2 »\r\n\r\nاسيرها دو گونه‌اند :\r\n1 - آنها كه يش از سكوت ميدان جنگ و در حال برخورد مسلّحانه اسير مىشوند اينها را نبايد زنده گذاشت . . .\r\n2 - آنها كه پس از آرامش ميدان جنگ و تمام شدن جنگ ، اسير مىشوند كه پيشوا مىتواند آزادشان كند يا فديه گرفته معامله كند و يا آنها را برده بگيرد . . . « 3 »\r\nبرده گرفتن دشمن جائز است و اين عقيدهء عموم فقهاء است دربارهء همهء كفاّر از مرد و زن ، پير و طفل ، بزرگ و كوچك ، مگر راهبانى كه مشغول عبادتند و دست از اجتماع شسته‌اند . « 4 »\r\n\r\n\r\n","description":"","footnote":"\r\n( 1 ) - النهاية فى مجرد الفقه و الفتاوى تأليف شيخ طوسى ( قده ) ، ص 292 و . . .\r\n( 2 ) - النهايه ، ص 295 .\r\n( 3 ) - النهايه ، ص 296 .\r\n( 4 ) - بداية المجتهد و نهاية المقتصد تأليف ابن رشد اندلسى . روشن است -\r\n","page_name":" 50 ","page_number":50},
  {"content":"\r\n\r\n\r\nروايات اسلامى\r\nامام باقر ( ع ) مىفرمود : جنگ دو حكم دارد :\r\n1 - هنگامى كه جنگ سرپاست و هنوز ميدان گرم است و كار به آخر نرسيده است هر اسير كه گرفته شود پيشوا . . . او را گردن مىزند .\r\n2 - هنگامى كه جنگ به پايان رسيد هر اسيرى كه گرفته شود پيشوا مىتواند منّت نهاده مجاّنى آزاد كند و يا معامله نموده در برابر مبلغى رها سازد و يا آنها را برده بگيرد . « 1 »\r\nامام باقر ( ع ) مىفرمايد : « خداوند پيامبر را به پنج پيكار فرمان داد : سه نوع پيكار همواره هست و حكمش بسته نمىشود تا جنگ به پايان برسد ( و حقّ بر باطل پيروز شود ) ، و جنگ تمام نمىشود تا خورشيد از مغرب طلوع كند « 2 » كه در آن روز كليّهء مردم ايمان مىآورند و اگر\r\n\r\n\r\n","description":"","footnote":"\r\n- كه عبارت اخير تأييد رهبانيّت نيست ، زنده گذاشتن هيچگونه دليلى بر تأييد نيست و اينكه راهبان را نمىكشند براى اين است كه آنها توطئه‌اى نكرده و جنگى عليه اسلام راه نيانداخته‌اند توضيح ديگرى هم خواهد آمد .\r\n( 1 ) - 1 / 22 ابواب جهاد العدو كتاب وسائل تأليف شيخ حرّ عاملى .\r\n( 2 ) - اشاره به ظهور امام دوازدهم است كه در برخى روايات طلوع خورشيد از مغرب يكى از علائم ظهور آن حضرت شمرده شده است كه سخن در معناى آن بحثى جداگانه است .\r\n","page_name":" 51 ","page_number":51},
  {"content":"\r\n\r\nايمان نياورده باشند روى خوش نمىبينند . . .\r\n« الف - پيكارى با مشركين عرب كه اين آيهء قرآن مربوط به آنهاست :\r\n« بكشيد مشركين را هر كجا يافتيد و بگيريد و محصور كنيد و به هرجا كمين كنيد ، اگر توبه كردند ( ايمان آوردند ) و نماز به پا داشتند و زكات دادند بردر دينى شما هستند » « 1 » از اينها جز جنگ و يا اسلام چيزى پذيرفته نمىشود ، و اموالشان به غنيمت گرفته مىشود و افرادشان اسير مىشوند ، چنان كه پيامر ( ص ) چنين كرد . او برخى را اسير گرفت و برخى را غفو فرمود و با برخى معامله نمود .\r\n« ب - پيكارى با اهل ذمّه . . . كه اين آيه مربوط به آنهاست « با آن عدّه از اهل كتاب كه ايمان به خداوند و روز قيامت نمىآورند و آنچه را خدا و پيامبرش تحريم نمودند حرام نمىدانند و دين حقّ را نمىپذيرند بجنگيد تا ذليلانه با دست خود جزيه بدهند . » « 2 »\r\n« اگر در مملكت اسلام هستند بايد جزيه بدهند و گرنه كشته مىشوند و اموالشان غنيمت است و افرادشان اسيرند و اگر جزيه پذيرفتند اسير كردنشان حرام است و اموالشان محترم است » .\r\n« و اگر در حكومت اسلام نبوده در كشور كفر و محل جنگ هستند اسير نمودن آنها جائز است و ازدواج با آنها حرام است و بايد يا اسلام آورند يا جزيه بدهند و يا كشته شوند .\r\n\r\n\r\n","description":"","footnote":"\r\n( 1 ) - آيهء 5 و 11 سورهء توبه .\r\n( 2 ) - آيهء 29 ، سورهء توبه .\r\n","page_name":" 52 ","page_number":52},
  {"content":"\r\n\r\n« ج - پيكار سوّم با مشركين غير عرب است كه اين آيه مربوط به آنهاست ! « . . . وقتى آنها را شكست داديد پيمان و قرارتان را محكم كنيد و سپس يا منّت نهاده آزاد كنيد و يا معامله نموده فديه بگيريد تا جنگ به پايان برسد . » « 1 »\r\n« سپس منّت نهيد » يعنى پس از اسير گرفتن ، « و يا معله نموده فديه » . . . يعنى بين آنها و مسلمانان معامله نموده و اسرار را مبادله كنيد ، از اينها جز اسلام پذيرفته نمىشود و يا جنگ ، و ازدواج با آنها حرام است » . « 2 »\r\nالبته از نظر حكم اوّلى اسلام برده گرفته اسراء جنگى مخالفين داخلى هم كه عليه حكومت مركزى قيام مسلّحانه و با تجهيزات ارتشى كنند جائز است ، ولى روى مصالحى ( از جمله چون ائمّه عليهم السّلام مىدانستند حكومتهاى ظلم يكى پس از ديگرى روى كار مىآيند و ممكن است به جبران آن كار ، جنايات زيادى به افراد پاك كه هدف از آفرينش هستى آنان هستند نمايند و اجتماع را از آن‌ها بىبهره سازند ) اين كار تجويز نشده است .\r\n« روش على ( ع ) در اهل بصره از همه دنيا براى شيعيان بهتر بود ؟ او ( ع ) مىدانست كه دشمن به زودى حكومتها پيدا مىكند اگر آنها را\r\n\r\n\r\n","description":"","footnote":"\r\n( 1 ) - سورهء محمد ( ص ) ، آيهء 4 .\r\n( 2 ) - 2 / 5 دو پنجم ابواب جهاد از كتاب وسائل .\r\n","page_name":" 53 ","page_number":53},
  {"content":"\r\n\r\nاسير مىگرفت آنها هم شيعيان را اسير مىگرفتند و . . . » « 1 »\r\nالبته كشتن آنها حتّى فراريان در صورتى كه تشكيلاتى مركزى داشته باشند كه ممكن است باز گرد آن جمع شوند و قيام كنند جائز است :\r\n« اينكه على ( ع ) اهل صفّين را مىكشت چه فراريان و چه رزمندگان و چه مجروحين ، ولى در جنگ جمل فراريان را دنبال ننمود و مجروحين را نكشت و آنان كه سلاح افكندند امان داد و آن‌ها كه به منزل خود رفتند امان داد . . . براى اين بود كه اهل « جمل » پيشواى خود ( طلحه و زبير ) را از دست داده بودند و گروهى هم نداشتند كه نزد آنها برگردند و مردم هم پس از شكست به منازل خود برگشتند نه جنگى داشتند و نه مخالفتى اظهار مىكردند و نه طرد دستگاه مركزى مىنمودند ، همين قدر خوشنود بودند كه با آن‌ها كارى نداشته باشند ، حكم آنها كه پايگاهى براى روش خود نداشتند اين بود كه كشته نگردند و آزار نشوند . »\r\n« ولى اهل « صفّين » به گروه مستعد و آماده‌اى برمىگشتند كه همچون معاويه‌اى بر سر داشتند و سلاح و سپر و شمشير و . . . برايشان جمع مىكرد و جائزه‌ها به آنها مىداد و برايشان مسكن تهيّه مىنمود و بيمارانشان را رسيدگى نموده مجروحينشان را درمان مىكرد . . . »\r\n« على ( ع ) اين دو گروه را يكسان نگرفت . . ولى مطلب را برايشان\r\n\r\n\r\n","description":"","footnote":"\r\n( 1 ) - 1 / 25 ابواب جهاد العدوّ از كتاب وسائل از امام صادق ( ع ) .\r\n","page_name":" 54 ","page_number":54},
  {"content":"\r\n\r\nتشريح كرد تا هركه خواهد توبه كند و گرنه به مجازات برسد . . . « 1 »\r\n* * * پيامبر ( ص ) وقتى مىخواست گروهى را براى جنگ بفرستد آن‌ها را طلبيده مقابل خود نشانده و سپس مىفرمود :\r\nبه نام خدا و به يارى خدا و در راه خداوند و بر طبق قانون پيامبر خدا . . . حركت كنيد ، افراط و زياده‌روى نكنيد ، بدن دشمن را مثله و تكّه تكّه نكنيد ، مكر و حيله نكنيد ، پيرمردان و اطفال و زنان را نكشيد ، درختان را جز در مواقع ضرورت قطع نكنيد ، اگر مردى از مسلمانان - چه فرد پست يا دانشمند - يكى از كفاّر را امان داد پذيرفته مىشود و او در پناه است ، تا سخن خدا را بشنود ، اگر پيرو شما شد برادر دينى شما است و اگر امتناع ورزيد او را به محلّ امن خودش برسانيد و در دفع او از خداوند مدد بطلبيد . « 2 »\r\nوقتى پيامبر صلّى اللّه عليه و آله لشگرى مىفرستاد و آنگاه احتمال خلافكارى در فرمانده مىداد از افراد مطمئن خود كسى را مىفرستاد\r\n\r\n\r\n","description":"","footnote":"\r\n( 1 ) - 4 / 24 ( ابواب جهاد العدوّ وسائل از امام هشتم ( ع ) .\r\n( 2 ) - ابواب جهاد العدوّ از امام صادق ( ع ) . از اين روايت و مشابه آن استفاده مىشود كه قانون « امان » كه امان دهنده هركه باشد ، پذيرفته مىشود ، فقط مربوط به اين است كه فرصت بگيرد تا بيايد و با حاكم اسلام صحبت كند و در راه تحقيق حقيقت و يا امكان قرارداد سخن بگويد .\r\n","page_name":" 55 ","page_number":55},
  {"content":"\r\n\r\nكه اخبار او را براى آن حضرت اطّلاع دهد . « 1 »\r\nپيامبر ( ص ) از مسموم كردن شهرهاى كفاّر جلوگيرى مىفرمود . « 2 »\r\nاز زنها و افراد كور و زمين‌گير و پيرمردان و اطفال دشمن جزيه برداشته شده است و اگر جزيه را نپذيرفتند كشتن آنها جايز نيست . « 3 »\r\nهنگامى كه پيامبر ( ص ) فرماندهى بر گروهى تعيين مىكرد تا براى جنگ گسيل دارد او را دربارهء خود به خصوص و در مورد افرادش به طور عموم سفارش به پرهيزگارى و رعايت فرامين خداوند مىنمود و سپس مىفرمود :\r\n« به نام خدا و در راه خدا پيكار كن ، با آنها كه خدا را كفران مىكنند بجنگيد ، حيله نكنيد ، و افراط و زياده‌روى نكنيد ، دشمن را مثله نكنيد ، طفل خردسال را نكشيد ، آنها را كه دست از دنيا شسته و در اين قلّه‌ها جائى براى عبادت خود گرفته‌اند نكشيد ، درختان خرما را نسوزانيد ، و غرقه در آب نكنيد ، درختان ميوه را قطع نكنيد ، زراعتها را به آتش نكشيد ، شايد خودتان به آنها محتاج شويد ، حيوانان حلال گوشت را نكشيد مگر براى خوردن .\r\n« وقتى به دشمن رسيديد آنها را به يكى از سه راه دعوت كنيد ، اگر\r\n\r\n\r\n","description":"","footnote":"\r\n( 1 ) - 4 / 15 جهاد عدوّ از امام رضا ( ع ) .\r\n( 2 ) - 1 / 16 جهاد عدوّ وسائل از على ( ع ) . مسموم كردن آب و غذا و يا بمباران شيميائى .\r\n( 3 ) - 1 / 18 از امام صادق ( ع ) .\r\n","page_name":" 56 ","page_number":56},
  {"content":"\r\n\r\nپذيرفتند شما هم بپذيريد و دست از آنها برداريد ، ابتدا آنها را با سلام دعوت كنيد . . . و بخواهيد كه از محلّ كفر هجرت نموده به سرزمين ما بيايند . . . اگر نپذيرفتند همچون اعراب بيابانى مسلمان خواهند بود كه از بيت المال حقّى ندارند « 1 » اگر اينها را نپذيرفتند بخواهيد جزيه بدهند . . . اگر نپذيرفتند به يارى خداى عزيز با آنها بجنگيد . . . « 2 »\r\nاگر چاره‌اى نبود آتش‌سوزى و ويرانى به وسيلهء آب يا بمباران جائز است گرچه اطفال و زنان در ميانشان باشند .\r\n« از امام صادق ( ع ) پرسيدم : مىشود به شهر دشمن آب رها نمود يا آتش‌سوزى ايجاد كرد و يا با منجنيق موادّ مخرّب رويشان انداخت تا كشته شوند ، درحالىكه زن و طفل و پيرمرد و حتّى اسيران و تجاّر مسلمان در ميانشان هستند ؟\r\n« فرمود : مانعى ندارد و به خاطر اينها نبايد دست برداشت و ديه هم ندارد و كفاّره هم داده نمىشود . « 3 »\r\n\r\n\r\n","description":"","footnote":"\r\n( 1 ) - منظور از اعراب باديه‌نشين مسلمانانى هستند كه حاضر نبودند به مدينه هجرت نموده در برنامهء حكومتى پيامبر ( ص ) شريك باشند ، آنها مسلماننند ليكن از بيت المال حقّى ندارند ، بيت المال براى نگهبانى حكومت اسلام و مصالح عمومى است و البته اين نه به اين معنى است كه اگر از گرسنگى تلف شوند حكومت به دادشان نمىرسد ، منظور نفى حقوق دائمى از بيت المال است .\r\n( 2 ) - 3 / 15 جهاد از امام صادق ( ع ) .\r\n( 3 ) - 2 / 16 جهدد بنقل از حفص بن غياث .\r\n","page_name":" 57 ","page_number":57},
  {"content":"\r\n\r\nعلى ( ع ) فرمود : هرچند بخواهى فرد اسيرت را بكشى غذا دادن و احسان به او حقّى واجب است . « 1 »\r\nامام صادق ( ع ) مىفرمود : غذا دادن اسير حقّ لازمى است بر آن كسى كه او را اسير نموده است هرچند بخواهد فردا او را به قتل برساند . . . « 2 »\r\nپيامبر ( ص ) از « اهل ذمه » جزيه گرفت به اين شرط كه معاملهء ربا نكنند و گوشت خوك نخورند و خواهر و برادرزادهء خود را ازدواج نكنند و اگر چنين كنند خدا و پيامبرش ( ص ) تعهدّى در برابر آنها ندارند ( جان و مالشان تأمين ندارد ) آنگام امام صادق ( ع ) فرمود : امروز براى آنها هيچگونه تعهّد شرعى نيست . « 3 »\r\n\r\nعبادتگران را نكشيد !\r\nاينكه در اين متون گفته شده : عبادتگران ديرها را نكشيد از اين نظر است كه با آنها كه سر جنگ ندارند و از اجتماع فاصله گرفته‌اند و دور از سروصداى اجتماع با خداى خود مناجات مىكنند كارى نداريم .\r\nدر سورهء ممتحنه مىفرمايد : « با آنكه كافرانى كه با شما پيكار\r\n\r\n\r\n","description":"","footnote":"\r\n( 1 ) - 3 / 32 جهاد .\r\n( 2 ) - 1 / 32 جهاد بنقل از حفض بن غياث .\r\n( 3 ) - 1 / 48 جهاد از امام صادق ( ع ) .\r\n","page_name":" 58 ","page_number":58},
  {"content":"\r\n\r\nنكرده‌اند و شما را از سرزمين خودتان پيرون نكرده‌اند اشكال ندارد اگر نيكى كنيد و به عدالت رفتار كنيد . از دوستى با آنها ممنوع هستيد كه با شما در راه دينتان جنگيده‌ايد و شما را از بلادتان بيرون كرده‌اند و بر بيرون كردنتان كمك نموده‌اند ، و كسى كه آنها را دوست بدارد خود ، ستمگر است . » « 1 »\r\nبه هر حال اين حكم به خاطر احترام به شغل رهبانيّت و يا روى گفتهء افراطى « سارتر » نيست كه مىگويد : ناچارم بر خلاف منطق و ايمانم اعتراف كنم كه آنها كه دست از دنيا شسته‌اند و به نيك و بد اجتماع كارى ندارند از آنها كه در شريفترين پيكارهاى انسانى شهيد شده‌اند پاكترند . . . كه اين شهيد راه حقيقت اگر خود كشته نمىشد قاتل خود را مىكشت پس آدمكش است !\r\nنه اين خيلى افراطى است ، آن مخالفت حقيقت ، ارزش انسانى ندارد تا احتمال كشتن او موجب ناپاكى قطعى اين شهيد گردد .\r\n\r\nدشمن را مسموم نكنيد\r\nملاحظه فرموديد كه اين متون سفارش شده : شهرهاى دشمن را مسموم نكنيد و از راه آب و هوا و غذا سموم خطرناك را به داخلهء اجتماع آنها نفرستيد كه اين ناجوانمردى است .\r\n\r\n\r\n","description":"","footnote":"\r\n( 1 ) - سورهء ممتحنه ، آيهء 69 .\r\n","page_name":" 59 ","page_number":59},
  {"content":"\r\n\r\nخيلى مناسب است با روش كنونى بلوكهاى شرق و غرب كه ميلياردها خرج نموده زراّدخانه‌هاى ميكربى به وجود مىآورند و تنها مانع اجراء عمليات ، اين است كه چگونه آنها را مسموم كنيم كه خودمان نشويم و خصوصا اگر فاتح شديم چگونه آن سرزمين را از ميكربهاى موجود حفاظت كنيم .\r\nهمانها كه فرياد انسان دوستى مىزنند و نعرهء انتقاد از نظر فقهى بردگى اسلام هم از همان نقاط برمىخيزد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nفرق مباحث حقوقى و فلسفى\r\nاين نكته گفتنى است كه مسائل حقوقى با مباحث فلسفى و رياضى از نظر روش استدلال ، تفاوت فاحشى دارد ، از اين جهت كه نوعا مباحث به اصطلاح « فلسفه نظرى » با طرح يك برهان و دليل مستقل كه ما را مستقيما به هدف برساند امكان‌پذير است درحالىكه در مباحث حقوقى و اجتماعى و به اصطلاح « فلسفهء علمى » اگر خواسته باشيم روى مقدّمات ادراكى خودمان به هدف برسيم به اين طور نيست ، زيرا نوعا هر دو طرف قضيّه يك نفع و ضررى دارد كه بايد درجه‌بندى شود و آن طرف كه بيشتر به صلاح است انتخاب شود .\r\nبه تعبير ديگر در اين گونه مباحث ، سخن از انتخاب « اصلح » است .\r\nمثلا شركت زنها در اجتماعات نفعى دارد و آن بيدار شدن خود آنها و به كار افتادن نيروى بيشترى در رهبردهاى اجتماعى ، و ضررى دارد و آن كم نصيب ماند اطفال از دامان مهر مادر ، و نظاره كردن زنان و مردان اجنبى يكديگر را از نزديك ، و در نتيجه احساسهاى هوس‌انگيز به بىعلاقگى به زن يا مرد خود كشيده شدن ، و بىشوى ماندن دخترانى كه زيبائى كمترى دارند ، اصرار زنان به خريد زيورآلات و وسائل آرايش تا بلكه دل شوى خود را به دست آورند ، و بالأخره\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nموفّق نشدن و افسردگى تدريجى كانون خانواده و بالنّتيجه تأثير سوء در همان مقدار نيروى رهبرد كنونى اجتماعى ( مردها ) ، و نيز مفاسد اخلاقى بيش از آنچه كه در پردگيان و زنان سابق اتّفاق مىافتاد .\r\nدانشمندان ، نفع و ضرر را سنجيده « اصلح » را انتخاب نموده به عنوان قانون ارائه مىدهند .\r\nبه قول يكى از دانشمندان غرب مشكلترين كار براى من اين است كه بگويند : در فلسفهء قانون سخن بگويم كه بايد كليّهء جهات نفع و ضرر در نظر گرفته شود « 1 » و اگر يكى از جهات غفلت شود قانون اشتباه مىشود و انسان هم كه نوعا گرفتار نسيان و غفلتها است و تمام جهات را هم آگاهى ندارد .\r\nد رفلسفهء نظرى ملاك برهان عقلى است ولى در فلسفهء عملى به دنبال ارجح بايد گرديد .\r\nو اين است كه گفته‌اند : تنها خداوند صلاحيّت قانون‌گذارى دارد كه غفلت نمىكند و به همهء جهات آگاه است .\r\nنوعا مسائل اجتماعى نه صددرصد به نفع است و نه صددرصد به ضرر و زيان اجتماع تمام مىشود . بايد سود و زيان را سنجيد و درجه بندى دقيق نموده ضرر كمتر و نفع بيشتر را انتخاب نمود و البته اين\r\n\r\n\r\n","description":"","footnote":"\r\n( 1 ) - مسيو پول گوش مىنويسد : وقتى فكر مىكنم مغز گمراهى در پى آن است كه بدون رهنما فلسفهء حقوق را درك كند نگران مىشوم .\r\n","page_name":" 62 ","page_number":62},
  {"content":"\r\n\r\nانتخاب در مباحث اجتماعى به منزلهء صحّت 100 % مباحث علمى بوده به همان اندازه ارزش دارد .\r\nهر علمى روش خاص استدلالى دارد . « متدلوژى » دربارهء شناخت روشهاى استدلالى هر علمى بحث مىكند . در قديم در ابتدا شروع هر علمى ، دربارهء روش استدلالى آن بحث مىنمودند چنان كه مباحث اساسى ديگرى كه معمولا مربوط به اساس روش تعليم و تعلّم را ذكر مىكردند رؤوس ثمانيه مىناميدند . « 1 »\r\n\r\n\r\n","description":"","footnote":"\r\n( 1 ) - مقصود الطالب عربى به قلم نگارنده ، ص 326 چاپ چهارم .\r\n","page_name":" 63 ","page_number":63},
  {"content":"\r\n\r\n\r\nانتخاب اصلح در قانون جهاد\r\nبراى درك اجمالى « اصلح » در بحثهاى جهاد و متفرّعات آن از جمله بردگى و گرفتن زمينهاى دشمن و مانند آن بايد نكات زير را در نظر گرفت .\r\n\r\n1 - جلوگيرى از جنگ دائم\r\nقانون جنگ و جهاد بايد طورى تنظيم شود كه ريشهء جنگ دائم را در اجتماع براندازد و به لفظ ديگر صلح پايدار و يا نزديك به آن را تضمين كند . اين صحيح نيست كه با دشمن جنگ نموده پس از 1 يا 10 سال تلفات طرفين و پيروزى يكى از دو طرف به صورت ظاهر جنگ خاتمه يابد ولى آرامش در اجتماعها نبوده هر لحظه احتمال برخورد نظامى باشد .\r\nنه به اين معنى ك چنان دشمن كوبيده شود كه اساسا امكان زندگى انسانى برايش نباشد بلكه به اين معنى كه قدرت مركزى براى جنگ ثانوى برايش نماند تا هر روزى آشوب تازه به راه اندازد و مانعى براى پيشروى مكتب انقلابى و هدف باشد ، زيرا اگر راستى معتقديم كه مكتبى مصلح جهان و با هدفى عالى براى انسانيّت داريم بايد موانع را\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاز پيش برداريم و اگر در اساس مكتب و حقاّنيّت ايدهء خود ترديد داريم يا روى اغراض قيام كرده‌ايم كه از همان قدم اوّل ، قيام بر خلاف انسانيّت بوده و در نظر عقل سليم هرگونه توبيخ را شايسته‌ايم . ولى اگر باغبان علف هرزه‌ها را كه مضرّ به گلها هستند بنگرد و آنها را چيزى به حساب نگيرد و يا مقدارى از بالاى آنها بچيند كه هرروز مزاحمت گلستان فراهم شود حقّا باغبانى ناصالح است .\r\nآرى مگر اينكه فرآوردهء خود را گلستان نداند و يا علفها را مزاحم نبيند !\r\nاين مسئله جدّا قابل دقّت است ، حساب هدف انسانى و ارائهء مكتب شايسته به جهان ، از اغراض حيوانى و حكومت بر اساس آن جداست . چنان كه كوبيدن قدرت مخالفت ، از كوبيدن شخص انسانى جداست ، مىخواهيد اين را هم به زور تحت عنوان ازدواج شخصيّت داخل كنيد مانع ندارد ، انسان كوبيده نمىشود ، عنوان عرضى جنگ و مخالفت سلب مىشود .\r\nخلاصه نبايد مانند اين باشد كه : دشمنى را شكست دهى و وقتى زمين خود او را بلند كنى و اسلحه‌اش را به دستش بدهى ! اين به بازى تفريحى اشبه است تا جنگ !\r\nو به همين جهت آنچه از « قراردادهاى اجتماعى » روسو استفاده مىشود كه پس از اسير كردن او را آزاد كنيم نظريّه درستى نيست .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\n2 - سستى افراد در تحقيق عقيده\r\nگرچه چند سالى در دوران بلوغ حالت تحقيق و در مقدّمه‌اش شك و ترديد بر جوانها حكومت مىكند كه چه‌بسا به جهات روانى باعث سستى در كارهاى يدى و فكرى ديگر مىشود ولى البته براى تحقيق عقائد و مكتبها مفيد است و اين از نظم دقيق جهانى هستى است كه پيش از شروع به كارهاى اصيل زندگى ، تحقيق در برنامه شود كه آنكه بىبرنامه كار كند چون رونده‌اى است كه بيراهه مىرود . « 1 »\r\nدر سالهاى ميان 15 الى 20 زمان شدّت هجوم افكار متّنوع و شك و ترديد در انتخاب آنها بر مغز جوانهاست تا به دنبال علم رفته براى خود مكتبى اختيار كنند ، بسيارى از جوانها از اين نعمت بزرگ دستگاه خلقت غافلند و آن را نوعى بيمارى مىانگارند و حالت بيزارى از خود پيدا مىكنند و حتّى آنها كه دلى پاكتر دارند آرزوى مرگ مىكنند !\r\nدرحالىكه بايد به اين نعمت خرسند شده به خود ببالند و به علم عشق ورزند يعنى مشتاق خود شوند .\r\nبسيارى سردردهاى اين دوران مربوط به شدّت هجوم سرگردانى اين دوره است كه به جاى بهره‌بردارى مثبت از آن حالت به صورت منفى درآمده تحيّر به علاوه آماده نديدن شرائط وصول به هدف ، سستى در كار و غم و اندوه را موجب گشته است و اين غم و اندوه است كه\r\n\r\n\r\n","description":"","footnote":"\r\n( 1 ) - از سخنان حضرت امير ( ع ) - نهج البلاغه .\r\n","page_name":" 66 ","page_number":66},
  {"content":"\r\n\r\nحكايت از همّتى بلند مىكند كه : آنكه همتّى بلند دارد فراوان اندوه دارد . « 1 »\r\nالبته براى بهره‌بردارى مثبت از اين حالت ، برنامه‌هاى روانى خاصّى توصيه مىشود و بايد به خصوص پدران و مادران هوشيار باشند .\r\nآرى چند سالى در دوران بلوغ بازار تحقيق نسبتا گرم است ولى همين كه از آن دروان گذشت آن حالت عوض شده جاى خود را به حالت ركود و عدم ميل به تغيير و تحقيق ، و تمايل به زندگى يكنواخت مىسپارد .\r\nمگر آنها كه در دوران تحقيق بلوغ روش تحقيق را به صورت عادتى براى خود درآورده باشند كه اينها هرچه بالا روند به همان حالت تحقيق باقى هستند البته منهاى جهات منفى آن .\r\nاين دسته افراد استثنائى بوده به همان نشاط علمى جوانى و تمايل تغيير و تحول زندگى باقى مىمانند و شايد به جهت همين لذّت روحانى ، اين‌گونه افراد بنا به آمار نقل شده ، و به نظر تخمينى خودمان عمرى درازتر دارند مگر اينكه به جهاتى حالت يأس غلبه كند . . .\r\nدر همان دوران جوانى هم بسيارى جوانها به پيروى محيطهاى فاسد نيروى تحقيق معنوى خود را منحرف نموده به تحقيق در وضع ظاهرى خود و افراط در به اصطلاح غريزهء « جمال دوستى »\r\n\r\n\r\n","description":"","footnote":"\r\n( 1 ) - « من علت همّته كثر همومه » از سخنان حضرت على ( ع ) .\r\n","page_name":" 67 ","page_number":67},
  {"content":"\r\n\r\nمىپردازند .\r\nو بالنّتيجه اكثرّيت قاطع افراد در اكثريّت قاطع دوران عمرشان تمايل به تحقيق در مباحث اعتقادى و مكتبى از خودشان نشان نمىدهند و حتّى ممكن است حاضر به تفكّر اجمالى در اعتقادات پيشين خود هم نشوند و اين است كه بايد گفت : بيشتر مردم اگر محيطى غير از محيط كنونى خود داشتند به احتمال قوى عقائد همان محيط را داشتند ، شايد بيشتر افراد ما اگر در محيطى سنّىنشين بودند و تماس با تشيّع نداشتند آنچنان بودند و برعكس ، آنها اينچنين مىشدند ، مسيحيان و حتّى يهوديان نيز كه دين را به نژاد مىآويزند و نژاد خود را برتر مىشمرده‌اند همينطور بودند .\r\nتصديق دارم كه احيانا محيط وضع خاصّى پيدا كرده مردم و به خصوص نسل جوان به دنبال تحقيق مىروند ، ولى اين در شرائط خاص انجام مىشود كه در همين بحث مورد نظر ما مورد توجه است .\r\nاينجاست كه بايد گفت در اعتقادات و كردار ما نسبت آنچه مربوط به داخلهء وجود ماست به آنچه بيرون از وجود ماست خيلى كمتر است به همان اندازه كه به اصطلاح « صدق اختيار » كند و جبر محيط اراده را اساس نكوبد . و اينجاست كه سر « منت » خداوندى در اين آيهء قرآن :\r\n« منّت بر تو - اى پيامبر - مىنهند كه مسلمان شده‌اند . . . بلكه خداوند\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمنّت مىنهد كه شما را به ايمان رهنمون شده است » . « 1 » روشن مىشود .\r\nاين منّت خاص در اعتقادات ، غير از منّت خلقت و ايجاد و فرستادن انبياء و قانون است . . . دست آفرينش الهى ما را ايجاد فرموده و برنامه هم برايمان فرستاده و احيانا محيط مناسب كاملى هم براى باور و اعتقادمان فراهم ساخته است كه منظورم از نعمت و منّت الهى در خصوص اعتقاد همين است . چه مىدانيم ! شايد بيشتر مردم عامى اگر در محيطهاى ديگر بودند اعتقاد ديگرى داشتند .\r\n* * * \r\n4 - ارتباط ضرب الأجل و تحقيق\r\nبراى تحريك اين‌گونه افراد سست و بىحال و بىتفاوت در مباحث اعتقادى كه اكثريّت هم دارند بايد حالت فوق العاده به وجود آورد مثلا ضرب الأجل قرار داده گفته شود : بايد تا فلان تاريخ آمادگى خود را براى بحث اعلام داريد و گرنه جنگ است جنگ !\r\nاز نظر روانى تفكّر هم ، حالات روحى چون ترسها و تشويقها و . . .\r\nهمانطور كه موجب بروز اشتباهات مىشود ، موجب صرف نظر نمودن از همه چيز و سرعت در تفكّر نيز مىگردد كه اين بستگى به خود گم كردن و باخت شخصيّت و يا خود نباختن و استقلال دارد .\r\n\r\n\r\n","description":"","footnote":"\r\n( 1 ) - حجرات آيهء ، 17 .\r\n","page_name":" 69 ","page_number":69},
  {"content":"\r\n\r\nپيروان مكتبهاى ضد اسلام اگر به حال خود گذاشته شوند يا عكس العمل در برابر سكوت يا مخالفت آنها امرى ناچيز باشد آن حالت فوق العاده به وجود نمىآيد و آنها هم حاضر به تفكّر نمىشوند و به همان سستى و راحت‌طلبى عمومى انسانى باقى مىمانند ، بايد جنگ باشد و قوانين سخت متفرّعات آن .\r\nو اين است يكى از اسرا « ضرب الأجل » ابتداى سورهء توبه : « چهار ماه آزاد گردش كنيد وقتى ماه‌هاى حرام به پايان رسيد مشركين را بكشيد . . . « 1 »\r\nبا توجّه به اينكه اگر پس از چهار ماه كسى از كفاّر نزديك شد تا سخن حقّ را بشنود و تفكّر كند نبايد او را كشت و يا اعلان جنگ نمود كه در همين سوره بيان شده است كه : « اگر يكى از كفاّر پناه خواست پناهش بده تا سخن خدا را بشنود . . . » « 2 » پيدا است كه اين ضرب الأجل براى ايجاد حالت فوق العاده است كه حاضر به تفكّر شوند .\r\n* * * \r\n3 - اصل علاقه به مال\r\nكارى نداريم كه دلبستگى به مال و ثروت از متفرّعات غريزهء « جمال دوستى » است و به اصطلاح « خطاء در تطبيق » شده است .\r\nيا از شاخه‌هاى « حبّ ذات » و خود دوستى است و براى رفع\r\n\r\n\r\n","description":"","footnote":"\r\n( 1 ) - آيه ، 2 و 5 .\r\n( 2 ) - سورهء توبه ، آيهء 6 .\r\n","page_name":" 70 ","page_number":70},
  {"content":"\r\n\r\nاحتياجات خود مورد علاقهء افراطى قرار گرفته است .\r\nيا از شعبه‌هاى غريزهء « شخصيّت‌خواهى » است ، كه اصل شخصيّت يا شخصيت متجلى در « قدرت » خود را در ثروت مىانگارد .\r\nو يا غير اينها كه البته ريشهء آنها قوّهء و هم افراطياس . هرچه باشد اين دلبستگى و علاقه در جان افراد معمولى ريشه دوانيده است ، قرآن كريم مىفرمايد : « بشر در علاقه به مال خيلى محكم است » . « 1 »\r\nو اين علاقه غير از علاقهء به مالهائى است كه در ملك اوست كه آن از علاقهء به خود و مختصاّت خود سرچشمه مىگيرد .\r\nبه هر حال افراد نادرى هستند كه توجهّشان به مال صرفا به عنوان وسيله باشد و پا فراتر ننهند .\r\nحكومتى ك مىخواهد اجتماع را اداره كند نبايد اين غرائز و شاخه‌هاى آن را از نظر دور بدارد و طرح قوانين بايد طورى باشد كه درخور اجراء براى عموم باشد نه‌تنها افراد نادر تربيت يافتهء كامل !\r\nو اين نقص يك مكتب است كه قوانينش از نظر ضمانت اجرائى به تئورى اشبه باشد تا واقعيّت ، و يا هميشه با عامل زور دائم افراد را به طرف اجرا بكشاند ، كه اگر هم اين روش قابل كشش و جذب افراد باشد اوّلا محدود و موقّت است ، و در ثانى در ابتداى فعاليّت مكتب كه پيروان قابل ملاحظه‌اى ندارد اين فشار غير ممكن است .\r\n\r\n\r\n","description":"","footnote":"\r\n( 1 ) - « و انّه لحبّ الخير لشديد » آيهء 8 ، العاديات .\r\n","page_name":" 71 ","page_number":71},
  {"content":"\r\n\r\nاگر ضمانت اجرائى جهاد و جنگ و كوبيدن دشمن مكتب ، به هيچگونه مزاياى دنيائى تكيه ننموده صرفا روى نعمتهاى آخرت و لذّتهاى بهشت تكيه كند ، خواه ناخواه افراد محدودى پيروى نموده و بالنّتيجه آن مكتب از نظر اجتماعى تضعيف شده نيروى دشمن حملات قاطع خود را فرود مىآورد .\r\nدرست است كه در عالم تصوّر ، مىتوانيم بگوئيم : افراد مكتب آسمانى و انسانى اگر ايمان ندارد كه هيچ و اگر ايمان دارند نبايد به هيچ وجه توجّه به مزاياى دنيوى داشته باشند و به قول ويكتور پوشهء فرانسوى : آنچه از راه مغز وارد مىشود ، از راه دست و زيان خارج مىگردد يعنى اگر عمل نبود ايمان و اعتقاد نيست .\r\nاز نظر واقع اعتقاد ، و ايمان تكامل يافته اين سخن صحيح است و رواياتى هم در اسلام ، به همين روش آمده است ؛ در حال زنا فرد جنايتكار ايمان ندارد و در حال نوشيدن مى ايمان ندارد » فرد با ايمان دروغ نمىگويد » ، « مؤمن زنا نمىكند » و در قرآن هم آمده : « اگر مؤمن باشيد همواره پيروز و بالاتر هستيد » . . . « 1 »\r\nولى اساس مكتب را نمىتوان بر اين مبنى قرار داد كه كلّيهء افرادى كه در اين درجه نيستند از حدود مكتب بيرون دانست .\r\nهمواره در مكتبهاى جهان عدّه‌اى به عنوان « بطانه - درون‌بين » و اهل\r\n\r\n\r\n","description":"","footnote":"\r\n( 1 ) آل عمران آيهء ، 139 .\r\n","page_name":" 72 ","page_number":72},
  {"content":"\r\n\r\nسر و خواص و . . . بوده‌اند كه از مهمترين عوامل پيشبرد مكتب بوده‌اند ، ولى همواره اكثريتّى هم بوده‌اند كه اگرچه آن درك را نداشته‌اند ولى در شرائط عادى ، خدمات مهمّى انجام داده‌اند .\r\nتصوّر مىكنيد افراد جنگ « بدر » - اوّلين جنگ اسلامى همه از ايمان صددرصد برخوردار بوده‌اند كه حقيقت دين را شناخته و تنها به عشق به هدف كار مىكرده‌اند ؟\r\nمن فكر مىكنم محيط خاص و با معنويت وحى ، و روش عملى پاك و منزّه پيامبر اكرم ( ص ) و فداكارىهاى عده‌اى خاصّ و « بطانه » روى اكثريّت مردم اثر مىگذاشته است ، و لذا مىبينيم كه همين كه محيط عوض شد آنها هم تغيير كرده‌اند و آن عشق تخفيف يافت و بنا به تعبير برخى روايات ما : « پس از پيامبر ( ص ) همه از حقيقت دين برگشتند جز 3 نفر يا 4 نفر يا 7 نفر . . »\r\nيا تصوّر مىكنيد همهء آن عربده‌هاى انقلاب اكتبر از جگر و روى عشق به هدف اجتماعى ، منهاى لحاظ شخصيّت و منافع شخصى خود بود ؟ ! !\r\nسياهانى كه هم‌اكنون در رود زيا شورش دارند همه روى تصوّر كامل از مكتب و ايدهء آينده است ؟\r\nمن اين طور تصوّر نمىكنم .\r\nولى به هر حال نبايد خدمات را ( كه ناچيز هم نيست ) از اكثريّت\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nناديده گرفت ، و بايد قوانين طورى وضع شود كه اكثريّت را دور نسازد و اهل « بطانه » را به انزواى سياسى و اجتماعى كه خواه ناخواه به مردگى مكتب خواهد كشانيد سوق نداد كه تنها ناظر اجتماع باشند و با ديدهء حسرت بار به حوادث غير قانونى بنگرند و نتوانند سخن بگويند . . .\r\nمسئلهء انزواى سياسى و قرار گرفتن رهبران اجتماع در تنگناى آن مسئلهء بسيار مهمّى است ، استعمارگران همواره سعى دارند رهبران آزاد مردم را به انزواى سياسى بكشانند و اين رهبرانند كه بايد بيدار باشند تا خاصيّت مرده پيدا نكنند كه تنها ناظر باشند نه متحرّك ، و مبادا فقط با مردگان در تماس باشند و زندگان را از دست بدهند .\r\nو به نظر من اوضاع كنونى بسيارى از ممالك اسلامى يك چنين ريشهء روانى در برخورد خواص با اكثريّت را دارند كه از قرنها پيش اين زمينه آماده مىشده است . و ملّت و خواصّ غافل . . . ؟\r\nمكتب اصيل اسلام به اين نكته توجّه داشته و مراتب ايمان را مىپذيرفته است و آنها را هم كه ديد ناقص و خيلى هم ناقص از مكتب داشتند زير بال و پر مىگرفته است و از خود حساب مىكرده تا تدريجا تربيت شوند .\r\n« اعراب گفتند ما ايمان آورديم . . . بگو اسلام آورديد و مسلمان شديد -\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nو البته از مائيد - ليكن هنوز ايمان در دلهايتان وارد نشده است . » « 1 »\r\nباتوجه به نفى مرحلهء ايمان دل و قلب ، در عين حال از افراد اين مكتب هستند و از مزاياى اسلام و حكومت برخوردارند و مسلمان حساب مىشوند .\r\n« شماها كه ايمان آورده‌ايد ! ايمان ، بياوريد » با فرض ايمان باز هم ايمان مىخواهيم مرتبهء برتر را بيابيد گرچه در اين مرحله هم مسلمان هستيد و مؤمن .\r\n« ايمان 10 درجه دارد و مردم در برابر ايمان مختلف هستند . . . به افرادى كه دو سهم ايمان دارند بار سه سهم را تحميل نكنيد و از آنهائى كه سه سهم دارند همچون چهار سهمىها توقّع نداشته باشيد . . . « 2 » »\r\n« در تبليغ همچون آن مسلمانى نباشيد كه مىخواست فرد مسحيى را مسلمان كند اين قدر سخت گرفت كه او را فرار داد ، داستانش را برايتان بگويم . . . « 3 » » اينها عين روايات ماست .\r\nطارق بن زياد افسر رشيد اسلامى هم كه بر كنارهء اندلس سفينه سوخت و بانگ : « دريا پشت سرتان و دشمن پيش رويتان » « 4 » برآورد\r\n\r\n\r\n","description":"","footnote":"\r\n( 1 ) - حجرات آيهء ، 14 .\r\n( 2 ) - وسائل ابواب فعل المعروف .\r\n( 3 ) - وسائل ابواب فعل المعروف .\r\n( 4 ) - البحر من ورائكم و العدو امامكم .\r\n","page_name":" 75 ","page_number":75},
  {"content":"\r\n\r\nباز سخنى از نعمتهاى اندلس پيش كشيد : اگر فرار كنيد قطعا هلاك خواهيد شد ، ولى اگر ايستادگى كنيد احتمال پيروزى و دست يافتن به اين كاخههاى مجللّ و . . . هست .\r\nمنظور اينكه در قوانين جهاد بايد يك سلسله منافع مادّى هم براى جنگجويان در نظر گرفته شود تا قابل اجرا باشد . براى اين منظور يا بايد فقط حقوقى مرتّب براى آنها در نظر گرفت كه به طور ماهيانه يا ساليانه دريافت كنند و كارى به رفتار زمان جنگ و اندازه‌گيرى ارزش آنها نباشد و يا لااقل تنها مبلغى به عنوان تشويق رفتار جنگى در نظر گرفته شود .\r\nو يا توجّه اساسى به درآمد حاصل از ميدان جنگ باشد كه هرقدر غنيمت برده شود با نسبت معيّنى تقسيم شود ، و براى آنكه زحمت بيشترى كشيده است حقّ بيشتر تعيين شود و حقوق ارتشى كه از بيت المال پرداخت شود تنها به عنوان نظر ثانوى و فرعى بوده ، نظر استقلالى به همان درآمد ميدان جنگ باشد .\r\nقاعدتا در روشهاى انقلابى چريكى كه قدرت اقتصادى فوق العادّه‌اى براى تشكيل يك عدّهء مجهّزى به نام ارتش ندارند و يا اقتصاد خود را مائلند در راههاى توسعهء صنعت و تكنيك و كشاورزى و علوم مختلف به كار اندازند و بودجهء زيادى به عنوان كادر مجهزّى دور از فعّاليتهاى علمى و مادّى اجتماعى تنها به عنوان احتياط حالتهاى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nفوق العاده تخصيص ندهند . . . روش دوّم را مىپذيرند .\r\nمسلّما روش دوّم در اصل و صرف نظر از مسابقات تسليحاتى كنونى بهتر است زيرا اوّلا در اين روش عموم مردم به فنون جنگى آشنا مىشوند و تقريبا همهء ملت حكم ارتش كنونى را پيدا مىكنند ، و ثانيا بودجه‌هاى گزاف دنياى روز به جاى صرف در اين راه انسان كش به مصرف راههاى اصلاحى مىرسيد .\r\nدر زندگى قبيله‌گى قديم و حكومتهاى انقلابى - كه خاصيّت ملّى دارد - همچون حكومت پيامبر اكرم ( ص ) وضع به همين منوال بوده است .\r\nو به همين جهت در روز حادثه همهء ملّت در ميدان بلا بودند و ارتش همان كاسب و كارگر و روحانى و هر فرد ديگر از بالا و پست بود كه هر فردى جامع جهات بود نه اجتماع .\r\nالبته قبول دارم كه از اوّل ، اين اصل « بزرگمهر » مورد پذيرش همگانى بوده است كه همه چيز را همگان دانند نه يك تن . . . ليكن مقدارى از مطالب به عنوان اطّلاعات عمومى در دسترس همگان بوده است و همانطور كه اكنون اطّلاعاتى در خور زندگى اجتماعى كنونى به صورت دانستنيهاى عمومى درآمده است در آن زمان هم اطّلاعات جنگى از اين سرى مطالب بوده است و اجتماع هم به بيش از آن مقدار احتياجى نداشته است و در نتيجه رشته تخصّصى و وضع امروز در اين قسمت نبوده است .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nچنان كه در بسيارى مباحث علمى نيز همچون وضع روز نبوده است مثلا يك نفر شاگرد امام صادق ( ع ) پيشواى ششم اسلام مىتوانست هم تحصيل كند و هم به كسب و كارى بپردازد ، محمّد بن مسلم دانشمند بزرگ و شاگرد امام صادق ( ع ) با اينكه چشم سالم ندارد آرد فروشى مىكند و درس مىخواند ، على بن اسباط پارچه‌فروشى مىكند و درس مىخواند ، عبد اللّه بن محمّد اسدى خرّازى مىكند و درس مىخواند ، عبد الرّحمن بن حجاّج فروشگاه مهمّ بزاّزى دارد و درس مىخواند . . . « 1 »\r\nولى تكامل روزافزون علم « فقه » اين امكان را سلب كرده است و حتّى از علوم ديگر سخت‌تر شده است ، و فى المثل چون دورهء تحصيلات رشته‌هاى ديگر از « علوم » و « حقوق » « ادبى » و . . . محدود است ، اگر وضع دانشكده‌ها اجازه بدهد ممكن است يك جوان در روز چند ساعتى كار بكند و به تحصيل خود هم ادامه دهد . تحصيلات آزاد ادبياّت و تفسير و فلسفه هم تا حدودى چنين اجازه را مىدهد ، ولى حقوق اسلامى « فقه » با وضع غير محدود امروز ، خصوصا كه بايد همراه اطّلاعات عمومى نسبتا زيادى از رشته‌هاى ديگر باشد اين امكان را نمىدهد .\r\nحالا كارى به اين ندارم كه اين وسعت علمى تا چه اندازه به نفع بوده\r\n\r\n\r\n","description":"","footnote":"\r\n( 1 ) - كتابهاى رجال .\r\n","page_name":" 78 ","page_number":78},
  {"content":"\r\n\r\nاست و يا چه اندازه طبيعى بوده و چه اندازه غير طبيعى ، ولى اين قدر روشن است كه تكامل روزافزون اجتماع ، مسائل تازه‌اى در محيط فقه به وجود آورد كه قبلا نبود و حقوقهاى مختلف دنياى روز و روشهاى تازهء عقلائى ، استدلالهاى تازه‌اى را در اين صحنه به وجود آورده كه پيش از اين به اين روش نبوده است .\r\nچنان كه روش تسليحاتى دنياى روز احتياجات تازه‌اى براى مقابلهء با استعمار به وجود آورده است كه به نظر اجتماعهاى مختلف ، روز به روز با همهء اختلافات مسلكيشان لزوم يك طبقهء مشخّص و مجهّز و متخصّص به نام ارتش چيزى روشن آمده است ، مگر آنكه مملكتى بتواند خود را كنارى بگيرد و به صورت يك مكان مقدّس درآورد كه استعمارگران خيال تسلّط بر آن را نداشته باشند ، و البته اين مطلب در دنياى روز به نظر مىرسد به آرزو نزديك‌تر است تا به يك واقعيّت مگر اينكه با قرارداد خاص با استعمارگران كنار آمد و براى خود حريمى درست كند كه فى المثل واتيكان اينطور است .\r\nمن كاملا به اوضاع جمهورى كوستاريكا واقف نيستم كه چگونه على المنقول « 1 » تعداد معلّم بيش از پليس است و ارتش آن تنها چند فروند هواپيما دارد كه بيشتر به كارهاى مملكتى اشتغال دارد .\r\nبه هر حال تعيين بهره و درآمد جنگجويان در غنايم و فرآوده‌هاى\r\n\r\n\r\n","description":"","footnote":"\r\n( 1 ) - سفرنامهء برادران اميدوار .\r\n","page_name":" 79 ","page_number":79},
  {"content":"\r\n\r\nميدان جنگ اين حسن را دربردارد كه موجب شدّت عمل بيشتر آنها شده به پيروزى نزديكتر است .\r\nو به همين جهت در اسلام درآمد اساسى جنگجويان ، بيشتر از همان غنائم جنگى و فرآورده‌هاى خصوصى افراد است ، « 1 » كسى كه فردى از دشمن را بكشد لباس و اسلحه و مركب مقتول ، از آن اوست ، آنكه بيشتر زحمت بكشد حقوق بيشترى به عنوان تشويق مىگيرد ، برده‌اى از دشمن به غنيمت مىبرد .\r\nمنظور اينكه برده گرفتن دشمن يكى از منابع مالى جنگ‌جويان بوده فكر داشتن يك بردهء هميشگى و حتّى نسل او مشوق بزرگى براى اوست .\r\nالبته اين مطلب يك قسمتهاى منفى دارد كه بايد جلوگيرى شود .\r\nممكن است فكر اينكه تنها حقوق و درآمد جنگجو در ميدان جنگ است او را به جنايت و كارهاى غير انسانى وادار و براى به دست آوردن مال بيشتر هدف - اسلام آوردن افراد - را زير پا بگذارد چنان كه خالد بن وليد كه اجتماع آن روز به پيروى از راويان حديث - اهل تسنّن - او را « شمشير خدا » لقب مىدادند روى تعصّبات قبيلگى و قومى و يا\r\n\r\n\r\n","description":"","footnote":"\r\n( 1 ) - در زمان ما هم اگر جنگى جلو بيايد و غنائم به چنگ آمد مسلّم است كه براى پيشبرد قدرت و يا جبران خسارات گذشته در درجهء اوّل از همانها استفاده مىشود و سخن از بردگى است كه متفرعات جنگ است ، در هر زمانى .\r\n","page_name":" 80 ","page_number":80},
  {"content":"\r\n\r\nروى هوس به دست آوردن زن مالك بن نويره به عنوان غنيمت جنگى ، مالك را كه اظهار اسلام مىكرد و شهادتين بر زبان داشت و تنها تسليم حكومت مركزى از نظر پرداخت ماليات اسلامى ( زكات ) نبود ، كه على ( ع ) ولى است نه ابو بكر ، كشت و همان شب با زنش همبستر شد .\r\nالبته اين گونه رفتار به مناسبت حكومت هوس بر اجتماع واقعيّت دارد ليكن با مجازاتهاى سنگينى جلوگيرى مىشود .\r\nبايد تقسيم بردگان با نظر حكومت مركزى باشد و غنائم جنگى نيز همينطور تنها لباس و مركب و اسلحهء مقتول بدون نظر حكومت مركزى ملك جنگجو مىشود ولى آن هم اگر معلوم شود كه روى اغراض بوده است مجازات دارد حتّى در موارد اشتباه هم سخت جلوگيرى شده است :\r\nدر يكى از جنگها مسلمانى يكى از افراد دشمن را درحالىكه اظهار اسلام مىكرد به قتل رسانيد به اين فكر كه او از دل نمىگويد و براى فرار است . . .\r\nوقتى به حضور پيامبر ( ص ) رسيد و آن حضرت از جريان باخبر شد ، او را شديدا توبيخ نموده فرمود : مگر تو از دلش باخبر بودى ؟ آيا خدا قلب او را بيرون آورده در برابر تو قرار داده بود ؟ ! و او را از پيش خود براند .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nو على ( ع ) قاتل زبير ار كه از جنگ با على ( ع ) در جريان « جمل » پرهيز نموده تحت تأثير سخنان على ( ع ) پشت به جهبه نمود ، ولى قاتل فكر مىكرد هنوز زبير ، دشمن است و در ميان راه در حال خواب سر از بدنش برگرفته ، شايد به اميد جائزه ، به حضور على ( ع ) رسيد .\r\nعلى ( ع ) او را توبيخ كرده روايتى كه مشعر به بدبختى و جهنّمى بودنش بود برايش خوانده از خود براند .\r\nكار خالد هم سر و صدائى به پا كرد ، همين كه به مدينه برگشته به مسجد پيامبر ( ص ) وارد شد عمر برخواسته پرهاى كلاه خودش را كشيده به زمين كوبيده فرياد كشيده او را منفور مردم ساخت ، خالد هم براى تحكيم موقعيّت اجتماعى و سياسى خود به حضور ابو بكر رفته به هر زبانى بود او را رام ساخته ، ابو بكر هم درباره‌اش گفت : خالد به نظر خود اجتهاد كرده و اشتباه كرده و اشتباه بر مجتهد عيب نيست . . . ! و حالا كارى به اين جمله نداريم كه بعدها اين سخن ابو بكر سروصدا كرد ! كه مگر در ضرورياّت و مسائل روشن اسلامى هم احتمال اجتهاد را از كسى مىپذيرند ؟\r\nمگر اين هم پذيرفته مىشود كه شخصى زنا كند و بگويد : من مجتهدم و زنا را واجب مىدانم ؟ ! يا كعبه خانهء خدا را خراب كند و بگويد :\r\nمجتهدم و به نظر من اين خانه غير از خانه‌اى است كه ابراهيم خليل ساخته است ؟ !\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nو نمىدانم آيا ابو بكر خالصانه و روى اشتباه ، حرف خالد را پذيرفت يا حسابهاى سياسى ديگرى در كار بود ، و شايد اعتراض عمر روى رفاقت قبيلگى قبل از اسلامش با قبيلهء بنى نويره بود و بعدها هم كه پرده از روى ترور « سعد بن عباده » رقيب بزرگ سياسى حكومت ابو بكر و عمر كنار رفت و معلوم شد دست خالد در كار بود و به نام جنىّها ! تمام شد ، عمر از خالد گذشت و فعلا سخنى در اين قسمتها ندارم آنچه كه تا كنون گفتم :\r\nقوانين جهاد بايد طورى تنظيم شود كه :\r\n1 - موجب جنگ و خونريزى دائمى نباشد .\r\n2 - موجب تحريك دشمن شده لااقل او را به تفكّر در عيقده وادارد .\r\n3 - موجب علاقهء افراد جنگى ، به جنگ شود كه شكست پيش نيايد .\r\nو سختگيرى ظاهرى و عنوان « اسير كردن » كه دشمن را از وطن و قوم خود جدا كرده به ميان عدّه‌اى مخالف مسكلى ببرند هم عدّهء دشمن را كم و روحيّهء آنها را تضعيف مىكند و هم وقتى جنگ براى دعوت به عقيده باشد و دعوت به تفكّر با منطق و عقل ، كم و بيش او را وادار به تفكّر مىكند بيش از آنچه كه احتمال شكست و از دست دادن مال و زمين او را وادار كند .\r\nو هم روى حسّ علاقهء به مال و شخصيّت كه در برده گرفتن تا حدودى زياد تأمين مىشود همچون پخش درآمدهاى ديگر ميدان\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nجنگ و بلكه بيشتر ، جنگجويان را به شدّت و استقامت در كار دعوت مىكند .\r\nدر اين قسمت علاوه كنم كه : مخصوصا چون سابقا برده‌گيرى مرسوم بوده و اگر الغاء مىشد سخت‌تر از وضع نكردن قانون آن از اول بود .\r\n4 - تربيت افراد دشمن :\r\nشك نيست كه هريك نفر كه با افراد مكتب علاوه شود تقويت مكتب است ، بيش از آنكه پول و زمين كه جمادند تقويت كند ، و به لفظ ديگر از نظر رژيمهاى مكتبى به‌ويژه مكتبهاى انقلابى پول و اسلحه مهم نيست فرد مؤمن و هدفى مهم است ، اين معنى به طور كلّى صحيح است .\r\nولى افراد هم يكسان نيستند و همهء افراد هم حالاتشان يكسان نيست ! يك فردى كه از نظر موقعيّت علمى و اقتصادى مذهبى و ادراكى مورد توجّه اجتماع است اگر دست از عقيدهء خود بردارد و به مكتب تازه بپيوندد به مراتب بيش از يك فرد معمول در ترويج مكتب تازه مؤثّر است و گاهى موجب تضعيف بيش از وصف مكتب قبلى او مىشود .\r\nو به همين جهت بايد گفت : اگر عالمى بزرگ كه مورد توجّه اجتماع است در موقعيّت فشار و به اصطلاح در « تقيّه » قرار گيرد نبايد بر خلاف اعتقاد مكتبى خود سخنى بگويد كه موجب سستى اجتماع در اعتقاد اصيل مكتب شود . هرچند فشار زياد و حتّى به سر حدّ كشته\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nشدن برسد .\r\nو فى المثل اگر دانشمند اسلامى را وادار كنند كه در ميان اجتماع از اسلام تبرّى جسته موارد نقصى از اسلام گرفته برگشت و ارتداد خود را اعلام دارد و يا دانشمند شيعه را ( كه به قول عبد الرّحمن بدوى مصرى و با تحقيق و ايمان خودمان ، واقعيت و روح اسلام است ) مجبور كنند كه حقّ را به جانب روش اهل تسنّن بدهد كه مردم هم سست شوند نبايد تن به اين كار دهد هرچند كشته شود ، مگر اينكه ببيند كه به زودى قابل جبران است و مىتواند بعدا بفهماند كه روى فشار بوده است .\r\nو به همين جهت ، توجيه « عبد البها » از توبه‌نامهء « سيّد باب » كه خودش اعتراف به اشتباهش نموده و استغفار كرده ، و كتاب كشف الغطاء ابو الفضل گلپايگانى ( بزرگترين مروّج بهائيت ) هم آن را نقل كرده است ، كه او در مقام تقيّه بوده است ! به هيچ وجه درست نيست .\r\nخود مؤسس مكتب چگونه تقيّه نموده از مكتبش برگردد ؟\r\nبلكه اين نيست جز بىايمانى خودش به مكتبش كه با فشارى برگشت ، و همينطور و توجيه « ناصر خسروى علوى » از كلماتى كه برخى سفرهايش عليه اسلام گفته به اينكه در تقيّه بودم به نظرم مشكل مىرسد .\r\nرشته سخن از دست نرود : افراد مختلفند :\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nيك فرد تازه مسلمان كه از مكتب و رژيم قبلى خودش دست برداشته و به اسلام گرويده است از دو نظر موجب تقويت روحيّهء افراد مىگردد :\r\n1 - اظهار نواقص مكتب قبلى خودش و اعلام برترى مكتب تازه .\r\n2 - از نظر تضعيف روحّيهء دشمن كه در نتيجه نفع افراد مكتب تازه است ، كه عملا به همكيشان پيشين خود مىفهماند : من هم از شما بودم و ديدم كه باطل است .\r\nشما بنگريد شخصى كه تصوّر مىكند كه كمونيسم مكتب ايده‌آل است و پس از تماس و تمايل و فرورفتن به عمق آن اين جمله را بگويد : ديدم كه كمونيسم يك اسلام ناقصى است ، كمونيسم يعنى فقط قسمتى از قوانين اجتماعى اسلام آن هم به طرز ناقص ؟ ! ! چقدر بر ديگران اثر مىگذارد ! ! و به مراعات همين نكتهء روحى ، كفاّر قرن اول اسلام به هم مىگفتند : ( برويد نزد مسلمانان و صبح ايمان آوريد و عصر برگرديد ، كه ما فهميديم مرامتان باطل است و به حدّى بيهوده است كه در اين مدّت كم فهميديم ) . « 1 »\r\nبه هر حال تربيت افراد اسير شده از دشمن و جلب آنها به مكتب اسلام بيش از اسلام يك فرد عادى مؤثّر است كه با اسلام او ، دشمن از نظر نيروى معنوى و جبهء دفاعى و تسليحاتى تضعيف مىشود و\r\n\r\n\r\n","description":"","footnote":"\r\n( 1 ) - آل عمران ، آيهء 72 .\r\n","page_name":" 86 ","page_number":86},
  {"content":"\r\n\r\nاسلام تقويت .\r\nيكى از فوائد بزرگ برده گرفتن دشمن اگر روى قوانين انسانى و اخلاقى با او تماس برقرار شود همين جلب او به مكتب تازه است .\r\n\r\n5 - گروگان ؟\r\nمىدانيم كه يكى از وسائل تضعيف دشمن در دست داشتن افرادى از دشمن به عنوان گروگان است كه لدى الاقتضاء براى گرفتن امتيازاتى از دشمن مورد بهره قرار خواهد گرفت .\r\nهم‌اكنون « 1 » توجّهى به ميدانهاى جنگ « هند و چين » به خصوص « ويتنام » نمائيد و قدرت گروگانها را بنگريد كه چگونه يكى از موادّ مورد توجّه در كنفرانس صلح « پاريس » مسئلهء اسراى جنگى است !\r\nو قبلا در متون اسلامى ديديم كه در برخى جنگها يك نفر به دو نفر مبادله مىشده است اين روى اهميّت مسئلهء گروگان بوده كه دشمن را وادار مىكرده است .\r\nمىدانيم كه اگر دشمن از نيروى فوق العادّه برخوردار باشد به مسئلهء اسيران و گروگانها چندان اهميّت نمىدهد ولى اگر آن قدرت فوق العاده باشد اساسا كمتر اسير مىدهد . و منظورم از فوق العاده ، فوق العاده متناسب با محيط جنگ و منظور از نيرو هم اعم از معنوى و\r\n\r\n\r\n","description":"","footnote":"\r\n( 1 ) - سال 1350 شمسى .\r\n","page_name":" 87 ","page_number":87},
  {"content":"\r\n\r\nمادّى است ، صحنهء ويتنام را نقض نكنيد و قدرت عجيب آمريكا را به رخ نكشيد كه چقدر اسير مىدهد : آرى قدرتمند است ولى بيشتر ارتش مهاجر و دور از وطن آمريكا ، از اين سفر طولانى و خسته‌كننده به تنگ آمده‌اند .\r\nو عقب كشيدن لشگر هم تنها روى حسن نيّت نبوده فشار ملّت آمريكا و تظاهرات مخالفين جنگ حتّى در برابر كاخ « سفيد » و رحيّهء ضعيف افراد ارتش بزرگترين عامل است و شايد به همين جهت ( ضعف روحيّه كه موجب اشتباهات مىشود ) بارها به جاى افراد دشمن افراد خودشان را بمباران نموده‌اند و نمىدانيم شايد به محيط آشنا نيستند ! به هر حال در شرائط عادى ، افراد گروگان مىتوانند وسيله خوبى براى گرفتن امتيازات باشند . كه البته اگر به كار امتيازات نخورده و يا دشمن حاضر به امتياز نشد ، اسيران به صورت برده هميشگى در مىآيند تا ببينيم كه آن را چه بايد بكنيم ؟\r\n\r\nتلفات اندك ؟\r\nيكى از بزرگترين جهات ارزش انقلابها تلفات ندادن و يا كم بودن تلفات است .\r\nمنظورم از تلفات نه فقط تلفات افراد پيروز انقلاب است بلكه حتّى افراد دشمن !\r\nدر راه تحقيق انقلاب هرقدر كمتر انسانها از بين بروند آن انقلاب با ارزشتر است ، انقلابى كه براى تحقّق دادن اجتماعى خوشبختى به\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nوجود مىآيد اگر براى تكونّش اجتماع فدا شود چه ارزشى دارد ؟\r\nبهترين انقلاب آن است كه اجتماع را عوض نموده روش انقلاب را در آنها به وجود آورد و حتّى اگر جنگ پيش آيد بكوشد كه در صحنهء جنگ و پس از آن به اندازهء ممكن حفظ افراد شده و آنها را از نظر تفكّر پرورش دهد .\r\nحكومت پيامبر ( ص ) كه ( پس از تحمّل فشارهاى سنگين و هجرت ) از شهر مدينه شروع شد پس از 10 سال فعاّليت سياسى بيش از يك ميليون ميل مربّع توسعه يافت كه معادل تمام خاك اروپاى روز منهاى قسمت روسيّه است ، حكومتى كه روى مكتب عميق خود امپراطوريهاى بزرگ دنيا را به لرزه درآورد ولى در اين جريان فقط 150 نفر از نفرات دشمن را از پاى درآورده و 120 نفر تلفات داده ، از مسلمانان شهيد شده است .\r\nمونتسكيو هم در روح القوانين معتقد است كه در جنگ به غير از موارد ضرورى نبايد كسى را كشت و وقتى فردى اسير شد بايد او را ترحّمانه نگهدارى نمود منتها بايد مواظبت شود كه به حكومت مركزى صدمه نزند .\r\nنمىخواهم همچون سارتر بگويم : گوشه‌گيران اجتماع از شهداء شريفترين ميدانهاى جنگ انسانى پاكترند كه اين شهداء اگر كشته نمىشدند دشمن را مىكشتند پس اينها هم روحا آدم‌كشانى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nهستند ؟ !\r\nنه چنين نمىگويم ، دشمن مكتب انقلابى كه اصلاح و ترتيب نشود از « چهارپايان هم دورترند » . « 1 »\r\nآيا كشتن مزاحم اجتماع و انسانيّت جرم است ؟ ! بلكه از اين نظر مىگويم كه اين همهء ابر و باد و مه و خورشيد و فلك در كارند كه انسانى به وجود آيد كه مرحلهء تكامل مادّهء جماد و سپس نبات و حيوان است . بايد كوشيد كه او را اصلاح نمود و به تكامل رسانيد : نه از ميان برداشت و به هلاكت رسانيد .\r\nو حتّى اگر پيروان مكتب به عشق هدف و هستى مطلق بخواهند پروانه‌وار خود را از قيد اين جهان برهانند مكتب بايد جلوگيرى كند و شايد آيهء قرآن : « و لا تلقوا بايديكم الى التهلكة » ( به دست خود ، خود را به هلاكت نيفكنيد ) در اين زمينه نازل شده باشد كه برخى مردم صدر اسلام چنين بودند .\r\nدر اين روزها دانشجويان دانشگاه قاهره تظاهراتى به پا كردند كه بايد فورا جنگ با اسرائيل شروع شود ، ولى وظيفهء رهبران مصر است كه ارزيابى كار خود را كرده قدرت جنگ را در نظر بگيرند و هوشيارانه بتازند . . .\r\nاكنون معناى روايتى را كه در برخى كتابهاى حديث آمده بهتر\r\n\r\n\r\n","description":"","footnote":"\r\n( 1 ) - اعراف ، 179 .\r\n","page_name":" 90 ","page_number":90},
  {"content":"\r\n\r\nمىفهميم كه : چون نوح نفرين نموده ملّتش هلاك شدند شيطان در برابرش تجلّى نموده گفت : تو حقّ بسيار بر من دارى !\r\nنوح تعجّب نموده و خيلى هم ناراحت شد كه چرا شيطان پليد از او خوشش آمده است چون تا يك جهت مشتركى بين او و شيطان نباشد او خوشش نمىآيد . جهت پرسيد ، شيطان گفت : زيرا من مدّتها بايد بكوشم تا انسانى را گمراه كنم و به تصميم اوّلى خودم كه حتما آنها را گمراه مىكنم « 1 » عمل كنم ولى شما يك جا نفرين نموده اين همه جمعيّت را جهنّمى نمودى و مرا خرسند ساختى . . . و اينك به جبران اين حقّ به تو سه سفارش مىكنيم .\r\nنمىدانم اين حديث حتما درست است يا نه ؟ !\r\nملّت نوح نه خود اصلاح مىشدند و نه فرزندان صالح تحويل اجتماع مىدادند ، نوح گفته است : جز بدكار كافر نمىزايند . « 2 »\r\nولى به هر حال بايد سعى نمود كه انسانها را اصلاح نمود و نه از ميان برداشت .\r\nتحديد نسل هم كه اين روزها سر و صداى زيادى دارد و اخيرا لائحه‌اى به امضاء عدّه‌اى دانشمندان پيشگو ! تسليم مجلس انگلستان شده است علاوه‌بر اينكه مخالف تكامل طبيعت است خالى از روش استعمارى به نظر نمىرسد ، سخن در آن فرصتى\r\n\r\n\r\n","description":"","footnote":"\r\n( 1 ) - سوره ص ، آيهء 82 .\r\n( 2 ) - سورهء ص ، آيهء 82 .\r\n","page_name":" 91 ","page_number":91},
  {"content":"\r\n\r\nجداگانه مىخواهد . « 1 »\r\nاجمالا اين نوع بردگى كه در فقه اسلامى مطرح است ، به روشى كه بعدا خواهم گفت باعث تربيت تدريجى افراد خواهد شد .\r\n\r\n\r\n","description":"","footnote":"\r\n( 1 ) - در برخى كشورهاى اسلامى نيز اينك سخن از كنترل نسل است و برخى گفته‌اند براى حفظ نظام واجب است كنترل شود . حقيقت اين است كه از ضعف مديريت‌ها و برنامه‌هاست . . .\r\n","page_name":" 92 ","page_number":92},
  {"content":"\r\n\r\n\r\nاسراء جنگى را چه كنيم ؟\r\nنظرياتى كه مىتوان دربارهء اسراء جنگ ابراز داشت از اين قرار است .\r\n\r\n1 - آزادى مطلق\r\nپس از شكست دشمن و گرفتار شدن عدّه‌اى از آنها فورا همهء آنها را آزاد كنيم تا به وطن و منزل و شغل خود يا هر مكانى كه خودشان بخواهند برگردند .\r\nگفتيم كه از كلمات « رسو » اين نظريه استفاده مىشود . البته ما روى اصل نظرّيه بحث مىكنيم كارى به مبتكر و گويندهء نظريه نداريم .\r\nاين نظرّيه به هيچ وجه به نظر درست نمىآيد زيرا روى ناراحتى دشمن از افراد و حكومت مركزى قاعدة حاضر به ماندن در ميان آنها نخواهد بود و به محلّ زندگانى خويش برمىگردد و در نتيجه فردى را كه امكان اصلاح و تربيت و آشنا شدن به مكتب انقلابى دارد از مزاياى انسانيّت و علم و اجتماع شايسته محروم داشته‌ايم .\r\nو از طرفى ممكن است برگشته باز تجهيزاتى فراهم نموده جنگ تازه‌اى به راه اندازد و بر خلاف اصل اوّل جلوگيرى از جنگ دائم همواره اغتشاش خواهد بود .\r\n\r\n2 - بردگى ملّى ؟\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمنظورم اين است كه افراد اسير دشمن را يك جا دولت در اختيار بگيرد و آنها را در زندان نگهداشته و يا در اردوگاههاى كار اجبارى به كار وادارد .\r\nهم‌اكنون روش بيشتر حكومتها اين است كه افراد اسير دشمن را در زندان نگهدارى مىكنند كه اين فائدهء اين كار فقط گروگان داشتن آنهاست ، تا از دشمن امتيازاتى به دست آورند چنان كه هم‌اكنون « واشنگتن و هانوى » بر سر اين اسيران چانه مىزنند : و پاكستان غربى و هند نيز همينطور بلكه بيشتر و يكى از جهات مؤثّر در آزادى رهبر اجتماعى و تقريبا مذهبى « بنگاله دش » مسئلهء اسرا بود . « 1 »\r\nاحتمال پرورش اين اسيران زندانى و تغيير فكر دادن آنها تا موافق با مكتب شوند خيلى كم است ، زيرا تماسها بيشتر با مأمورين حكومت مركزى است و معمولا مأمور نمىتواند چندان اثر فكرى بگذارد و به همين جهت بسيارى ممالك استعمارى مسيحى و به خصوص آمريكا مجبورند براى استعمار فكرى ملل ضعيف از راههاى ديگرى وارد شوند : يا ميسيونهاى مذهبى به داخل آنها گسيل دارند تا ضمن جلب فكر آنها به مسيحيّت و حكومت پاپ تدريجا پاى دوستان ديگر را باز كنند و يا به وسيلهء دخالت غير مستقيم در فرهنگ و يا با تغيير خط بر تغيير تفكّر آنها دست يابند .\r\n\r\n\r\n","description":"","footnote":"\r\n( 1 ) - مربوط به سال انجام اين بحث ، در سال 1350 شمسى است .\r\n","page_name":" 94 ","page_number":94},
  {"content":"\r\n\r\nعملا هم كمتر چنين تغيير جهت فكرى براى اين‌گونه زندانيان پيدا شده است و حتّى در زندانيان داخلى حكومتها كه از مخالفين داخلى تشكيل مىشوند اين تغيير تفكّر كمتر به وسيلهء مأمورين دست داده است . آرى مىشود كه از شدّت عمل مأمورين به فكر بىنتيجه بودن درگيرى و مخالفت خود بيفتند . ليكن اين غير از تغيير طرز تفكر است .\r\nتغيير جهت فكر به وسيلهء مأمورين هرچند استاد باشند ، ايجاد نمىشود . تا كنون اين گونه استادان علمى مأمور كمتر توانسته‌اند اثر فكرى بگذارند . البته زندان براى زندانيان دور از اجتماع بيرون در ساعاتى كه سايهء مأمورين حكومت را دور ببينند محيط انس كوچكى است كه مىتوانند در صورت اجازه - دورهم گرد آيند و نظريات يكديگر را بررسى نموده تحت تأثير مكتبهاى مختلف قرار گيرند و دور از سر و صداى اجتماع هركدام از مكتب دلخواه خود تبليغ كنند ولى اين هم نه به اين مقدار كه در اجتماع آزاد بيرون صورت مىگيرد .\r\nو به هر حال اين روش - زندان - خاصيّت ترتبيت چشمگير افراد دشمن را ندارد . به علاوه كه مستلزم مخارج زيادى براى حكومت مركزى است تا آنها را از هر نظر اداره كند .\r\nدرست است كه اين بودجه را از ملّت مىگيرد و اگر اين اسيران را به دست افراد ملّت هم بسپارند آنها بايد متحمل اين مخارج بشوند ، ولى افراد با اطّلاع مىدانند كه از نظر عامل محبّت ميان دولت و ملّت\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nچقدر فرق مىكند كه مالياتى به زور از ملّت بگيرند يا افرادى را به دست خود ملّت بسپارند كه از آنها كار بكشند و مخارجشان را هم بپردازند و برايشان موجب اعتبار مالى هم باشد .\r\nاين اشكالات بر نگهدارى در اردوگاههاى كار اجبارى هم وارد است ، كه روش برخى حكومتهاى روز چون شوروى دربارهء مخالفين داخلى فرستادن به اردوگاهها است ، و البته اگر افراد بازداشت شده از دشمن را به اردوگاهها نفرستند تنها روى ترس از قدرت آنها و يا سر و صداى دنياى خارج است .\r\nگرچه اوّلين جهت منظور در فرستادن به اردگاه كار ، همان تنبيه و تأديب و زجر دشمن همچون زندان با اعمال شاقّه است - كه آن هم در همه‌جا معمول است - ولى اگر تصوّر كنيد كه در اين راه براى دولت منافعى هم به دست مىآيد بايد توجّه كنيد كه چون افراد اسير شده از دشمن روى عدم ايمان به مكتب و ناراحتى از زجرها حاضر نيست خود به خود كار كند و راندمان كار پائين خواهد بود ، بايد مأمورينى گماشت تا مراقب كار باشند و آنها را به زور وادار به كار كنند كه اين خود خرج گزافى دارد . مگر اينكه مأمورين همان كارفرماها باشند كه در كارخانه‌هاى خود مراقب كارگرانند و در اين صورت از چهارچوب اردوگاه كار دولتى و مأمورين تأديبى خارج بوده شبيه نظريّهء ما دربارهء بردگان خواهد بود با اين تفاوت كه در نظريهء ما تربيت و اصلاح بهتر\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nانجام خواهد شد كه توضيح خواهم داد .\r\nضمنا در اين اردوگاهها و زندان‌ها بايد مراقب بود كه ميان افراد دشمن كمتر تماس باشد و گرنه يكديگر را تشويق به حفظ مكتب و مرام خود نموده تحت تأثير محيط خاط خود ضمن حفظ اعتقادات خود منتظر فرصتى براى هجوم خواهند بود . و بهر حال تجربه شد كه اردوگاههاى كار اجبارى نه براى تغيير تفكر مخالفين داخلى و نه براى تغيير تفكر اسيران خارجى مؤثر نبوده است .\r\n\r\n3 - بردگى خصوصى موقّت !\r\nاين نظريّه مىگويد : اسيران جنگ را ميان افراد تقسيم كنند ولى مدّتى تعيين كنند كه پس از آن مدّت خود به خود آزاد شوند و يا به محض اظهار اسلام آزاد شوند .\r\nاين نظريّه گرچه اشكالات بردگى دولتى را ندارد ، و چون در ميان خود مردم پرورش مىيابند امكان آشنا شدن آنها با محيط اسلامى اخلاقى و علمى تحت اشراف حكومت صحيح اسلامى بيشتر است و بدين وسيله هم تربيت مىيابند و هم بارى سنگين به دوش دولت نخواهد بود .\r\nليكن : 1 - از نظر روانى روشن است كه آزادى قطعى - نه‌تنها اميدوارى - در ضرب الأجل معيّن ، روحيّهء فرد را تقويت نموده\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nدلدارى مىدهد كه صبر كن آزاد مىشود به محيط خود برمىگردى . .\r\nو اين خود كاملا در جهت مقابل هدف حكومت مركزى يعنى پرورش افكار افراد دشمن قرار دارد .\r\nاز نظر مباحث روانى روشن است كه رهائى قطعى از مشكلات حتّى در آيندهء نامعلوم هم ، روحيّهء افراد را تقويت مىكند ، بلكه اميد رهائى نيز آنها را نگهدارى مىكند و بر افكار خود ثابت قدم مىدارد .\r\nو اين يكى از فوائد « انتظار فرج » و گوش به صداى قيام و آزادى بودن شيعه است كه دربارهء امام غائب و پيشواى دوازدهم اسلام پس از پيامبر اكرم ( ص ) اعتقاد داريم .\r\n2 - به علاوه آزادى خود به خود اسير و بدون اراده و خواسست فرد جنگجو يك نوع اكراهى در دل افراد مجاهد به وجود مىآورد همانطور كه پيش از اين گفتم : نمىتوان از همهء افراد انتظار داشت كه جان خود را تنها به اميد قيامت و بدون هيچگونه تشويق مادّى در راه مكتب فدا كنند پيامبر اسلام هم افراد خود را مورد تشويقهاى عنوانى و مادّى قرار مىداد و گفتيد كه اين نقص مكتب است كه تنها عدّه معيّنى كه در سطح بسيار بلند ايمان هستند بتوانند عمل كنند نه همه كس . . . و به اين حساب همانطور كه اگر فرد مجاهد هيچگونه حقوقى نداشته باشد سست خواهد شد ، اگر حقوق او پس از مدّتى معيّن و يا بدون مدّت بلكه به صرف تلفّظ به اسلام خود به خود از ملك او و\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nحوزهء اختيارات او خارج شوند موجب سستى او خواهد گشت .\r\n3 - بايد در اين قسمت مطلبى حساسّتر اضافه كنم و آن اينكه اگر سر رسيد دوران بردگى را صرف اظهار اسلام - و يا اظهار هر مكتبى ديگر . . . چون بحث ما فعلا به عنوان يك بحث نظرى منهاى ديد خاص مذهبى است و مىخواهيم ببنيم از نظر يك بحث آزاد ما خود چه مىفهميم - بدانيم در طول دوران حكومت مكتب ممكن است برده‌داران و رؤساء حكومت روى علاقهء به مال دنيا و ثروت به هر وسيلهء ممكن از اسلام افراد جلوگيرى كنند ؟\r\nاز اسلام آوردن آنها جلوگيرى كنند كه از دستشان بيرون نرود و مال خود را نگهدارند و اتفّاقا دربارهء « جزيه » اين جريان در زمان حكومت بنى مروان به وجود آمد ؟\r\nمردم برخى ولايات مىنوشتند ما مسلمانيم ولى حكومت مركزى نمىپذيرفت تا قرارداد سنگين جزيه خود را نقض نكند ! !\r\nو فعلا نمىخواهم در خوصيات جزيه و اينكه چگونه بايد جلوى اين روش را گرفت صحبت كنم .\r\n4 - و از طرفى وقتى برده بداند به صرف اظهار اسلام آزاد مىشود مزّورانه اظهار اسلام مىكند و كسى هم نمىداند كه دل و قلب او چگونه است .\r\nمخصوصا اگر فرد دشمن يك نيروحى روحى قوى و خاصّى داشته\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nباشد مىتواند كاملا اسرار دل و قلب خود را مكتوم بدارد آنگاه با تقلّبات اثر پيروزمندانه جنگ خنثى شده اغتشاش و جنگ دائم خواهم بود ، دشمن جنگ ، مىكند و همين كه شكست خورد و اسير شد با اظهار اسلام آزاد مىشود و دو مرتبهء تجهيزات خود را آماده مىكند ! !\r\nالبته در متون اسلامى خوانديم كه اگر پيش از گرفتار شدن به دست مسلمانان اسلام آورد به اسارت نمىآيد و تنها از او پولى مىگيرند و رهايش مىكنند . « 1 »\r\nولى مىدانيم كه در تمام روشها ميان تسليم قبل از گرفتارى و پس از آن فرق است ، چنان كه تسليم پيش از جنگ و به صرف پيام تهديدآميز با تسليم پس از جنگ فرق دارد و گويا به اين حساب است كه همواره احتمال تقلّب در تسليم پيش از گرفتارى بسيار كمتر است .\r\nچنان كه بردگان كفاّر اگر پيش از تسليم شدن اربابان خود تسليم شده مسلمان شوند آزاد مىشوند . « 2 »\r\nو اين به جهت تشويق دشمن به تمايل به اسلام و تضعيف روحيّهء جبههء دشمن با اين تفرقه بوده است ، كه اعلام شود هركه زودتر تسليم شود آزاد خواهد بود و حقوق مساوى با مسلمانان خواهد داشت .\r\n5 - و از طرفى در اين نظريّه فائدهء گروگان داشتن اسرا نيز كه از مهمترين\r\n\r\n\r\n","description":"","footnote":"\r\n( 1 ) - منتهى تأليف علّامهء حلّى .\r\n( 2 ) - النهايه تأليف شيخ طوسى .\r\n","page_name":" 100 ","page_number":100},
  {"content":"\r\n\r\nمسائل جنگى است و در قسمت امتيازات و تبادل اسرا و غيره نقش مهمى دارد از ميان خواهد رفت .\r\n\r\n4 - بردگى خصوصى بىمدّت :\r\nاين نظريّه مىگويد : اسراء جنگ را ميان افراد تقسيم كنند و براى آزادى آنها هم سررسيد معيّنى كه در اختيار فرد نباشد قرار ندهند .\r\nاشكالات نظريّه گذشته بر اين طرز تفكّر وارد نيست ، دقّت كنيد و برگرديد مقايسه كنيد .\r\nو به خصوص يك مطلب در اين نظريّه - و نيز نظريّهء سوّم - جالب است و آن اينكه با متفرق كردن افراد دشمن ، امكان جنبشهاى ضدّ حكومتى از طرف اسراء خيلى كم است ، و اين موضوع به حدّى اهميّت دارد كه هم‌اكنون « ويت كنگ » در ايّام آتش‌بس عيد مذهبى بودائى ، آزادى رفت و آمدى قواى آمريكا و ويتنام جنوبى را مشروط به عدم تجمّع آنها وعدم حمل اسلحه مىكند .\r\nولى خالى از اشكال هم نيست ، ايرادهائى كه مىتوان بر اين راه حلّ مسئلهء اسير گرفت كه البته بر پارهء نظرياّت ديگر نيز وارد است اين است كه :\r\nاوّلا : بالأخره هرچه باشد نام « برده » و « عبد » دارد و اين نام كوبيدن حيثّيت انسانى و شرافت آدميّت است !\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nو ثانيا : بنابراين براى هميشه يك فرد دشمن كه چه‌بسا روى اشتباه به اين جنگ كشيده شد و اينك به جنگ ما افتاده است بايد براى هميشه برده بوده از نعمت آزادى محروم بماند .\r\n\r\nحلّ اشكالات . . .\r\nولى بايد دانست كه مهمّ ، واقع قانون است نه نام آن ، واقع برده يك نوع كارگر است با اين تفاوت كه كارگر ( فرض كنيد كارگر دائمى ) كار مىكند و پول مىگيرد ولى حقّ لباس و غذا و ساير احتياجات را ندارد و برده كار مىكند و اگر در برابر كار پول نمىگيرد ليكن حق لباس و مسكن و غذا و سائر احتياجات را دارد ، و چه‌بسا اين براى خيلى اشخاص بهتر و راحت‌تر است . به خصوص اگر با رعايت دستورات اسلامى همراه باشد كه بعدا خواهم گفت : به علاوه اينكه بنا به حديثى كه از پيامبر نقل است : به آنها نگوئيد : برده‌ام و كنيزم ! بگوئيد :\r\nدخترم و پسرم ! كه حتى در خطاب و مكالمه نيز اين قسمت اخلاقى هم در اسلام رعايت شده است كه تعبير زننده نباشد .\r\nو اين معنى را گرچه در حديث معتبرى نيافتم ولى با روح قرآن كريم سازش دارد و مىتوان به خصوص از آيهء : « با لقبهاى بد ، يكديگر را سرزنش نكنيد » استفاده نموده . « 1 »\r\n\r\n\r\n","description":"","footnote":"\r\n( 1 ) - آيه 11 ، سورهء حجرات .\r\n","page_name":" 102 ","page_number":102},
  {"content":"\r\n\r\nبردگى كه حكايت از ريشهء كفر فرد و جنگ با اسلامش و تسليم شدنش مىكند بدنامى است و نبايد به كار برده شود . مگر اينكه به طورى شيوع يابد كه ريشهء آن ديگر مورد توجّه نباشد و معنائى رديف كارگر و گماشته پيدا كند . كه مىتوان ادّعا كرد : همينطور هم بوده است ، و ديگر ريشهء آن مورد توجّه نبوده است و لذا پيامبر ( ص ) كه نامهاى بد را رسما تغيير مىداد و از شهرها و قصبات و افراد ، نامهاى ناپسند را حذف مىفرمود . « 1 » در مورد مفهوم برده اين كار عملى نشد و تنها به همان دستور اخلاقى اكتفا گرديد . البته اگر ريشهء بد آن مورد توجّه باشد به حكم آيهء قرآن نبايد گفته شود پيامبر ( ص ) به حدّى مراقب نوسانهاى روحيّه‌ها بود كه مىفرمود : نزد « عكرمه » نام پدرش ابو جهل را نبريد كه ناراحت نشود .\r\nابو جهل از مخالفين سرسخت آن حضرت بود و نام سابقش ابو الحكم - پدر علم و سياست - بود پيامبر ( ص ) روى تاكتيك تبليغاتى خود نام او را در ميان ملّت تغيير داده ، ابو جهل نام داد .\r\nقرآن كريم خود كلمهء « برده » را به كار برده است ولى نه به عنوان خطاب به شخصى مخصوص ، بلكه به طور عمومى و آن هم به عنوان مثال و آن هم پيش از تشكيل حكومت در مدينه ، و در حقيقت به زبان محيط كفر سخن گفت : كه « اين خدايان شما همچون بردگان شما\r\n\r\n\r\n","description":"","footnote":"\r\n( 1 ) - وسائل الشيعه .\r\n","page_name":" 103 ","page_number":103},
  {"content":"\r\n\r\nهستند و اين هم مثلى است . « 1 »\r\nالبته بايد به اين نكته هم توجّه داشت كه : به هر حال جنگ است و دشمن ، و اين هم يكى از نتايج و آثار مخالفت و دشمنى اوست ، نمىتوان انتظار داشت كه دشمن شمشير كشيده درصدصد كوبيدن مكتب باشد و ما بگوئيم : سرور ما بفرمائيد شما آقاى مائى ! !\r\nولى اين خصوصيات اخلاقى اسلام است كه تا اين اندازه مراعات مىكند و مىگويد : « در خطاب به آنها برده و كنيز نگوئيد ، پسرم و دخترم خطاب كنيد !\r\nبردگى به اين صورت از اين نظر كه حتّى از كارگر هم به محيط خانواده نزديكترين بوده و موجب اختلاط بيشترى با افراد خانواده مىگردد ، براى پرورش مؤثّرتر است .\r\nبرده كه همچون افراد اصيل خانواده حقّ غذا و لباس داشته بنا به دستور اسلام كه فرموده : « از لباس خود به آنها و از غذاى خود به آنها بدهيد » با آنها آميزش زيادى دارد تدريجا به افكار محيط خانواده و اجتماع آشنا خواهد شد .\r\n\r\nنظرى به ايراد دوّم\r\n\r\n\r\n","description":"","footnote":"\r\n( 1 ) - آيهء 72 و 74 سورهء نحل .\r\n","page_name":" 104 ","page_number":104},
  {"content":"\r\n\r\nو در مورد بردگى دائمى اين اسرا . . . ايراد دوّم - بايد بگويم :\r\nاسلام يك سلسله دستورهاى اخلاقى و الزامى دارد كه عملا چنين مسأله‌اى به صورت يك مشكل اجتماعى پيدا نمىشود ، و اگر فرضا در موارد نادر يك برده به طور دائم به همان وضع بردگى بماند بايد علّت آن را در خارج از محيط قانون اوّليهء اسلام جستجو نمود . و گرنه با دستورهاى الزامى و يا اخلاقى اسلام معمولا بردگان ، پس از رشد فكرى و مسلمان شدن آزاد مىشوند . دستورهاى الزامى همچون : قتل عمد كه اگر اولياء مقتول از قصاص بگذرند ضمن گرفتن ديه بايد قاتل ، برده‌اى را هم به عنوان كفاّره آزاد كند . اگر قتل خطا و غير عمد انجام شود نيز بايد برده‌اى به عنوان كفاّرهء اين اشتباه بدهد ( گرچه اشتباه بوده ولى روى مصالح اجتماعى كه از جمله امكان عمد واقعى و عدم تشخيص قضاة است و براى ايجاد فكر احتياط در مورد خون انسانها قانون كفاّره الزامى است ) .\r\nاگر كسى در ماه رمضان به حرام افطار كند بايد كفاّرهء جمع بدهد كه يك جزو آن آزاد نمودن يك برده است . اگر كسى به خود بگويد :\r\nپشت تو بر من همچون پشت مادر من است ( و از اين پس تو براى من همچون مادر من هستى كه نبايد نزديكى كنم ) كه « ظهار » ناميده مىشود كه در قديم اين جمله را طلاق حساب مىكدند ولى در اسلام به حكم طلاق حساب نشده تنها كفاّره دارد كه بايد در درجهء اوّل يك برده آزاد كند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاگر كسى قسم به « برائت » و جدائى از خداوند بخورد بايد يك برده آزاد كند . « 1 »\r\nاگر كسى در ماه رمضان به چيز حلال افطار كند بايد يكى از سه كار را انجام دهد : 60 روز ، روزه ، 60 فقير سير كردن ، يك برده آزاد كردن .\r\nو نيز اگر زنى در مصيبت از دست رفتگانش موى خود را بچيند . . . و به نظر برخى فقهاء احتياط آن است كه در مورد افطار در ماه رمضان ، تا ممكن است و پيدا مىشود آزاد كردن برده را مقدّم بدارد . « 2 »\r\nاگر نذر كند - كه كارى انجام و يا ترك كند - و سپس تخلف ورزد نيز كفاّر تخييرى واجب است كه يك طرف آن آزاد كردن يك برده است .\r\nو نيز اگر كسى عهد با خدا ببندد و يا قسم به خداوند بخورد و سپس تخلّف نمايد ، و نيز اگر زنى در مصيبت از دست رفتگانش موى خود را بكند و صورت خود را بخراشد . و يا مردى در مرگ فرزند يا زن خود لباس خود را به درد . در همهء اين موارد يكى از كفاره‌ها ، آزاد كردن يك برده است .\r\nدر برخى موارد هم از الزام پيشتر رفته و بدون اختيار و اراده شخص ، خود به خود برده آزاد مىگردد :\r\nاگر برده‌اى از طريق ارث يا خريد و معامله سهم شخص شد كه از\r\n\r\n\r\n","description":"","footnote":"\r\n( 1 ) - مثلا بگويد : از خدا برى و بيزار باشم اگر چنين و چنان بكنم يا نكنم .\r\n( 2 ) - تحرير الوسيله .\r\n","page_name":" 106 ","page_number":106},
  {"content":"\r\n\r\nخويشان نسبى نزديك يعنى پدر و مادر و فرزند و يا زنهائى كه از جهت خويشاوندى ازدواج با آنها صحيح نيست يعنى خواهر و خواهرزاده و برادرزاده و عمّه و خاله بود ، اين برده خود به خود آزاد مىشود .\r\nاگر اين نسبتها از راه شير و « رضاع » پيدا شود نيز حكم نسبى دارند و آزاد مىشوند .\r\nاگر برده‌اى مشترك ميان دو نفر باشد و يكى از آن دو سهم خود را آزاد نموده سهم ديگرى هم آزاد مىشود .\r\nاگر برده‌اى را مثله نمودند يعنى در مقام مجازات اعضاء بدنش را بريدند آزاد مىشود ( و البته در اين هنگام بيت المال به او رسيدگى مىكند ) .\r\nاگر برده‌اى كور شد و يا به مرض « جذام » مبتلا شد و يا زمينگير گشت آزاد مىشود .\r\nاگر صاحب كنيز با او نزديكى نموده حامله شد پس از مرگ صاحبش از سهم ارث فرزند آزاد مىشود . البته برخى موارد ديگر هم در فقه به همين حكم وجود دارد . « 1 »\r\n\r\nتأكيد در عتق\r\n\r\n\r\n","description":"","footnote":"\r\n( 1 ) - از جمله فرزندى كه پس از قرارداد « مكاتبه » و يا « تدبير » براى برده پيدا مىشود .\r\n","page_name":" 107 ","page_number":107},
  {"content":"\r\n\r\nاز اينها گذشته در متون اسلامى سفارش بسيار به آزاد نمودن بردگان به طور مطلق و در غير موارد مزبور شده است .\r\nامام صادق ( ع ) فرمود كسى كه برده‌اى « 1 » آزاد كند خداوند در برابر هر عضو برده عضوى از او را از جهنّم آزاد مىكند . « 2 »\r\nپيامبر اكرم فرمود : كسى كه برده مسلمانى را آزاد كند خداى عزيز به هر عضو برده عضوى از او را از جهنّم آزاد مىكند . « 3 »\r\nعلى ( ع ) هزار برده در راه خداوند آزاد نمود كه از دسترنج خود خريده و آزاد فرمود . چ\r\nچهار چيز موجب ورود بهشت است : سيراب كردن تشنه‌اى ، و سير\r\n\r\n\r\n","description":"","footnote":"\r\n( 1 ) - در اين روايات كلمهء برده - عبد - به كار برده نشده است بلكه كلمهء مملوك مال و تخت اختيار ذكر شده است و يا به كلمهء « نسمه » انسان - و يا « جاريه » هسمايه يا شريك يا زن تعبير شده است كه البته منظور از مال و همسايه معلوم بوده است ، ولى در لغت لفظ مراد فى كه همان معنى را بفهماند نداريم و اين هم روى تغيير فرهنگى است كه از پيامبر ( ص ) رسيده بوده و اين الفاظ مؤدّب معناى منظور را افاده مىكرده است و اين همان مطلبى است كه سابقا گفتيم : به رعايت اصول اخلاقى و روانى ، كلمهء بنده كمتر به كار مىرفته است .\r\n( 2 ) - اين روايت با سند معتبر و طرق متعدّد به امام صادق ( ع ) مىرسد 1 / 1 كتاب عتق وسائل .\r\n( 3 ) - 1 / 2 عتق وسائل از امام باقر ( ع ) .\r\nچ - 1 / 3 عتق وسائل از امام صادق ( ع ) .\r\n","page_name":" 108 ","page_number":108},
  {"content":"\r\n\r\nكردن گرسنه‌اى ، و پوشاندن بدن برهنه‌اى ، و آزاد نمودن انسانى . « 1 »\r\nلازم به تذكّر نيست كه معناى جملهء موجب بهشت همچون جملهء فلان دارو موجب سلامتى است مىباشد و معنايش اين نيست كه هر چند پرهيز از غذاهاى مضرّ ، و يا پرهيز از محرّمات شرعى نكند .\r\nامام باقر ( ع ) هنگام مرگ 60 برده داشت كه 3 / 1 آنها را هنگام مرگ آزاد ساخت . « 2 »\r\n\r\n\r\n","description":"","footnote":"\r\n( 1 ) - 1 / 9 عتق وسائل از امام صادق ( ع ) .\r\n( 2 ) - 10 / 1 عتق وسائل از امام صادق ( ع ) .\r\n","page_name":" 109 ","page_number":109},
  {"content":"\r\n\r\n\r\nبردگان ائمّه ( ع )\r\nبسيارى افراد هستند كه از نظر استعداد و درك شرائط زندگانى و نيروى جسمانى چنان ضعيف و ناتوان هستند كه امكانات چندانى براى ادارهء خود ندارند ، البته وظيفهء حكومتهاى صالح است كه متناسب با آنها شغلى تهيّه ديده ميان آزادى كامل و تسليم محض « 1 » يك نوع زندگانى بىدردسرى برايشان فراهم سازد .\r\nبسيارى از بيماران اينطورند . افرادى كه از نظر عقلى از حدّ متوسّط مردم فاصله دارند چنينند .\r\nخصوصا در اجتماعهائى كه از رژيم صالحى برخوردار نيستند و بالنتيجه كسى به فكر اين بيچارگان نيست درماندگى اين دسته افراد روشن مىشود .\r\nريشهء بردگى گرچه با يك نظر دقيق يكى از پديده‌هاى حتمى اجتماع و جنگهاست - به طورى كه توضيح دادم - ولى در اثر عدم شايستگى رژيمها و بالنتيجه عدم جراء قوانين الزامى و اخلاقى احيانا بردگانى\r\n\r\n\r\n","description":"","footnote":"\r\n( 1 ) - منظور برده گرفتن آنها نيست ، بلكه چون از نظر ادراك و استعداد زندگى در محيط پرآشوب خود ناتوانند احتياج به نوعى سرپرستى و قيومت دارند و منظور اين است .\r\n","page_name":" 110 ","page_number":110},
  {"content":"\r\n\r\nپيدا مىشوند كه با وجود لياقت شخصى ساليان دراز از نعمت آزادى محرومند و چه بسا ارباب مرده و به فرزندانش منتقل شده‌اند .\r\nو به همين جهت ( عدم اجراء قوانين الزامى و اخلاقى ) اگر نتواند خود را اداره كنند در صورت آزادى هم در اجتماع مردم درمانده و بينوا خواهند ماند . وظيفهء افراد روشن و صالح است كه در صورت امكان كفالت اين دسته افراد را به عهده بگيرند . بردگانى كه نزد ائمّه عليهم السّلام بودند از سه نوع خارجى نبودند :\r\n1 - اربابهاى بىانصافى بودند كه بردگان را استثمار غير عادلانه نموده آزار مىدادند و چون ائمّه ( ع ) آگاه مىشدند آنها را مىخريدند و نزد خود نگهداشته پس از پرورش آزاد مىكردند .\r\n2 - بردگانى كه در اثر ناتوانى فكرى يا بدنى قدرت ادارهء خود را نداشتند و در وضع اجتماع بهم ريخته آزادى بر ايشان مصيبت بود ، ائمّه ( ع ) را نگه مىداشتند و به همين حساب آزاد نمودن بردهء مرد بيش از آزاد كردن كنيز ثواب دارد . « 1 »\r\n3 - بيشتر آنها همين كه با اخلاق ائمّه ( ع ) آشنا مىشدند به هيچ وجه حاضر به متاركه نمىشدند . و تتّبع در تاريخ و روايات ، درستى گفتارم را در اين دسته‌ها روشن مىسازد . پيامبر اكرم ( ص ) بردگانى از دستهء اوّل به اصرار تمام از اربابهايشان خريدند .\r\n\r\n\r\n","description":"","footnote":"\r\n( 1 ) - 3 / 1 كتاب العتق وسائل .\r\n","page_name":" 111 ","page_number":111},
  {"content":"\r\n\r\nاين پيشوايان به حدّى مراقب جهات انسانى بودند كه حتّى نام برده به زبان نمىآوردند و همچون پدرى كه فرزند خود را مخاطب سازد به آنها : پسرم ، دخترم مىگفتند !\r\nو من در اين احاديثى كه در اين باب ، زير نگاهم قرار گرفته‌اند تا كنون به كلمهء « عبد » - برده - برخورد نكرده‌ام دقّت در قرارداد آزادى ائمّه با بردگان جالب است و نكات پرورش آنها را نشان مىدهد .\r\n\r\nباز هم نصوص اسلامى\r\nمستجبّ است مردان در شب و روز عرفه با آزاد نمودن برده و صدقه دادن ، به خداوند تقّرب بجويند . « 1 »\r\nصورت قرارداد امام صادق ( ع ) را در مورد آزادى يك برده خواندم اين طور بود : اين صورت « عتق » جعفر بن محمّد است كه فلان پسرش ! ( غلامه ) « 2 » را در راه خداوند آزاد نمود نه انتظار پاداش از او دارد و نه مىخواهد كه تشكّر كند ، آزاد نمود به اين قرار كه نماز به پا\r\n\r\n\r\n","description":"","footnote":"\r\n( 1 ) - 2 / 1 كتاب العتق وسائل از امام صادق ( ع ) .\r\n( 2 ) - منظورم از غلام اين بوده كه غلام در ريشهء لغت به معناى طفلى است كه به حدّ بلوغ نزديك يا رسيده است و در آن متضّمن معناى بردگى نمىباشد هر چند به برده خيلى زياد اطلاق مىشده است ، همچون لغت « پسر » در فارسى كه هر طفلى هرچند نوكر و خادم شخص باشد گفته مىشود .\r\n","page_name":" 112 ","page_number":112},
  {"content":"\r\n\r\nدارد و زكات خود را بپردازد و حجّ خانهء خدا را انجام دهد و ماه رمضان را روزه بگيرد و دوستان خدا را دوست بدارد و از دشمنان خداوند بيزارى جويد . « 1 »\r\nعبد اللّه بن سنان گفت : عتق امام صادق پسرش ! كه نامش سندى بود اينطور بود : اين صورت عتق جعفر بن محمّد پسرش ! سندى است با اين قرار كه گواهى دهد كه پرستش تنها براى خداى بىشريك است و محمّد ( ص ) بنده و پيامبر خداست و اينكه قيامت و بهشت و دوزخ واقعيّت است و اينكه دوستان خدا را دوست و دشمنان خدا را دشمن بدارد و قانون حلال و يا حرام خداوند را همانطور بداند و پيامبران خدا را قبول داشته و آنچه از طرف خداوند آمده است قبول كند ، براى خداوند آزاد نمود نه انتظار پاداش دارد و نه توقّع تشكّرى ! « 2 »\r\n\r\nچه برده‌اى را آزد كنيم ؟\r\nاز امام صادق ( ع ) از عتق پرسيدم فرمود : كسى را آزاد كن كه بتواند خود را اداره كند . « 3 »\r\n\r\n\r\n","description":"","footnote":"\r\n( 1 ) - 6 / 1 عتق به نقل از ابراهيم بن ابى البلاد .\r\n( 2 ) - 6 / 2 عتق به نقل از بزنطى با سند صحيح و پيوسته .\r\n( 3 ) - 15 / 3 عتق بنقل از هشام بن سالم .\r\n","page_name":" 113 ","page_number":113},
  {"content":"\r\n\r\nعلى بن جعفر از برادرش امام كاظم ( ع ) پرسيد : عتق پيرمرد بهتر است يا جوان كارى ؟ فرمود : كسى را آزاد كن كه بتواند خود را بىنياز سازد . . . « 1 »\r\nابن محبوب به امام هشتم ( ع ) دربارهء عتق پسر بچّه يا پير بزرگ و يا برده‌اى كه زمينگير بوده و راهى ندارد نامه‌اى نوشت :\r\nامام ( ع ) در پاسخ نوشت : كسى كه برده‌اى را آزاد كند كه خودش را نتواند اداره كند واجب است كه مخارج او را بپردازد تا بىنياز شود . « 2 » از اين روايات به خوبى استفاده مىشود كه هدف از بردگى در اسلام ، استثمار نيست و گرنه نبايد فرد كارى قوى را آزاد كنند و فرد بىدست و پا را نگهدارند ! و راستى اينها گواه روشنى بر مدّعاى ما هستند .\r\n« جبرئيل هميشه سفارش بردگان را مىكرد فكر كردم به زودى از طرف خداوند مدّتى معيّن مىشود كه در آن سررسيد همه آزاد مىشوند » . « 3 »\r\nابوذر دو لباس زيباى يمنى خريد يكى را خود پوشيد . . . و ديگرى را به غلامش داد و گفت : پيامبر ( ص ) فرمود : از غذاى خود به آنها بدهيد و از لباس خود به آنها بپوشانيد . « 4 »\r\n\r\n\r\n","description":"","footnote":"\r\n( 1 ) - 15 / 2 عتق .\r\n( 2 ) - 4 / 1 عتق .\r\n( 3 ) - 14 / 2 عتق از پيامبر اكرم ( ص ) .\r\n( 4 ) - 4 / 3 عتق .\r\n","page_name":" 114 ","page_number":114},
  {"content":"\r\n\r\nتنها برده‌اى را كه روشن شده و حقيقت را يافته است آزاد كنيد . « 1 »\r\nمسلمان نبايد بردهء كافرى را آزاد كند . « 2 »\r\nكسى كه كنيز خود را آزاد نموده و شرط كرده است كه تا 5 سال پس از آزادى برايش خدمت كند ولى كنيز فرار كرده و آنگاه آن شخص مرده است ورثه ، آن كنيز را پيدا كرده‌اند آيا مىتوانند از او كار بكشند ؟\r\nفرمود : نه نمىتوانند . « 3 »\r\nاين روايات نظريهء ما را در قسمتهاى مختلفى روشن مىسازد ، هدف از بردگى مخالفين مكتب ، روشن كردن و پرورش آنهاست ، تا پرورش نيابند نبايد آزاد بشوند ، و نيز بايد بتوانند خود را هم اداره كنند و گرنه آزادى برايشان مصيبتى است ، رفتار با برده بايد كاملا انسانى باشد . . .\r\n\r\nنصوص آزادى پس از 7 سال\r\nبرده‌اى كه مومن شده و حقيقت را يافته است پس از 7 سال خود به خود آزاد مىشود صاحبش بخواهد يا نخواهد ، و جائز نيست كه پس از آن خدمت صاحبش را انجام دهد . « 4 »\r\nاگر برده پس از 7 سال خدمت ، قيمت خود را نزد مولاى خود حاضر\r\n\r\n\r\n","description":"","footnote":"\r\n( 1 ) - 17 / 3 عتق .\r\n( 2 ) - 17 / 5 ، عتق .\r\n( 3 ) - 11 / 1 عتق از امام صادق عليه السلام .\r\n( 4 ) - 33 / 1 ، كتاب العتق .\r\n","page_name":" 115 ","page_number":115},
  {"content":"\r\n\r\nكرد صاحبش بايد بپذيرد و او را آزاد كند . « 1 »\r\nبرده‌اى كه دقائق آخر زندگانى را طىّ مىكند و در حالى احتضار است نبايد آزاد ساخت . . . « 2 » كه اين آزادى براى آن برده جز حسرت و بى سروسامانى تجهيزات مرگش ، نتيجه‌اى ندارد .\r\nبرده‌اى مسلمان كه مال كافرى بود نزد امير المؤمنين على ( ع ) آوردند فرمود : اين برده را به مسلمانان بفروشيد و پولش را به صاحبش بدهيد ، نگذاريد نزد اين كافر بماند . « 3 »\r\nاين اخبار نيز درستى نظريّه‌ام را در اين جهت تصديق مىكند كه يكى از ملاكهاى قانون بردگى پرورش تفكّر اوست تا حقيقت را دريابد ، البته سائر جهات و اصولى كه پيش از اين گفتم نيز مورد توجّه است كه از جمله اينكه خود به خود نبايد آزاد شود كه علت آن را توضيح دادم .\r\nو شايد به همين جهت منظور از دو روايت بالا كه پس از 7 سال آزاد مىشود يك قانون حتمى نيست ، بلكه منظور تأكيد استحباب آزادى پس از 7 سال است ، يعنى برده‌اى كه اربابش رعايت دستورات الزامى و اخلاقى اسلام را بكند حتما پس از 7 سال عملا آزاد خواهد شد يعنى ارباب ممتدين اين كار را خواهد كرد ، نه اينكه حتما بايد چنين كند ، زيرا قبلا توضيح داديم كه آزادى بدون رضايت صاحبش به طور\r\n\r\n\r\n","description":"","footnote":"\r\n( 1 ) - 33 / 4 .\r\n( 2 ) - 32 / 1 .\r\n( 3 ) - 73 / 1 .\r\n","page_name":" 116 ","page_number":116},
  {"content":"\r\n\r\nعام ، بر خلاف مصالح مربوط به جنگ مىباشد .\r\nو فقهاء هم از اين دو روايت حكم الزامى نفهميده ، با جمع ادلّهء ديگر و نظريّهء قاطع پيشينيان و سيرهء عملى مسلمانان همان استحباب را فرموده‌اند .\r\nبه خصوص كه در اين دو روايت يكى از آزادى مطلق ، صحبت مىكند و در ديگرى از آزادى با قرارداد و پرداخت پول بحث نموده است .\r\n\r\nروايات ديگر . . .\r\nكسى نمىتواند پدر و مادر يا خواهر يا خالهء يا عمهء خود را مالك شود ، در اين صورت فورا آزاد مىشوند . « 1 »\r\nاگر زنى بچهء كنيز خود را شير بدهد بايد آزادش كند ، زيرا كه فرزند خود را مالك نمىشود . « 2 »\r\nبه امام صادق ( ع ) گفتم : ممكن است برده‌اى كه مستضعف است آزاد ساخت ؟ فرمود : آرى . « 3 »\r\nمنظور از « مستضعف » كسى است كه اساسا كودن « 4 » ضعيف العقل\r\n\r\n\r\n","description":"","footnote":"\r\n( 1 ) - 7 / 1 و 2 و 4 كتاب عتق .\r\n( 2 ) - 8 / 1 .\r\n( 3 ) - 17 / 1 عتق وسائل .\r\n( 4 ) - از طور سؤال در حديث پيدا است كه آزاد كردن « مستضعف » در نظر\r\n","page_name":" 117 ","page_number":117},
  {"content":"\r\n\r\nاست كه انتظار درك حقيقت دربارهء او نمىرود ولى به هر حال بايد هنگام آزادىاش دشمن هدف و مكتب نباشد تا با امكانات آزادى كامل ، عليه مكتب ، فعاّليت گروهى انجام ندهد .\r\nبرده‌اى را بخرند و آزاد كنند كه « ناصبى » و دشمن اهل البيت نباشد . « 1 »\r\nدرحالىكه آزاد ساختن و لدا الّزنا مانعى ندارد ، چون هدف روح است و حقيقت‌يابى .\r\nمانعى ندارد كه ولد الزّنا را آزاد كنند . « 2 »\r\nآزاد كردن برده‌اى كه مؤمن شده و حقيقت را يافته است مستحب است و آزاد كردن آنكه مخالف حقيقت اسلام - شيعه است ( و هنوز درك نكرده ) كراهت دارد ولى آزاد كردن مستضعف مانعى ندارد . « 3 »\r\nدر كفاّرات به هيچ وجه آزاد كردن بردهء كافر ( كه هنوز مكتب را\r\n\r\n\r\n","description":"","footnote":"\r\n- راوى خالى از اشكال نبوده است و اين مىرساند كه درك اصحاب امام ( ع ) همان پرورشى بوده است و « مستضعف » پرورش روحى نيافته و از نظر جسمى هم نمىتواند همچون سائر افراد در گود زندگى فعاليت كند . ليكن امام ( ع ) فهمانده است كه رعايت اين نكته در فرد فرد بردگان لازم نيست زيرا امكان پرورش روحى كه ندارد و نگهدارى دائمى او هم براى صاحبش مشكلاتى دارد ، بنابراين مانعى ندارد او را آزاد كند تا حكومت اسلام از راه ديگر او را تأمين نمايد .\r\n( 1 ) - 17 / 4 ، عتق وسائل .\r\n( 2 ) - 16 / 1 .\r\n( 3 ) - النهايه تأليف شيخ طوسى .\r\n","page_name":" 118 ","page_number":118},
  {"content":"\r\n\r\nنشناخته و ايمان نياورده است ) صحيح نيست و حتما بايد مسلمان باشد ولى فرق نمىكند كه مرد باشد يا زن ، بزرگ يا كوچك و يا طفلى كه در حكم اسلام باشد كه يكى از والدينش مسلمان باشند . . .\r\nو بايد از عيبهائى كه همچون كورى و جذام و زمين‌گيرى و قطع اعضاء باعث آزادى قهرى مىشود سالم باشد ولى كر بودن و با لال بودن و غيره مانعى ندارد . « 1 » آزاد كردن برده‌اى كه از آقاى خود فرار كرده است در كفاّرات صحيح است گرچه مكانش را ندانيم . « 2 »\r\n\r\n\r\n","description":"","footnote":"\r\n( 1 ) - گرچه اين افراد معيوب احتياج سرپرستى دارند ولى تكليف نمودن صاحبش به نگهدارى دائمى او نيز تحميل شاقّى خواهد بود كه به اغلب افراد ممكن است به ناراحتى بيشتر برده منجر شود ، زيرا خود احساس مىكند كه بار سنگينى است به دوش اهل خانه بدون اينكه كوچكترين خدمتى بتواند انجام دهد ، اهل خانه هم در اغلب موارد به او به نظر تحقير مىنگرند ، در اين زمينه مىتوانند او را آزاد كنند تا حكومت از راه ديگر او را اداره نمايد .\r\n( 2 ) - تحرير الوسيله ، جلد 2 ، ص 269 .\r\n","page_name":" 119 ","page_number":119},
  {"content":"\r\n\r\n\r\nخلاصهء بحث\r\nبا دقّت در آنچه كفتم معلوم مىشود كه :\r\n1 - بردگى حاصل از جنگ را نبايد با بردگى استعمارى كه به هدف تجارت و غيره انجام مىشده است مقايسه نمود ، اوّلى يك امر كاملا طبيعى و حقوقى است و دوّمى ستم و استثمارى كه خود موجب جنگ است .\r\n2 - عقل آزاد بهترين روش را در اسراء جنگى يك نوع سپردن او به يك خانواده مىداند . و بردگى مطرح در فقه اسلام همين است .\r\n3 - نظر اسلام را دربارهء بردگى به تنهائى و جدا از قانون جنگ و جهاد نمىتوان بررسى نمود .\r\n4 - هدف بزرگ از بردگى ، پرورش افكار پيروان مكتب دشمن است و همين كه پرورش يافتند يا حتما آزاد مىشوند و يا سفارش مىشود كه آزادش شوند .\r\n5 - اگر ستمهاى بىجهتى چون قطع اعضاء بر برده وارد شود هنوز پرورش نيافته هم آزاد مىشوند .\r\n6 - نام برده هم حذف شده و به عنوان پرورش كامل و براى نمود پيوند عميق ، نام فرزند و پسر و دختر در خطاب‌ها ، و فرد و تحت\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاختيار و . . . در غير مورد خطاب جاى آن را مىگيرد .\r\n7 - به رعايت قوانين جنگى حكم به آزادى قهرى تمام اسرا نمىشود .\r\n8 - اسراء جنگى دشمن داخلى اسلام روى مصالح سياسى به عنوان برده ميان مردم تقسيم نمىشوند .\r\nاين است آنچه را كه من در اين مسئله به طور آزاد ، مىفهمم و نيز آنچه كه از اسلام درك مىكنم .\r\nاسلام نظر خود را به طور صريح مىگويد و در نظر ناقدين مغرض همين است جرم اسلام !\r\nبرعكس آنها كه عربده انسان‌دوستىشان گوش فلك را كر كرده است و از پشت تربيونهاى كنگره‌ها فرشتهء آزادى را در مقام سخن به بشريّت عرضه مىدارند و همچون عيسى مسيح دم از اخلاق مىزنند در مقام عمل روى درندگان را سفيد كرده‌اند كه از پيش گفته‌اند : « ز گفته تا به عمل صد هزار فرسنگ است » .\r\nو بىجهت نيست كه طرح موافقت‌نامه دربارهء برلن مهمترين پيروزى ربع قرن اخير شمرده شده است !\r\nموافقت‌نامه دربارهء ملّتى كه به خاطر جنگ در امتداد نيم قرن پيش هنوز بايد از آزادى محروم باشند و اينك فاتحين آن بر سر منافع خود به توافق مىرسند . يعنى بردگى يك ملّت ! « 1 »\r\n\r\n\r\n","description":"","footnote":"\r\n( 1 ) - اينها مربوط به پيش از فروپاشى ديوار حائل شرق و غرب آلمان است .\r\n","page_name":" 121 ","page_number":121},
  {"content":"\r\n\r\nاسلام و عقل ( كه هر دو رسالتى الهى دارند ) دشمن را پرورش مىدهند و آزاد مىكنند . همان روشى كه دانشمندان دربارهء بسيارى مجرمين اظهار مىدارند :\r\nمجرمين و جنايتكاران بيمارانى بيش نيستند و بايد آنها را درمان نمود و زندان هم بايد به اسلوب پرورشگاه و درمانگاه روانى درآيد . . .\r\nچنان كه مجازاتهاى دنيوى و اخروى - كه اسلام هم به تفصيل بيان فرموده است براى معالجه است و پاكى ! حدود شرعى در حكومت اسلام براى اصلاح افراد اجتماع و تأمين امنيّت عمومى است و دوزخ هم در قيامت روى قهاّريت الهى از جهتى و لطف او از جهتى براى اصلاح و پاكى افراد است مگر آنها كه امكان پاكى در آنها نيست و وجودشان آتش و آتشگيره است كه اين هم سخنى ديگر و بحثى جداگانه است و اساسا نام بردگى را بايد از اين پرورش و مجازاتى كه اسلام در قوانين جنگى خود آورده است برداشت .\r\nولى آنها كه خوب فرياد مىكنند و تنها فرياد ! . . . جلو پرورش ملّتى را مىگيرند كه چرا در سالهاى پيش حاضر به تسليم نشده و يا مردمى خونخوار داشته است . ( آلمان و ژاپن )\r\nاز بردگى فردى نگويم كه چگونه افراد را از تنفّس آزاد محروم يم‌كنند و از كشتيهائى كه به سواحل آفريقا رفته و بوميان سياه‌پوست را گروه گروه گرفته و در كشتى مىريختند و براى فروش به اطراف دنيا\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمىبردند و گه گاه مىشنويم كه هنوز هم كم و بيش به طور خصوصى انجام مىشود .\r\nاز بردگى يك ملّت مىگويم كه چگونه اجتماعى را از هستى ساقط مىكنند و براى انحراف افكار فريادهاى اعتراض را بر سر و روى مسلكهاى ديگر نثار مىكنند .\r\nمعمولا وقتى از رفتار پيروان مكتبهاى غير اسلامى انتقاد مىكنيم و روش استعمارگرى پيروان مسيح ( ع ) را ذكر مىكنيم ، در پاسخ مىگويند : از خود مكتب سخن بگوئيد نه از پيروان . . .\r\nو البته در جاى خود سخنى درست است ولى خود درصدد انتقاد از پيروان ظاهرى اسلام ، درمىآيند درحالىكه در طول تاريخ اسلام هيچگاه مسلمانان در هيچ موقعيّت جنگى و غيره همچون ديگران جناياتى نداشته‌اند .\r\nاز جنگهاى صليبى نمىگويم كه مكررا شنيده و خوانده‌ايد كه در تبادل فلسطين ، مسيحيان چه مىكردند ، و مسلمانان چطور ؟ ، از روش حيله گران استعمارگران مسحيى در اندلس نمىگويم كه چگونه از طريق تعارف شراب و فحشاء جوانان را سست كردند و بر گردهء اجتماع سوار شدند و مملكت را هم صاحب !\r\nدر همين اواخر خودتان اوضاع مسلمانان كشمير و جمهورى چاد و الجزائر و ممالك عربى مجاور اسرائيل غاصب را مشاهده كنيد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nدر نهم آوريل 1948 تروريستهاى يهودى ايرگون و اشتبرن 254 عرب ديرياسين را كه دهكده‌اى در كنار غربى اورشليم است قتل عام كردند .\r\nديرياسين كارى كه چنين عملى را تحريك كند انجام نداده بود . گاهى گفته‌اند كه اين ده آشيانهء اعراب مسلّح يا محلّ اجتماع اعراب براى حمله كردن بوده است درحالىكه چنين امرى عملا غير ممكن بوده است زيرا اين محلّ يكسر در محاصرهء بخشهاى يهودىنشين قرار داشت . و يا نوعى موافقت با آنها در صلح زندگى مىكرد « 1 » و حتّى مردم چند جنگجوى عرب را بيرون كرده بودند ، كه بهانه به دست دشمن ندهند .\r\n« ژاك روئيه » نمايندهء صليب سرخ در فلسطين در يك آب انبار 150 جسد در كنار آن 40 يا 50 جسد ديگر يافت ، او روى هم رفته 254 جسد شمرد از جمله جسد 45 زن كه 35 نفرشان آبستن بودند جسد دخترى 6 ساله را در زير توده‌اى از اجساد هنوز زنده يافت . . . ممكن نبود به دهكده نزديك شد و دچار تهوّع نشد . . . دهكده غارت شد و يكسره ويران گشت .\r\nاين دهكده اكنون در روى نقشهء اسرائيلى وجود ندارد و به جايش\r\n\r\n\r\n","description":"","footnote":"\r\n( 1 ) - نيويورك تايمز 12 آوريل 48 به نقل گى اتول انگليسى ترجمهء منوچهر غريب .\r\n","page_name":" 124 ","page_number":124},
  {"content":"\r\n\r\n« كفر شاؤل » را ساخته‌اند كه قسمتى از بخش اورشليم اسرائيل است ! 1500 زن و كودكى را كه جان به دربرده بودند برهنه كردند و آنها را سوار بر كاميونهاى روباز در يك محلّه يهودىنشين گرداندند . در اين محل آنها را سنگسار مىكردند و به رويشان آب دهان مىانداختند !\r\nيك زن آمريكائى 40 كودك يتيم اين گروه را به پرورشگاه « آنا استافور » در اورشليم برد ولى هنگامى كه اين زن به يك پسر بچّه نزديك شد پسرك فرياد زد : اين زن يكى از آنهاست ! و سكتهء قلبى نموده به زمين افتاده و سپس جان سپرد !\r\nاتومبيلهاى بلندگودار در بخش عرب‌نشين اورشليم راه افتادند و از پشت بلندگوهايشان به زبان عربى مىگفتند : اگر خانه‌هايتان را ترك نكنيد سرنوشت شما همچون ديرياسين خواهد بود .\r\nديرياسين را با درنده خوئيهاى نازيهاى در دو دهكده « اورادورسور » و « ليدسيه » چكوسلواكى ( كه در سالهاى 1944 و 1942 به دست قواى نازى قتل عام شدند ) مقايسه كرده‌اند و گفته‌اند كه از اين دو وحشتناكتر بوده است زيرا در آنها تنها مردان و پسر بچّه‌ها را كشتند و اينجا زنان و حتّى زنهاى آبستن را نيز !\r\nبه حدّى زشت بود كه دولت اسرائيل نتوانست روپوشى ، كند ، در جزوه‌اى كه در 1958 انتشار داد اين جريان را تنها عمل خودسرانهء يهود در اين جنگ خوانده است ؟\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nچهار ماه پيش از جريان ديرياسين به « غضامه » حمله شد و در همان ماه جريان ديرياسين به نقاط ديگرى چون قسطل و لجون و ساريس و طبريه و حيفا و يافا و عكا و كتمون حمله شد !\r\nدر كتمون كه يك بخش عرب‌نشين اورشليم جديد بود روش انداختن اجساد مردان و زنان به چاه تكرار شد ؟\r\nيكى از بهره‌هاى اسرائيل از جريان ديرياسين و مشابه آن ، مهاجرت بىدردسر اعراب بود كه آن مردم بىدفاع براى حفظ جان خود دست از زمين و مال خود شسته و فرار نمودند !\r\nيك روز پس از تصرّف ديرياسين دهكدهء ديگرى به نام « قولوينه » را تصرف كردند ! « قولونيه » به علّت اينكه در كنار جادّهء اصلى اورشليم بود اهميّت سوق الجيشى داشت ، آنان تعدادى از خانه‌ها را منفجر كردند و تمامى ده را به آتش كشيدند ! و 21 روز پس از ديرياسين « حيفا » را تصرّف كردند و از 62 هزار عرب ساكن حيفا 57 هزار نفرشان فرار كردند !\r\nبقول « ارتور كوئستلر » : اين حماّم خون كه در ديرياسين راه افتاد از نظر روانى عامل مهمّى در مهاجرت چشمگير آوارگان عرب بود .\r\n« مناحيم بگين » - از رؤساء گروه ايرگون داستان اين حملهء مأمورانش را اينطور وصف مىكند : هراسى اعراب فلسطين را گرفت . . . اعراب وحشتزده فرار مىكردند و فرياد مىزدند : ديرياسين ! ! در اهميّت\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nسياسى و اقصتادى اين ماجرا هرچه گفته شود كم است .\r\nدر اكتبر 1953 پنجاه و سه نفر روستائى در قريهء « قيبيه » را به زور آتش تفنگ در خانه‌هايشان محبوس نموده خانه‌هايشان را منفجر نموده بر سرشان خراب كردند .\r\nدر نوامبر 1967 به سوى كودكانى كه در اردوگاه آوارگان « كرامه » از مدرسه خارج مىشدند نارنجك و بمب پرتاب نموده آنها را كشتند ! اين اعمال تحت عنوان بازگشت به وطن ! نسبت به اعرابى كه 13 قرن ساكن فلسطين بوده‌اند صورت مىگيرد وطنى كه اهداف استعمار آن را نام وطن داده است ؟ وطنى كه تنها اجداد معنوى - نه نژادى - در يهوديان در 18 قرن پيش در آنجا مىزيسته‌اند البته ديگران هم بوده‌اند .\r\nو با هيمن اعمال چنين كردند كه تعداد 42 هزار يهودى ساكن فلسطين در 1917 در اثر مهاجرت از نقاط ديگر دنيا به آنجا به دو ميليون و چهارصد هزار نفر رسيد ! و طبق سرشمارى اردن در ژوئيه 1968 آوارگان عرب فلسطينى به 666 / 983 / 1 نفر رسيده‌اند : « 1 »\r\nميچل آدامز نويسندهء انگليسى مىگويد : دهكدهء « سيطه » بر روى خط ترك مخاصمهء قديمى اردن و اسرائيل در 30 ميلى شمال غربى\r\n\r\n\r\n","description":"","footnote":"\r\n( 1 ) - به نقل از « ديرياسين » نوشتهء « گى اتول » انگليسى كه خود در اسرائيل و اردن زيسته و كاركرده است ، ترجمهء منوچهر غريب .\r\n","page_name":" 127 ","page_number":127},
  {"content":"\r\n\r\nاورشليم قرار دارد موافقتنامهء ترك مخاصمهء 1949 كه يك مرز « دو فاكتو » به وجود آورد ، روستائيان عرب « سيطه » را از زمينهاى كشت خود جدا كرد ، دهكده در اردن ماند و زمينهاى كشت بخشى از كشور جديد اسرائيل شد ! بيچارگان از نو شروع به زندگى كردند ؟ زمين شرق دهكده را از سنگ پاك كرده آغاز به زراعت نمود پس از سالها موفّق شدند به وضع خود سر و صورتى بدهند كه ژوئن 1967 جلو آمد ! در 9 ژوئن 67 يعنى روز پنجم جنگ 6 روزهء اعراب و اسرائيل سربازان اسرائيلى وارد اين دهكده شدند و با اينكه اساسا زد و خوردى در كار نبود چند خمپاره به داخل دهكده انداختند و اعراب هم بىقيد و شرط تسليم شدند . با اين وصف در دهكدهء حكومت نظامى برقرار بود دو روز گذشت غروب روز سوّم فرماندهء محلّى اسرائيل به منزل كدخدا رفته پرسيد شكايتى ندارى ؟ گفت : نه ، ولى اگر ممكن است دستور فرمائيد ساعات ممنوعه تقليل يابد تا روستائيان بتوانند براى كارهاى زراعتى به زمينهاى خود بروند فرمانده هم موافقت كرده پس از صرف چاى بيرون آمد روز ، بعد روستائيان به سوى كشتزارها به راه افتادند ولى سربازان اسرائيلى آنها را به منزلها برگرداندند . . .\r\nسپس به كدخدا دستور دادند تمام روستائيان را در مزرعه‌اى در سمت شرقى دهكده گرد آورد ! وقتى همه جمع شدند سربازان اسرائيلى به\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nروى نزديكترين پشت بامها رفته تفنگها را به سوى جمعيّت « قراول » گرفتند .\r\nساعت 5 / 6 صبح بود به هيچكس اجازهء حركت نداند نه به بزرگان اجازهء استراحت و نه به كودكان اجازهء رفتن به دنبال ظرف آب ! تا ساعت 6 بعد از ظهر !\r\nدر اين مدّت سربازان 67 خانه را منفجر كردند و از جمله يك دبستان و يك درمانگاه را از ميان بردند و سپس فرمانده با بلندگو اعلام كرد :\r\nمىتوانيد به خانه‌هايتان برگرديد !\r\nو هنگامى كه برگشتند . . . نه خانه‌اى مانده و نه وسائل زندگى !\r\nاينها پيروان تورات هستند كه در سفر « تثنيه » مىگويد :\r\n« چينه‌هائى را كه همسايگانت در زمين تو و ملك تو كه حقا از آن توست و خدا به تو داده است ( به ناحقّ ) ساخته‌اند برندار و خراب مكن » ! !\r\nهمانطور كه پيروان انجيل كه مىگويد : اگر كسى به يك طرف تو سيلى زد طرف ديگر را هم آماده بگير تا بزند ! در صحنه‌هاى الجزائر و ويتنام و . . . از كشته پشته ساخته و مىسازند !\r\nاين فشارها است كه در اردوگاههاى آوارگان چريك ، مىپرورد و رونق مىگيرد . « ياسر عرفات » گفت : در روزهاى نخستين بيش از 20 نفر نبوديم و اينك به هزاران نفر رسيده‌ايم و گفت در تمام مدّت پيكار با\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاسرائيل 6 هزار كشته داديم ولى در بهانه‌گيرى چند روزهء اردن 25 هزار از ما كشته شد !\r\nنمىخواهم با ذكر اين داستان اسفناك و اشاره به حوادث مشابه آن در گوشه و كنار جهان يك نوع مغالطه‌اى نموده با ايجاد انحراف در مسير تفكّر منطقى و پيش كشيدن سخنهاى احساسى و عاطفى نظر اسلام را در مسئلهء به اصطلاح « بردگى » كه در واقع پرورش است - به هم پيچيده و از راه خيال ماسك زيبا بزنم ، نه !\r\nخواستم نمونه‌اى از رفتار مخالفين اسلام را كه مىكوشند در زواياى قوانين اسلام دستاويزى پيدا كرده سروصدا كنند نشان دهم تا نقادى را از غرض‌ورزى و واقع بينى را از انحراف تميز دهيم !\r\nو راستى چطور وجدان بشريت مىميرد و صداى ضجّه مردم بىدفاع فلسطين را نمىشنود ؟ ! همه‌روزه مسلمانان در فلسطين كشته يا زخمى يا اسير مىشوند و همه‌روزه آنجا هتك حرمت مىشود ليكن گوش جهانيان كر شده است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nپرسشها :\r\nس : لازم است توضيحى هم در اين باره داده شود كه چرا فرزند برده ، برده باشد ، خود اسير برده شد ولى چرا نسل او هم برده باشند ؟ !\r\nج : رها كردن اطفال كه به سوى رشد جسمى و روحى در حركتند ، به طور آزاد و پيش از پرورش افكارشان به هيچ وجه صلاح حكومت مركزى نيست بخصوص كه قطعا از عنوان برده بودن والدين خود هم ناراحتند . اگر پرورش نيابند به زودى تشكيل توده‌اى عليه حكومت مركزى خواهند داد و جنگى تازه به راه خواهد افتاد و اين خلاف اصل نخستين است كه تذكّر دادم . و از طرفى بهترين روش پرورش آنها ، اسكان دادن در همان محيط گرم خانواده « 1 » است كه همچون فرزندان تحت تربيت باشند ، به‌ويژه با رعايت اصول اسلامى كه احساس امتياز فوق العاده نشود . رهبران اسلامى غلامان را هرگز از فرزندان خود جدا نمىكردند بلكه از لباس و غذاى خود به آنها مىدادند ، بلكه سفرهء مشترك غذا ترتيب مىدادند .\r\nشنيده‌ايد كه امام هشتم ( ع ) در آخرين غذاى خود نيز هنگامى كه از\r\n\r\n\r\n","description":"","footnote":"\r\n( 1 ) - پيدا است كه منظور ، خانوادهء كفيل برده است نه خانوادهء برده كه از درون خانوادهء كفيل پرورش مىيابند ، زيرا لدى الأقتضاء يكى از اعضاء خانوّادهء برده ممكن است طى معامله‌اى به خانوادهء ديگرى انتقال يابد .\r\n","page_name":" 131 ","page_number":131},
  {"content":"\r\n\r\nشدّت ناراحتى مسموميّت به خود مىپيچد دستور داد غلامان حاضر شده همه باهم دور يك سفره نشستند . . .\r\nس : اگر اسلام آزادى پس از 7 سال را الزامى مىنمود بهتر نبود ؟ ! زيرا پس از 7 سال بردگى امكان برگشت به قدرت پيشين ضعيف است ، خصوصا در اطفال اسراء كه جنگ نداشته‌اند ، اين مادّه لازمتر مىنمايد .\r\nج : همانطور كه تذكّر دادم يكى از هدفهاى بزرگ در مسئلهء به اصطلاح بردگى ، پرورش افكار و درك حقيقت است و بنابراين آزادى پيش از پرورش همچون اعطاء كارنامهء پايان تحصيلى دانش‌آموز پيش از اتمام تحصيل است ، و گرچه يك پايگاه مركزى نداشته باشند تا گردهم آمده باز هم تشكيل سازمانى بدهند ولى وجود افراد ناراضى زياد در حكومت و مكتبى كه پايه‌اش بر اساس محبّت و رضايت و عدم اعمال زور و تظاهر به قدرت است خود مشكلى بزرگ است ، پيامبر اكرم به حدّى مراعات محبّت اجتماعى را مىنمود كه سعى مىكرد ميان او و پيروانش حريمى نبوده و تفاوتى مشهود نباشد ، كه اگر ناشناسى وارد مىشد او را از سائر مردم تميز نمىداد و احيانا مىپرسيد : كداميك شما محمّد ( ص ) هستيد ؟ بر مركبى برهنه و بدون زين و جل سوار مىشد ، عمر به منزل آن حضرت آمده بود پيامبر ( ص ) كه روى حصيرى بدون روكش استراحت كرده بود برخاست ، عمر مشاهده كرد از رگه‌هاى حصير خطوطى درشت بر\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nچهرهء پيامبر اكرممانده است ، اعتراض كرد حضرت فرمود : مثل من در دنيا همچون مسافرى است كه در ميان راه از حرارت خورشيد به پناه درختى برود تا ساعتى بياسايد و سپس حركت كند ! . . .\r\nو بنا به روايات معتبر اساسا نان گندم نمىخورد و از نان جو هم سه روز پياپى به حدّى كه سير شود نمىخورد ! اين است رهبر ! « 1 » از طرفى خارج شدن قهرى برده كه همواره حكم مال و ثروت داشته است از تحت اختيار افراد مكتب كه زحمت پيكار با دشمن را به خود تحمّل كرده‌اند موجب سستى و ضعف سازمان جنگ خواهد شد .\r\nس : گفته‌اند خود ائمّه ( ع ) برده‌هاى زيادى داشته‌اند و اين بر خلاف تفكّر اصيل عقلى است ، چرا آنها بردگان خود را آزاد نمىكرده‌اند ! ؟\r\nج : پاسخ اين سؤال در ضمن كلمات گذشت ، گفتم : كه بردگان ائمّه كه حتّى نام‌برده هم در محيط ائمّه عليهم السّلام نداشتند سه نوع بوده‌اند : يا خودشان حاضر به ترك ائمّه عليهم السلام نبودند و حاضر بودند حتّى با همان عنوان بردگى افتخارى زير فرمان آنها باشند و شواهدى در تاريخ در اين مورد هست و يا هنوز پرورش اعتقادى و كردارى نيافته بودند و يا در صورت آزاد ساختن هنوز امكانات ادارهء زندگى نداشتند و در غير اين صورت آزاد مىكرده و حتّى وسائلى هم برايشان آماده مىساختند .\r\nاين انتقاد در مورد كثرت ازدواجهاى امام دوّم حسن بن على عليه\r\n\r\n\r\n","description":"","footnote":"\r\n( 1 ) - برخى خصوصيات رهبرى آن سرور را در جزوهء امامت تذكّر داديم .\r\n","page_name":" 133 ","page_number":133},
  {"content":"\r\n\r\nالسّلام نيز شده است و پاسخ هم به همين‌طور است توضيح اينكه اجتماع اسلامى آن روز - كه اخلاق عرب آن روز به وسيلهء معاويه در ميانشان رخنه كرده بود البته نه به اندازه‌اى كه اينك رخنه كرده است مىكوشيد تا در موارد ازدواج حتما از طبقات بالا همسرى انتخاب كنند و طبقات پائين محروم مىماندند امام مجتبى عليه السلام دختران خاندانهاى عقب‌افتادهء اجتماع را به عنوان همسرى كه بزرگترين افتخار آنان بود مىپذيرفت و به طورى كه گفته‌اند نوعا حتى پيش از نزديك شدن آنها را طلاق مىداد و طبق قانون اسلامى نصف مهر ، و يا بيشتر مىپرداخت ، آن دختر هم عنوان پيدا مىكمرد كه عروس پيامبر ( ص ) شده است و هم ثروت ، و بدين وسيله خاندانهائى از بدبختى نجات مىيافتند . و راستى يكى از مظلوميت‌هاى امام حسن عليه السلام همين زياد زن گرفتن است كه بدون تحقيق هركس با ظن و گمان خويش به آن حضرت نسبتها دادند .\r\nس : آيا بردهء بيچاره‌اى كه مشمول آزاديهاى الزامى و يا اخلاقى نشود بايد بيچاره براى هميشه برده بماند ؟ !\r\nج : به نظر مىرسد كه در حلّ مشكلات اجتماعى نبايد قوانين مكتبها را جداگانه مورد توجّه قرار داد ، چه‌بسا يك قانون به تنهائى مشكله‌اى ايجاد كند ولى با برنامهء تديگرى حلّ مىشود .\r\nوقتى حكومت اسلامى و مكتب اسلامى برقرار باشد عملا يك چنين مواردى پيش نمىآيد كه با وجود نارضائى برده همچنان نزد ارباب\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nخود بماند - البته همانطور كه اشاره كردم لغت كوتاه است و گرنه او برده است و نه اين ارباب - و از طرفى بايد گفت : به فرض چنين موردى پيش آيد ولى چه بايد كرد ، بالأخره يا بايد الزام باشد و يا اخلاق و گفتيم كه بيرون رفتن برده از تحت قدرت فرد و آزادى قهرى او يكنوع كراهت در ميان پيروان مكتب بوجود مىآورد ، واساسا الزام در محدود نمود مالكّيت مشروع « 1 » حتّى در مورد غير برده نيز يك نوع كراهت باطنى و ناراحتى روحى به وجود مىآورد . مردم احساس فشار بى جا مىكنند و همين احساسها موجب جدايى مردم از حكومت مىشود .\r\nچنان كه از نظر ديد حقوقى بايد گفت : وجهى ندارد كه جلو نيروى فعاّلهء شخص گرفته شود و كنترل گردد . اگر شخص كند و ثمره‌اش را ديگرى بگيرد موجب سستى در كار خواهد بود ، ولى اگر يك نوع وجدان اخلاقى در اجتماع پيدا شود كه خود و ديگرى نشناسد يا چندان فاصله نداشته باشد نيروى فعّاله‌اش سستى نمىگيرد آن وقت كار مىكند و با رضايت خاطر به اجتماع مىدهد . و در اين بحث ، شخص مجاهد زحمت كشيده و جهاد كرده معنى ندارد كه بهرهء جهادش بدون خواست او از دستش بيرون رود .\r\nس : اين طفل وقتى بزرگ شود آيا به فكر انتقام از اسلام نمىافتد ؟ !\r\n\r\n\r\n","description":"","footnote":"\r\n( 1 ) - منظور نفى مالكيتهائى است از راههاى غير قانونى يا در شرائط غير قانونى به دست مىآيد .\r\n","page_name":" 135 ","page_number":135},
  {"content":"\r\n\r\nج : اگر پرورش نيابد و به همان عناد باقى بماند كه هم خود و هم والدين و هم ديگران به فكر انتقام خواهند بود ولى اگر پرورش يابد خود ، حقّانيّت مكتب را درك مىكند ، و مىداند كه پدرش به فكر از ميان بردن مكتب بوده و جنگ پيش آمده است و بردگى هم از فروعات جنگ است ، اگر آنها هم فاتح مىشدند چنين مىكردند و يا خيلى سخت‌تر كه گفتيم .\r\nس : اگر اسراى جنگى در اختيار دولت بوده در كارگاهها كار كنند بهتر نيست ؟ ! كه نيروى كار آنها هم استفاده شود .\r\nج : در صورتى هم كه ميان مردم پخش مىشوند كار مىكنند و از نيروى آنها استفاده مىشود و ضمنا چنان كه توضيح دادم پرورش بهترى هم مىيابند و در ضمن اين پرورش ، با خلوص و محبّت بهترى هم كار مىكنند ، در صورتى كه در كارگاههاى دولتى كه امكان پرورش صحيح نيست در نتيجه كار هم با محبّت و خلوص انجام نمىشود چه بسا خرج نگهبانان و مخارج شخصى اسرار و غيره بيشتر از درآمد حاصل از كار آنها خواهد بود .\r\nس : اينكه اسلام به كفّار مىگويد يا اسلام آوريد و يا جنگ ، اين يك تحميل عقيده و اسلام زورى نيست ؟ در صورت اسلام آوردنشان اين اسلام چه ارزش دارد ؟\r\nج : اوّلا به اين صورت گفته نمىشود كه حتما يا اسلام فورى و يا جنگ ، بلكه اگر ايراد و اشكال يا سؤالات و پرسشهائى داشته باشند با\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nآغوش باز پذيرفته مىشوند « اگر يكى از مشركين از تو پناه خواست ( تا تحقيق كند ) پناهش ده تا كلام خدا را بشنود و او را به محلّ امن خودش برسانيد » . « 1 » و در اين صورت به حدّى براى تحقيق آزاد هستند كه پيشوايان دينى ماروى جملات غير مؤدّبانه آنها هم حساّسيتى نشان نمىدادند .\r\nابن ابى العوجاء كافر به امام صادق ( ع ) مىگفت : تا كى چون شتر به دور اين خانه مىگرديد ؟ ! و آن حضرت با كمال ملاطفت برايش توضيح مىداد .\r\nو ثانيا : اسلام را از ايمان جدا كنيد آنچه به دل مربوط است ايمان است كه هيچگونه تحميل و اكراه در آن تصوّر نمىشود ، قلب را نمىتوان با زور تسخير كرد ، ولى اسلام همان تسليم ظاهرى است و از فروع رژيم و حكومت اسلام است كه حكومت مركزى براى پايدارى در برابر مشكلات اجتماعى بايد حساب خود را با مخالفين روشن كند ، در حكومتى كه بر پايهء محبّت و استفادهء از نيروى عمومى استوار شده است نمىتوان آزارها و رفتار ايذائى گروههاى مخالف را تحمّل نمود .\r\nاز نظر فقهى هم نظريّهء آن دسته از فقها كه احكام اسلام را بر مسلمان ظاهرى هرچند بدانيم كه منافق است ، بار مىدانند به نظر صحيحتر مىرسد .\r\n\r\n\r\n","description":"","footnote":"\r\n( 1 ) - سورهء توبهء ، آيهء 6 .\r\n","page_name":" 137 ","page_number":137},
  {"content":"\r\n\r\nس : به طور كلّى بايد اسلام را طرفدار بردگى دانست يا مخالف ؟\r\nج : كدام بردگى ؟ بردگى مربوط به رنگ سياه و سفيد ؟ كم استعداد و با استعداد ؟ عرب و عجم ؟ و . . .\r\nاسلام با اينها مخالف است و شديدا مبارزه كرده و موفّق هم شده است .\r\nولى بردگى حاصل از جنگ ، از مخالفت دشمن با مكتب انقلابى اسلام ، با اين موافق است چنان كه عقل هم موافق است ، دشمنى را كه مىكشيم و او هم اگر مىتوانست ما را مىكشت ، چرا زندانى كردنش صحيح نباشد ؟ چرا نگهدارى در بيرون زندان تا پرورش يافته با مكتب موافق شود صحيح نباشد ؟ و ميان اين دو مسلما دومى بهتر است .\r\nو اينكه آزادى برده را به طور كلّى در مدّت معيّنى الزامى نمىكند همانطور كه گفتم براى اين است كه آنها پرورش يابند و نيز فكر اينكه موقّت است ، چيزى نيست ، به وطن خود برمىگرديم . . . اين افكار دشمن را تقويت نكند و او را بر سر رژيم خود ثابت ندارد ، براى اين منظور چاره‌اى جز اين نيست كه محدود نسازيم ، و نيز تا بر خلاف تمايلى قلبى جنگجويان ( كه به حسب رژيم آن زمان همهء مسلمانان بودند ) اسراى جنگى كه بازياب جهادشان بود از تحت اختيارشان خارج نشود .\r\nس : اسلام مىتوانست در دوران حكومت ممتد و طولانى خود بردگان را آزاد كند خصوصا در حكومتهاى حقّى مانند ، على عليه\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nالسّلام و در اين صورت بردگى نمىماند !\r\nج : پس از على عليه السّلام جنگها با دشمنان اسلام شده و اسيرها گرفته شده است گرچه حكومتهاى صالح نبودند ولى جنگ با دشمن زياد پيش آمده و اسيران زيادى در اسلام پيدا شدند .\r\nو اگر منظورتان بردگان پيش از زمان امير المؤمنين ( ع ) است بايد گفت :\r\nنمىتوان چنين قانون كلّى را الزامى دانست ؟ زيرا هنوز بردگانى بوده‌اند كه پرورش نيافته بودند و هرگز عقل نمىگويد كه دشمن را آزاد كن تا دوباره تشكيلات و پايگاهى براى خود پيدا نموده جنگى تازه به راه اندازد .\r\nس : پس از گذشت ساليان دراز و باقى ماندن بردگان در ميان مسلمانان حتما پرورش يافته بودند ؟ !\r\nج : معلوم نيست ، زيرا امكانات اساسى كه مورد نظر اسلام است براى تكميل اجتماع و پرورش افكار حتّى در زمان على عليه السّلام به طور كامل نبود ، زيرا آن سرور گرفتار اختلاف داخلى و اصلاح ورشكستگيهاى اخلاقى و اعتقادى حاصل از روش حكومت‌هاى پيش از او بود .\r\nدر زمان خود پيامبر اكرم ( ص ) هم آن امكانات به طور كامل نبود و به همين جهت مسئله امامت را با آن همه اهميّت ناديده گرفتند و روى اغراض شخصى عدّه‌اى ، و ترس و يا سستى اكثريت ، تعيين پيامبر اكرم ( ص ) على ( ع ) را پس از تنها 70 روز ! آرى فقط 70 روز ناديده\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nگرفتند ! و هنوز محققين در اين عجبند كه ان حالت فوق العاده‌اى كه پيامبر اكرم ( ص ) براى اين امر اعلام داشت و در آن صحراى سوزان « غدير خم » مردمرا با صدور فرمان فوق العاده‌اى جمع نمود چگونه در اين مدّت كوتاه از نظر رفت ! « 1 » .\r\nفرمان آتش زدن در خانهء على عليه السلام داده شد كه به نقل « ابن قتيبه » مورّخ سنّى مذهب « 2 » زهرا ( ع ) گفت : در اين خانه حسن و حسين و فرزندان پيامبرند ، خليفهء دوم ! گفت : « و ان . . . » هرچند آنها باشند .\r\nبه قصد محاصرهء اقتصادى فدك را از فاطمهء زهرا ( ع ) گرفتند و غير اينها كه مىتوانيد براى آگاهى اجمالى به كتابهاى مربوطه خصوصا النّص و الأجتهاد تأليف سيد شرف الّدين عاملى قده كه در همين موضوع يعنى اجتهاد آنها در برابر فرمان صريح پيامبر ( ص ) نوشته شده است مراجعه كنيد .\r\nدر زمان حكومت على ( ع ) هم كسانى كه اهل تسنّن آنها را از « عشرهء مبشرّه » ده نفرى كه پيامبر بشارت بهشت به آنها داده است مىدانند جنگ جمل را به راه انداختند ، معاويه جنگ صفّين تشكيل داد و مقدّسين بىسواد زمان آن حضرت هم جنگ نهروان را عليه آن\r\n\r\n\r\n","description":"","footnote":"\r\n( 1 ) - به كتاب المراجعات مناظرهء مرحوم سيّد شرف الدّين و شيخ سليم مفتى الأزهر مراجعه شود .\r\n( 2 ) - الأمامه و السّياسه تأليف ابن قتيبه دينورى .\r\n","page_name":" 140 ","page_number":140},
  {"content":"\r\n\r\nحضرت ترتيب دادند .\r\nاينها و مانند اينها شواهد روشنى است كه هنوز اجتماع روشن نشده و پرورش نيافته بود . « 1 »\r\nبا كمال تأسف بايد بگويم . هنوز در طول تاريخ حتّى براى يك روز هم حكومت اسلامى كامل در دنيا به وجود نيامده است ، و حكومت زمان پيامبر ( ص ) و على عليه السّلام فقط نمونه‌اى از حكومت اسلامى بودند آن هم نه نمونهء كامل و صد در صد ! به آنها مشكلات اجتماعى اجازهء تشكل آن حكومت را نداد و به ديگران هوى و هوس اين اجازه را نداد !\r\nحكومت امام مجتبى ( ع ) هم كه زودگذر بود و در آن زمان هم كه بود مشكلات زمان پدر را چند برابر داشت .\r\nرويات مذهبى مىگويد : حكومت صد در صد اسلامى تنها در زمان امام زمان ( ع ) انجام خواهد شد ، عوامل به وجود آوردن آن حكومت هرچه كه باشد در آن موقع پيدا مىشود و احكام واقعى اسلام از جمله برخى خصوصيّات بردگى مخالفين داخلى اسلام ، اجرا خواهد شد .\r\n\r\n\r\n","description":"","footnote":"\r\n( 1 ) - نبايد گفت : آن وقت اين اجتماع چگونه مىتواند برده را به اخلاق اسلامى آشنا سازد ، سخن در قانون است نه در عمل افراد ، اگر حكومت اسلام سركار بود نه آن حوادث ناگوار اتّفاق مىافتاد و نه وضع بردگان در همهء دنيا چنين بود .\r\n","page_name":" 141 ","page_number":141},
  {"content":"\r\n\r\nو به همين مناسبت در دعاء « ندبه » كه سفارش شده است شيعيان مداومت كنند آمده است كه « اين المدّخر لتجديد الفرائض و الّسنن » .\r\nس : منظور از « پرورش » كه در سخنان شما مكرّر شد چيست ؟ اسلام چونه پرورش مىدهد ، مسلمانان كه نوعا در اجتماع عقب افتاده هستند ، شما هم مىگوئيد : اسلام تا كنون موفّق به پرورش كامل نشده است .\r\nج : پرورش اسلام درجات مختلف و به اصطلاح كلاسهاى گوناگون و در عين حال مرتّبى دارد ، يك درجه پرورش اسلامى را هر مسلمانى دارد هرچند در كمترين حد ايمان و اعتقاد باشد ، او پرستش بت نمىكند و مختصر اعتقاد به خداوند و روز قيامت او را از برخى كارهاى زشت كه در نظرش خيلى مهم باشد بازمىدارد . يك درجه پرورش اسلامى را هم كمترين كسى دارد و تنها ائمّه اهل البيت و نادرى از وابستگان را مىتوان شمرد و به قول يكى از بزرگان : در آن حدّ كامل تنها على را پرورش داد ! اسلام يك شاگرد تربيت كرد آن هم على ( ع ) بود .\r\nولى اينكه بگوئيم پرورش اسلام ناچيز است سخنى گزاف و نسنجيده است ، در همين زمان ما اگر اعتقاد ايمانى مردم نبود معلوم مىشد كه حفظ امنيّت اجتماعى و رسيدگى به فقراء و بينوايان و انجام كارهاى خيريّه چقدر دشوار است ! اين همه خيرات و رسيدگى به فقراء و دورى از كارهاى زشت در سخت‌ترين شرائط همه روى اعتقاد\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاسلامى در اجتماع ما انجام مىشود . هم‌اكنون افرادى هستند كه روى اعتقاد اسلامى خود نيمه‌هاى شب به در خانهء فقرا به طور ناشناس رفته و رسيدگى مىكنند پرورش صدر اسلام را كه اساسا تصورش براى ما مشكل است .\r\nيكى از اصحاب به حضور آن سرور عرضه مىدارد : چقدر بىسعادتيم ، چندين مرتبه جنگ رفته‌ام و هنوز به شهادت نرسيده و فيض لقاء خدا را نبرده‌ام دعا كنيد در جنگ شهيد شوم !\r\nيك زن به ميدان احد رفته جنازهء پدر و شوهر و برادر خود را بر شترى بسته و به شهر برمىگردد مردم كه از جنگ اخبار وحشتناكى شنيده‌اند از او مىپرسند : چه خبر بود ؟ او مىگويد : خبرى خوش و آن سلامتى پيامبر ( ص ) ! ! « 1 »\r\nس : سيزده سال اوّل اسلام جهاد نبود و هنوز قانون جنگ نيامده بود ولى بردگى بود ، اسلام در آن موقع چه روشى داشت ؟\r\nج : بردگان آن زمان قاعدتا از جنگهاى قبيلگى و يا روشهاى استعمارى برده‌گيرى از سياهان پيدا مىشدند و مسلّما اسلام با آن روشها مخالف بوده و آن جنگها و خون‌ريزيها را هم باطل مىدانسته است ولى چه كند ؟ امكانات براى مبارزه نداشت و خود پيامبر اكرم ( ص ) و\r\n\r\n\r\n","description":"","footnote":"\r\n( 1 ) - اين جزوه حاصل گفتگو در سال 1350 مىباشد ، پس از انقلاب اسلامى در جريان جنگ تحميلى از جوانان رشيد اسلام چيزها ديده شده كه برخى خاطرات صدر اسلام را به فراموشى انداخت ! !\r\n","page_name":" 143 ","page_number":143},
  {"content":"\r\n\r\nاصحابش در فشار بودند .\r\nممكن است خود افرادى كه مسلمان شدند از پيش بردگانى داشته‌اند ولى قانون به عقب نگاه نمىكند . آيهء تحريم ربا هم كه نازل شد گذشته را عفو نمود گرچه ظلم بوده و به ناحق گرفته مىشده است ، ولى قانون اگر بخواهد به عقب برگردد هرج و مرج در اجتماع مىشود ، و شايد بتوانيم از آيهء قرآن : « عفى اللّه عما سلف » خداوند از گذشته عفو نمود - كه در مورد ربا نازل شده است يك معناى عمومى بفهميم .\r\nو نيز الزام به رفع يد از اموال گذشته حكومت اسلام را در نطفه متزلزل مىكرد و مخالفتها تشديد مىشد . ولى اسلام با دستورات اخلاقى خود بردگان پيش را نيز به مقدار زيادى آزاد نموده است ، و ميزان هم واقع عمل است و نتيجهء دستور نه طرز بيان !\r\nس : بعضى معتقدند اسلام با هرنوع بردگى مخالف است ، و اگر آزادى را جبرى و الزامى ندانسته روى عدم قدرت بوده است . اسلام نمىتوانسته با بردگى كه يكى از تجارتهاى عمدهء عربستان بوده مخالفت ورزد و آن را از ريشه برافكند ، و به اين جهت تنها به دستورهاى خاصّى قناعت نموده كه عملا بردگان را به طور قابل ملاحظه آزاد مىسازد .\r\nج : اين عقيده - گرچه به وسيله برخى بزرگان از شيعه و سنى گفته شده است - به نظر درست نمىرسد ، اسلام اهل مجامله نبود و عقيدهء خود را در قانون بيان مىكرده است ، ممكن است اجراء قانون ، روى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nعواملى خاص تأخير افتد ولى اصل وضع مادّه قانون به خواست مردم نبوده و در اظهار عقيده صراحت كامل داشته است .\r\nاسلام با تجارت شراب و شرابخوارى مخالفت ورزيد با اينكه تجارت شراب از تجارت برده رائج‌تر بود ، شراب از لوازم زندگى بزرگ و كوچك بود و همچون ضروريّات زندگى مورد توجّه بود ، و گرچه قرآن نتوانست از همان اوّل به طور صريح تحريم كند ولى تدريجا حكم اساسى را بيان داشت و مردم را نهى فرمود !\r\nاسلام با اصل شرك و بت‌پرستى آنچنان مخالفت ورزيد كه حتّى مجسّمه‌سازى كه نمونهء آن بود تحريم فرمود ! آن وقت چگونه از تحريم بردگى عاجز بود ؟ !\r\nبه علاوه از ديد حقوقى و اجتماعى و روانى ملاحظه كرديم كه بردگى به صورت صحيح بهترين برنامه دربارهء اسراى جنگى است .\r\nالبته بايد صريحا بگويم : آنچه كه گفتم روى درك خود از اين مسئله است ، و نمىتوانم بگويم قطعا نظر اسلام تنها روى همين جهات و خصوصيّات بوده است .\r\nاسلام به حدّى در وضع قانون سطح عالى دارد كه ادعّاء درك كامل آن از كوتاهى درك است .\r\nولى مىتوانم بگويم كه به احتمال قوى نظر اسلام روى همين جهات بوده است .\r\nس : اينجا كه سخن به پايان مىرسد مايليم دربارهء دو مطلب توضيح\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nداده شود .\r\n1 - بردگى را به هر صورت حلّ كنيم يك مشكل مىماند و آن خريد و فروش آن است . فروش انسان از ديد عقل كار زشت است .\r\n2 - در ضمن بحثهاى گذشته ، مكرّرا از شرائط ذمّه و جزيه سخن به ميان آمد خصوصياّت آن چيست ؟\r\nج : از بيانات گذشته استفاده شد كه حقّ استفاده از نيروى انسانى اسير ، جنگ به طرز منصفانه و در برابر پرداخت مخارج خوراك و پوشاك و مسكن اسير ، براى فرد جنگجوى مكتب ، يك حق مسلم و ثابت است .\r\nهمين معنى ارزش معاملاتى ايجاد مىكند ، به اين صورت كه ديگرى كه چنين نيروى انسانى در اختيار ندارد حاضر است : رضايت خاطر آن فرد مجاهد مكتب را به هر وسيلهء ممكن تحصيل نموده به جاى او اختيارات اسير را در دست بگيرد و ضمنا از نيروى انسانى او استفاده كند .\r\nو در حقيقت از نظر ريشهء جريان ، پول در برابر رفع يد از اسير داده مىشود . همانطور كه پول در برابر صرف نظر نمودن از حقّ خود و تفويض به ديگرى ، در سائر امور مثل حق اختصاص در تحجير و غيره پرداخت مىشود ، و به اين صورت چيزى شبيه سرقفلى مىشود .\r\nمنتها در امتداد تاريخ و تكرار معاملات عنوان سرقفلى و رفع يد از حقّ ، جاى خود را به عنوان خريد و فروش مىدهد ، چنان كه هم‌اكنون\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nدر اثر شيوع سرقفلى تدريجا همين مسئله در آن هم اتّفاق افتاده است . برده بودن فرزند بردگان نيز از فروع اصل مسئله بردگى است ، فرزند برده عضوى از خانواده برده است و همان حكم را دارد ، البته اگر پدر و مادرش هر دو برده باشند ، به هر حال كسى كه جنگ با اسلام مىكند و مىخواسته اساس اسلام را از ميان بردارد بايد پس از اسارت تربيت شود و تربيت به وسيله هضم در يك خانواده مسلمان انجام مىشود . و اين بهتر از زندان و يا آزاد كردن و يا كشتن است كه ديگران چنان مىكنند .\r\nو امّا خصوصياّت جزيه و ذمّه . . .\r\nاز يهوديان و مسيحيان كه اهل كتابند و زردشتيان كه احتمالا كتاب داشته‌اند جزيه گرفته مىشود و فرقى هم ميان گروه‌هاى آنان چون كاتوليكها و پروتستانها و غيره نيست هرچند در برخى اصول و فروع دين خود باهم اختلاف داشته باشند .\r\nو منظور از اهل كتاب آنهائى هستند كه اصالة چنين باشند نه اينكه از فرقه‌هاى كفر و شرك ديگر چون ستاره‌پرستى و بت‌پرستى و لا دينى محض به يهوديّت و مسيحيّت و زردشتيّت - پس از نسخ اينها به وسيله اسلام ، مثل زمان ما - رو آورده باشند .\r\nسه گروه گذشته اگر به شرائط ذمّه كه خواهيم گفت ملتزم شوند مانعى نيست كه به دين خود بمانند .\r\nاز زنان و اطفال و ديوانگان جزيه گرفته نمىشود ، و از ادلهء شرعيّه\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nچنين به نظر مىرسد كه از پيرمردان و افراد زمينگير و كم‌خردان نيز گرفته مىشود ، از رهبانان و فقراى آنها هم گرفته مىشود ، منتها هر وقت كه فقير قدرت پيدا كرد بدهى خود را بپردازد .\r\nاگر در قرارداد جزيه قيد شود كه مقدارى جزيه را از زنان بگيرند اين قيد بىاثر است .\r\nاطفال همين كه بالغ شدند ( و به حدّ درك رسيدند ) اسلام يا جزيه را به دو عرضه مىداريم اگر قبول نكرد كافر حربى مىشود كه جنگ با او جائز است .\r\nاگر جنگ را پذيرفت و اسلام و يا جزيه را ردّ كرد نبايد غفلة به او ناخته اسير نمود بلكه بايد به محلّ امن و پايگاه خود برسانند و آنگاه با آن گروه بجنگند ، زيرا او در حكم امان پدرش بوده است .\r\nجزيه حدّ معيّنى ندارد و بسته به نظر پيشواست كه به حسب مصالح زمان و مكان و غيره مراعات و معيّن مىكند .\r\nمىتواند جزيه را روى تعداد افراد قرارداد كند و يا بر زمينها ببندد و يا بر چهارپايان و درختان و درآمدها مالياّت ببندد .\r\nجزيه چون زكات ساليانه گرفته مىشود ولى مىتواند اوّل يا آخر يا وسط سال قرار دهند .\r\nظاهرا جزيه بايد به صرف مصالح اسلام و مسلمين به هر صورت و هر جا ، برسد و مورد خاصى ندارد .\r\nشرائط ذمّه كه در برابر آن دولت اسلامى متعهّد حافظت از جان و مال\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nو عرض اقلّيتها است اين است كه :\r\n1 - به طورى كه گفته شد جزيه بپذيرند .\r\n2 - كارى كه بر خلاف امان و پناهندگى باشد چون تصميم بر جنگ و يا همكارى با كفّار انجام ندهند .\r\n3 - به كارهائى كه در شرع ما حرام است چون شرابخوارى و زنا و خوردن گوشت خوك و ازدواج با زنهائى كه در شرع ما باطل است ، تظاهر نكنند .\r\n4 - بپذيرند كه همچون مسلمانان حدود و ديات و غيره بر آنها جارى شود .\r\n5 - مسلمانان را هيچگونه آزارى فى المثل چون زنا با زنان و لواط با فرزندانشان و دزدى اموالشان و - جا دادن جاسوس كفاّر و يا جاسوسى براى كفاّر . . . - نرسانند .\r\n6 - كليسا و كنيسه تازه‌اى نسازند و ناقوسى نزنند و بناهاى مرتفع نسازند .\r\nمخالفت بند اوّل و دوّم به هر صورت مخالف ذمّه حساب مىشود ولى مخالفت شرط سوّم و چهارم در صورتى كه در قرارداد ذكر شود نقص عهد و خلاف ذمّه حساب مىشود . . .\r\nشرط پنجم و ششم نيز همينطور به نظر مىرسد و احتمال دارد نقض پيمان شود هرچند شرط نشده باشد ولى اگر به اين طور شرط شد كه در صورد تخلّف اساس امان نباشد قطعا مخالفتش نقض حساب\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمىشود . اگر جنايتى كه موجب حدّ يا تعزيز ( حدّ مجازاتى است كه در اصل شرع تعيين شده است و تعزير مجازاتى است كه موكول به نظر پيشوا و حاكم شرع شده است ) مرتكب شوند حكم جارى مىشود ، و اگر پيامبر ( ص ) يا ائمّه يا فاطمهء زهرا عليها السلام را دشنام دادند كشته مىشوند چنان كه مسلمانى همچنين كند همين حكم را دارد . « 1 »\r\nاگر شرائط ذمّه را نقض نمايند پيشوا مىتواند آنها را به محل امن پايگاهى خودشان برساند و آنگاه ظاهرا مخيّر است كه بكشد يا برده كند و يا فديه گرفته معامله نمايد . اموالشان هم به نظر مىرسد كه بايد به همان محلّ امن نزد خودشان فرستاده شود .\r\nاگر كافر ذمّى كه شرائط را نقض كرده است و به اين جهت برده شده و يا فديه داده است مسلمان شود حكم بردگى و يا فديه به هم\r\n\r\n\r\n","description":"","footnote":"\r\n( 1 ) - يكى از سؤالات برخى خوانندگان چاپ اوّل كتاب اين بوده كه ملاك اين حكم چيست ؟ و آيا يك نوع ديكتاتورى و استبداد نيست كه به مجرّد اهانت كشته شود ؟\r\nولى بايد دانست كه پيامبر ( ص ) و جانشينانش در روش زندگيشان هيچگونه فاصله‌اى با قانون نداشته و مجسمهء اسلام بوده‌اند و اهانت به آنها در ذهن هر كس عينا اهانت به مكتب و مخالفت علنى با اسلام است كه يا بايد حاضر به بحث بوده روشن شود و يا همچون سرباز دشمن حكم خاص خود را خواهد داشت . مثلا در ذهن هر كسى نام حسين ( ع ) مساوى با مبارزه با ظلم است و چون مىگويند : درود بر حسين ( ع ) يعنى مرگ بر يزيد ، و برعكس اهانت به حسين ( ع ) يعنى طرفدارى از مكتب ضد اسلام .\r\n","page_name":" 150 ","page_number":150},
  {"content":"\r\n\r\nنمىخورد ، ولى اگر پيش از اجراء حكم بردگى و فديه مسلمان شد آن احكام و جزيه و غيره همه برداشته مىشود . ولى اگر كارهائى كرده كه موجب حدّ شرعى بوده است اكنون كه مسلمان شد چه مىشود ؟\r\nمرحوم شيخ طوسى در كتاب مبسوط نقل كرده است كه : فقهاء شيعه روايت كرده‌اند كه حدود ساقط نمىشود .\r\nابتدا به كافر ذمّى نبايد سلام كرد كه مكروه است بلكه احتياط موافق تحريم است ، و اگر او سلام كرد در جوابش تنها به كلمهء « عليك » اكتفا مىشود ، ولى اگر مسلمان ناچار شد مانعى ندارد كه سلام يا جواب كامل بگويد . « 1 »\r\nنبايد كافران ذمّى در بلاد مسلمين معابد تازه‌اى از كليسا و كنيسه و صومعه و آتشكده و غيره بسازند و اگر ساختند بر پيشوا ، هركه باشد لازم است كه از ميان بردارد .\r\nو در اين حكم ميان شهرهائى كه مسلمان ساختند همچون بصره و كوفه و بغداد و طهران و برخى از شهرهاى ايران ، و شهرهائى كه از كفاّر گرفته‌اند چون بسيارى از شهرهاى ايران و تركّيه و عراق و غيره هيچ فرقى نيست .\r\nكفاّر نبايد در حجاز به عنوان وطن بمانند و مرحوم شيخ طوسى فرموده : اين مسئله مورد اتّفاق همهء فقهاء است ، و شيعه و سنّى هم در\r\n\r\n\r\n","description":"","footnote":"\r\n( 1 ) - اين حكم شرع موافق با اصلى است كه گفتم بايد محيطى به وجود آورد كه ناچار به تفكر گردند ، شايد راه را بيابند .\r\n","page_name":" 151 ","page_number":151},
  {"content":"\r\n\r\nفرموده : اين مسئله مورد اتّفاق همهء فقهاء است ، و شيعه و سنّى هم در اين زمينه روايت نقل كرده‌اند و منظور از حجاز همهء عربستان كنونى است نه خصوص مكّه و مدينه ولى عبور مانعى ندارد .\r\nكفاّر نبايد در بلاد مسلمانان تبليغ مذاهب خود را بكنند و كتابهاى خود را منتشر سازند و يا مسلمانها و فرزندان را به مذهب خود دعوت كنند . و بر پيشوا است - هركه باشد - كه از اين كار جلوگيرى كنند .\r\nاحكام ديگرى نيز در اين زمينه مىتوان از كتابهاى فقهى استفاده نمود كه به رعايت فرصت به همين قدر اكتفاء مىكنم . « 1 »\r\nپايان\r\n\r\n\r\n\r\n","description":"","footnote":"\r\n( 1 ) - در اين قسمت به كتابهاى منتهى تأليف علّامهء حلّى و مبسوط تأليف شيخ طوسى و تحرير الوسيله مراجعه شود .\r\n","page_name":" 152 ","page_number":152}
  ]