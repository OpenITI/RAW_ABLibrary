[
  {"content":"\r\n\r\nدروس نهج البلاغه\r\nحضرت آية الله مكارم شيرازى\r\nاخلاق اسلامى\r\nدر نهج البلاغه ( خطبهء متقين )\r\nجلد دوم\r\nتأليف : اكبر خادم الذاكرين\r\n( خادمى اصفهانى )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبسم الله الرحمن الرحيم\r\nعلى بن ابى طالب عليه السلام ، امام اول ، 23 قبل از هجرت - 40 ق .\r\n[ نهج البلاغه ، برگزيده ن خطبهء همام 
  ]\r\nاخلاق اسلامى در نهج البلاغه ( خطبهء متقين ) : با استفاده از دروس نهج البلاغه مكارم شيرازى ) ؛ تأليف اكبر خادم الذاكرين ( خادمى اصفهانى ) . قم : نسل جوان .\r\n2 ج . isbn 964 - 6275 - 36 - 2 ) 2 volset (\r\nisbn 964 - 6275 - 37 - 0 ) vol 1 (\r\n( isbn 964 - 6275 - 38 - 9 ) vol 2\r\nفهرستنويسى براساس اطلاعات فيپا .\r\nكتاب حاضر قبلا توسط مطبوعاتى هدف وانتشارات مدرسة الامام على بن ابى طالب عليه السلام منتشر شده است .\r\nكتابنامه .\r\n1 . على بن ابى طالب عليه السلام ، امام اول ، 23 قبل از هجرت - 40 ق . نهج البلاغه - نقد و تفسير .\r\n2 . على بن ابى طالب عليه السلام ، امام اول ، 23 قبل از هجرت - 40 ق - خطبه ها . 3 . تقوا .\r\nالف . علي بن ابي طالب عليه السلام ، امام اول ، نهج البلاغه ، خطبهء همام ، شرح .\r\nب . مكارم شيرازى ، ناصر ، 1305 - ج . خادمى اصفهانى ، اكبر . د . عنوان . ه‍ عنوان : نهج البلاغه ، برگزيدهء خطبهء همام شرح .\r\n16 خ 022 / 38 bp\r\n9515 / 297\r\n1385\r\nكتابخانهء ملى ايران\r\n16592 - 85 م\r\nشناسنامهء كتاب\r\nنام كتاب : اخلاق اسلامى در نهج البلاغه ( خطبهء متقين ) - جلد دوم\r\nمؤلف : اكبر خادم الذاكرين ( خادمى اصفهانى )\r\nناشر : انتشارات نسل جوان\r\nمركز پخش : قم - خيابان شهدا - مطبوعاتى هدف - تلفن : 7743118\r\nشمارگان : يك هزار نسخه\r\nنوبت چاپ : اول ( از اين ناشر )\r\nتاريخ انتشار : 1385 ش\r\nصفحه و قطع : 608 صفحه - وزيرى\r\nچاپ وصحافى : سليمان زاده\r\nشابك 9 - 38 - 6275 - 964 9 - 38 - 6275 - 964 - isbn\r\nشابك ( دورهء دو جلدى ) 2 - 36 - 6275 - 964 2 - 36 - 6275 - 964 - isbn\r\nقيمت دوره دو جلدى 7000 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\nتقديم\r\nبه همسرش ، به مادر فرزندانش ، به يار وغمخوارش ، به حامى وپشتيبانش ، به او كه اگر نبود همتائى نداشت .\r\nتقديم\r\nبه دخت رسالت ، همسر ولايت و مادر امامت\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n[ جلد دوم 
  ]\r\n\r\n28 - 29 - ركوع و سجده‌هاى طولانى پرهيزگاران\r\n« فَهُم حانُونَ عَلى اوساطِهِم مُفْتَرِشُونَ لِجباهِهم وَ اكُفّهِم و رُكَبِهم و اطْرافِ اقْدامِهِم »\r\nترجمه : متّقين در پيشگاه الهى به ركوع مىروند و جبين و دست و پا به هنگام سجده بر خاك مىسايند .\r\n* * * شرح : وقتى آن‌گونه كه ذكر شد آيات خدا را تلاوت مىكنند و مىشنوند ، بايد اين‌گونه نيز خضوع و خشوع كنند و به ركوع روند ، و اعضاء بر خاك مالند ، و گويا اين اعضاء را فرش زمين مىكنند . اينان براى خدا اين اعضاء را بر خاك مىگذارند و غير او را در اين عمل شريك او نمىگردانند ؛ زيرا كه خود فرمود : « انَّ المَساجِدَ للّه فَلا تَدعُوا مَعَ اللهِ احَداً » . « 1 »\r\nروايت است كه معتصم عباسى از امام جواد ( عليه السلام ) درباره اين آيه سؤال كرد و حضرت فرمود :\r\n« هِىَ الاعْضاءُ السِّبْعَة الَتّى يَسْجُدُ عَلَيها » :\r\nآن ( مساجد ) اعضاء هفت‌گانه‌اى هستند كه سجده با آنها صورت مىگيرد . « 2 »\r\n\r\n\r\n","description":"","footnote":"\r\n( 1 ) . سوره جنّ ، آيه 18 .\r\n( 2 ) . منهاج البراعة ، جلد 12 ، صفحه 127 . .\r\n","page_name":" 11 ","page_number":11},
  {"content":"\r\n\r\nبه مناسبت ذكر ركوع و سجود رواياتى درباره فضيلت آنها ذكر مىكنيم :\r\nامام صادق ( عليه السلام ) فرمود :\r\n« عَلَيكُم بِطُولِ الرُّكوُع و السُّجود فَانَّ احَدَكُم اذا اطالَ الرّكوعَ و السُّجود هَتَف ابْليسُ مِن خَلفِه فَقال يا وَيلَه اطاعَ و عصيتُ وَ سَجَدَ وَ ابيتُ » :\r\n« بر شما باد به طولانى كردن ركوع و سجود ؛ زيرا وقتى كه يكى از شما\r\nركوع و سجده خود را طولانى كند ، ابليس ندا دهد از پشت سر او ، واى برمن ، اطاعت كرد و عصيان كردم ، سجده كرد و إبا نمودم » . « 1 »\r\nامام باقر ( عليه السلام ) نيز فرمود :\r\n« مَن اتَمَّ رُكُوعَه لَم يَدخُله وَحْشَةُ القبر » :\r\n« كسى كه ركوع خود را تماماً با جاى آورد و حق آن را ادا كند ، وحشت قبر به او راه پيدا نكند » . « 2 »\r\nبيش از همه شيطان به مسئله سجده حساس است ، زيرا او به وسيله همين سجده رانده شد ، و در روايتى از مولى على ( عليه السلام ) آمده كه سجده را طولانى كنيد كه عملى سنگين‌تر بر ابليس نيست كه ببيند انسانى در سجده است ، زيرا او امر به سجده شد و عصيان كرد . « 3 »\r\nچنان كه در روايات آمده طولانى كردن سجده از آئين ائمه و سنّت توبه‌كنندگان است و سجده گناهان را مىريزد ، چنان كه باد برگ درختان را سجده نهايت مرتبه عبادت فرزندان آدم است . « 4 »\r\nدر روايتى چنين آمده :\r\n« اقْرَبُ مايَكُون العَبْدُ الى اللّه وَ هُوَ ساجِدٌ » :\r\n« نزديكترين حالت بنده به خدا وقتى است كه به سجده مىرود » . « 5 »\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 534 ، ماده « ركع » .\r\n( 2 ) . سفينة البحار ، جلد 1 ، صفحه 534 ، ماده « ركع » .\r\n( 3 ) . بحار الانوار ، جلد 85 ، صفحه 161 ؛ ميزان الحكمه ، جلد 4 ، صفحه 383 .\r\n( 4 ) . سفينة البحار ، جلد 1 ، صفحه 598 ، ماده « سجد » اصل عبارت چنين است : « قد ورد ان طول السجود من دين الائمه ( عليهم السلام ) و انه من سنن الاوابين و انّه من اشدّ الاعمال على ابليس و يحط الذنوب كما يحطّ الريح ورق الشجر » .\r\n( 5 ) . سفينة البحار ، جلد 1 ، صفحه 9 - 598 . .\r\n","page_name":" 12 ","page_number":12},
  {"content":"\r\n\r\nخاندانى كه ما را امر به طول سجده كرده‌اند ، خود به قدرى در سجده فرو مىرفتند كه پيشانى و زانوهاى آنها پينه مىبست . امام باقر ( عليه السلام ) مىفرمايد : در مواضع سجده پدرم آثار سجده و برآمدگى و تورم نمايان بود و هر سال دو\r\nمرتبه آنها را قيچى مىكرد ، در هر مرتبه پنج ثَفِنات بود و او صاحب ثفنات ناميده مىشد . « 1 »\r\nدر جاى ديگر امام باقر ( عليه السلام ) فرمود : « پدرم هرگاه نعمتى ذكر مىشد ، با آيه‌اى كه در آن سجده بود قرائت مىگرديد ، يا خداوند دفع بلا و كيد از او مىكرد ، يا از نمازش فارغ مىشد ، يا اصلاح بين دو نفر مىكرد ، در همه اينها سجده مىكرد و اثر سجود در تمام مواضع سجده‌اش نمايان بود ؛ و از اين رو او را « سجّاد » مىناميدند » . « 2 »\r\nامام سجاد ( عليه السلام ) گاهى در بيابان به سجده مىرفت و هزار مرتبه مىفرمود :\r\n« لا الهَ الّا اللّه حقّاً حقا لا إله الا اللّه تعبداًو رِقّا لا إله الله ايماناً و تصدقاً » . « 3 »\r\nاينها در مورد سجده جسمانى بود ؛ البته سجده كامل ، ضميمه شدن سجده جسمانى با سجده نفساى است . در روايتى از مولى على ( عليه السلام ) آمده : « سجود جسمانى قرار دادن اعضاء هفت‌گانه با خشوع قلب و اخلاص بر زمين است ولى سجود نفسانى فراغت و دورى قلب از امور فانى و روى آوردن با آخرين همّت به سوى امور باقى و كندن لباس كبر و خودپسندى و قطع علائق دنيوى و مزّين شدن به اخلاق نبوى ( صلى الله عليه وآله ) است » . « 4 »\r\nپس اى عزيز ! سعى كن لااقل از سجده جسمانى به معنى واقعى كه مولى فرمود محروم نشويم كه آن آب كننده وزر و و بال و گناهانى است كه بر پشت ما سنگينى مىكند . رسول گرامى ( صلى الله عليه وآله ) در خطبه‌اى كه به مناسبت ماه رمضان ايراد فرمودند ،\r\n\r\n\r\n","description":"","footnote":"\r\n( 1 ) . بحار الانوار ، جلد 46 ، صفحه 6 ؛ ميزان الحكمه ، جلد 4 ، صفحه 358 ( ثفنات : مواضع پينه بسته در اثر سجده ) .\r\n( 2 ) . بحار انوار ، جلد 46 ، صفحه 6 ؛ ميزان الحكمه ، جلد 4 ، صفحه 384 .\r\n( 3 ) . بحار الانوار ، جلد 85 ، صفحه 166 ؛ ميزان الحكمه ، جلد 4 ، ماده « سجد » .\r\n( 4 ) . غرر الحكم مولى على ( عليه السلام ) و ميزان الحكمه ، جلد 4 ، ماده « سجد » . .\r\n","page_name":" 13 ","page_number":13},
  {"content":"\r\n\r\nچنين گويند : « ظُهُورُكُم ثَقيلةٌ مِنْ اوزارِكم فَخَففوا عنها بِطولِ سُجُودِكم » : « 1 » « پشتهاى شما از گناهان و اعمالى كه وزر و و بال است ، سنگين شده ، پس با طول سجده‌هايتان از آنها بكاهيد » .\r\nاز اين روايات استفاده مىشود كه در نماز و عبادت خلوص و توجه لازم است ، اصل عبادت حضور قلب است ، نمازى كه با گفتن تكبيرة الاحرام ، طوفان افكار و تندباد انديشه‌ها ذهن را مشوش كند ، ميوه‌اى است كه به جز پوسته ، بهره‌اى ندارد . اين چه نماز و حضور قلبى است كه در آن گمشده‌ها و فراموش شده‌ها را پيدا كرده و به ذهن مىآوريم ! اين نماز گرچه اداء وظيفه و تكليف است ولى در مقبول بودنش جاى حرف است . اداء وظيفه تا نماز مقبول بسيار فاصله دارد . چه بسيار نمازهاى ما كه صحيح است ولى مقبول نيست ! ظاهراً با تمام اركان و اجزاء و شرايط است ولى پوسته‌اى زيبا است كه مغزى در درون ندارد . نماز مىخوانيم و مىگوئيم چرا در خود تغييرى نمىبينيم ، در حالى كه نمىدانيم نماز مؤثر و نمازى كه ما را از فحشاء و منكر دور مىكند و به خدا نزديك مىكند ، نماز با لبّ و مغز است ! الصَّلَاةَ تَنْهَى عَنْ الْفَحْشَاءِ وَالْمُنْكَرِ « 2 »\r\nآيا نمازى كه آلوده به ريا است ، نماز است ! آيا نمازى كه به دنبال آن مىگويد عَجَب نمازى خواندم ، عجب ركوعى ، عجب خلوصى ، نماز است ! منشاء اين عَجَبْها ، عُجْبْ است .\r\nآيا نماز ما نمازى است كه در روايت فرمود همچون نهرى است كه روزى پنج مرتبه خود را در آن شستشو مىدهيد و مسلماً اگر كثافتى در بدن شما بود مرتفع مىشود . « قال الصادق ( عليه السلام ) :\r\nلَوْ كانَ عَلى بابِ احَدِكُم نهرٌ فَاغتَسَل منه كلَّ يوم خَمْسَ مَرّات هَلْ كانَ يَبقى على جَسَده مِنَ الدَّرَن شىءٌ ؟ انَّما مَثَلُ الصّلاةِ مَثَلُ النَّهرِ الّذى\r\n\r\n\r\n","description":"","footnote":"\r\n( 1 ) . الرسائل ، جلد 4 ، صفحه 227 .\r\n( 2 ) . سوره عنكبوت ، آيه 45 . .\r\n","page_name":" 14 ","page_number":14},
  {"content":"\r\n\r\nيَنْقى ، كُلَّما صَلّى صَلاةَ كانَ كفارةٌ لِذُنُوبه الّا ذَنْبٌ اخرَجَه مِن الايمان مِقيمٌ عَليه » : « 1 »\r\nامام صادق ( عليه السلام ) فرمودند : « اگر درب خانه يكى از شما نهرى بود كه هر روز پنج مرتبه خود را در آن مىشست ( يعنى پنج مرتبه از خانه خارج مىشد و از درون نهر بايد مىگذشت ) آيا چركى بر بدن او باقى مىماند ! همانا مَثَل نماز ، مَثَل نهرى است كه پاك مىكند ( كثافات روحى را ) هرگاه نمازگزار ، نماز بخواند ، آن نماز كفّاره گناهان او است مگر گناهى كه بر او بماند و او را از ايمان خارج كند ( مثل اين كه چيزى به بدن انسان باشد كه با درون آب رفتن زايل نمىشود و انسان را از تميز بودن خارج كرده است ) . آيا نماز ما چنين است ، آيا نماز ما پاك كننده رذائل اخلاقى ما است يا موجب سياهتر شدن و دورى از خدا ، چنان كه براى بعضى چنين است » !\r\nآيا متوجه هستيم كه اصل نماز خشوع و خضوع است ، نزديكترين حالتى كه بنده به خدايش نزديكتر است ، حالتى است كه بيشتر در خشوع است و آن سجده يعنى پائين‌ترين حالت در نماز است كه اين پائينى خود ، بزرگى است ، زيرا پائين آمدن براى خدا ، بزرگى در نزد او است ، آيا مىدانيم علت عظمت سجده ، خضوع آن است ؟ ! آيا مىدانيم چرا بايد بر زمين و خاك سجده كرد ، هشام بن حكم از امام صادق ( عليه السلام ) پرسيد بر چه چيزى مىشود سجده كرد ، فرمود : سجده جايز نيست مگر بر زمين يا آنچه از آن مىرويد ، الّا اين كه مَأكُول ( خوردنى ) و ملبوس ( پوشيدنى ) باشد » ، گفتم فدايت شوم علّت چيست ؟ فرمود : « سجود خضوع براى خداوند عزّوجل است ، پس جايز نيست بر مأكول و ملبوس ، زيرا فرزندان دنيا و دنياپرستان بنده و عبيد مأكول و ملبوسند ( گويا بر آنها سجده كنند ) و سجده\r\nكننده براى خدا ، جايز نيست پيشانى خود را در سجده بر جاى سجده دنياپرستانى گذارد كه دنيا فريبشان داده است ، و سجده بر زمين افضل است ، زيرا نشان دهنده تواضع و\r\n\r\n\r\n","description":"","footnote":"\r\n( 1 ) . بحار الانوار ، جلد 82 ، صفحه 237 ؛ ميزان الحكمه ، جلد 5 ، صفحه 373 . .\r\n","page_name":" 15 ","page_number":15},
  {"content":"\r\n\r\nخضوع بيشتر براى خداوند است . « 1 »\r\nآيا مىدانى مفهوم سجود چيست ؟ سجودى كه تنها در نمازهاى و اجب يوميه 34 بار انجام مىدهيم اين سؤال را از مولى على ( عليه السلام ) كردند ، فرمود : وقتى سر بر زمين مىنهى ، يعنى ( مِنْها خَلَقْتَنى ) از اين خاك خلقم كردى وقتى سرت را برمىدارى ، يعنى ( الَيْها تُعيدُنى ) به سوى همين خاك مرا باز مىگردانى ، و وقتى از سجده دوم برمىدارى ، يعنى ( مِنها أخرجتَنى ) از همين خاك بيرون آوردى و سجده دوم را كه مى كنى ( وَ مِنها تَخْرُجُنى تارَة اخْرى ) از همين خاك يك بار ديگر مرا خارج مىكنى . « 2 »\r\nپس اى عزيز حال كه اين معارف آشكار شد ، دقت كن در عظمت خداوند و كوچكى خود و اين كه نماز با خضوع و خشوع موجب استفاده تو است ، نه افاده خدا ، زيرا او خدائى است كه آسمانها و زمين و خورشيد و ماه و ستارگان و كوهها و اشجار و تمامى جنبندگان ساجد او هستند ، حتى از نظر تكوين ملائكه و جن و انس سجده كننده براى اويند .\r\n( أَلَمْ تَرَ أَنَّ اللهَ يَسْجُدُ لَهُ مَنْ فِى السَّماوَاتِ وَمَنْ فِى الْارْضِ وَالشَّمْسُ وَالْقَمَرُ وَالنُّجُومُ وَالْجِبَالُ وَالشَّجَرُ وَالدَّوَابُّ وَكَثِيرٌ مِّنَ النَّاسِ وَكَثِيرٌ حَقَّ عَلَيْهِ الْعَذَابُ ) « 3 »\r\nسجود ، تفسير شده به غايت خضوع و ذلّت و اطاعت ، خواه ، بااراده و يا بدون اراده .\r\nموجودات به دو دسته تقسيم مىشوند : 1 - موجوداتى كه داراى اراده و اختيار ناشى از تعقّل نيستند ، مثل جمادات و گياهان و حيوانات ( جمادات و گياهان اراده ندارند و حيوانات هم اراده و اختيار ناشى از تعقل ، ندارند ) . اينها چون اراده\r\n\r\n\r\n","description":"","footnote":"\r\n( 1 ) . بحار الانوار ، جلد 85 ، صفحه 147 ؛ ميزان الحكمه ، جلد 4 ، صفحه 386 .\r\n( 2 ) . بحار الانوار ، جلد 85 ، صفحه 139 ؛ ميزان الحكمه ، جلد 4 ، صفحه 382 .\r\n( 3 ) . سوره حج ، آيه 18 . .\r\n","page_name":" 16 ","page_number":16},
  {"content":"\r\n\r\nندارند كه مخالفت پروردگار كنند ، همگى خاضع و مطيع او هستند .\r\n2 - موجوداتى كه داراى اراده و اختيار ناشى از تعقّل ، هستند مثل ملائكه و انسانها ، اينها داراى دو جهت هستند :\r\nالف ) جهت غيرارادى : مثل جريان خون در قلب و رگها يا پالايش خون در كليه‌ها ، قلب و كليه و دستگاه گوارش و امثال آن ، از اين نظر كه موجودى تكوينى هستند ، همانند جمادات و گياهان و حيوانات ، با زبان حال تسبيح و اطاعت خداوند مىكنند ، حتى كافر هم از اين نظر مطيع فرمان الهى است .\r\nب ) جهت ارادى : از اين جهت ، ملائكه ، باز مطيع هستند ؛ چون در ساختار وجودى آنها شهوت و غضب نيست ، سرپيچى از فرمان الهى ندارند ؛ ولى انسانها چون داراى شهوت و غضب هستند ، دو قسم مىشوند : عده‌اى مطيع و عده‌اى نافرمان . و به همين جهت در آيه‌اى كه ذكر شد مىفرمايد : بسيارى از مردم\r\n« كَثيرٌ مِنَ النّاس »\r\nمطيع و خاضع هستند و بسيارى ( بواسطه سرپيچى ) مستحق عذاب مىشوند\r\n« كثيرٌ حقَّ عَلَيه العَذابُ » .\r\nدر آيه 49 « سوره نحل » نسبت به ملائكه تصريح مىكند كه ( وَللهِ يَسْجُدُ مَا فِى السَّماوَاتِ وَمَا فِى الْارْضِ مِنْ دَابَّة وَالْمَلَائِكَةُ وَهُمْ لَا يَسْتَكْبِرُونَ ) . البته جن‌ها هم مثل انسانها هستند ، زيرا اراده داشته و مكلفّندو مطيع و عاصى دارند .\r\nحال به مناسبت اين كه اين فراز خطبه اشاره به نماز شب پرهيزگاران و در ركوع و سجود بودن آنها است اشاره‌اى هم به فضيلت نماز شب كنم ، در فضيلت نماز شب همين بس كه صاحب ميزان الحكمه هفت آيه از آيات قرآن را ذكر كرده كه اشاره به نماز شب و فضيلت آن دارد ، در كنار اين آيات ، روايات معصومين ( عليهم السلام ) مملوّ از فضائل اين عبادت است ، در وصاياى پيامبر گرامى ( صلى الله عليه وآله ) به مولانا على بن ابيطالب ( عليه السلام ) آمده كه چهار مرتبه فرمود : « عَلَيكَ بِصلاةِ اللّيل » : « بر تو باد نماز شب و لازم كن بر خود نماز\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nشب را » . « 1 »\r\nدر جاى ديگر پيامبر ( صلى الله عليه وآله ) فرمودند : آنقدر جبرئيل مرا به نماز و عبادت شب و شب زنده‌دارى سفارش كرد كه گمان كردم بهترين افراد امت من هرگز نمىخوابند . « 2 » يا در حديث ديگر فرمود گمان كردم بهترين افراد امّت من شب را نمىخوابند مگر مقدار كمى را . « 3 »\r\nدر روايتى امام صادق ( عليه السلام ) فرمودند : خداوند زينت حيات دنيوى را مال و فرزند قرار داد ، و نماز شب كه هشت ركعت است و بنده مؤمن در آخر شب مىخواند ، زينت آخرت است . « 4 »\r\nنماز شب شرف مؤمن و موجب مباهات و افتخار خداوند است ، خداوند مباهات مىكند به كسى كه نماز به تنهائى در شب مىخواند ، « 5 » و سجده مىكند و چه بسا در سجده به خواب مىرود ، خداوند به ملائكه گويد : « انْظُروا الى عَبدى روُحُه عندى و جَسَدُه\r\nساجدٌ لى » : « نگاه كنيد بنده مرا كه روحش نزد من و بدنش سجده كننده به من است » . « 6 »\r\nابن‌عباس گفت رسول خدا ( صلى الله عليه وآله ) در ضمن حديثى فرمود : هر مرد يا زنى موفق به اداى نماز شب شد براى خدا قيام كرد و وضوى شادابى گرفت ، و نماز براى خدا به نيت صادق و قلب سليم و بدن خاشع و چشم گريان خواند ، خداوند پشت سر او هفت صف از ملائكه قرار دهد كه تعداد هر صفى را غير از خداوند احصاء نتواند كرد ، يك طرف صف در شرق و طرف ديگر در مغرب است و زمانى كه از نماز فارغ\r\n\r\n\r\n","description":"","footnote":"\r\n( 1 ) . ميزان الحكمه ، جلد 5 ، صفحه 417 .\r\n( 2 ) . بحار الانوار ، جلد 76 ، صفحه 333 ؛ ميزان الحكمه ، جلد 5 ، صفحه 417 .\r\n( 3 ) . كنز العمال ، خير ( 21425 ) ؛ ميزان الحكمه ، جلد 5 ، صفحه 417 .\r\n( 4 ) . بحار الانوار ، جلد 83 ، صفحه 126 .\r\n( 5 ) . بحار الانوار ، جلد 3 ، صفحه 488 ، از امام صادق ( عليه السلام ) ؛ ميزان الحكمه ، جلد 5 ، صفحه 417 .\r\n( 6 ) . بحار الانوار ، جلد 84 ، صفحه 259 ؛ ميزان الحكمه ، جلد 5 ، صفحه 419 ، از رسول گرامى ( صلى الله عليه وآله ) . .\r\n","page_name":" 18 ","page_number":18},
  {"content":"\r\n\r\nشد ، خداوند به عدد آن ملائكه درجات براى اين نمازگزار نويسد . « 1 » در روايتى ديگر انس گويد شنيدم از رسول خدا ( صلى الله عليه وآله ) كه مىفرمود :\r\n« الرَّكعَتانِ فِى جَوفِ اللّيل احَبُّ الَىّ مِنَ الدُّنْيا وَ ما فيها » :\r\n« دو ركعت نماز در شب بهتر است ، نزد من ، از دنيا و هر آن چه در آن است » . « 2 »\r\nجابر بن عبدالله انصارى گفت شنيدم از رسول خدا ( صلى الله عليه وآله ) كه مىفرمود :\r\n« ما اتَّخَذَ اللّهُ ابراهيمَ خليلا الّا لِاطْعامِ الطَّعام و الصلاةِ بالليل و النّاسُ نيام » :\r\n« خداوند ، ابراهيم ( عليه السلام ) را دوست و خليل نگرفت مگر براى اطعامِ طعام و نماز شب در حالى كه مردم در خواب بودند » . « 3 »\r\nامام امّت در كتاب چهل حديث خود در ذيل اين حديث چنين گويند : « اگر نبود براى نماز شب جز اين يك فضيلت كفايت مىكرد ، ولى براى اهلش و آن امثال من نيست ، ماها نمىدانيم خَلعت خَلَّت چه خلعتى است ، و دوست گرفتن حق تعالى بنده را چه مقامى است ، تمام عقول عاجز است از تصوّر آن ، تمام بهشت‌ها را اگر به خليل دهند ، به آن‌ها نظر نكند ، تو نيز اگر محبوب عزيز يا صدّيق محبوبى داشته باشى و بر تو\r\nوارد شود ، از هر ناز و نعمتى غفلت كنى ، و به جمال محبوب و لقاء صديق از آنها مستغنى گردى با آن كه اين مثل خيلى بى تناسب و فرق بين المشرقين است » . « 4 »\r\nآرى بى خبران از اين حالات چه ادراكى و بهره‌اى دارند ، بى خردان قيام در شب و با معشوق حقيقى راز و نياز كردن را بىخردى مىپندارند ، آنها را با اين وادى چه كار ، آنها در زندگى مادّى دنيوى غرقند و از راز عشق و رمز محبوب و جلوه\r\n\r\n\r\n","description":"","footnote":"\r\n( 1 ) . وسائل الشيعه ، جلد 5 ، كتاب الصلاة ، حديث ( 10293 ) .\r\n( 2 ) . وسائل الشيعه ، جلد 5 ، كتاب الصلاة ، حديث 10295 .\r\n( 3 ) . وسائل الشيعه ، جلد 5 ، كتاب الصلاة ، حديث 10294 .\r\n( 4 ) . چهل حديث ، صفحه 177 . .\r\n","page_name":" 19 ","page_number":19},
  {"content":"\r\n\r\nدوست چه دانند ، از آنها بگذريم و به سراغ خود آئيم ، آيا ما درك نماز خليل الرحمن را مىتوانيم بكنيم ؟ آيا نماز او مثل نماز ما بود ؟ او عرض حاجت به جبرئيل امين نفرمود و ما حاجات خود را از شيطان هم بشود مىطلبيم ، ما وقتى با محبوب دنيوى سخن گوئيم از خود بى خود شويم ، چگونه او با معشوق ازلى و ابدى از خود بىخود نشود ، نماز شب به قدرى نزد خدا محبوب است كه ثواب آن را خود داند و بس ، امام صادق ( عليه السلام ) مىفرمايد :\r\n« ما مِنْ عَمل حَسَن يَعْمَله العبدُ الّا و له ثوابٌ فى القرآن الّا صلاةَ الليل فانَّ اللّه لم يُبَيّن ثوابَها لعَظيم خَطَره عندَه فقال : تَتجا فى جُنُوبُهم عن المَضاجِع يَدْعُونَ رَبَّهُم خوفاً و طَمَعاً و ممّا رزَقناهُم يُنْفِقوُن فلا تَعلمُ نَفْسٌ ما اخْفِىَ لَهُم مِنْ قُرّة اعيُن جزاءً بما كانوا يعملون » .\r\n( هيچ عمل نيكوئى نيست كه بنده آن را انجام دهد مگر اين كه ثواب آن در قرآن آمده ، الّا نماز شب ، زيرا خداوند ثواب آن را به خاطر عظمت آن در نزد خودش بيان نفرمود و ( در قرآن ) فرمود : دور مىكنند پهلوهاى خود را از خوابگاهها ( كنايه‌از اين كه از رختخواب برمىخيزند ) و با ترس و اميد ، پروردگار خود را مىخوانند ، و از آنچه روزى آنها كرده‌ايم انفاق مىكنند ، پس هيچ كسى نمىداند ،\r\nچه سرور و روشنى چشمى براى آنها در نظر گرفته شده است ، ( اين ) جزاى عملكرد آنها ( و نماز و نيايش شب ) آنها است » . « 1 »\r\nاين « قرة العين » و روشنى ديده كه مايه سرور شب زنده‌دار است چيست‌كه خداوند ذكر نكرده ، اگر از ثوابها و باغهاى بهشتى است ، كه مىتوانست مثل جاهاى ديگر و اعمال ديگر بيان كند ، معلوم مىشود پاداش آن از سنخ اين پاداشها نيست كه گوشزد كسى توان كرد ، خصوصاً براى اهل دنيا ، فهم ما از درك نعمتهاى آنجا كوتاه است و تمام اين دنيا در مقابل تار موئى از حور العين بهشتى نيست ، بلكه مقابل تارى\r\n\r\n\r\n","description":"","footnote":"\r\n( 1 ) . وسائل الشيعه ، جلد 5 ، كتاب الصلاة ، حديث 10318 . .\r\n","page_name":" 20 ","page_number":20},
  {"content":"\r\n\r\nاز تارهاى حله‌هاى بهشتى كه براى اهلش مهيا شده نيست .\r\nامام امت در ذيل اين روايت مىفرمايد : « اى واى به حال ما اهل غفلت كه تا آخر عمر از خواب برنمىخيزيم و در سُكر ( و مستى ) طبيعت باقى هستيم بلكه هر روز بر مستى و غفلت ما مىافزايد ، جز مقام حيوانيت و مأكل و مشرب و منكح آنها چيز ديگرى نمىفهميم ، و هر چه مىكنيم گرچه از سنخ عبادات هم باشد باز براى اداره بطن و فرج مىكنيم . . . ولى باز نااميد نبايد شد ، ممكن است پس از مدتى بيدارىِ شب و انس و عادت به آن ، خداى تعالى كم‌كم دستگيرى فرمايد و با يك لطف خفىّ ، خلفع رحمت بر تو بپوشاند ، ولى از سرّ عبادت مجملا غافل مباش و همه را به تجويد قراءات و تصحيح ظاهر فقط مپرداز ، اگر نمىتوانى مُخَلَّص شوى ، لااقل براى آن قرة العينى كه حق تعالى مخفى فرموده بكوش و يادى از فقير عاصىِ حيوان سيرت كه از همه درجات به حيوانيت قناعت كرده - اگر مايل شدى - بكن ، و با توجه به خلوص نيت بخوآن « اللّهُمَ ارْزُقْنى التَّجافِىَ عَنْ دارِ الغُرُور وَ الانابَةَ الى دارِ الخُلودِ و الاسْتِعْدادَ لِلموت قَبْلَ حُلُولِ الفَوت » : « خدايا دورى از دار فريب و ( اين دنيا ) را روزى من گردان و رجوع\r\nبه سوى خانه هميشگى و آخرت و آمادگى براى مرگ را قبل از رسيدن فوت نصيب من گردان . « 1 »\r\n* * *\r\n\r\n\r\n","description":"","footnote":"\r\n( 1 ) . چهل حديث ( امام خمينى ) ، صفحه 179 - 178 ؛ دعاى آخر كلام اين عارف بزرگ مأخوذ از مفاتيح در اعمال شب 27 ماه مبارك رمضان است . .\r\n","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\n30 - طلب آزادى از عذاب رستاخيز\r\n« يَطْلُبُونَ الَى اللّهِ تَعالى فى فَكاكِ رَقابِهِم »\r\nترجمه : از خداوند متعال آزادى خويش را ( از عذاب رستاخيز ) طلب مىكنند .\r\n* * * شرح : اين عبارت گوياى نتيجه اعمال و عبادات شبانه پرهيزگارن است كه همانا نجات و رهائى از آتش دوزخ و عذاب است ، آنها اين همه مشقّت و رنج شبانه را براى وصول به حق و نجات از غضب و خشم الهى انجام مىدهند ، در يكى از دعاهاى ماه مبارك رمضان نيز مىخوانيم : « وَ مُنَّ عَلَىَّ فِكاكَ رَقَبَتى مِنَ النّار « و بر من رهائى از آتش دوزخ را منّت گذار » و اين لطفى است كه به هر بى سر و پائى نشود .\r\nدر اينجا به مناسبت « ( فِكاك رَقَبَة يا فَكُ رَقَبَة » لازم است بحثى اجمالى از آزادى و رهائى از اسارتها و قيودِ در زندگى داشته باشيم . رهائى از اسارتهاى دنيوى كه مقدمه‌اى براى رهائى از اسارتهاى اخروى و در آتش گرفتار شدن است و به عبارت ديگر رهائى از آتش دوزخ نمايانگر رهيدن از چنگال گناه و هوى و هوس و شيطان و خرافات و آداب و رسوم غلط و ظلم و بيداد و استكبار است .\r\nدر جاهاى بسيارى از قرآن تعابير گوناگونى در رابطه با نفى اسارت و اثبات\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nآزادى وجود دارد « 1 » كه همگى نشان دهنده اهتمام قرآن بر رهائى و آزادى انسانها است ، درباره\r\nپيامبر ( صلى الله عليه وآله ) مىفرمايد :\r\n( وَيَضَعُ عَنْهُمْ إِصْرَهُمْ وَالْاغْلالَ الَّتِى كَانَتْ عَلَيْهِمْ » :\r\n« پيامبر بارهاى گران و زنجيرهائى كه بر ( دوش و گردن ) آنها است برمىدارد » . « 2 »\r\n« اصْر » در اصل به معنى حبس است و اگر به بار سنگين اطلاق شده براى اين است كه بار سنگين ، انسان را حبس و مانع از فعّاليت او مىشود و اگر به عهد و پيمان و يا مجازات و كيفر ( اصر ) گفته مىشود به خاطر محدوديتى است كه براى انسان ايجاد مىكند . « 3 »\r\nپيامبران و جانشينان آنها آمدند ، تا عوامل حبس و سلب آزادى را از بشر بردارند و با باز كردن غل و زنجير اسارتها ، نسيم آزادى را بر روانهاى فسرده و فرسوده بدمند ، و نغمه حرّيت را ساز كنند ، زنجير جهل و نادانى ، بت‌پرستى ، تبعيضات و زندگى طبقاتى و غيره را از دست و پا و دوش و گردن اين انسان بردارند .\r\n« اغْلال » جمع « غُلّ » و بنابر آنچه از موارد استعمال آن استنباط مىشود زنجيرها و قيدهائى بوده كه گاهى بر دست و پا و گردن مىگذاشته‌اند ، در قرآن در موارد مختلف استعمال شده است : غُلّت ايْديهم - اذا الاغلال فى اعْناقهم - و لا تَجْعَل يَدَكَ مَغْلُولَةً الى عُنُقِك .\r\nدر سروه بلد كه مواهب ظاهرى و باطنى خداوند را بيان مىكند مىفرمايد : « أَلَمْ نَجْعَلْ لَّهُ عَيْنَيْنِ * وَلِسَاناً وَشَفَتَيْنِ * وَهَدَيْنَاهُ النَّجْدَيْنِ * فَلَا اقْتَحَمَ الْعَقَبَةَ * وَمَا أَدْرَاكَ مَا الْعَقَبَةُ * فَكُّ رَقَبَة * أَوْ إِطْعَامٌ فِى يَوْم ذِى مَسْغَبَة * يَتِيماً ذَا مَقْرَبَة * أَوْ مِسْكِيناً ذَا مَتْرَبَة » : « آيا براى او ( انسان ) دو چشم\r\nو يك زبان و دو لب قرار نداديم و او را به خير و شرّ هدايت نكرديم ، ولى او ( انسان ناسپاس ) از آن گردنه مهم بالا نرفت ، و\r\n\r\n\r\n","description":"","footnote":"\r\n( 1 ) . سوره البلد ، آيه 13 .\r\n( 2 ) . سوره الاعراف ، آيه 157 .\r\n( 3 ) . تفسير نمونه ، جلد 6 ، صفحه 398 . .\r\n","page_name":" 24 ","page_number":24},
  {"content":"\r\n\r\nتو نمىدانى آن گردنه چيست ؟ آزاد كردن برده است ، يا اطعام كردن در روز گرسنگى ، يتيمى از خويشاوندان يا مستمندى به خاك افتاده را » . « 1 »\r\nخداوند سه عضو مهم براى شناخت و معرفت را نام برده ، و سپس به نعمت باطنى و وجدان و فطرات اشاره كرده كه به سبب آن از درون جان ، خوبيها و بديها را درك مىكنيم ، و وجدان انسان گواه است كه : « هديناه النجدين » .\r\nاز اين گردنه انسان با اين وسائل نگذشت ، چه ميدانى منظور از گردنه « صعف العبور » چيست فكّ رقبه و آزاد ساختن گردنها از طوقهاست اين هدف انبياء ( عليهم السلام ) و اولياء الهى بوده است ، رهائى از اين اسارتها و گردنه‌ها در دنيا ، رهائى از گردنه آخرت را به دنبال دارد .\r\nدر حديثى از پيامبر گرامى ( صلى الله عليه وآله ) آمده\r\n: « انَّ امامَكم عَقَبَة كَؤداً لا يَجوزها المُثَقَّلُون و انَا اريدُ انْ اخَفَّفَ عنكم تلك العَقَبَة » :\r\n« پيش روى شما گردنه صعب العبورى است كه افراد سنگين بار از آن نمىگذرند ، و من مىخواهم بار شما را براى عبور از اين گردنه سبك كنم » . « 2 »\r\nآيا اين فكّ رقبه در آيه فقط اشاره به بردگى است ؟ ظاهر آيه چنان كه مفسّرين گفته‌اند ، چنين است و جا دارد بگويم ، چقدر بر ضد اسلام فرياد زدند كه بردگى و برده‌دارى را تجويز كرده ، و پيامبر ( صلى الله عليه وآله ) بردگى را نفى نكرده است ، چقدر بىاطلاعى است اگر كسى كلمات پيامبر ( صلى الله عليه وآله ) را در ترغيب به آزادى برده‌ها ننگرد ، و چقدر بىشرمى است كه بنگرد و ساكت باشد ، و يا انكار كند ، كلمات پيامبر ( صلى الله عليه وآله ) و ائمه ( عليهم السلام ) مملوّ از امر به آزاد كردن برده است ، حتى اسلام براى كفارات ، آزادى برده را به عنوان كفاره ذكر كرده است و كسى كه در تاريخ تتبع كند ، بر او پوشيده نمىماند كه پيامبر ( صلى الله عليه وآله ) از هر فرصتى براى برده‌زدائى و آزادى انسانها استفاده مىكرد كه او براى اين مبعوث شده بود .\r\n\r\n\r\n","description":"","footnote":"\r\n( 1 ) . سوره البلد ، آيه 8 تا 16 .\r\n( 2 ) . مجمع البيان و تفسير نمونه در ذيل اين آيات آورده‌اند . .\r\n","page_name":" 25 ","page_number":25},
  {"content":"\r\n\r\nدر مورد اين كه چرا پيامبر ( صلى الله عليه وآله ) در ابتداء برده‌دارى را ممنوع نكرد ، وجوهى ذكر كرده‌اند ، از جمله اين كه اقتصاد عربستان در آن زمان روى برده مىگشت ، و اين امر به غير از مختل كردن وضع مردم چيزى را به دنبال نداشت ، مصلحت ايجاب مىكرد يك مرتبه چنين نكند ، بلكه به تدريج برده‌دارى را نفى كند و وجه ديگر اين كه اگر كسى شرايط عربستان را در آن زمان ملاحظه كند ، هيچ راهى بهتر از عمل پيامبر ( صلى الله عليه وآله ) براى نگهدارى بردگان نمىيافت ، فقر حاكم بر مسلمانان و كمبود كار اجازه نمىداد كه بردگان آزادانه عمل كنند ، پيامبر ( صلى الله عليه وآله ) هر چند نفرى را در اختيار ثروتمندى قرار مىداد ، تا به ازاى كار ، بردگان اداره شوند ، وجوه ديگرى نيز گفته شده كه اين مختصر گنجايش بحث گسترده را ندارد ؛ اميد است دوستداران اين بحث به كتابهاى مبسوط و مستقلّى كه در اين زمينه نگاشته شده مراجعه كنند .\r\nالبته اسلام نظرش به آزادى جسمى تنها نيست ، اهتمام آن براى رهيدن از بردگى نفوس بسيار بيشتر از رهيدن از بردگى اشخاص است ، برده هواى نفس بودن بسيار خطرناكتر از برده انسانى بودن ، و رهيدن از آن مشكلتر از رهيدن از اين است .\r\nمولى على ( عليه السلام ) در نامه 31 نهج‌البلاغه به فرزند خود امام حسن ( عليه السلام ) كه عصاره اخلاق را به تمامى معنا بيان\r\nمىكند چنين مىفرمايد :\r\n« و لا تَكُنْ عَبدَ غَيرِك و قَد جَعَلَكَ اللّهُ حُرّاً :\r\n« و بنده غير از خودت مباش در حالى كه خداوند تو را آزاد قرار داده است » . اطلاق كلام مولى بندگى بت نفس را هم شامل مىشود كه بت نفس بسيار خطرناكتر از بت چوبى و سنگى است .\r\nهرچه مىكنيم خود به سر خود مىكنيم و گرنه خداوند ما را آزاد آفريده و مىخواهد آزاد باشيم و آزاد رويم ، گذشتن از اين گردنه و عقبه‌ها راحت نيست ، قرآن تعبير به « اقتحام » فرموده\r\n« ( فَلا اقْتَحَمَ العَقَبَة »\r\n« اقتحام » در اصل به معنى ورود در كار سخت و خوفناك است ( مفردات راغب ) يا داخل شدن و گذشتن از چيزى با شدّت و مشقت است ، ( تفسير كشّاف ) و اين تعبير خود گوياى سختى كار است و چه بايد\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكرد كه بهشت پيچيده به مشكلات است ، و آتش دوزخ پيچيده به شهوات كه اين سخن مولى اميرالمؤمنين على ( عليه السلام ) است كه مىفرمود پيامبر ( صلى الله عليه وآله ) مكرراً چنين مىگفتند\r\nإنَّ الجنّة حُفَّتْ بِالْمَكارِهِ وَ إنَّ النارَ حُفَّت بِالشَّهوات » . « 1 »\r\nدر فرازهاى قبلى اشاره شد كه ( ارادتهم الدنيا فلم يريدوها ) « دنياى هوس براى آنها مىآيد و آنها با صبر پذيراى اويند » دنيا دام بر سر راه آنها گذارده و مىخواهد آنها را اسير كند ولى ( فَفَدَوا انْفُسَهم ) براى آزادى خود فديه مى دهند تا از بند اسارت نفس رهائى يابند آنها لحظ اى حريّت خود را ، در زندان هوس نمىبينند نفس آنها در برابر هيچ ظالمى و بزرگترين ظالمها يعنى شيطان و نفس امّاره سرخم نمىكند گرچه جسم آنها به بردگى و زندان و اسارت كشيده شود ، چنان كه ديديم با يوسف صديق ( عليه السلام ) ، آن پيامبر خدا چه كردند ولى تن به اسارت هوى و هوس نداد ، و در چنگال گناه گرفتار نشد ، بردگى و زندان و اسارت را پذيرفت ، ولى اسير نشد و زبان حال و مقال وى\r\nچنين بود : « ربِّ السَّجنُ احَبُّ الىَّ ممّا يدَعونَنى اليه » « 2 » : « خداى من زندان براى من بهتر است از آنچه مرا به آن دعوت مىكنند » ( زيرا كه زندان بودن جسم راحت‌تر از زندانى بودن روح و حرّيت ، در چنگال هوى و هوس زنى مثل زليخا است ) .\r\nبراى توجه دادن به اهميت آزادى در مكتب آزاديبخش اسلام ، دو حديث از پيامبر گرامى ( صلى الله عليه وآله ) و پرچمدارى آزادى ذكر مىكنم :\r\n1 - « انَّ اللّه غافِرُ كلّ ذنب الّا مَنْ احْدَثَ دينا او اغْتَصَبَ اجيراً او باع حُرّاً ؛ « خداوند هر گناهى را مىآمرزد ، مگر كسى را كه دين جديدى از طرف خود بياورد ، يا اجرت اجيرى را غصب كند يا فرد آزادى را بفروشد » . « 3 »\r\n2 - « انَّ اللّهَ غافِرُ كلّ ذنب الّا مَنْ جَحَدَ مَهراً او اغتَصَبَ اجيراً اجَرَه او باعَ\r\n\r\n\r\n","description":"","footnote":"\r\n( 1 ) . نهج‌البلاغه ، خطبه 176 صبحى و خطبه 175 فيض الاسلام .\r\n( 2 ) . سوره يوسف ، آيه 33 .\r\n( 3 ) . بحار الانوار ، جلد 103 ، صفحه 166 ؛ ميزان الحكمه ، جلد 1 ، صفحه 203 . .\r\n","page_name":" 27 ","page_number":27},
  {"content":"\r\n\r\nحُرّاً ؛ « خداوند هر گناهى را مىآمرزد ، مگر كسى كه انكار مهريه كند ، يا غصب اجرت اجير و كارگرى كند يا فرد آزادى را بفروشد » . « 1 »\r\nاز ضميمه كردن اين دو روايت روشن مىشود كه اولا : خداوند هر گناهى را مىآمرزد ، مگر اينكه حقّى از كارگر يا حق همسر يا حق آزادى از كسى گرفته شود ، و ثانياً جُرم غصب اين حقوق به منزله جرم كسى كه دينى را از طرف خود بوجود آورده ، و تشريع و بدعتى گذارد ، و در برابر دين خدوند ابراز دينى كند . يعنى در نزد خداوند سلب حقوق و آزادى انسانها امرى نابخشودنى است .\r\nدر روايت ديگرى از رسول گرامى ( صلى الله عليه وآله ) آمده كه خداوند فرمود سه نفرند كه روز قيامت دشمن آنها هستم ، يكى\r\nاز آنها كسى است كه انسان آزادى را بفروشد و از بهاى آن استفاده كند . « 2 »\r\nاين‌گونه روايات بهترين دليل بر اهميت مسئله آزادى و نفرت اسلام از سلب آزادى است ، آرى پيامبر ( صلى الله عليه وآله ) به مردم حرّيت داد و آنها را از گرداب فساد به ساحل فلاح رسانيد ، و كجايند آن كوردلانى كه آن اتهامات را به پيامبر اسلام ( صلى الله عليه وآله ) زدند ، خواستند و مُهر برده‌دارى و ظلمت اسارت را بر صحيفه نورانى وى زنند !\r\n\r\nفلسفه آزادى\r\nفلسفه و ريشه علاقه انسان به آزادى الهام گرفته از وجدانيات او است ، گرچه برهانى و استدلالى نيز هست ، انسان ، علاقمند به آزادى است چنان كه علاقمند به زيبائى است ، او دوستدار گلى زيبا مى باشد ، و هرگز به دنبال استدلالى براى اين دوستى نيست ، يك مسئله فطرى و وجدانى است ، اين گرايش به آزادى نه تنها در انسان كه در تمامى موجودات زنده نهفته است ، حتى گياه هم تمايل دارد آزادانه به هر سو\r\n\r\n\r\n","description":"","footnote":"\r\n( 1 ) . مستدرك ، جلد 2 ، صفحه 508 .\r\n( 2 ) . ميزان الحكمه ، جلد 1 ، باب الاجارة . .\r\n","page_name":" 28 ","page_number":28},
  {"content":"\r\n\r\nرشد كند و محصور كردن آن در محيطى منافقات با طبيعت آن دارد ، و چه بسيار ديده شده محصور كردن آن موجب پژمردگى و خشكى آن مىشود . شما اگر پرنده‌اى را در قفسى از طلا حبس كنيد ، و به او برسيد و پرستارى كنيد ، باز مىبينيد روز به روز پژمرده‌تر و ضعيف‌تر مىشود ، و چه بسا خوانندگى خود را فراموش مىكند ، معروف است اگر پرنده‌اى آزاد باشد و حبس شود ، خواندن را فراموش مىكند ، اينها كه مىبينيد مىخوانند پرندگانى هستند كه از ابتداء در قفس به دنيا آمده‌اند ، شما در باغوحش مىبينيد همه چيز فراهم است ، و\r\nمصونيت براى حيوانات وجود دارد ، ولى آنها رنجوراند ، و عمرشان كوتاه ، در حالى كه اگر در ميان جنگل و در دسترس حيوانات درنده باشند و طعمه آنها قرار گيرند ولى باز چون آزاداند شادابتر و قويتر و چه بسا عمرشان طولانىتر است .\r\nدر داستانها مطالبى گفته‌اند كه مؤيد و شاهد اين مطلب است ، داستان آن بازرگانى كه به هند رفت و طوطى را گرفته در قفس كرد معروف است ، با اين كه بسيار به او توجه داشت ولى طوطى از اسارت رنج مىبرد و در نهايت با ياد گرفتن درسى كه دوستان او توسط آن بازرگان به او تعليم كردند ، خود را به مردن زده و رها شد .\r\nچرا حيوان با تمام خطرات جنگل پذيراى آزادى در جنگل است ، و حاضر به حبس نيست ، چرا انسان و حتّى گياهى از سلب آزادى رنجور شده و مىميرد ؟\r\nنكته مهم اين است كه شكوفائى استعدادهاى هر موجودى در مسير تكامل ، هرگز با حبس شدن او حاصل نمىشود پيمودن اين مسير بدون آزادى ممكن نيست .\r\nآزادى هدر دادن نيروها و سرمايه‌ها نيست ، بلكه وسيله شكوفائى و بارور شدن استعدادها است .\r\nاز اين جا آزادى منطقى و معقول از غير منطقى و نامعقول جدا مىشود ، تفاوت آزادى اسلامى با آزادى غربى روشن مىگردد ؛ آزادى در منطق عقل و اسلام عبارت از آزاد بودن براى پيمودن مسير تكامل و به فعليت رسيدن استعدادها و\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nشكوفائى خلاقيت ها است ، اما آزادى شهوات و اسير شدن انسان در چنگال هواها و پستيها كه مايه هدر رفتن آب حيات و عمر و نيروهاى انسان در باتلاق رذالتها و بيچارگىها است ، نه جنبه منطقى ، نه عقلى و نه اسلامى دارد .\r\nآزادى در دنياى امروز چنان توسعه پيدا كرده كه شامل برهنگى زنان ، ايجاد بدترين مراكز فساد و روابط نامشروع ، تجاوزها ، تعديها و اهانتها شده است ، و كار را به جائى رسانده‌اند و محدوده آزادى را به حدّى گسترش داده‌اند كه به قلم نويسنده هم حق داده‌اند كه در راستاى وقاحتها و زشتيها هر چه مىخواهد بنويسد ، به مقدسات ميليونها مردم توهين كند و مبارزه بر ضد آن را مبارزه با آزادى تفكّر و انديشه و قلم مىپندارند ، مبارزه با سلمان رشدى را مبارزه با آزادى مىدانند ، در حالى كه او نه تنها به مسلمانان بلكه به تمام جهانيان اهانت كرده ، زيرا او به حضرت ابراهيم ( عليه السلام ) كه پدر همه اديان آسمانى است توهين كرده ، ابراهيمى كه مورد احترام تمامى پيروان اديان آسمانى است .\r\nآنها نه تنها محكوم نكردند بلكه خود فيلمى به نام ( آخرين وسوسه‌هاى مسيح ) ساختند كه خدا مىداند چه نسبتهاى نارواى ناموسى و غيرناموسى به اين پيامبر الهى دادند ، اين چه آزادى است ؟ ! آيا اگر چيزى به قيمت نابودى انسانيت و همه ارزش‌هاى وى تمام شود باز هم در محدوده آزادى است ، آيا در محدوده اعلاميه حقوق بشر است كه سازمان حقوق بشر حمايت از چنين آزاديهائى مىكند ؟ جواب اين سؤال را به هر آزاده‌اى وامىگذاريم كه وجدان بهترين قاضى است .\r\nاين گونه آزادى ، آزادى نيست ، اين نابودى ارزشها است ، اين پايمال كردن نيروهائى است كه مىتواند در پشت سدّ اراده جمع شده و آينده‌ساز فرد و جامعه باشد ، اگر انسان مسؤوليت دارد و اگر وسائل ترقى براى او فراهم شده ، و اگر فلسفه آزادى تكامل است ، بايد آزادى او محدود در چهارچوبه‌اى منطقى باشد ، و به بيان ديگر دو نوع آزادى داريم : حيوانى و انسانى .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nآزادى حيوانات جنگل و درندگان غير از آزادى انسان است ، و اى كاش آزادى بعضى از اين انسان نماها به اندازه حيوان بود ، كدام حيوان درنده و وحشى تا وقتى گرسنه نشده به حقوق ديگران تجاوز كرده ، و حقوق ديگران را پايمال كرده است ! حيوان تا گرسنه نباشد ديگرى را طعمه خود قرار نمىدهد ، تا به او ظلمى نشود حمله نكرده و از خود دفاع نمىكند ؛ اما متأسفانه بسيار مىبينيم افراد و حكومتهائى را كه چگونه فقط براى ارضاء شهوات نفسانى و حبّ جاه و مقام و قدرت‌طلبى و زورگوئى به حق ديگران تجاوز كرده ، و چه بسا در كشورى كودتا مىكنند ، چنان كه ديديم آمريكا وقيحانه در ميان ديدگان مردم جهان پاناما را اشغال نظامى كرده و حكومتى را سرنگون مىكند ، آيا حقيقت آزادى و حرّيت همين است ، آيا حرمت حريم آزادى اين است ؟ ! نه هرگز ! اين آزادى غربى مشتمل بر انواع اسارتها است ، شهوت را آزاد گذارده ، و ثمره و محصولش فرزندان نامشروع ، بيماريهاى آميزشى خطرناك مثل سوزاك ، سفليس و بدتر از همه كه بيمارى دنياى صنعتى - شهوى ، امروز بايد ناميد بيمارى ايذر است ، بيمارى ناشى از روابط نامشروع ، و كار به جائى رسيد كه ارمغان اين آزادى قرن بيستم را ديديم ، و آن مشروعيت بخشيدن به اعمال زشت و پليد همجنسن‌بازان بود ، مدعيان آزادى بىشرمانه در مجلس قانون گذارى خود حق تشكيل خانواده به دو مرد را دادند ، و اعلان كردند ، چون اين عمل رواج يافته و نمىتوان اين همه را از مزاياى خانواده محروم كرد ، پس حق و مزايائى را كه به يك زن و شوهر داده‌ايم ، بايد شامل اين افراد ( پست ) هم بشود ، و چه بىشرمانه آن روحانى نماى مسيحى ( چنان كه در تلويزيون هم به نمايش گذاردند ) خطبه عقد بين دو همجنسن‌باز را اجراء كرده ! ! آيا\r\nاين دستورات و تعاليم حضرت مسيح ( عليه السلام ) است آيا او مجوّز عملى است كه به سبب آن قوم لوط هلاك شدند ، آيا او بر خلاف فطرت و طبيعت اصيل انسانى حكم كرده است ؟ !\r\nآرى بايد غرب بپذيرد كه دستاورد آزاديش پرونده‌هاى قطور در محاكم\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nقضائى باشد ، چگونه انسانى كه نمىداند پدر او كيست شخصيت و اصالت پيدا كند ، چگونه اين حقارت را جبران كند ، بايد حقارت خود را با قلدرى ، هفت‌تيركشى ، چاقوزنى و آدمكشى و گانگسترى بدست آورد ، و بايد به دادگاه كشيده شود ، بايد ذلت نفس را با خودكشىها و محروميتها جبران كند و . . .\r\nچگونه اين موجودى كه نام خود را انسان مىگذارد ، حق به خود مىدهد چنين كند ، در حالى كه در منزل خود چنين حقّى را به گياه نمىدهد ، يك درخت را باغبان در مقابل نور ، هوا ، آب و مواد غذائى قرار مىدهد ، و حتى زمين را شخم زده و نرم مىكند تا ريشه آن آزادانه حركت كند ، و گياه آزادانه رشد كند ، اگر باغبان ديد كه درخت كج شده ، يا از لب ديوار به خانه همسايه مىخزد يا با درختان ديگر درگيرى پيدا كرده سريعاً او را مهار مىكند ، با چوبى آن را مستقيم مىكند و شاخ و برگ زيادى آن را مىزند ، زبان حال درخت اين است كه من آزادم هر جا بروم و كج شوم ، ولى باغبان منطقى ، اين آزادى را حق درخت نمىداند با چوبى او را راست مىكند و گويد آزادى تو در مسير تكامل تو است ، نه در مسير كج شدن و انحراف ، هر وقت بخواهى سرمايه‌هاى خود را در مسير كج مصرف كنى جلوى تو را مىگيرم ، و اگر راست نشدى تو را با ارّه متوقف مىكنم ، گويا اين مسئله به اين واضحى براى دنياى امروز حل نشده ، به آنها گفته مىشود چرا شهوتها را رها كرده‌ايد ، گويند آزادى است ، چرا ظلم و\r\nستم مىكنيد گويند آزادى است و هزاران چرا ، چرا را با كلمه زيبا و پرمفهموم آزادى جواب مىدهند ، كلمه‌اى كه اگر زبان داشت فرياد مىزد مرا هم به اسارت كشيديد ، و از ظلم در حق من هم فروگذار نكرديد ، اين چه آزادى است كه به قيمت فرو رفتن ملتى در منجلاب فساد است ، مىگويند مسئله حجاب و آميزش زن و مرد حلّ شد ، با كدام الگو و معيار حل شد و با چه قيمتى ؟ !\r\nفرياد اسلام ، فرياد آزادى است ، همانگونه كه نقل شده سرور آزادگان حضرت سيد الشهداء ( عليه السلام ) در زمين كربلا خطاب به لشكر عمرسعد فرمود : « انْ لَم يَكُنْ\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nلَكُم دينٌ فَكُونُوا احْراراً فى دُنْياكم » : « اگر دين هم نداريد و اعتقادى به مبدأ و معادى نداريد شما انسانيد لااقل در دنياى خود آزاده باشيد ! »\r\nفكر نكنيد فساد و تباهى و اسارتهاى نفسانى امروز پيدا شده كه اولياء خدا و ائمه ( عليهم السلام ) ما هم از اين‌گونه امور در زمان خود مىناليدند ؛ مولى على ( عليه السلام ) در خطبه 129 نهج‌البلاغه چنين مىفرمايد : « هر جا به مردم مىخواهى نظر كن ، آيا غير از اين مىبينى كه فقيرى از فقر رنج مىبرد ، و شكيبائى ندارد ، و از آنچه خدا به او داده راضى نيست ، يا ثروتمندى كه شكر نعمت به جا نياورده ، كفران نعمت مىكند ، يا بخيلى كه بخل به مال خدا ميورزد يا متمرد و سركشى كه گويا گوش او براى شنيدن مواعظ الهى سنگين شده است » سپس مىفرمايد :\r\n« ايْنَ خِيارُكم و صُلَحاؤُكم و أينَ احْرارُكم و سُمَحاؤكم ! و ايْنَ المُتَوَرّعون فى مَكاسِبهم و المُتَنَزّهوُنَ فى مَذاهِبِهم ؟ اليسَ قَد ظَعَنُوا جميعاً عن هذِه الدُّنيا الدّنيّة و العاجلَةِ المنغّصَة ؟ و هل خُلِقْتُم الّا فى حثالة لا تَلْتَقى بذَمهّم الشّفتان اسْتِصْغاراً لِقَدرهم و ذِهاباً عَن ذِكْرِهم ؟ فانّا للّه و انّا اليه راجعون » :\r\n« كجايند نيكان و صالحان و آزادمردان و بخشندگان شما و كجايند مراعات كنندگان در كسب كارها و پاكان در كردارشان ؟ آيا همگى كوچ نكردند ، از اين دنياى پست و سراى\r\nدرد و رنجى كه عيش‌ها را مىشكند و آيا شما افراد پست و كم‌مقدار جانشين آن بزرگواران نشديد ، شما آنهائى هستيد كه لبها ( و دهانها ) نمىخواهند حتى شما را مذمّت كنند ، يعنى آن قدر شما را خوار مىدانند كه نمىخواهند ذكرى از شما شود حتى اگر مذمتى باشد ( و براى اين مصيبت بايد گفت ) انّا لِلّه و انّا الَيْهِ راجِعون » . « 1 »\r\nاز اين كلمات مولى ( عليه السلام ) به خوبى روشن مىشود كه : مسئله آزادى و حريت كه ريشه بسيارى از صفات اخلاقى است و اين كه آزادگان در قيد و بند اين دنيا نمىتوانند بمانند و از اين رو به سرعت در صدد كوچ كردن به دار آزادگى هستند ، از\r\n\r\n\r\n","description":"","footnote":"\r\n( 1 ) . خطبه 129 صبحى صالح و فيض الاسلام . .\r\n","page_name":" 33 ","page_number":33},
  {"content":"\r\n\r\nويژگى فرد آزاده عدم توجه به اين دنيا است . مولى على ( عليه السلام ) در جاى ديگر از نهج‌البلاغه مىفرمايد :\r\n« الا حُرٌّ يَدَعُ هذه اللُماظةَ لِاهلها ؟ انّه لَيسَ لَانْفُسِكم ثَمَنٌ الّا الجنّة فلا تَبيعُوها الّا بها » :\r\n« آيا آزاده‌اى نيست كه اين دنيائى را كه مانند ته‌مانده طعامى در دهان است دور انداخته ، براى اهلش واگذارد ؟ همانا براى روانهاى شما بهائى جز بهشت نيست ، پس آنها را به غير بهشت نفروشيد » . « 1 » آرى رهائى از دنيا و جلوات آن انسان حرّ مىطلبد .\r\nو نيز از كلام مولى على ( عليه السلام ) واضح شد افرادى كه نمىتوانند در مسير اخلاق انسانى سير كنند ، جانشينان ناخلفى براى احراراند كه حتى لبها از ذكر و ياد آنها مضايقه دارند ، كنايه از اين كه اينها بر خلاف مسير فطرت خود شنا مىكنند ، اينها بر خلاف تكوين و آفرينش حركت مىكنند ، اينها كسانى هستند كه شكوفه آزادى را به دست پژمردگى سپردند ، اينها كسانى هستند كه در آسمان حرّيت ستاره‌اى\r\nندارند ، اينها كسانى هستند كه سوسوى فطرت را به خاموشى سپردند .\r\nخالق آزادى تكوينى به ما داد و در راستاى آن با تشريع خود آن آزادى را تداوم بخشيد و از ما خواست تا تشريعاً آزادى در مسير زندگى را تطبيق با آزادى تكوين و ابتداى خلقت كنيم ، او آزادى را در جهت عبوديت و تكامل داد ، يَا عِبَادِىَ الَّذِينَ آمَنُوا إِنَّ أَرْضِى وَاسِعَةٌ فَإِيَّاىَ فَاعْبُدُونِ « 2 » « اى بندگان مؤمن من ، زمين من گسترده است هر جا مىخواهيد برويد ولى در مسير عبادت من ، سرزمين من براى بر باد دادن نواميس مردم و كشت و كشتار و فساد آزاد نيست ! و چه زيبا است ، عبوديتى كه عين حريت است ! چه تماشائى است « عبد » بودن براى آن مولى ! چه عزّتى است بنده خدا بودن و چه فخرى است كه او ارباب اين بنده باشد « ( الهى كِفى بى عزّا انْ أكونَ لك عبداً و كَفى بى فَخْراً انْ تكونَ لى ربّا » « اين عزت و تاج سر براى\r\n\r\n\r\n","description":"","footnote":"\r\n( 1 ) . نهج‌البلاغه ، كلمه 448 فيض الاسلام و 456 صبحى صالح .\r\n( 2 ) . سوره العنكبوت ، آيه 56 . .\r\n","page_name":" 34 ","page_number":34},
  {"content":"\r\n\r\nمن بس كه تو خداى منى و اين افتخار براى من كافى است كه من سر بر فرمان و عبد تو هستم » .\r\n\r\nشاخه‌هاى اسارت و آزادى\r\nبراى اسارت مىتوان شاخه‌هاى بسيارى در حدّ هر صفت رذيله و روش نادرست به حساب آورد ، از جمله اقسام اسارت مىتواند از اسارت در چنگال هوى و هوس و گناه و معصيت ، تشريفات ، آداب و رسوم غلط ، قيود دست و پاگير امور ازدواج دخترها و پسرها ، اوهام و خرافات و صفات رذيله اخلاقى مثل طمع ، بخل ، حسد و غيره نام برد ؛ و در مقابل آزادى از هر يك از اينها ، شاخه‌اى از آزادى است ، اينها امورى است كه هر انسان در طول زندگى به خوبى با روح خود لمس مىكند .\r\nانسانهائى كه به دنبال اميال نفسانى بوده ، و نفس بر گردن آنها ريسمانى افكنده ، و به هر سو مىكشد ، يا فردى كه در گرداب گناهان غوطهور است ، چگونه ادعا مىكند ، آزاد است ، و طعم آزادى را چشيده است ؟ ! آزاد آن است كه اگر طوفان هوا و هوس و شهوات به او روى آورد او طوفان شكن باشد ، نه طوفان شكننده او ، بايد چون يوسف ( عليه السلام ) تن به هوسهاى زليخاها نداد ، چنان كه يوسف ( عليه السلام ) تن به او و به مقاماتى كه ممكن بود ، بواسطه مراوده با او به دست آورد ، نداد ، او به بردگى رفت و به زندان افتاد ولى آزادى خود را به زندان نينداخت ، زبان حال و قال او اين بود كه « ( ربَ السجن احب الىّ مما يدعوننى اليه » : « پروردگار من زندان محبوبتر است براى من از آنچه مرا به سوى آن مىخوانند » ، زندانى تن بهتر از زندانى روح و حريّت است كه آنها مىطلبند .\r\nدر روايتى از امام صادق ( عليه السلام ) آمده :\r\n« يُوسُفُ الصِّديقُ الامين لم يَضْرُرْ حُريَّتَه أَنْ استُعِبدَ وَ قُهرَ وَ اسِر . . . » :\r\n« يوسف راستگو و امين ، حرّيتش با بردگى و اسارت خدشه\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدار نشد . . . » « 1 »\r\nخداوند اين گونه افراد را به عنوان الگو براى ما معرفى كرد ، تا حجّت بر ما تمام شود ، و بدانيم مىتوان چنين بود ، نگوئيد پيامبر بود زيرا تا چنين نشد پيامبر نشد ، و نظير يوسف صديق ( از اين جهت ) در افراد عادى هم براى اتمام حجت بوده و هستند و خواهند بود .\r\nدر خطبه‌اى از پيامبر گرامى اسلام ( صلى الله عليه وآله ) ( كه درباره ماه رمضان ايراد فرمودند ) چنين مىخوانيم : « . . . ايها الناس انّ انفُسَكم مِرهوُنَةٌ باعمالِكم فَفُكّوها بِاسْتِغْفارِكم . . . » : « اى مردم روان ها و نفسهاى شما در\r\nگرو اعمال شما است ، پس با استغفار و توبه رهايشان كنيد . . . » . « 2 »\r\nآرى نفس ما و حريت آن در گرو اعمال ما است ، اعمال زشت و گناهان ما غل و زنجيرهاى دست و پاى نفس ما هستند كه با استغفار باز مىشوند و نفس آزاد مىگردد .\r\nانسانهائى كه دچار تشريفات و تجملات غلط و چشم و هم چشميها شده‌اند ، و اگر خانه آنها كذائى و مبلمان آن بهمانى نباشد ، كسر شأن احساس مىكنند در حقيقت مرده‌اند و خود نمىدانند ، آداب و رسوم غلط كه مىگويد شأن من نيست به ديدن فلانى روم ، زيرا بزرگترم يا با اين سن و سال نمىشود به نزد كم‌سنى رفت و علم آموخت ، يا حتماً بايد هديه من كه براى فلانى مىبرم ، بالاتر از هديه او باشد ، كه منزل مباركى من مى آوردهو غيره ، زنجير بردگى است كه با دست خود به گردن خود افكنده‌ايم و شرايط سخت ازدواج كه خود پيش پاى خود گذارده‌ايم ، و جامعه را از نعمت ازدواج محروم كرده و دخترها و پسرها را به مراكز فساد كشانده‌ايم ، چيزى جز بند نيست كه به دست و پاى خود بسته‌ايم ، مهريه‌هاى سنگين و توقعات\r\n\r\n\r\n","description":"","footnote":"\r\n( 1 ) . بحار الانوار ، جلد 17 ، صفحه 69 ؛ ميزان الحكمه ، جلد 2 ، صفحه 351 .\r\n( 2 ) . وسائل الشيعه ، جلد 4 ، صفحه 227 . .\r\n","page_name":" 36 ","page_number":36},
  {"content":"\r\n\r\nزياد و اين كه داماد حتماً دكتر و يا مهندس و داراى منزل و ماشين باشد يا عروس بسيار زيبا و از خانواده ثروتمند باشد ، همين ها موجب شده به بدبختى بيفتيم و دختران و پسران ما به راه فساد روند و آبروى خانواده‌ها بر باد رود و تا اين قيود دست و پاگير در برابر ما باشد و توجه به صداقت و شرافت و ديانت و عفّت عروس يا داماد نشود و محور انتخاب جمال و ثروت باشد بايد در اين گرداب دست و پا زنيم و از اين اوضاع بناليم ؛ تا وقتى اوهام و خرافات و رمل و اسطرلاب و فال و فالگير و كف‌بين سرنوشت ما\r\nرا تعيين كند ، بايد جامعه‌اى عقب مانده باشيم ، تا وقتى ضوابط و عقل بر ما حاكم نيست بايد اسير باشيم ، تا زمانى كه صفات رذيله مثل طمع و بخل و حسد و غيره حاكم بر ما باشد ، عبد اينها هستيم ، و چه خوش فرمود مولى الاحرار على ( عليه السلام )\r\n« لا يَسْتَرِقَنّك الطمع و قد جَعَلك اللّه حُرّاً » :\r\n« مواظب باش طمع تو را برده خود نكند كه خداوند تو را آزاد قرار داده است » . « 1 »\r\nمرحوم الهى قمشه‌اى در ذيل سه فراز گذشته از خطبه فَهُم حانُونَ عَلى اوساطهم مَفْتَرشُونَ لِجِباهِهم وَ اكُفِّهم وَ رُكَبِهم وَ اطْرافِ اقْدامِهِم يَطْلُبُونَ الى اللّهِ تَعالى فى فكاك رِقابِهم چنين مىسرايد :\r\n كمان سازند آنان سرو قامت * ز شوق طاعت و خوف قيامت\r\nجبين ماه را بر خاك سايند * به سجده ذات سبحان را ستايند\r\nكه ايزدشان به لطف خود كند شاد * شوند از آتش قهر وى آزاد \r\n* * *\r\n\r\n\r\n","description":"","footnote":"\r\n( 1 ) . غرر الحكم ، ميزان الحكمه ، جلد 2 ، صفحه 351 . .\r\n","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\n31 - 34 - برنامه روزانه\r\n« وَ امَّا النَّهارُ فَحُلَماءُ « 1 » عُلَماء ، ابرارٌ اتْقِيا »\r\nترجمه : و امّا ( پرهيزگاران ) در روز دانشمندانى بردبار و نيكوكارانى با تقوا هستند .\r\n* * * شرح : در اين فراز حضرت به برنامه روزانه آنها اشاره مىفرمايند كه بردبار و دانشمند و نيكوكار و خداترس هستند ، نه اين كه فقط در روز اين صفات را دارند ،\r\n\r\n\r\n","description":"","footnote":"\r\n( 1 ) . در بعضى از نسخ مثل نسخه ابن ميثم به جاى حلماء ، ( حكماء ) دارد و ابن ميثم در شرح خود گويد مراد حكمت شرعى و كمال قوه علميه و عمليه آن است و اين‌گونه حكمت متعارف بين صحابه و تابعين است . مرحوم خوئى در ذيل اين فراز از خطبه پس از اين كه مىگويد : در بعضى نسخ حكماء آمده ، گويد حكمت هم از جنود عقل است و مقابل آن هوى است كه از جنود جهل است ، سپس مىگويد صدر المتألهين ( رحمهم الله ) در شرح اين حديث دركافى مىگويد : حكمت علم به حقائق اشياء است ، به قدر طاقت ، و عمل بر طبق آن و هوى رأى فاسد و پيروى نفس از شهوات باطل است و احتمال دارد ، مراد از حكمت ، حكمتى باشد كه در كتب اخلاقى استعمال مىكنند ، و آن حد وسط در قوة فكرية است كه بين افراط ( جربزة ) و تفريط ( بلاهة ) است پس مراد به هوى جربزة و لوازم ان است كه آراء فاسد و عقايد باطل است و هر دو معنى حكمت از صفات عقل و ملكات آن است و مقابل آن از صفات جهل و توابع آن است . .\r\n","page_name":" 39 ","page_number":39},
  {"content":"\r\n\r\nبلكه روز جلوه‌گاه اين صفات است . معمولا آثار و حالات انسان در اجتماع براى مردم ظاهر مىشود ؛ بازتاب آن اعمال شبانه ، اين صفات روزانه است ، تا در اقيانوس جامعه شناور و شناگر نشوند ، حالات روانى آنها شناخته نمىشود .\r\n\r\n31 - حلم و بردبارى\r\nاولين صفت حلم و بردبارى شمرده شده ، و حاكى از اهميت اين صفت است ، ابتدا به تعريف و سپس به نقش سازنده اين صفت در زندگى پرهيزگاران اشاره مىكنيم .\r\nبراى « حلم » اهل لغت و اخلاق دو تفسير ذكر كرده‌اند :\r\n1 - « الحِلمُ ضَبْطُ النّفس عَنْ هَيَجانِ الغَضَب » « حلم كنترل كننده نفس از هيجان قوه غضب است » .\r\n2 - « الحِلمُ هو التَثَّبُّت فى الامور » : « حلم ثابت بودن در امور است » .\r\nاين تفسير دوم نسبت به همه چيز است نه فقط غضب ، يعنى اعتدال در امور كه از اعتدال قواى نفس سرچشمه مىگيرد ، ايستادن و حوصله كردن براى رسيدن به حقائق و عدم شتابزردگى و از جمله استقامت در مقام غضب است ( نه سست شوى و نه از كوره در به روى ) حلم را فضيلت و صفت حميده‌اى مىدانند ، كه حد وسط ( مهانة ) و ( افراط در غضب ) مىباشد ، و اين صفت از جنود عقل است ، چنان كه مقابل اين صفت ( سفة ) است كه از جنود جهل است . در حديثى از امام صادق ( عليه السلام ) در كافى آمده است : حلم نشانه عقل و عدم آن نشانه سفاهت و بيخردى است . « 1 »\r\nگفته‌اند در حال عصبانيت نه تصميم ، نه تنبيه ، نه اقدام ، كه بعداً پشيمانى دارد زيرا اين سه در حال عصبانيت بى حساب است ، و بدانيد بعد كفاره آن را پس مىدهيد . من بارها تجربه كرده‌ام كه در حال عصبانيت عقل درست كار نمىكند ، و\r\n\r\n\r\n","description":"","footnote":"\r\n( 1 ) . شرح نهج‌البلاغه خوئى و ابن ميثم ذيل همين فراز . .\r\n","page_name":" 40 ","page_number":40},
  {"content":"\r\n\r\nتحت تأثير غضب قرار مىگيرد و تصميم‌گيرى براى آن مشكل است ، بايد صبر كرد تا از حوزه عصبانيت خارج شد و سپس تصميم گرفت .\r\nدر حديثى از على ( عليه السلام ) آمده است كه قنبر غلام حضرت روزى از طرف نادانى مورد اهانت واقع شد ، قنبر ناراحت شد ، آمد\r\nجواب دهد ، مولى على ( عليه السلام ) فرمودند :\r\n« مَهلا يا قَنْبَر دَع شاتِمك مِهاناً ترضَ الرحمن و تسخَط الشيطان و تعاقب عدوَك فَوَ الذّى فَلَقَ الحبَّةَ وَ بَرءَ النَّسَمَة ما ارْضَى المؤمِنُ رَبَّه بمِثْل الحلم و لا اسْخَط الشيطان به مثل الصمت و لا عوقب الاحمق به مثل السكوت » :\r\n« آهسته قنبر ، دشنام دهنده خود را از روى بىاعتنائى رها كن تا پروردگار را خشنود و شيطان را غضبناك كنى ، و دشمنت را عقوبت ( زيرا عقوبتى براى او بهتر از بىاعتنائى نيست ) قسم به خدائى كه دانه را شكافت ، و انسانها را خلق كرد ، مؤمن راضى نمىكند ، پروردگارش را به مثل حلم و ناراحت نمىكند شيطان را به مثل سكوت ، و احمق و نادان هم عقوبت نمىبينند به مثل سكوت » . « 1 »\r\nقسم حضرت به ايجاد كننده دو لحظه حساس كه اوج قدرت و نمايش الهى است ، حاكى از اهميت مسئله است ، باز شدن دانه و شكسته شدن دژ محكم پوسته توسط جوانه لطيف ، و خلقت اعجاب‌آور انسان ، بسيار پرمفهوم و پرمعنا است ، يعنى آن خدائى كه چنين قدرتى دارد ، از هيچ چيز مثل حلم خوشنودتر نمىشود ؛ چنان كه دشمن او شيطان هم از هيچ چيزى به مثل سكوت در برابر نادان ملول و ناراحت نمىگردد .\r\n\r\nكارآئى و نقش بردبارى\r\nمعمولا انسان در تبليغ و سخن و عمل مقابل نادانهاو بى خبرانى قرار مىگيرد كه عكس العمل‌هاى ناشايسته دارند ؛ اگر انسان بخواهد با آنها مقابله به مثل كند ،\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 300 ، ماده حلم . .\r\n","page_name":" 41 ","page_number":41},
  {"content":"\r\n\r\nبايد تمام برنامه‌هاى تربيتى و اصلاحى و هدايتى را زمين گذارد ، ولى دانشمند بايد صبور و پرحوصله باشد ؛ غير از اين باشد تمام برنامه‌هاى تعليم و تربيت تعطيل مىشود .\r\nاين كه در خطبه و روايات مختلف اول حلم ، بعد علم ، مورد توجه قرار گرفته براى اين است كه كارآئى علم و تربيت بدون حلم امكان‌پذير نيست ؛ در روايتى از رسول گرامى ( صلى الله عليه وآله ) چنين آمده است :\r\n« و الذّى نفسى بِيَده ما جُمِعَ شىءٌ الى شئٍ افْضَل من حلم الى علم » :\r\n« قسم به خدائى كه جان من در دست قدرت او است جمع و ضميمه نشده چيزى به چيزى كه افضل از جمع شدن حلم و علم باشد » . « 1 »\r\nامام صادق ( عليه السلام ) نيز فرمودند :\r\n« عَليكَ بِالحلم فانّه رُكنُ العِلم » :\r\n« بر تو باد اين كه حلم را پيشه خود سازى كه ركن علم است » . « 2 »\r\nاز اين گونه روايات نقش دقيق حلم روشن مىشود كه درخت علم به ثمر نمىنشيند مگر اين كه با آب حلم سيراب شود ، پس بىجهت نيست در كتاب علم ، حلم قرار مىگيرد حتى در قرآن « و اللّهُ عَلِيمٌ حَلِيمٌ » « 3 »\r\nدر اينجا سؤالى مطرح است ، آيا مقابل بدگوئيها و رفتار خصمانه بايد سكوت كرد ، يا مشت را با مشت جواب داد ؟ از طرفى در دستورات اسلام مىخوانيم « فَمَنِ اعْتَدَى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدَى عَلَيْكُمْ » اگر كسى شما را مورد تعدّى و تجاوز قرار داد شما هم به همان اندازه جواب گوييد « 4 » و از طرفى هم حلم و بردبارى و حوصله مورد ترغيب است ، اين تضاد را چگونه بر طرف كنيم ؟ !\r\nپاسخ : مردمى كه در مقابل صلاح و اصلاح و ترقى جامعه مىايستند دو\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 46 ؛ ميزان الحكمه ، جلد 2 ، صفحه 517 .\r\n( 2 ) . بحار الانوار ، جلد 71 ، صفحه 414 ؛ ميزان الحكمه ، جلد 2 ، صفحه 414 .\r\n( 3 ) . سوره النساء ، آيه 12 .\r\n( 4 ) . سوره البقره ، آيه 194 . .\r\n","page_name":" 42 ","page_number":42},
  {"content":"\r\n\r\nدسته‌اند :\r\n1 - مخالفانى كه فهميده با برنامه‌ريزى و تمام قدرت به مخالفت برمىخيزند .\r\n2 - نادانان و ناآگاهانى كه از روى جهالت به مقابله برمىخيزند .\r\nاما دسته دوم اگر عكس العمل منفى نشان مىدهند و اگر به روى طبيب تيغ مىكشند ، و در برابر هدايت كننده ، چراغ هدايت مىشكنند ، بايد در برابر آنها نرمش نشان داد ، مقابله به مثل سبب نابودى برنامه‌هاى تعليم و تربيت است ، مبلّغين بايد بدانند كه اين راه ، حلم و علم مىطلبد ، اگر براى خدا تبليغ مىكنيد ، در برابر نادانانى كه جلو تبليغ شما را مىگيرند ، حلم به خرج دهيد ، مگر بزرگترين مبلّغ بشريت ، پيامبر اكرم ( صلى الله عليه وآله ) نبود كه انبوه دشمن در احُد دور او را گرفته ، پيشانى و دندان او را شكسته ، و خون صورت او را گرفته بود ، و مىفرمود :\r\n« اللّهم اهْدِ قَومى فَانَّهُم لا يَعْلَمُون »\r\nاو هرگز نفرين نكرد ، بلكه مىگفت : « خدايا آنها را هدايت و فروغ خود را در دل آنها بيفكن » .\r\nتاريخ فتح مكّه بسيار دقائق و ريزه‌كارى دارد ، بخوانيد و ببينيد با چه حلم و حوصله‌اى اين شهر را گرفت ، و چگونه با فرمان عفو عمومى قلبها را تسخير و به زير نفوذ الله كشيد ، دشمنان توقع داشتند ، پيامبر ( صلى الله عليه وآله ) حمام خون راه اندازد ، و حتى بعضى از پرچمداران سپاه اسلام در آن روز رو به سوى ابوسفيان كرده و شعار ( اليومُ يَومُ المَلْحَمَة اليَومُ تسبى الحُرمة اليومُ اذَلّ اللّهُ قُرَيشا ) سردادند يعنى « امروز روز درگيرى شديد و انتقام است ، روز از بين رفتن احترام نفوس و اموال دشمنان و روز ذلّت و خوارى قريش است » ولى همه ديدند ، پيامبر ( صلى الله عليه وآله ) در وقت انتقام فرمود : ( اذهبوا انتم الطلقاء ) « برويد كه شما آزاديد » ، همه را مشمول عفو قرار داد ، حتى رو به ابوسفيان كرده و شعار انتقامجويانه را به شعار محبت‌آميز بدل كرد ( اليَومُ يَومَ المَرْحَمَة اليومُ اعَزَّ اللّه قُرَيشا ) « 1 » و حتى به آنها اين جمله پرمعنا را فرمود و رحمت و\r\n\r\n\r\n","description":"","footnote":"\r\n( 1 ) . بحار الانوار ، جلد 21 ، صفحه 109 ؛ به نقل از تفسيرنمونه ، جلد 20 ، صفحه 282 . .\r\n","page_name":" 43 ","page_number":43},
  {"content":"\r\n\r\nغفران الهى را نويد داد : من درباره شما همان گويم كه يوسف ( عليه السلام ) درباره برادران خود گفت ، برادرانى كه به او ستم كردند ، وى گفت : « لا تَثْريبَ عَليكم اليَومَ يَغّفِرُ اللّه لكم و هو ارحم الراحمين » ( امروز ملامتى بر شما نيست خدا شما را ببخشد و او ارحم الراحمين است ) . « 1 » و همين برخورد موجب شد كه دسته دسته و فوج فوج مشركين مكه اسلام آورند ( يَدخُلُونَ فِى دِينِ اللهِ افواجاً ) « 2 »\r\nاو پيامبرى بود كه شكمبه شتر و خاكروبه به سرش ريختند ، و سنگ به قدمش زدند ، و در برابر همه اذيتها فقط دعا مىكرد ، او كسى بود كه به ديدن و عيادت يهودىاى رفت كه همه روزه خاكروبه به سرش مىريخت ، آرى بايد شاگردان مكتب او هم مثل او باشند ، مگر مولى على ( عليه السلام ) نبود كه وقتى « عمرو بن عبدود » آب دهن به روى او انداخت ، بلند شد ، و مقدارى قدم زد تا با آب حلمش آتش غضبش را فرو نشاند ، و سپس براى رضاى حق سر از بدنش جدا كند ، او بود كه وقتى بر بالاى منبر صدا زد « سَلُونى قَبْلَ انْ تَفْقِدُونى » و از پائين منبر سؤالات بىربطى از او كردند ، حلم پيشه كرد ، و عقابى متوجه آنها نكرد ، با آنكه خليفه وقت بود ، در حالى كه اگر در جواب يكى از ما ، چنين سؤالى مىشد ، چقدر ناراحت مىشديم ، واقعاً بزرگترين درد عالمى چون على ( عليه السلام ) آن بود كه در برابر چنين بىخردانى قرار گيرد .\r\nشاگرد مكتب اين مولى و فرمانده لشكر او مالك اشتر را ببين ، كه وقتى در كوچه به او توهين مىشود به مسجد رفته و\r\nبراى آن اهانت كننده دعا مىكند ، « 3 » آيا يك سرباز دعاى ما چنين است ، چه رسد به سرلشكر و فرماندهان بالاى ما ؟ !\r\nاين گونه برخوردها از بزرگانى كه سرمشق زندگى ما هستند ، بسيار است ، ولى بايد به دنبال عبرت‌آموز گشت . قرآن كريم راه مبارزه با دشمنان نادان را چنين بيان\r\n\r\n\r\n","description":"","footnote":"\r\n( 1 ) . بحار الانوار ، جلد 21 ، صفحه 132 ؛ به نقل از تفسيرنمونه ، جلد 20 ، صفحه 283 .\r\n( 2 ) . سوره النصر ، آيه 2 .\r\n( 3 ) . سفينة البحار ، ماده « شَتَر » به نقل از مجموعه ورّام - داستان راستان ، جلد 1 ، صفحه 18 . .\r\n","page_name":" 44 ","page_number":44},
  {"content":"\r\n\r\nكرده است :\r\n( وَلَا تَسْتَوِى الْحَسَنَةُ وَلَا السَّيِّئَةُ ادْفَعْ بِالَّتِى هِىَ أَحْسَنُ فَإِذَا الَّذِى بَيْنَكَ وَبَيْنَهُ عَدَاوَةٌ كَأَنَّهُ وَلِىٌّ حَمِيم - وَمَا يُلَقَّاهَا إِلَّا الَّذِينَ صَبَرُوا وَمَا يُلَقَّاهَا إِلَّا ذُو حَظّ عَظِيم ) « هرگز نيكى و بدى يكسان نيست ، بدى را با نيكى دفع كن ، تا دشمنان سرسخت همچون دوستان گرم و صميمى شوند و به اين مرحله جز كسانى كه داراى صبر و استقامتند نمىرسند ، و جز كسانى كه بهره عظيمى از ايمان و تقوى دارند ، به آن نائل نمىگردند » . « 1 »\r\nاين‌گونه برخورد از ظريفترين و پربارترين روشهاى موفقيت‌آميز در تبليغ است و تحقيقات روانشناسان صحّت اين امر را تأئيد مىكند ، زيرا هر كسى بدى كند ، انتظار دارد ، طرف مقابل هم طبق قانون مقابله به مثل ، بدى كند ، و معمولا انسانهاى پليد كه خود جواب بد را با چند برابر بدى مىدهند ، توقع دارند اگر به كسى بدى كردند همانگونه جواب دهد ، ولى وقتى بر خلاف توقع خود جواب خوب مىشنوند دگرگونى روحى و طوفانى درونى به آنها دست داده ، و در اثر فشار وجدانشان بيدار مىشود و احساس حقارت كرده و تغيير رويه مىدهند ؛ اين طوفان موجب راندن كينه‌ها و جايگزينى محبّتها مىشود .\r\nبه قول خيام :\r\n من بد كنم و تو بد مكافات دهى * پس فرق ميان من و تو چيست بگوى \r\nخداوند متعال اين چنين برخورد و حلم و بردبارى را ناشى از مقام صبر مىداند كه به صورت حلم بروز كرده و اين گونه افراد را صاحبان بهره‌هاى عظيم شمرده است ، بهره تقوى ، ايمان ، علم ، حلم ، استقامت و . . .\r\nصاحب تفسير « اطيب البيان » در ذيل آيات فوق چنين مىگويد : « صبر قوه تحمّل عشّاق است ، و در هر مورد اسمى دارد ، مثلا در مقابل اعداء دين در امر\r\n\r\n\r\n","description":"","footnote":"\r\n( 1 ) . سوره فصلت ، آيه 34 و 35 . .\r\n","page_name":" 45 ","page_number":45},
  {"content":"\r\n\r\nجهاد شجاعت است ، در باب ترك هواهاى نفسانى و لذائذ معاصى ، تقوى است ، در باب زخارف دنيوى زهد است ، و در اجتناب از اموال شبهه‌ناك و حرام ، ورع است ، و در اين مورد ( يعنى در مقام اهانت دشمنان ) حلم است ، كه هر چه ناملايم از دشمنان ببيند به زبان ما از ميدان در نرود ، و از جا كنده نشود ، و غيظ و غضب او را نگيرد ، و با كمال ملايمت با آنها رفتار كند ، چنان كه پيغمبر اكرم ( صلى الله عليه وآله ) با كفار قريش رفتار فرمود ، كه در قرآن مىفرمايد : ( فَبِمَا رَحْمَةٍ مِّن اللهِ لِنْتَ لَهُمْ وَلَوْ كُنْتَ فَظّاً غَلِيظَ الْقَلْبِ لَانْفَضُّوا مِنْ حَوْلِكَ ) « 1 »\r\nاز اهميت خصلت حسنه حلم همين بس كه در حديثى در تفسير على بن ابراهيم در مورد آيات سوره فصلّت آمده : « ادَّبَ اللّهُ نَبيَّه فَقالَ وَ لا تَسْتَوى الحَسَنَةُ و لا السَّيِئَة . . . » خداوند پيامبرش را به اين آداب مؤدّب ساخت يعنى روى برخورد صحيح را به او آموخت .\r\nاين افتخار نيست كه بگوئى فلانى يك فحش داد ، من 10 تا روى آن گذاشته و به او پس دادم . فلانى كه از او قرض\r\nمىخاستم و به من نداد ، امروز كه بيچاره شده مقابله به مثل كردم . بسيار اشتباه كردى ! اين كه هنر نيست ! همه جا نمىتوان قانون مقابله به مثل را جارى كرد ، نمىتوان به طور كلى گفت : « مردم را جز با زور نمىتوان اصلاح كرد - خون را با خون بايد شست ، ترحم بر پلنگ تيزدندان ستمكارى بود بر گوسفندان » و مانند اينها .\r\nبايد منطق ما منطق قرآن باشد ، قرآن مىفرمايد : ( إِذَا خَاطَبَهُمُ الْجَاهِلُونَ قَالُوا سَلَاما ) « وقتى جاهلان مؤمنين را مخاطب قرار مىدهند ، در پاسخ مىگويند سلام » . « 2 »\r\n\r\n\r\n","description":"","footnote":"\r\n( 1 ) . تفسير الطيب البيان ، جلد 11 ، صفحه 435 ؛ معنى آيه آخر كلام اطيب البيان كه آيه 159 آل‌عمران است اين است كه ( اى پيامبر رحمت خداوندى تو را با مردم خوش‌خلق و مهربان كرد و اگر تندخوى و سخت‌دل بودى از گرد تو متفرّق مىشدند ) .\r\n( 2 ) . سوره الفرقان ، آيه 63 . .\r\n","page_name":" 46 ","page_number":46},
  {"content":"\r\n\r\nيعنى با آنها درگير نمىشوند ، در مورد حضرت ابراهيم ( عليه السلام ) مىخوانيم وقتى مردى او را مورد اهانت و اذيت قرار داد ، حضرت در جواب فرمودند : « خدا تو را هدايت كند » ، و ديگر جوابى به او نفرمودند . « 1 » و بى جهت نيست كه خداوند حضرت ابراهيم ( عليه السلام ) را ستوده مىفرمايد : إِنَّ إِبْرَاهِيمَ لَحَلِيمٌ أَوَّاهٌ « 2 »\r\nدر مناجاتهاى حضرت موسى ( عليه السلام ) نوشته‌اند ، سؤال كرد : « الهى ما جَزاءُ مَنْ صَبَر عَلَى اذَى النّاسِ وَ شَتْمِهِم فيك قال اعينُه على اهوال يوم القيامة » « خدايا ، جزاء كسى كه صبر مىكند بر اذيت و دشنام مردم در راه تو چيست ؟ فرمود او را در وقت هراس و وحشت قيامت يارى مىكنم » . « 3 »\r\nاين برخورد با قشر دوم ، يعنى جاهلان و ناآگاهان بود ، اما برخورد با دسته اول كه تعمّداً قصد ضربه زدن دارند ، و با برنامه‌ريزى پيش رفته ، و جاى برگشتى براى خود باقى نگذارده‌اند ، به گونه ديگر است . گاهى كار به جائى مىرسد كه بايد جواب مشت را با مشت داد ، و اين در موقعى\r\nاست كه ديگر قابليت اصلاح از بين رفته است ، چنان كه در فتح مكه با اين كه پيامبر ( صلى الله عليه وآله ) عفو عمومى دادند ولى چند نفرى را هم از عفو مستثنى كردند ، كه نام آنها در تاريخ آمده است « 4 » در اين مورد است كه مىتوان گفت :\r\n ترحّم بر پلنگ تيز دندان * ستمكارى بود بر گوسفندان\r\nاظهار عجز پيش ستمگر روا مدار * اشك كباب ، باعث طغيان آتش است \r\n* * *\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 300 ، ماده حلم .\r\n( 2 ) . سوره هود ، آيه 75 .\r\n( 3 ) . سفينة البحار ، جلد 1 ، صفحه 300 ، ماده حلم .\r\n( 4 ) . در كتب تاريخى نام آنها ذكر شده از جمله در كتاب « السيرة النبوية لابن هشام ، جلد 4 » . .\r\n","page_name":" 47 ","page_number":47},
  {"content":"\r\n\r\n\r\nمراتب حلم\r\nگاهى حلم به صورت كظم غيظ است ، كه به آن ( تَحَلُّم ) گويند ، يعنى شخصى ناراحت شده و غيظ مىكند ، ولى خود را كنترل مىنمايد . اگر انسان چنين شد ، پس از مدّتى داراى ملكه حلم مىشود در روايت از مولى على ( عليه السلام ) است : « مَنْ تَحَلَّمَ حَلُمَ » : « كسى كه مُتِحَلّم شد و سعى كرد حلم را پيشه كند حليم مىشود » ، « تحلّم » از باب تعفّل است يعنى كارى را با مشقت انجام دادن ، مثل تكلّف ، تَكَسُّب ، تَعَلُّم . حلم براى كسى نمىآيد مگر با تحلّم ، چنان كه علم هم براى كسى نمىآيد مگر با\r\nتعلّم « انّما العُلم بالتعلّم و الحِلمُ بالتّحلُّم » . « 1 »\r\nدر روايتى از مولى على ( عليه السلام ) آمده است :\r\n« خَيرُ الحِلم التَّحلُّم » « 2 »\r\n) بهترين حلم ، « تَحَلُّم » است و وجه آن روشن است ، زيرا تحلّم وسيله رسيدن به حلم است و وقتى حلم به صورت ملكه درآمده ، آنقدرها مشكل نخواهد بود .\r\nگاهى نيز حلم به صورت سكوت و بى اعتنائى به طرف مقابل است چنان كه در داستان على ( عليه السلام ) و قنبر گذشت ، و گاهى به صورت جمله‌اى كوتاه ، چنان كه حضرت ابراهيم ( عليه السلام ) به آن دشنام دهنده فرمودند : « خدا تو را هدايت كند » و يا در قرآن بود كه مؤمنين در جواب جاهلين از روى بىاعتنائى گويند « سلام » و گاهى به صورت اخم كردن است ، و گاهى به صورت جواب نيك و حَسَن و گاهى جواب نيك‌تر و احسن « ادْفَع بالَتى هِىَ احْسَنْ » « 3 » .\r\nحال برادرم ، حلم را پيشه ساز كه هر چه عقل بيشتر باشد ، حلم افزونتر است ، حلم عزّتى است كه انفع و ارفع از آن نيست ، اگر عقل خليل و رفيق انسان است ، حلم وزير او است ، حلم لشكرى است كه انسان را از مردان جنگى « شجاع » در كارزار\r\n\r\n\r\n","description":"","footnote":"\r\n( 1 ) . جامع السعادات ، جلد 1 ، صفحه 298 ( روايت از رسول گرامى ( صلى الله عليه وآله ) است ) .\r\n( 2 ) . غرر الحكم ، ميزان الحكمه ، جلد 2 ، صفحه 513 .\r\n( 3 ) . سوره مؤمنون ، آيه 96 . .\r\n","page_name":" 48 ","page_number":48},
  {"content":"\r\n\r\nروزگار بىنياز مىكند ، حلم جمال مرد و پوشاننده عيوب او است .\r\n\r\nثمرات حلم\r\nدر روايات ثمرات زيادى براى حلم شمرده شده است كه از جمله : سيادت ، سلامت ، پيروزى بر خصم و مشكلات ، خاموشى آتش غضب ، كثرت ياران ، يارى مردم و طرفدارى آنها از حليم در مقابل جاهل ، مصاحبت نيكان ، رفع ذلت و پستى ، ميل به امور خير ، نزديك شدن به درجات عالى انسانيت ، عفو و گذشت ، سكوت و غيره . « 1 »\r\n\r\nنمونه‌هائى از سرگذشت بردباران ( حلماء )\r\nقبلا نمونه‌هائى از حلم بزرگان دين را ذكر كرديم ، و حال چند نمونه ديگر را متذكر مىشويم ، شايد مايه درس‌آموزى ما غافلان باشد :\r\n1 - در احوالات امام حسن ( عليه السلام ) آمده كه روزى مردى از شام كه تحت تأثير تبليغات بنىاميه قرار گرفته بود ، در كوچه‌هاى مدينه به حضرت رسيد ، و بدون تأمل ، شروع به دشنام دادن و ناسزا گفتن به حضرت كرد ، « 2 » حضرت سكوت كرده ، تا خوب عقده‌هايش خالى شد ، سپس فرمودند : « من فكر مىكنم تو در اين شهر غريب\r\n\r\n\r\n","description":"","footnote":"\r\n( 1 ) . روايات ثمرات حلم را در ميزان الحكمه ، جلد 2 ، صفحه 515 مطالعه فرمائيد .\r\n( 2 ) . قابل توجه است كه شام در زمان خلافت عمر فتح شد ، نخستين كسى كه حكومت شام را در اسلام به او دادند ، يزيد بن ابوسفيان بود ، دو سال حكومت كرد ، و مرد و پس از آن برادرش معاوية بن ابىسفيان متصدى حكومت اين استان پرنعمت شد ؛ بيست سال حكومت شام را او عهده‌دار بود ، و حتى در زمان عمر كه زود به زود عزل و نصبها صورت مىگرفت ، او بر جاى خود ثابت بود ، پس از بيست سال به فكر افتاد كه خلافت كلّ مسلمين را بدست گيرد و پس از خونريزىهاى زياد بالاخره به آرزوى خود رسيده و بيست سال ديگر خليفه بود ، به اين جهات مردم شام از اولين روزى كه چشم به جهان اسلام گشوده بودند ، زير دست امويان بودند ، و عداوت و خصومت امويان با هاشميان بر كسى پوشيده نيست ، بنابراين مردم شام نام اسلام را با دشمنى على ( عليه السلام ) با هم قبول كردند و گويا دشمنى آل‌على ( عليه السلام ) از اركان دين آنها بود و اين بود كه خلق و خوى شاميان اين گونه معروف شد . .\r\n","page_name":" 49 ","page_number":49},
  {"content":"\r\n\r\nباشى ، و امر بر تو مشتبه شده ؛ اگر منزل ندارى ، منزل ما متعلق به تو است ، اگر بدهكارى من قبول مىكنم كه بدهى تو را بدهم ، اگر گرسنه‌اى تو را سير مىكنم » . چنان حضرت با او برخورد كردند كه اصلا در فكرش خطور نمىكرد . چنان مجذوب شد كه گفت يابن رسوالله اگر قبل از اين ملاقات به من مىگفتند ، بدترين افراد زير اين آسمان كيست ، تو را و پدرت را معرفى مىكردم ، ولى الان به عنوان نيك‌ترين افراد معرفى مىكنم ، چنان فريفته اخلاق آن حضرت شد كه تا در مدينه بود ، در منزل حضرت و سر سفره آن حضرت بود . « 1 »\r\n2 - در احوالات خواجه نصيرالدين طوسى آورده‌اند « وقتى شخصى به خدمت خواجه آمد ، و نوشته‌اى از ديگرى تقديم وى كرد ، كه در آن نوشته ، به خواجه بسيار ناسزا گفته و دشنام داده شده بود و نويسنده نامه ، خواجه راكلب بن كلب ( سگ پسرسگ ! ) خوانده بود . خواجه در برابر ناسزاهاى وى ، با زبان ملاطفت‌آميزى اين‌گونه پاسخ گفت : اين كه او مرا سگ خوانده است ، درست نيست ، زيرا كه سگ از جمله چهارپايان ، و عوعو كننده و پوستش پوشيده از پشم است ، و ناخنهاى دراز دارد ، اين خصوصيات در من نيست . قامت من راست است و تنم بىپشم و ناخنم پهن است ، و ناطق و خندانم و فصول و خواصى كه مرا است ، غير از فصول و خواص سگ است ، و آنچه در من است ، مناقص است با آنچه صاحب نامه درباره من گفته است . و بدينگونه او را پاسخ گفت ، با اين زبان نرم ، بى آن كه كلمه درشتى بر زبان راند ، يا فرستاده او را برنجاند » . « 2 »\r\n\r\n\r\n","description":"","footnote":"\r\n( 1 ) . اين داستان را مىتوانيد در كتابهاى : « الكامل لِلمُبرّد ، جلد 1 ، صفحه 235 و بحارالانوار و آداب النفس عارف حكيم سيد محمد عيناثى ، جلد 2 ، صفحه 71 ، مطالعه كنيد و ما خلاصه و مضمون آن را نقل كرديم ، شبيه اين داستان را محدث قمى در كتاب نفثة المصدور ، صفحه 4 و آيت الله مطهرى ، در جلد 1 ، داستان راستان آورده‌اند .\r\n( 2 ) . سيماى فرزانگان ، جلد 3 ، صفحه 2 - 331 ؛ به نقل از « بيدارگران اقاليم قبله » ، صفحه 218 و « فوائد الرضويه » ، صفحه 609 . .\r\n","page_name":" 50 ","page_number":50},
  {"content":"\r\n\r\n با بدانديش هم نكوئى كن * دهن سگ به لقمه دوخته به \r\n3 - آورده‌اند كه روزى شيخ جعفر كاشف الغطاء مبلغى پول بين فقراى اصفهان تقسيم كرد ، و پس از اتمام پول به نماز جماعت ايستاد ، بين دو نماز كه مردم مشغول تعقيب نماز بودند ، سيد فقير بىادبى وارد شد و آمد تا مقابل امام جماعت رسيده گفت : اى شيخ مال جدّم ( يعنى خمس ) را به من بده ! شيخ فرمود : قدرى دير آمدى ، متأسفانه چيزى باقى نمانده است ، سيد بىادب ، با كمال جسارت آب دهان خود را به ريش شيخ انداخت ، آن حليم عالم نه تنها هيچ‌گونه عكس العمل\r\nخشونت‌آميز از خود نشان نداد ، بلكه برخاسته و در حالى كه دامن خود را گرفته بود ، در ميان صفوف نمازگزاران گردش كرد و گفت هر كس ريش شيخ را دوست دارد ، به سيد كمك كند . مردم كه ناظر اين صحنه بودند ، اطاعت نموده دامن شيخ را پر از پول كردند ، سپس همه پولها را آورده و به آن سيد تقديم كرد و سپس به نماز عصر ايستاد . « 1 »\r\n از صدف يادگير نكته حلم * آن كه بُرَّد سَرَت ، گهر بَخشَش « 2 »\r\nدرياى فراوان نشود تيره به سنگ * عارف كه برنجد تنك آب است هنوز \r\nسعدى\r\n بدى را بدى سهل باشد جزا * اگر مردى احْسِن الى مَنْ أَسا \r\nسعدى\r\n4 - در عصر زعامت مرحوم آية الله العظمى سيد ابوالحسن اصفهانى ( رحمهم الله ) در شبى از شبها كه ايشان در نجف اشرف نماز مغرب و عشا را به جماعت\r\n\r\n\r\n","description":"","footnote":"\r\n( 1 ) . سيماى فرزانگان ، جلد 3 ، صفحه 338 به نقل از « فوائد الرضوية » ، صفحه 74 . صاحب كتاب عرفان اسلامى اين داستان را در جلد 10 كتاب خود ، صفحه 61 - 260 آورده و مىگويد روز عيدفطر بوده و در صحن مولى الموحدين على ( عليه السلام ) و آن مبلغ هم فطريه بوده است .\r\n( 2 ) . مفهوم شعر اين است كه همچون صدف حليم باش كه وقتى سر او را مىبرند ، بدون رنجشى گوهر تحويل كسى مىدهد كه سر او را مىبرد . .\r\n","page_name":" 51 ","page_number":51},
  {"content":"\r\n\r\nمىخواندند ، بين نماز ، شخصى فرزند او را كه حقّاً شايستگى داشت جانشين پدر شود ، شهيد كرد . اين پيرمرد هفتاد ساله ، وقتى از شهادت فرزند خود باخبر شد ، به قدرى بردبارى و صبورى و بزرگوارى از خود نشان داد كه فرمود : « لا حول و لا قوة الّا باللّه » و بلند شد نماز عشاء را خواند و قاتل فرزند را هم عفو كرد . « 1 »\r\n متاب اى پارسا روى از گنه‌كار * به بخشايندگى در وى نظر كن \r\n اگر من ناجوانمردم به كردار * تو بر من چون جوانمردان گذر كن \r\nيكى از اساتيد بزرگ اخلاق مىگفت : آيت الله اصفهانى هر ماه يك دستمال‌نامه فحش كه برايش نوشته بودند ، برداشته و به سوى دجله روانه مىشد ، و در آب مىريخت ، و آنقدر با عظمت بود ، كه ابداً لب برنمىآورد و عاملين را مورد عفو قرار مىداد ، شبيه اين داستان را خادم آيت الله العظمى بروجردى درباره ايشان نقل كره است . « 2 »\r\n5 - داستان عجيبى از حلم و بردبارى ملامهدى نراقى صاحب جامع السعادات نقل مىكنند ؛ وقتى از نوشتن كتاب اخلاقى و پرارزش « جامع السعادات » فراغت يافت و نسخه‌هاى آن در اطراف پخش شد ، نسخه‌اى به دست سيد مهدى بحرالعلوم ، آن مرد فاضل و عالم و كامل كه در نجف اشرف محور علم و تقوا و زهد و عبادت و كياست و مرجعيت بود ، رسيد ؛ سيد بسيار از اين كتاب در شگفت شد ، و آرزو كرد روزى به ديدار مؤلف آن گنجينه پرقيمت موفق شود ، از قضا ملامهدى\r\n\r\n\r\n","description":"","footnote":"\r\n( 1 ) . سيماى فرزانگان ، جلد 37 صفحه 336 ، به نقل از گنجينه دانشمندان ، جلد 1 ، صفحه 221 ، صاحب كتاب عرفان اسلامى در جلد 10 ، صفحه 259 ، ضمن نقل كشته شدن پسر مرحوم سيد اصفهانى مىگويد همان شب واقعه طلبه فقيرى نزد سيد آمده و كمك خواسته بود و سيد به او وعده كمك داده بودند ، اين طلبه گفته بود فردا كه تشييع جنازه مىكرديم در مسير گذرم به سيد افتاد ، و سيد در حالى كه داغ بر جگرش بود ، وقتى مرا ديد ، بدون اين كه كسى متوجه شود آن وعده‌اى را كه به من داده بود ، عملى كرد ، و من از بردبارى و توجه او در اين حالت سخت در عجب شدم !\r\n( 2 ) . سيماى فرزانگان ، جلد 3 ، صفحه 336 . .\r\n","page_name":" 52 ","page_number":52},
  {"content":"\r\n\r\nنراقى نيز در آتش اشتياق زيارت ائمه طاهرين ( عليهم السلام ) مىسوخت و از خدا مىخواست تا به اعتاب مقدسّه مشرف شود ، و بالاخره حضرت حق اين توفيق را نصيب او كرد ، تا نجف و كربلا و كاظمين و سامرا را زيارت كند .\r\nوقتى وارد نجف شد طبق رسم آن زمان همه علماء به ديدن آن عارف و معلم اخلاق رفته و او هم به بازديد آنها رفت . تنها كسى كه از او ديدن نكرد ، سيد مهدى بحرالعلوم بود .\r\nنجف از اين واقعه شگفت زده شد ، همه از هم مىپرسيدند ، علت چيست كه سيد به ديدار ملامهدى نرفته است ؟ !\r\nنراقى بزرگوار احوال سيد را جويا شد ، و نشانى خواست و به ديدار او شتافت به طورى كه همه از اين كه بر خلاف رسم آن زمان ملامهدى به ديدار سيد مىرفت در عجب بودند .\r\nوقتى نراقى ( رحمهم الله ) وارد مجلس شد ، عده‌اى از علما و طلاب حضور داشتند ، و به احترام او بلند شدند ، ولى سيد توجهى نكرده ، و تا آخر رعايت ادب و احترام را نسبت به او بجا نياورد ! !\r\nنراقى بدون ناراحتى خداحافظى كرده به خانه بازگشت ، قضيه برخورد سيد با نراقى در نجف موجب تعجب همه علماء و طلاب شده بود ، پس از چند روز بار ديگر مرحوم نراقى به ديدار سيد شتافت ، ولى باز به همان منوال و شايد سردتر مجلس طى شده ، ولى باز مرحوم نراقى بدون ناراحتى و بدون اينكه خم به ابرو آورد بازگشت ، كم‌كم سفر نراقى رو به پايان بود ، و نجف در حيرت ، در روزهاى آخر مرحوم نراقى براى خداحافظى به ديدار آن مرد الهى شتافت ، وقتى وارد شد ، حاضران اين بار با كمال تعجب ديدند ، سيد با كمال خضوع تا نزديك درب به استقبال نراقى آمد ، و چون عبدى كه مولايش را در آغوش مىگيرد ، نراقى را در آغوش گرفت ، بسيار به وى احترام كرد ، و چون شاگردى در برابر استاد نشست .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nپس از پايان مجلس ، سبب برخورد اول و دوم را از او پرسيدند ، آن جناب جواب داد ، من كتاب با عظمت جامع السعادات وى را مطالعه كردم ، و آن را در نوع خود بىنظير\r\nيافتم ، آرزو داشتم مؤلف آن را ببينم و وى را آزمايش كنم ، كه آيا آنچه در كتاب در باب فضائل اخلاقى ( مثل حلم و عدم غضب ) نوشته ، در خود او هست يا نه ، او را كه در دو مجلس امتحان كردم ، ديدم از ايمان و اخلاق و حلم و تواضع و صبر و عاقبت بينى بالائى برخوردار است ، و از اين رو در مجلس سوم بسيار او را احترام كردم كه او مرد دين و پيكره اخلاق و مجسمه عمل صالح است . « 1 » از اين نمونه سرگذشتها بسيار است كه مىتوانيد در كتب مختلف اخلاقى مطالعه نمائيد . « 2 »\r\nاى عزيز ! حلم پيشه كن ، و مگو كه اگر پاسخ آن نادان را ندهم ذليل مىشوم كه پيامبر ( صلى الله عليه وآله ) فرمودند\r\n: « ما اعَزَّ اللّهِ بَجهْلِ قَطُّ وَ لا اذَلّ بحِلْم قطّ » :\r\n« خداوند هرگز كسى را به سبب جهل عزيز نكرد و كسى را هم به سبب حلم و بردبارى ذليل نكرد » . « 3 »\r\n\r\nنظر خواجه نصيرالدين طوسى در مسئله غضب\r\nخواجه نصير در اخلاق ناصرى مىفرمايد : « غضب ( نقطه مقابل حلم ) حركتى بود ، نفس را كه مبدأ آن شهوت و انتقام بود ، و اين حركت چون به عنف بود ، آتش خشم افروخته شود ، و خون در غليان آيد ، و دماغ و شريانات از دخانى مظلم ممتلى شود ، تا عقل محجوب گردد ، و فعل او ضعيف ، چنان كه حكماء گفته‌اند كه : بنيه انسانى مانند غاركوهى شود ، مملوّ به حريق آتش و محتنق به لهب و دخان كه از آن غار جز آواز و بانگ و مشغله و غلبه اشتغال چيزى ديگر معلوم نشود ، و در اين\r\n\r\n\r\n","description":"","footnote":"\r\n( 1 ) . عرفان اسلامى ، جلد 10 ، صفحه 5 - 4 - 263 .\r\n( 2 ) . در اين زمينه مىتوانيد به كتاب زينت المجالس تأليف مجدالدين محمد حسينى ، صفحه 476 به بعد و آداب النفس عيناثى ، صفحه 63 ، و اخلاق محتشمى ، صفحه 261 ، « باب الحلم » و فوائد الرضوية و غيره مراجعه كنيد .\r\n( 3 ) . جامع السعادات ، جلد 1 ، صفحه 298 .\r\n","page_name":" 54 ","page_number":54},
  {"content":"\r\n\r\nحال معالجه اين تغير و اطفاى اين نايره در غايت تعذّر بود ، هر چه در اطفاى اشتعال استعمال كنند مادّه قوت\r\nگيرد و سبب زيادت اشتعال شود . اگر به موعظت تمسك كنند ، خشم بيشتر و اگر در تسكين حيله نمايند لهب و مشعله زياده گردد » . « 1 »\r\nبقراطيس حكيم گويد كه : من به سلامت آن كشتى كه باد سخت و شدت آشوب دريا به لجّه افكند كه بر كوههاى عظيم مشتمل بود و بر سنگ هاى سخت زند ، اميدوارترم از آن كه به سلامت عضبان ملتهب ، چه ملّاحان را در تخليص آن كشتى مجال استعمال لطائف حيل باشد ، و هيچ حيله در تسكين شعله غضبى كه زبانه مىزند ، نافع نيايد ، و چندان كه وعظ و تضرّع و خضوع بيشتر به كار دارند ، مانند آتشى كه هيزم خشك بر او افكنند ، تيزى بيشتر نمايد و اسباب غضب ده تا است » :\r\n1 - عجب . 2 - افتخار . 3 - مراء . 4 - لجاج . 5 - مزاح . 6 - تكبّر . 7 - استهزاء . 8 - غدر ( حيله و مكر ) . 9 - ضيم ( ستم ) . 10 - طلب نفايسى كه از عزّت موجب مناقشه و محاسده شود و شوق به انتقام غايت اين اسباب بود .\r\nولو احق ( ملحقات ) غضب كه أعراض اين مرض بود هفت صنف باشد :\r\n1 - ندامت . 2 - توقع مجازات عاجل ( سريع ) و آجل ( مؤخّر ) . 3 - مشقّت دوستان . 4 - استهزاى اراذل . 5 - شماتت اعداء . 6 - تغيير مزاج . 7 - تألم ابدآن ( ناراحتى بدن ) و اميرالمؤمنين ( عليه السلام ) فرمودند :\r\n« الْحِدَّةُ نَوعٌ مِنَ الجُنُونِ لانَّ صاحِبَه يَنْدُم فِانْ لَمْ يَنْدُم فَجُنُونه مُسْتَحْكمٌ » :\r\n« غضب نوعى از ديوانگى است زيرا صاحب آن پشيمان مىشود ( يعنى حالتى غيرعادى داشته و پس از مدتى عادى مىشود ) و اگر پشيمان نشد ، پس ديوانگى او ريشه‌دار و عميق است » ( يعنى اگر از عمل و حالت خود پشيمان نشد ، هنوز به حالت طبيعى بازنگشته و ديوانگى او عميق است ) . « 2 »\r\nخداوند ما را به اين جنون مبتلا نگرداند و اگر خداى ناكرده دچار شديم ،\r\n\r\n\r\n","description":"","footnote":"\r\n( 1 ) . عرفان اسلامى ، جلد 10 ، صفحه 252 .\r\n( 2 ) . عرفان اسلامى ، جلد 10 ، صفحه 253 . .\r\n","page_name":" 55 ","page_number":55},
  {"content":"\r\n\r\nسريعاً به هوش آئيم و خود او ما را در آن حال حفظ كند كه ديوانه خود قادر بر كنترل خود نيست .\r\n* * * \r\n32 - علماء\r\nحضرت دومين وصف روزانه پرهيزگاران كه در مواجهه با مردم به مرحله بروز مىرسد ، علم معرفى مىكند ، سخن از علم ، و نوشتن درباره آن وقت بسيار و اوراق بيشمار مىطلبد كه تفصيل بيش از حدّ زيبنده اين نوشتار نيست ، ولذا به قدرى كه موردنظر است ، مىنگاريم .\r\nمرحوم خوئى در شرح نهج‌البلاغه خود گويد : « علم » از جنود عقل است كه مقابل آن جهل است . مراد از علم چيست ؟ مرحوم ابن ميثم بحرانى علم را علم نظرى مثل شناخت صانع و صفات او گرفته ، كه بنابر نسخه وى بسى نيكو است ، زيرا نسخه وى به جاى « حلماء » حكماء داشت و حكمت را علم عملى و حكيم را دارنده كمال قوه نظرى و عملى نمود ، و اگر نسخه را ( حلماء علماء ) بگيريم و مثل مرحوم خوئى حلم را حد وسط مهانة و افراط در غضب بدانيم ، بهتر است ؛ علماء را اعم از علم نظرى و عملى بگيريم ، چنان كه مىتوان از شرح خوئى نيز استفاده كرد ، « 1 » علم نظرى را كه مثال زديم و علم عملى هم مثل معرفت تكاليف و احكام عمليه شرعية .\r\nدر فضيلت علم همين بس كه مقام جدّ ما آدم ( عليه السلام ) و خليفة الهى او بواسطه\r\n\r\n\r\n","description":"","footnote":"\r\n( 1 ) . اين كه گفتيم مىتوان استفاده كرد ، زيرا عبارت مرحوم خوئى قابل مناقشه هست كه مىتوانيد ملاحظه كنيد ، قابل توجه است كه اگر كسى حلم را معنى دوم كرد كه ثابت بودن در امور بود كه نوعى اعتدال در مرحله عمل در همه امور بود مثل ابن‌ميثم مىتواند علم را علم نظرى بيگرد تا مطلق علم نظرى و عملى گفته شده باشد . .\r\n","page_name":" 56 ","page_number":56},
  {"content":"\r\n\r\nعلم او بود ، خواه علم به حقائق و اسرار هستى باشد و خواه علم به اسماء و صفات الهى ، علم اسماء كه در آيه قرآن آمده : ( عَلَّمَ آدَمَ الاسْماءَ كُلَّها ) هر كدام باشد ، دانش است و موجب شده آدم ( عليه السلام ) مسجود ملائكه شود ، از آيات 30 به بعد سوره بقره كه در مورد آفرينش آدم ( عليه السلام ) است ، استفاده مىشود كه : خليفة الله بودن او رابطه مستقيم با دانش او دارد ، هر چه دانش بيشتر اين مقام بلندتر است .\r\nبايد تصريح كرد و گفت بنازم به آئين حياتبخش اسلام كه از محيط جهل و نادانى برخاست ، و مدال افتخار آدم ( عليه السلام ) را علم و آگاهى او قرار داد . اگر قرآن را با تورات ( تحريف شده ) و نظر هر يك را راجع به دانش بررسى كنيم ، خواهيم ديد ، اسلام علم را در چه جايگاهى قرار داده و تورات در چه جايگاهى .\r\nگفته شده تورات به بيش از 1000 زبان منتشر شده ، و مورد احترام يهوديت و مسيحيت است ، وقتى به فصل دوم و سوم سفر تكوين ( پيدايش ) مىرسيم ، مىگويند : آدم را به خاطر اين از بهشت راندند كه از درخت علم و معرفت خورد ، و چشمش باز شد ، و ديد عريان است و پشت درخت پنهان شد ، خدا پرسيد كجائى ؟ گفت پشت درخت ، گفت چرا آنجا رفته‌اى ؟ گفت برهنه‌ام ، گفت از كجا فهميدى زشت است ، معلوم مىشود از آن درخت خورده‌اى و عقل به كله‌ات آمده ، سپس دستور داد ، بيرونش كنيد ، كه بهشت جاى عاقلان نيست ، البته اين بيانى كه كرديم بيان عاميانه به زبان خودمان بود ، و حال ترجمه بعضى از مطالب فصل دوم و سوم سفر تكوين را بيان مىكنيم :\r\nدر فصل دوم آمده است : « پس خداوند خدا آدم را از خاك زمين صورت داد ، و نسيم حيات را بر دماغش دميد ، و آدم جان زنده شد ؛ و خداوند خدا هر درخت خوش‌نما و به خوردن نيكو ، از زمين رويانيد ، و هم درخت « حيات » در وسط باغ و درخت « داشتن نيك و بد » را . . . و خداوند خدا آدم را امر فرموده گفت كه از تمامى درختان باغ مختارى كه بخورى ، اما از درخت « دانستن نيك و بد » مخور ، چه در روز\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nخوردنت از آن مستوجب مرگ مىشوى . . . »\r\nو در فصل سوم چنين آمده است : « و آواز خداوند را شنيدند كه به هنگام نسيم روز در باغ مىخراميد و آدم و زنش خويشتن را از حضور خداوند خدا در ميان درختان باغ پنهان كردند .\r\n« و خداوند خدا آدم را آواز كرده وى را گفت كه كجائى ؟ ! او ديگر جواب گفت كه آواز تو را در باغ شنيدم و ترسيدم ، زيرا كه برهنه‌ام ، به جهت آن پنهان شدم .\r\n« و خدا به او گفت كه : تو را كه گفت كه برهنه‌اى ؟ آيا از درختى كه تو را امر كردم ، نخورى و خوردى ؟ ! و آدم گفت : زنى كه از براى بودن با من دادى ، او از آن درخت به من داد كه خوردم ؛ و خداوند خدا گفت كه : اينك آدم نظر به دانستن نيك و بد چون يكى از ما شده ، پس حال مبادا كه دست خود را دراز كرده هم از درخت حيات بگيرد ، و خورده دائماً زنده ماند . پس از آن سبب خداوند خدا او را باغ عدن راند تا آنكه در زمينى كه از آن گرفته شده بود فلاحت نمايد » .\r\nهمانطور كه مشاهده فرموديد ، اين « افسانه زننده » كه در تورات كنونى به عنوان يك واقعيت تاريخى آمده است ، علت اصلى اخراج آدم ( عليه السلام ) از بهشت و گناه بزرگ او را توجه به علم و دانش و دانستن نيك و بد مىداند . و چنانچه آدم ( عليه السلام ) دست به شجره « نيك و بد » دراز نمىكرد ، و تا ابد در جهل باقى مىماند ، تا آنجا كه حتى نداند برهنه بودن زشت و ناپسند است ، براى هميشه در بهشت باقى مىماند .\r\nبه اين ترتيب مسلماً آدم نبايد از كار خود پشيمان شده باشد ، زيرا از دست دادن بهشتى كه شرط بقاى در آن ندانستن نيك و بد است ، در برابر به دست آوردن علم و دانش تجارب پرسودى محسوب مىگردد ، چرا آدم ( عليه السلام ) از اين تجارب نگران و پشيمان باشد ؟ !\r\nبنابراين افسانه ، تورات درست در نقطه مقابل قرآن كه ارزش مقام انسان و سرّ آفرينش او را در « علم الاسماء » معرفى كره قرار دارد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاز اين گذشته در افسانه مزبور مطالب زننده عجيبى درباره خداوند و يا مخلوقات او ديده مىشود كه هر يك از ديگرى حيرت‌انگيزتر است ، و آن عبارت است از :\r\n1 - نسبت دروغ به خداوند ( چنان كه در جمله شماره 17 فصل دوم مىگويد : « خداوند گفت از آن درخت نخوريد كه مىميريد ، در حالى كه نمىمردند بلكه دانا مىشدند ) .\r\n2 - نسبت بخل به خداوند ( چنان كه در جمله 22 فصل سوم مىگويد كه خدا نمىخواست آدم و حوّا از درخت علم و حيات بخورند و دانا شوند و زندگى جاويدان پيدا كنند ) .\r\n3 - نسبت حسد به خداوند ( چنان كه از همان جمله استفاده مىشود كه خداوند بر اين علم و دانشى كه براى آدم پيدا شده بود رشك برد ) .\r\n4 - نسبت جسم به خداوند ( چنان كه از جمله 8 فصل سوم استفاده مىشود كه خداوند به هنگام صبح در خيابانهاى بهشت مىخراميد ) .\r\n5 - خداوند از حوادثى كه در نزديكى او مىگذرد بىخبر است ( چنان كه در جمله 9 مىگويد صدا زد آدم كجائى ، و آنها در لابلاى درختان خود را از چشم خداوند پنهان كرده بودند ) . « 1 »\r\nمطلبى كه ذكر آن خالى از لطف نيست ، اين است كه مراد از « شجره منهيه » ( درختى كه حضرت آدم ( عليه السلام ) از آن نهى شده بود ) چيست ؟ صاحب تفسير « اطيب البيان » در ذيل اين آيات گويد : « بعضى گفتند حنطه ( گندم ) و بعضى عنب ( انگور ) و بعضى زيتون ، و بعضى كافور و بعضى شجره علم خير و شر و بعضى شجره خلد دانسته‌اند ، و قائل به شجره علم خير و شر ، كلبى است و او از تورات رائج اخذ نموده ، و قصه\r\n\r\n\r\n","description":"","footnote":"\r\n( 1 ) . قسمت مقايسه قرآن و تورات از كتاب قرآن و آخرين پيامبر ، از صفحه 127 - 132 اقتباس شده است ( به نقل از تفسير نمونه ، جلد 1 ، صفحه 189 - 191 ذيل آيات مورد بحث ) . .\r\n","page_name":" 59 ","page_number":59},
  {"content":"\r\n\r\nتورات به جهاتى محرّف است و قائل به شجره خلد ابن جذعان است ، و اين نيز قول باطلى است ، براى اينكه اولا مأخوذ از قول شيطان است كه گفت : ( هَلْ أَدُلُّكَ عَلَى شَجَرَةِ الْخُلْدِ وَمُلْك لَّا يَبْلَى « 1 » و ثانياً اگر شجره خلد بود ، بايد آدم و حوّا در بهشت جاودان باشند نه اينكه خارج شوند ؛ و اخبار در اين باره مختلف است و در بعضى اخبار دارد كه همه اينها حق است زيرا درخت بهشتى شامل همه انواع خوراكيها هست ، « 2 » و آنچه به نظر اقرب است ، اين كه شجره از چيزهائى بوده كه خوردن آن با ماندن در بهشت مناسبتى نداشته ، و بعيد نيست كه همان حنطه ( گندم ) بوده است » . « 3 »\r\n\r\nنكاتى در مورد علم و جهل\r\nبا توجه به خطاهاى « اعلموا » در قرآن درمىيابيم كه قرآن با اين خطاب ، مسائل مربوط به عقائد و اعمال و برنامه زندگى را متذكر شده است ؛ علاوه بر اين طلب علم را در هر حال بر زن و مرد مسلمان واجب كرده است ؛ در كلمات پيامبر ( صلى الله عليه وآله ) است « طَلَبُ العِلمِ فَريضَةٌ عَلى كُل مُسْلم وَ مُسْلمة » « 4 » در كلمات امام صادق ( عليه السلام ) ، نيز آمده « طلَبُ العِلم فِريضة على كل حال » . « 5 » )\r\nبراى آگاهى از توجه اسلام به علم و ارج نهادن به آن ، كافى است به اين حديث بنگريم كه پيامبر اكرم ( صلى الله عليه وآله ) فرمود :\r\n« اغدُ عالماً او مُتَعَلّما او مستمِعاً او مُحِبّا و لا تكن الخامس » :\r\n« يا دانشمند باش يا دانشجو يا شنوا از دانشمندان و يا دوستدار آنان ، و هرگز نفر پنجمى نباش كه هلاك خواهى شد ! » « 6 » « علم و دانش آنقدر شرافت دارد\r\n\r\n\r\n","description":"","footnote":"\r\n( 1 ) . سوره طه ، آيه 120 .\r\n( 2 ) . از عيون از حضرت رضا ( عليه السلام ) نيز نقل شده است .\r\n( 3 ) . تفسير اطيب البيان ، جلد 1 ، صفحه 517 .\r\n( 4 ) . بحارالانوار ، جلد 1 ، صفحه 117 .\r\n( 5 ) . بحارالانوار ، جلد 2 ، صفحه 172 .\r\n( 6 ) . محجة البيضاء ، جلد 1 ، صفحه 22 . .\r\n","page_name":" 60 ","page_number":60},
  {"content":"\r\n\r\nكه هر كس آن را دارا نيست ، ادعا مىكند عالم است ، و اگر نسبت علم به او داده شود ، خشنود مىشود و اگر نسبت جهل به او داده شود ، از آن تبرّى و برائت مىجويد ، »\r\n« كَفَى بِالعِلمِ شَرَفاً ان يَدَّعيه مَن لا يُحسِنُه و يَفرَح اذا نُسِبَ اليه و كَفى بِالجَهْلِ ذَمّاً انْ يَبْرأ مَن هو فيه » . « 1 »\r\nچقدر فرق است بين آنچه از تورات كنونى نقل كرديم كه طبق آن خداوند نمىخواست حضرت آدم ( عليه السلام ) عالم شود و بين قول امام صادق ( عليه السلام ) كه فرمود :\r\n« لَوَدَدتُ انَّ الصحابى ضُرِبَتْ رُؤُسهم باسياط حتّى يتفَقّهوا » :\r\n« من دوست دارم با تازيانه بر سر اصحابم زده شود تا عالم و فقيه شوند . « 2 » يعنى حاضرم يارانم را با تازيانه بدنبال علم و دانش بفرستم !\r\nو نيز چقدر فاصله است بين آنچه تورات كنونى و تحريف شده دارد ، با قول مؤسس اسلام و نبىّ گرامى ( صلى الله عليه وآله ) كه فرمود :\r\n« العلمُ حَياةُ الاسلامِ وَ عِمادُ الايمان » :\r\n« علم مايه حيات اسلام و ستون ايمان است ! » « 3 » اسلام و ايمان بدون علم ، مرده‌اى بيش نيست ، زيرا اسلام بدون علم را هر لحظه كه دشمن اراده كند ، مىتواند از دست چنين شخصى بگيرد ، زيرا تنها اسلحه‌اى كه مىتواند اين گوهر گرانبها يعنى اسلام را حفظ كند ، علم است و او از ابتدا خلع سلاح شده ، و لذا گرفتن اسلام و ايمان او بسيار راحت است ، چنان كه گرفتن يك جواهر از درون مشت يك مرده چنين است !\r\nدر اينجا به نكاتى در مورد علم و جهل به طور اختصار توجه مىكنيم :\r\n1 - خداوند نخستين معلّم است ، در قرآن به آياتى برمىخوريم كه خداوند خود را به عنوان معلم معرفى كرده گاه به آدم ( عليه السلام ) علم اسماء مىآموزد ( وَ عَلَّمَ آدَمَ\r\n\r\n\r\n","description":"","footnote":"\r\n( 1 ) . بحار الانوار ، جلد 1 ، صفحه 185 .\r\n( 2 ) . كافى ، جلد 1 ، صفحه 8 .\r\n( 3 ) . كنز العمال ، جلد 10 ، صفحه 181 . .\r\n","page_name":" 61 ","page_number":61},
  {"content":"\r\n\r\nالأَسْماءَ كُلَّها ) « 1 » و گاه به نوع انسان آنچه را نمىداند از طريق تكوين و تشريع مىآموزد عَلَّمَ الْانسَانَ مَا لَمْ يَعْلَمْ « 2 » گاه قلم بدست او داده و نوشتن مىآموزد الّذى عَلَّمَ بِالْقَلَم « 3 » گاه يك حرف و دو حرف بر زبانش مىنهند و شيوه سخن گفتن به او تعليم مىدهد الرَّحْمَنُ - عَلَّمَ الْقُرْآنَ - خَلَقَ الْانسَانَ - عَلَّمَهُ الْبَيَانَ « 4 »\r\n2 - امتياز انسان بر سائر موجودات به وسيله علم است ، در قرآن چنين مىخوانيم :\r\nقَالَ يَا آدَمُ أَنْبِئْهُمْ بِأَسْمِآئِهِمْ فَلَمَّا أَنْبَأَهُمْ بِأَسْمِآئِهِمْ قَالَ أَلَمْ أَقُلْ لَّكُمْ إِنِّى أَعْلَمُ غَيْبَ السَّمَوَتِ وَالْارْضِ وَأَعْلَمُ مَا تُبْدُونَ وَمَا كُنتُمْ\r\nتَكْتُمُونَ : « فرمود ، اى آدم ، آنها را از اسامى و اسرار موجودات آگاه كن ، و هنگامى كه آدم ( عليه السلام ) آنها را آگاه ساخت ، فرمود ، نگفتم من غيب آسمانها و زمين را مىدانم ، و نيز آنچه را شما ( فرشتگان ) آشكار مىكنيد ، يا پنهان مىداشتيد » ا . « 5 »\r\nاين سخن پس از اين بود كه ملائكه جنبه فساد انسان را در نظر گرفته بودند ، ولى پس از اين كه آگاهى و دانش او را درك كردند ، در برابر امر خداوند مبنى بر سجده بر آدم ( عليه السلام ) خاضع شده و سر تسليم فرود آوردند ، و علتى بر مسجود بودن آدم ( عليه السلام ) نبود مگر علم و دانش او كه موجب امتياز او شد و انسانها هم به نسبت علم خود بر ديگرى برترى دارند ، پيامبراكرم ( صلى الله عليه وآله ) فرمودند :\r\nاكْثَرَ النّاسِ قيمةً اكْثَرُهُم عِلْمَاً وَ اقَلُّ النّاس قيمَةً اقَلَّهُم عِلْماً\r\n« آن كس كه علمش از همه افزونتر باشد ، قيمتش از همه بيشتر است ، و آن كسى كه علمش از همه كمتر باشد ، قيمتش كمتر » . « 6 » و وقتى مسجود\r\n\r\n\r\n","description":"","footnote":"\r\n( 1 ) . سوره بقره ، آيه 31 .\r\n( 2 ) . سوره علق ، آيه 5 .\r\n( 3 ) . سوره علق ، آيه 4 .\r\n( 4 ) . سوره الرحمن ، آيه 1 - 4 .\r\n( 5 ) . سوره بقره ، آيه 33 .\r\n( 6 ) . بحار الانوار ، جلد 1 ، صفحه 164 . .\r\n","page_name":" 62 ","page_number":62},
  {"content":"\r\n\r\nملائكه شد مسلماً بر سائر موجوداتى كه اين آگاهى را ندارند ، تفوّق و برترى دارد .\r\n3 - درجات قرب به خدا متناسب با درجات معرفت است :\r\n. . . يَرْفَعِ اللهُ الَّذِينَ آمَنُوا مِنْكُمْ وَالَّذِينَ أُوتُوا الْعِلْمَ دَرَجَات : ( اگر به دستورات الهى عمل كنيد ) « خداوند كسانى را كه از ميان شما ايمان آورده‌اند ، و آنها كه از علم بهره دارند ، به درجات عظيمى بالا مىبرد . » « 1 » در آغاز اين آيه سخن از چند دستور اخلاقى درباره آداب مجلس است ، و به دنبال آن درجات عالمان و مؤمنان را در پيشگاه\r\nخداوند به عنوان نتيجه و پاداش كسانى كه به اين دستورات عمل كنند ، ذكر مىكند .\r\n« درجات » جمع « درجه » به معنى پله‌هائى است كه به طرف بالا مىرود ، و در مقابل « دركات » جمع « دركه » به معنى پله‌هائى است كه رو به پائين مىرود مانند پله‌هاى سرداب ، تعبير « درجات » به صورت « نكره » اشاره‌اى به عظمت ايندرجات و جمع بودن آن شايد اشاره‌اى به تفاوت ميان عالمان در اين درجات باشد .\r\nدر تفسير « الميزان » آمده كه : از اين آيه استفاده مىشود كه مؤمنان دو گروهند : « مؤمنان عالم » و « مؤمنان غيرعالم » و مؤمنان عالم برترند ، سپس به آيه هَلْ يَسْتَوِى الَّذِينَ يَعْلَمُونَ وَالَّذِينَ لَا يَعْلَمُونَ : « آيا كسانى كه مىدانند با كسانى كه نمىدانند يكسانند » ، « 2 » استناد كرده است .\r\nدر روايتى از اميرالمؤمنين ( عليه السلام ) مىخوانيم :\r\n« انَّ الثّوابَ بِقَدْر العَقْل » :\r\n« پاداش هر كس به اندازه عقل ( و دانش ) او است » . « 3 » هر چه تعقل انسان عالمانه‌تر و آگاهانه‌تر باشد ، ثواب عملش بيشتر است .\r\n4 - انبياء ( عليهم السلام ) خواهان علم بيشترند .\r\n\r\n\r\n","description":"","footnote":"\r\n( 1 ) . سوره مجادله ، آيه 11 .\r\n( 2 ) . سوره زمر ، آيه 9 .\r\n( 3 ) . بحار الانوار ، جلد 1 ، صفحه 84 . .\r\n","page_name":" 63 ","page_number":63},
  {"content":"\r\n\r\nدرباره پيامبر ( صلى الله عليه وآله ) مىخوانيم با اينكه او عقل كلّ بود ولى باز از طرف خداوند مورد خطاب قرار مىگيرد كه از ما علم بيشترى بخواه « قُل رَبِّ زِدْنى علماً » « 1 » : يعنى نسبت به علم هيچ توقفگاهى براى هيچ كس و هيچ حالى نيست ، بايد تا آخرين لحظه به دنبال دانش رفت .\r\nدر مورد حضرت موسى ( عليه السلام ) نيز مىخوانيم با اين كه شرح صدر پيدا كرده بود ، رب اشرح لى صدرى و حكمت و دانش در سينه داشت وَلَمَّا بَلَغَ أَشُدَّهُ وَاسْتَوَى آتَيْنَاهُ حُكْماً وَعِلْماً : « هنگامى كه او نيرومند و كامل شد ، حكمت و دانش به او بخشيديم » . « 2 » باز مأمور مىشود در برابر استادى چون حضرت « خضر ( عليه السلام ) » زانو زند ، و همچون شاگردى از او درس گيرد\r\n( قَالَ لَهُ مُوسَى هَلْ أَتَّبِعُكَ عَلَى أَنْ تُعَلِّمَنِ مِمَّا عُلِّمْتَ رُشْداً ) :\r\n« موسى ( عليه السلام ) به آن مرد عالم الهى ( خضر ) گفت : آيا من از تو پيروى كنم تا از آنچه به تو تعليم داده شده است ، و مايه رشد و هدايت است به من بياموزى ؟ « 3 »\r\nاميرمؤمنان نيز مىفرمايد :\r\n« العلم ميراث الانبياء و المال ميراث الفراعنه » :\r\n« علم ميراث پيامبران و مال ميراث فرعونها است . » « 4 »\r\n5 - شرط اصلى مديريت و رهبرى علم و شناخت است .\r\nحضرت « يوسف ( عليه السلام ) » هنگامى كه پيشنهاد مقام مهمى در حكومت مصر به او شد ، وى گفت مرا به سرپرستى خزائن بگماريد ، و دو دليل براى اين مديريت ذكر كرد : امانتدارى و عالم و آگاه بودن اجْعَلْنِى عَلَى خَزَائِنِ الْارْضِ إِنِّى حَفِيظٌ عَلِيمٌ : « مرا سرپرست خزائن اين سرزمين قرار ده چرا كه من امانتدار آگاهى هستم » . « 5 »\r\nدر داستان بنىاسرائيل نيز مىخوانيم هنگامى كه آنان آمادگى خود را براى\r\n\r\n\r\n","description":"","footnote":"\r\n( 1 ) . سوره طه ، آيه 114 .\r\n( 2 ) . سوره قصص ، آيه 14 .\r\n( 3 ) . سوره كهف ، آيه 66 .\r\n( 4 ) . بحار الانوار ، جلد 1 ، صفحه 185 .\r\n( 5 ) . سوره يوسف ، آيه 55 . .\r\n","page_name":" 64 ","page_number":64},
  {"content":"\r\n\r\nپيكار با پادشاه ظالمى به نام جالوت اعلام كردند ، و تقاضا نمودند ، رهبر و فرماندهى براى آنان برگزيند تا با جالوت پيكار كنند ، آن پيامبر طالوت را معرفى كرد ، آنها اعتراض كردند كه چگونه او بر ما فرماندهى\r\nكند ، در حالى كه ثروت زيادى ندارد ، پيامبر آنها فهميد كه آنها ملاك و شرايط فرماندهى را اشتباه گرفته‌اند ، از اين رو چنين فرمود :\r\n( قَالَ إِنَّ اللهَ اصْطَفَاهُ عَلَيْكُمْ وَزَادَهُ بَسْطَةً فِى الْعِلْمِ وَالْجِسْمِ وَاللهُ يُؤْتِى مُلْكَهُ مَنْ يَشَاءُ وَاللهُ وَاسِعٌ عَلِيمٌ ) :\r\n« گفت : خداوند او را بر شما برگزيده ، و علم و قدرت جسمى او را وسعت بخشيده و خداوند ملكش را به هر كس بخواهد ( و لايق بداند ) مىبخشد ، و خداوند احسانش وسيع و ( از شايستگيهاى افراد ) آگاه است . » « 1 »\r\nاز اين آيه روشن شد كه علم و معرفت از اساسىترين شرائط مديريت است و « اشموئيل » پيامبر بنىاسرائيل وقتى « طالوت » را ملاقات نمود در حالى كه روستازاده بود و در يكى از دهكده‌ها در ساحل رودخانه‌اى به صورت گمنام مىزيست ، و چهارپايان پدر را به چرا مىبرد ، و كشاورزى مىكرد ، قلب او را آگاه و جسم او را نيرومند يافت ، او را به عنوان فرمانده و مدير لشكر معرفى كرد ؛ و توجهى به معيارهاى خون ، ثروت و اسم و رسم و پدر و مادر و فاميل كه مورد توجه سران بنىاسرائيل بود نكرد .\r\nدر حديث بسيار جالبى از امام صادق ( عليه السلام ) مىخوانيم :\r\n« المُلُوكُ حُكّامٌ عَلَى النّاسِ وَ العُلَماءُ حُكّامٌ عَلَى المُلوك » :\r\n« زمامداران بر مردم حكومت مىكنند ، و دانشمندان بر زمامداران . » « 2 »\r\n6 - علم سرچشمه ايمان است .\r\nدر قرآن آياتى مىبينيم كه روشنگر رابطه علم و ايمان و پيوند مستحكم اين دو است ، به عنوان نمونه به چند آيه اشاره مىكنيم : وَلِيَعْلَمَ الَّذِينَ أُوتُوا الْعِلْمَ أَنَّهُ الْحَقُّ\r\n\r\n\r\n","description":"","footnote":"\r\n( 1 ) . سوره بقره ، آيه 247 .\r\n( 2 ) . بحار الانوار ، جلد 1 ، صفحه 183 . .\r\n","page_name":" 65 ","page_number":65},
  {"content":"\r\n\r\nمِنْ رَبِّكَ فَيُؤْمِنُوا بِهِ فَتُخْبِتَ لَهُ قُلُوبُهُمْ :\r\n« هدف اين است كه آنها كه داراى علمند بدانند اين قرآن حقى است از سوى پروردگارت ، و به آن ايمان بياورند و دلهايشان در برابر آن خاضع گردد » . « 1 »\r\nوَالرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنَا وَمَا يَذَّكَّرُ إِلَّا أُوْلُوا الْالْبَابِ : « راسخان در علم گويند : ما به همه آيات الهى ايمان آورده‌ايم ، همه از سوى پروردگار ما است ، و تنها صاحبان عقل متذكّر مىشوند » . « 2 »\r\nاز حوادث تاريخى كه رابطه مستحكم بين علم و ايمان را تأييد مىكند ، داستان ساحران عصر فرعون است ، كه وقتى به خاطر آگاهى از فن سحر دريافتند ، آنچه موسى ( عليه السلام ) نشان داد معجزه است ، و علم به اعجاز پيدا كردند ، ايمان آوردند و تهديدهاى فرعون نيز مؤثر واقع نشد ؛ و در جواب او گفتند : هرگز تو را بر « دلائل روشنى » كه به سراغ ما آمده است مقدم نخواهيم داشت . « 3 » فرعون سرانجام تهديد خود را عملى كرده و آنها را به شهادت رساند ؛ مفسّر بزرگ مرحوم طبرسى درباره آنها مىنويسد : « كانُوا اوَّل النّهارِ كُفّاراً سَحَرة و آخِرَ النَّهارِ شُهَداء بَرَرَة » : « در آغاز آن روز ، كافر و ساحر بودند ، اما در پايان همان روز شهيدانى در زمره نيكان » .\r\n7 - علم سرچشمه تقوى و خشيت است .\r\nإِنَّمَا يَخْشَى اللهَ مِنْ عِبَادِهِ الْعُلَمَاءُ : « از ميان بندگان خدا تنها دانشمندان از او خشيت دارند » . « 4 »\r\n« خشيت » به گفته راغب در مفردات : « خوف و ترسى است كه آميخته با تعظيم باشد و غالباً از علم سرچشمه مىگيرد » .\r\n\r\n\r\n","description":"","footnote":"\r\n( 1 ) . سوره حج ، آيه 54 .\r\n( 2 ) . سوره آل‌عمران ، آيه 7 . ( آيات 6 سوره سبا و 107 و 108 ، سوره اسراء و 70 سوره طه در اين باب مناسب است ) .\r\n( 3 ) . سوره طه ، آيه 72 .\r\n( 4 ) . سوره فاطر ، آيه 28 . .\r\n","page_name":" 66 ","page_number":66},
  {"content":"\r\n\r\nدر آيه ديگرى چنين مىخوانيم : كَذَلِكَ يُبَيِّنُ اللهُ آيَاتِهِ لِلنَّاسِ لَعَلَّهُمْ يَتَّقُونَ : « خداوند اين‌گونه آياتش را براى مردم تبيين مىكند تا پرهيزگارى پيشه كنند » . « 1 »\r\nاين تعبير به خوبى نشان مىدهد كه تبيين آيات مقدمه‌اى براى آگاهى ، و آگاهى وسيله‌اى براى تقوا است . مسلماً هر جا علم است ، الزاماً تقوا نيست ، چرا كه عالم بىعمل نيز پيدا مىشود ؛ ولى بدون شك علم مقدمه‌اى مؤثر براى تقوا محسوب مىگردد .\r\nاميرالمؤمنين ( عليه السلام ) مىفرمايند :\r\n« اعْظَمُ النّاسِ عِلماً اشَدُّهم خَوف ؛ مِنْ اللّه » :\r\n« آن كسى كه علمش از همه بيشتر است ، خدا ترسيش از همه شديدتر مىباشد » . « 2 »\r\n8 - علم سرچشمه زهد است .\r\nوَقَالَ الَّذِينَ أُوتُوا الْعِلْمَ وَيْلَكُمْ ثَوَابُ اللهِ خَيْرٌ لِّمَنْ آمَنَ وَعَمِلَ صَالِحاً وَلَا يُلَقَّاهَا إِلَّا الصَّابِرُونَ : « آنها كه از علم و دانش بهره داشتند ، گفتند : واى بر شما ! پاداش الهى براى كسانى كه ايمان آورده‌اند و عمل صالح انجام مىدهند ، بهتر است ، اما جز صابران آن را دريافت نمىدارند » . « 3 »\r\nاين آيه كه در اواخر سوره قصص در داستان قارون آمده ، و بيانگر نصيحت علماى بنىاسرائيل به توده مردمى است كه وقتى نمايش ثروت قارون ، آن ثروتمند خودخواه را ديدند ، آرزو كردند اى كاش به جاى او بودند ، آن عالمان وقتى دنياپرستى مردم را ديدند فرياد زدند ، واى بر شما دنياپرستانى كه زرق و برق دنيا شما را گرفته است ! مبادا فريب دنيا خوريد ؛\r\nاگر ايمان و عمل صالح داشته باشيد ، پاداشهاى الهى در دو جهان از همه اينها بهتر و برتر است ؛ و لازمه آن صبر و شكيبائى و عدم تسليم در برابر زر و زور است .\r\n\r\n\r\n","description":"","footnote":"\r\n( 1 ) . سوره بقره ، آيه 187 .\r\n( 2 ) . غرر الحكم ، حكمت 326 .\r\n( 3 ) . سوره قصص ، آيه 80 . .\r\n","page_name":" 67 ","page_number":67},
  {"content":"\r\n\r\nجمله « اوتُوا العلم » ( علم به آنها داده شده بود ) ، نشان دهنده رابطه علم با زهد و وراستگى است ، اگر آگاهى نسبت به ناپايدارى دنيا و جاودانگى آخرت و حقارت سرمايه‌هاى مادى در برابر عظمت پاداش الهى باشد ، هرگز فريب زرق و برق جهان مادى ، چشم انسان را خيره نكرده ، و هرگز آرزوى ثروت قارونى نمىكند .\r\nامام صادق ( عليه السلام ) فرمود : از جمله سخنانى كه خداوند به موسى بن عمران ( عليه السلام ) فرمود ، اين بود :\r\n« انَّ عبادِىَ الصّالحينَ زهدوا فيها بِقَدر عِلمِهِم بى » :\r\n« بندگان صالح من به اندازه علمشان به من ، زهد در دنيا را پيشه كرده‌اند » . « 1 » يعنى مقدار علم رابطه مستقيم با مقدار زهد دارد .\r\n9 - علم سرچشمه پيشرفتهاى مادّى است .\r\nقَالَ إِنَّمَا أُوتِيتُهُ عَلَى عِلْم عِندِى : قارون گفت : « اين ثروت را بوسيله دانشى كه نزد من است به دست آورده‌ام » . « 2 »\r\nاين سخن قارون است ، وقتى كه آگاهان قوم موسى ( عليه السلام ) او را نصيحت كردند كه ثروت را در راه منفعت جامعه به كار بند ، و نصيب خويش را از دنيا فراموش منما ، و همانگونه كه خدا به تو نيكى كرده است تو نيز به بندگان خدا نيكى كن ، و اين ثروت را مايه فساد در زمين قرار مده . « 3 » او ( كه ديگر نصيحت در او اثرى نداشت ) ثروت خود را مستند به علم خود مىدانست و جالب توجه اين كه خدا اين ادعاى او را نفى نمىكند بلكه بلافاصله مىفرمايد : أَوَلَمْ يَعْلَمْ أَنَّ اللهَ قَدْ أَهْلَكَ مِنْ قَبْلِهِ مِنْ القُرُونِ مَنْ هُوَ أَشَدُّ مِنْهُ قُوَّةً وَأَكْثَرُ جَمْعاً : « آيا او نمىدانست خداوند اقوامى را پيش از او هلاك كرد كه از او نيرومندتر و ثروتمندتر بودند » . « 4 »\r\n\r\n\r\n","description":"","footnote":"\r\n( 1 ) . بحار الانوار ، جلد 18 ، صفحه 339 .\r\n( 2 ) . سوره قصص ، آيه 78 .\r\n( 3 ) . سوره قصص ، آيه 77 .\r\n( 4 ) . سوره قصص ، آيه 78 .\r\n","page_name":" 68 ","page_number":68},
  {"content":"\r\n\r\nاين تأئيدى ضمنى است كه قارون علمى داشت كه توانست ثروت عظيمى به آن وسيله جمع كند ، ( خواه علم كيميا بوده كه بعضى مفسّران گفته‌اند ، و يا آگاهى به اصول تجارت و فوت و فن كسب و كار ) : ولى اين ادّعاى قارون مانع از آن نبود كه ثروت خويش را در راههاى خير اجتماعى به كار گيرد ؛ زيرا اين ثروت عظيم حتماً توسط همكارى يك جامعه به دست او رسيده بود ، و به همين دليل مديون و مرهون جامعه و همكارى آنها بود .\r\nرابطه علم مادّى و ثروت و پيشرفت مادى را نيز مىتوان در ملل پيشرفته امروزى مشاهده كرد كه چگونه در پرتو علم و صنايع و پيشرفتهاى علمى به ثروت و تمدن عظيم مادى رسيده‌اند .\r\nالبته در اينجا ، كلام امام صادق ( عليه السلام ) بسيار قابل ملاحظه است كه فرمودند :\r\n« لا غنى أَخصَبْ مِنَ العقل و لا فَقْرَ أحَط من الحُمْقْ » :\r\n« هيچ غنائى پربارتر از عقل نيست ، و هيچ فقيرى بدتر از حماقت نيست . « 1 »\r\n10 - جهل مايه تعصب و لجاجت است » .\r\nإِذْ جَعَلَ الَّذِينَ كَفَرُوا فِى قُلُوبِهِمُ الْحَمِيَّةَ حَمِيَّةَ الْجَاهِلِيَّة فَأَنْزَلَ اللهُ سَكِينَتَهُ عَلَى رَسُولِهِ وَعَلَى الْمُؤْمِنِينَ : « به خاطر بياوريد هنگامى را كه\r\nكافران در دلهاى خود تعصب و خشم جاهليت پروراندند ، در اين هنگام خداوند سكينه و آرامش خود را بر پيامبرش و بر مؤمنان نازل فرمود ( تا آرامش خويش را در مقابل آنها حفظ كنند » . « 2 »\r\n« حميّة » از ماده « حمى » ( بر وزن حمد ) چنان كه راغب در مفردات گويد : در اصل به معنى حرارتى است كه از اشيائى همچون آتش و خورشيد و نيروى درونى بدن توليد مىشود ( حرارت درون ذاتى اشياء ) و به همين جهت به حالت تب « حمّى » ( بر وزن كبرى ) گويند و از آنجا كه تعصب و خشم حرارت سوزانى در درون\r\n\r\n\r\n","description":"","footnote":"\r\n( 1 ) . اصول كافى ، جلد 1 ، صفحه 29 .\r\n( 2 ) . سوره فتح ، آيه 26 . .\r\n","page_name":" 69 ","page_number":69},
  {"content":"\r\n\r\nانسان ايجاد مىكند ، به اين حالت « حميت » گويند . در كتاب التحقيق فى كلمات القرآن الحكيم ، نيز آمده كه : « حميت » به معنى شدت حرارت و علاقه و تعصب در دفاع از خود و تكبر و خود برتربينى است . « 1 »\r\nاين آيه از آياتى است كه در جريان صلح حديبيه نازل شده است ، توضيح اينكه در سال ششم هجرت كه پيامبر ( صلى الله عليه وآله ) به قصد عمره آماده زيارت خانه خدا شد ، مشركان مكه مانع ورود پيامبر ( صلى الله عليه وآله ) و مسلمانان به مكه شدند ، و تعصب جاهليت به آنان اجازه نداد كه حتّى قوانين مسلّم خود را ، داير به آزادى زيارت خانه خدا براى همگان محترم شمارند ، آنها با اين عمل ، هم احترام خانه خدا و هم سنتهاى خويش را زير پاگذاردند .\r\nاضافه « حميت » به « جاهليت » از قبيل به اصطلاح اضافه « مسبب » به « سبب » است ؛ زيرا هميشه تعصبها و لجاجتها و خشمهاى آتشين از جهل برمىخيزد ، زيرا فرصت عاقبت‌انديشى\r\nرا نداده و اجازه نمىدهد ، كه انسان فكركند شايد اشتباه مىكند !\r\nعلى ( عليه السلام ) مىفرمايند :\r\n« العِلْمُ اصْلُ كلِّ خير . . . و الجهلُ اصلُ كُلّ شَرّه » :\r\n« علم ريشه هر خير ، و جهل ريشه هر شرّى است » . « 2 »\r\n11 - جهل عامل تقليد كوركورانه است .\r\nإِذْ قَالَ لِابِيهِ وَقَوْمِهِ مَا هَذِهِ التَّمَاثِيلُ الَّتِى أَنْتُمْ لَهَا عَاكِفُونَ - قَالُوا وَجَدْنَا آبَاءَنَا لَهَا عَابِدِينَ - قَالَ لَقَدْ كُنتُمْ أَنْتُمْ وَآبَاؤُكُمْ فِي ضَلَال مُّبِين : « به خاطر بياوريد ) هنگامى را كه ابراهيم ( عليه السلام ) به پدرش ( عمويش آزر ) و قوم او گفت : اين مجسمه‌هاى بىروحى را كه شما پيوسته پرستش مىكنيد ، چيست ؟ گفتند : ما پدران خود را ديديم كه آنها را عبادت مىكنند . گفت : مسلماً شما و پدرانتان در گمراهى آشكارى\r\n\r\n\r\n","description":"","footnote":"\r\n( 1 ) . « هى شدة الحرارة و العلاقة و التعصب فى الدفاع عن نفسه و التعفف و الترفّع » ( ماده حمى ) .\r\n( 2 ) . غرر الحكم ، صفحه 20 و 21 . .\r\n","page_name":" 70 ","page_number":70},
  {"content":"\r\n\r\nبوده‌ايد » . « 1 »\r\n« تمائيل » جمع « تمثال » به معنى موجود صورت دار است ، و به مجسمه و عكسهاى نقاشى شده هر دو گفته مىشود .\r\n« عاكفون » از ماده « عكوف » به معنى توجه مستمر آميخته به تعظيم است ، و واژه « اعتكاف » براى عبادت مخصوصى كه در مسجد انجام مىشود نيز از اين ريشه مشتق شده است .\r\nآرى در حقيقت بت‌پرستان هيچ دليل منطقى به جز تقليد كوركورانه از نياكان خود نداشتند ، و به همين دليل ابراهيم ( عليه السلام ) آنها را در ضلال مبين و گمراهى آشكار مىشمرد .\r\nدر ادامه همين آيات كه بيانگر محاكمه تاريخى او در برابر بت‌پرستان بابل است ، مىگويد : « آيا شما جز خدا موجوداتى را مىپرستيد كه نه كمترين سودى براى شما دارند ، و نه زيانى مىرسانند » و بعد مىافزايد : افٍّ لَكُم وَ لِما\r\nتَعْبُدونَ مِن دوُنِ اللّهِ افَلا تَعْقِلُون : « افّ بر شما و بر آنچه پرستش مىكنيد ، آيا انديشه نمىكنيد ، و عقل و تعقل نداريد ! » « 2 »\r\nاين نكات شمه‌اى كوچك از مطالبى بود كه مىتوان در مورد علم و جهل گفت . « 3 » در پايان چند حديث جالب ذكر مىشود :\r\n1 - مولى على ( عليه السلام ) فرمودند :\r\n« الجاهِلُ صَغير و ان كانَ شَيخاً و العالِمُ كَبير و ان كان حَدَثاً » :\r\n« جاهل كودك است ، هر چند پير باشد ، و عالم بزرگ است هر چند جوان\r\n\r\n\r\n","description":"","footnote":"\r\n( 1 ) . سوره انبياء ، آيه 52 - 54 .\r\n( 2 ) . سوره انبياء ، آيه 67 .\r\n( 3 ) . نكاتى كه درباره علم و جهل ذكر شد از كتاب « پيام قرآن » تفسير موضوعى نمونه ، جلد 1 ، اقتباس شده بود ، خوانندگان عزيز مىتوانند براى اطلاع بيشتر به آن كتاب از صفحه 55 تا 100 مراجعه كنند . .\r\n","page_name":" 71 ","page_number":71},
  {"content":"\r\n\r\nو كم سن و سال باشد » . « 1 »\r\n2 - در عبارتى ديگر ، مولى على ( عليه السلام ) فرمودند :\r\n« لو سَكَتَ الجاهِلُ مَا اخْتَلف النّاس » :\r\n« اگر جاهل سكوت اختيار مىكرد هرگز اختلافى در ميان مردم نمىافتاد » . « 2 »\r\n3 - و نيز فرمودند :\r\n« العلماء غُرَباء لكثرة الجهال بينهم » :\r\n« دانشمندان غريب هستند ، چون جاهلان در ميان آنها فراوانند » . « 3 »\r\n4 - و در جاى ديگر فرمود :\r\n« لاترى الجاهل الّا مُفْرطاً او مُفَرّطا » :\r\n« جاهل را نمىبينى ، مگر در حال افراط يا تفريط » . « 4 »\r\nپيامبر گرامى ( صلى الله عليه وآله ) نيز فرمودند :\r\n« فقيه واحد اشَدّ على ابليس مِنْ الف عابد » :\r\n« يك فقيه دانشمند در برابر شيطان محكمتر از هزار عابد است » ( يعنى زحمت آن دانشمند براى او بيشتر از هزار عابد است ) . « 5 »\r\n\r\n33 - ابرار\r\nحضرت صفت سوم روزانه پرهيزگاران را نيكوكارى مىشمارد ، و چنان كه از كتب لغت استفاده مىشود « برّ » ( به فتح باء ) در اصل به معناى وسعت و گستردگى است و از اين رو صحراهاى وسيع را « برّ » گويند ، در مقابل بحر ، و از آنجا كه افراد نيكوكار اعمالشان نتيجه گسترده‌اى در سطح جامعه دارد ، اين واژه بر آنها اطلاق مىشود ، پس « برّ » به معنى شخص نيكوكار مىشود و « برّ » ( به كسر ياء ) به معنى نيكى كردن و نيكوكارى است . « 6 » بعضى گفته‌اند « خير » اعم از « برّ » است زيرا « برّ » نيكى\r\n\r\n\r\n","description":"","footnote":"\r\n( 1 ) . بحار الانوار ، جلد 1 ، صفحه 83 .\r\n( 2 ) . بحار الانوار ، جلد 78 ، صفحه 81 .\r\n( 3 ) . بحار الانوار ، جلد 78 ، صفحه 81 .\r\n( 4 ) . نهج‌البلاغه ، كلمات قصار ، كلمه 70 .\r\n( 5 ) . بحار الانوار ، جلد 1 ، صفحه 177 .\r\n( 6 ) . در اين كه ابرار جمع چيست ؟ اختلاف است : مفردات راغب ابرار را جمع بارّ و بررة را جمع برّ دانسته و صحاح جوهرى عكس اين گفته « ابرار جمع برّ » و بررة جمع بارّ و بعضى ابرار را جمع هر دو گرفته‌اند . برّ و بارّ ، هر كدام باشد ، معنى ابرار واضح است كه به معنى نيكان است . .\r\n","page_name":" 72 ","page_number":72},
  {"content":"\r\n\r\nبا توجه است ولى خير اعم است . ابن‌ميثم در شرح خود برّ و نيكى را به صفت حميده عفّت برگردانده كه حد وسط بين خمودى شهوت و فجور است و شاهد بر سخن خود اين آورده است كه به انسان بدكار « فاجر » گويند . « 1 » نكته ديگر اين كه « فاجر » از ريشه « فجر » به معنى شكافتن وسيع است ؛ خواه شكافتن زمين يا چيز ديگر و از آن‌جا كه نور صبح پرده شب را مىشكافد « فجر » گويند و به « فاجر » هم « فاجر » گويند زيرا پرده حيا و پاكى را مىدرد . « 2 »\r\nحال ، اول به سراغ مقام ابرار مىرويم ، و دوم اين كه ابرار چه كسانى هستند ؟ و سوم اين كه نشانه ابرار چيست ، و چگونه مىتوان در زمره آنها داخل شد ؟\r\n\r\nمقام ابرار\r\nدر آيات مختلفى از قرآن مجيد ، سخن از ابرار و مقام آنها است ، همچنان كه در بعضى آيات ، سخن از فجّار و جايگاه آنها است . براى نمونه در سوره انفطار ، آيات 13 و 14 مىخوانيم : إِنَّ الْابْرَارَ لَفِى نَعِيم - وَإِنَّ الْفُجَّارَ لَفِى جَحِيم : « نيكان در نعمت فراوانند و بدكاران در دوزخ » .\r\nدر سوره مطففين نيز فرموده : إِنَّ كِتَابَ الْابْرَارِ لَفِى عِلِّيِّينَ : « نامه اعمال نيكان در عليين است » . « 3 » إِنَّ كِتَابَ الفُجَّارِ لَفِى سِجِّين : « نامه اعمال بدكاران در سجّين است » . « 4 »\r\n« سجّين » به تعبير ساده ، دفتر كلّى است كه حساب همه بدكاران در آن است و « عليين » نيز چنين است ، ولى فقط نامه اعمال و حساب هر يك از نيكان در آن\r\n\r\n\r\n","description":"","footnote":"\r\n( 1 ) . ابن ميثم ، جلد 3 ، ذيل همين فراز ، صفحه 418 .\r\n( 2 ) . تفسيرنمونه ، جلد 25 ، صفحه 351 .\r\n( 3 ) . سوره مطففين ، آيه 18 .\r\n( 4 ) . همان سوره ، آيه 7 . .\r\n","page_name":" 73 ","page_number":73},
  {"content":"\r\n\r\nمنعكس است . « طريحى » در « مجمع البحرين » در ماده « سجن » درباره سجّين گويد :\r\n« و فى التفسير هو كتابٌ جامعٌ ديوانُ الشّر دوّن اللّهُ فيه اعْمالَ الكفرة و الفَسَقَة مِنَ الجِنِّ وَ الانس » :\r\n« در تفسير آمده است كه سجين كتابى است جامع ديوان بديها كه خداوند اعمال كافران و فاسقان جنّ و انس را در آن تدوين كرده است » . البته طريحى روشن نساخته كه اين تفسير از معصوم است يا غير او . « 1 »\r\nدر سوره‌هاى انفطار و مطففين ، به طور مجمل درباره ابرار و فجّار سخن آمده است و به طور مشروح ، خصوصاً درباره ابرار در سوره دهر ( انسان ) بيان گرديده است . آنجا كه مىفرمايد : إِنَّ الْابْرَارَ يَشْرَبُونَ مِنْ كَأْس كَانَ مِزَاجُهَا كَافُوراً - عَيْناً يَشْرَبُ بِهَا عِبَادُ اللهِ يُفَجِّرُونَهَا تَفْجِيراً : « نيكان از جامى مىنوشند كه با عطر\r\nخوشى آميخهت است * از چشمه‌اى كه بندگان خاص خدا از آن مىنوشند ، و از هر جا بخواهند آن را جارى مىسازند » . « 2 »\r\nدر حديثى از امام باقر ( عليه السلام ) درباره اين چشمه آمده :\r\n« هِىَ عَينٌ فى دارِ النّبى ( صلى الله عليه وآله ) تَفْجُر الى دوُر الانْبياء و المؤمنين » :\r\n« اين چشمه‌اى است در خانه پيغمبر اسلام ( صلى الله عليه وآله ) كه از آنجا به خانه ساير پيامبران و مؤمنان جارى مىشود » . « 3 »\r\nدر ادامه اين سوره ، سخن از بهشت و حرير و تكيه زدن بر تختهاى زيبا زير سايه درختان بهشتى و چيدن ميوه‌هاى بهشت است و اين كه گرداگرد ابرار ظرفهاى نقره و قدحهاى بلورين مىگردانند ( كنايه از اين كه بهترين غذاها و نوشيدنىها براى آنها آماده است ) ، از چشمه‌اى كه « سلسبيل » نام دارد شراب بهشتى نوشند ، نوجوانانى چون مرواريد گرداگرد آنها به خدمت مشغولند ، لباسهاى حرير نازك و\r\n\r\n\r\n","description":"","footnote":"\r\n( 1 ) . تفسير نمونه ، جلد 26 ، صفحه 5 - 254 .\r\n( 2 ) . سوره دهر ( الانسان ) ، آيات 6 - 5 .\r\n( 3 ) . تفسير ( نور الثقلين ) ، جلد 5 ، صفحه 477 و ( روح المعانى ) ، جلد 29 ، ص 155 ، به نقل از تفسير نمونه ، جلد 25 ، صفحه 350 . .\r\n","page_name":" 74 ","page_number":74},
  {"content":"\r\n\r\nسبز و ديباى ضخيم پوشيده و دستبندهائى از نقره به دست داشته و خدا از آنها قدردانى مىكند .\r\nاين مقام به قدرى بلندمرتبه است ، كه صاحبان عقل و خرد بر آنها غبطه خورند ، و از خدا جايگاه آنها را مىطلبند .\r\nدر سوره آل‌عمران مىفرمايد : ( إِنَّ فِي خَلْقِ السَّماوَاتِ وَالْارْضِ وَاخْتِلَافِ اللَّيْلِ وَالنَّهَارِ لَايَات لِّاولِى الْالْبَابِ * الَّذِينَ يَذْكُرُونَ اللهَ قِيَاماً وَقُعُوداً وَعَلَى جُنُوبِهِمْ وَيَتَفَكَّرُونَ فِى خَلْقِ السَّماوَاتِ وَالْارْضِ رَبَّنَا مَا خَلَقْتَ هَذَا بَاطِلا سُبْحَانَكَ فَقِنَا عَذَابَ النَّارِ - رَبَّنَا إِنَّكَ مَنْ تُدْخِلِ النَّارَ فَقَدْ أَخْزَيْتَهُ وَمَا لِلظَّالِمِينَ مِنْ أَنْصَار -\r\nرَّبَّنَا إِنَّنَا سَمِعْنَا مُنَادِياً يُنَادِى لِلْإِيمَانِ أَنْ آمِنُوا بِرَبِّكُمْ فَآمَنَّا رَبَّنَا فَاغْفِرْ لَنَا ذُنُوبَنَا وَكَفِّرْ عَنَّا سَيِّئَاتِنَا وَتَوَفَّنَا مَعَ الْابْرَارِ * رَبَّنَا وَآتِنَا مَا وَعَدْتَّنَا عَلَى رُسُلِكَ وَلَا تُخْزِنَا يَوْمَ الْقِيَامَةِ إِنَّكَ لَا تُخْلِفُ الْمِيعَادَ ) : « همانا در آفرينش آسمانها و زمين و رفت و آمد شب و روز ، نشانه‌هاى ( روشنى ) براى صاحبان خرد و عقل است * همانها كه خدا را در حال ايستادن و نشستن و آنگاه كه به پهلو خوابيده‌اند ياد مىكنند ( انسان معمولا از اين سه حالت خالى نيست ، يعنى در همه حال ياد خدا مىكنند ) : و در اسرار آفرينش آسمانها و زمين مىانديشند ( و مىگويند ) ، بارالها اين را بيهوده نيافريده‌اى ، منزّهى تو ، ما را از عذاب آتش نگاه دارد * پروردگارا هر كه را تو ( به خاطر اعمالش ) به آتش افكنى ، او را خوار و رسوا ساخته‌اى و اين چنين افراد ستمگر ، ياورى ندارند * پروردگارا ما صداى منادى توحيد را شنيديم كه دعوت مىكرد به پروردگار خود ايمان بياوريد و ما ايمان آورديم ، ( اكنون كه چنين است ) پروردگارا گناهان ما را ببخش و ما را با نيكان ( و در مسير آنها ) بميرآن پروردگارا آنچه را كه به وسيله پيامبران ، ما را وعده فرمودى به ما مرحمت كن و ما را در روز رستاخيز رسوا مگردان ، زيرا تو هيچگاه از وعده خود تخلف نمىكنى » . « 1 »\r\n\r\n\r\n","description":"","footnote":"\r\n( 1 ) . سوره آل‌عمران ، آيه 191 تا 195 . .\r\n","page_name":" 75 ","page_number":75},
  {"content":"\r\n\r\n\r\nاهميت آيات فوق\r\nدر احاديث و روايات اهميت بسزائى به اين آيات داده شده است :\r\n« عطاء بن ابى رياح » گويد : روزى نزد عايشه رفتم از او پرسيدم ، شگفت انگيزترين چيزى كه در عمرت از پيامبر اسلام ( صلى الله عليه وآله ) ديدى چه بود ؟ او گفت : كار پيامبر ( صلى الله عليه وآله ) همه شگفت‌انگيز بود ، ولى از همه عجيب‌تر اين كه شبى از شبها كه پيامبر ( صلى الله عليه وآله ) در منزل من بود به استراحت پرداخت ، هنوز آرام نگرفته بود كه از جا برخاست و لباس پوشيد و وضو گرفت و به نماز ايستاد ، و آن قدر در حال نماز و در جذبه خاص الهى اشك ريخت ، كه جلو لباسش از اشك چشمش تر شد ، سپس سر به سجده نهاد ، و چندان گريست كه زمين از اشك چشمش‌تر شد ، و همچنان تا طلوع صبح منقلب و گريان بود ، هنگامى كه « بلال » او را به نماز صبح خواند ، پيامبر ( صلى الله عليه وآله ) را گريان ديد ، عرض كرد چرا چنين گريانيد ؟ ! شما كه مشمول لطف خدا هستيد ؟ فرمود :\r\n« افَلا اكُونُ لِلّهِ عَبْداً شَكوراً . . . » :\r\n« آيا نبايد بنده شكرگزار خدا باشم ؟ » چرا نگريم خداوند در شبى كه گذشت آيات تكان دهنده‌اى بر من نازل كرده است ، و سپس شروع به خواندن پنج آيه فوق كرد .\r\nو در پايان فرمود :\r\n« وِيْلٌ لِمَنْ قَرأها و لم يتفَكّر فيها » :\r\n« واى به حال آن كسى كه آنها را بخواند ولى در آنها نينديشد » . « 1 » جمله اخير كه افراد را با تأكيد فراوان به تفكر هنگام تلاوت اين آيات امر مىكند ، در روايات متعددى به عبارات گوناگون نقل شده است .\r\nاز امام على ( عليه السلام ) نيز نقل شده كه پيامبر خدا ( صلى الله عليه وآله ) هرگاه براى نماز شب برمىخاست ، نخست مسواك زده و سپس نظر به آسمان مىافكند و اين آيات را زمزمه مىكرد ، « 2 » و\r\n\r\n\r\n","description":"","footnote":"\r\n( 1 ) . تفسير ابوالفتوح رازى ، ذيل همين آيات .\r\n( 2 ) . تفسير نور الثقلين و مجمع البيان . .\r\n","page_name":" 76 ","page_number":76},
  {"content":"\r\n\r\nدر روايات اهل‌بيت ( عليهم السلام ) هم دستور رسيده هر كه براى نماز شب برمىخيزد اين آيات را تلاوت كند . « 1 »\r\nاز « نوف بكّالى » كه از ياران خاص مولى على ( عليه السلام ) بود نيز رسيده كه گفت : شبى در خدمتش بودم ، هنوز چشم مرا خواب فرانگرفته بود كه ديدم امام ( عليه السلام ) برخاست ، و شروع به خواندن اين آيات كرد ، سپس مرا صدا زد و گفت : اى نوف ! خوابى يا بيدار ؟ عرض كردم بيدارم و صحنه آسمان را تماشا مىكنم ، فرمود : خوشا آنان كه آلودگىهاى زمين را نپذيرفتند و به اين راه آسمان پيش رفتند ( از چهار ديوار عالم ماده بيرون پريده و روح بلند آنها ملكوت آسمانها را سير مىكند ) . « 2 »\r\nاز آيات فوق بلندى جايگاه ابرار روشن مىشود . كسانى كه اولوالالباب و صاحب خرد هستند ، و هميشه در ذكر و ياد خدا به سر مىبرند ، از بارگاه الهى زندگى و مرگ چون ابرار مىطلبند ، در آيه 194 ديديم كه صاحبان خرد و انديشه سه چيز از خدا خواستند : 1 - غفران ذنوب . 2 - تكفير سيئات . 3 - قرار گرفتن و محشور شدن با ابرار . « 3 »\r\n\r\n\r\n","description":"","footnote":"\r\n( 1 ) . تفسير نور الثقلين و مجمع البيان .\r\n( 2 ) . تفسير نمونه ، جلد 3 ، صفحه 213 .\r\n( 3 ) . در اين كه چه فرق است بين خواسته اول و دوم صاحبان انديشه ، جوابهائى مفسرين ذكر كرده‌اند كه : جامعترين جواب ، در تفسير اطيب البيان ، بيان شده است ، صاحب اين تفسير سه وجه ذكر كرده است :\r\n1 - غفران به معنى ستر و پوشيدن است ، يعنى كسى جز ذات الهى خبر از گناهان من نداشته باشد ، و تكفير از بين بردن گناه است ، يعنى خدايا گناهان مرا محو كن نه فقط بپوشان ( در مقابل احباط كه از بين بردن عبادت است مثل اين كه انسان اگر مشرك شود اعمال او حبط و نابود مىشود ) .\r\n2 - ممكن است « ذنوب » گناهان كبيره و « سيئات » گناهان صغيره باشد ؛ يعنى خدايا با اجتناب از كبائر ، كبائرى را كه مرتكب شده‌ايم ، بپوشان و گناهان صغيره را محو نما و اين احتمال به قرينه آيه 31 سوره نساء است : ( إِنْ تَجْتَنِبُوا كَبَائِرَ مَا تُنْهَوْنَ عَنْهُ نُكَفِّرْ عَنْكُمْ سَيِّئَاتِكُمْ ) ؛ اگراز كبائرى كه نهى شده‌ايد اجتناب كرديد ، سيئات شما را محو مىكنيم .\r\n3 - ممكن است غفران ، آمرزش گناه باشد ، اگر بدون توبه از دنيا رود ، يعنى اگر موفق به توبه نشديم گناهان ما را ستر نما و تكفير اشاره به اين كه اگر موفق به توبه شديم آنها را محو نما .\r\nنكته ديگر اين كه در آيه 195 كه صاحبان خرد از خدا مىخواهند تا آن چه به رسولانش وعده داده به آنها مرحمت كند ؛ سؤالى مفسرين در اينجا مطرح كرده‌اند ، كه ( بعد از علم به اين كه خلف وعده قبيح و بر خدا محال است ، اين درخواست كه خدا به وعده‌هايش عمل كند چه معنى دارد ، مگر او عمل نمىكند ! ) در جواب اين سؤال در مجمع البيان چهار وجه ذكر شده كه صاحب اطيب البيان به اين 4 جواب راضى نشده و خود جواب ديگرى ذكر كرده كه مىتوانيد به ذيل همين آيات به اين تفاسير رجوع كنيد . .\r\n","page_name":" 77 ","page_number":77},
  {"content":"\r\n\r\nتا به اينجا سخن از مقام ابرار بود ، حال ببينيم ابرار چه كسانى هستند .\r\n\r\nابرار چه كسانى هستند ؟\r\nگفته شد كه در آيات قرآن ، مثل آيه 193 سوره آل‌عمران و آيات 5 تا 22 سوره دهر و آيه 13 سوره انفطار و آيات 19 به بعد سوره مطففين سخن از ابرار و مقامات والاى آنها است .\r\nدر حديثى از امام مجتبى ( عليه السلام ) است كه مى فرمايد :\r\n« كُلَّما فى كِتابِ اللّه عَزَّوَجَلَّ مِنْ قَوله انَّ الابرابر فَوَاللّه ما ارادَ بِه الّا علىَّ بْن ابيطالِب وَ فاطِمة و انَا و الحُسَين :\r\n« هر جا در قرآن مجيد ( انّ الابرار ) آمده ، قسم به خدا ، اراده نكرده مگر على بن ابيطالب و فاطمه و من و حسين ( عليهم السلام ) را » . « 1 »\r\nبدون شك خمسه طيبه و طاهره از ابرار و از مصاديق روشن و بارز آن هستند ، و چنان كه در تفسير سوره دهر آمده ، اين سوره عمدتاً به على ( عليه السلام ) و فاطمه و حسن و حسين ( عليهم السلام ) اشاره دارد و 18 آيه آن اشاره به فضائل آنها است ، گرچه شأن نزول مانع از عموميت و گسترش مفهوم آيات نمىباشد .\r\nالبته قابل ذكر است كه گاهى ابرار و گاهى مقربين گفته مىشود ، ظاهراً نسبت\r\n\r\n\r\n","description":"","footnote":"\r\n( 1 ) . « نور الثقلين » ، جلد 5 ، صفحه 533 ( حديث 33 ) به نقل از تفسير نمونه ، جلد 26 ، صفحه 1 - 280 . .\r\n","page_name":" 78 ","page_number":78},
  {"content":"\r\n\r\nاين دو عموم و خصوص مطلق است ، يعنى هر كسى كه جزو مقربين بود ، جزو ابرار است ؛ ولى چنين نيست كه هر كس جزو ابرار ( نيكان ) بود ، به مقام مقربين رسيده باشد ؛ گروه مقربين دسته‌اى خاص از مؤمنانند كه برنامه اعمال نيكان و ابرار شاهد و ناظرند . « 1 » و جمله معروف هم شاهد اين مطلب است كه\r\n« حسنات الأبرار سيئات المقرّبين » :\r\n« كارهاى نيك ابرار سيئه ( كارهاى غيرنيك ) مقربين است » . يعنى مقربين به چنان مقامى رسيده‌اند كه اگر اعمال نيك ابرار را انجام دهند ، گوئى سيئه‌اى مرتكب شده و بايد استغفار كنند ، يعنى اعمال آنها خالص‌تر و پرقيمت‌تر از اعمال ابرار بايد باشد .\r\n\r\nنشانه‌هاى ابرار\r\nدر آيات و روايات نشانه‌هائى از آنها ذكر شده است كه به چندى از آنها اشاره مىكنيم : در سوره دهر ( الانسان ) ، « 2 » پنج نشانه براى آنها ذكر شده است كه عبارتند از :\r\n1 - وفاء به نذر ( يُوفُونَ بِالنَّذْر ) .\r\n2 - خوف از روزى كه عذابش فراگير است ) يَخَافُونَ يَوْماً كَانَ شَرُّهُ مُسْتَطِيراً .\r\n3 - اطعام مسكين و يتيم و اسير ( وَ يُطْعِمُونَ الطَّعامَ عَلى حُبِّهِ « 3 » مِسْكِيناً وَ يَتِيماً وَ أَسِيراً ) .\r\n4 - اخلاص إِنَّمَا نُطْعِمُكُمْ لِوَجْهِ اللهِ لَا نُرِيدُ مِنْكُمْ جَزَاءً وَلَا شُكُوراً .\r\n\r\n\r\n","description":"","footnote":"\r\n( 1 ) . تفسير نمونه ، جلد 26 ، صفحه 273 .\r\n( 2 ) . سوره دهر ، آيات 8 تا 11 .\r\n( 3 ) . على حبّه را اكثراً به خدا برگردانده اند ، يعنى اطعام طعام مى كنند بر محبت و دوستى خدا ولى بعضى مثل آنچه در تفسير نمونه است به طعام زده اند يعنى با اينكه طعام را دوست داشته و خود مى خواستند ، انفاق كردند ، و تقويت مىكند اين قول دوم را ايه بعدى كه اخلاص را مى فهماند ( يعنى على حبّه اگر به خدا بر گردد همان اخلاص را مى فهماند و مطلب آيه بعد تكرار مىشود نه جمله جديد ) . .\r\n","page_name":" 79 ","page_number":79},
  {"content":"\r\n\r\n5 - ترس و خوف از پروردگار در روز شدت و قيامت إِنَّا نَخَافُ مِنْ رَّبِّنَا يَوْماً عَبُوساً قَمْطَرِيراً .\r\nدر روايتى از رسول گرامى ( صلى الله عليه وآله ) نيز چنين آمده است\r\n« امّا عَلامَةُ البارّ فَعَشرةَ : يُحِبُّ فِى اللّهِ وَ يُبْغِضُ فِى اللّهِ وَ يُصاحِبُ فِى اللّهِ وَ يُفارق فِى اللّه و يَغْضِبُ فِى اللّه و يَرضى فِى اللّه و يعملُ لِلّه و يطلُبُ اليه وَ يَخْشَعُ خائِفاً مَخُوفاً طاهِراً مُخْلِصاً مُسْتَحْيِياً مُراقِباً وَ يُحْسِنُ فِى اللّه » :\r\n« اما نشانه فرد نيكوكار ( و آن كه جزو ابرار است ) ده چيز است : 1 - دوست مىدارد براى خدا 2 - و دشمنى مىكند براى خدا 3 - و مصاحبت مىكند براى خدا 4 - و جدا مىشود براى خدا 5 - و غضب مىكند براى خدا 6 - و راضى مىشود براى خدا 7 - و عمل مىكند براى خدا 8 - و طلب و درخواست مىكند براى تقرب به خدا 9 - و خشوع مىكند در حالى كه ترسان ، پاك و بااخلاص ، حيا كننده و مراقب است 10 - و احسان مىكند براى خدا » . « 1 »\r\nدر حديثى از امام صادق ( عليه السلام ) نيز آمده :\r\n« اتَّقُوا اللّه و كُونُوا اخْوَةٌ بَرَرَة مُتَحابيّن فِى اللّه ، متواصلين مُتَراحمين » :\r\n« پروا داشته باشيد از خدا ، و برادران نيكى براى يكديگر باشيد ، براى خدا به هم محبت كنيد ، و با يكديگر رابطه برقرار كنيد و به همديگر ترحّم كنيد » . « 2 » سه صفت اخير بيانى از نشانه‌هاى برادران نيكوكار است .\r\nدر روايتى از رسول اكرم ( صلى الله عليه وآله ) آمده :\r\n« تَمامُ البِرّان تَعْمَل فى السرّ عملَ العلانية » :\r\n« تمام نيكى آن است كه در خفاء همان كنى كه آشكارا مىكنى ( ظاهر و باطن تو يكسان باشد ) » . « 3 »\r\n\r\n\r\n","description":"","footnote":"\r\n( 1 ) . تحف العقول ، صفحه 23 ؛ ميزان الحكمه ، جلد 1 ، صفحه 400 .\r\n( 2 ) . اصول كافى ، جلد 2 ، صفحه 175 ؛ شبيه به اين حديث دو حديث ديگر از امام صادق ( عليه السلام ) صاحب ميزان الحكمه در جلد 1 ، صفحه 401 آورده است ، ملاحظه كنيد .\r\n( 3 ) . كنز العمال ، خبر 5265 ؛ ميزان الحكمه ، جلد 1 ، صفحه 401 ( ضمناً در بعضى آيات قرآنى ، ايمان به خدا و ملائك و قرآن و انبياء ( صلى الله عليه وآله ) را از نشانه هاى ابرار شمرده است ( سوره بقره ، آيه 177 ) و در بعضى ديگر تقوى را بعنوان نشانه معرفى كرده است ( سوره بقره ، آيه 189 ) . .\r\n","page_name":" 80 ","page_number":80},
  {"content":"\r\n\r\n\r\n34 - أتقياء\r\nصفت چهارم روزانه پرهيزگاران را مولى على ( عليه السلام ) تقوى مىشمارد اين تقوى ، تقوى به معنى خاص است كه همان ترس و التهاب درونى از آينده و اعمال است ، در مقابل ، تقوى به معنى عام كه حضرت در مجموع خطبه درصدد بيان آن هستند ، متقّى به معنى عام آن است كه داراى فضائلى كه مولى مىشمارند باشد ، و از آنها فاصله نگيرد . چون توضيح كافى و وافى درباره تقوى به معنى خاص قبلا داده شد ، براى اختصار به همان توضيحات اكتفاء مىكنيم به فراز بعد كه در ارتباط با همين فراز است مىپردازيم :\r\nمرحوم « الهى » آن عالم و عارف دلسوخته ابتدا در وصف روز و سپس درباره چهار صفت روزانه چنين مىسرايد :\r\nاما النهار ( وصف روز )\r\n خوشا روز و نسيم صبحگاهش * كه چون خورشيد رخشان شد گواهش\r\nخوشا روز و مبارك طلعت روز * جهان زين طالع آمد بخت فيروز\r\nگشاى اى صبح زرين ! موى خورشيد * مبند اى شام : در بر روى خورشيد\r\nبيار اى خوش نسيم صبحگاهى * به مهر عاشقان روشن گواهى\r\nنقاب شب كش اى خورشيد روشن * به روى خود جهان را ساز گلشن\r\nز رحمت اى نسيم صبح بشتاب * برون كش يوسف خود از چَه خواب \r\n بر آر ، اى صبح و داد از چرخ بستان * بگير از شحنه « 1 » شب داد مستان\r\nبرآ ، اى مهر تا مه كنم ناز * بسوزد اختر شب گرد غمّاز « 2 »\r\nبرآ ، اى مهر و گيتى را برون آر * زدلتنگى زندان شب تار\r\nبرآ ، اى مهر تا گردون شود پاك * زلوث انجم بد مهره بى باك \r\n\r\n\r\n","description":"","footnote":"\r\n( 1 ) . شحنه : داروغه ، پليس ، پاسبان و نگهبان شهر .\r\n( 2 ) . اشاره كننده با چشم و ابرو ( فرهنگ عميد ) . .\r\n","page_name":" 81 ","page_number":81},
  {"content":"\r\n\r\n به ملك چرخ تاز اى خسرو هور « 1 » * برافراز آسمان را رايت نور\r\nبرآ اى يوسف صبح از بن چاه * كه شب سياره را شد ، چاه در راه\r\nچو گردد طلعت خورشيد پيدا * شود زيبائى عالم هويدا\r\nچو روز آيد بهار عالم آيد * به تن جنبش به جان شادى فزايد\r\nچو روز آيد به وجد آرد روان را * قباى نور درپوشد جهان را\r\nچو روز آيد جان يابد جوانى * پديد آيد بسى راز نهانى\r\nز حجله شب عروس عالم آرا * برون آيد به طرف باغ و صحرا\r\nعروسان چمن را رخ فروزد * زرشگ ماهرويان ماه سوزد\r\nزتيغش شير بگريزد چو خرگوش * كند جوزا ز جبارى فراموش\r\nگريزد دبّ اكبر نزد عوا * بريزد پر عقاب تيز پروا\r\nفتد بر خاك ذات الكرسى از بيم * كند كف الخضيب خويش تسليم\r\nزموج نور سازد بحر ناسوت * شگفتا هم سفينه غرق و هم صوت\r\nهراسد ز آن شرار شورش‌انگيز * سلحشور فلك بهرام خون ريز\r\nكشد از غرب كشتى جانب شرق * كه غوّاصان اين دريا كند غرق\r\nكند افسون در اين پرنقش اورنگ * دم كژدم بسان چنگ خرچنگ\r\nزند باز سپيد چرخ پرواز * غراب شب بماند از تك و تاز\r\nبرون آيد جهان زان عرصه تنگ * كه شب را بود جولانگاه نيرنگ\r\nزند بر تارك شب تيغ خورشيد * پديد آيد به دلها نور اميد\r\nاگر شب زار نالد بلبل باغ * نسيم صبح آرايد گل باغ\r\nاگر شب كاروان در ره شتابد * سحر سر منزل مقصود يابد\r\nاگر شب عاشقان در سوز و سازند * زفيض صبحگه در وجد و نازند\r\nگر آيد از دل شب آه عشاق * نگار روز مىزد راه عشاق \r\n\r\n\r\n","description":"","footnote":"\r\n( 1 ) . خورشيد ، آفتاب ( به معنى ستاره و بخت و طالع هم گفته شده است ) . .\r\n","page_name":" 82 ","page_number":82},
  {"content":"\r\n\r\n گر آه نيمه شب جانسوز باشد * فروزان دل ز شمع روز باشد\r\nاگر شب ، عشقبازان بىقرارند * چو روز آيد در آغوش نگارند\r\nشب است از ناله جانسوز عشاق * هزاران راز دارد روز عشاق\r\nشب ار نقش فلك گردد هويدا * همه راز جهان روز است پيدا\r\nشب ار سازد فلك را حيرت‌انگيز * شود جامش ز مهر روز لبريز\r\nشب ار در زلف خوبان پيچ و تابست * ز مهر رويشان روز آفتابست\r\nبدين طلعت كه خورشيد جان است * كجا چون روز ، شب را روى زيباست\r\nهزار اختر گر افروزد گهروار * شكوه روز كى دارد شب تار\r\nبه روز آيد گل و سنبل به بازار * به دنبالش دل و ديده خريدار\r\nبه روز آيد حساب عدل و كيفر * شب است آشوب را دل ، فتنه را سر\r\nدهد روز آيت نور آسمان را * كشد شب در خم نيلى جهان را\r\nشب انگيزد هزاران فتنه در دل * سپاه روز سازد حل مشگل\r\nبه روز آواى بيداران به گوش است * به گوش شب زبيماران خروش است\r\nچو خوش گفت آن حكيم نغز گفتار * كه شب باشد بلاى جان بيمار\r\nالهى تا كى از روز و شب و عشق * همى نالى چو بيمار از تب عشق\r\nبه شب بيدار باش و روز هشيار * تنازع را به حكم عشق بگزار\r\nكه گر شب ره به جانان بازجوئى * همان خوشتر كه راه شام پوئى\r\nو گر روز آيدت رهبر بدان يار * نكوتر روز باشد از شب تار\r\nمكن با روز و شب اى عشق پرخاش * شب و روزى به ياد دوست خوش باش\r\nشب و روز آيت زلف و رخ اوست * جان آئينه پيش طلعت دوست \r\n« امّا النهار فَحُلَماء علماء ابرار اتقياء »\r\n چو روز آيد ز دانش هوشيارند * به تحويلات گردون بردبارند \r\n\r\n","description":"","footnote":"","page_name":" 83 ","page_number":83},
  {"content":"\r\n\r\n سپهر و جمله تغييرات گردون * سپاه انجم ار آرد شبيخون\r\nاگر پرفتنه غرب و شرق گردد * وگر گيتى بطوفان غرق گردد\r\nمر آنان را نه تشويش است و نه بيم * دل و جانشان به حكم دوست تسليم\r\nدلى كز معرفت نور و صفا يافت * نظام عالم از حكم قضا يافت\r\nسراپا محو فرمان خدا گشت * به شام اين جهان ، شمع هدى گشت\r\nبه جانش نور علم و حلم برتافت * به نيكوكارى و پرهيز بشتافت\r\nبه دانش هر دلى روشن روان است * دلير و بردبار و مهربان است\r\nكه دانائى فزايد بردبارى * نكو كردارى و پرهيزگارى \r\n* * *\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\n35 - وجود خدا در تمام ذرات وجودشان\r\n« قَد بَرَأهُمُ الخَوفُ بَرْىَ القِداح »\r\nترجمه : خوف و ترس بدنهاى آنها را همچون چوبه تير لاغر ساخته .\r\n* * * شرح : در قديم براى ساختن تير ، چوبها را مىتراشيدند ، و در نوك آن پيكانى از فلز قرار مىدادند ، و در انتهاى آن هم پرهائى بود تا حركت چوب را تنظيم كند ، و چون قسمت انتهائى سبك و ابتدائى بواسطه آن فلز سنگين بود ، در فضا چرخش پيدا نمىكرد . فائده اين تراشيدن چوب چند چيز بود : 1 - تيرها سبك شده و در نتيجه برد آن بيشتر مىشد . 2 - صاف مىشد و مقاومت هوا در برابر آن كم مىشد . 3 - براى قرار دادن در چلّه كمان راحت‌تر بود .\r\nمولاى متّقيان على ( عليه السلام ) در اين فراز تشبيه بسيار جالبى فرموده‌اند ؛ ترس از خدا آنها را تراشيده ، و كاربرد آنها را زياد و شانس رسيدن آنها را به هدف بيشتر كرده است ، خدا با خوف خود آنها را تراشيده تا بر پرش بيشتر به هدف رسيده ، و سرعت و شتاب گيرند ، و امواج هواهاى نفسانى مقاومت زيادى در برابر آنها نداشته باشد ، و به راحتى خود را به دستورات الهى بسپارند و گوش به فرمان صاحب حقيقى خود\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nدهند .\r\nخوف الهى موجب لاغر شدن متقيان مىشود ؛ به جهت اين كه نفس تدبير كننده بدن ، به اصلاح و صلاح بدن نمىپردازد ، و\r\nقوه شهويه و غاذية ( قوه‌اى كه امر جذب و تقسيم غذا و شؤون طعام را در بدن به عهده دارد ) آن طور كه بايد كار نمىكنند ، و مقدار انرژى كه در بدن مصرف مىشود و تحليل مىرود را نمىتوانند جايگزين كنند ، و در نتيجه اين منجر به تحليل رفتن بدن مىشود . و اين گونه حالت يعنى تحليل رفتن بدن و خوف الهى ، درباره امام سجاد ( عليه السلام ) روايت شده است كه وى از خوف خدا در هر شبانه‌روز ، هزار ركعت نماز مىخواند ، به طورى كه باد او را مثل سنبله و ساقه گندم حركت مىداد . « 1 »\r\nدر روايت آمده است وقتى آن حضرت وضو مىگرفت ، رنگ او زرد مىشد و وقتى اهل و عيال او از اين حالت سؤال مىكردند ، مىفرمود :\r\n« اتَدْرُون لِمَنْ أتَأهَب للقيام بين يديه » :\r\n« آيا مىدانيد براى ايستادن در برابر چه كسى مهيا مىشوم » . « 2 »\r\nدر روايتى از امام صادق ( عليه السلام ) رسيده است كه آن حضرت تمجيد از على ( عليه السلام ) مىفرمود و از حالات و اعمال وى سخن مىراند تا اين كه فرمود : « از فرزندان و اهل‌بيت او كسى در لباس و علم فقه مثل على بن الحسين ( امام سجاد ( عليه السلام ) نبوده ، روزى فرزندش امام باقر ( عليه السلام ) وارد بر او شد ، و ديد بسيار عبادت كرده و رنگش از شب زنده‌دارى زرد و از چشمانش بواسطه شدت گريه ( رَمَصْ ) خارج شده است ( رمص ماده سفيد رنگى است كه از مجراى چشم بواسطه اشك زياد خارج مىشود ) و پيشانى مباركش زخم شده و قوس بينى حضرت بواسطه سجود شكاف برداشته ، و از پا افتاده و قيامش زياد شده بود ، امام باقر ( عليه السلام ) فرمود ، وقتى او را در اين حال يافتم ، كنترل از دستم خارج شده گريستم . « 3 »\r\n\r\n\r\n","description":"","footnote":"\r\n( 1 ) . شرح نهج‌البلاغه خوئى ، جلد 12 ، صفحه 129 .\r\n( 2 ) . شرح نهج‌البلاغه خوئى ، جلد 12 ، صفحه 129 .\r\n( 3 ) . شرح نهج‌البلاغه خوئى ، جلد 12 ، صفحه 129 . .\r\n","page_name":" 86 ","page_number":86},
  {"content":"\r\n\r\nآرى شيعيان راستين آنها همچنين هستند ، آنها داراى خوف از خدايند ، خوفى كه مقام بزرگى از مقامات عارفين و يكى از اركان عرفان اسلامى است .\r\n\r\nارزش خوف\r\nخوف و خشيت از عذاب خدا ، خلق و عادت متّقين است « الخَشْيةُ من عَذابِ اللّه شيمَةُ المتقين » : « 1 » خوف همچون خالى بر گونه متقين و عارفان پديدار است ؛ و گوئى مردم با آن خال آنها را مىشناسند ، خوف از خدا ثمره ايمان و رأس حكمت است .\r\nدر اهميت خوف روايتى از امام باقر ( عليه السلام ) نقل شده است ؛ حضرت مىفرمايند\r\n« لا مُصيبةَ كَعَدمِ العَقْل و لا عَدَم عقل كَقِلّة يَقين و لا قِلّة يَقين كَفَقْدِ الخَوف و لا فَقْد خوف كقِلّة الحُزْن على فَقْد الخَوف » :\r\n« مصيبتى مثل بىعقلى نيست و هيچ بىعقلى مثل كمى يقين نيست و هيچ كم يقينى مثل عدم خوف نيست و هيچ عدم خوفى مثل كمى حزن و اندوه بر نداشتن خوف نيست » . « 2 »\r\nاز اين روايت استفاده مىشود كه حزن زيربناى خوف و خوف اساس يقين و يقين شالوده عقل است ، و بىجهت نيست كه در روايت آمده :\r\n« اتَمَكم عَقلا اشَدّكم للّه خوفاً » :\r\n« عاقل‌ترين شما ، خداترس‌ترين شماست » . « 3 »\r\nدر قرآن ذكر متقين بسيار آمده و آنها همان خائفين هستند ، آنها كه از خدا ترسيدند و همه از آنها ترسيدند . پيامبر گرامى ( صلى الله عليه وآله ) فرمودند :\r\n« مَنْ خافَ اللّه خافَه كلُ شىء و مَنْ خافَ غيرَ اللّه خَوّفَه اللّه مِنْ كل شىء » :\r\n« كسى كه از خدا ترسد هر چيزى از\r\n\r\n\r\n","description":"","footnote":"\r\n( 1 ) . غرر الحكم ؛ ميزان الحكمه ، جلد 3 ، صفحه 174 .\r\n( 2 ) . بحار الانوار ، جلد 78 ، صفحه 165 ؛ ميزان الحكمه ، جلد 3 ، صفحه 174 .\r\n( 3 ) . شرح نهج البلاغه ابى الحديد ، جلد 10 ، صفحه 146 ( با تلخيص ) . .\r\n","page_name":" 87 ","page_number":87},
  {"content":"\r\n\r\nاو مىترسد و كسى كه از غيرخدا بترسد ، خدا او را از هر چيزى مىترساند » . « 1 »\r\nيحيى بن معاذ گويد : اين مسكين فرزند آدم اگر از آتش جهنم چنان كه از فقر مىترسد بترسد ، وارد بهشت مىشود ، « 2 » يعنى اگر به اندازه اهتمام به مسائل اقتصادى و ترس از فقر به همان اندازه اهتمام به امور معنوى داشته باشيم و از عذاب الهى بترسيم رستگاريم ، ولى اين بشر غافل است ، مىگويد آبرو دارم نبايد بگذارم فقير شوم ، و از بى چيزى دلهره دارد ، ولى از عذاب الهى نمىترسد ، و نمىگويد در نزد خدا و پيامبران و اولياء و همه مردم كه روز رستاخيز به پا مىخيزند ، آبرو دارم .\r\nاز يكى از صلحاء پرسيدند : ايمن‌ترين خلق در فردا كيست ؟ گفت : شديدترين آنها از حيث خوف ( ترس از خدا ) در امروز « 3 » يعنى شدت خوف امروز رابطه مستقيم با در امان بودن از عذاب فردا دارد .\r\nيكى از زهاد اين‌گونه اصحاب خود را نصيحت كرد : « به خدا قسم اگر همنشين گروهى شوى كه تو را امروز بترسانند ، تا در فردا ايمن باشى بهتر است از اين كه با گروهى همنشين شوى كه تو را امروز امنيت دهند تا در فردا خائف شوى » . « 4 »\r\nخائفين ، ترسشان نه براى معصيت باشد ، كه براى ترس از عبادت است . از پيامبر ( صلى الله عليه وآله ) نقل شده كه در ذيل آيه « وَ الذينَ يؤتُون مااتوا و قُلوبُهم وَجِلة » : ( كسانى كه مىآورند آنچه را آوردند و قلوبشان ترسناك است ) « 5 » فرمودند : فكر مىكنيد آنهائى هستند كه عصيان كرده و از معصيت خائفند ؟ ! « لا ، بَلِ الرجل يَصُوم و يَتَصَدّق وَ\r\nيَخاف الّا يُقْبَلَ منه » : « نه ، بلكه مرد ( شخص ) روزه مىگيرد و صدقه مىدهد و زكات و\r\n\r\n\r\n","description":"","footnote":"\r\n( 1 ) . شرح نهج البلاغه ابى الحديد ، جلد 10 ، صفحه 146 ( با تلخيص ) .\r\n( 2 ) . شرح نهج البلاغه ابى الحديد ، جلد 10 ، صفحه 146 ( با تلخيص ) .\r\n( 3 ) . شرح نهج البلاغه ابى الحديد ، جلد 10 ، صفحه 146 ( با تلخيص ) .\r\n( 4 ) . شرح نهج‌البلاغه ابن ابى الحديد ، جلد 10 ، صفحه 146 .\r\n( 5 ) . سوره مؤمنون ، آيه 60 . .\r\n","page_name":" 88 ","page_number":88},
  {"content":"\r\n\r\nحقوق خود را اداء مىكند ولى از اين ترس دارد كه از او قبول نشود » . « 1 »\r\nدر روايت آمده كه هفت دسته‌اند كه خداوند سايه لطف خود را بر سر آنها مىافكند ، در روزى كه به جز سايه رحمت الهى ، سايه‌اى نيست ؛ يك دسته از آنها كسانى هستند كه در خلوت ذكر خدا گفته و اشك خوف مىريزند . « 2 »\r\n\r\nمنشأ خوف\r\nخوف از خدا ممكن است منشأ فراوانى داشته باشد ، ولى سرچشمه‌هاى عمده آن سه چيز است :\r\n1 - معرفت اللّه ، انسان وقتى كنار كوه بلندى و يا درياى وسيع و خروشانى قرار مىگيرد ، خوفى در دل او ايجاد مىشود وحشتى به او دست مىدهد ، نه به خاطر اينكه ضررى متوجه او مىشود ، بلكه اين درك عظمت است ، موجود كوچك وقتى عظمت موجود بزرگى را درك كند خائف مىشود ، مثلا وقتى ساختمان عظيمى را مىبينيم و آسمانخراشى را ملاحظه مىكنيم ، خائف مىشويم . اين براى چيست ؟ چرا وقتى در برابر بزرگى قرار مىگيريم با اينكه فرد خوبى است ولى خود را باخته و خوفى در خود احساس مىكنيم ، چرا ابهّت او ما را مىگيرد ؟ اين چيزى به جز درك عظمت نيست .\r\nحال اگر انسان درك بلنداى عظمت الهى و درياى خروشان ازلى و ابدى سرمدى او را كرد ، و در علم و قدرت و شوكت و جلالت و عزت او غرق شد ، چيزى جز او نمىبيند ، و در نتيجه خائف مىشود ، چنان مىشود كه وقتى نام خدا مىشنود و يا\r\nذكرى از او مىشود قلبش به هراس مىافتد إِذَا ذُكِرَ اللهُ و\r\n\r\n\r\n","description":"","footnote":"\r\n( 1 ) . شرح نهج‌البلاغه ابن ابى الحديد ، جلد 10 ، صفحه 146 .\r\n( 2 ) . شرح نهج البلاغه ابن ابى الحديد ، جلد 10 ، صفحه 147 . .\r\n","page_name":" 89 ","page_number":89},
  {"content":"\r\n\r\nجِلَتْ قُلُوبُهُمْ : « 1 » اينان مؤمنان راستين و حقيقى در لسان قرآنند أُوْلَئِكَ هُمُ الْمُؤْمِنُونَ حَقّاً .\r\nذكر و ياد خدا ، تداعى معانى بسيار براى او مىكند و خود را در پيشگاه با عظمت او ضعيف و ذليل مىبيند و چه سرمايه‌اى براى ضعيف ، جز ترس مىتوان يافت !\r\n2 - ترس از دادگاه خدا ، و به عبارت دقيق‌تر ، ترس از پرونده اعمال خود و به بيانى ظريف‌تر ، ترس از عاقبت خود ، نمىداند چكاره است و به كجا مىرود !\r\nعارف و پرهيزگار حقيقى ، از عبادت خود هم ترسناك است ، زيرا انتظارى كه از عالم است از جاهل نيست ، انتظارى كه از پير هست از جوان نيست ، عبادت مراتب دارد ، مسلم است كه « ممكن » حق واجب و خالق را نمىتواند اداء كند ، زيرا پيامبرش هم اقرار مىكرد كه :\r\n« ما عَبَدْناكَ حَقَّ مَعْرِفَتِكَ ، ما عَبَدناكَ حَقَّ عِبادَتِك »\r\nچون او هم ممكن است و مخلوق ، ولى توقعّى كه از او هست ، از ما نيست ، ولى پيامبر ( صلى الله عليه وآله ) هم خائف بود كه شايد نتوانسته آن طور كه بايد اداء وظيفه كند ؛ افراد بزرگ هم خوفشان اين چنين خوفى است .\r\n3 - ترس از معاصى و صحيح‌تر ترس از عدالت خداوندى ، خدا مىتواند براى يك معصيت عذاب كند ، و اين خلاف عدل نيست ، ولو تمام عمر را شخص عبادت كرده باشد . در روايات داريم كه در قيامت سه ديوان باز مىكنند : ديوان نعم ، و ديوان عبادت و ديوان معاصى ، ديوان عبادت مقابله و برابرى با ديوان نعم نمىكنند ؛ علاوه بر اين كه ديوان معاصى بلاعوض باقى مىماند .\r\nاين سه سرچشمه خوف ، و به عبارت ديگر سه نوع خوف از بالا به پائين كه مىآئيم درجه شخص مىشود يعنى پرهيزگاران و خائفين سطح بالا خوف نوع اول\r\n\r\n\r\n","description":"","footnote":"\r\n( 1 ) . در دو جاى قرآن اين تعبير آمده است يكى در سوره انفال آيه 2 ( إِنَّمَا الْمُؤْمِنُونَ الَّذِينَ إِذَا ذُكِرَ اللهُ وَجِلَتْ قُلُوبُهُمْ . . . . أُوْلَئِكَ هُمُ الْمُؤْمِنُونَ حَقّاً ) و يكى در سوره حج ، آيه 35 . .\r\n","page_name":" 90 ","page_number":90},
  {"content":"\r\n\r\nرا دارند ؛ گرچه جمع اين خوفها منافاتى با هم ندارد .\r\nآن كس كه از خدا ترسيد ، بهشت جايگاه او است ( وَأَمَّا مَنْ خَافَ مَقَامَ رَبِّهِ وَنَهَى النَّفْسَ عَنْ الْهَوَى فَإِنَّ الْجَنَّةَ هِىَ الْمَأْوَى ) : « 1 » و اما كسى كه از مقام « 2 » پروردگارش ترسيد و نفس را از اتّباع و پيروى هوى بازداشت ، همانا بهشت جايگاه او است .\r\nبرادرم اشك خون بريز كه هر قطره آن درّى درخشان است ، در روايت بسيار جالبى از پيامبر اكرم ( صلى الله عليه وآله ) چنين رسيده است :\r\n« ما مِنْ قَطرة احَبّ الى اللّه تعالى مِنْ قطرةِ دمع من خَشْيَةِ اللّه او قطرة دم اريقَتْ فى سبيل اللّه »\r\n« هيچ قطره‌اى محبوب‌تر در نزد خدا از قطره اشك از خوف خدا يا قطره خون ريخته شده در راه خدا نيست » . « 3 »\r\nچه زيبا و چه بلند است كلام آن زيباى بلندمرتبه كه دو گوهر گرانبها را مثل آورده كه يكى مثل دُرّ سفيد و ديگرى چون ياقوت است .\r\n\r\nثمرات خوف\r\nبراى خوف ثمراتى در آيات و روايات ذكر شده كه به تعدادى از آنها اشاره مىكنيم :\r\n1 - انسان خائف عذابهائى را كه خداوند بر ستمگران و اقوام پيشين نازل كرده ، نشانه و آيتى مىداند ، براى حساب آخرت و اينكه سر و كارش با كيست ، ولى انسان كه از درك عظمت الهى عاجز است ، با ديدن عاقبت فرعونيان و نمروديان هنوز به\r\n\r\n\r\n","description":"","footnote":"\r\n( 1 ) . سوره نازعات ، آيه 40 و 41 .\r\n( 2 ) . « مقام ربّ » را تفسيرهاى متعددى كرده‌اند كه به تعدادى از آنها اشاره مىكنم : 1 - مراد مواقف قيامت است كه انسان براى حساب نزد خداوند مىايستد پس مقام ربّه يعنى مقامه عند ربّه ( ايستادن در پيشگاه خدا ) . 2 - مقام علم و مراقبت خدا . 3 - عدالت خداوند ( تفسير نمونه ، جلد 26 ، ذيل همين آيه ، صفحه 108 ) . تفسير چهارمى هم شده كه مقام جلالت پروردگار باشد ( تفسير نمونه ، جلد 27 ، صفحه 161 ) طبق نظر بعضى ممكن است همه اينها مراد آيه باشد .\r\n( 3 ) . شرح ابى الحديد ، جلد 10 ، صفحه 147 . .\r\n","page_name":" 91 ","page_number":91},
  {"content":"\r\n\r\nحساب خود رسيدگى نمىكند ، و بسيار ساده از كنار اين حوادث مىگذرد ، إِنَّ فِى ذَلِكَ لَايَةً لِّمَنْ خَافَ عَذَابَ الْاخِرَةِ « 1 » ، ذَلِكَ لِمَنْ خَافَ مَقَامِى وَخَافَ وَعِيدِ « 2 »\r\n2 - خوف الهى ، خائف را به بهشت رهنمون مىسازد : وَأَمَّا مَنْ خَافَ مَقَامَ رَبِّهِ . . . . فَإِنَّ الْجَنَّةَ هِىَ الْمَأْوَى « 3 » در آيه‌اى ديگر مىفرمايد : جزاى چنين شخصى دو بهشت است كه داراى انواع نعمتها و درختان پرطراوت است ، در آنها دو چشمه دائماً در جريان است ، و از هر ميوه‌اى دو نوع در آنها موجود است : وَلِمَنْ خَافَ مَقَامَ رَبِّهِ جَنَّتَانِ - ذَوَاتَا أَفْنَان - فِيهِمَا عَيْنَانِ تَجْرِيَانِ - فِيهِمَا مِنْ كُلِّ فَاكِهَة زَوْجَانِ . « 4 »\r\n3 - خوف نفس را در زندان خود محبوس مىكند تا مرتكب معاصى نشود ، خوف رادع و مانع از معاصى است : « الخوفُ سِجْنُ النَّفْس مِن الذُنُوب و رادِعُها عَنِ المعاصى » « 5 » « نعم الحاجز عن المعاصى المخوف » « 6 » .\r\n4 - خوف موجب كاستن آفات مىشود ، هر چه خوف فرد بيشتر آفت او كمتر است « مَنْ كثُرت مَخافَتُه قَلَّتْ آفَتهُ » . « 7 »\r\n5 - خوف موجب علم محض ، و علم و معرفت موجب استجابت دعا مىشود ؛ از رسول اكرم ( صلى الله عليه وآله ) نقل شده :\r\n« لَوْ خِفْتُم اللّه حقّ خيفتِه لَعَلِمْتُم العِلْمَ الذّى\r\n\r\n\r\n","description":"","footnote":"\r\n( 1 ) . سوره هود ، آيه 103 .\r\n( 2 ) . سوره ابراهيم ، آيه 14 .\r\n( 3 ) . سوره النازعات ، آيه 40 .\r\n( 4 ) . سوره الرحمن ، آيات 52 - 46 و 39 . در اينكه مراد از ( جنتان ) يعنى دو باغ يا دو بهشت چيست ، اختلاف است ، صاحب « تفسير البصائر ، در جلد 43 ، صفحه 97 - 96 ، پانزده قول ذكر كرده : در تفسير نمونه ، جلد 23 ، صفحه 162 و ديگر تفاسير نيز به چند تاى آن اشاره شده است ، براى نمونه به تعدادى از آنها اشاره مىكنيم : 1 - يك بهشت براى اطاعت و يكى براى ترك معصيت . 2 - يكى براى ايمان و عقيده و ديگرى براى اعمال صالح و مانند آن . 3 - بهشت جسمانى و بهشت روحانى و . . . .\r\n( 5 ) . غرر الحكم على ( عليه السلام ) ، ميزان الحكمه ، جلد 3 ، صفحه 183 .\r\n( 6 ) . غرر الحكم على ( عليه السلام ) ، ميزان الحكمه ، جلد 3 ، صفحه 1983 .\r\n( 7 ) . غرر الحكم على ( عليه السلام ) ، ميزان الحكمه ، جلد 3 ، صفحه 183 . .\r\n","page_name":" 92 ","page_number":92},
  {"content":"\r\n\r\nلاجَهْل مَعَه و لو عَرَفْتم اللّه حقّ معرفته لَزالَتْ بِدُعائكم الجبال » :\r\n« اگر آنطور كه بايد خداترس شديد ، عالم به عالمى مىشويد كه جهل در آن راه ندارد ، و اگر عارف و عالم به خدا شديد آنطور كه بايد ، به دعاى شما كوهها از بين مىرود » . « 1 »\r\n6 - خائف لحظه‌اى نشست ندارد و دائماً در حركت است تا به منزل رسد . در حديث جالبى از رسول اكرم ( صلى الله عليه وآله ) چنين آمده :\r\n« مَنْ خافِ أدلَجَ و مَنْ أَدلَجَ بَلَغَ المنزل الا انَّ سَلْعَةَ اللّه غالية ، الا انّ سَلْعَةَ اللّه الجنة » :\r\n« كسى كه خائف شد ( و ترسيد دير به منزل برسد ، و آنچه مىخواهد از دست برود ) شب هم حركت مىكند ، و كسى كه شب حركت كرد ( و وقت و فرصت را از دست نداد و نخوابيد ) به منزل خواهد رسيد . آگاه باشيد كه متاع خدا بسيار گرانبها است ، آگاه باشيد و متوجه باشيد كه متاع خدا بهشت است » . « 2 » چه تعابير زيبائى پيامبر ( صلى الله عليه وآله ) فرموده‌اند ! انسانى كه ترس دارد دير برسد يا در راه بخوابد و دلهره دارد خواب به چشمش نمىآيد كه شب بيارمد و لذا خطرات حركت در شب را پذيرفته و حركت مىكند و مسلماً به منزل خواهد رسيد كه بهشت ابدى است .\r\n\r\nعلائم خائف\r\nهر يك از ثمرات فوق كه در اعمال و رفتار و حالات خائف ظاهر شود ، خود علامتى براى شناسائى او است ، علاوه بر اين كه در روايت علامات ديگرى براى او ذكر شده است :\r\n1 - خائف ظلم نمىكند ؛ مولى على ( عليه السلام ) فرمودند : « مَنْ خاف ربِّه كفّ ظُلمَه » . « 3 »\r\n\r\n\r\n","description":"","footnote":"\r\n( 1 ) . كنز العمال ، خبر 5880 ؛ ميزان الحكمه ، جلد 3 ، صفحه 184 .\r\n( 2 ) . كنز العمال ، خبر 5885 ؛ ميزان الحكمه ، جلد 3 ، صفحه 184 . حديثى به اين صورت نيز از على ( عليه السلام ) در غرر الحكم آمده است : « من خاف ادلج » يعنى كسى كه بترسد شب هم سير مىكند .\r\n( 3 ) . بحار الانوار ، جلد 75 ، صفحه 309 ؛ در نهج‌البلاغه هم آمده است ؛ ميزان الحكمه ، جلد 3 ، صفحه 181 . .\r\n","page_name":" 93 ","page_number":93},
  {"content":"\r\n\r\n2 - خائف در قلبش حبّ مقام و جاه و اينكه از او ياد مىشود ، نيست . امام صادق ( عليه السلام ) فرمودند :\r\n« انَّ حُبَّ الشّرف و الذّكر لا يَكونان فى قلبِ الخائِف الراهِب » . « 1 »\r\n3 - خائف قولش ، فعلش را تصديق مىكند و امورات پنهانى او موافق امورات آشكار او است . امام كاظم ( عليه السلام ) در روايتى در مورد خائف فرمودند :\r\n« . . . و لا يَكونُ احد كذلك الّا مَنْ كانَ قولُهُ لِفِعْلِه مصدّقاً و سِرُّه لِعَلانيته موافقاً . . . » :\r\n« كسى خائف نمىشود مگر اين كه قولش مؤيد فعل او و پنهان او موافق آشكار او باشد » . « 2 »\r\nعلامات ديگرى نيز در روايات ذكر شده كه مىتوان همه علامات را به يك چيز برگرداند ، و آن منع و نهى كردن نفس است از پيروى هواى نفس ، كه قرآن در جمله‌اى فرمود : « امّا من خافَ مقام ربّه و نَهَى النفس عن الهوى . . . » .\r\nاى برادر مسلك خائفان در پيش گير و به اين نگارنده حقيقر دعا كن تا خوف الهى ، جاى جاى قلبش را فراگيرد و از آنكه بايد بترسد به سوى او فرار كند ، زيرا كه فرق ترس از خالق و ترس از مخلوق همين است . اگر از خالق ترسيدى به طرف او بايد روى ولى اگر از مخلوق ترسى بايد از او فرار كنى .\r\n\r\nانواع خوف\r\nخوف به معنى اعم را پنج قسم دانسته‌اند :\r\n1 - خوف كه براى عصيان كنندگان و گنهكاران است به خاطر ارتكاب گناه است « و لِمَن خاف مقام ربّه جنّتان » .\r\n2 - خشيت كه براى عالمان است به جهت اين كه خود را در محضر خدا مقصّر مىدانند « انّما يَخْشَى اللّه مِنْ عَبادِه العلماء » « 3 » .\r\n3 - « وجل » براى فروتنان و متواضعان است به جهت ترك خدمت ، خداوند\r\n\r\n\r\n","description":"","footnote":"\r\n( 1 ) . كافى ، جلد 2 ، صفحه 69 ؛ ميزان الحكمه ، جلد 3 ، صفحه 181 .\r\n( 2 ) . بحار الانوار ، جلد 78 ، صفحه 302 ؛ ميزان الحكمه ، جلد 3 ، صفحه 181 .\r\n( 3 ) . سوره فاطر ، آيه 28 . .\r\n","page_name":" 94 ","page_number":94},
  {"content":"\r\n\r\nعزوجل فرمود : ( الذين اذا ذُكِرَ اللّه وَ جِلَتْ قُلُوبهُم » « 1 » .\r\n4 - رهبه براى عبادت كنندگان است ، چون خود را مقصّر درگاه باريتعالى مىدانند ، خداوند عزّ شأنه فرمود : « وَ يدعوننا رَغَباً وَ رَهَبا » « 2 » .\r\n5 - هيبت براى عارفان است ، زيرا شاهد دادگاه و عدل الهى ، خداوند است . يعنى قاضى دادگاه شاهد است « يُحَذِّركُمُ اللّه نفسه » « 3 » .\r\nبه اميد اين كه قلب ما در اين دنيا خائف شود تا در آخرت آمن گردد . مرحوم الهى در ذيل اين فراز ( قد براهم الخوف برى القداح ) چنين گويد :\r\n زبيم هجر جانان خسته جانند * به درد عشق زار و ناتوانند\r\nزاندوه فراقش لاغر اندام * هراسان تا چه پيش آيد سرانجام\r\nمبادا روى جانان را نبينند * به هجرش تا ابد دلخون نشينند\r\nتن لاغر ز درد عشق ، جان يافت * زلطف دوست ، روح جاودان يافت\r\nكسى كش بيم هجران نيست در دل * كند فربه تن خاكى چه حاصل \r\n\r\n\r\n","description":"","footnote":"\r\n( 1 ) . سوره انفال ، آيه 2 .\r\n( 2 ) . سوره انبياء ، آيه 90 .\r\n( 3 ) . سوره آل عمران ، 30 - براى اين 5 قسم مىتوانيد به خصال ، جلد 1 ، صفحه 282 و بحار ، جلد 70 ، صفحه 381 و ميزان الحكمه ، جلد 3 ، صفحه 187 مراجعه كنيد ؛ صاحب مفردات خوف را چنين تعريف كرده است : « توقّع مكروه عن أمارة مظنونة او معلومة » يعنى انتظار مكروهى كه علامت ظنّى يا قطعى بر وقوع آن قائم شده ، همچنان كه رجاء ، انتظار محبوب و امر خوبى است كه علامت ظنى يا قطعى بر وقوع آن قائم شده است ؛ و صاحب مفردات خوف را ضدّ امن قرار داده است .\r\nو نيز خشيت را خوفى كه با تعظيم همراه است دانسته و اكثر اين نوع خوف را ناشى از علم به آنچه از آن ترسيده شده ، معرفى كرده و لذا علماء راستين داراى اين چنين خوفى هستند ( الخشية خوف يشوبه التعظيم و اكثر ما يكون ذلك عن علم بما يخشى منه ) .\r\nو همچنين وجل را « استشعار الخوف » تعريف كرده ، يعنى خوف را لباس قلب خود كرده است ( استشعر خوف الله : جعله شعار قلبه ) شعار لباس زيرين است كه به موى بدن مىچسبد .\r\nو نيز رهبة را ترس با اضطراب معنى كرده است : « مخافة مع تحرّر و اضطراب » ( ترسى همراه با پريشان حالى و درماندگى ) . درباره هيبت در مفردات چيزى نفرموده و چنان كه از كتب لغت مثل مجمع البحرين ، اقرب الموارد و لسان العرب استفاده مىشود « هيبت » ، ترس همراه با بزرگ شمردن طرف مقابل است ترسى كه همراه با اجلال و تعظيم باشد . .\r\n","page_name":" 95 ","page_number":95},
  {"content":"\r\n\r\n كمال گوسفندان فربهى دان * تو فربه خواه جان ، گر هستى انسان\r\nتوئى آدم ، خليفه ايزد پاك * به نيرومندى جان ، نِز « 1 » تن خاك\r\nبكاه از جسم و جان را فربهى بخش * به سرّ عشق دل را آگهى بخش \r\n* * *\r\n\r\n\r\n","description":"","footnote":"\r\n( 1 ) . نز به معنى « بِكِش » امر است و مصدر آن « نزيدن » به معنى كشيدن اسب ( فرهنگ عميد ) . .\r\n","page_name":" 96 ","page_number":96},
  {"content":"\r\n\r\n\r\n36 - قيافه پرهيزگاران\r\n« يَنْظُر الَيْهم النّاظر فَيحْسَبُهُم مَرْضى و ما بَالقومِ مِنْ مَرَض و يقولُ : قد خُولِطُوا و قَدْ خالَطَهُم امرٌ عظيم »\r\nترجمه : بيننده وقتى به قيافه پرهيزگاران نظر مىكند ، آنها را مريض مىپندارد ، ولى هيچ مرضى در وجود آنها نيست و آن بيننده گويد : آنها ديوانه شده‌اند ، در حالى كه انديشه‌اى بس بزرگ آنان را به اين وضع درآورده است .\r\n* * * شرح : از بس خوف بر پرهيزگاران مستولى شده و آنها را به عبادت كشانده ، اجسام آنها نحيف و رنگهاى آنها زرد شده به طورى كه وقتى آنها را مىبينند ، تصور مىكنند ، افراد مريضى هستند ، در حالى كه اگر انسانهاى سالمى وجود داشته باشد ، آنها هستند ، مردم به هم مىگويند اعمال و رفتارى كه اينها انجام مىدهند ، به انسانهاى متعارف و سالم شبيه نيست ، اينها از نظر روانى مريضند ، ولى آنها ديوانه عالم ديگرى هستند ، روان آنها با عالم مادّه و كثيف هم سنخ نيست ؛ آنها توجه به ملأاعلى دارند ، آنها زندان شدگان در اين بدنهاى لاغرند ، اگر اين ديوانگى است ، صد رحمت بر آن !\r\n دشمن جان من است * عقل من و هوش من\r\nكاش گشوده نبود * چشم من و گوش من \r\n\r\n","description":"","footnote":"","page_name":" 97 ","page_number":97},
  {"content":"\r\n\r\nاعمال و رفتار اين عاشقان در منطق دنياپرستان به هيچ وجه قابل توجيه نيست ، آنها كشش درك اين عاشقان را\r\nندارند ، و از اين روى آنها را ديوانه مىپندارند ، در شب كه همه به خواب ناز فرو رفته‌اند ، شب زنده‌دارى و عبادت و راز و نياز در منطق بيخردان ، بىخردى است . مىگويند مگر انسان عاقل هم با خود چنين مىكند ، در حالى كه اگر چشم بصيرت داشتند مىديدند خودشان هزارها بار بدتر براى امور دنيوى خود تلاش مىكنند و تا پاى جان و هلاكت به دنبال مال و جاه و منال هستند .\r\nيكى از خادمان حرم مطهر اميرالمؤمنين ( عليه السلام ) نقل كره بود كه طبق معمول ساعتى قبل از طلوع فجر براى روشن كردن چراغهاى حرم مطهر بدان جا رفتم ، ناگهان از طرف پائين پاى حضرت امير صداى گريه‌اى شنيدم و شگفت‌زده شدم كه معمولا اين وقت شب زوّار به حرم مشرف نمىشوند ، وقتى آهسته آهسته پيش رفتم ، ديدم مرحوم شيخ انصارى است كه صورتش را بر ضريح مقدس گذاشته و مانند مادر جوان مرده مىگريد و با زبان دزفولى با سوز و گداز مىگويد « آقاى من ، مولايم ، اى ابالحسن ، يا اميرالمؤمنين ، اين مسؤوليتى كه اينك به دوشم آمده ، بس خطير است و مهم ، از تو مىخواهم مرا از لغزش و اشتباه و عدم عمل به وظيفه مصون دارى ، و در طوفانهاى حوادث ناگوار همواره راهنمايم باشى و الّا از زير بار مسؤوليت - رهبرى و مرجعيت - فرار خوهم كرد و آن را نخواهم پذيرفت » . « 1 » آرى مثل شيخ انصاريها مزّه خوف را چشيدند و به مقصد رسيدند .\r\n\r\nنكته\r\nقابل توجه اينكه در اين فراز از خطبه ، نحيف و لاغر بودن جسم و رنگ پريدگى از علائم متقيان شمرده شده است ، آيا انسان درشت هيكل و فربه نمىتواند متقى باشد ؟ جواب اين است : در علم اصول هم بحث شده كه بعضى چيزها جنبه\r\n\r\n\r\n","description":"","footnote":"\r\n( 1 ) . مقدمه مكاسب كلانتر ، جلد 1 ، صفحه 123 ، به نقل از سيماى فرزانگان ، جلد 3 ، صفحه 137 . .\r\n","page_name":" 98 ","page_number":98},
  {"content":"\r\n\r\nطريقيت دارد ، نه موضوعيت ، يعنى بعضى چيزها راهى براى تشخيص موضوعى است ، نه اين كه خود اين چيز در آن موضوع دخالت داشته باشد ، مثل اين كه مىگويند انسانها روى دو پا راه مىروند ، حال اگر انسانى را ديدم كه عاجز بود و چهار دست و پا راه مىرفت ، يا اصلا راه نمىرفت و با چرخ حركت مىكرد ، آيا انسان نيست ؟ پس روى دو پا حركت كردن طريق و راه براى شناختن انسان است نه دخيل در انسانيت انسانى داشته باشد ، پس روشن شد كه لاغر بودن يكى از راههاى شناخت متقين است در صورتى كه همراه با صفاتى ديگر باشد و الا بسيارى از فسقه و فجره هم لاغراندام هستند ، پس لاغر بودن دخل در تقوى به نحو موضوعى ندارد ، ولذا چه بسا افراد پرهيزگارى را مىبينيم كه فربه و چاق هستند ، حتى بعضى از ائمه ما مثل امام پنجم ( عليه السلام ) نيز نقل شده هيكل درشتى داشته‌اند و فربه بوده‌اند .\r\nپس اين صفات ، از قيود و صفات غالبى است كه شايد بتوان گفت اكثر متقيان داراى اين صفات هستند كه مولى ذكر مىكنند و به عبارت ديگر عناوين صفات به نحو عنوان مشير است نه عنوان حقيقى ، يعنى با اين صفات مولى اشاره به پرهيزگاران مىكنند نه خود اينها مثل لاغراندام بودن و رنگ پريدگى عنوان موردنظر مولى باشد كه ارزش آنها به اينها باشد ، ارزش متقيان به تقواى درونى و شجره ايمان آنهاست كه اين گونه ميوه‌ها و ثمراتى را به بار مىآورد .\r\nپس به سه بيان سؤال فوق را جواب داديم : 1 - اين صفات طريقت دارد 2 - عنوان مشير است 3 - قيد غالبى است . با اين توضيحات ، روايتى كه از مولى على ( عليه السلام ) نقل شده ، بهتر روشن مىشود ، در روايت آمده كه در شبى مهتابى ، مولى على ( عليه السلام ) از مسجد خارج شدند ، به دنبال حضرت جماعتى نيز حركت كردند ، پس از مدتى حضرت ايستادند و فرمودند : شما كه هستيد ؟ گفتند : شيعه شما هستيم اى اميرالمؤمنين ، حضرت با فراست و دقت به چهره‌هاى آنها نظر انداختند و فرمودند : چرا در شما سيماى شيعه نمىبينم ؟ گفتند : سيماى شيعه چيست اى اميرالمؤمنين ؟\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nحضرت جواب دادند : « صُفْر الوجوه مِن السَهَر ، عَمْشُ العيون مِنَ البكاء حَدبُ الظهور من القيام خَمصُ البطون مِنَ الصيام ذَبْلُ الشفاه مِنَ الدعاء عَلَيهم غَبرةُ الخاشعين » : « زردى صورت از شب زنده‌دارى ، كم سوئى چشم از شدت گريه ، پشت خميدگى از ايستادن ( زياد ) ، فرو رفتگى شكم از روزه ، خشكيدگى لبان از دعا ، بر آنها گرد و غبار خشوع نشسته و از خاشعين هستند » . « 1 »\r\nاز كسانى كه داراى اين صفات بود ، حضرت يحيى ( عليه السلام ) بود ، داستان حالات حضرت يحيى ( عليه السلام ) را مرحوم مجلسى در عين الحيوة خود از رسول گرامى ( صلى الله عليه وآله ) آورده كه خلاصه آن را نقل مىكنيم :\r\nحضرت يحيى ( عليه السلام ) « 2 » وقتى خردسال بود روزى به بيت‌المقدس آمده و رهبانان و\r\n\r\n\r\n","description":"","footnote":"\r\n( 1 ) . شرح خوئى ، جلد 10 ، صفحه 130 .\r\n( 2 ) . حضرت يحيى از انبياء بنىاسرائيل بود كه معاصر عيسى بن مريم ( عليه السلام ) بوده و نبوت حضرت عيسى ( عليه السلام ) را تصديق كرد . خداوند حضرت يحيى ( عليه السلام ) را در سنّ پيرى ، حضرت زكريا را در حالى كه مادرش هم‌مسِن بود بطور خرق عادت اعطاء فرمود و چنان كه از روايات به دست مىآيد ، مانند امام حسين ( عليه السلام ) شش ماهه به دنيا آمد . او در زمان هيرودس پادشاه يهودى مذهب متولد شد ( درباره حضرت يحيى ( عليه السلام ) مىتوانيد به جلد 9 ، ميزان الحكمه ، صفحه 542 به بعد مراجعه فرمائيد ، در آنجا از منابع اناجيل نيز كمك گرفته است ) .\r\nنام حضرت يحيى ( عليه السلام ) 5 مرتبه در قرآن در سوره‌هاى آل‌عمران ، انعام ، مريم و انبياء آمده است . از امتيازات وى اين بود كه در كودكى به مقام نبوت رسيد ، قرآن وى را توصيف به « حصور » كرده و « حصور » به معنى كسى است كه از هر جهتى در محاصره قرار گيرد و در اينجا طبق بعضى روايات به معنى خوددارى از ازدواج است و مانند حضرت عيسى مسيح ( عليه السلام ) تا آخر عمر مجرد زيست .\r\nاز منابع اسلامى و مسيحى بدست مىآيد كه « يحيى » پسرخاله « عيسى » بوده است ، در منابع مسيحى ، تصريح شده كه يحيى ، حضرت مسيح را غسل تعميد داده و لذا او را « يحياى تعميد دهنده » نامند ( غسل تعميد غسلى است كه مسيحيان به فرزندان خويش دهند و معتقدند او را از گناه پاك مىكند ) .\r\nحضرت يحيى كتاب آسمانى ويژه‌اى نداشت و به تورات موسى ( عليه السلام ) عمل مىكرد ، البته عده‌اى پيرو يحيى هستند و كتابى را هم به او نسبت مىدهند ، و شايد « صابئين موحّد » پيروان وى باشند ( اعلام قرآن ، صفحه 667 ) به نقل از تفسير نمونه ، جلد 13 ، صفحه 21 - 20 . براى مطالعه درباره زندگى و شهادت حضرت يحيى ( عليه السلام ) مىتوانيد به جلد 13 تفسير نمونه از صفحه 16 تا 30 مراجعه كنيد ) . .\r\n","page_name":" 100 ","page_number":100},
  {"content":"\r\n\r\nاحبار را ديد كه پيراهنهائى از مو\r\nپوشيده‌اند و كلاههاى پشمى بر سر نهاده‌اند ، و زنجيرها در گردن كرده خود را بر ستونهاى مسجد بسته‌اند ، به نزد مادر آمده و پيراهن موئى و كلاه پشمى طلبيد ، مادر وى با پدرش حضرت زكريا ( عليه السلام ) صحبت كرد ، حضرت زكريا ( عليه السلام ) به يحيى ( عليه السلام ) گفت تو طفل كوچكى هستى ، چه چيزى باعث شده دست به اين كار زنى ؟ جواب داد پدر مگر از من خردسالتر مرگ را نچشيده است ؟ حضرت زكريا ( عليه السلام ) جواب داد بلى ، و به مادرش امر كرد هر چه خواهد بكن ، حضرت يحيى ( عليه السلام ) از آن به بعد لباس موئى پوشيد و به عبادت برخاست به طورى كه پس از مدتى بدنش نحيف شد و روزى به بدن خود نظر كرد و گريست ، خطالب الهى به او رسيد اى يحيى آيا گريه مىكنى براى لاغر شدن بدنت به عزّ و جلال خدوم سوگند اگر يك نظر به جهنم كنى ، پيراهن آهن خواهى پوشيد به جاى اين پيراهن ، حضرت بسيار گريست به حدّى كه صورتش زخم شد ، خبر به زكريا ( عليه السلام ) رسيد ، حضرت زكريا ( عليه السلام ) به او گفت : چرا چنين مىكنى ؟ من از خداى خود فرزندى طلبيدم كه موجب سرور من باشد گفت اى پدر شما گفتيد در ميان بهشت و جهنم گردنه و عقبه‌اى است كه\r\nنمىگذرد از آن مگر بسيار گريه كنندگان از خوف الهى ، حضرت زكريا ( عليه السلام ) در پاسخ وى جوابى نداشت و مادرش براى وى دو پاره نمد آماده كرد تا روى دو گونه‌اش گذارد تا آب چشم او را جذب كرده به صورتش آسيبى نرسد ، ولى مگر گريه او تمامى داشت ، به قدرى گريه مىكرد كه دو نمد خيس مىشد و وقتى فشار مىداد ، آب از لابلاى انگشتانش مىچكيد .\r\nهرگاه حضرت زكريا ( عليه السلام ) مىخواست بنىاسرائيل را موعظه كند ، به چپ و راست مىنگريست ، تا مبادا يحيى ( عليه السلام ) در آنجا باشد و بر اندوه او افزوده شود ، روزى كه حضرت يحيى نبود ، مشغول موعظه شد ، در وسط صحبت يحيى ( عليه السلام ) كه سر خود را در عبا پيچيده بود ، در ميان مردم نشست ، و زكريا ( عليه السلام ) او را نديد ، فرمود : حبيب من جبرئيل مرا خبر داد كه حق تعالى مىفرمايد در جهنم كوهى است آن را « سكران »\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nنامند و در ميان كوه و پائين كوه وادى هست كه آن را « غضبان » نامند ، زيرا از غضب الهى افروخته شده است و در آن وادى چاهى است كه صد سال عمق آن است و در آن چاه تابوتهائى از آتش است ، و در آن تابوتها صندوقها و جامه‌ها و زنجيرها از آتش است .\r\nچون يحيى ( عليه السلام ) اينها را شنيد ، سر برداشت و فرياد برآورد : « و اغفلتاه » : چه بسيار غافليم از سكران ، سپس برخاست و سر به بيابان گذارد ، حضرت زكريا ( عليه السلام ) به مادرش امر كرد به دنبال او رود كه مىترسم زنده او را نيابى ، و سراغ او را از چوپانى گرفت ، گفت او را در فلان عقبه ديدم كه مىناليد و مىگفت : « خدايا به عزت تو ، اى مولاى من آب سرد نخواهم چشيد ، تا مكان و منزلت خود را نزد تو ببينم » . مادرش او را به خدا سوگند داد تا به خانه برگردد ، حضرت قبول كرده و به اصرار مادر پيراهن موئى را درآورد و پشمين\r\nپوشيد و از غذائى كه نقل شده ، عدس بوده تناول كرد و به خواب رفت .\r\nدر خواب به او ندا رسيد اى يحيى ، خانه بهتر از خانه من و همسايه بهتر از من مىطلبى ، چون اين ندا شنيد برخاسته و گفت خداوندا از لغزش من درگذر به عزّت تو ديگر سايه‌اى نطلبم به غير از سايه بيت‌المقدس ، لباس موئين را پوشيد و روانه بيت‌المقدس براى عبادت در كنار رهبانان شد و هر چه مادرش مانع شد كارگر نيفتاد ، و آخر زكريا ( عليه السلام ) گفت رهايش كن كه پرده از قلبش كنار رفته و از عيش دنيا انتفاع نمىبرد . « 1 »\r\nو عاقبت هم در راه خدا و خوب از او به شهادت رسيد ، در بعضى روايات دارد كه : دختر برادر پادشاه موجب شد تا او شهيد شود ، زيرا روزى از يحيى ( عليه السلام ) خواست تا او را به ازدواج خود درآورد و او امتناع كرد ، و از اين روى مادر دختر ، او را زيبا نموده روانه كاخ كرد و به او گفت اگر شاه از تو چيزى خواست ، سر يحيى را از او\r\n\r\n\r\n","description":"","footnote":"\r\n( 1 ) . عين الحيوة مرحوم مجلسى ، صفحه 299 و ثمرات الانوار محمدبن ابى الفتح ، صفحه 221 . .\r\n","page_name":" 102 ","page_number":102},
  {"content":"\r\n\r\nبخواه و او چنين كرده ؛ و پس از شهادت حضرت يحيى ( عليه السلام ) ، سر او را در تشتى طلا گذارده و به آن زن هديه كرد . « 1 » حضرت يحيى ( عليه السلام ) تا آخر عمر هم از بس در عبادت به سر برد و كناره‌گيرى كرد ، زن اختيار ننمود . « 2 »\r\nدر مورد احوال خائفين و سرگذشت آنها مىتوانيد به كتاب عين الحيوة مرحوم مجلسى از صفحه 288 به بعد مراجعه كنيد .\r\nمرحوم الهى ، اين بلبل شيوا در ذيل ( ينظر اليهم الناظر فيحسبهم مرضى و ما بالقوم من مرض ) چنين گويد :\r\n هم آنان را زاندوه جدائى * تو پندارى مريض بى دوائى\r\nتو پندارى كه آنان دردمندند * چو پر بشكسته مرغى در كمندند\r\nو ليكن نيست در تنشان گزندى * ز عشق آمد به جانشان دردمندى\r\nخوشا دردى كه عشق آرد به جانها * بميرد بى چنين دردى روانها\r\nخوشا بر جسم و جان بيمارى عشق * خوشا فرياد و آه و زارى عشق\r\nمكن محروم از اين دردم خدا را * ببخشا بر مس من كيميا را \r\n* * *\r\n الهى در تب عشقم بسوزان * چو شمعم ز آتش غم بر فروزان\r\nدلم چون چشم او بيمار گردان * به رويش چشم دل بيدار گردان\r\nبه درد عشق جانم مبتلا ساز * ز لعل يار دردم را دوا ساز\r\nدواى درد جانم عشق يار است * مرا با حال بى جانان چه كار است ؟ \r\nسپس در ذيل ( و قد خولطوا و لقد خالطهم امر عظيم ) گويد :\r\n هم آن پاكان به فيض عشق جانان * چو مجنونند پيش قوم نادان\r\nبه عقل كل چو جانى رهنمون گشت * تو پندارى كه در دشت جنون گشت \r\n\r\n\r\n","description":"","footnote":"\r\n( 1 ) . ميزان الحكمه ، جلد 9 ، صفحه 545 .\r\n( 2 ) . ميزان الحكمه ، جلد 9 ، صفحه 544 . .\r\n","page_name":" 103 ","page_number":103},
  {"content":"\r\n\r\n زنادانى تواش ديوانه دانى * توئى ديوانه او عقل جهانى\r\nتو چون اطوار عادت عقل خوانى * خردمندى به جز عادت ندانى\r\nزهى دور از حقيقت مردم دون * كه صرف العقل را خوانند مجنون \r\n* * *\r\n الا اى عشق ، مجنون ساز ما را * زدام عقل ده پرواز ما را\r\nكدامين عقل ؟ عقل مردم دون * كه پيش شهوت نفسند مفتون\r\nبيا تا زين خرد بيگانه گرديم * چو مشتاقان حق ديوانه گرديم\r\nكسى كز عشق مجنون جهان است * به ملك دل امير عقل و جان است\r\nخردمندا ، به صحراى جنون تاز * وز آنجا كن به باغ وصل پرواز\r\nخوشا ديوانگان را وادى عشق * به صحراى تحير شادى عشق\r\nالهى بر جنون من بيفزاى * بدين عشق و جنون جانم بياراى \r\nحكايت\r\n يكى ديوانه‌اى را گفت : چونى * كه خندان زير زنجير جنونى\r\nجوابش داد : كاى با عقل و هشيار * به زنجيرم فكنده ، زلف دلدار\r\nتو را گر زين جنون تقدير بودى * چو من خندان در اين زنجير بودى\r\nز شادى جنون جانى شد آگاه * كه شد زنجيرى گيسوى آن ماه \r\n* * *\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\n37 - 40 - ترس از مسئوليتها\r\n« لا يَرضَونَ مِنْ اعْمالهم القَليل ، و لا يَسْتَكثرونَ الكثير فَهم لَانْفُسِهِم مُتَّهِمُون و مِنْ اعْمالِهِم مُشْفِقُون »\r\nترجمه : پرهيزگاران از اعمال كم خود راضى نيستند و اعمال زياد خود را نيز زياد نمىبينند آنان خويش را متهم مىسازند ( در تقصير در عبادت و اطاعت ) و از اعمال خود ترسناكند .\r\n* * * شرح : مقدمه‌اى را در بحث عمل براى توضيح مطلب عرض مىكنم ، از فرازهاى فوق روشن مىشود كه پرهيزگاران اهل عملند نه اهل حرف ، مردم دو دسته‌اند : يك دسته فقط حرف مىزنند و عملى در كار آنها نيست ، قرآن به اين دسته تاخته و آنها را مورد نكوهش قرار مىدهد : لِمَ تَقُولُونَ مَا لَا تَفْعَلُونَ - كَبُرَ مَقْتاً عِنْدَ اللهِ أَنْ تَقُولُوا مَا لَا تَفْعَلُونَ : « چرا مىگوئيد آنچه را عمل نمىكنيد ، بسيار به غضب وامىدارد خدا را اين كه بگوئيد آنچه را انجام نمىدهيد » . « 1 » اين عبارت از جملات شديد قرآن است كه غضب و خشم الهى را بر اين گونه افراد وعده مىدهد . و يك دسته به همراه قول عمل مىكنند ، حتى عمل را زياده بر قول انجام مىدهند و گويا شنيده‌اند\r\n\r\n\r\n","description":"","footnote":"\r\n( 1 ) . سوره صف ، آيه 2 و 3 . .\r\n","page_name":" 105 ","page_number":105},
  {"content":"\r\n\r\nكلام مولى را كه : « زيادى فعل بر قول بهترين فضيلت و نقص فعل از قول زشت‌ترين رذيلت است » . « 1 »\r\nاسلام دين عمل است ، معمولا در تعريف آن مىگوئيم عبارت است از اقرار به زبان و اعتقاد قلبى و عمل به اركان دين مبين ، يعنى يك سوم آن را عمل قرار مىدهيم در حالى كه در حديثى از امام صادق ( عليه السلام ) سؤال مىشود : افضل اعمال نزد خداوند چيست ؟ حضرت مىفرمايند كه خداوند چيزى را قبول نمىكند مگر با آن ، راوى مىگويد سؤال كردم آن چيست ؟ فرمود : « ايمان به خدائى كه شريك ندارد و غير از او خدائى نيست ، سپس سؤال از ايمان مىكند كه آيا قول و عمل است يا قول بدون عمل ( يعنى ايمان زبانى و عملى است يا اينكه فقط زبانى است ) ؟\r\nحضرت چنين فرمودند :\r\n« الإيمانُ عَمَلٌ كُلّه و القَولُ بعضٌ ذلِكَ العَمَل . . . » :\r\n« ايمان تمامش عمل است و قول نيز بعضى از آن عمل است . . . » . « 2 » يعنى ايمان شخص در عمل مشخص مىشود و عمل محك بسيار خوبى براى ايمان است ، و اگر هم قولى باشد ، جزئى از عمل محسوب مىشود .\r\nدر بحث عمل شش نكته قابل ملاحظه است :\r\n1 - نفس عمل ، چنان كه روشن شد ، دين يعنى عمل ، فرمودند : پيروان مكتب ما را از عملشان بشناسيد . معيار شيعه و پيرو بودن ، رفتار و كردار است نه لفظ بدون محتوى عمل شعار مؤمن است « 3 » لباسى است كه بر تن خود كرده ، عمل يار و همراه فردى است كه به درجه يقين رسيده است ، « 4 » عمل كاملترين جانشين انسان است ، « 5 » بهترين\r\n\r\n\r\n","description":"","footnote":"\r\n( 1 ) . غرر الحكم على ( عليه السلام ) ؛ ميزان الحكمه ، جلد 7 ، صفحه 18 .\r\n( 2 ) . كافى ، جلد 2 ، صفحه 34 ؛ ميزان الحكمه ، جلد 7 ، صفحه 20 .\r\n( 3 ) . غرر الحكم على ( عليه السلام ) ؛ ميزان الحكمه ، جلد 7 ، صفحه 8 . ( العمل شعار المؤمن - العمل رفيق الموقن - العمل اكمل خلف ) .\r\n( 4 ) . غرر الحكم على ( عليه السلام ) ؛ ميزان الحكمه ، جلد 7 ، صفحه 8 . ( العمل شعار المؤمن - العمل رفيق الموقن - العمل اكمل خلف .\r\n( 5 ) . غرر الحكم على ( عليه السلام ) ؛ ميزان الحكمه ، جلد 7 ، صفحه 8 . ( العمل شعار المؤمن ، العمل رفيق الموقن - العمل اكمل خلف ) . .\r\n","page_name":" 106 ","page_number":106},
  {"content":"\r\n\r\nچيزى است كه مردم بوسيله آن از او ذكر خير مىكنند و او را مىستايند ، عمل نيك ميوه علم است نه حرف نيك فقط .\r\nآن هم عملى كه با عقل توأم باشد ، از وصاياى رسول گرامى ( صلى الله عليه وآله ) به ابن مسعود است :\r\n« يا ابن مسعود اذا عَمِلتَ عملا فاعْمَل بِعِلم و عَقْل و ايّاك و أنْ تَعْمَل عملا بِغَير تدبير و عِلمٍ فانّه جَلّ جلاله يقول و لا تكونوا كَالتّى نَقَضَتْ غَزْلَها مِنْ بَعد قوّة انْكاثا » :\r\n( اى ابن مسعود زمانى كه عملى انجام دادى ، با علم و تعقل انجام ده ، و بپرهيز از اين كه عملى بدون تدبير و علم انجام دهى ، زيرا خداوند ( جل و جلاله ) مىفرمايد : « مانند زنى نباشيد كه رشته خود را پس از تابيدن محكم وا مىتابد » ) . ( كنايه از اينكه كار بىفائده مىكند و وقت خود را تلف مىنمايد ، عمل بدون تعقل همچنين است ) . بعضى به قدرى در قول و لفظ تأمل مىكنند كه گوئى عمل را فراموش كرده‌اند ، انسان بعضى را مىبيند كه در حمد و سوره نماز بسيار دقت مىكند تا مخرج حروف را خوب ادا كند ، يا در دعاها و قرآن خواندن دقت مىكند تا با اعراب صحيح بخواند تا خوب حرف آشكار شود در حالى كه از مفاهيم دعا كه اعمال ما باشد غافل است .\r\nچه قدر مولى على ( عليه السلام ) عالى فرموده است :\r\n« انّكُم الى اعراب الاعمال احْوَجْ منكم الى اعراب الاقول » :\r\n« شما به اعراب دادن اعمال محتاج تريد ، تا اعراب دادن و آشكار كردن اقوال و الفاظ » . « 1 »\r\nبايد دقت در اعمال كرد كه حروف و الفاظ و اقوال و مفاهيم وسيله‌اى بيش نيست ، الفاظ پرمفهوم ادعيه وسيله‌اى براى رساندن معنا به ما بوده ، تا طبق آن مشى و\r\nعمل كنيم و آنچه مهم است اين كه نظر به هدف يعنى اعمال كنيم نه وسائل .\r\n\r\n\r\n","description":"","footnote":"\r\n( 1 ) . غرر الحكم ، ميزان الحكمه ، جلد 7 ، صفحه 8 . .\r\n","page_name":" 107 ","page_number":107},
  {"content":"\r\n\r\nبه قول بزرگان « ما يُنْظَرُ بى الشىءُ فَهُوَ فان فى ذلك الشىء » آن وسيله‌اى كه به واسطه آن چيزى موردنظر قرار مىگيرد فانى در آن شىء است ، مثلا وقتى صورت خود را در آئينه مىبينيم و يا به ساعت نگاه مىكنيم ساعت چند است ، آئينه و ساعت وسيله‌اى بيش نيست كه نظر به آن مورد توجه اصلى نيست ، الفاظ هم آينه معانى است پس نظر به عمل كن نه لفظ .\r\n2 - اتقان عمل و محكم كارى آن - از دستوراتى كه به ما داده‌اند و حتى اگر دستورى از طريق شرع هم در اين باره به ما نمىرسيد ، عقل چنين حكم مىكرد ، انجام دادن كار به نحو ريشه‌دار و اساسى است ، عقل مىگويد يا كارى مكن يا اگر كردى بايد اساسى كار انجام دهى ، و الّا كار دوباره كردن از عاقل صادر نمىشود .\r\nپيامبر اكرم ( صلى الله عليه وآله ) در جريانات مختلف اين مسئله را به مسلمانان گوشزد مىفرمود ، در جريان دفن « سعد بن معاذ » پيامبر ( صلى الله عليه وآله ) خود وارد قبر او شده و لحد آن را ساخته و آجرها را چيده و سپس سنگ و گل خواستند و بين آجرها را پر كردند ، وقتى فارغ شدند و خاك ريختند و قبر را صاف نمودند ، رو به اصحاب كرده فرمودند :\r\n« انّى لَاعلَمُ انّه سَيَبْلى و يَصل اليه البَلاء و لكنّ اللّه يُحِبّ عبداً اذا عمل عَمَلا احْكَمَه » :\r\n« من مىدانم كه آن ( ميت يا قبر ) به زودى پوسيده و فاسد و خراب مىشود ولى خداوند دوست دارد وقتى بنده عملى را انجام مىدهد ، با محكم‌كارى انجام دهد » . « 1 »\r\nاز اين جمله مىتوان استفاده كرد كه شايد بعضى در ذهنشان اين بود كه اين ميت پس از مدّتى مىپوسد و يا قبر\r\nدر اثر حوادث خراب مىشود ، چرا پيامبر ( صلى الله عليه وآله ) اين قدر دقت مىكند و وقت صرف مىنمايد و پيامبر ( صلى الله عليه وآله ) آنگونه جواب دادند .\r\nدر جريان دفن فرزند خود ابراهيم نيز نقل شده است وقتى قبر را پوشاندند ، روزنه‌اى در قبر بود كه حضرت با دست خود آن را صاف كردند و سپس فرمودند :\r\n« اذا عَمِلَ احَدُكُم عَملا فَليُتْقَنْ » :\r\n« زمانى كه عملى را يكى از شما انجام داديد ، محكم\r\n\r\n\r\n","description":"","footnote":"\r\n( 1 ) . وسائل الشيعه ، جلد 2 ، صفحه 884 . .\r\n","page_name":" 108 ","page_number":108},
  {"content":"\r\n\r\nو متقن به پايان رسانيد » . « 1 »\r\nدر اين دو روايت حجيت احكام و اتقان بود و در روايتى هم از ايشان نقل شده كه فرمودند خداوند تعالى دوست دارد كه عمل كننده وقتى عمل مىكند ، با بهترين وجه انجام دهد « انَّ اللّهَ تَعالى يُحّبُ من العامِل اذا عَمِلَ ان يُحْسِنْ » . « 2 »\r\nاسلام دين اتقان و محكم‌كارى است و متأسفانه امروزه ما به اين دستور اسلام توجهى نكرده ، و ضررهاى آن را هم ديده‌ايم ، گويا اجانب و دورافتادگان از مكتب خاندان عصمت و طهارت بهتر به اين دستور عمل كرده‌اند ، و ما هر روز شاهد پيشرفت و ترقى و استحكام مصنوعات آنها هستيم ، و كار به جائى رسيده كه همه روى به وسائل ساخته شده خارجىها كرده‌ايم و حتى بعضى وقتها خود كارگر ايرانى حاضر نيست وسيله‌اى را كه خود ساخته و توليد كرده مصرف كند ، يعنى خود او هم مىداند چه كرده است !\r\nباز هم رحمت به اجداد و پدران ما كه هنوز آثار باستانى و بناهاى خشت و گلى آنها پس از صدها سال باقى است ، اما\r\nبهترين ساختمان امروزى پس از چند سال نياز به بازسازى دارد .\r\nوقتى با برق كار مىكند ، سيم برق را لخت و بدون حفاظ رها مىكند ، وقتى گودالى حفر مىكند ، بدون علامت‌گذارى و سنگ‌چين كردن ، مىگذارد و مىرود ؛ وقتى اتومبيلش در جاده پنچر شد ، براى حفظ جان و مال خودش سنگهايى در جاده مىچيند اما پس از اتمام كارش ، سنگها در وسط جاده مانده و او رفته است ! راستى چرا چنين شده‌ايم ؟ ! مگر اسلام به ما دستور محكم‌كارى نداده است ؟ !\r\n\r\n\r\n","description":"","footnote":"\r\n( 1 ) . وسائل الشيعه ، جلد 2 صفحه 882 . ( اين دو حديث را امام صادق ( عليه السلام ) از رسول گرامى ( صلى الله عليه وآله ) نقل كرده‌اند ) و مرحوم محدث قمى اين دو جريان را در ماده عمل ، جلد 2 ، صفحه 278 سفينة البحار آورده است .\r\n( 2 ) . كنز العمال ، خبر 9129 ( اين سه خبر را صاحب ميزان الحكمه ، در جلد 7 ، صفحه 29 نيز آورده است ) . .\r\n","page_name":" 109 ","page_number":109},
  {"content":"\r\n\r\n3 - پشتكار در عمل - مداومت و پشتكار در عمل مشكلتر از انجام اصل عمل است و آنچه مهم است ، مداومت است و گرنه گاهى انسان بطور اتفاقى عمل نيكى انجام مىدهد ؛ مثلا شب دچار بىخوابى شده مىگويد بگذار نماز شب بخوانيم يا تلاوت قرآن كنيم اگر به همين مقدار بسنده كند به جائى نمىرسد بايد در عمل نيك پشتكار به خرج داد و اين ارزشمند است كه مولى على ( عليه السلام ) فرمودند :\r\n« افْضَلُ العمل ادَوَمُه و انْ قَلّ » :\r\n« با فضيلت‌ترين عمل ، عملى است كه مداوم باشد گرچه كم باشد » . « 1 »\r\nگاهى انسان كارى را با شوق و گرمى شروع مىكند ولى پس از مدتى از آن سرد مىشود ، در تعليم و تعلم ما بسيار ديديم و فهميديم كه استعداد زياد انسان را به جائى نمىرساند ، آنچه مىرساند مداومت بر عمل است ، حتى آنها كه استعداد خوب دارند با پشتكار در عمل به جائى مىرسند نه فقط با استعداد !\r\nمداومت بر عمل ، گرچه در ابتدا سخت است ولى بسيار در تصميم‌گيريهاى زندگى مؤثر است ، زيرا خود پشتكار و مداومت رياضتى براى نفس است و او را در حوادث دهر و كشاكش آن\r\nورزيده مىكند ، مداومت كن بر عمل گرچه كم باشد ، عمل زياد بىمحتوى كه موجب خستگى و ملالت شود انسان را به جائى جز سرخوردگى از عمل نمىكشاند ، از روايات استفاده مىشود\r\n« قليلٌ تدوم عليه خيرٌ من كثيرٌ مَمْلول منه » « 2 »\r\n« عمل كم مداوم ، بهتر از عمل زيادى است كه موجب ملالت و خستگى و افسردگى شود » .\r\nاز عائشه و ام سلمه پرسيده شد چه عملى محبوبتر نزد رسول الله ( صلى الله عليه وآله ) بود گفتند\r\n« ماديم عليه و انْ قَلَّ » :\r\n« عملى كه مداومت بر او شده گرچه كم باشد » . « 3 »\r\nاز امام صادق ( عليه السلام ) نقل شده كه امام سجاد ( عليه السلام ) بسيار مىفرمودند :\r\n« انّى لُاحِبّ\r\n\r\n\r\n","description":"","footnote":"\r\n( 1 ) . ميزان الحكمه ، جلد 7 ، صفحه 19 .\r\n( 2 ) . ترغيب ، جلد 4 ، صفحه 130 ؛ ميزان الحكمه ، جلد 7 ، صفحه 18 .\r\n( 3 ) . ترغيب ، جلد 4 ، صفحه 130 ؛ ميزان الحكمه ، جلد 7 ، صفحه 7 . .\r\n","page_name":" 110 ","page_number":110},
  {"content":"\r\n\r\nانْ اداوم على العَمَلِ و انْ قَلَّ » :\r\n« من دوست دارم مداومت بر عمل كنم گرچه كم باشد » . « 1 »\r\nامام صادق ( عليه السلام ) از پدرشان نيز نقل مىكند كه مىفرمود : « دوست دارم مداومت بر عمل را وقتى نفس من عادت دهد مرا ، و اگر چيزى از اعمال شب از من فوت شود ، روز قضا كرده و اگر روز فوت شود ، شب قضا مىكنم و محبوبترين اعمال نزد خداوند عملى است كه مداومت بر آن شود » . « 2 » در بعضى روايات هم تأكيد شده كه اگر عملى را شروع كرديد يك سال مداومت بر آن كنيد ، زيرا در هر سال يك شب قدر است ، مداومت كنيد تا آن شب را درك كنيد . « 3 » در روايت ديگر مىفرمايد : هر پنجشنبه و اول هر ماه اعمال انسان عرضه مىشود و اعمال يك سال در نيمه شعبان عرضه مىشود . « 4 »\r\nشما احوال علماء را ببينيد كه در مداومت بر عمل و پشتكار چه مىكرده‌اند ، و چگونه ترويض نفس مىكرده‌اند ،\r\nدر مورد حاج محمد ابراهيم كلباسى ( رحمهم الله ) كه از معاصران مرحوم ميرزا قمى و سيد شفتى و از شاگردان بحرالعلوم و صاحب رياض و . . . است آورده‌اند ، شب قدر را با عبادت ادراك كرد ، زيرا مدت يك سال ، شب تا صبح عبادت كرد و معلوم است كه شب قدر از شبهاى سال بيرون نيست . « 5 »\r\nدر اجازه‌اى كه مرحوم علامه مجلسى اوّل براى فرزندش ملامحمدباقر صاحب بحارالانوار نوشته او را به قرائت يك جزء قرآن در هر روز و مطالعه و تفكر در نامه اميرالمؤمنين به امام حسن ( عليه السلام ) كه در نهج‌البلاغه مسطور است ، سفارش\r\n\r\n\r\n","description":"","footnote":"\r\n( 1 ) . كافى ، جلد 2 ، صفحه 82 ؛ ميزان الحكمه ، جلد 7 ، صفحه 16 .\r\n( 2 ) . مستدرك ، جلد 1 ، صفحه 15 ؛ ميزان الحكمه ، جلد 7 ، صفحه 16 .\r\n( 3 ) . كافى ، جلد 2 ، صفحه 82 ؛ ميزان الحكمه ، جلد 7 ، صفحه 17 .\r\n( 4 ) . سفينة البحار ، جلد 2 ، صفحه 279 ، در بحث عمل ( مداومت بر عمل ) .\r\n( 5 ) . قصص العلماء ، صفحه 73 ؛ سيماى فرزانگان ، جلد 3 ، صفحه 167 . .\r\n","page_name":" 111 ","page_number":111},
  {"content":"\r\n\r\nمىكند « 1 » ( معلوم است تا خود چنين نمىكرده ، اين چنين سفارش نمىنمود ) .\r\nدر شرح حال حاج ملّا هادى سبزوارى است كه هر شب در زمستان و تابستان و بهار و پائيز ثلث آخر شب را بيدار بودند و در تاريكى شب عبادت مىنمودند ، تا اول طلوع آفتاب . « 2 »\r\nدر شرح حال شيخ انصارى نوشته‌اند ، « عباداتى كه شيخ از سن بلوغ تا آخر عمر به آنها ادامه مىداد ، گذشته از فرائض و نوافل شبانه‌روزى و ادعيه و تعقيبات عبارت بودند از : قرائت يك جزء قرآن و نماز حضرت جعفرطيار و زيارت جامعه و عاشورا در هر روز . « 3 »\r\nدر احوالات امام امت هم نقل شد كه زيارت جامعه در هر شب براى حضرت مولى الموحدين ( عليه السلام ) را در نجف فراموش نكردند و حتى وقتى هوا مناسب نبود به حرم مشرف شده ، پشت‌بام رفته و آن حضرت را زيارت مىكردند .\r\n4 - اخلاص در عمل - محور قبولى عمل ، اخلاص است ، مولى على ( عليه السلام ) فرمودند : « انّك لَنْ يُتَقبّل مِنْ عَمَلِك الّا ما اخْلَصْتَ فيه » « قبول نمىشود از عمل تو مگر عملى كه در آن اخلاص داشته باشى » . « 4 »\r\nاگر كسب و كار مىكنى ، اگر صنعتگرى ، اگر به تعليم و تعلم مشغولى نيتت را خالص كن ، تا محبوب خالق و خلق شوى ، و امور دنيا و آخرت تو رونق يابد ، خدائى كه تو را آفريد و روزى داد او هم مىتواند قلب مردم را به تو منعطف كند به شرطى كه مخلص باشى !\r\nدر روايتى از مولى على ( عليه السلام ) است كه براى هر عملى درختى است و هر درختى\r\n\r\n\r\n","description":"","footnote":"\r\n( 1 ) . سيماى فرزانگان ، جلد 3 ، صفحه 167 .\r\n( 2 ) . اسرار الحكم ، صفحه 20 ، مقدمه ، سيماى فرزانگان ، جلد 3 ، صفحه 164 .\r\n( 3 ) . زندگانى و شخصيت شيخ انصارى ، صفحه 90 ؛ سيماى فرزانگان ، جلد 3 ، ص 162 .\r\n( 4 ) . غرر الحكم ؛ ميزان الحكمه ، جلد 7 ، صفحه 21 . .\r\n","page_name":" 112 ","page_number":112},
  {"content":"\r\n\r\nنياز به آب دارد و آبها مختلف است ، درختى كه از آب پاك مشروب شود ، آن نيك و ميوه آن شيرين است ، و درختى كه برعكس از آب و مواد كثيف و مضرّ تغذيه كرد ، درختى پليد و ميوه آن تلخ است . « 1 »\r\nعملى كه از اخلاص تغذيه شد ، مانند درختى مستحكم و طيب ، ميوه شيرينِ بهشت مىدهد ، و عملى كه از ريا و سمعه و خودنمائى تغذيه كرد ، مانند درختى پليد مىگردد كه ميوه‌اى تلخ چون زقوّم جهنمى به همراه دارد .\r\nخداوند به عمل نظر مىكند ، او عمل صالح را دوست دارد ، گرچه از انسانى شقىّ صادر شود ، گاه خدا فاعل عمل را دوست ندارد ، ولى نفس عمل را دوست دارد ، و گاهى فاعل را فى نفسه دوست دارد ، ولى عملش را دوست ندارد ، زيرا آن عمل را با شرائط مورد قبول چون اخلاص ، انجام نداده است ، و اين مضمون روايات است . « 2 »\r\nپيامبر گرامى ( صلى الله عليه وآله ) ، در سرزمين منا ، در حجة الوداع ، در مسجد خيف ، خطبه‌اى ايراد كردند و در ضمن خطبه فرمودند : « نَصَرَ اللّه عبداً سَمِعَ مَقالتى فَرَعاها ثُمَّ بَلّغها الى مَنْ لَمْ يَسْمَعْها فَرُبّ حامل فِقْه غَيْر فَقيه و ربَّ حامِلِ فِقه الى مَنْ هُوَ افْقَه منه ثلاثٌ لا يَغلّ عليهن قلبُ امرء مُسْلم ، اخلاصُ العَملِ للّه و النَصيحَةُ لائِمةِ المُسْلِمين و اللزّوم لِجماعَتهم » .\r\n« خداوند كمك و يارى نمايد كسى را كه سخن مرا شنيد و آن را حفظ كرد و به كسانى كه نشنيدند رساند ، چه بسيار دارند فقه كه خود غيرفقيه است و چه بسيار دارنده فقهى كه فقه را به فقيه‌تر از خود مىرساند ، سه چيز است كه قلب مسلمان در آنها كينه‌توزى را روا نمىدارد : 1 - اخلاص در كارها براى خدا 2 - نصيحت پيشوايان و\r\n\r\n\r\n","description":"","footnote":"\r\n( 1 ) . نهج‌البلاغه ، خطبه 154 ؛ ميزان الحكمه ، جلد 7 ، صفحه 15 .\r\n( 2 ) . رجوع شود به نهج‌البلاغه خطبه 154 و كافى ، جلد 1 ، صفحه 152 به نقل از ميزان الحكمه ، جلد 7 ، صفحه 25 . .\r\n","page_name":" 113 ","page_number":113},
  {"content":"\r\n\r\nرهبران مسلمين 3 - ملزم شدن به اجتماع مسلمانان يعنى همكارى با مسلمانان . « 1 »\r\nپيامبر ( صلى الله عليه وآله ) در اين جملات اخلاص را مقدم بر دو چيز ديگر كرده‌اند ، و تأكيد هم فرموده‌اند كه به كسانى كه حضور ندارند ، اين جملات را برسانيد ، گويا اين جملات از قوانين عمومى اسلام است .\r\n5 - حفظ عمل از حبط و نابودى : عمل سرمايه است و حفظ سرمايه لازم است ، حفظ عمل از نابودى ، بسيار دشوارتر از انجام نفس عمل است ، ابقاء و باقى گذاردن عمل بر همان نحو خالصى كه تحقق پيدا كرده ، مشكل است . شيطان دائماً ؛ وسوسه مىكند كه آن عمل را به رخ مردم بكش .\r\nدر روايتى از امام باقر ( عليه السلام ) چنين آمده است :\r\n« الِابقاءُ على العمل اشَدّ مِنَ العمل »\r\nراوى سؤال مىكند ، ابقاء بر عمل چيست ؟ حضرت فرمودند :\r\n« يَصِلُ الرجل بِصِلة و يُنفِق نَفَقَةٌ للّه وحده لا شريك لَه فكُتِبَتْ له سِرّاً ثُمَّ يذكُرُها\r\nفَتُمحى فَكُتِبَت لَه علانيةٌ ثُمّ يذكُرُها فَتُمحى و تُكتَبُ له رياءٌ » :\r\n« انسان گاهى صله رحم و انفاق مىكند براى خداوند كه شريكى ندارد پس نوشته مىشود آن عمل براى او به صورت مخفى ، سپس عمل خود را به رخ مردم مىكشد پس محو شده و به صورت عمل آشكار نوشته مىشود بار ديگر نزد مردم بازگو مىكند ، پس محو شده و عملى ريائى براى او ثبت مىشود » . « 2 »\r\nانسان عملى را كه براى خدا و مخفيانه انجام داده نبايد براى مردم ذكر كند و آن را به رخ مردم كشد ، ذكر آن عمل منافات با ابقاء و باقى گذاردن عمل بر حال اول است و موجب نابودى و حبط عمل مىشود .\r\n\r\n\r\n","description":"","footnote":"\r\n( 1 ) . اين خطبه را عده‌اى از بزرگان در كتابهاى خود نقل كرده‌اند ، از جمله على بن ابراهيم قمى ( رحمهم الله ) در تفسير خود مرحوم طبرسى در احتجاج ، صفحه 76 شيخ صدوق در امالى مجلسى در بحار الانوار در احوال امام صادق ( عليه السلام ) و نورى در مستدرك ، جلد 2 ، صفحه 250 و ابن عساكر ، جلد 7 ، صفحه 288 .\r\n( 2 ) . سفينة البحار ، جلد 2 ، صفحه 279 . .\r\n","page_name":" 114 ","page_number":114},
  {"content":"\r\n\r\nقرآن نيز مىفرمايد : لَا تُبْطِلُوا صَدَقَاتِكُمْ بِالْمَنِّ وَالْاذَى : « صدقات خود را با منت و آزار دادن طرف مقابل باطل نكنيد » . « 1 »\r\nعجب ، خودپسندى ، ريا ، سمعه و تظاهر بعد از عمل ، موجب نابودى اعمال و سرمايه انسان است ، سرمايه‌اى كه در عوض گوهر گرانبهاى عمر دريافت كرده است ، انسانى كه در خسران و زيان است تا عملى را كسب كند ( إِنَّ الْانسَانَ لَفِى خُسْر « 2 »\r\nمواظب باش مصداق قول پيامبر ( صلى الله عليه وآله ) نشويم كه فرمودند : « با ذكر گفتن ( الله اكبر - لا إله الا اللّه - سبحان الله ) درختى براى شما در بهشت غرس مىشود » ، آن صحابى گفت : پس در اين صورت بسيار درخت در بهشت داريم ، حضرت فرمودند : « به شرطى كه آتش نفرستى و آنها را نسوزانى ، اين آتش فرستادن معاصى ما است كه موجب نابودى اعمال است » .\r\nاى عزيز تا اين گناهان به حدّ شرك نرسيده قابل بخشش و مغفرت است ، اگر تا حال همچنين بوده‌ايم بيا توبه كنيم كه خداوند توبه‌پذير و مهربان است . عملى كه نجات دهنده انسان است ، عملى كه به مرز حبط و نابودى نرسيده باشد ، عمل چه نيك باشد چه بد ، همسفر ما تا آخرت است .\r\nدر روايت از رسول گرامى ( صلى الله عليه وآله ) است كه : براى هر يك از شما سه دوست است : يكى آن كه وقتى از آن چيزى طلب كنى به تو مىدهد و آن مال و ثروت تو است ، و ديگرى دوستى است كه تا نزديك قبر همراه تو است و چيزى به شما اعطاء نمىكند ، و ديگر به دنبال شما نمىآيد و آن نزديكانت هستند ( مثل زن و فرزند و اقوام ) و سومى دوستى است كه گويد به خدا قسم من با تو هستم هر جا به روى و از\r\n\r\n\r\n","description":"","footnote":"\r\n( 1 ) . سوره بقره ، آيه 264 .\r\n( 2 ) . سوره عصر ، آيه 2 . .\r\n","page_name":" 115 ","page_number":115},
  {"content":"\r\n\r\nتو دور نمىشوم ، و آن عمل تو است ، خواه خير باشد خواه شرّ . « 1 »\r\nدر روايتى ديگر از رسول گرامى ( صلى الله عليه وآله ) است كه ميت را سه چيز مشايعت مىكنند ، يكى اهل و عيال و ديگر ثروت و سومى عمل او ، و دو تا كه اهل و عيال و ثروت باشد برگشته و عمل او با او مىماند . « 2 »\r\nاى برادر حال در فكر دوست خوب باش كه گفته‌اند اول دوست و بعد سفر كردن ( الرّفيق ثُمَّ الطَّريق ) مواظب باش و دقت كن همسفر اين سفر طولانى تو كيست ؟ سعى كن عمل صالح را برگزينى كه آن رفيق همچون غلامى است كه بهشت را براى تو آب و جاروب مىكند .\r\nدر روايتى از امام باقر ( عليه السلام ) نقل شده است كه :\r\n« انَّ العَمَلَ الصّالِح يَذْهَبُ الى الجنَّة فَيُمَهّدُ لِصاحِبه كما يَبْعثُ الرجل غلامَه فَيَفرشَ له ثُمَّ قَرَأ\r\n« وَ امّا الّذين آمَنُوا وَ عَمِلوا الصّلِحات فَلَانْفُسِهم يُمَهَّدُون » : « همانا عمل صالح به بهشت رفته و\r\nجايگاه صاحبش را مهيا مىكند ، چنان كه مردى غلام خود را فرستاده ، تا جايگاه و منزل او را قبل از ورود او فرش كند ، سپس حضرت اين آيه را تلاوت كردند : اما كسانى كه ايمان آورده‌و عمل صالح انجام دادند براى خود زمينه‌چينى و تهيه جا كرده‌اند » . « 3 »\r\nمولى الموحدين ( عليه السلام ) نيز فرموده‌اند : « الْقَرينُ الناصِح هُوَ العَمَلُ الصالح » : « همنشين نصيحت كننده ( و خيرخواه ) عمل صالح است » .\r\n6 - تبليغ بوسيله اعمال - از مسائل مربوط به عمل ، تبليغ سازنده با آن است ، عامل به دستورات دين مبين بهترين مبلّغ آن است ، در حديثى از امام صادق ( عليه السلام ) به اين حصول آمده است . « كُونُوا دُعاةً لِلنّاس بِاعْمالِكُم وَ لا تَكُونُوا دُعاةً بِالْسِنَتِكُم » :\r\n\r\n\r\n","description":"","footnote":"\r\n( 1 ) . كنز العمال ، خبر 42759 - 42763 - 42765 .\r\n( 2 ) . كنز العمال ، خبر 42761 .\r\n( 3 ) . بحار الانوار ، جلد 71 ، صفحه 185 ، ( اين سه حديث را صاحب ميزان الحكمه ، جلد 7 ، صفحه 14 - 13 آورده است ) . .\r\n","page_name":" 116 ","page_number":116},
  {"content":"\r\n\r\n« دعوت كننده مردم با اعمال خود باشيد ، نه دعوت كننده به زبانهايتان » . يعنى تأثير عمل بسيار بالاتر از تأثير زبان است و حتى بهترين طريقه امر به معروف و نهى از منكر است .\r\n* * * با اين مقدمه حال به فرازهاى مورد بحث بپردازيم :\r\n\r\nراضى نبودن به عمل كم و زياد نديدن عمل كثير\r\n37 - لا يَرضَونَ من اعمالِهِم القَليل . 38 - وَ لا يَسْتَكثِرونَ الكَثير\r\nپرهيزگاران از اعمال كم خود خشنود نيستند ، همت والاى آنها وافق وسيع فكرى آنها اجازه نمىدهد كه به عمل كم\r\nاعتناء و اكتفاء كنند ، آنها براى اعمال كم‌ارزشى نمىبينند و اعمال فراوان خود را زياد نمىبينند .\r\nدر كتاب « الغارات » از بعضى از اصحاب امام على ( عليه السلام ) نقل شده كه به او گفته شد « كم تَصدّق ؟ الا تُمسك ؟ قال : انّى لو اعْلَمُ انّ اللّه قَبِلَ مِنّى فرضاً واحداً لَامسكتُ و لكنّى و اللّه ما ادرى أقَبِل اللّه مِنّى شيئا امْ لا » : « چقدر صدقه و انفاق مىكنى ؟ آيا دست نگه نمىداريد از انفاق كردن ؟ گفت : اگر مىدانستم خداوند يكى از اينها را از من قبول كرده دست نگه مىداشتم ، ولى چه كنم به خدا قسم نمىدانم چيزى از من قبول كرده يا نه » . « 1 »\r\nو چگونه اعمال خود را هر چند فى نفسه كثير باشد ، در مقابل نعمتهائى كه خدا به آنها داده زياد شمارند .\r\n\r\n\r\n","description":"","footnote":"\r\n( 1 ) . الغارات ، جلد 1 ، صفحه 90 و 91 ؛ ميزان الحكمه ، جلد 7 ، صفحه 24 ، صاحب ميزان الحكمه در پاورقى همين صفحه گفته ابن ابى الحديد در شرح نهج‌البلاغه خود از محمدبن فضيل غزوان نقل كرده كه به امام على ( عليه السلام ) شبيه اين حرف را زدند ( چقدر صدقه مىدهى ؟ چقدر از مالت خرج مىكنى ؟ آيا امساك نمىكنى . . . . ) قابل توجه است كه كتاب « الغارات » نوشته ابواسحاق ابراهيم بن محمد ثقفى كوفى متوفى 283 هجرى قمرى ، از كتابهاى نفيس و مورد اعتناء فريقين ( شيعه و سنى ) است . .\r\n","page_name":" 117 ","page_number":117},
  {"content":"\r\n\r\nامام سجاد ( عليه السلام ) در دعاى ابوحمزه چقدر عالى مىفرمايد : « و ما قَدْرُ اعمالنا فى نِعَمِك وَ كَيفَ نَستَكثِرُ اعمالا نُقابِل بها كَرَمَك » : « ارزش اعمال ما در برابر نعمتهاى تو چيست و چگونه زياد تلقّى كنيم اعمالى را كه به وسيله آن با كرم تو مقابله مىكنيم » .\r\nدر جاى ديگر از همين دعاى شريف مىفرمايد : « افَبِلسانى هذا الكالّ اشْكُرُكَ أم بِغايَة جُهْدى فى عَمَلى ارضيك و ما قَدرُ لسانى يا رَبّ فى جَنْب شُكرك و ما قَدْرُ عَمَلى فى جنب نِعَمِكَ و احسانِك » : « آيا با اين زبان الكن شكر تو گذارم ، يا به نهايت تلاشم در عملم راضيت كنم ، و ارزش زبان من اى پروردگارم در كنار شكر تو چيست ، و ارزش عمل من در كنار نعمتها و احسان تو چيست ؟ ! »\r\nآرى تمام عبادات عمر مرا اگر جمع كنند ، كجا مىتواند ، در مقابل يك نعمت الهى مقابله كند . آيا مىشود نعمت چشم و زبان و لب را همين سه تا را كه در آيه قرآن آمده : أَلَمْ نَجْعَلْ لَّهُ عَيْنَيْنِ - وَلِسَاناً وَشَفَتَيْنِ « 1 » شكر گزارد ، آيا تأمل در اين نعمتها كرده‌اى كه بخش عظيمى از مُدركات و يافته‌هاى ما از طريق چشم است و زبان وسيله انتقال معلومات است ، آيادقت در كار اين تكّه گوشت كوچك كرده‌اى كه در فضاى كوچك دهان چه مىكند ، و چه نمايشى از تحرك و اعجاز مىدهد ، آيا فكر كرده‌اى اگر لب نداشتى ، قادر به خوردن غذا نبودى ، قادر به حفظ آب دهان خود نبودى ، و بسيارى از مخارج حروف را نمىتوانستى اداء كنى و چقدر نازيبا مىشدى ؟ !\r\nخدايا تو خود مىدانى كه ما قادر به شكرگزارى نيستيم ، و اى كاش به اندازه آن پرنده كوچكى كه در روز عيد ، ران ملخى به مجلس جشن سليمان ( عليه السلام ) برد ، باشيم ، شما خوب دقت كنيد كه پرنده كوچكى مىخواهد براى سليمان ( عليه السلام ) هديه برد ، كدام سليمان ، سليمانى كه قرآن درباره او مىگويد : باد مسخر او بود كه هر صبح تا ظهر و هر ظهر تا شب به اندازه يك ماه راه مىپيمود ، چشمه مس ( مذاب ) براى او روان\r\n\r\n\r\n","description":"","footnote":"\r\n( 1 ) . سوره بلد ، آيه 8 و 9 . .\r\n","page_name":" 118 ","page_number":118},
  {"content":"\r\n\r\nشده بود ، جنيان به خدمت او بودند ، و هر چه سليمان ( عليه السلام ) مىخواست براى او فراهم مىكردند ، معبد و مجسمه و تصوير و ظروف غذا همانند حوضهاى بزرگ و ديگهاى ثابت ( كه از بزرگى قابل حمل و نقل نبود ) براى او مىساختند . « 1 » سليمانى كه امر كرد جنّيان براى او بساطى از ابريشم و طلا بسازند ، و با خواص بر آن مىنشست ، و بر آن\r\nبساط ششصد هزار كرسى بود و براى حضرت سليمان ( عليه السلام ) تختى مرصّع در وسط كرسيها بود ، و بر كرسيها علماء و انبياء ( عليهم السلام ) مىنشستند ، و باد صبا مسخّر او بود ، و به دليل اينكه هر صبح و هر بعدازظهر به اندازه يك ماه را طى مىكرد ، اول روز كه از مكه راه مىافتاد نهار را در كوفه و سپس از كوفه به شام مىرفت و شام را در شام صرف مىنمود . « 2 » سليمانى كه گفت : « رَبّ اغفر لي و هَبْ لى مُلكاً لايَنبَغى لَاحَد مِن بَعدى انّك انْتَ الوَهّاب » : » پروردگار من مُلك و پادشاهى به من عنايت فرما كه احدى بعد از من نصيبش نشود همانا تو بخشنده‌اى » « 3 » . سليمانى كه امام صادق ( عليه السلام ) وقتى از معنى اين آيه مورد سؤال قرار گرفتند ، فرمودند : سليمان اراده كرد ملكى را كه براى احدى بعد از او نيايد كه بگويد پادشاهى سليمان ( عليه السلام ) با غلبه و قهر و لشكركشى مثل سلاطين دنيا بود ، پس خداوند باد ، پرنده و حيوانات وحشى را مسخّر او كرد ، و پادشاهى او را از پادشاهى ملوك تمييز داد ، تا مردم بشناسند كه ملك سليمان را خدا به او اعطاء كرد » . « 4 »\r\nحال در روز عيدى اين پرنده كوچك مىخواهد براى سليمان ( عليه السلام ) هديه ببرد ، ران ملخى را برداشته و به نزد او مىآورد ، و به سليمان ( عليه السلام ) مىگويد گرچه هديه من در برابر عظمت تو و دستگاه تو بسيار ناچيز است ولى هديه هر كس را با خودش مىسنجند .\r\n\r\n\r\n","description":"","footnote":"\r\n( 1 ) . سوره سبأ ، آيه 13 و 14 براى توضيح بيشتر به تفسير نمونه ، جلد 18 ، صفحه 34 به بعد ذيل آيات مراجعه فرمائيد .\r\n( 2 ) . انوار نعمانيه ، جلد 3 ، صفحه 301 .\r\n( 3 ) . سوره ص ، آيه 35 .\r\n( 4 ) . انوار نعمانيه ، جلد 3 ، صفحه 301 . .\r\n","page_name":" 119 ","page_number":119},
  {"content":"\r\n\r\n زارَتْ سُليمانَ يومَ العيد قُبُّرَةٌ * أتَتْ بِفَخْذ جَراد كانَ فى فيها\r\nتَرَنَّمَتْ بِفَصيح القول و اعترفتْ * انّ الهدايا عَلى مقدار مُهديها \r\nروز عيدى قبّره‌اى ( به آن چكاوك يا كاكلى هم گويند كه تقريباً كمى كوچكتر از گنجشك است ) به ديدن سليمان آمد ، و\r\nران ملخى را در حالى كه در دهان داشت آورد ؛ شيوا و رسا به خواندن پرداخت ، و اعتراف كرد كه هديه‌ها برحسب قدر و اندازه هديه كننده آنها است .\r\nخدايا تو خود مىدانى اعمال ما در برابر دستگاه تو از ران ملخى كمتر و عظمت تو بيشتر از سليمان ( عليه السلام ) و قابل مقايسه نيست ، ولى به كرمت بنگر به اعمال ما !\r\nبارى پرهيزگاران چگونه به اعمال خود اميدوار شوند و به آنها مغرور و غرّه شوند كه مىدانند تا مشمول رحمت و فضل الهى نشوند ، ره به جائى نمىبرند ، آنها كه هيچ ، پيامبر گرامى ( صلى الله عليه وآله ) هم به لطف الهى دل بسته است .\r\nدر روايتى از رسول خدا آمده كه فرمودند :\r\n« اعلَمُوا انّه لن يَنْجُوا احدٌ منكم بِعمله قالوا : ولا انتَ يا رسول اللّه ؟ قال : و لا انا ، الّا ان يَتَغَمّدنى اللّه بِرَحْمَة منه و فَضْل » :\r\n« آگاه باشيد كه احدى از شما بوسيله عملش نجات پيدا نمىكند ، گفتند : حتى شما يا رسول الله ؟ فرمود : آرى و من نيز مگر اين كه خداوند مرا در رحمت و فضل خود گيرد » . « 1 »\r\nما چه كرده‌ايم كه توقع نجات داشته باشيم ، چه مقدار عمل انجام داده‌ايم كه بشماريم ، مولى الموحدين على ( عليه السلام ) در خطبه 52 نهج‌البلاغه چنين مىفرمايد :\r\n« فَوَاللّهِ لو حَنَنْتُم حَنِينَ الؤلَّهِ العِجَالِ وَ دَعَوتُم بِهَدِيلِ الحَمامِ و جَأَرْتُم جُؤَارَ مُتَبَتِّلِى الرُّهبَانِ و خَرَجتُم الَى اللهِ مِنَ الأموَال وَ الاولاد التِماسَ القُربَةِ اليهِ فِى ارتِفاعِ دَرَجَة عِندَهُ أو غُفْرانِ سَيّئَةٍ أَحْصَتْها كُتُبُهُ و حَفِظَتْها رُسُلُهُ لَكانَ قَلِيلا فِيما أَرجُولِكُم مِنْ\r\n\r\n\r\n","description":"","footnote":"\r\n( 1 ) . كنز العمال ، خبر 5394 تا 5397 و خبر 5316 ، ميزان الحكمه ، جلد 7 ، صفحه 27 . .\r\n","page_name":" 120 ","page_number":120},
  {"content":"\r\n\r\nثَوَابِهِ وَ أَخافُ عَلَيكُم مِنْ عِقابِه » :\r\n« به خدا قسم اگر ناله زنيد مانند شترى كه فرزندش را گم كرده ، و صدا بلند كنيد مانند صداى كبوتر در حال ناراحتى و فرياد زنيد فرياد رهبانانى كه گوشه‌اى براى عبادت انتخاب كرده‌اند و اموال و اولاد را در راه خدا دهيد به خاطر نزديكى و قرب به خداوند ، و\r\nارتفاع درجه در نزد او ، يا آمرزش گناهى كه كتابهاى الهى ثبت كرده ، و رسولانش و ملائكه حفظ كرده‌اند ، بسيار قليل است ، در مقابل آن ثوابى كه براى شما اميد دارم و عذابى كه بر شما مىترسم . « 1 » يعنى اگر اين همه كار كنيد ، براى تقرّب به خدا ، يا آمرزش گناهى ، بسيار كم است » .\r\nدر اينجا به چند حديث كه مرحوم خوئى در ذيل اين فراز در شرح خود آورده ، اشاره كنم كه خالى از لطف نيست :\r\n1 - از امام باقر ( عليه السلام ) نقل شده كه فرموند :\r\n« ثلاثٌ قاصِماتُ الظَّهر : رَجُلٌ استكثَر عمله و نَسِىَ ذنوبَه و أُعجِبَ بِرَأيه » :\r\n« سه چيز شكننده كمر است : مردى كه عمل خود را كثير شمارد و گناهانش را فراموش كند ، و عجب او را گرفته و از رأى و عمل خود خشنود باشد » . « 2 »\r\n2 - از امام صادق ( عليه السلام ) است كه فرمودند : « ابليس گفته اگر در سه مورد بر فرزند آدم ( عليه السلام ) تسلط يابم ديگر باكى از اعمال او ندارم زيرا عملش غير مقبول است ؛ زمانى كه عمل خود را بسيار شمارد و گناهان خود را فراموش كند ، و عجب او را بگيرد » . « 3 »\r\n3 - سماعه گويد سمعت اباالحسن ( عليه السلام ) يقول :\r\n« لا تَسْتَكْثِروا الخَيْر و لا تَستَقِلوّا قَليل الذّنُوب »\r\nشنيدم از اباالحسن ( عليه السلام ) ظاهراً امام هفتم ( عليه السلام ) باشند مىفرمود « عمل خير را زياد نشماريد و كوچكترين گناهان را هم كوچك نشماريد » . « 4 »\r\n\r\n\r\n","description":"","footnote":"\r\n( 1 ) . نهج‌البلاغه خطبه 52 ، صبحى صالح - شرح نهج البلاغه خوئى ، جلد 12 ، ذيل همين فراز .\r\n( 2 ) . شرح نهج‌البلاغه خوئى ، جلد 12 ، صفحه 3 - 132 .\r\n( 3 ) . شرح نهج‌البلاغه خوئى ، جلد 12 ، صفحه 3 - 132 .\r\n( 4 ) . شرح نهج‌البلاغه خوئى ، جلد 12 ، صفحه 3 - 132 . .\r\n","page_name":" 121 ","page_number":121},
  {"content":"\r\n\r\n4 - در حديثى از امام صادق ( عليه السلام ) آمده كه رسول الله ( صلى الله عليه وآله ) در حديثى فرمودند : « موسى بن عمران ( عليه السلام ) از ابليس پرسيدند : مرا خبر ده به گناهى كه اگر انسان مرتكب شود ، تو بر او مسلّط شوى » ، گفت : زمانى كه نفس او ، او را به عجب\r\nواداشت و عمل خود را زياد شمرد و گناه در چشمش كوچك شد . « 1 » گويا اين سه هر كدام معلول قبلى است وقتى عجب آمد عمل را زياد شمرده و در نتيجه به اتكاء اعمالش كه زياد پنداشته گناه را كوچك مىشمارد .\r\n5 - در حديث جالبى نقل شده است كه خداوند عزوجل به حضرت داود ( عليه السلام ) فرمود : « يا داود بشارت بده گناهكاران را و بترسان صديقين را ، حضرت داود ( عليه السلام ) ( تعجب كرده ) گفت : چگونه بشارت به گناهكاران دهم و صديقين را بترسانم ؟ فرمود : يا داود بشارت بده گناهكاران را به اين كه قبول مىكنم تو به را و از گناه مىگذرم و مىبخشم ، و صديقين را بترسان از اين كه عجب به اعمالشان پيدا كنند ، زيرا بنده‌اى نيست ، كه خدا به حساب دقيق كشد ، و هلاك نگردد » . « 2 » خداوند ما را مشمول رحمت و فضل خود قرار دهد انشاءالله آمين رب العالمين .\r\nمرحوم الهى در ذيل اين دو فراز ( لا يرضون من اعمالهم بالقليل و لا يستكثرون الكثير ) گويد :\r\n زبس در كار طاعت پر شتابند * حريص اندر عبادت بى حسابند\r\nزبس در بند فرمان حبيب اند * به نيكوئى حريص و بى شكيبند\r\nبه اندك جام آنان نيست سرشار * هم افزون را كم انگارند بسيار\r\nنسازد شادمانشان جز كه با دوست * نگنجد در ميانشان هر چه جز اوست\r\nغرض در كارشان با سعى بسيار * نباشد غير شوق ديدن يار \r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغه خوئى ، جلد 12 ، صفحه 3 - 132 .\r\n( 2 ) . شرح نهج‌البلاغه خوئى ، جلد 12 ، صفحه 3 - 132 . .\r\n","page_name":" 122 ","page_number":122},
  {"content":"\r\n\r\n الهى رسم پاكانم بياموز * روانم را به نور خود بيفروز\r\nبيفزا بر نكوئى اشتياقم * بشهد عشق شيرين كن مذاقم\r\nزهر كار اندر اين نيت بدارم * كه جان بر طاعت جانان سپارم\r\nبه كار خدمتم يا ربّ قوى ساز * زهر كارم جز اين خاطر بپرداز\r\nبه نور عشق روشن كن چراغم * بده از هر چه جز يادت فراغم \r\n* * * 39 - فَهُم لَانْفُسِهِم مُتَّهِمُون\r\nاين فراز فرع دو فراز قبلى است ، يعنى وقتى از عمل اندك خويش راضى نشدند و اعمال خود را فراوان نپنداشتند ، نفس خود را متهم مىكنند كه چرا كوتاهى در عمل كردى ، غالب انسانها خواهان تبرئه خويش هستند ، انسان نفس خود را بر كرسى تبرئه مىنشاند ، نه كرسى تخطئه ، او در دادگاه وجدان در صدد تبرئه نفس است نه اثبات خطاى او ، سعى مىكند كسى را پيدا كرده و گناه خود را به حساب او گذارد ، و اگر كسى پيدا نشد ، امر موهومى براى خود درست كرده تا يدك‌كش اشتباهات و گناهان او باشد ! نه تنها در اداى وظيفه الهى بلكه نسبت به امورات اخلاقى اجتماعى نيز چنين است ، اگر با كسى وعده كرد و دير رفت ، مىگويد : اشكال ندارد ، دفعه قبل هم او دير كرد ، اگر برادر او به پول محتاج بود و از\r\nاو كمك خواست ، مىگويد : دفعه قبل هم او به من نداد ، يا اگر جاى من بود به من نمىداد ، اگر با همسايه و رفيقش كدورتى پيدا كرد ، مىگويد تقصير او بود ، اگر اهانتى به كسى كرد ، يا سيلى به گوش كسى نواخت ، مىگويد مستحق بود ، او مايل است هر نوع خطائى را از خود دور كند ، و خود را منزّه جلوه دهد ، اگر به گمراهى كشيده شد ،\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمحيط و رفيق و روزگار كج مدار و چرخ دوّار را مقصر مىداند ! گاهى نيز به سراغ جبر رفته و جبرى مىشود كه من اختيارى در گمراهى از خود ندارم ( من اگر خوبم اگر بد چمن آرائى هست ) .\r\n مى خوردن من حق ز ازل مىدانست * گر مى نخورم علم خدا جهل بود \r\nاگر كم‌كارى در اداره و اجتماع كرد ، سيستم و نظام را غلط و معلول بىبرنامگى و بىسازمانى مىداند ( البته در بعضى جاها اين نابسامانيها قابل انكار نيست ولى بحث ما در جائى است كه محيط و برنامه سالم و سازمان يافته است ولى شخص بهانه‌اى براى تبرئه خود مىجويد ) .\r\nچرا چنين هستيم ؟ جواب واضح است ، اين خصلت خودخواهان و خودگرايان است ، دست از خودگرائى بردار تا درمان شوى ، دواى درد تو اين است كه نيك در اعمالت نظر كنى ، و براى هر عملى نفست را به مهميزكشى ، سعى نكن او را از محكوميت به درآورى ، بلكه محكومش كن تا براى هميشه آزاد شود ، نه آزاد و تبرئه‌اش كن كه براى هميشه اسير شود ، آرى اسير خودخواهى و هواپرستى .\r\nسيره پرهيزگاران را برگزين كه چگونه با نفس خود در برابر خداى خود برخورد مىكنند آنها نفس خود را هميشه مقصّر و متهم مىنمايند ، آنها جرم تقصير و كوتاهى در عبادت و انجام وظيفه در برابر خدا را بر دوش مىكشند ، و هيچ\r\nوقت خود را طلبكار نمىپندارند . آرى نفس را بر كرسى تخطئه نشاندن ، از نخستين سكوهاى پرش براى تكامل و بهترين راه سازندگى است .\r\nدر روايتى از امام هفتم ( عليه السلام ) رسيده كه به يكى از فرزندانش چنين فرمودند :\r\n« يا بُنَّى عَلَيك بالجِدِّ وَ لا تَخْرُجَنّ نفسَك من حَدّ التقصير فى عَبادَةِ اللّهِ عَزَّوَجَلَّ فَانّ اللّهَ لا يُعْبَد حقَّ عِبادَتِه » :\r\n« اى فرزند من ، بر تو است كه تلاش كنى و خارج نكنى نفس\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nخود را از حدّ تقصير در عبادت خداوند عزّوجل ، زيرا خداوند آن طور كه بايد عبادت نمىشود ( كسى نمىتواند آن طور كه حق او هست عبادتش كند ) ، پس هميشه خود را مقصّر بدان » . « 1 »\r\nدر روايتى از امام پنجم حضرت باقر العلوم ( عليه السلام ) نقل شده كه پيامبر ( صلى الله عليه وآله ) فرمودند : خداوند سبحان فرموده :\r\n« لا يتَّكل الامِلُونَ عَلى اعْمالِهِم الَّتى يَعْمَلُونَها لِثَوابى فَانَّهم لَو اجتَهَدوا و اتْعَبُوا انْفُسَهُم اعْمارهم فى عِبادتَى كانُوا مُقَصِّرين غَيرَ بالِغينَ فى عِبادَتِهم كُنهَ عِبادَتى فيما يِطْلُبُونَ عِندى مِن كِرامتى و النِّعيم فى جَناتى و لكنْ بِرحمتى فَلْيَثِقُوا » :\r\n« نبايد عمل كنندگان بر اعمالى كه براى ثواب من انجام مىدهند تكيه و اتكا كنند ، زير آنها اگر تلاش كنند ، و نفسهاى خود را در تمام عمرشان در عبادت من به سختى اندازند ، مقصرند و در عبادتشان براى رسيدن به كرامت و نعمتهاى فراوان در بهشتهاى من به كنه عبادت من و آنطور كه بايد عبادت شوم ، نمىرسند و لكن به رحمت من بايد اطمينان داشته باشند » . « 2 »\r\n* * * \r\nخوف از عمل\r\n40 - وَ مِنْ اعْمالِهِم مُشفقون . « 3 » پس از آنكه نفس را متهم به تقصير و\r\n\r\n\r\n","description":"","footnote":"\r\n( 1 ) . شرح نهج‌البلاغه خوئى ، ذيل همين فراز ، جلد 10 ، صفحه 133 .\r\n( 2 ) . بحار الانوار ، جلد 71 ، صفحه 151 ؛ ميزان الحكمه ، جلد 7 ، صفحه 27 . مرحوم خوئى هم در شرح خود با اختلاف و زيادتى قليلى در ذيل همين فراز آورده است .\r\n( 3 ) . در مفردات گفته است « شفق » عبارت از مخلوط شدن نور روز و تاريكى شب هنگام غروب خورشيد است « فلا اقسم بالشفق » و « اشفاق » عنايت و توجه و حرص مخلوط با خوف است و اگر با مِن استعمال شود معنى خوف اظهر است « و هم من الساعة مشفقون » و اگر با فى استعمال شود معنى عنايت و حرص بر آنچه مورد توجه و عنايت است ، اظهر است « انّاكُنّا قبلُ فى اهْلِنا مَشْفِقين » . .\r\n","page_name":" 125 ","page_number":125},
  {"content":"\r\n\r\nكوتاهى در عبادت كردند ، و عبادت خود را اندك شمرده و به اندك راضى نشدند ، خوف آنها را برداشته كه چه مىشود آيا رحمت الهى شامل آنها مىشود ، يا نه ، و درباره خوف در چند فراز قبل مبسوطاً بحث شد .\r\nدر ذيل آيه شريفه : وَالَّذِينَ يُؤْتُونَ مَا أتَوا وَقُلُوبُهُمْ وَجِلَةٌ : « كسانى كه عملى را انجام داده و قلوبشان ترسناك است » . « 1 » در تفسير صافى از امام صادق ( عليه السلام ) نقل شده كه : درباره اين آيه از حضرت سؤال شد ، فرمودند : « خوف و رجاء آنها است : مىترسند ، از اين كه اعمال آنها ردّ شود بر آنها ، اگر اطاعت ( صحيح و كامل ) الهى نكنند ، و اميد دارند ، اعمالشان قبول درگاه او شود » . « 2 »\r\nو در ذيل همين آيه در مجمع البيان از امام صادق ( عليه السلام ) نقل شده « معناه خائفةٌ انّ لا يَقْبَلَ مِنْهُم » : « يعنى قلبهاى آنها خوف دارند آنچه انجام داده‌اند ، از آنها پذيرفته نشود » . « 3 »\r\nابوتمام شاعر معروف چنين گفته است :\r\n يتَجَنّبُ الآثام ثُمَّ يخافُها * فَكَانَّما حَسَناتُه آثام ! « 4 » \r\n( از گناهان اجتناب مىكند ، سپس مىترسد از آنها ، گوئى حسنات و اعمال نيك او - و دورى از گناه - خود از گناهان است ) از عبادات و ترك معاصى نيز بيمناك است كه شايد وظيفه او بيشتر از اين بوده است .\r\nالهى در ذيل اين دو فراز ( فهم لانفسهم متهمون و من اعمالهم مشفقون ) چنين مىسرايد :\r\n\r\n\r\n","description":"","footnote":"\r\n( 1 ) . سوره مؤمنون ، آيه 60 .\r\n( 2 ) . شرح نهج البلاغه خوئى ، جلد 10 ، صفحه 134 .\r\n( 3 ) . شرح نهج البلاغه خوئى ، جلد 10 ، صفحه 134 .\r\n( 4 ) . شرح نهج البلاغه ابى الحديد ، جلد 10 ، صفحه 147 . .\r\n","page_name":" 126 ","page_number":126},
  {"content":"\r\n\r\n به نفس خويش دايم بد گمانند * هم از كردار خود ترسان به جانند\r\nمبادا نفس بفريبد بناگاه * شوند از راه وصل يار گمراه\r\nكشاند نفس جانهاشان به پستى * فسون خويش خواند حق‌پرستى\r\nبر افسونكارى نفس خطاكار * ( الهى ) را الهى ساز هشيار \r\n* * *\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\n41 - 42 - از ستايش ديگران بيمناكند\r\n« اذا زُكَّىَ احَدُهم خافَ ممّا يُقال لَه فَيَقُول أَنَا أَعلم بنفسى مِنْ غَيرى و رَبّى اعْلَمُ مِنّى بِنَفْسى ، اللّهم لاتُؤ اخذنى بِما يَقُولون و اجعَلْنى أَفضَلَ ممّا يَظُنّون و اغْفِرْلى مالا يَعْلَمُون »\r\nترجمه : « هرگاه يكى از آنها ( متقين ) ستوده شود ، از آنچه بر او گفته مىشود به هراس مىافتد و مىگويد : من از ديگران نسبت به خود آگاه‌ترم و پروردگارم به نفس من از خود من آگاه‌تر است ( مىگويد ) خدايا ! مرا به آنچه مىگويند مگير و مؤاخذه مكن ! و مرا بهتر از آنچه گمان مىكنند قرار ده ، و آنچه را از اعمالم نمىدانند بيامرز ! »\r\n* * * شرح : از فراز بالا به دست مىآيد كه :\r\n1 - مدح مداحان و ثناء ثناخوانان در متقين تأثير نكرده و عوض نمىشوند ، بلكه مدح باعث بيدارى آنها مىشود كه مبادا از جاده خارج شوند .\r\n2 - متقين نقّاد خويشتن هستند ، وقتى مدح مىشنوند ، به انتقاد از خود مىپردازند .\r\n3 - متقين در مقام خودشناسى پيشرفته و خود را شناخته‌اند ، اين خودشناسى و معرفت نفس زيربناى دو خصلت قبل است ، وقتى خود صفت وجودى خود را\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nشناختند ، از مداحى ديگران خشنود نشده ، و به نقّادى از خود مىپردازند .\r\nمسئله مهم قابل بحث در درجه اول شناسائى خويشتن است ، مشكلترين كارها همين شناخت خويش است ، گاهى 80 سال عمر كرده ولى خود را نشناخته ، و در نتيجه خداى خود را نيز نشناخته است كه خودشناسى مقدمه خداشناسى است ، موانعى از درون و حجابهائى از برون اجازه خودشناسى آنچنان كه بايد باشد نمىدهد ، تا خود را نشناختيم چگونه خود را اصلاح كنيم ؟ ! بحث را از حديث معروف مولى الموحدين و عارف العارفين امام على ( عليه السلام ) شروع كنيم كه فرمود : « مَنْ عَرِفَ نفسَه فَقد عَرِفَ ربَّه ؛ « كسى كه خود را شناخت خدايش را شناخته است » . « 1 »\r\nچهار تفسير براى اين عبارت ممكن است بشود كه اجمالا اشاره مىكنيم :\r\n1 - تفسير ظاهرى جسمانى ، كه برگشت به برهان نظم در خداشناسى مىكند ، يعنى هر كس اين بدن جسمانى و عنصرى را بشناسد خدا را مىشناسد ، دستگاههائى در اين بدن است كه هر يك براى خداشناسى كافى است ، چشم را اگر كسى از نظر تشريح و فيزيولوژى بنگرد محال است خدا را نشناسد ، قلب را اگر دقيقاً نظر كند ، بر وجود خدا گواهى مىدهد ، نقل شد كه قلب مصنوعى به هزينه حدود 30 ميليون تومان ساختند ، و فقط پنج ، شش روز كاركرد ، و باز ايستاد ، اگر از كار باز نمىايستاد هم مگر قابل مقايسه با قلب طبيعى بود ، با قلب مصنوعى بايد آهسته رود و آهسته بيايد ، مگر مىشود با آن كوهنوردى و پرش كرد . به سلولهاى بدن بنگر ، دانشمندان محاسبه كرده‌اند كه بدن انسان از واحدهائى به نام سلول و ياخته تشكيل شده كه آجرهاى ساختمانى بدن است ، به طور متوسط ده ميليون ميليارد سلول در بدن است ( يعنى دو ميليون برابر جمعيت زمين در هر بدن سلول است اگر بشر\r\nبخواهد چيزى درست كند تا كار يك سلول را انجام دهد ، محاسبه شده كه نياز به\r\n\r\n\r\n","description":"","footnote":"\r\n( 1 ) . غرر الحكم امام على ( عليه السلام ) ؛ ميزان الحكمه ، جلد 6 ، صفحه 142 . .\r\n","page_name":" 130 ","page_number":130},
  {"content":"\r\n\r\nشهرى است كه هزاران كارخانه و لابراتوار داشته باشد . « 1 » آيا وجدان باور مىكند كه طبيعت كور و كر چنين كند !\r\n2 - تفسير دوم اشاره به برهان علت و معلول است ، كسى كه آگاه شد كه مخلوق است و معلول ، علم پيدا مىكند كه خالق و علتى هست ، بايد در سلسله علل به جائى برسد كه ديگر او معلول نيست و علة العلل است و آن خدا است و الّا تسلسل لازم مىآيد كه محال است .\r\n3 - اشاره به برهان وجوب و امكان و ( فقر و غنا ) است ، انسان وقتى نظر به خود مىكند و خود را مىشناسد كه هيچ ندارد ، و فقير است ، آگاهى پيدا مىكند كه منبع مستقل و بىنيازى هست كه نيازمند به او هستم ( يَا أَيُّهَا النَّاسُ أَنْتُمُ الْفُقَرَاءُ إِلَى اللهِ وَاللهُ هُوَ الْغَنِىُّ الحميد ) « 2 »\r\n4 - سه طريق قبل اثبات و آگاهى بر وجود خداوند از طريق استدلال بود ، و راه چهارم يافتن خداوند از طريق شهود است ، يعنى كسى كه نفس خود را در اثر رفع موانع و حجابهاى درونى و بيرونى شناخت خدا را مشاهده خواهد كرد ، و بر حاكميت او واقف خواهد شد ، و همان مىشود كه وقتى به ائمه اطهار ( عليهم السلام ) مىگفتند آيا خدا را ديده‌ايد به اين مضمون مىفرمودند :\r\n« ما كُنتُ أعبُدُ شيئاً لم ارَ لَمْ تَرَه الابْصار بِمشاهدة العَيان و لكن رَأَتْهُ القُلوبُ بِحَقائِق الايمان » :\r\n« چيزى را كه نديده باشم ، عبادت نمىكنم ، ديدگان ظاهرى و چشمهاى سر ، او را نمىبينند ، و لكن قلبها با حقيقت ايمان ( و شناخت نفس ) خواهند ديد ، با بصر نتوان ديد\r\nولى با بصيرت توان ديد » . « 3 » اگر كسى خود را شناخت راهى براى شناخت صفات خدا و يافتن آنها پيدا\r\n\r\n\r\n","description":"","footnote":"\r\n( 1 ) . براى توضيح بيشتر مىتوانيد به تفسير موضوعى پيام قرآن ، جلد 2 ، صفحه 72 - 68 ، مراجعه نمائيد .\r\n( 2 ) . سوره فاطر ، آيه 15 .\r\n( 3 ) . بحار الانوار ، جلد 4 ، صفحه 33 ، از امام صادق ( عليه السلام ) - مضمون اين كلام با كمى اختلاف از حضرت على ( عليه السلام ) و امام باقر ( عليه السلام ) نيز نقل شده ، رجوع كنيد به ميزان الحكمه ، جلد 6 ، صفحه 191 - 190 . .\r\n","page_name":" 131 ","page_number":131},
  {"content":"\r\n\r\nكرده است ، اگر علم و قدرت خود را شناخت ، علم و قدرت خداوند را مىيابد . « مَنْ عَرفَ نفسَه بالعلمِ و القُدرة عَرفَ ربِّه بالعِلم و القدرة » .\r\nوقتى ديد نفس او در صفحه ذهن مىتواند صورتهاى ذهنى را در يك لحظه خلق كند ، و در لحظه ديگر از صفحه ذهن پاك كند ، مىيابد معنى ( كن فيكون ) را و اين كه اگر خداوند اراده كند ، در يك لحظه خلق و در لحظه ديگر محو مىكند ، البته ايجاد صور و تشبيه آن به ايجاد مخلوقات تمثيل به اينها براى فهم مطلب است و گرنه فاصله بسيار است اينها تماماً در صفات الهى است و كسى را به كنه آن ذات پاك راه نيست ، چنان كه حقيقت و ذات نفس و روح بر ما پوشيده است ، وَيَسْأَلُونَكَ عَن الرُّوحِ قُل الرُّوحُ مِنْ أَمْرِ رَبِّى . « 1 » « 2 »\r\nچگونه مدعى هستيم روح و نفس را شناخته‌ايم ، در حالى كه محقق كاشانى در روض الجنان ، چهارده قول در حقيقت نفس آورده است كه حقيقت نفس آورده است ؟ « 3 » از حالت جسمانى گرفته تا فوق روحانى .\r\nكميل يكى از اصحاب خاص اميرالمؤمنين على ( عليه السلام ) است ( از يارانى بوده كه چه بسا به او حرفهائى گفته مىشد كه به ديگران گفته نمىشد ) وى مىگويد به اميرالمؤمنين على ( عليه السلام ) عرض كردم :\r\n« اريدُ انْ تَعُرّفنى نفسى قال يا كميل و أىُّ الانْفسُ تُريدُ انْ اعرفَك قُلتُ يا مولاى\r\nهل هى الّا نفس واحدة قال يا كُميل انّما هى اربَعةٌ النّاميةُ النّباتِيَهُ و الحِسيَّة الحيوانية و الناطِقة القُدسِيّة و الكُليّةُ الالهَيةُ وَ لِكُلِ واحِدة مِنْ هذهِ خَمسُ قُوى و خاصيتان . . . » :\r\n« مىخواهم نفس مرا به من معرفى كرده و بشناسانى ،\r\n\r\n\r\n","description":"","footnote":"\r\n( 1 ) . سوره اسراء ، آيه 85 .\r\n( 2 ) . در مورد عبارت « من عرف نفسه فقد عرب ربّه » مرحوم علامه طباطبائى كلامى دارند كه مىتوانيد در جلد 6 الميزان ، صفحه 176 - 169 مطالعه فرمائيد ، صاحب ميزان الحكمه نيز كلام ايشان را در جلد 6 ، صفحه 153 - 143 آورده است و همچنين در اين باره استاد محمدتقى جعفرى در شرح نهج‌البلاغه خود جلد 18 ، صفحه 148 به بعد بحثى دارند .\r\n( 3 ) . سفينة البحار ، جلد 2 ، صفحه 602 بحث نفس . .\r\n","page_name":" 132 ","page_number":132},
  {"content":"\r\n\r\nفرمودند : اى كميل كدام يك از نفسها را مىخواهى به تو بشناسانم ، گفتم اى مولاى من آيا مگر غير از يك نفس ، نفس ديگرى هم هست ؟ فرمودند : اى كميل چهار نفس داريم : ناميه نباتيه - حسّيه حيوانية - ناطقة قدسيه - كليه الهيه و هر كدام از اينها پنج قوا و نيرو و دو خصلت دارند . . . » . « 1 »\r\nبى جهت نيست با اينكه موضوع بسيارى از علوم ، انسان است مثل روانشناسى و روانكاوى و با اينكه تشريح فيزيولوژى روى آن صورت گرفته ، ولى در عين حال انسان موجودى ناشناخته است ، بى جهت نيست كه خداوند در خلقت انسان به خود باليد و مىفرمايد : « فتباركَ اللّهُ احسنُ الخالِقِين » « 2 » .\r\nچرا پرهيزگاران خود را شناخته و ما هنوز نشناخته‌ايم ، گاهى با فردى يك ساعت حرف مىزنيم بعد به رفقا مىگوئيم او را شناختم ، چند روزى با كسى همسفر مىشويم و مىگوئيم او را شناختم ، در حالى كه نزديك به خود را نشناخته‌ايم ، چرا ؟\r\nاين خودشناسى دو مانع دارد : يكى از برون كه مداحان و دوستان نادان هستند ، كه ما را با تعريفهاى كاذب خود به آسمان مىبرند ، آقا چشم روزگار مثل شما نديده ، مادر روزگار چون تو نزائيده ، فردى به يكى از اينها كه او را تمجيد مىكرد و مىگفت مىدانم دروغ مىگوئى ، ولى خوشم مىآيد ، آرى اين خوش آمدنها انسان را بيچاره مىكند .\r\nبىجهت نيست كه در روايت آمده\r\n« احثُوا التّرابَ فى وجوه المدّاحين »\r\n« خاك بر صورت مدح كنندگان بپاشيد » اجازه ندهيد افراد متملق و چاپلوس به دور شما راه يابند ، وقتى بوى قدرت از كسى استشمام كنند ، به دور او جمع مىشوند ، تا از هر طرف خون او را بمكند .\r\nدوم حجابهاى درونى است مثل خودبينى ، خودخواهى ، تعصب ، كبر و جامع همه اينها حبّ ذات .\r\n\r\n\r\n","description":"","footnote":"\r\n( 1 ) . سفينة البحار ، جلد 2 ، صفحه 603 ، در ماده « نفس » بعضى هم گفته‌اند اين تقسيم در اخبار معتبره نيست .\r\n( 2 ) . سوره مؤمنون ، آيه 14 . .\r\n","page_name":" 133 ","page_number":133},
  {"content":"\r\n\r\nپرهيزگاران از اين دو مانع پيراسته‌اند ، و از اين رو وقتى مدحى مىشنوند ، به نقّادى خود پرداخته ، و گويند ما خود را بهتر مىشناسيم . آنها نفس خود را شناخته‌اند ، و مىدانند در همه احوال بايد با آن مبارزه كرد و گويا اين حديث ارزنده پيامبر ( صلى الله عليه وآله ) در گوش آنها طنين‌افكن است كه :\r\nمردى به نام « مجاشع » بر پيامبر ( صلى الله عليه وآله ) شد و پرسيد « يا رسول اللّه ( صلى الله عليه وآله ) كيف الطّريق الى مَعْرفة الحقّ ؟ فقال ( صلى الله عليه وآله ) : معرفَةُ النّفس ، فقال يا رسول الله ( صلى الله عليه وآله ) فَكَيف الطّريق الى موافقة الحقّ ؟ قال : مخالفة النّفس فقال يا رسول الله ( صلى الله عليه وآله ) فكيف الطريقُ الى رضا الحق ؟ قال : سخط النّفس فقال : يا رسول الل ( صلى الله عليه وآله ) ه فكيف الطّريق الى وصل الحق ؟ قال : هجر النفس فقال يا رسول الله ( صلى الله عليه وآله ) فكيف الطريقُ الى طاعة الحق ؟ قال : عصيان النّفس فقال : يا رسول الله ( صلى الله عليه وآله ) فكيف الطّريق الى ذكر الحق ؟ قال : نسيانُ النّفس ، فقال : يا رسول الله ( صلى الله عليه وآله ) فَكَيفَ الطّريقُ الى قُرب الحق ؟ قال : التّباعد مِن النفس فَقال : يا رسول الله ( صلى الله عليه وآله ) فَكَيفَ الطّريقُ الى انْسِ الحق ؟ قال : الوَحْشَةُ مِن النّفس فقال يا رسول الله ( صلى الله عليه وآله ) فَكيفَ الطَريق الى ذلك ؟ قال : الاستِغاثَةَ بالحَقّ على النّفس » : « اى رسول خدا طريق شناخت حق چيست ؟ فرمود : شناخت نفس است ، گفت يا رسول الله ( صلى الله عليه وآله ) ، طريق موافقت حق چگونه است ؟ فرمود : مخالفت نفس ، گفت : يا رسول الله ( صلى الله عليه وآله ) راه كسب رضاى حق چيست ؟ فرمود : سخط و غضب بر نفس ، گفت : اى رسول خدا ( صلى الله عليه وآله ) راه رسيدن به حق چيست ؟ فرمود : دورى از نفس ، گفت : اى رسول الله ( صلى الله عليه وآله ) راه اطاعت حق چيست ؟ فرمود\r\nعصيان و نافرمانى از نفس ، گفت : اى رسول خدا ( صلى الله عليه وآله ) راه ذكر و ياد حق چيست ؟ فرمود : فراموش كردن نفس ، گفت اى رسول خدا ( صلى الله عليه وآله ) راه قرب و نزديك شدن به حق و خداوند چيست ؟ فرمود دورى از نفس ، گفت : اى رسول خدا ( صلى الله عليه وآله ) راه مقام انس و مأنوس شدن با حق چيست ؟ فرمود : ترس و وحشت از نفس ، گفت : اى رسول خدا ( صلى الله عليه وآله ) راه كسب اين موارد چگونه است ؟ فرمود : استعانت و كمك خواستن از حق نفس » . « 1 »\r\n\r\n\r\n","description":"","footnote":"\r\n( 1 ) . بحار الانوار ، جلد 70 ، صفحه 72 ؛ ميزان الحكمه ، جلد 6 ، صفحه 143 . .\r\n","page_name":" 134 ","page_number":134},
  {"content":"\r\n\r\nمتقين از مدح مداحان متنفرند ، زيرا آن را مايه عجب مىدانند ، و نداى قرآن در گوش آنها طنين‌افكن است كه ( فَلَا تُزَكُّوا أَنفُسَكُمْ هُوَ أَعْلَمُ بِمَن اتَّقَى « 1 » « و خودستائى نكنيد او كه آفريننده است به حال هر كه متقى است ( از شما ) داناتر است » .\r\nدر ذيل اين آيه در مجمع البيان مىگويد : يعنى نفسهاى خود را بزرگ نشماريد و مدح نكنيد به آنچه در آن نيست ، كه خدا آگاهتر به نفسهاى شما است و بعضى گفته‌اند معناى آيه اين است كه به اعمال خيرِ در نفوس خود نفسهايتان را تزكيه نكنيد ( فرق معنى اول و دوم اين است كه در اولى مدح بر آنچه در آن نيست مىكنند و در دومى مدح بر آنچه در آن است ) . « 2 »\r\nدر تفسير صافى نيز از امام صادق ( عليه السلام ) درباره اين آيه سؤال شد ، حضرت فرمودند :\r\n« لا يَفْتَخِر احَدُكُم بكثرة صلاتِه و صِيامِه و زكاتِه و نُسُكِه لانّ اللّهَ عزّوجلّ اعْلَمُ به من اتّقى منكم » :\r\n« كسى از شما به زيادى نماز و روزه و زكات ( صدقه ) و ساير عباداتش افتخار نكند ، زيرا خداوند عزوجل آگاهتر است به كسى كه از شما تقوا پيشه كرد » . « 3 »\r\nپس از اينكه پرهيزگاران از ستايش و مدح خائف شده و گفتند ما از ديگران نسبت به خود آگاه‌تريم « 4 » و مىدانيم كه چقدر در عبادت خداوند مقصريم و خداوند به اعمال ما از خود ما آگاهتر است آن وقت دست به دعا برمىدارند و از خداوند سه چيز مىخواهند :\r\n1 - خدايا به آنچه مدّاحان درباره ما مىگويند ما را مؤاخذه مكن ، زيرا مدح آنها موجب عجب و عجب موجب سخط تو است ، خدايا اگر اين صفات كه اينها\r\n\r\n\r\n","description":"","footnote":"\r\n( 1 ) . سوره نجم ، آيه 32 .\r\n( 2 ) . شرح نهج البلاغه خوئى ، جلد 10 ، صفحه 134 ، ذيل همين فراز .\r\n( 3 ) . شرح نهج البلاغه خوئى ، جلد 10 ، صفحه 134 ، ذيل همين فراز .\r\n( 4 ) . درباره معرفت اعم از معرفت نفس و خداوند سبحان مىتوانيد به جلد 6 ميزان الحكمه ، صفحه 10 مراجعه كنيد . .\r\n","page_name":" 135 ","page_number":135},
  {"content":"\r\n\r\nمىگويند در ما نيست به خاطر آن ما را مؤاخذه و عتاب نفرما .\r\n2 - خدايا ما را بهتر و بالاتر از آنچه ديگران گمان مىكنند قرار بده ، اگر اين صفات واقعاً با ما است ما از تو مىخواهيم كه درجاتمان را والاتر گردانى .\r\n3 - خدايا آنچه از لغزشها و گناهان كه تو عالم بر آن هستى و بر غير تو و اين مدّاحان پوشيده است ما را ببخش و مورد عفو قرارم ده .\r\n* * * مرحوم الهى در ذيل اين فراز ( اذا زكى احدهم خاف مما يقال له فيقول انا اعلم بنفسى من غيرى و ربّى اعلم بى من نفسى اللهم لا تؤاخذنى بما يقولون و اجعلنى افضل ممّا يظنون و اغفر لي مالا يعلمون ) چنين گويد :\r\n چو آنان را بنيكوئى ستايند * بينديشند و بر نيكى فزايند\r\nهمى گويند در پاسخ كه ما را * سريرت هست بر خويش آشكارا\r\nبه خود مائيم داناتر ز اغيار * ز ما به داند آن داناى اسرار\r\nپس آن گه با نياز عشق دمساز * همى گويند كاى داناى هر راز\r\nتو با گفتارشان بر ما مپيچى * كه هيچى را ستايش كرده هيچى\r\nهمى گويد به دل كه‌اى پاك يزدان * مرا برتر زهر پندار گردان\r\nنكوتر ساز ما را ازين گمان‌ها * الا اى از تو نيكو جسم و جانها\r\nببخشا آنچه مستور است از ايشان * زكار زشت و افكار پريشان \r\n* * *\r\n مرا نيز اى نكويان را دل آرام * نگيرد جز به الطاف دل آرام\r\nچو آن فرزانگان هشيارى ام بخش * وز اين خواب گران بيدارى ام بخش\r\nهر آن زشتى كه دارم مستتر ساز * درون از برونم خوب‌تر ساز\r\nبه نور عشق جانم را بيفروز * شبم اى ماه گردان غيرت روز \r\n* * *\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n43 - نشانه‌هاى ديگر پرهيزگاران : قوّت در دين\r\nفَمِنْ عَلاماتِ احَدِهم انّك تِرى لَهُ قُوّةً فى دين\r\nترجمه : از علامات و نشانه‌هاى هر يك از آنها اين است كه مىبينى در دين نيرومندند .\r\n* * * شرح : يكى از ويژگيهاى متقين ثبات و استوارى آنها بر دين است ، دينى كه مجموعه‌اى از اعتقادات و اعمال است ، اطلاق « قوّةً فى دين » نشان مىدهد كه هم نيروى قلبى و هم نيروى بدنى خود را در مسير دين به كار گرفته‌اند ، هم از نظر اعتقادى و قلبى بر دستورات دين ثابت قدمند ، و هم از نظر عمل به فرامين آن ، و از اين رو تشكيك مشكّكان و خدعه حيله‌گران در آنها كارگر نيفتد و همچون زمين سخت در برابر سخن آنها غيرقابل نفوذند ، آنها از سخن بىخردانى كه مىخواهند آنها را از دين و مكتبشان منحرف كنند متأثر نشده و تحت تأثير قرار نمىگيرند . و معمولا اين حالت براى علماء حاصل مىشود و چنان كه گذشت از اوصاف پرهيزگاران عالم بودن آنها است كه علم به مسأله‌اى اگر پيدا كردند ، سعى دارند با قوت و نيرو بر علم خود استقامت كنند ، و آن را به مرحله عمل رسانند .\r\nآنقدر ثابت و استوار در دين مىشوند كه براى متاع قليل دنيوى و جاه و پست\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nو مقام دست از افكار صحيح خود برنمىدارند ، و چه بسا جان خود را در آن راه دهند چنان كه امام حسين ( عليه السلام ) و ياران باوفايش چنين كردند .\r\nولى در مقابل معروف است در زمان هارون مردى را مىبينيم كه : هارون او را احضار كرد و گفت : براى من چه چيزى حاضرى بدهى ؟ ! يعنى تا چه حد آمادگى دارى براى من كار كنى ؟ گفت : مالم را گفت : نه كم است ، پس از مدتى او را خواست ، گفت : چه مقدار حاضرى براى من مايه گذارى ؟ گفت جانم را گفت : نه كم است ، چند مرتبه چنين كرد تا در نهايت گفت : حاضرم ايمانم را براى تو دهم ، گفت آفرين حالا خوب شد ، و دستور داد براى او شمشيرى آوردند ، و در يك شب 70 نفر از اولاد پيامبر ( صلى الله عليه وآله ) را سر زد و در چاهى ريخت ! !\r\nاگر صفحات قرآن را ورق بزنيم در مورد توصيه قرآن به قوّتِ در دين در سه جا خطاب به بنىاسرائيل چنين آمده است : خُذُوا مَا آتَيْنَاكُمْ بِقُوَّة : « با قوت آنچه به شما داديم بگيريد » . « 1 »\r\nدر يك جا نيز امر به حضرت موسى ( عليه السلام ) شده : فَخُذْهَا بِقُوَّة وَأْمُرْ قَوْمَكَ يَأْخُذُوا بِأَحْسَنِهَا : « اى موسى با قوّت دستورات ما را بگير ، و قوم خود را نيز امر كن ، تا به نيكوترين ( يا به بهترين قدرت ) آنها را بگيرند و عمل كنند » . « 2 »\r\nدر يك جا نيز امر به حضرت يحيى ( عليه السلام ) شده : يَا يَحْيَى خُذ الْكِتَابَ بِقُوَّة : « اى يحيى نوشته ( دستورات ) را با قوت بگير » . « 3 »\r\nدر مورد اين كه چرا بنىاسرائيل مورد اين خطاب واقع شدند ، به نظر مىرسد ، براى اين بوده كه بنىاسرائيل مدتى در اسارت فرعون بوده ، و زن و مردشان به بيگارى كشيده شده بودند ، و قوتشان را از دست داده و ترسو شده\r\n\r\n\r\n","description":"","footnote":"\r\n( 1 ) . سوره بقره ، آيات 69 - 63 و سوره اعراف ، آيه 171 .\r\n( 2 ) . سوره اعراف ، آيه 145 .\r\n( 3 ) . سوره مريم ، آيه 12 . .\r\n","page_name":" 138 ","page_number":138},
  {"content":"\r\n\r\nبودند ،\r\nلذا مرتب توصيه مىشد كه در راه دين حق استوار و ثابت‌قدم بوده ، و با محكمى احكام را تلقّى كنند ، بافت اجتماعى آنها به نحوى شده بود كه بايد با توصيه‌هاى مكررّ ترميم مىشد .\r\nحديثى در تفسير برهان از امام صادق ( عليه السلام ) رسيده كه شاهد اين مسئله است\r\n« انَّ بَنى اسرائيل كانُوا اذا دَخَلَ وَقْتَ الصَّلاة دَخَلوها مُتَماوِتين كانّهم مَوتى فَانزل اللّه على نَبِيّه ( صلى الله عليه وآله ) خُذْ ما آتيتُك بقوه فاذا دَخَلَتِ الصّلاة فَادخُل فيها بحايد و قوّة » :\r\n« بنى اسرائيل وقتى وقت نماز مىرسيد ، مثل افراد مرده وارد اين وقت مىشدند ، گويا آنها مرده‌اند ، پس خداوند بر پيامبرشان اين عبارت را نازل كرد ، كه آنچه بر تو نازل شده ، با قوت بگير ( مانند فرد زنده نه مثل انسان مرده ) پس زمانى كه داخل نماز شدى با قدرت و نيروو نشاط داخل شو » . « 1 »\r\nدر روايتى از امام صادق ( عليه السلام ) در همان تفسير برهان رسيده كه مراد از « قوّت » در آيات مربوط به بنىاسرائيل چيست ؟ آيا قوه در بدنها يا قوه در قلبها ؟ حضرت فرمودند :\r\n« فيهما جميعاً » :\r\nدر هر دو . « 2 »\r\nعلاوه بر اين كه نيرو و قدرت اعم از بدن و قلب است ، اعم از امور دنيوى و اخروى نيز هست ، يعنى دستورات اسلام را چه در رابطه با امور دنيوى ، و چه اخروى ، بايد با قوت گرفت ؛ مثلا هم درباره نماز ديديم اين دستور داده شده بود ، و هم در مورد طلب روزى و رزق اين دستور آمده است ، در ذيل روايت اول در تفسير برهان آمده كه امام صادق ( عليه السلام )\r\nآيه فوق را براى طلب رزق خواندند و فرمودند : « زمانى كه رزق تو قطع شد ، با قوت و نشاط و دلگرمى به دنبال آن رو ، و طلب كن »\r\n« ثم ذكرها\r\n\r\n\r\n","description":"","footnote":"\r\n( 1 ) . تفسير برهان ، جلد 9 ، صفحه 45 ذيل آيه 171 ، سوره اعراف ، روايت دوم را نيز صاحب تفسير اطيب البيان در ذيل آيه 63 سوره بقره در جلد 2 تفسير خود از صفحه 50 از عياشى و محاسن نقل كرده است .\r\n( 2 ) . تفسير برهان ، جلد 9 ، صفحه 45 ، ذيل آيه 171 اعراف ، روايت دوم را نيز صاحب تفسير اطيب البيان در ذيل آيه 63 سوره بقره در جلد 2 تفسير خود از صفحه 50 از عياشى و محاسن نقل كرده است . .\r\n","page_name":" 139 ","page_number":139},
  {"content":"\r\n\r\nفى طَلَب الرزق فاذا سَلبتْ الرّزق فاطْلُبه بقوة » .\r\nاين گونه خطابها كه به بنىاسرائيل و حضرت موسى و يحيى ( عليهما السلام ) شده ، فقط منحصر به آنها نيست ، بلكه فرمانى است عمومى و همگانى ، زيرا در هر كارى اگر قدرت عمل و اعتقاد به مسلك و نيروى كافى نباشد ، كارى انجام‌پذير نيست ، اگر اين پيامبران الهى با قاطعيت و نيرو و پشتكار به مبارزه با طاغوتهاى زمان خود برنمىخاستند ، كسى به راه راست نمىآمد ، بسيارى از كارها را با ضعف و ناتوانى و ملايمت نمىتوان انجام داد ، خداوندى كه فرمان داده با قدرت ، احكام او عمل شود ، امر هم فرموده كه تمام نيروها را مهيا كنيد . وَأَعِدُّوا لَهُمْ مَا اسْتَطَعْتُمْ مِّنْ قُوَّة . « 1 »\r\nدر دنياى امروز كه دنياى نيرنگ و حيله و دغل‌بازى است ، اظهار ضعف مساوى با نابودى و از بين رفتن است ، از سياستمدارى پرسيدند ، چرا روى قوانين و قانونگذارى كار نمىكنيد ، تا مسائل بهتر حل شود ؟ گفت : قانون يعنى لوله‌هاى تفنگ ، اين قانون است كه در اين زمان قدرت عمل دارد و نافذ است ، و گرنه قانون پارلمانى و آنچه از مجالس مىگذرد ، در بسيارى موارد كوچكترين اثرى ندارد ، هر قانونى در جهت نيرو و قدرت دادن به استكبار باشد ، مورد قبول و الا مردود است . اين چه دنيايى است ، كه به طرفدارى از سلمان رشدى ادّعاى آزادى قلم و بيان مىكند ولى وقتى شهردار يكى از شهرهاى تركيه مىگويد من « لائيك » ( لا مذهب ) نيستم و مسلمانم ، به جرم مسلمانى زندانى مىشود ، اگر مسلمانها با نيرو و قدرت ، عمل به اسلام نكنند كم‌كم اسلامى باقى\r\nنمىماند ، اين دستور اسلام و فرمان به مقاومت با قدرت براى چه موقع است ، بايد مطمئن بود كه حق گرفتنى است و نه دادنى ، گرچه ما مراكز بين‌المللى را از نظر دور نمىكنيم ، و بايد تا مىشود از راههاى مورد قبول عموم جهانيان حركت كرد ، ولى دل هم به آنها نبسته‌ايم ، كه خود بايد به دنبال حق خود باشيم ، و گرنه كسى دلش به حال ما نسوخته است ، و اين با استقامت\r\n\r\n\r\n","description":"","footnote":"\r\n( 1 ) . سوره انفال ، آيه 60 . .\r\n","page_name":" 140 ","page_number":140},
  {"content":"\r\n\r\nروى عقايد و فرامين دين مبين اسلام ميسر است .\r\nلطيفه جالبى نقل كرده‌اند كه نشان مىدهد ، افرادى كه به اميد آن نشسته‌اند كه : ديگرى به جاى آنها حرف زده و حق آنها را بگيرد چقدر بيچاره‌اند ؟\r\nنقل شده است كه در زمان شاه عباس مىخواستند بزرگترين تنبل را بشناسند و انتخاب كنند ، گفتند حمامى داغ كنيد و همه آنها را داخل آب كنيد ، آنها را وارد خزينه آب گرم كردند و گفتند هر كس ديرتر بيرون آمد برنده است ، هر يك به تدريج از آب خارج شده ، تا اينكه دو تاى آنها باقى ماندند ، آنقدر ماندند كه داور داشت خسته مىشد ، تا اينكه يكى از آنها گفت سوختم ، آن ديگرى به او گفت تو كه حال دارى بگو رفيق من هم سوخته و خسته شده ، گفتند : اين آخرى برنده است ، زيرا به قدرى تنبل است كه مىخواهد درد دل او را هم ديگرى بگويد !\r\nداستان ديگرى نيز نقل مىكنند كه : فردى ديد دزدى وارد خانه او شد ، و اثاثها را بار كرد ، و رفت ، وقتى از خانه بيرون رفت ، به دنبال او در كوچه دويد و دو شبگرد و پاسبان ديد ، گفت آن دزد است او را بگيريد ، فردى گفت : تو خود صاحب مالى به دنبال مال خود براى خود نمىدوى ، مىخواهى ديگرى براى مال تو به دنبال دزد بدود ؟ !\r\nآرى بايد زبان خود را گويا و خود به دنبال حق بدويم ، و با استقامت و نيروى كافى در راه عقيده خود گام برداريم ، دنياى امروز دنيائى است كه قدرتها تقسيم شده ، و فقط قدرت بازو نيست ، قدرت تكنولوژى و صنايع پيشرفته و ماهواره‌ها و استراق سمعها است و خطاب وَأَعِدُّوا لَهُمْ مَا اسْتَطَعْتُمْ مِّنْ قُوَّة اكتساب همه علوم را كه موجب تقويت نيروى اسلام مىشود مىطلبد و اينها همه فرع « قوة فى دين » است ؛ زيرا اعتقاد و نيروى در عقيده ، زيربناى نيروى در عمل است .\r\n* * *\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\n44 - پرهيزگاران نرمخو و دور انديشند\r\n« وحَزماً فى لين »\r\nترجمه : ( مىبينى هر يك از متقيان را كه ) « نرمخو و دورانديش‌اند » .\r\n* * * شرح : پرهيزگاران داراى خوئى نرم و مبتنى بر ارزشها دارند ، بدون جهت در برابر كسى نرمش نشان نمىدهند ، و بدون دليل به طرف كسى نرم و يا به طرف كسى خشن نمىشوند ، با فكر و روى مبانى ارزشى دقيق اجتماعى اخلاقى با افراد انس مىگيرند ، و تا اين ارزشها باقى است بر اين نرمش ثابت و استوارند . و نيز اين خصلت زيربناى سياست و روابط خارجى كشورى است كه حكومت آن به دست پرهيزگاران است ؛ برطبق ارزشهاى انسانى اسلامى به كشورى گرايش پيدا كرده و روى همين ملاك از كشورى روى برمىگردانند .\r\nآنها مصداق اتمّ و اعلاى أَشِدَّاءُ عَلَى الْكُفَّارِ رُحَمَاءُ بَيْنَهُمْ « 1 » هستند ، با دوستان نرمى مىكنند و با دشمنان و كفّار تندخوئى مىكنند ، و بر اصول خود ثابت قدمند .\r\nابن ميثم اين شارح بزرگ نهج‌البلاغه در ذيل اين فراز گويد « پرهيزگاران\r\n\r\n\r\n","description":"","footnote":"\r\n( 1 ) . سوره فتح ، آيه 29 . .\r\n","page_name":" 143 ","page_number":143},
  {"content":"\r\n\r\nقاطعيت در امور دنيوى همراه با نرمى با مردم دارند ، و تندخوئى نمىكنند ، و اين خصلت ، فضيلت عدل در معامله با خلق است و آنچنانند كه در مثل آمده : « لا تكن حُلواً فَتُستَرَط وَ لامرّا فَتُلْفَظْ » : « نه آنچنان شيرين باش كه به راحتى خورده\r\nو بلعيده شوى ، و نه آنچنان تلخ كه دور انداخته شوى ! » عدالت در امور اجتماعى با بندگان خدا همين است كه با نرمى با آنها برخورد مىكنند مادامى كه حصار ارزشها را نشكنند ، و به مرزهاى اخلاق تعدى نكنند ، و گرنه دچار شدّت و حدّت متقين مىگردند .\r\nاصل اوليه در برخورد با مردم ، ملايمت همراه با مهر و عواطف انسانى است ، برخورد با خشونت در مراحل آخر است ، سيره پيامبران و اوصياء ( عليهم السلام ) نشان مىدهد كه آنها از اين طريق تا آخر عمر منحرف نشدند ، و حتى در مورد حضرت موسى ( عليه السلام ) و برادرش هارون ( عليه السلام ) مىخوانيم كه مأمور مىشوند با نرمى با فرعون و كسى كه ادعاى خدائى « انَا ربّكم الاعلى » مىكند برخود كنند : « فَقُولا لَهُ قولًا ليّنا » : بگوئيد به او گفتنى نرم . « 1 » با او سخن به نرمى بگوئيد ، شايد متذكر شده ، و قلبش خاشع گردد لَّعَلَّهُ يَتَذَكَّرُ أَوْ يَخْشَى « 2 » حتى در بعضى روايات دارد كه مأمور بودند ، فرعون را با بهترين نامش صدا كنند ، تا دل تاريكش روشن شود ! « 3 »\r\nهمين نرمش و ملايمت سكوى پرش بزرگى براى دستيابى به اهدافى بلند است ، رمز موفقيت پيامبر اسلام ( صلى الله عليه وآله ) و آنچه دخيل در گرايش مردم به او شد ، اخلاق و نرمى و تواضع او بود ، اگر با خشونت با مردم برخورد مىكرد ، كسى به گرد او جمع نمىشد وَلَوْ كُنْتَ فَظّاً غَلِيظَ الْقَلْبِ لَانْفَضُّوا مِنْ حَوْلِكَ : « اگر با غلظت و شدت بودى\r\n\r\n\r\n","description":"","footnote":"\r\n( 1 ) . سوره طه ، آيه 44 .\r\n( 2 ) . سوره طه ، آيه 44 .\r\n( 3 ) . تفسير نمونه ، جلد 13 ، ذيل همين آيه ، صفحه 213 - 212 . .\r\n","page_name":" 144 ","page_number":144},
  {"content":"\r\n\r\nاز گرد تو پراكنده مىشدند » . « 1 » انسان با نرمى مىتواند قدرت خود را مضاعف كند و در حديثى آمده است :\r\n« مَنْ لانَ عَودُه كَثُفَتْ اغصانُه »\r\n( كسى كه\r\nبرگشتن او نرم و سريع باشد ، شاخه‌هايش زياد مىشود ) يعنى اگر كسى زود منعطف به مردم شد و در برخوردها سريع از غضب و شدت خود برگشت ، مردم هم به او متمايل شده ، و همچون شاخه هائى قوى براى حفاظت و يارى او خواهند بود ، اين كلام به صورت مثلى درآمده براى افراد متواضع كه با مردم الفت گرفته ، و مردم نيز آنها را دوست دارند ، و در نتيجه بوسيله مردم و با اجتماع آنها قدرت پيدا مىكنند . « 2 »\r\nالبته جاى گفتن است كه نرمى دو صورت مهم دارد : يكى تواضع كه از صفات پسنديده است و قاطعيت و حزم در نرمش با اين قسم است ، و ديگرى ضعف و سستى در برابر فردى كه براى او نرمش نشان مىدهد و اين قسم مذموم است ، و زيبنده پرهيزگارى نيست ، و از اين رو مولى على ( عليه السلام ) فرمودند : ( حزما فى لين ) يعنى با اراده و قاطعيت و منطبق با ارزشها نرم مىشود نه از روى ترس و ضعف در مقابل افراد .\r\nمرحوم الهى در ذيل اين دو فراز ( فمِن علامة احدهم انّك‌ترى له قوة فى دين و حزماً فى لين ) گويد :\r\n هم آنان در ره دين همچو كوهند * تواناتر زشير باشكوهند\r\nقوى پنجه چو شيران شكارى * به كار دين به حزم و هوشيارى\r\nبينديشد از اول آخر كار * به طرزى دلپذير آن نيك رفتار\r\nچون آن فرزانه با دانش و دين * كه با جانش بود عقل جهان‌بين\r\nبنا هموار گيتى باش هموار * حكيمانه مال‌انديش در كار\r\nمشو دلتنگ گيتى بس فراخ است * الهى شو ، جهان گرد يولاخ « 3 » است \r\n* * *\r\n\r\n\r\n","description":"","footnote":"\r\n( 1 ) . سوره آل‌عمران ، آيه 159 .\r\n( 2 ) . سفينة البحار ، جلد 2 ، صفحه 520 .\r\n( 3 ) . يولاخ : زمين باير و بى آب و دور از آبادى ( فرهنگ عميد ) . .\r\n","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\n\r\n45 - با ايمانى مملوّ از يقين\r\n« وايماناً فى يَقين »\r\nترجمه : و مىبينى براى هر يك از متقين ايمانى كه آميخته با يقين است .\r\n* * * شرح : ايمان و تصديق به خالق و آنچه در شرع مبين آمده ، داراى مراتبى است ، كه شدت و ضعف دارد ، در مراتب ايمان گفته‌اند :\r\n1 - ايمانى تقليدى است كه چون بزرگترى يا فرد مطمئنى پدر و مادر مؤمن هستند ، من هم مؤمن مىشوم ، اين نوع ايمان ، در شأن يك مؤمن واقعى نيست ، زيرا كه بسيار زود در اثر وقوع حادثه‌اى يا اشكال مستشكلى فرو مىريزد !\r\n2 - ايمان استدلالى كه فرد مؤمن با دليل و برهان به ايمان خود دست مىيابد ، ولى هر چند اين ايمان قوى باشد ولى در اثر القاءات و اشكالها متزلزل شده و كم‌كم وسوسه در قلب او پيدا مىشود ، و در نهايت پاى اين گونه استدلاليان چوبين بوده و سخت بىتمكين و غير قابل اتكاء است !\r\n3 - ايمان توأم با يقين - كه فرد مؤمن به مرحله‌اى از علم مىرسد كه علم به حقيقت پيدا مىكند زيرا راه صحيح همين است ، و جز اين نيست ، البته اين‌گونه\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nايمان توأم با يقين دوگونه است : يك وقت علم را از طريق استدلال و برهان به دست آورده و مىداند هم كه مطلب همين است اين بسيار خوب است ولى بزرگان سالكين و پرهيزگاران ، ايمان توأم با\r\nيقين به نحو ديگرى دارند كه علم و يقين خود را از طريق مشاهده به دست آورده‌اند ، نه از طريق استدلال ، يعنى با از بين بردن حجابهاى دنيوى و دورى از آنها خداوند را از طريق مشاهده يافته‌اند ، و به مرحله ايمان موقنين رسيده‌اند ، و اين ايمانى است كه با بادهاى تند القاءات ملحدين و ايرادات آنها فرود نخواهد ريخت . « 1 » كسى كه به اين مرحله از يقين نرسد ، آن طور كه بايد طعم ايمان را نمىچشد .\r\nروايتى از مولى على ( عليه السلام ) رسيده كه فردى از شما طعم ايمان را نمىچشد ، تا اين كه علم و يقين پيدا كند كه آنچه به او مىرسد ، خطا نبوده ، و آنچه خطا است به او نمىرسد . « 2 »\r\nو در روايتى ديگر از مولى على ( عليه السلام ) نقل شده كه : همين كلمات را بسيار تكرار مى كردند و سپس مى فرمودند « نمىچشد فردى طعم ايمان را مگر اين كه بداند ضرر رساننده و نفع رساننده فقط خداوند عزوجل است » « انّ الضّارّ النّافع هُوَ اللّه عزّوجلّ » « 3 » ولى ما كجا و اين ايمان كجا ، به قول ملّامحمدمهدى نراقى : « يقين اشرف فضائل خُلقيه و مهمترين آنها است ، يقين افضل كمالات نفسانى و اعظم آنها است ، يقين كبريت احمرى است كه به جز بزرگان عرفا و فرزانگان اكابر حكماء آن را به دست نمىآورند ، و كسى كه به اين مرحله رسيد رستگار شده و به رتبه عالى و سعادت عظمى نائل شده است » . « 4 »\r\nدر روايتى از پيامبر اكرم ( صلى الله عليه وآله ) رسيده « اقلّ ما اوتيتُم اليَقين » : « يقين كمترين چيزى\r\n\r\n\r\n","description":"","footnote":"\r\n( 1 ) . رجوع كنيد به شرح ابن ميثم و خوئى در ذيل همين فراز .\r\n( 2 ) . اخلاق شبّر ، صفحه 270 .\r\n( 3 ) . اخلاق شبّر ، صفحه 271 .\r\n( 4 ) . جامع السعادات ، جلد 1 ، صفحه 119 . .\r\n","page_name":" 148 ","page_number":148},
  {"content":"\r\n\r\nاست كه ( در اين عالم ) به شما داده شده است » « 1 » و در روايت ديگر از آن بزرگوار است :\r\n« اليقين الايمان كلّه » :\r\n« يقين همه ايمان است » . « 2 » يعنى ايمان داراى مراتبى است و هر مؤمنى مرتبه‌اى از اين كمال را دارد ، ولى فردى كه به درجه يقين رسيد تمام ايمان را به دست آورده است .\r\n\r\nنشانه‌هاى مؤمنِ با يقين :\r\nبراى كسانى كه در ايمان به درجه يقين رسيده‌اند علاماتى است :\r\n1 - در امور خود به غير خدا توجه نكرده و اتكاء نمىكند ، و سرّ مطلب اين است كه تمام اشياء را از مبداء واحدى مىداند و لذا به وسائط توجه نكرده و همه را مسخّر و تحت اختيار آن مبداء مىبيند . در روايتى از امام صادق ( عليه السلام ) آمده :\r\n« مَنْ ضَعف يَقينُه تَعَلّق بالاسباب . . . » :\r\n« كسى كه يقين او ضعيف باشد به اسباب تعلق پيدا مىكند » ( و از به وجود آورنده اين اسباب غافل مىشود ) .\r\n2 - در همه احوال خاضع و خاشع براى خداوند است ، دائماً در خدمت او به وظيفه خود مشغول است چه در خفاء و چه در علن ، در گرداب دوستى و انس او غرق است ، و فكر خود را متوجه آن ذات كرده است ، و سرّ مطلب اين است كه صاحب يقين ، عارف به خدا و عظمت و قدرت او است و اين كه خداوند اعمال و افعال او را ديده و بر خفيات او نيز آگاه است .\r\n3 - چنين فردى مستجاب الدعوه و داراى كرامات و خرق عادات است و سرّ اين مطلب اين است كه هر مقدار نفس داراى يقين باشد ، به همان مقدار مجرّد شده و داراى قدرت تصرف در امور عالم را پيدا مىكند ، و به قول امام صادق ( عليه السلام ) : « اليَقين يوصِلُ العَبد الى كلِّ حالٍ سَنِىّ و مقام عجيب » : « يقين بنده ( مؤمن ) را به بلندترين\r\n\r\n\r\n","description":"","footnote":"\r\n( 1 ) . جامع السعادات ، جلد 1 ، صفحه 119 .\r\n( 2 ) . جامع السعادات ، جلد 1 ، صفحه 119 . .\r\n","page_name":" 149 ","page_number":149},
  {"content":"\r\n\r\nحال و مقام عجيب ( كه قابل تصور نيست ) مىرساند » .\r\nو در تائيد اين مطلب روايت پيامبر ( صلى الله عليه وآله ) بسيار مناسب است ، وقتى در نزد ايشان گفته شد حضرت عيسى بن مريم ( عليه السلام ) روى آب راه مىرفت ، فرمودند : « لو زادَ يقينه لمشى فى الهوى » ( اگر يقينش زيادتر بود روى هوا راه مىرفت ) و از همين رو انبياء ( عليهم السلام ) با تمام جلالتشان مقامشان بواسطه درجه يقينشان متفاوت است . « 1 »\r\nكسى كه به اين درجه از يقين رسيد ديگر غم و شادى براى او يكسان است و همه را از طرف مبدأ آفرينش مىداند ، و خود را در حيطه علم خداوند مىداند ، ديگر ناگواريها و مصائب دنيا و گرفتاريهاى سر راه او ، وى را آزار نخواهند داد ، زيرا اين انسان مىداند ، خداوند همه را مىداند و مىتواند .\r\nآناتول فرانس اين مطلب را با جملات زير بيان مىكند : « قدرت و نيكوكارى اديان است كه به آدمى علت وجود و عواقب كار را تعليم مىدهد ، وقتى كه ما اصول عقائد فلسفى الهى را طرد نمائيم ، چنان كه تقريباً ما همه در اين عصر علم و آزادى ، چنين فكر مىكنيم ، وسيله ديگرى باقى نمىماند كه بدانيم چرا به دنيا آمده‌ايم ، و به چه كار بدين جهان قدم گذاشته‌ايم ؛ راز سرنوشت ، ما جملگى را در اسرار نيرومند خود احاطه كرده است ، و واقعاً بايد به هيچ چيز نينديشيم تا ابهام غم‌انگيز زندگى را احساس نكنيم ، و در جهالتِ مطلقِ از علت وجودى ما است كه ريشه غم و اندوه ما وجود دارد ، آلام جسمى و روحى ، شكنجه‌هاى روح و احساسات ، سعادت و\r\nخوشبختى سفلگان ، نكبت و ادبار درستكاران ، همه اينها باز قابل تحمّل مىشد ، چنانچه به فلسفه آنها پى مىبرديم ، و به يك مشيت الهى معتقد بوديم . شخص مؤمن از شكنجه‌ها و عذابهاى روحى خود لذت مىبرد « 2 » و بيدادگرىها و سختگيريهائى كه\r\n\r\n\r\n","description":"","footnote":"\r\n( 1 ) . مدرك علامت مؤمن موقن با روايات ذكر شده : جامع السعادات ، جلد 1 ، صفحه 119 تا 123 .\r\n( 2 ) .\r\n به حلاوت بخورم زهر كه شاهد ساقيست * به ارادت بكشم درد كه درمان هم از اوست \r\n در غم ما روزها بيگاه شد * روزها با سوزها همراه شد \r\n روزها گر رفت گو ، رو باك نيست * تو بمان اى آنكه جز تو پاك نيست \r\n.\r\n","page_name":" 150 ","page_number":150},
  {"content":"\r\n\r\nدشمنانش نسبت به او روا مىدارند ، در نظرش دلچسب و گوارا جلوه مىكند ، حتى خطاها و گناهانى كه از او سر مىزند از وى سلب اميد نمىكند ، اما در دنيائى كه هرگونه شعله ايمان خاموش شده است ، حتى دردد و مرض معناى خود را هم از دست داده ، و ديگر به جز شوخيهاى زشت و مسخرگىهاى شومى تلقى نمىشود » هرگز ، هرگز ، هرگز ! « 1 »\r\nمرحوم خوئى در شرح خود روايتى را در ذيل اين فراز نقل كرده كه :\r\nراوى مىگويد از امام هشتم ( عليه السلام ) از ايمان و اسلام سؤال كردم ، فرمودند : « امام پنجم ( عليه السلام ) فرموده‌اند : ايمان يك درجه فوق اسلام است ، و تقوى يك درجه از ايمان بالاتر ، و يقين يك درجه بالاتر از تقوى است و چيزى كمتر از يقين بين مردم تقسيم نشده » ، راوى گويد گفتم يقين چيست ؟ فرمود\r\n: « التَّوَكُل عَلَى اللّه و التسليم للّه و الرِّضا بَقَضاءِ اللّه و التَفْويض الَى اللّه » :\r\n« توكل و اتّكاء بر خداوند و تسليم شدن براى او و رضاء به قضاء خداوندى و احاطه امر به خدا » .\r\nبعضى از شارحين كافى در شرح حديث فوق گفته‌اند : اسلام اقرار است و ايمان يا تصديق است يا تصديق با اقرار است ،\r\nو بنابر هر دو وجه ايمان فوق اسلام است ، به يك درجه ، اما بنابر وجه دوم ( كه تصديق با اقرار باشد ) برترى ايمان بر اسلام واضح است ، و اما بنابر اول زيرا تصديق قلبى برتر و افضل از اقرار زبانى است همچنانكه قلب افضل از زبان است و تقوى يك درجه فوق ايمان است زيرا تقوى دورى از چيزى است كه ضرر مىزند در آخرت ، اگرچه ضرر كمى باشد ، و يقين فوق تقوى است ، زيرا تقوى گاهى در مرتبه يقين نيست ، و اين همان مطلبى است كه مولى اميرالمؤمنين على ( عليه السلام ) به آن اشاره كرده‌اند ، و فرموده‌اند :\r\n« لَوْ كُشِف الغِطاء لَمَا ازدَدْتُ يقيناً » :\r\nاگر پرده كنار زده شود بر يقين من افزوده نمىشود . « 2 »\r\n\r\n\r\n","description":"","footnote":"\r\n( 1 ) . باغ اپيكور ، صفحه 31 و 32 ، آناتول فرانس ، ترجمه آقاى كاظم عمارى ( تعليقه 1 و 2 ، نقل از شرح نهج‌البلاغه استاد محمدتقى جعفرى ، جلد 12 ، صفحه 360 - 359 ) .\r\n( 2 ) . شرح نهج البلاغه خوئى ، جلد 12 ، صفحه 136 . .\r\n","page_name":" 151 ","page_number":151},
  {"content":"\r\n\r\nابن‌ابى الحديد نيز در ذيل اين فراز گفته است اگر سؤال كنى ايمان همان يقين است ؟ چرا مولى على ( عليه السلام ) فرمود : « و ايماناً فى يقين » ؟ جواب مىدهم ايمان اعتقاد با عمل است و يقين سكون و آرامش قلب است و اين دو با هم فرق دارد . « 1 »\r\nاز اين تحليل و جواب ابى الحديد روشن مىشود كه ايمان همراه با يقين ، براى فرد دارنده آن آرامش قلبى و اطمينان درونى را به ارمغان مىآورد .\r\n« الهى » اين عارف شيوا در ذيل اين فراز ( و ايماناً فى يقين ) چنين گويد :\r\n در ايمان زانكه با دانش قرينند * شهان كشور علم اليقينند\r\nهر آن دل روشن از نور يقين است * چراغش لا احبّ الافلين است\r\nچو حق ز آئينه دل شد پديدار * نگيرد از شك آن آئينه زنگار\r\nكسى با ديو تشكيك است همراز * كه با خضر طريقت نيست دمساز\r\nرود چون گرد شك ز آئينه دل * جهان غيب ديدن نيست مشكل\r\nبود روشن روان ز انوار ايمان * سپهر دانش و خورشيد ايقان \r\n* * *\r\n\r\n\r\n","description":"","footnote":"\r\n( 1 ) . شرح نهج البلاغه ابى الحديد ، جلد 10 ، صفحه 150 . .\r\n","page_name":" 152 ","page_number":152},
  {"content":"\r\n\r\n\r\n46 - پرهيزگاران در كسب دانش حريصند\r\n« وحِرْصاً فى عِلم »\r\nترجمه : و ( مىبينى براى هر يك از متقين ) علاقه شديدى در كسب علم و دانش .\r\n* * * شرح : در فرازهاى قبل گفته شد كه : از صفات پرهيزگاران عالم بودن آنها است و در اين فراز مولى على ( عليه السلام ) مىفرمايد : « علاوه بر اين كه عالمند ، حرص و علاقه شديدى به كسب علم و دانش اندوزى دارند و مرز معين و مشخصى براى يادگيرى دانش ندارند » .\r\nنكته قابل ذكر اين كه در عرف مردم صفت « حرص » صفت پسنديده‌اى نيست ولى بايد توجه كرد كه حرص به معناى علاقه وافر و ميل زياد به چيزى است و اين بد نيست ، مفهوم نازيباى « حرص » از تمايل به چيز نازيبا حاصل مىشود . اگر اين علاقه به علم و سعادتِ جامعه و رستگارى خود باشد ، خوب است ، ولى اگر اين حرص و علاقه بيش از حد به زندگى دنيوى و مال و زن و فرزند باشد ، مذموم است هر يك از اينها گرچه توجه به آنها و علاقه به آن لازم است ولى نبايد به درجه حرص برسد ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nحرص در اين مورد مذموم است .\r\nاز اين رو در قرآن خداوند بنىاسرائيل و قوم يهود را مذمت كرده زيرا حريص بر حيات و زندگى دنيوى شدند ولَتجِدَنّهُم احْرَصَ النّاس على حيوة : « مىيابى آنها را حريص‌ترين مردم بر زندگى دنيا » . « 1 »\r\nبه خلاف مثالهاى اول كه حرص در آنها بار مذموم ندارد ، چنان كه مولى على ( عليه السلام ) در اين خطبه حرص در علم را از صفات متقين مىشمارد ، و خداوند پيامبر ( صلى الله عليه وآله ) را حريص بر هدايت مردم معرفى مىكند : لَقَدْ جَاءَكُمْ رَسُولٌ مِّنْ أَنفُسِكُمْ عَزِيزٌ عَلَيْهِ مَا عَنِتُّمْ حَرِيصٌ عَلَيْكُمْ . . . « آمد شما را رسولى از خود شما ، دشوار است بر او رنج شما ، حريص است بر اسلام آوردن و هدايت شما . . . » . « 2 » يا در جاى ديگر مىفرمايد : إِنْ تَحْرِصْ عَلَى هُدَاهُمْ . . . « اگر حريص باشى بر هدايت آنها . . . » . « 3 »\r\nپس ملاك خوبى و بدى حرص ، در متعلق آن است ؛ اگر چيزى باشد كه قابليت علاقه شديد را دارد ، حرص بر آن ممدوح و گرنه مذموم است .\r\nگفتيم كه اگر پرهيزگاران براى هر كارى حدّ و مرزى داشته باشند ، ولى براى علم حد و مرزى قائل نيستند و اصولا اسلام حدّ و مررزى براى علم قرار نداده است نه حد زمانى و نه مكانى ، نه از نظر مقدار تلاش و كوشش نه از نظر استاد نه از نظر مشكل و چگونگى علم آموزى .\r\nاما حد زمانى ندارد ، زيرا فرمودند :\r\n« اطْلُبُ العِلمَ من المَهْد الى اللَّحْد »\r\nتاريخ شروع تعليم از درون گهواره و فارغ التحصيل شدن آن چشم بر هم گذاردن براى هميشه و مرگ است ( زگهواره تا گور دانش بجوى ) .\r\nدر مورد عدم حدّ مكانى فرمودند :\r\n« اطْلُبُ العِلمَ و لَو بِالصين » :\r\nعلم بياموز\r\n\r\n\r\n","description":"","footnote":"\r\n( 1 ) . سوره بقره ، آيه 96 .\r\n( 2 ) . سوره توبه ، آيه 128 .\r\n( 3 ) . سوره نحل ، آيه 37 . .\r\n","page_name":" 154 ","page_number":154},
  {"content":"\r\n\r\nگرچه در چين باشد ، گويا آخرين نقطه شناخته شده در دنيا در آن زمان ، چين بوده است .\r\nدر مورد عدم وجود مرز براى مقدار تلاش فرمودند\r\n: « لَو يَعْلمُ النّاس ما فى طَلَب العِلْم لَطَلَبُوه و لو بِسَفك المُهَجْ و خَوضِ اللُّجَجْ » :\r\n« اگر مردم مىدانستند ارزشى را كه در يادگيرى دانش است ، هر آينه طلب مىكردند ، آن را گرچه به ريختن خون دل و فرو رفتن در درياها باشد » . « 1 » يعنى آن قدر ارزش دارد كه اگر احتمال كشته شدن يا فرو رفتن در دريا هم باشد اين مقدار تلاش روا است ( اين حديث كنايه از تحمل نهايت مشقت است ، در آن زمان رفتن به اعماق دريا بسيار مشكل بوده است ) .\r\nدر مورد عدم محدوديت از لحاظ استاد فرمودند\r\n« الحِكْمَةُ ضالَّةُ المُؤمن اخَذَها حيث وَجَدَها » :\r\n« دانش گمشده مؤمن است هر جا بيابد ، مىگيرد » ؛ انسان گمشده باارزش خود را گرچه در دهان شير باشد مىگيرد ؛ البته جاى تذكر است كه در روايات سفارش شده ، دقت كنيد از چه كسى علم مىآموزيد ، اين گونه روايات در موردى است كه همان علمى كه نزد فرد غيرصالح است ، نزد صالح هم هست كه در صورت تخيير بايد صالح انتخاب شود ، زيرا علم غذاى روح است و اگر از غيرصالح گرفته شود ، ممكن است غذائى مسموم در ضمن غذاهاى مطلوب به خورد انسان بدهد ، از اين رو اگر مملكت ما مخير شد كه از افراد و اساتيد مؤمن در داخل كشور استفاده كند ، يا از افراد ملحد و كافر غرب ، بايد از رفتن دانشجويان به خارج ممانعت كند ، ولى اگر علمى است كه در نزد اساتيد ما نيست ، يا به نحو مطلوب در نزد آنها نيست ناچاريم دانشجو به خارج بفرستيم و اين همان است كه مىفرمايد : مؤمن دانش را مىگيرد هرجا بيابد ، گرچه از دهان كفّار در بلاد كفر !\r\nاما عدم وجود مرز از نظر شكل و محتوى و كيفيت علم آموزى ، در آيات و روايات تعبيرات مختلفى است كه از هر چيز\r\nعلم آموزيد ، از شهرهاى نابوده شده\r\n\r\n\r\n","description":"","footnote":"\r\n( 1 ) . اين حديث را در مقدمه كتاب معالم ، صاحب معالم نقل كرده است . .\r\n","page_name":" 155 ","page_number":155},
  {"content":"\r\n\r\nگذشتگان و اقوام منحرف گذشته ، از آثار گذشتگان و از سير و سفر در زمين و تجربه شخصى افراد و . . . كسب دانش كنيد .\r\nاين مكتب چه مكتبى است كه اين قدر براى علم ارزش قائل است ! مكتبى كه وقتى سر بلند كرد در تمام مكه كه مركز جزيرة العرب و پايگاه مهم فرهنگ آن زمان بود تنها 17 نفر باسواد بودند ، « 1 » برخاستن اين آئين و چنين نظامى از چنين سرزمينى با چنين افرادى بجز معجزه چيزى نيست !\r\nبد نيست در اينجا حديثى نيز درباره ارزش و فضيلت علم نقل شود : امام صادق ( عليه السلام ) فرمودند : پيامبر خدا ( صلى الله عليه وآله ) فرمودند :\r\n« مَنْ سَلَك طَريقاً يَطْلُب فيه عِلماً سَلَك اللّه به طريقا الى الجنّة و انّ الملائكة لتَضَعُ اجْنِحَتها لطالب العلم رضىّ و به و انّه لَيَستَغْفِر لطالب العلم مَنْ فى السموات و مَنْ فى الارض حتّى الحوت فى البحر و فَضْلُ العالِم على العابد كفضلِ القَمَرِ عَلى سائِر النّجوم لَيلة البَدر و انّ العلماء وَرَثَةُ الانبياء انّ الانبياء لم يُوّرثوا ديناراً و لا درهما و لكن ورّثُوا العلم فَمَن اخَذَ منه اخَذَ بِحَظّ وافِر » ؛\r\n« كسى كه راهى رود براى كسب علم ، خداوند راهى از آن راه به بهشت باز مىكند ، و ملائكه بالهاى خود را براى خشنودى طالب علم باز مىكنند ، و براى طالب علم هر كس در آسمان و در زمين است حتى ماهى دريا استغفار مىكند ، و فضل و ارزش عالم بر عابد مثل فضيلت ماه شب چهارده بر ديگر ستارگان است ، و علماء وارث انبياء هستند و همانا انبياء دينار و درهمى به ارث نمىگذارند ؛ و لكن علم را به ارث مىگذارند ، پس هر كس از آن برگيرد ، حظ و بهره بسيارى برگرفته است » . « 2 »\r\nاين گونه روايات در مورد فضيلت علم و اهتمام به علم اندوزى بسيار است ، و چقدر زشت است مملكتى كه ادعا مىكند ما مملكتى هستيم كه مذهبمان شيعه جعفرى\r\n\r\n\r\n","description":"","footnote":"\r\n( 1 ) . فتوح البلدان بلاذرى ، صفحه 457 ، طبع مصر .\r\n( 2 ) . كافى ، جلد 1 ، صفحه 34 - صاحب معالم نيز در مقدمه كتاب معالم در فضيلت علم اين روايت را در صدر روايات آورده است . .\r\n","page_name":" 156 ","page_number":156},
  {"content":"\r\n\r\nاست پر از بىسواد\r\nباشد ، مملكت اسلامى مملكتى است كه بايد اهل مطالعه و همه جا كتابخانه و مبارزه با بيسوادى و همه جا مدرسه و مكان مبارزه با جهل باشد ، بحث از علم مجال وسيعى مىطلبد ، كه از حوصله كنونى خارج است « 1 » و در پايان اين فراز دو نكته بسيار مهم را متذكر مىشويم :\r\n1 - حقوق معلّم بر متعلّم - از حقوق واجب الاتباع و لازم المراعات حق معلم است ، اين پدر روحانى كه بسيار بر پدر جسمانى فضيلت دارد و او اگر وظيفه خود را به نحو احسن انجام دهد ، معبود و مولاى متعلم مىشود چنان كه منسوب به على ( عليه السلام ) است كه فرمود :\r\n« مَنْ عَلّمنى حرفا فقد صيّرنى عبداً » :\r\n« كسى كه مرا حرفى تعليم دهد مرا عبد و بنده خود كرده است » ، و نيز درباره معلم بزرگ خود فرمود :\r\n« انا عبد من عبيد محمد » ؛\r\n« من بنده‌اى از بندگان محمد ( صلى الله عليه وآله ) هستم » .\r\nرعايت حق معلم از وظايف بزرگى است كه شارع مقدس بر دوش ما گذارده است ، حال به سخنان على ( عليه السلام ) اين مولاى بزرگوار و شاگرد مكتب رسول الله ( صلى الله عليه وآله ) گوش فرا ده كه چگونه تعليم مىدهد :\r\nامام صادق ( عليه السلام ) در روايتى از على ( عليه السلام ) نقل مىكنند كه مولى بسيار مىفرمودند :\r\n« انّ مِنْ حَقَّ العالم انْ لا تكثِرْ عليه السُّؤال و لا تأخُذ بِثَوبِه و اذا دخلتَ عليه و عنده قوم فَسَلّم عليهم جميعاً و خَصَّهُ بالتحية دونهم و اجلس بين يديه و لا تجلس خلفَه و لا تُغمِضْ بعينيك و لا تُشِرْ بِيَدِك و لا تُكثِر مِن قول : قال فلانٌ و فلانٌ خلافاً لقوله و لا تَضْحر به طول صحبته فانّما مثل العالم مَثَلُ النحلة يُنْتَظَرُ بها متى يسقط عليك منها شىء :\r\n« از حق عالم بر تو اين است كه زياد از او سؤال نكنى و لباس او را نگيرى و اگر بر مجلس عالم وارد شدى و نزد او عده‌اى بودند سلام بر همه آنها كن و سلام و درود ويژه خود را به آن عالم\r\nتقديم نما و براى نشستن ، جايگاهى را در برابر او انتخاب كن\r\n\r\n\r\n","description":"","footnote":"\r\n( 1 ) . در مورد علم مىتوانيد به كتاب الحياة ، جلد 2 ، صفحه 267 به بعد و ميزان الحكمه ، جلد 6 ، صفحه 445 به بعد و كتاب منية المريد شهيد ثانى مراجعه نمائيد . .\r\n","page_name":" 157 ","page_number":157},
  {"content":"\r\n\r\nو پشت سر او منشين و با گوشه چشم به او نظر ميفكن و با دست خود به او اشاره نكن ، ( كه بى احترامى به او است ) و زياد نگو فلانى و فلانى برعكس قول شما گفته‌اند ، و با زياد صحبت كردن او را ناراحت كن ، زيرا مثل عالم و دانشمند مثل درخت خرمائى است كه انتظار كشيده مىشود چه موقع از آن رطبى فرو افتد » . « 1 » يعنى او بايد افاضه كند نه با سؤال كردن مرتب او را رنج دهى !\r\n2 - وجوب عمل بر طبق علم - از امور بسيار مهم كه بر عالم لازم است ، عمل كردن بر طبق علم خود است چنان كه اين بر غير عالم هم لازم است ولى براى عالم مؤكد است ، و از اين رو خداوند ثواب زنهاى پيامبر ( صلى الله عليه و آله ) را كه مطيع باشند ، دو برابر و عقوبت آنها را در صورت عصيان نيز دو برابر قرار داده است .\r\nمولاى متقيان در روايتى از پيامبر نقل كردند كه : « علماء دو دسته‌اند :\r\n1 - دسته‌اى كه علم و آگاهى خود را به كار گرفته و برطبق آن عمل مىكنند ، و اينها اهل نجاتند .\r\n2 - و دسته‌اى كه بر طبق علم خود عمل نمىكنند ، اين گروه دچار هلاكت و نابودى شده و اهل جهنم هستند . از بوى عالمى كه علم خود را رها كرده ، و به مرحله عمل نرسيده ، متأذى و ناراحتند ، و سخت‌ترين اهل جهنم و آتش از نظر ندامت و حسرت شخصى است كه بنده‌اى را به طرف خدا دعوت كند و دعوت او نيز مؤثر افتد و آن بنده در صراط مستقيم قرار گيرد و سرانجام خداوند او را به بهشت داخل كند ولى اين\r\nشخص را كه دعوت كننده بوده ، بواسطه ترك عمل و پيروى هواى نفس و طولانى بودن آرزويش به آتش انداخته است » . « 2 »\r\nدر روايت است كه « زمامدار ظالم و عالم فاجر ، شديدترين مردم از نظر\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 43 - ميزان الحكمه ، جلد 6 ، صفحه 488 ، بعضى از روايت را آورده و در مقدمه معالم هم با كمى اختلاف نسخه نقل كرده است .\r\n( 2 ) . منية المريد ، صفحه 36 - كافى ، جلد 1 ، صفحه 55 . .\r\n","page_name":" 158 ","page_number":158},
  {"content":"\r\n\r\nعقابند » « 1 » ، « آتش زنه و آتش افروز در روز قيامت هر ثروتمند بخيل است كه مالش را از فقرا بخل كرده ، و هر عالمى است كه دين خود را به دنيا فروخته است » « 2 » ، « در جهنم سنگ آسيائى است كه علماء سوء را آرد مىكند » . « 3 »\r\nبه قدرى كلمات اهل‌بيت عصمت و طهارت ( عليهم السلام ) گويا است كه جاى توضيح نيست ، خداوند ما را مؤدب به اخلاق الهى گرداند ، تا در رعايت حق معلم و عمل به علم خود كوشا باشيم .\r\nعارف وارسته الهى قمشه‌اى در ذيل اين فراز ( و حرصافى علم ) چنين مىسرايد :\r\n به راه دانشند آن گونه پويا * كه تشنه از پى آب است جويا\r\nخلائق گر حريص مال و جاهند * حريص دانش آن مردان راهند\r\nكه دانش رهبر دنيا و دين است * جمال آراى فردوس برين است \r\n* * *\r\n\r\n\r\n","description":"","footnote":"\r\n( 1 ) . غرر الحكم مولى على ( عليه السلام ) .\r\n( 2 ) . غرر الحكم مولى على ( عليه السلام ) .\r\n( 3 ) . كنز العمال ، خبر 29100 شبيه اين خبر براى علماء متكبر است ، خبر 29101 ( اين چند روايت را صاحب ميزان الحكمه در جلد 6 ، صفحه 516 آورده است ) . .\r\n","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\n\r\n47 - علمى آميخته با حلم\r\n« وعلماً فى حِلْم »\r\nترجمه : و ( مىبينى براى هر يك از پرهيزگاران ) علمى همراه با حلم .\r\n* * * شرح : در بحث‌هاى قبلى تحت عنوان ( علماء و حلماء ) درباره علم و حلم سخن گفته شد ، و روشن گرديد كه علماء تا حلم نداشته باشند ، مسير پر پيچ و خم علم اندوزى را به راحتى نمىتوانند طى كنند ، حتى پيامبران الهى براى رسيدن به مقام علم و نبوت براى اينكه ساخته شده و پرحوصله و حليم شوند ، مدتى را چوپانى مىكرده‌اند ، آنها مأمور مىشدند در بيابانها گوسفند بچرانند تا اولا در اسرار خلقت تفكر كرده ، و علم اندوزند ، و ثانياً در مقابل مشكلات استقامت كرده و حليم و صبور شوند .\r\nدر اينجا به روايتى از امام صادق ( عليه السلام ) در مورد حلم و علم سفارش كرده‌اند اشاره مىشود :\r\nدر روايت آمده كه عنوان بصرى در حالى كه پيرمرد شده بود و نود و چهار سال داشت ، گفت دو سال براى استفاده علمى به نزد مالك بن انس رفت و آمد\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nكردم ، وقتى امام صادق ( عليه السلام ) به مدينه آمدند ، خدمت ايشان هم رفتم و دوست داشتم همزمان از هر دو استفاده كنم و نزد هر دو حاضر مىشدم ، روزى امام صادق ( عليه السلام ) به من فرمودند : « من مردى هستم كه مردم با من رفت و آمد مىكنند در هر ساعتى\r\nاز شب و روز مشغولم ، پس وقت مرا نگير و به نزد همان مالك برو و همانطور كه تا به حال آنجا بودى ، حال هم همانجا برو » . ( نظر حضرت تنبيه و توجه دادن او بوده كه دقت كن از كجا بايد توشه علم برگيرى ) .\r\nعنوان بصرى گويد ناراحت شدم و گفتم اگر در من خيرى مىديد مرا منع نمىكرد ، به مسجد و روضه رسول الله ( صلى الله عليه و آله ) آمدم ، و دو ركعت نماز گزاردم ، و از خدا خواستم تا قلب جعفر ( عليه السلام ) را به من منعطف نمايد و سپس به خانه بازگشتم ، و به درس مالك هم نرفتم ، زيرا حبّ جعفر ( عليه السلام ) در قلب من بود ، از خانه هم خارج نشدم مگر براى نمازهاى واجب ، بعد از مدتى صبرم طاق شده ، لباس پوشيده بعد از نماز عصر به درب خانه حضرت آمدم ، اجازه ورود خواستم ، خادم حضرت آمد ، گفتم با شريف ( مراد حضرت هستند ) كار دارم ، گفت مشغول نماز هستند ، در كنار درب خانه نشستم ، پس از مدت كوتاهى خادم آمد ، و گفت داخل شو با بركت خداوندى ، پس داخل شده سلام كردم ، جواب شنيدم ، فرمود بنشين خدا از تو درگذرد ، حضرت سر را به زير افكنده پس از مدتى سر برداشت ، و فرمود : تو پدر چه كسى هستى ؟ گفتم ابوعبدالله ( پدر عبدالله ) فرمود خدا اين كنيه را براى تو نگهدارد و ترا موفق گرداند ، اى اباعبدالله ، حاجت تو چيست ؟ ( در دل خود گفتم اگر در زيارت من غير از اين دعا هم نبود ، بسيار چيز زيادى به دست آورده‌ام ) سپس براى بار دوم سر را بالا آورده و فرمود ، چه حاجتى دارى ؟ جواب دادم ، از خداوند خواسته بودم قلب شما را بر من منعطف و از علم شما برخوردارم كند ، حضرت فرمود : اى اباعبدالله علم به تعلّم نيست ، نورى است ، در قلب كسى قرار مىگيرد خداوند متعال هدايت او را اراده كند . پس اگر قصد علم دارى اول در نفس خود حقيقت بندگى را طلب كن ، و سپس\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nعلم را به عمل وصل كن ، و از خدا طلب فهم نما تا به تو بفهماند .\r\nگفتم : حقيقت بندگى چيست ؟ فرمود سه چيز : . . . .\r\n( تا اينكه به حضرت گفتم ، مرا سفارش كنيد ) فرمود : ترا وصيت و سفارش مىكنم به 9 چيز و اينها توصيه من است براى كسانى كه قصد طريق خداوند را كنند ، و از خداوند مىخواهم ترا براى عمل به آنها موفق گرداند :\r\nسه تا از آنها در رياضت و تهذيب اخلاق نفسى است ، و سه تا درباره حلم و سه تا درباره علم ، پس حفظ كن و بپرهيز از سستى در عمل به اينها ، عنوان بصرى گويد قلبم را براى آنها خالى كردم و خوب توجه نمودم :\r\nفرمود : اما آنها كه در رياضت نفس است : بپرهيز از خوردن آنچه اشتها ندارى ، زيرا موجب حماقت و نادانى مىشود و نخور مگر در موقع گرسنگى ، و اگر چيزى خوردى حلال بخور ، و بسم الله بگو و يادآور حديث رسول الله ( صلى الله عليه و آله ) را كه فرمودند :\r\n« ما مَلأَ آدَمِىٌ وِعاءٌ شَرّاً مِنْ بَطْنه فَان كان و لا بدّفَثُلثٌ لطعامه و ثُلثُ لشرابه و ثُلثُ لنَفَسه ؛\r\n« آدمى هيچ ظرفى را پر نكرد كه بدتر از شكمش باشد ، پس اگر قصد پر كردن آن را دارد ؛ يك سوم آن را براى غذا و يك سوم براى نوشيدن و يك سوم براى تنفس است » .\r\nو اما آنها كه درباره حلم است : پس كسى كه به تو گفت : اگر يك حرف زدى ، ده تا مىشنوى به او بگو : اگر ده تا بگوئى ، يكى نمىشنوى ، و كسى كه ترا دشنام داد ، به او بگو اگر راست مىگوئى و صادقى در آنچه به من نسبت مىدهى ، پس از خدا مىخواهم مرا ببخشد و اگر كاذبى در آنچه مىگوئى ، پس از خدا مىخواهم ترا ببخشد و كسى كه به تو\r\nوعده فحش در كلام داد پس تو او را به نصيحت و رعايت او وعده ده .\r\nو اما آنچه در علم است : پس آنچه به آن جاهلى از علماء سؤال كن ، و بپرهيز از اين كه سؤال كنى از آنها از روى اعتراض و آزمايش و بپرهيز از اين كه به رأى خود عمل كنى و احتياط را اخذ كن ، در جميع راهها ، و از فتوا دادن فرار كن ، مثل فرار كردن\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nتو از شير ، و گردن خود را پل براى مردم قرار نده ( يعنى فتوا دادن بدون مدرك و توجه ، مانند آن است كه گردن خود را مثل پل كرده‌اى تا مردم از روى آن عبور كرده و تو در بيچارگى باقى مىمانى ، و در محضر ربوبى فرداى قيامت جوابى ندارى ) . همين كه سخن امام به اينجا رسيد فرمود : بلند شو از نزد من اى اباعبدالله زيرا تو را نصيحت كردم و سخنان مرا فاسد مكن ، و درود بر كسى كه از هدايت پيروى كند . « 1 »\r\nخداوند به ما علمى همراه به حلم عنايت كند ، تا در پرتو آن به قرب الهى نايل شويم ( انشاءالله ) .\r\nمرحوم الهى قمشه‌اى در ذيل اين فراز ( و علما فى حلم ) چنين گويد :\r\n هم آنان را بود ز الطاف بارى * قرين وصف دانش برد بارى\r\nبه گيتى عالمى كو بردبار است * به شمعش عالمى پروانه وار است\r\nخلائق را به دانش پيشوا او است * به اقليم سعادت رهنما اوست\r\nچراغ شام تاريك جهان است * فروزان‌تر ز ماه آسمان است \r\n* * * « عمار ياسر » به شخصى كه او را ناسزا گفت چه پاسخ داد ؟\r\n رقيبى سفله با عمّار هشيار * شنيدم ناسزاها گفت بسيار\r\nجوابش داد عمار دل آگاه * كه‌اى غافل ز زور و كيفر شاه\r\nمرا گر لطف حق سازد بهشتى * چه غم دارم تو گو صد گونه زشتى\r\nو گر قهرش معاذاللّه سرانجام * به دوزخ دركشد حق بوده دشنام\r\nسزاوارم هزاران ناسزا را * چه مىگوئى به ياد آور خدا را\r\nپشيمان شد چه اين پاسخ از او يافت * تو گوئى نور ايمان بر دلش تافت\r\nتو درس حلم خوان اى مرد ايزد * از آن استاد كل ، شاگرد احمد \r\n\r\n\r\n","description":"","footnote":"\r\n( 1 ) . بحار الانوار ، جلد 1 ، صفحه 224 ، 226 ( تلخيص شده ) - ميزان الحكمه ، جلد 6 ، صفحه 493 ، 490 . .\r\n","page_name":" 164 ","page_number":164},
  {"content":"\r\n\r\n كه عالم را به علم و حلم و ايمان * مسخّر كرد و زيور داد و فرمان \r\n* * * مالك اشتر ( ره ) در زمان حكومتش مردى بر سر او خاشاك ريخت و مالك بر او از خدا طلب مغفرت كرد .\r\n به مالك خسرو ملك ولايت * جسارت كرد مردى بى درايت\r\nبه رخسار چو ماهش ريخت خاشاك * كه ابله بود و نادان بود و بى باك\r\nغضب كرد آن نكو ؟ حاشا كه آن ماه * به مسجد شد روان با جان آگاه\r\nنمازى و نيازى كرد آغاز * پس آنگه گفت با داناى هر راز\r\nكه يارب كش خط غفران به كارش * مكن در روز محشر شرمسارش\r\nزنادانى گر او بر من جفا كرد * ببخشا ز ان خطا اى ايزد فرد\r\nبه دفترها بسى يا بى ، نشانه * از اين سان حلم خوبان زمانه\r\nتو هم بگزين ره ايزدپرستان * ترحم كن به حال زيردستان\r\nبه آب عفو ، خشم آتش افروز * فرو بنشان و زان خوبان بياموز\r\nكه ايزد پاك سازد از گناهت * كند در كشور جان پادشاهت\r\nزخشم حق اگر جوئى امانى * امان يا بى ، چو خشم خود نشانى\r\nالهى را ز خشم دوزخ انگيز * الهى كش به راه حلم و پرهيز\r\nكه برهانى ز قهر خويش جانش * دهى جا در بهشت جاودانش \r\n* * *\r\n\r\n","description":"","footnote":"","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\n48 - ميانه‌روى در حال غنا\r\n« وقَصداً فى الغِناء »\r\nترجمه : و ( مىبينى براى هر يك از پرهيزگاران ) ميانه‌روى در غنا و بىنيازى .\r\n* * * شرح : از خصوصيات ديگر پرهيزگاران ميانه‌روى در زندگى است ، نه زندگى را بر خود سخت مىگيرند ، و نه اسراف و تبذير مىكنند ، زيرا كه وَأَنَّ الْمُسْرِفِينَ هُمْ أَصْحَابُ النَّارِ « اسراف كنندگان اصحاب آتش هستند » . « 1 » و همچنين : إِنَّ الْمُبَذِّرِينَ كَانُوا إِخْوَانَ الشَّيَاطِينِ « تبذير كنندگان پيوسته برادر شياطين هستند » . « 2 »\r\nاگر تمام مردم جهان اين صفت پسنديده را رعايت كنند ، جهان گلستان خواهد شد ، در كره زمين منابع غذائى و حياتى فراوانى است ، ولى اين خيال خامى است كه كسى خيال كند اين منابع نامحدود است خير ، منابع محدود است و اگر انسانها عادلانه از آن استفاده كنند ، و عادلانه توزيع شود ، در گوشه‌اى از اين جهان فقرى ديده نخواهد شد ، اسراف و تبذير در طرفى فقر و گرسنگى و در طرفى مرگ را\r\n\r\n\r\n","description":"","footnote":"\r\n( 1 ) . سوره مؤمن ( غافر ) ، آيه 43 .\r\n( 2 ) . سوره اسراء ، آيه 27 . .\r\n","page_name":" 167 ","page_number":167},
  {"content":"\r\n\r\nبه ارمغان مىآورد .\r\nگويند پانصد هزار دلار در شبانه‌روز مخارج يك دلال اسلحه بود ، وقتى در طرفى از دنيا چنين است جاى تعجب نيست ، در اتيوپى و جنوب سودان گروه گروه از گرسنگى بميرند .\r\nآمار رسمى نشان مىدهد در عرض سال هزاران نفر در اثر گرسنگى مىميرند ، و در طرفى ميليونها تن مواد غذائى براى اينكه نرخ بشكند به دريا ريخته مىشود ! واقعاً اين مسرفين و مبذّرين اگر خود شيطان نباشند برادر او هستند . « 1 »\r\nمرحوم خوئى در شرح خود در ذيل اين فراز دو احتمال داده است :\r\n1 - اين كه مراد ميانه‌روى در طلب مال و تحصيل ثروت باشد ، يعنى در كسب مال و طلب روزى از ميانه روى تجاوز نمىكند به حيثى كه فرائض و واجبات او ترك شود ، چنان كه در فرزندان و بندگان دنيا مشاهده مىشود ( از بس عشق به جمع آورى مال دارد از مسجد و نماز جماعت و چه بسا نماز واجب مىماند ) .\r\n2 - مراد اين باشد كه با اينكه بى نياز است ، ميانه‌روى در حركات و سكنات و مصارف مالش بلكه جميع افعالش دارد ، يعنى اينكه توانگرى او موجب طغيان و خروج از حد اعتدال و تجاوز از حدّ نمىشود ، چنان كه خداوند متعال فرمود : إِنَّ الْانسَانَ لَيَطْغَى - أَنْ رَّآهُ اسْتَغْنَى : « انسان طغيان مىكند اگر ببيند كه بى نياز شده است » . « 2 »\r\nآرى پرهيزگار مسلك قناعت برگزيده و از اسراف و تبذير و بخل به دور است ، نه آن قدر ولخرجى مىكند كه مسرف و مبذّر شود ، و نه سخت مىگيرد كه در زمره بخلاء داخل شود .\r\nدر روايتى از امام حسن عسكرى ( عليه السلام ) آمده :\r\n« للاقتصاد مقداراً فَانْ زاد عليه فهو\r\n\r\n\r\n","description":"","footnote":"\r\n( 1 ) . براى فرق بين اسراف و تبذير و مطالب بيشتر به ذيل فراز « ملبسهم الاقتصاد » رجوع كنيد .\r\n( 2 ) . سوره علق ، آيه 7 و 6 . .\r\n","page_name":" 168 ","page_number":168},
  {"content":"\r\n\r\nبُخْل » :\r\n« براى ميانه‌روى حدّ و مقدارى است كه اگر شخص زياده بر آن كند ، بخيل است » . « 1 »\r\nدر روايتى نيز از مولى على ( عليه السلام ) رسيده :\r\n« غايَةُ الاقْتِصاد القَناعة » :\r\n« نهايت ميانه‌روى قناعت است » . « 2 » يعنى از مرز قناعت نبايد پائين‌تر آمد ، و پائين‌تر از آن بخل است و بدترين بخل ، بخل بر نفس است و كه از دادن و رساندن مال به نفس خود هم مضايقه مىكند !\r\nدر روايت ديگرى مولى على ( عليه السلام ) مىفرمايند :\r\n« السَّرَف مَثْواة و القَصد مَثراة » :\r\n« اسراف موضع فرود و تقليل و كاستى ، و ميانه‌روى موضع و موجب ازدياد است » . « 3 »\r\nاز مولى على ( عليه السلام ) در مورد حيات طيبه كه در اين آيه آمده : مَنْ عَمِلَ صالِحا مِنْ ذَكَرٍ او انثى و هُوَ مُؤمِنْ فَلَنُحْيِيَنَّهُ حَيوةً طيّبةً و لَنَجْزيَنَّهُم اجْرَهُم بِاحسَن مَا كانُوا يَعْمَلُون » : « كسى كه عمل صالحى انجام داد خواه مرد ، خواه زن و مؤمن بود زنده داريم او را زندگى پاكيزه‌اى و جزا دهيم اجرشان را به بهتر از آنچه عمل كرده‌اند » . « 4 »\r\nسؤال شد كه مراد از « طيبه » چيست ؟ فرمودند : « هى القناعة ؛ « قناعت است » . « 5 »\r\nاى عزيز ، به نفس خود اكفاف و قناعت را سفارش و توصيه كن « 6 » كه بهترين بهره فرد قناعت است « 7 » ، بدان ، جوانمردى در قناعت است و راضى بودن به آنچه\r\n\r\n\r\n","description":"","footnote":"\r\n( 1 ) . بحار الانوار ، جلد 69 ، صفحه 407 - ميزان الحكمه ، جلد 8 ، صفحه 138 .\r\n( 2 ) . غرر الحكم - ميزان الحكمه ، جلد 8 ، صفحه 139 .\r\n( 3 ) . بحار الانوار ، جلد 71 ، صفحه 347 - ميزان الحكمه ، جلد 8 ، صفحه 138 .\r\n( 4 ) . سوره نحل ، آيه 97 .\r\n( 5 ) . نهج‌البلاغه ، حكمت 229 - ميزان الحكمه ، جلد 8 ، صفحه 278 .\r\n( 6 ) . بحار الانوار ، جلد 78 ، صفحه 9 .\r\n( 7 ) . بحار الانوار ، جلد 77 ، صفحه 231 . .\r\n","page_name":" 169 ","page_number":169},
  {"content":"\r\n\r\nدارى و خدا مىرساند ، جوانمردى در بخشش است ، « 1 » از زياده‌طلبى و حرص خود با قناعت انتقام كش ، چنان كه از دشمن خود با قصاص انتقام مىگيرى ! « 2 »\r\nدر روايتى از امام باقر ( عليه السلام ) آمده كه على ( عليه السلام ) نامرغوبترين خرما را مىخورد ، و سپس آب روى آن مىآشاميد و سپس دست روى شكم خود مىزد و مىفرمود :\r\nمَنْ ادخل بطنُه النار فَابعده ثمّ تَمَثّل .\r\n فانّك مهما تعط بطنك بسؤلَه * و فرجَك نالا منتهى الذّمِ أجْمَعا \r\nكسى كه شكمش او را داخل آتش كند ( يا آتش داخل شكمش كند ) خداوند او را دور مىكند ، سپس اين شعر را خواندند : هر وقت خواهش و درخواست شكم و فرج خود را برآوردى و اجابت نمودى ، اين دو ( شكم و فرج ) به نهايت پستى خود رسيده‌اند . « 3 »\r\nبرادرم ! سعى كن هرگز بواسطه اسراف در مورد شكم و فرج خود جهنمى نشوى ، و هرگز براى بىنيازى ، تلاش مكن ، تا ثروت اندوزى ، كه امور به دست ديگرى است ، و آن كه همه كار به دست او است ، فرموده بىنيازى و ثروت در قناعت است !\r\nدر روايت است كه خداوند متعال به حضرت داود ( عليه السلام ) وحى رساند كه\r\n« وَضَعْتَ الغِنى فى القَناعة و هم يَطْلُبُونَهُ فى كثرةِ العمال فلا يَجدونَه » :\r\n« ثروت را در قناعت قرار دادم و آنها در زيادى ثروت جستجو و طلب مىكنند و هرگز نمىيابند آن را » . « 4 »\r\nدر روايتى از مولى ( عليه السلام ) چنين آمده :\r\n« طلبتُ الغِنى فَما وَجَدتُ الّا بالقناعة ، عليكم بالقَناعة تَستَغْنُوا » :\r\nثروت را طلب كردم نيافتم مگر به قناعت ، بر شما است قناعت ، تا\r\n\r\n\r\n","description":"","footnote":"\r\n( 1 ) . بحار الانوار ، جلد 78 ، صفحه 11 .\r\n( 2 ) . غرر الحكم مولى على ( عليه السلام ) .\r\n( 3 ) . كنز العمّال ، خبر 8741 ( اين حديث چند روايت اخير در جلد 8 ميزان الحكمه ، صفحه 280 - 279 آمده است ) .\r\n( 4 ) . بحار الانوار ، جلد 78 ، صفحه 453 . .\r\n","page_name":" 170 ","page_number":170},
  {"content":"\r\n\r\nبىنياز شويد . « 1 »\r\nدر روايتى ديگر از حضرت رسيده :\r\n« القَناعَةُ غُنْيَةٌ و الاقْتِصادُ بُلْغَة » :\r\n« قناعت بىنيازى و توانگرى است و ميانه‌روى چيزى است كه كفايت زندگى مىكند » . « 2 » يعنى ميانه‌روى مثل مالى است كه مىتوان زندگى روزمره را با آن گذراند به طورى كه چيزى در آخر باقى نمىماند ، ولى قناعت بىنيازى است كه ديگر به غير محتاج نيست و نياز به امر ديگرى هم ندارد ، چقدر فرق است بين كسى كه هر روز غذاى همان روز را دارد و بايد براى فردا كار كند با كسى كه بىنياز شده است . مگر ما چه بدى از قناعت ديديم ، كه رو به اسراف گذارديم ، چرا خانواده‌هاى ما روى چشم و هم چشمى اين قدر اسراف و اين قدر ولخرجى مىكنند ؟ ! هر روز لباسهاى جديد با مدهاى جديد ، شلوارهاى رنگارنگ ، پيراهنهاى جورواجور ، و اى كاش مىپوشيدند تا كهنه و پاره مىشد ، يكى دو مجلس مىپوشند و مىگويند از مد افتاده يا ديگر زشت است ، اين لباسى را كه در فلان مجلس و فلان عروسى پوشيدم ، دوباره بپوشم ؟ مگر نمىبينى فلانى با اينكه شوهرش كارگر است ، براى اين مجلس چادر و لباس جديدى دوخته و پوشيده ، چرا من نكنم ؟ ! مردم ما بايد بدانند تا اين روش در جامعه ما و در مملكت ما رايج است ، بيچارگى و ذلت هم هست ، هر روز محتاج يك كشورى هستيم ، بايد قناعت كنيم كه قناعت موجب بىنيازى و قطع سلطه است « القناعة تُغْنى » : « قناعت ثروتمند و بىنياز مىكند » . « 3 »\r\nدر روايتى از امام باقر ( عليه السلام ) آمده هرگاه هوس بلندپروازى و زندگى افرادى كه بالاى دست تو هستند ، توجه تو را جلب كرد ، و خواستى از مسير قناعت خارج شوى ، از زندگى پيامبر و رسول گرامى ( صلى الله عليه وآله ) ياد كن\r\n« فَانَّما كان خُبْزُه الشّعيرو حَلواه\r\n\r\n\r\n","description":"","footnote":"\r\n( 1 ) . بحار الانوار ، جلد 69 ، صفحه 399 .\r\n( 2 ) . بحار الانوار ، جلد 78 ، صفحه 10 ( هر سه روايت در صفحه 280 جلد 8 ميزان الحكمه آمده است ) .\r\n( 3 ) . غرر الحكم - ميزان الحكمه ، جلد 8 ، صفحه 280 . .\r\n","page_name":" 171 ","page_number":171},
  {"content":"\r\n\r\nالتّمر و وَقُوده السَّعَفَ اذا وَجَدَه » :\r\n« همانا نان او جو و حلوا و شيرينى او خرما و وسيله آتش گيراندن او چوب خرما بود ، اگر آن را مىيافت » . « 1 »\r\nپس سعى كن اى برادر با يادآورى زندگى پيامبر ( صلى الله عليه و آله ) و رهبر خود ، زندگى مقتصدانه و متعادلى برگزينى كه به قول ابن ميثم شارح نهج‌البلاغه ، ميانه‌روى فضيلت عدل در استعمال متاع دنيا است ، و حذف زوائد بر قدر ضرورت .\r\nاز اسراف و تبذير دورى كن ، كه در روايت ريختن آب زيادى در ظرف پس از نوشيدن ، يا دور ريختن هسته خرما از اسراف و تبذير شمرده شده است .\r\nنقل شده كه روزى امام صادق ( عليه السلام ) دستور دادند تا رطب براى خوردن حاضران آوردند ، كه بعضى رطب را مىخوردند و هسته ان را به دور مىافكندند ، فرمود : « اين كار را نكنيد كه اين تبذير است و خدا فساد را دوست نمىدارد » . « 2 »\r\nو نيز نقل شده پيامبر ( صلى الله عليه و آله ) از راهى عبور مىكردند كه يكى از يارانشان به نام سعد مشغول وضو گرفتن بود ، و آب زياد در وضو مصرف مىكرد ، پيامبر ( صلى الله عليه و آله ) فرمود : « چرا اسراف مىكنى اى سعد ! » سعد عرض كرد : آيا در آب نيز اسراف است ؟ !\r\nحضرت فرمود :\r\n« نَعَم و ان كُنتَ على نِهر » :\r\n« آرى هر چند در كنار نهر باشى » . « 3 »\r\nمرحوم الهى اين بلبل باغ سخن در ذيل اين فراز ( و قصداً فى غِنىّ ) گويد :\r\n وگر يابد غنى در دار فانى * گزيند اقتصاد زندگانى\r\nنه با اسراف و تبذير است خورسند * نه در زنجير حرص و بخل پابند\r\nنه سرمست غرور بى نيازى است * نه پابست خيالات مجازى است\r\nگدايان چون به ثروت دست يابند * چو مستان سر زحكم عقل تابند \r\n\r\n\r\n","description":"","footnote":"\r\n( 1 ) . مشكوة الانوار ، صفحه 13 به نقل از كتاب تكامل در پرتو اخلاق نوشته غلامرضا سلطانى ، صفحه 158 .\r\n( 2 ) . تفسير صافى ، ذيل آيه 26 ، سوره اسراء .\r\n( 3 ) . تفسير صافى ، ذيل آيه 26 ، سوره اسراء . .\r\n","page_name":" 172 ","page_number":172},
  {"content":"\r\n\r\n برون پاى از گليم خويش سازند * چو فرعونى به ملك و جاه نازند\r\nز شهوات رانى نفس خود آرا * فسون خوانند دستور خدا را\r\nولى هنگام دولت پارسائى * نمايد نيكوان را راهنمائى\r\nكه هم حظ تن و جان بازيابند * هم از فرمان جانان رخ نتابند \r\n* * *\r\n\r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\n\r\n49 - خشوع در عبادت\r\n« وخُشوعاً فى عِبادة »\r\nترجمه : و ( مىبينى براى هر يك از آنها ) خشوع و تواضعى در عبادت .\r\n* * * شرح : از صفات ديگر پرهيزگاران خشوع در عبادت است ، در مباحث قبل گذشت كه از موارد استعمال اين كلمه مىتوان استفاده كرد كه خشوع عمدتاً براى تواضع درونى است گرچه براى برون هم اطلاق شده است و خضوع براى تواضع اعضاء و جوارح برونى است .\r\nاين صفت خشوع در عبادت و نماز را خداوند از صفات مؤمنين شمرده و فرموده است : قَدْ أَفْلَحَ الْمُؤْمِنُونَ - الَّذِينَ هُمْ فِى صَلَاتِهِمْ خَاشِعُونَ : « به تحقيق رستگار شدند مؤمنين ، آن كسانى كه در نمازشان خاشعند » . « 1 » قرآن نفرمود مؤمنين نماز خوانها هستند كه اين رسم هر مسلمان اسمى است ، بلكه فرمود در نماز خاشع هستند .\r\nدر روايتى نقل شده كه پيامبر اكرم ( صلى الله عليه و آله ) مردى را ديدند كه در نماز با ريش خود بازى مىكند ، فرمودند :\r\n« امّا انّه لو خَشَعَ قَلْبُه لَخَشَعَتْ جوارحه » :\r\n« اگر قلبش خاشع بود ،\r\n\r\n\r\n","description":"","footnote":"\r\n( 1 ) . سوره مؤمنون ، آيه 1 و 2 . .\r\n","page_name":" 175 ","page_number":175},
  {"content":"\r\n\r\nجوراج او هم خاشع بودند » . « 1 »\r\nمرحوم خوئى بعد از ذكر اين روايت در شرح خود ، چنين گويد : در روايت دلالتى است بر اين كه خشوع در نماز به قلب و به جوارح است ، اما خشوع به قلب اين است كه قلب را با تمام همّت براى نماز خالى كند ، و اعراض و دورياز غير آن نمايد پس غير از عبادت و معبود در آن نباشد و اما خشوع به جوارح روى آوردن و توجه به نماز و عدم التفات به غير و ترك كار عبث و بيهوده ( مثل بازى با ريش و مو ) است ، ابن‌عباس در تفسير خشوع فرموده ، خاشع ( در نماز ) كسى است كه نشناسد چه كسى در طرف راست و چه كسى در طرف چپ او است . « 2 »\r\nدر تفسير مجمع البيان در ذيل آيه فوق چنين آمده : « خاضِعون متواضعون مُتَذَللّون لا يَدفعون ابْصارهم عن مَواضِع سُجُودِهم و لا يَلْتَفِتون يِمينا و شمالًا » : « ( مؤمنين ) خاضع و متواضع و ذليلند ( در حال نماز ) چشمهاى خود را از مواضع سجده خود برنمىدارند و توجه به راست و چپ خود ندارند » . « 3 »\r\nدر حديثى آمده : پيامبر اسلام ( صلى الله عليه وآله ) گاه به هنگام نماز به آسمان نظر مىكرد اما هنگامى كه آيه قَدْ أَفْلَحَ الْمُؤْمِنُونَ - الَّذِينَ هُمْ فِى صَلَاتِهِمْ خَاشِعُونَ : « نازل شد ديگر سر برنمىداشت و دائماً به زمين نگاه مىكرد . « 4 »\r\nاز پيامبر گرامى ( صلى الله عليه و آله ) سؤال شد خشوع چيست ؟ فرمودند :\r\n« التواضع فى الصلاة و أن يُقْبِلَ العبد بَقَلبِه كلّه على ربّه عزّوجلّ » :\r\nفروتنى در نماز و اين كه روى آورد بنده به\r\n\r\n\r\n","description":"","footnote":"\r\n( 1 ) . غرر الحكم - ميزان الحكمه ، جلد 3 ، صفحه 39 - شرح نهج البلاغه خوئى ذيل همين فراز و تفسير صافى و مجمع البيان و نمونه ذيل آيه 1 و 2 ، سوره مؤمنون - الجعفريات ، صفحه 36 - محجة البيضاء ، جلد 1 ، صفحه 355 .\r\n( 2 ) . شرح نهج البلاغه خوئى ، جلد 12 ، صفحه 137 .\r\n( 3 ) . شرح نهج البلاغه خوئى ، جلد 12 ، صفحه 137 .\r\n( 4 ) . تفسير مجمع البيان و تفسير فخررازى ذيل آيه 1 و 2 ، سوره مؤمنون ( به نقل از تفسير نمونه ، جلد 14 ، ذيل همين آيه ) . .\r\n","page_name":" 176 ","page_number":176},
  {"content":"\r\n\r\nتمام قلب خود به طرف پروردگار عزوجل » . « 1 » البته نماز از باب اين است كه بزرگترين عبادات است ، خشوع در تمام عبادات لازم است و لذا\r\nمولى الموحدين على ( عليه السلام ) در صفات متقين در اين خطبه يكى از صفات آنها را خشوع در مطلق عبادات شمرده‌اند .\r\nنكته قابل توجه اين كه بايد مواظب بود كه دچار خشوع نفاق نگرديم ، چنان كه در روايات بسيار تأكيد شده است . از رسول گرامى ( صلى الله عليه و آله ) سه روايت در اين باره نقل شده است :\r\n« ايّاكُم و تَخَشّع النفاق و هُوَ انْ يُرى الجَسَدُ خاشعا و القَلُب لَيَس بِخاشِع » :\r\n« بر حذر باشيد و بترسيد از خشوع نفاق و منافقانه و آن اين است كه بدن و جسد خاشع و قلب غير خاشع باشد » . « 2 »\r\n« تَعَوَّذوا باللّه مِنْ خُشُوع النِّفاق : خُشُوع البَدَن و نِفاق القلب » :\r\n« پناه بريد به خدا از خشوع منافقانه ، بدن خاشع و قلب حالت نفاق داشته باشد . « 3 »\r\n« مَنْ زادَ خُشُوعَ الجَسَدِ عَلى ما فى القَلبِ فَهُوَ خُشُوعُ نفاق » :\r\n« كسى كه خشوع و تواضع بدنش زيادتر از قلبش باشد ، پس اين حالت خشوع منافقانه است » . « 4 »\r\nاز اين روايات به دست مىآيد كه از امراض بزرگ قلب و بدن اين نوع خشوع است كه براى عوام فريبى جوارح را خاشع مىكند ولى قلب را نه ، چه افرادى را ديديم كه براى رسيدن به مقاماتى در نزد مردم چنين كردند ، و به خيال خود مردم را به خود جلب كردند ، در حالى كه دانايان آگاهند و فرد صالح و غيرصالح را از هم تشخيص مىدهند ، مواظب باشيد دچار چنين افرادى نشويد ، و به دام آنها نيفتيد ، در حالى كه بايد خودمان نيز دچار اين حالت نشويم .\r\n\r\n\r\n","description":"","footnote":"\r\n( 1 ) . مستدرك ، جلد 1 ، صفحه 10 .\r\n( 2 ) . بحار الانوار ، جلد 77 ، صفحه 164 - كنز العمال ، خبر 20090 .\r\n( 3 ) . كنز العمال ، خبر 20089 .\r\n( 4 ) . مستدرك الوسائل ، جلد 1 ، صفحه 11 ( هر سه حديث اخير را نيز صاحب ميزان الحكمه در صفحه 41 ، جلد 3 آورده است ) . .\r\n","page_name":" 177 ","page_number":177},
  {"content":"\r\n\r\nاى عزيز ! قلب و جوارح را براى خداوند خاشع كن به طورى كه در برابر خداوند خود را فقير و بى چيز دانى و چنان باش كه نتوانى از درك عظمت و حضور قلب سربلند كنى ، خداوند در قرآن لفظ خشوع را براى زمينهاى بىگياه و خشك كه فاقد حيات هستند ، اطلاق كرده ، يعنى كه انسان خاشع هم در برابر خداوند و عظمت او مرده و فقاد تحرك است .\r\nبرادرم بيا قبل از اينكه صداهاى ما روز قيامت از ترس حساب و كتاب و عظمت سيطره الهى خاشع شود ، خاشع شويم ، خداوند درباره روز قيامت مىفرمايد : « خَشَعَتِ الاصوات لِلرّحمن فَلا تَسْمَع الّا همساً » : « همه صداها در برابر خداوند رحمان خاشع شده و جز صداى آهسته چيزى نمىشنوى » ، « همس » چنان كه راغب گويد به معنى صداى آهسته و پنهان است و بعضى آن را به صداى آهسته پا ( پاهاى برهنه ) تفسير كرده‌اند و بعضى به حركت لبها ، بىآنكه صدائى از آن شنيده شود كه تفاوت زيادى با هم ندارد . « 1 »\r\nروح عبادت خشوع و حضور قلب است اگر مىخواهيم نماز ما « معراج المؤمن » و « قُربانُ كُلّ تَقى » و وسيله تقرب به درگاه الهى و سدّى ما بين ما و گناه باشد : وَيَنْهَى عَنِ الْفَحْشَاءِ وَالْمُنكَرِ وَالْبَغْىِ « 2 » بايد به نمازمان روح دهيم ، و گرنه از مرده كارى نبايد ، چه رسد در مرده ديگر كه صاحب نماز باشد ، اثر كند .\r\nمرحوم فيض در محجة البيضاء ، امورى را كه نماز با آنها حيات كامل خود را مىيابد شش چيز شمرده است : حضور قلب ، تفهّم ( فهم معانى الفاظ ) ، تعظيم ، هيبت ( خوفى كه منشأ آن\r\nتعظيم است ) ، رجاء ( اميد به ثواب ) ، حياء ( كه منشأ آن درك تفصير و توهم گناه است ) . « 3 »\r\n\r\n\r\n","description":"","footnote":"\r\n( 1 ) . سوره طه ، آيه 108 ؛ تفسير نمونه ، جلد 13 ، صفحه 304 - 303 .\r\n( 2 ) . سوره نحل ، آيه 90 .\r\n( 3 ) . محجة البيضاء ، جلد 1 ، صفحه 370 . بحث ( بيان المعانى الباطنة التى بها تتم حياة الصلاة ) توضيح بيشتر را در همان كتاب ملاحظه فرمائيد . .\r\n","page_name":" 178 ","page_number":178},
  {"content":"\r\n\r\nبه نظر مىرسد كه همه اينها نتيجه حضور قلب است . جا دارد كه در ذيل بحث خشوع به حضور قلب كه مايه خشوع است اشاره‌اى كنيم :\r\nآيا تا به حال فكر كرده‌ايد چه كنيم تا حضور قلب پيدا كنيم ؟ چرا وقتى مىگويد الله اكبر و نماز را شروع مىكند افكار به او هجوم مىآورد بازار ، منزل ، زن ، بچه ، اداره ، همه و همه به سوى او مىآيند ، گويا فقط او را در نماز مىيابند ، و وقتى السلام عليكم را گفت و نماز را تمام كرد از انبوه افكار نجات پيدا مىكند .\r\nطنزى گفته شده كه بايد گفت نشانگر واقعيتهائى است ، گويند كسى بود ، كه در ركعت اول مقدار فروش را مىرسيد ، و در ركعت دوم هزينه‌ها را حساب مىكرد ، و در ركعت سوم جمع و تفريق ، و در ركعت چهارم سود كامل و تمام و كمال را محاسبه مىنمود ، و مىگفت السلام عليكم و رحمة الله و بركاته ، بعد مىگفت خانم يك چائى با چرتكه من بياور حساب مىكرد ، بعد مىگفت الله اكبر ، سبحان الله ، خانم مىگفت چه شده مىگفت حساب حالا با حساب در نماز يكى درآمد چقدر دقيق !\r\nاى بيچاره نمازى كه كار ماشين حساب كند چه فائده دارد ، كجا انسان‌ساز است ؟ !\r\nاستاد مىفرمايند : كلمات علماى اخلاق را جمع كردم ، و تجربه‌هائى نيز دارم ، مىتوان هفت اصل در مورد حضور قلب و چگونگى تحصيل آن گفت :\r\n1 - بايد نماز و عشق به الله از همه چيز براى ما مجذوبتر باشد ، زيرا حضور قلب انسان تابع دلبستگيهاى قلب است ، به هر چه علاقه و تمايل داشت قلب و روح به آن مجذوب مىشود ، اگر مال و ثروت و جاه و مقام و زن و شهوت و فرزند و عيال محبوب انسان شد قلب او نيز به طرف آنها منعطف مىشود پس سعى كنيم كه با توجه به نماز و ارزش آن و ثوابهاى مترتب بر آن و اين كه اگر نماز قبول شود ، بقيه عبادات قبول مىشود ، جذب او شده و او مجذوب ما گردد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n2 - انديشه در حقارت و پستى دنيا ، جاذبه‌هاى مانعِ حضور قلب جاذبه‌هاى مادى است ، قيودِ ماده دست و پاگير پرواز قلب و پر كشيدن آن است ، بايد در ثروتها و انسانهائى كه در اثر حوادث روزگار ( همچون سيلها و زلزله‌ها يا مرگ و ميرها ) يك ساعت بعد هيچ مىشوند انديشيد ، در بىارزشى دنيا نظاره كرد تا غل و زنجير ماديت باز شود ، هر چه جاذبه‌هاى مادى كمتر شد قدرت بر تمركز حواس بيشتر مىشود ، وقتى فهميد زن و بچه و مال و ثروت و كار در برابر ربّ الا رباب ناچيز بلكه هيچ است ، متوجه به آن مبدأ فياضى مىشود كه همه چيز در يد قدرت او است .\r\n3 - توجه به قدرت خداوند در حل مشكلات ، مىدانم كه مشكلاتى براى من در زندگى هست و اين مختص به من نيست بلكه همه دارند و بدانم كه غير از خداوند كسى قادر به حل آنها نيست . مسلماً توجهم به مشكل گشا است نه نفس مشكل ، و لذا از هجوم افكار درباره مشكلات نجات مىيابم .\r\n4 - قبل از نماز آمادگى پيدا كند ، قبل از نماز فكر كند در عظمت خالق و ضعف مخلوق ، بداند با چه كسى مىخواهد سخن گويد ، و به ياد آمادى اولياء خدا براى نماز افتد كه رنگشان متغير مىشد .\r\n5 - آشنائى به محتواى نماز و فلسفه ركوع و سجود و قيام و قعود و آشنائى با معانى نماز مگر معنى نماز بيش از نيم ساعت طول مىكشد تا فرا گيرد ، شما بگوئيد دو ساعت ، آيا دو ساعت براى تمام عمر نمىارزد ؟ !\r\n6 - ترك گناه - از جمله عوامل مؤثر در حضور قلب و خشوع و صفا و نورانيت عبادت ، ترك گناه است . گناه قلب را از كشش حضور باز مىدارد ، خصوصاً خوردن غذاى حرام كه باعث تاريكى قلب مىگردد .\r\n7 - دور كردن عوامل پراكندگى حواس . علماى اخلاق گفته‌اند : دو قسم عامل براى برهم زدن حواس وجود دارد : يكى بيرونى مثل اين كه انسان در ميان جمعيتى\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبه نماز ايستد ، و افراد از جلو چشم او عبور كنند ، يا در زمان و مكانى است كه ذهن مشوش است ، در مكانى كه ترس از درنده‌اى دارد ، يا در زمانى كه منتظر حادثه‌اى مثل باران و برف است ، يا در مقابل عكس و يا در جائى كه تزئين شده ، اينها همگى عامل حواس پرتى هستند ، اگر هم مجبور شد بايد چشم به سجده‌گاه دوزد .\r\nدر روايت است كه پيامبر ( صلى الله عليه و آله ) به « عثمان بن ابى شيبه » فرمودند :\r\n« انّى نَسِيْتُ انْ أقولَ لك تُخَمِّر القُدَير الذى فى البيت فَانّه لا ينبغى ان يكون فى البيت شىءٌ يَشْغل النّاس عن صلاتِهِم » :\r\n« من فراموش كردم به تو بگويم ، روى آن ديگ كوچك را كه در خانه دارى بپوشان ، زيرا سزاوار نيست در خانه چيزى باشد كه مردم را از نمازشان بازداشته به خود مشغول كند » . « 1 » عبارت ( سزاوار نيست تا آخر ) يك قانون كلى براى همه كس در همه جا است ، كه نبايد چيزى كه او را از توجه به نماز بازمىدارد ، در مقابلش باشد .\r\nدر روايتى ديگر آمده كه قبل از تحريم انگشتر طلا ، پيامبر ( صلى الله عليه وآله ) در دست خود انگشترى از طلا داشتند ، در بالاى منبر بودند كه آن را درآورده و پرتاب كردند و فرمودند :\r\n« شَغَلَنى هذا نظرةً اليه و نظرةً اليكُم » :\r\nاين انگشتر مرا مشغول كرده ، نظرى به آن و نظرى به شما دارم ، ( من بايد نظرم هميشه به شما و هدايت شما باشد ) . « 2 »\r\nدر روايتى ديگر رسيده كه ابوجهم ، عبائى نفش‌دار براى پيامبر ( صلى الله عليه و آله ) فرستاده بود ، و پيامبر ( صلى الله عليه و آله ) در آن نماز خوانده و بعد از نماز از بدن بيرون كرده و فرمودند : « ببريد به ابوجهم دهيد ، زيرا مرا الان در نماز مشغول به خود كرد و فرمودند عباى بىنقش او را بگيريد و نيز امر فرمودند تا بند كفش حضرت را عوض كنند ، سپس در نماز چشم حضرت به آن افتاد كه جديد شده پس امر فرمود تا كشيده شود و همان بندهاى كهنه\r\n\r\n\r\n","description":"","footnote":"\r\n( 1 ) . محجة البيضاء ، جلد 1 ، صفحه 375 .\r\n( 2 ) . همان كتاب ، صفحه 376 . .\r\n","page_name":" 181 ","page_number":181},
  {"content":"\r\n\r\nرا بياورند » . « 1 »\r\nو نيز از پيامبر اكرم ( صلى الله عليه وآله ) نقل شده كه كفشهاى زيبائى پوشيدند و از زيبائى آن خوششان آمد ، پس سجده كرده و فرمودند : تواضع و فروتنى كردم براى پروردگارم تا غضب نكند بر من . سپس كفشها را خارج كرده و به اولين سائلى كه ديدارش كرد ، دادند ، و به مولى على ( عليه السلام ) امر\r\nفرمودند كفشى كه ارزان‌قيمت باشد براى ايشان خريدارى نمايد ، و چنين كرده و پوشيدند . « 2 »\r\nاز بزرگى نيز نقل شده كه در باغ نماز مىخواند و پرنده‌اى آمد و از اين شاخه به آن شاخه پريدو چشم و فكر او را به دنبال خود از اين شاخه به آن شاخه برد ، و شك كرد در ركعات نماز كه چند ركعت خوانده ، باغ را در راه خدا داد ، و گفت اين باغ را كه مانع توجه من است نمىخواهم . « 3 »\r\nدرباره ديگرى گفتند كه در زير درختى خواست با دلى صاف و فكرى آرام نماز گزارد ، و صداى گنجشكها ذهن او را مشوش مىكرد ، و دائماً با چوبدستى كه در دست داشت ، آنها را به پرواز درمىآورد تا فكر خود را برگرداند ، ولى باز دوباره گنجشكها برمىگشتند ، و روى درخت به صدا درمىآمدند ، وقتى ديد فائده ندارد ، درخت را از ريشه كند ، تا منشأ جاذبه از بين برود . « 4 »\r\n\r\n\r\n","description":"","footnote":"\r\n( 1 ) . محجة البيضاء ، جلد 1 ، صفحه 6 - 375 ؛ مرحوم فيض در ذيل روايات مربوط به پيامبر ( صلى الله عليه و آله ) فرمود : نسبت امثال اينها به پيامبر ( صلى الله عليه و آله ) شايسته جلالت قدر او نيست ( زيرا مقام او بزرگتر از اين است كه به اينها مشغول شود ) و اينها شبيه به چيزهائى است كه اهل‌سنت و عامّه براى دفاع از پيشوايان خود ساخته‌اند چنان كه عادت آنها است و العلم عند الله . ولى به نظر مىرسد نمىشود اين روايات را با اين صراحت ردّ كرد زيرا اگرچه جلالت پيامبر ( صلى الله عليه و آله ) قابل انكار نيست ولى هر چه به اندازه خود در نفس مؤثر است ، گرچه اشتغال به يك انگشتر يا جامه زيبا مثل اشتغال ما به آن نيست بعلاوه ممكن است اينها سرمشقى براى ديگران باشد .\r\n( 2 ) . محجة البيضاء ، جلد 1 ، صفحه 6 - 375 .\r\n( 3 ) . محجة البيضاء ، جلد 1 ، صفحه 6 - 375 .\r\n( 4 ) . محجة البيضاء ، جلد 1 ، صفحه 6 - 375 . .\r\n","page_name":" 182 ","page_number":182},
  {"content":"\r\n\r\nآرى درخت شهوت انسان همچنين است وقتى بلند شد و شاخه‌هايش زياد گشت ، افكار ، مثل گنجشكها به سوى آن كشيده مىشوند و مثل مگسها كه به طرف كثافات مىروند به طرف آن مىآيند و دفع آنها مشكلات زيادى دارد ، اين كه عرب به مگس « ذباب » مىگويد زيرا هر چه آن را ذُبّ يعنى دفع مىكند آبَ يعنى باز مىگردد و مجموعه اين دو « ذباب » مىشود ، اين شهوات بر اصلى واحد كه حبّ دنيا است استوار است ، حبّ دنيائى كه رأس هر خطيئه و اساس هر نقصان و منبع هر فسادى است و خدا ما را از اين امورى كه موجب غفلت و عدم خشوع و حضور قلب است ، مصون دارد .\r\nدوم از عوامل پراكندگى حواس ، عامل درونى است و برگشت آن به همان مسائلى است كه جاذبه به خدا را زياد و حقارت دنيا و غيره را بيشتر مىكند ، كسى كه جاذبه‌هاى دنيوى اعم از ثروت و مال و جاه و مقام و غيره او را به خود جلب كرد ، قهراً به طرف خدا جلب نشده و كسى كه به آنها خشنود شد ، به خدا و مناجات با وى خشنود نمىشود .\r\nجمع كردن حواس و حضور قلب و خشوع بسيار مشكل ولى لازم است ، بزرگانى تصميم گرفتند دو ركعت نماز بخوانند كه از غير خدا غافل و تنها به خدا مشغول و متوجه باشند ، ولى عاجز ماندند ، چه رسد به ما و اى كاش جزئى يا ثلثى از نماز ما از وسواس و شيطنت و غفلت خالى بود ، تا جزو كسانى مىشديم كه عمل صالح و غيرصالح را مخلوط كردند .\r\nو بدان كه پرداختن به دنيا و پرداختن به آخرت در يك قلب جاى نمىگيرد ، و مثل آبى است كه در قدحى پر از سركه ريزند ، هر قدر آب ريخته شود ، به همان مقدار از سركه كم مىشود و سر مىرود ( نه سركه به صورت سركه باقى مىماند و نه آب به صورت آب خالص ) و سعى كن اين چند دقيقه نماز را با مشكلات وداع گوئى .\r\nهر چه بيشتر در اين دنيا مشغول شويم ، و امورات زندگى را گسترده كنيم فكر\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nپراكنده‌تر مىشود و از سوئى به سوئى به پرواز درمىآيد .\r\nدر احوالات پيشوايان خود بنگريم كه چه مىكرده‌اند و چه بوده‌اند ؟ در احوالات امام چهارم ( عليه السلام ) وارد شده است كه گوشه اطاق آتش مىگيرد و اهل خانه صداى « النّار ، النّار » ( آتش آتش ) بلند مىكنند ، و حضرت در آن موقع مشغول نماز بوده‌اند ، وقتى نماز تمام مىشود ، و جريان را به حضرت مىگويند و اعتراض مىكنند كه چرا نماز را قطع\r\nنكرديد ؟ مىفرمايد « به خدا قسم صداى شما را نشنيدم » ، بله مگر كسى كه با خدا سخن مىگويد ، سخن ديگرى را مىشنود . در آن حريم جاى سخن غير نيست ، زيرا كه اصلا غيرى وجود ندارد .\r\nچرا وقتى تير را از پاى مولى على ( عليه السلام ) در نماز بيرون مىآورند ، دردى احساس نمىكند ؟ على ( عليه السلام ) در نماز ، ما سوى الله را فراموش مىكند ، اينكه اعتراض مىكنند كه چطور صداى سائلى را كه چيزى مىخواست مىشنوند ولى درد را احساس نمىكنند ، بايد جواب داد كه‌اى غافل ، صداى سائل صداى خدائى است ، و توجه به صداى خدائى توجه به خدا است نه توجه به خويش ، اجابت درخواست سائل كه محبوب خدا است آن را مىشنوند ولى صداى همهمه و شعله آتش را نمىشنوند و دردى احساس نمىكنند !\r\nمرحوم الهى در ذيل اين فراز ( و خشوعاً فى عبادة ) چنين گويد :\r\n هم آن آزاد مردان دل آگاه * ز ذوق بندگى در حضرت شاه\r\nپرستش با دل خاشع نمايند * در رحمت به روى خود گشايد\r\nبدين سان بندگان بخشند شاهى * فزونتر ملكى از مه تا به ماهى\r\nز طوق بندگى بر گردن از دوست * چو دولت يافتى آن ملك نيكوست\r\nتعالى اللّه زملك بندگانش * كه خاك است اين جهان و آن جهانش\r\nدل خاشع بود آئينه دوست * در او پيدا نگارين طلعت دوست \r\n* * *\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\n50 - آراستگى در عين تهيدستى\r\n« وتَجَمُّلا فى فاقَة » « 1 »\r\nترجمه : و ( مىبينى براى هر يك از پرهيزگاران ) جمالى در حالت فقر و تنگدستى .\r\n* * * شرح : تجمّل از باب تفعّل يعنى به سختى خود را زيبا و جميل جلوه دادن ، متقين در حالت فقر خود را غنى و بىنياز نشان مىدهند . آنها گرچه فقيرند ، ولى اظهار غناء و بىنيازى مىكنند . آنها فقر خود را از مردم پنهان مىكنند ، آنها عفت خود را از دست نداده و دست نياز به سوى كسى دراز نمىكنند ، و از ديگرى سؤال و درخواست نمىنمايند .\r\nخداوند متعال اصحاب « صُفة » را به اين خصلت مدح كرده است : « يَحْسَبُهُمُ الْجاهِلُ أَغْنِياءَ مِنَ التَّعَفُّفِ تَعْرِفُهُمْ بِسيماهُمْ لا يَسْئَلُونَ النّاسَ إِلْحافاً » : « از فرط عفاف چنان احوالشان بر مردم مشتبه شود كه هر كس از حال آنها آگاه نباشد آنها را غنى و بىنياز مىپندارد ، اما آنهارا از سيمايشان مىشناسى ، هرگز با اصرار چيزى از مردم\r\n\r\n\r\n","description":"","footnote":"\r\n( 1 ) . در بعضى نسخ ، مثل نسخه ابن ميثم « تحمّلا فى فاقة » است ( در فقر و تنگدستى تحمّل و طاقت دارند ) . .\r\n","page_name":" 185 ","page_number":185},
  {"content":"\r\n\r\nنمىخواهند » . « 1 »\r\nاز امام باقر ( عليه السلام ) روايت شده كه اين آيه در مورد اصحاب صُفّه است ، اينها چهار صد نفر از مسلمانان مكه و اطراف مدينه بودند كه نه خانه در مدينه داشتند ، و نه خويشاوندى كه به منزل آنها بروند ، از اين جهت در مسجد\r\nپيامبر ( صلى الله عليه و آله ) مسكن گزيده ، و آمادگى كامل خود را براى شركت در ميدانهاى جنگ و جهاد اعلام داشته بودند ، ولى چون اقامت آنها در مسجد با شؤون مسجد سازگار نبود ، دستور داده شد به صفة ( سكوى بزرگ و وسيع ) كه در بيرون مسجد قرار داشت منتقل شوند . آيه فوق نازل شده و به مسلمين دستور داد به آنها كمك كنند و چنين كردند ، آنها اوقات خود را مشغول تعلّم و عبادت بودند ، هر كس آنها را مىديد به خاطر عفت‌نفس و خويشتندارى از سؤال ، آنها را غنى مىپنداشت آنها اين كار را براى رسيدن به رضوان الهى و ثواب فراوان الهى مىكردند . « 2 »\r\nمرحوم خوئى در شرح خود گويد عدم درخواست با اصرار آنها كه خداوند در آيه گويد ، از باب سالبه به انتفاء موضوع است يعنى اصلا سؤال و درخواستى نمىكنند و عفّت باطنى آنها و حريت آنها اجازه مطلق سؤال چه با اصرار و چه بى اصرار نمىداده ، چنان كه مىگوئيد مثل او را نديديم ، و مرادتان اين است كه اصلا مثل و شبيهى ندارد تا ديده باشم ، اين سالبه به انتفاء موضوع است ، يعنى موضوعى كه شبيه سؤال و درخواست باشد اصلا در كار نبوده است .\r\nالبته احتمال « 3 » ديگرى هم داده شده كه مراد اين است كه اگر مضطر شوند ، محترمانه مشكل خود را بدون اصرار به اطلاع برادر دينى خود مىرسانند ، و هرگز با اصرار فراوان به اين و آن از شخصيت و عفت‌نفس خود نمىكاهند .\r\n\r\n\r\n","description":"","footnote":"\r\n( 1 ) . سوره بقره ، آيه 273 .\r\n( 2 ) . تفسير نمونه ، جلد 2 ، ذيل همين آيه و شرح نهج البلاغه خوئى ذيل همين فراز .\r\n( 3 ) . تفسير نمونه ، ذيل همين آيه . .\r\n","page_name":" 186 ","page_number":186},
  {"content":"\r\n\r\nدر حديثى در مجمع البيان آمده است كه\r\n« انَّ اللّهَ يِحبّ ان يَرى اثَرَ نِعمَتِه على عَبْدِه و يَكره البُوْس و التَّباؤس و يُحِبّ الحليم المتعَفِّف مِنْ عباده و يبغض البذّى السائل المُلْحِف » :\r\n« خداوند دوست دارد اثر نعمت خود را بر بنده‌اش\r\nببيند و كراهت دارد سختى و فقر را و دوست دارد صبور عفيف از بندگانش را ، و انسان پست سؤال كننده و مصرّ را دشمن دارد » « 1 »\r\nشخص پرهيزكار با سختى فقر را تحمل مىكند ، و از آن نمىهراسد ، زيرا « انْ من شىء الّا عِنْدَنا خَزائنه » « 2 » « مىداند منبع هر چيز در نزد خداست » . اصل فقر در اسلام منفور است ، فقر را سواد و سياهى صورت در دو دنيا مىداند « الفقر سَوادُ الوَجه فىِ الدّارَيْن » ؛ « ولى گاهى فقر به انسان تحميل مىشود ، جنگ تحميلى ، زلزله ، خشكسالى ، قحطى ، سيل و عوامل طبيعى گاهى موجب فقر و از بين رفتن سرمايه‌ها مىشود ؛ عده‌اى فقير و تنگدست و آواره به جاى مىگذارد ، يا شخصى بالخصوص ورشكست مىشود ، تلاش كرده فقير نباشد ولى شد ، اينجا جاى كفران نيست ، جاى تجرّى و عصيان نيست ، چرا با فقر خود را نابود كنيم ؟ ممالكى بودند كه در جنگ جهانى ويران شدند ولى با همت نيروهاى خود بلند شده و از ديگران سبقت گرفتند .\r\nمتذكر مىشويم كه فقر و فقير مطلوب اسلام نيست ، كسى نگويد بايد حتماً فقير داشته باشيم و گرنه بعضى احكام اسلام مثل خمس و زكات و صدقه از بين مىرود ، زيرا جواب مىدهيم كه اسلام نگفته بايد موضوعات را حفظ كرده بلكه فرموده احكام را حفظ كنيد ، اصل استحباب صدقه و وجوب خمس و زكات و ديگر انفاقات را بايد حفظ كرد ، چون حكم اسلام است ، ولى لازم نيست فقير درست كنيم ، چنان كه وقتى مىفرمايد گوشت خوك حرام است نه اينكه حتماً خوك پرورش دهيد ، تا اين موضوع باشد ولى استفاده نكنيد ، اصل حرمت را رعايت كنيد كه اگر\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، ذيل همين فراز .\r\n( 2 ) . سوره حجر ، آيه 21 . .\r\n","page_name":" 187 ","page_number":187},
  {"content":"\r\n\r\nخوكى بود ، از گوشت آن نخوريد و همچنين است ديگر مسائل اسلام .\r\nدر روايات است كه « عفاف زينت فقر و تنگدستى است » « 1 » ، « كسى كه اظهار فقر كند ، قدر و ارزش خود را و شخصيت خود را ذليل كرده است » « 2 » ، « مخفى كردن فقر و امراض از جوانمردى است » « 3 » ، « خداوند فقر را امانت در نزد خلقش قرار داده ، پس كسى كه آن را پنهان كند خدا اجر روزه‌دار نمازگزار به او عنايت كند » « 4 » و « خداوند دوست دارد مؤمن را وقتى كه فقير و خويشتندار باشد » . « 5 »\r\nدر اينجا به حالاتى از علماء اشاره كنم كه چگونه با زهد فقيرانه زيستند و تحمل كردند ، و وجهه خود را از دست ندادند : 1 - آقا سيد حسن قوچانى نجفى كه يكى از شاگردان عالم بزرگوار آقا سيد محمدباقر درچه‌اى ( استاد مرحوم آية اللّه العظمى بروجردى ) و شاهد وضع زندگى او نزديك بوده است ، درباره اين مرد بزرگ مىنويسد :\r\n« بسيار زحمت مىكشيد و شب و روز مشغول مطالعه و تفكر علمى بود ، در مدرسه نيم‌آور ساكن بود و در شهر منزل نداشت و زن و بچه‌اش در درچه پياز ( محل تولدش ) بودند . پنجشنبه و جمعه را به روستاى درچه پياز مىرفت و عصر جمعه نان و ماست يك هفته را به مدرسه مىآورد و تا آخر هفته\r\nدر مدرسه مانند ساير طلبه‌ها مىگذراند ، سيد محمدباقر شب زنده‌دار و شوخ‌طبع بود و فقيرانه به سر مىبرد » . « 6 »\r\n\r\n\r\n","description":"","footnote":"\r\n( 1 ) . قال على ( عليه السلام ) : « العفاف زينة الفقر » ( بحار ، جلد 72 ، صفحه 93 - نهج‌البلاغه ، حكمت 68 ، صفحه 340 ) .\r\n( 2 ) . « من اظهر فقره أذلّ قدره » ( غرر الحكم ) .\r\n( 3 ) . اخفاء الفاقة و الامراض من المرّوة ( غرر الحكم ) .\r\n( 4 ) . « انّ اللّه جعل الفقر امانة عند خلقه فمن ستره اعطاه اللّه مثل اجر الصائم القائم . . » . ( كافى ، جلد 2 ، صفحه 260 ، جزء 3 ، از رسول اللّه و صفحه 241 ، خبر 8 ، از على ( عليه السلام ) ) .\r\n( 5 ) . « انّ اللّه يحبّ المؤمن اذا كان فقيراً متعفّفاً » ( كنز العمال ، خبر 16649 از رسول اللّه ( صلى الله عليه و آله ) ) ( اين اخبار را نيز صاحب ميزان الحكمه در جلد 7 ، صفحه 519 آورده است ) .\r\n( 6 ) . سياحت شرق ، صفحه 4 - 163 . .\r\n","page_name":" 188 ","page_number":188},
  {"content":"\r\n\r\nمرحوم همائى درباره استاد خود آخوند ملاعبدالكريم گزى مىگويد :\r\n« وى به راستى شيخ بهائى عصر خود بود ، و مرجعيت تامه قضا و فتوا داشت ، و در عين اين كه سى چهل سال تمام امور قضائى اصفهان و توابعش در دست او بود ، شبى كه درگذشت ، خانواده او نفت چراغ و نان شب نداشتند ، و مرحوم فشاركى از محل وجوهات حواله داد ، تا براى خانواده او شام شب و لوازم معيشت تهيه كردند ، و من خود يكى از حاضران آن واقعه و مباشر آن خدمت بوده‌ام » . « 1 »\r\n3 - صنيع الدوله وضع خانه و بيرونى و اندرونى و سادگى زندگى فيلسوف عالىقدر مرحوم ملاهادى سبزوارى را با شرح و تفصيل آورده ، و مىگويد : « بيرونى آن مرحوم فضائى دارد به مساحت 6 * 6 ذرع و اتاقى است در طرف مشرق آن ، كه از خشت و گل بنا شده ، و سقف آن از تير و هيزم ناتراشيده است و ديوارها حتى از اندود كاهگل هم عارى است و هنگامى كه ناصرالدين شاه به خراسان مىرفت در تاريخ اول ماه صفر 1284 ه - . ق در همان اتاق به زيارت « حاج ملاهادى » نائل شد و ايشان هم همان جا از او پذيرايى كرد » . ( وصف اين ديدار در سفرنامه خراسان آمده است ) . صنيع الدوله چنين ادامه مىدهد : « . . . چند درخت توت كهن در باغچه حياط آن هست و تمام حجرات از خشت و گل است منتها كاهگل دارد .\r\nو نهار ايشان غالباً يك پول نان بود كه بيشتر از يك سير از آن نمىخوردند ، و يك كاسه دوغ آسمان گون . و در اواخر\r\nعمر به واسطه كبرسن و نداشتن دندان ، شامشان يك بشقاب چلو با خورش بىگوشت و روغن بود و به آب‌گوشت و اسفناج قناعت مىكردند .\r\nايشان كتابخانه مفصل نداشتند ، كتابخانه ايشان عبارت بود از چند جلد معدود و اندك ( با اين كه محققى بزرگ بود ) . « 2 »\r\n\r\n\r\n","description":"","footnote":"\r\n( 1 ) . همائىنامه ، صفحه 19 .\r\n( 2 ) . اسرار الحكم ، صفحه 17 ، 17 ، 20 مقدمه و نيز بنگريد به « تاريخ حكماء و عرفا متأخر بر صدر المتالهين » ، صفحه 111 . .\r\n","page_name":" 189 ","page_number":189},
  {"content":"\r\n\r\nدر حالات حاج ملاهادى سبزوارى نوشته‌اند : ناصرالدين شاه كه بعضى از آثار وى را خوانده بود ، مىخواست او را ببيند و هنگامى كه از تهران به مشهد مىرفت در سبزوار توقف نمود ، و عازم خانه حاج ملاهادى سبزوارى گرديد ، و به ملتزمين سپرد كه ورود او را به حاج ملاهادى اطلاع ندهند ، و تنها ، راه خانه دانشمند را پيش گرفت و ملتزمين از عقب ناصرالدين شاه مىآمدند . وقتى ناصرالدين شاه وارد خانه حاج ملاهادى شد ، هنگام ظهر بود صاحب‌خانه بر سر سفره نشسته مىخواست غذا بخورد .\r\nپادشاه قاجار مشاهده كرد كه غذاى آن دانشمند يك گرده نان است و لقمه‌هاى نان را در يك ظرف كوچك كه مايعى در آن مىباشد فرو مىكند و در دهان مىگذارد و ناصرالدين شاه فهميد كه در آن ظرف سركه است . كنار سفره بر زمين نشست ، و از حال صاحب خانه پرسيد و در ضمن نظرى به اطراف انداخت ، و مشاهده كرد كه در آن اتاق جز يك قطعه نمد كه بر زمين گسترده شده و سفره را روى آن قرار داده‌اند ، چيزى ديده نمىشود ، گفت : آقا من تصور مىكردن كه زندگى شما خوب است و اينك مىبينم كه بر نمد مىنشينيد و نان و سركه مىخوريد !\r\nبعد از قدرى صحبت ناصرالدين شاه فهميد كه فرش دو اتاق ديگر كه در آن خانه است نيز از نمد مىباشد و از حاجى پرسيد ، چرا به آن زندگى محقّر ساخته است ، او گفت اين سه قطعه نمد را هم كه كف اتاق انداخته‌ام بايد در اين جهان بگذارم و بروم و اين نمدها در دنيا مىماند و من رفتنى خواهم بود !\r\nناصرالدين شاه گفت : در اين سن كه شما داريد ، نبايد غذاى شما نان و سركه باشد ، و حاج ملاهادى سبزوارى گفت : كسانى هستند كه مستحق مىباشند و من به آنها كمك مىكنم و به همين جهت به خود من بيش از نان و سركه نمىرسد .\r\nغذاى آن عالم نان و سركه بود يا نان و نمك و در فصل بهار كه در سبزوار سبزى فراوان مىباشد ، چند شاخه سبزى هم به غذاى خود مىافزود .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n( اين چنين است ) يك عالم شيعه و با وَرَع كه در سراسر عمر درآمد خود را به مستحقين مىداد و خود به نان و سركه و يا نان و نمك مىساخت . . . . « 1 »\r\nآرى با اين فقر ، چنان عظمت و جمالى دارد كه بايد شاهان عالم بر خاك درگهش زانوى ادب سايند و به دست‌بوسى او افتخار كنند !\r\n4 - حاج شيخ محمدتقى بافقى اين مرد بزرگ در مدت عمرش - هفتاد و دو سال - جز لباس كرباس و قدك اصفهان و يزد لباس ديگرى نپوشيد ، حتى عمامه‌اش هم كرباس بود هرگز ظروف چينى و بلور خارج استعمال نكرد و در منزلش ظرفى جز از جنس مس و سفالين پيدا نمىشد ، و از آن دسته از مواد غذائى كه از خارج وارد مىشد استفاده نكرد . « 2 »\r\nاينها نمونه از احوالات زاهدان داراى عفت‌نفس بود كه حاضر نشدند دست نياز پيش كسى دراز كنند ، و حالات ديگرانى چون شيخ انصارى ، حاج شيخ عباس قمى ، وحيد بهبهانى ، محقق اعرجى ، ملاصدرا بلاغى ، شاهدى ديگر بر وجود پرهيزگارانى بزرگ است .\r\nسخن سراى شيرين زبان ، الهى قمشه‌اى ، در ذيل اين فراز ( و تجملا فى فاقة ) گويد :\r\n بگاه احتياج آن سر فرازان * به خود گيرند ناز بى نيازان\r\nبه روز فقر تن را در تجمل * نگه دارند و جان را از تذلّل\r\nكه بر حاجاتشان آگه نگردند * نداند كس كه آنان مستمندند\r\nكه عاشق گر بسوزد يا بسازد * نخواهد غير معشوقش نوازد \r\n\r\n\r\n","description":"","footnote":"\r\n( 1 ) . ملاصدرا . . . ، صفحه 244 ، 243 .\r\n( 2 ) . « مجاهد شهيد حاج شيخ محمدتقى بافقى » ، صفحه 154 . ( اين احوالات كه ذكر شد و بسيارى ديگر از زهد و خويشتندارى آنها را مىتوانيد در كتاب سيماى فرزانگان ، جلد 3 ، بخش شانزدهم ( ساده‌زيستى ) ، صفحه 438 به بعد مطالعه كنيد ) . .\r\n","page_name":" 191 ","page_number":191},
  {"content":"\r\n\r\n نياز آور به كوى بى نيازى * نشين بر راه شاه دل نوازى\r\nمگو با ما سر يارى ندارد * نكو شو تا حق نيكى گذارد\r\nتو گر با اوئى او با تست بنيوش * مكن يك لحظه ايزد را فراموش \r\n* * *\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\n51 - صبر در شدائد\r\n« وصَبْراً فى شِدّة »\r\nترجمه : و ( مىبينى براى هر يك از متقيان ) صبر كردنى در سختى و شدت .\r\n* * * شرح : پرهيزگاران در برابر شدائد و انبوه مشكلات زندگى صبور و بردبارند و در شرائط سخت و دشوار از كوره درنمىروند و با اتكاء به نيروى لايزال الهى صبر و استقامت ورزيده و سرانجام به پيروزى نهائى نايل مىشوند .\r\nدرباره صبر در فرازهاى قبل به طور مشروح بحث شد و گفته شد واژه صبر در اصل لغت به معنى حبس و نگهدارى است و سپس معانى جديدى گرفته است ، قتل صبر ، كشتن توأم با شكنجه را گويند كه طرف مقابل هيچ وسيله دفاعى ندارد ، و اين بواسطه حبس كردن و در تحت فشار قرار دادن حاصل مىشود ، انسان وقتى در مقابل شهوات و مشكلات مقاومت كرد و نفس را از تعرض آنها حبس كرد ، در فرهنگ قرآن و روايات صبر و استقامت بر آن اطلاق شده است .\r\nمرحوم محمد نبىّ تويسركانى اين عالم بزرگوار و محقق جليل در كتاب ارزشمند خود « لئالى الاخبار » گويد : « معنى صبر حبس نفس است از زشتيهائى كه اشتها دارد و وادار كردن آن بر طاعات ، و كاملترين فرد صبر بازداشتن نفس از\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبهره‌هاى نفسانى و شهوات حيوانيه مباحه است چه رسد باز داشتن نفس را از زشتيها و عدم متابعت آنها به طورى كه نفس مركوب آنها شود .\r\n بلكه مركوب او شوند همه * گر ز شهوت به صبر باز آيد\r\nتلخى صبر اگر گلوگير است * عاقبت خوشگوار خواهد بود « 1 » \r\nو نيز گويد : حقيقت صبر جرعه جرعه خوردن غصه‌ها در مصائب و تحمل بلايا است ، چنان كه در « مسكن الفواد » ( شهيد ثانى ) فرموده و نسبت به لغت داده است ، « الصَّبْر الحَبْسُ للنّفس مِنَ الفَزَع مِن المُكروه و الجَزَع عنه و انّما يَكونُ ذلك بِمنعِ باطِنه مِن الاضطراب و اعضائِه مِنَ الحَرَكاتِ الغَير المعتادة »\r\nو غايت صبر اين است كه فرقى بين نعمت و محنت ( آنچه در مقابل نعمت است ) نگذارد بلكه محنت را بر نعمت ترجيح دهد ، زيرا علم به حسن عاقبت آن دارد . « 2 »\r\nدر بحث‌هاى قبل دباره اقسام سه‌گانه صبر ( صبر در مصيبت ، صبر در معصيت ، صبر در عبادت ) بطور مشروح سخن گفتيم كه ديگر به آنها نمىپردازيم .\r\n\r\nفرهنگ صبر در اسلام\r\nصبر در اسلام خود نوعى فرهنگ و دانش است ، دانشى كه بايد آموخت ، بايد در مواضع مختلف آن را تكرار كرد تا مثل هر صفتى براى انسان ملكه شود .\r\n\r\n\r\n","description":"","footnote":"\r\n( 1 ) . لئالى الاخبار ، جلد 1 ، صفحه 254 و 253 - كتاب « مسكن الفواد عند فقد الا حبّه و الاولاد » از شهيد ثانى ( ره ) است ( يعنى ساكن كردن دل در موقع فقدان و از دست دادن دوستان و فرزندان ) گفته‌اند وجه اينكه اين كتاب را نوشت اين بود كه فرزندان زيادى از او وفات يافتند و فقط شيخ حسن صاحب معالم آن محقق شهير و عالم عامل باقى ماند ولى اعتماد و اطمينانى به زنده ماندن او نداشت وقتى شهيد ثانى به شهادت رسيد فرزند او 4 سال يا 7 سال داشت ، رساله « مسكن الفواد » در سال ( 1342 ) هجرى در نجف اشرف به چاپ رسيد ( الانوار النعمانية ) ، جلد 3 ، پاورقى صفحه 201 ) .\r\n( 2 ) . لئالى الاخبار ، جلد 1 ، صفحه 254 ، 253 . .\r\n","page_name":" 194 ","page_number":194},
  {"content":"\r\n\r\nدر قرآن و احاديث صبر بسيار مورد مدح و مجد قرار گرفته ، و صابران متصّف به صفاتى شده‌اند . در قران بيش از\r\nهفتاد مرتبه اين صفت پسنديده ذكر شده و نوزده مرتبه خطاب به خود پيامبر ( صلى الله عليه و آله ) شده كه صبر را پيشه خود سازد ، و بسيارى از خيرات و درجات مبتنى بر صبر و ثمره آن شمرده شده است .\r\nبراى نمونه ، قرار دادن بنىاسرائيل را به عنوان پيشوا و هدايتگر به خاطر صبر دانسته است : « وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمّا صَبَرُوا » « 1 » و نيز فرموده : « وَ تَمَّتْ كَلِمَتُ رَبِّكَ الْحُسْنى عَلى بَني إِسْرائيلَ بِما صَبَرُوا » « 2 » و همچنين اجر صابران را بواسطه صبر آنها بىحساب قرار داده « إِنَّما يُوَفَّى الصّابِرُونَ أَجْرَهُمْ بِغَيْرِ حِساب « 3 » » و غير اين آيات از آيات وارده در مورد صبر ؛ و نيز در روايات بسيار مورد توجه قرار گرفته است :\r\nامام صادق ( عليه السلام ) مىفرمايند :\r\n« الصَّبر مِنَ الايمان بِمَنزَلة الرأسِ مِنَ الجَسَد فَاذا ذَهَبَ الرأسُ ذَهَبَ الجَسَد كَذلكَ اذا ذَهَبَ الصَّبرُ ذَهَبَ الايمان »\r\n« صبر نسبت به ايمان به منزله سر نسبت به بدن است ، پس زمانى كه سر مىرود ، بدن هم مىرود ، همينطور وقتى صبر مىرود ، ايمان هم مىرود » .\r\nو نيز در روايتى ديگر آن حضرت فرمودند : « وقتى مؤمن داخل قبرش شد ، نماز در طرف راست و زكات در طرف چپ او قرار گرفته و اعمال نيك او سايه‌بان او مىشود و صبر در گوشه‌اى قرار مىگيرد ، وقتى دو ملك سؤال مىآيند صبر به نماز و روزه و اعمال نيك گويد : رفيق شما نزد شما است اگر عاجز شديد از يارى او من نزد او ( يعنى بنده مؤمن ) هستم » .\r\nدر حديث جالبى آن حضرت فرمودند : « ما صابريم و شيعه‌هاى ما صابرتر از ما هستند » ، گفته شد چگونه صابرتر از شما هستند ، فرمود : « زيرا ما صبر مىكنيم بر آنچه مىدانيم ولى شيعيان ما صبر مىكنند ، بر آنچه نمىدانند » .\r\nرسول گرامى ( صلى الله عليه و آله ) نيز فرمودند :\r\n« الصّبر نِصْفُ الايمان »\r\n« صبر نصف ايمان است » . اگر سؤال كنى معنى نصف ايمان بودن صبر چيست ؟ گويم غزالى در احياء العلوم خود\r\n\r\n\r\n","description":"","footnote":"\r\n( 1 ) . سوره سجده ، آيه 24 .\r\n( 2 ) . سوره اعراف ، آيه 137 .\r\n( 3 ) . سوره زمر ، آيه 10 . .\r\n","page_name":" 195 ","page_number":195},
  {"content":"\r\n\r\nدو وجه براى اين روايات ذكر كرده است :\r\n1 - ايمان اطلاق بر تصديقات و اعمال مىشود ، پس براى ايمان دو ركن است يكى يقين و ديگرى صبر ، مراد از يقين ، معارف قطعى است و مراد از صبر ، عمل به مقتضاى يقين .\r\nو رسول گرامى ( صلى الله عليه و آله ) اين دو را ( يقين و صبر ) را در روايتى جمع كرده و فرموده‌اند :\r\n« مِنْ اقلّ ما اوتيتُم اليقين و عَزيمةُ الصّبر » :\r\n« از كمترين چيزهائى كه اعطا شده‌ايد يقين و صبر است » .\r\n2 - وجه دوم اين كه ايمان مشتمل است بر امورى كه نفع مىبخشد و بر امورى كه ضرر مىزند ، مؤمن بايد اعمال نافع را انجام داده ، و شكر گزارد ، و اعمال مضرّ را ترك كرده ، و صبر در مقابل ترك آنها كند ، پس شكر در مقابل اعمال نافع و صبر در مقابل اعمال مضرّ است ، پس شكر نصف ايمان است ، و صبر نصف ديگر آن و به همين جهت يكى از صحابه گفت : « الايمان نصفان ، نصف صبر و نصف شكر » : « ايمان دو نصف است ، نصفى صبر و نصفى شكر » .\r\nدر اهميت صبر همين بس كه تمام اخلاق حميده به صبر برمىگردد ، لكن براى اين صبر در هر موردى اسمى است ، اگر صبر در برابر شهوت شكم و فرج باشد ، عفت نامند و اگر در تحمل امر غير ملايمى و سختى باشد اسمهاى آن نزد مردم مختلف است ، اگر در مصيبت باشد ، صبر و ضد آن را جزع گويند ، اگر در موقع بىنيازى و ثروتمند بودن باشد كه خود را نبازد ، « ضبط نفس » گويند كه در مقابلش « بَطَر » است كه تكبر و خود را بزرگ شمردن باشد و اگر در جنگ باشد ، شجاعت و ضدش « جُبن » است و اگر در فرو نشاندن غضب باشد ، حلم و ضدش « سفه » و نوعى\r\nنادانى است و اگر در برابر حوادث خير و شرّ روزگار باشد ، سعه صدر و ضدش ناراحتى و ضيق صدر است ، و اگر در مخفى كردن كلام باشد ، كتمان سرّ است و اگر در برابر زياده‌خواهى و زياده بر زندگى معمولى باشد ، زهد و ضدش حرص است و اگر\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nصبر بر بهره‌هاى كم باشد ، قناعت و ضدش ، « شَره » و شدت ميل است .\r\nو بواسطه اشتمال صبر بر اين صفات وقتى از پيامبر ( صلى الله عليه و آله ) از ايمان سؤال كردند ، حضرت فرمودند : « هو الصبر » زيرا صبر اكثر اعمال ايمان و عزيزترين اعمال آن است . « 1 »\r\n\r\nفلسفه صبر\r\nدر مباحث قبل به اين بحث اشاره‌اى شد ، و در ذيل اين فراز نيز به چهار نكته اشاره مىكنيم :\r\n1 - تمام كارهاى مثبت با موانعى روبرور است ، كار مثبت و مهم بدون مخالف نمىشود ، آزادى ، استقلال ، ايمان ، تقوى ، تحصيل دانش ، كسب ، بدون مشكل نمىشود ، اگر اهل صبر نيستى وارد ميدان نبايد بشوى ، اگر با يكى دو مانع مىخواهى كنار روى اصلا از اول پا در اين مسير نگذار .\r\nيكى از بزرگان كه استاد استاد ما بود ، و از مراجع محسوب مىشد يك نفر در مشكل مالى سختى گرفتار شده بود ، و نامه تندى توأم با ناسزا به آقا نوشت و آخر نامه مشكل مالى خود را ذكر كرده بود ، آقا نامه را خوانده بودند ، و براى اين كه آن طرف خجالت نكشد ، نامه را پشت كتابهاى كتابخانه خود انداخته بودند ، و پيغام براى آن شخص داده بودند كه بيا مثل اينكه نامه براى من داده بودى ، و من آن نامه را انداخته‌ام ( مرادشان پشت كتابها بوده ) چه\r\nمشكل داريد ، او آمده بود ، و مشكل را مطرح كرده و گره كارش اصلاح شده بود ، و آن عالم بزرگوار فرموده بود ، او فكر كرد نامه‌اش را نخوانده‌ام ولى اين كار را كردم تا هم به او كمك شده باشد و هم ناراحت نباشد .\r\nپش ضامن اجراى تمام كارهاى خير صبر است ، با صبر مىتوان به اهداف\r\n\r\n\r\n","description":"","footnote":"\r\n( 1 ) . منبع سخنان در بحث فرهنگ صبر جلد سوم انوار نعمانية ، صفحه 200 تا 198 بوده است ، براى اطلاع بيشتر به اين منبع رجوع نمائيد . .\r\n","page_name":" 197 ","page_number":197},
  {"content":"\r\n\r\nعالى رسيد .\r\n باغبان گر پنج روزى صحبت گل بايدش * در كنار خار هجران صبر بلبل بايدش \r\nبلبل چون عاشق گل است ، گاه بدنش هم از خارها خون‌آلود شود ولى نمىهراسد ، تو هم بايد در كنار گلهاى روزگار از خارها نهراسى گرچه خون‌آلوده شوى .\r\n2 - انسان تحت فشار انگيزه‌هاى درونى و بيرونى است ؛ هميشه انگيزه‌ها و نيازهائى او را به طرف گناه مىكشاند ، هواها و نيازها و خواهشهاى نشأت گرفته از شهوت از درون و محيطهاى فاسد و شيطان و دوستان ناباب و غيره از برون مزاحم و رهزن مسير تكامل و صلاح اويند ، اگر نخواهد استقامت داشته باشد از كوره در مىرود ، پس صبر عامل بازدارنده از گناه است .\r\n3 - اصولا دنياى ما آميخته با حوادث تلخ و شيرين ، كاميابى و ناكامى ، شكست و پيروزى ، نيش و نوش است . هر روز دوستان از دنيا مىروند و اگر از دنيا مأيوس شويم و در حادثه اول و دوم خود را ببازيم ، مرده‌اى بيش نيستيم ، انسان به اميد زنده است ، آدم مأيوس در حساب مرده‌ها است . بايد در برابر همه حوادث صبر كرد ، تا به جائى رسيد ، اينكه در عرف مىگويند انشاء الله غم اول و آخرتان باشد ، اين دعا نيست ، اين نفرين است ، يعنى اميدوارم انشاء الله اول از همه بميرى ، زيرا مگر مىشود در اين دنيا مردن و از\r\nدست رفتن نباشد ، اگر مىخواهى اين غمى كه الان بر تو وارده شده غم اول و آخر تو باشد ، بايد اول از همه به روى تا غمى نبينى ! پس صبر عامل اميدوارى است .\r\n4 - علم و دانش آموزى ثمره صبر است ، از آيات قرآن نيز چنين استفاده مىشود در آيه 33 شورى بعد از اينكه خداوند از نشانه‌هاى خود خبر مىدهد مىفرمايد : إِنَّ فِى ذَلِكَ لَايَات لِّكُلِّ صَبَّار شَكُور « همانا در آنها نشانه‌هائى است براى هر صبر كننده و شكرگزارى » .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاسرار آفرينش ، آيات خداوند است و علم به آنها نياز به صبر دارد ، آن هم صبر بسيار ، زيرا ( « صبّار » صيغه مبالغه است ) كشف آثار هستى و عبرت گرفتن از آنها نياز به صبر دارد . يكى از دانشمندان خارجى 20 سال زحمت مىكشد ، تا كتاب مورچگان بنويسد كه يك عالم توحيد است .\r\nدرباره نيوتن گفته‌اند وقتى سيب از درخت به زمين افتاد ، تا وقتى كه علم به نيروى جاذبه زمين پيدا كرد ، مدت 5 سال طول كشيد ، يعنى درباره همين حادثه ساده 5 سال با صبر و حوصله مطالعه كرد !\r\nبراى يادگيرى صبر و استقامت ، شرح حال علماء بايد مطالعه شود ، چه علماى مذهبى و چه غيرمذهبى ، هر كس به جائى رسيد چه در مسير توحيد و چه در غير اين مسير ، بدون صبر نرسيد ، اميدوارم خداوند ما را در علم آموزى در مسير خود صبّار و شكور قرار دهد . « 1 »\r\nالهى در ذيل اين فراز ( و صبراً فى شدة ) چنين گويد :\r\n هم آنان را ز تسليم و توكّل * به هر سختى بود صبر و تحمّل\r\nچه سختى ها كه گيتى در پى انگيخت * چو نيروى صبورى ديد بگريخت\r\nبيابان جهان پرخار و خاشاك * صبورى بر مثال رخش چالاك\r\nچو رخش صبر باشد نرم رفتار * گذارد پا به نرمى بر سر خار\r\nجهان صحرا و سختيها سبك باد * صبورى همچو كوه سخت بنياد\r\nشكيبائى گزين چون پارسا مرد * صبورى كن چو پيش آيد غم و درد\r\nشكيبائى ظفر بخشد سرانجام * نيابد بى صبورى هيچ كس كام\r\nچو سختى روى آرد مرد هوشيار * به پاى صبر بشتابد پى كار\r\nبه جانش صبر او آرام بخشد * فلاحش دست گيرد كام بخشد\r\nنگردد تنگدل در هيچ سختى * بر آرد شاخ صبرش نيك بختى \r\n* * *\r\n\r\n\r\n","description":"","footnote":"\r\n( 1 ) . درباره صبر مىتوانيد به كتاب لئالى الاخبار ، جلد 1 ، صفحه 253 به بعد مراجعه كنيد . .\r\n","page_name":" 199 ","page_number":199},
  {"content":"\r\n . \r\n","description":"","footnote":"","page_name":" 200 ","page_number":200},
  {"content":"\r\n\r\n\r\n52 - پرهيزگاران طالب حلالند\r\n« وطَلَباً فى حَلال »\r\nترجمه : و ( مىبينى براى هر يك از متقيان ) طلب كردن مال حلال را .\r\n* * * شرح : از اوصاف ديگر آنها اين است كه هرگز به دنبال مال از طريق حرام نيستند ، حتى اگر هديه‌اى براى آنها آورده شود ، تا نفهمند از چه مالى است از آن استفاده نمىكنند .\r\nاز اين فراز به دست مىآيد ، پرهيزگاران اولا در طلب روزى هستند ، و انسانهاى تنبل و تن‌پرور و سربار جامعه نيستند و ثانياً تلاشگرند ولى در مسير حلال ، طلب روزى مىكنند ولى روزى حلال و طيب .\r\nاساساً خداوند متعال نيز به جز روزى حلال را براى بندگان خود تجويز نكرده است ، گرچه همه چيز از او است ولى حق استفاده را فقط در امور طيب و حلال و پاكيزه داده است .\r\nدر آيات مختلفى به خوردن اشياء طيب امر شده است :\r\n1 - كُلُوا من الطيبات و اعملوا صالحاً « بخوريد از پاكيزه‌ها ، و عمل صالح و\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nنيك انجام دهيد » « 1 » اين آيه نشان مىدهد كه اجازه دادن خداوند به حق استفاده از طيبات منوط به انجام عمل صالح است . اگر از نعمتهاى پاكيزه\r\nخداوند بخورى و سر به طغيان بردارى ، تخلف از دستور ولى نعمت خود كرده‌اى و امر تو بدست او است تا با تو چه كند !\r\n2 - كُلُوا مِمَّا فِى الْارْضِ حَلَالا طَيِّباً : « بخوريد حلال و طيب از آنچه در زمين است » . « 2 »\r\n3 - يَسْأَلُونَكَ مَاذَا أُحِلَّ لَهُمْ قُلْ أُحِلَّ لَكُم الطَّيِّبَاتُ : « ( اى پيامبر ) از تو سؤال مىكنند چه چيزى براى آنها حلال است ، بگو حلال است براى شما طيبات و پاكيزه‌ها » . « 3 »\r\nآنچه انسان با آن ارتزاق مىكند ، از بزرگترين عوامل مؤثر در جسم و روان و نسل آدمى است ، روحيات انسان متأثر از غذائى است كه مىخورد ، بدن آدمى ساخته شده از چيزى است كه تناول مىكند .\r\nدر حالات مرحوم محمدباقر مجلسى هم نقل شده كه در وقتى كه مادرش بر او باردار بود ، مرحوم مجلسى اول ( محمدتقى ) پدر او گفته بود ، هر چه من در خانه مىآورم بايد بخورى ، نه چيز ديگرى ، زيرا نمىخواهم غذاى مشتبهى بخورى ، چون بر بچه مؤثر است ، مرحوم مجلسى متول شده ، و بزرگ مىشود ، تا نوجوانى مىشود ، روزى برحسب بازى و شيطنت بچه‌گانه چيزى شبيه ميخ بزرگ يا جوالدوزى كه به دست داشته در مشك يكى از آب‌كش‌ها فرو مىكند ، و پا به فرار مىگذارد ، خبر به پدر وى مىرسد و پس از اين كه خسارت را مىپردازد ، به مادر وى مىگويد از تو سؤالى مىكنم بايد جواب صحيح بدهى مگر نگفتى از غير از آنچه من\r\n\r\n\r\n","description":"","footnote":"\r\n( 1 ) . سوره مؤمنون ، آيه 15 .\r\n( 2 ) . سوره بقره ، آيه 168 .\r\n( 3 ) . سوره مائده ، آيه 4 . .\r\n","page_name":" 202 ","page_number":202},
  {"content":"\r\n\r\nمىآورم نخورى ، گفت چنين نكردم ، گفت خير اگر چنين كرده بودى ، اين اتفاق نمىافتاد\r\nخوب فكر كن چه خورده‌اى كه روى اين بچه اثر گذاشته ، و امروز چنين كرده است ، پس از مدتى فكر ، گفت يادم افتاد روزى در حياط خانه خياطى مىكردم انارى از درخت همسايه به خانه ما افتاد و من با سوزن به درون آن فرو كرده و مقدار آبى از آن خورده بودم و چون به ياد حرف شما افتادم بقيه را نخوردم ، مرحوم مجلسى گفت معما روشن شد ، سوزن جوالدوز ، و انار مشك شد !\r\nاز رسول گرامى ( صلى الله عليه و آله ) نقل شده :\r\n« العبادة سبعون جزءً و افْضَلُها جُزءً طَلَبُ الحَلال » :\r\n« عبادت هفتاد جز دارد و افضل آنها طلب روزى حلال است » . « 1 » يعنى به دنبال روزى حلال رفتن از بزرگترين عبادات است .\r\nو روى همين اصل در حديثى ديگر از پيامبر ( صلى الله عليه و آله ) رسيده :\r\n« العِبادَةُ مَعَ اكل الحَرامِ كالبَناء عَلَى الرَّمل » :\r\n« عبادت با خوردن حرام مثل بنا ساختن بر زمين رملى و شنى است كه به هيچ وجه استقامت ندارد و ساختن ساختمان بر آن كارى عبث و بىفائده است » .\r\nدر روايت قدسى آمده كه « اى احمد ( مراد پيامبر ( صلى الله عليه وآله ) است ) عبادت ده جزء است ، نه جزء آن در طلب حلال است ، پس اگر غذا خوردن و آشاميدن خود را طيب و پاكيزه كردى ، در حفظ و حمايت من هستى » . « 2 »\r\nبزنطى راوى معروف و صحابى حضرت رضا ( عليه السلام ) مىگويد : به حضرت رضا ( عليه السلام ) گفتم : « فدايت شوم از خداوند عزوجل بخواه ، حلال روزى من گرداند ، حضرت فرمودند : آيا مىدانى حلال چيست ؟ گفتم آنچه در نزد ما كسب پاكيزه و طيب باشد ، حلال است ، حضرت فرمودند : بسيار على بن الحسين زين\r\nالعابدين ( عليه السلام ) مىفرمود : حلال رزق و قوت برگزيدگان است « الحلال قُوتُ المُطْطَفَين » سپس فرمودند : از خدا\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، ماده « حلل » .\r\n( 2 ) . سفينة البحار ، جلد 1 ، ماده « حلل » . .\r\n","page_name":" 203 ","page_number":203},
  {"content":"\r\n\r\nچنين بخواه « اسئلك من رزقك الواسع » : « از رزق و روزى واسع تو درخواست و طلب مىكنم » . « 1 »\r\nدر روايت است كه وقتى پيامبر ( صلى الله عليه و آله ) از مردى خوشش مىآمد از او سؤال مىكردند ، شغل و حرفه تو چيست ؟ اگر مىگفت شغلى ندارم ، مىفرمود « سقط من عينى » : « از چشم من افتاد » . « 2 »\r\nاين روايات اهتمام پيامبر ( صلى الله عليه و آله ) را به كسب و كار از طريق حلال روشن مىكند و اين كه حاضر نبودند ، حتى لحظه‌اى يك فرد انگل و سربار جامعه باشد .\r\nدر حديثى از پبامبر ( صلى الله عليه و آله ) آمده\r\n« مَنْ اكتسب مالا مِنْ غير حِلّه كانَ زادهَ الى النار » :\r\n« كسى كه كسب مال از طريق غير حلال كند ، آن مال زاد و توشه او بسوى آتش جهنم است » . « 3 » يعنى در مسير قيامت مال حلال زاد و توشه افراد بهشتى است ، و مال حرام زاد و توشه افراد جهنمى و هر دسته از اينها با اين غذاى سفر ، به مقصد خود بهشت و جهنم مىرسند .\r\nدر حديثى ديگر از آن بزرگوار آمده\r\n« مَنْ اكَلَ الحَلالَ ارْبَعينَ يوماً نَوّر اللّه قَلْبَه » :\r\n« كسى كه چهل روز غذاى حلال بخورد ، خداوند قلب او را نورانى كند » . « 4 »\r\nاين روايت ناظر به همان اثرى است كه گفتيم لقمه حلال بر روان و روح و قلب آدمى دارد ، لقمه حلال تا چهل روز نورانيت در قلب ايجاد مىكند ، و در مقابل لقمه حرام تاريكى و گرفتگى و افسردگى دل را به همراه دارد .\r\nاستاد مىفرمودند در مسجد الحرام جوانى دامن مرا گرفت و گفت نمىدانم ، چرا حال دعا در اين مكان پر عظمت كه همه حال دعا و انابة دارند من ندارم ، گفتم :\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، ماده « حلل » .\r\n( 2 ) . سفينة البحار ، جلد 1 ، ماده « حلل » .\r\n( 3 ) . سفينة البحار ، جلد 1 ، ماده « حلل » .\r\n( 4 ) . سفينة البحار ، جلد 1 ، ماده « حلل » . .\r\n","page_name":" 204 ","page_number":204},
  {"content":"\r\n\r\nسفر اول اگر كسى بيايد ، بايد از خود بى خود شود ، از گناهانت استغفار كن ، شايد مال حرام خورده‌اى ، و گرنه كانون نورى كه هر فاقد نور را نورانى مىكند ، چرا بايد قلب تو را نورانى نكند ، جائى كه مركز نور است ، چرا نور قلب را نبايد زياد كند .\r\nدرست است كه در روايات داريم :\r\n« كل شىء حلال حتى تعرف انه حرام » :\r\nتا علم به حرمت ندارد هر چيزى حلال است ولى اين از نظر حرمت تكليفى است ، يعنى تا ندانى حرام نيست بخورى ولى اثر وضعى خود را دارد ، چنان كه اگر ندانى شيشه‌اى شراب است و بخورى فعل حرام انجام نداده‌اى ، ولى آيا مست نمىشوى ! ؟ مال حرام هم اگر علم نداشته باشد ، به حرمت آن ، ولى آن تاريكى را براى قلب خواهد آورد .\r\nو نيز از همان حضرت است كه براى خداوند فرشته‌اى است كه بر بام بيت المقدس ندا مىدهد در هر شب « مَنْ اكل حَراماً لَمْ يقبل اللّه منه صَرفا و لا عدلا و الصَّرفُ النّافلة و العَدلُ الفريضة » : « كسى كه حرام خورد خداوند صرف و عدل او را قبول نكند ، و صرف نوافل و مستحبات و عدل فرائض و واجبات است » . « 1 »\r\nمولى على ( عليه السلام ) نيز فرمودند : « اى كميل زبان از قلب ظهور مىكند ( يعنى هر چه در قلب است به زبان مىآيد و هر چه زبان مىگويد چيزى است كه از دل تراوش كرده است ) و قلب از غذا پابرجا است ، پس نظر كن ، در آنچه قلب و جسم تو از آن تغذّى مىكند . اگر حلال نباشد خداوند تسبيح و شكر تو را قبول نمىكند .\r\nاين بزرگوارانى كه اين‌گونه توصيه مىكنند خود از عاملان به اين دستورات الهى بوده‌اند ، و جا دارد پرهيزگاران به آنها اقتدا كنند .\r\nدر احوالات پيامبر ( صلى الله عليه و آله ) آمده كه « امّ عبدالله خواهر شدّاد بن أوس قدح شيرى براى افطارى پيامبر ( صلى الله عليه و آله ) فرستاد ، حضرت توسط شخصى براى او برگردانده ، فرمودند :\r\nاين شير كجا بوده گفت : از گوسفند است بار ديگر پيامبر ( صلى الله عليه و آله ) برگرداندند ، و فرمودند\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، ماده « حلل » . .\r\n","page_name":" 205 ","page_number":205},
  {"content":"\r\n\r\nگوسفند از كجا بوده ، گفت از مالم خريدم ، پس آن حضرت نوشيدند ، فرداى آن روز امّ عبدالله نزد پيامبر ( صلى الله عليه و آله ) آمد و گفت يا رسول الله من براى شما شير مىفرستم و شما برمىگردانيد ؟ !\r\nپيامبر ( صلى الله عليه و آله ) به او فرمود : انبياء و رسولان قبل از من اين گونه مأمور بودند كه چيزى نخورند مگر طيب باشد ، و عملى نيز جز عمل صالح انجام ندهند » . « 1 »\r\nشايد از آيات و رواياتى كه پس از خوردن مال حلال و طيب ، سخن از عمل صالح مىگويد بتوان استفاده كرد كه خوردن مال حلال خود مؤثر در انجام عمل صالح و ازدياد آن است .\r\nدر مورد اوصياء اين نبىّ مكرّم ( صلى الله عليه و آله ) نيز چنين بوده است . در مورد امام صادق ( عليه السلام ) نقل شده كه روزى « مصادف » غلام خود را خواستند و به او هزار دينار دادند ، و فرمودند آماده سفر به مصر شو ، زيرا خانواده ما زياد شده‌اند ( گويا حضرت براى روزى خانواده خود در مضيقه بودند و دست به تجارت زدند ) « مصادف » جنسى خريد و با تجار\r\nبه طرف مصر رفت . وقتى نزديك مصر شد ، قافله‌اى در خارج مصر به آنها رسيد ، از آنها پرسيدند اوضاع تجارت چگونه است ؟ و گفتند ما اين متاع را كه متاعى عمومى و مورد نياز همگان است داريم . افراد آن قافله گفتند ، در مصر از اين متاع نيست ، پس قسم خوردند ، و عهد كردند كه متاع خود را نفروشند مگر به دو برابر قيمتى كه خود خريده‌اند ( يعنى شىء يك دنيارى را به دو دينار بفروشند ) . وقتى متاع را فروخته و پولها را گرفته ، به مدينه بازگشتند ، « مصادف » غلام حضرت وارد بر امام صادق ( عليه السلام ) شد در حالى كه دو كيسه كه در هر يك هزار دينار بود داشت ، گفت : فدايت شوم اين سرمايه و اين هم رنج است ، حضرت فرمودند : اين سود زيادى است ، چگونه با متاع عمل كرديد ! ؟ جريان را « مصادف » گفت و اين كه چگونه قسم خوردند ، حضرت فرمود : سبحان الله ، قسم بر عليه مسلمانان مىخوريد كه به\r\n\r\n\r\n","description":"","footnote":"\r\n( 1 ) . تفسير درّ المنثور ، جلد 5 ، صفحه 10 - ميزان الحكمه ، جلد 2 ، صفحه 509 - 508 . .\r\n","page_name":" 206 ","page_number":206},
  {"content":"\r\n\r\nازاء يك دينار يك دينار سود بريد ، سپس يكى از كيسه‌ها را گرفته و فرمودند اين رأس المال و سرمايه من كه به شما دادم ، و نياز در اين سود براى ما نيست ، سپس فرمودند : يا « مصادف »\r\nمِجالَدَةُ السُّيوفِ اهْوَنُ مِنْ طَلَبِ الحلال ؛\r\n« اى « مصادف » فرود شمشيرها بر كالبد و بدن در مبارزه ، آسانتر از طلب حلال است » . « 1 »\r\nجانم به فدايت اى رهبر جهانيان با اين كه نيازمند به پول براى خانواده خود بودى ، راضى به اين معامله پرسود نشدى گرچه براى حضرت حرام نبود و از اين رو فقهاء مثل شيخ حرعاملى ، در وسائل ، فتوى به كراهت اين گونه معامله داده‌اند ، در مكتب اين امام همام طلب مال حلال مشكلتر از شمشير خوردن است !\r\nاى برادر مواظب باش و به خيال زياده‌خواهى ، حق و ناحق نكنى ، اگر فكر مىكنى ، با كلاه گذاشتن بر سر مردم رزق و روزيت زياد مىشود فكر درستى نيست و بدان كه ، اگر معامله با طيب و رضايت برادر دينيت نبود ، به فعل حرام مرتكب شده‌اى ، و مالى كه از حرام آيد علاوه بر عذاب اخروى مالى بىبركت است ، سعى كن حرمت مال مسلمان را نگاه دارى كه در روايت از رسول اكرم ( صلى الله عليه و آله ) رسيده\r\n« حرمة مال المسلم كحرمة دمه » :\r\n« حرمت و احترام مال مسلمان مثل احترام و حرمت خون او است » ، « 2 » مواظب باش با خوردن مالش خونش را نخورى !\r\nدر حجة الوداع و سفر آخرى كه پيامبر ( صلى الله عليه و آله ) به حج رفتند ، در خطبه‌اى كه ايراد كردند فرمودند :\r\n« ايُّها الناس انما المؤمنون اخْوَه و لا يحلّ لِمؤمِن مالُ اخيه الّا مِنْ طيب نفس منه » :\r\n« اى مردن مؤمنان برادرند و حلال نيست براى مؤمن ( خوردن ) مال برادر دينى خود مگر با رضايت او باشد » . « 3 »\r\n\r\n\r\n","description":"","footnote":"\r\n( 1 ) . وسائل الشيعه ، جلد 12 ، صفحه 311 - ميزان الحكمه ، جلد 2 ، صفحه 509 - بحار ، جلد 47 ، صفحه 59 .\r\n( 2 ) . كنز العمال ، خبر 404 .\r\n( 3 ) . بحار الانوار ، جلد 76 ، صفحه 350 ، شبيه اين روايت از رسول اكرم ( صلى الله عليه و آله ) به اين صورت كه نقل مىكنيم در ( كنز العمال ، خبر 16147 آمده است « لا يحلّ لامرى مسلم من مال اخيه شىء الّا بطيب نفس منه » ( اين دو روايت را صاحب ميزان الحكمه در جلد 2 ، صفحه 510 آورده است ) . .\r\n","page_name":" 207 ","page_number":207},
  {"content":"\r\n\r\nدر قرآن نيز فرمود : يَا أَيُّهَا الَّذِينَ آمَنُوا لَا تَأْكُلُوا أَمْوَالَكُمْ بَيْنَكُمْ بِالْبَاطِلِ إِلَّا أَنْ تَكُونَ تِجَارَةً عَنْ تَرَاض مِّنْكُمْ : « اى كسانى كه ايمان آورده‌ايد ، اموال خود را بين خود به باطل نخوريد ، مگر اينكه تجارت و معامله با رضايت شما ( صاحب مال ) باشد » . « 1 »\r\nاى عزيز به خداوندى كه تو را خلق كرده ، و تا حال روزى داده ، بيشتر از آنچه بايد به دست تو رسد ، نمىرسد ،\r\nپس زياد خود را خسته مكن ، به اميد خدا به سر كار خود رو و با كسب حلال امور خود بگذران ، اگر حق را باطل كردى ، و فكر كردى مال بسيار به هم زدى چه بسا در جائى از دست دهى كه خود نمىفهمى ، و اگر حساب كنى مىبينى آن مقدار كه بنا بوده به تو رسد همان مقدار باقى مانده‌اى است كه در دست تو است .\r\nدر مورد اين كه بيش از آنچه مقدر است به دست ما نمىآيد ، حكايتى عرض كنم ، در روايتى آمده كه روزى اميرالمؤمنين على ( عليه السلام ) داخل مسجد شدند ، و به مردى گفتند : استر و مركوب مرا نگه دار ، آن مرد هم لجام آن را سرقت كرده و قاطر را رها كرد ، و رفت ، پس از مدتى حضرت بيرون آمده ، و در دستشان دو درهم بود ، و خواستند به مرد دهند در عوض نگهدارى استر ، ولى حضرت استر را بدون لجام يافتند ؛ سپس به غلام خود دو درهم را دادند تا لجامى بخرد ، غلام لجام استر حضرت را در بازار يافت ، در حالى كه آن سارق به دو درهم فروخته بود ، حضرت فرمودند :\r\n« انّ العَبْدَ لَيَحْرُمُ نَفْسَه المُرزَق الحلال به ترك الصبر و لا يزداد على ما قُدِّرَ له » :\r\n« بنده نفس خود را محروم مىكند از روزى حلال به جهت عدم بردبارى ولى از آنچه براى او مقدر شده است زياده بهره نمىبرد » . « 2 »\r\nصاحب وسائل از مرحوم كلينى نقل كرده كه امام باقر ( عليه السلام ) فرمودند : رسول اكرم ( صلى الله عليه و آله ) در حجة الوداع فرمودند : « جبرئيل امين در قلب من القاء كرد كه : هيچ نفسى نمىميرد\r\n\r\n\r\n","description":"","footnote":"\r\n( 1 ) . سوره نساء ، آيه 29 .\r\n( 2 ) . لئالى الاخبار ، جلد 2 ، صفحه 56 . .\r\n","page_name":" 208 ","page_number":208},
  {"content":"\r\n\r\nمگر اين كه رزقش را كامل كند ، پس پروا داشته باشيد از خدا و طلب و كسب خود را زيبا و ( حلال ) كنيد ، و كندى رسيدن رزق ، شما را سست نكند ، كه با معصيت خدا آن را طلب كنيد ، زيرا خداوند تبارك و تعالى ارزاق را\r\nبه صورت حلال ميان خلقش تقسيم مىكند و به صورت حرام تقسيم نكند ، پس كسى كه از خداوند بترسد صبر نمايد خداوند رزق او را از طريق حلال مىرساند و كسى كه هتك حجاب سرّ كرد و عجله نمود و رزق خود را از غير طريق حلال به دست آورد ، خداوند حلال او را مىبرد و روز قيامت او را به پاى ميز محاسبه خواهد كشيد » . « 1 »\r\nدر روايتى ديگر صاحب وسائل از مرحوم شيخ مفيد در « مقنعه » نقل مىكند كه امام صادق ( عليه السلام ) فرمودند : رزق بر دو نحو تقسيم مىشود : يكى مىرسد به صاحبش اگر چه طلب نكند ، و نوع دوم اين كه معلقّ به طلب و خواست او است ، پس آنچه براى عبد مقدور قسمت شده عاقبت به او مىرسد گرچه تلاشى براى آن نكند ، و آنچه به سعى و كوشش شخص تقسيم مىشود ، پس سزاوار است شخص آن را از طريق مشروع درخواست كند ، نه غير آن ، پس اگر از جهت حرام طلب كرد و آن را يافت ، همان رزق او محسوب شده ، و روز قيامت محاسبه مىشود . « 2 »\r\nنكته‌اى كه در پايان قابل تذكر است اين است كه بر زمامداران هر نظامى لازم است كه شرائط و زمينه‌هاى اشتغال به كسب حلال را آماده كنند تا كسى دست به كسبهاى كاذب و حرام نزند ، بايد از قرآن ياد گيريم اگر در سوره نور مىفرمايد : « مرد و زن زناكار را صد ضربه شلاق زنيد » الزَّانِيَةُ وَالزَّانِى فَاجْلِدُوا كُلَّ وَاحِد مِّنْهُمَا مِائَةَ جَلْدَة « 3 » اين قانون است ولى زمينه‌هاى اين قانون را هم ذكر كرده كه ازدواج كنيد و زمينه ازدواج جوانهارا مهيا كنيد و از فقر نترسيد ، خدا تأمين كننده است ، بر روى\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، ذيل همين فراز ، جلد 12 ، صفحه 139 .\r\n( 2 ) . شرح نهج البلاغه خوئى ، ذيل همين فراز ، جلد 12 ، صفحه 139 .\r\n( 3 ) . سوره نور ، آيه 2 . .\r\n","page_name":" 209 ","page_number":209},
  {"content":"\r\n\r\nمسأله حجاب و عدم چشم‌چرانى و عفيف بودن مرد و زن تكيه مىكند « 1 » و بسيار موارد تربيتى ديگر .\r\nدر علم كلام بحث شده كه ارسال رسل و انزال كتب و وجود امام برحسب قاعده لطف است يعنى خداوند كه اين انسان را خلق كرده و رشد او را مىطلبد ، خود بايد شرائط اين رشد را كه رسول و كتاب و وجود امام است ، تأمين كند . چرا ما اين قاعده را در بقيه امور و نسبت به خودمان فراموش كرده‌ايم ، اگر مىخواهيم فقر نباشد ، بايد با فقر مبارزه كنيم اگر مىخواهيم فساد نباشد بايد روشهاى صحيح ديگر ارائه دهيم ، زمانى بود كه جوانها به عكسهاى زنان آلوده و شخصيتهاى كاذب روى آورده بودند ، و ما مىگفتيم اين كار صحيح نيست ولى حرف زدن كافى نبود ، بايد چيزى ارائه مىداديم ، و از اين رو در مجله مكتب اسلام اقدام به عكسهائى شد از مشاهد مشرفه و غيره كه اگر گفتند چه بزنيم ، آنها را ارائه دهيم .\r\nاين قاعده كلى است ، اگر كسى يا افرادى را منع از كارى كرديم ، بايد زمينه آن را فراهم كنيم ، اگر مثلا مىگوئيم آقا روى ديوار اعلاميه و پوستر نچسبانيد ، بايد در هر رهگذرى تابلو اعلانات بگذاريم . اينها همه را گفتيم تا روشن شود بحث طلب حلال از مصاديق اين قانون كلى است كه بايد زمينه را براى آن ايجاد كنيم ، اين بحث اجتماعى مفصّل و مهمى است كه به جهت اختصار به آن اشاره‌اى كرديم .\r\nمرحوم الهى در ذيل اين فراز ( و طلبا فى حلال ) چنين مىسرايد :\r\n به روزى در پس كسب حلالند * به حشر آسوده زاندوه و وبالند\r\nدهد رزق حلال آسايش دل * شود بر طاعت دلدار مايل\r\nستمكارى كه جوياى حرام است * ز خون مردمش عيش مدام است\r\nنبيند روى آسايش شب و روز * بسوزد عاقبت آن آتش افروز \r\n\r\n\r\n","description":"","footnote":"\r\n( 1 ) . در كنار آيه « الزّانِيَةُ وَ الزّانِي » آيه‌هاى « وَ أَنْكِحُوا الأَيامى . . . » [ سوره نور ، آيه 32 
  ] - « قُلْ لِلْمُؤْمِنِينَ يَغُضُّوا مِنْ أَبْصارِهِمْ . . . » . . . » [ سوره نور ، آيه 33 
  ] « لْيَضْرِبْنَ بِخُمُرِهِنَّ عَلى جُيُوبِهِنَّ . . . » . . . » [ سوره نور ، آيه 31 
  ] دارد و جالب اينجا است كه همه اينها در همان سوره نور است . .\r\n","page_name":" 210 ","page_number":210},
  {"content":"\r\n\r\n حرام از دل برد مهر و وفا را * كند ناپاك قلب باصفا را\r\nخرد را داور بيداد سازد * روان شاد را ناشاد سازد\r\nحرام آرد به دل صد فكر باطل * كند جان را زياد دوست غافل\r\nهر آن كو پيشه ناپاك دارد * به محشر جان خود غمناك دارد\r\nنيفتد طاير دولت به دامش * بريزد زهر ، حسرت در مدامش\r\nحرام اندوه و غمناكى فزايد * به جان پاك ، ناپاكى فزايد\r\nحرام است آنچه يا بى يا حلال است * به تقدير است و بيش و كم محال است\r\nهمان به جز طريق دين نپوئى * حلال از سفره تقدير جوئى \r\n* * *\r\n\r\n","description":"","footnote":"","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\n\r\n53 - نشاط در مسير هدايت\r\n« ونشاطاً فى هُدى »\r\nترجمه : و ( مىبينى براى هر يك از متقين ) نشاط و ( سُرورى ) در مسير هدايت و حق .\r\n* * * شرح : « هدى و هدايت » در مقابل ضلال و ضلالت و گمراهى است ، يعنى از صفات ديگر پرهيزگاران نشاط در مسير رشاد و حق است ، آنها چون روحى با نشاط دارند ، تمام اعمال آنها نيز منطبق بر نشاط است ؛ عبادت و اعمال شبانه روز آنها با راحتى و نشاط انجام مىگيرد .\r\nگفتار و سيماى آنها با نشاط و براى ديگران نشاطانگيز است ، صورت آنها مايه و منبع سرور است ، هر كس آنها را مىبيند ، از كسالت بدر آمده ، در اوج نشاط خود را مىيابد .\r\nاين نشاط نيروى اعتقاد آنها به ثوابهائى است كه در انتظار آنها است و به آنها وعده داده شده است . اين سبكبالى كه در خود احساس مىكنند به خاطر هدف بلند و شرف غايت آنها است !\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nنشاط چگونه حاصل مىشود\r\nنشاط ، نشأت گرفته و مولد هماهنگى روحيه و عمل است ، اگر روحيه انسان مجذوب عملى شد ، آن عمل با نشاط صورت مىگيرد ، آن كس كه عشق به كار و كسبى دارد ، صبح زود با\r\nنشاط و زودتر از كارفرما به سر كار مىرود ، اگر روحيه او مجذوب درس خواندن هم باشد ، با نشاط درس مىخواند ، و به كسى توجهى ندارد ، و خود را در اوج خوشى مىبيند ، چنان كه از خواجه نصيرالدين طوسى نقل شده كه پس از مطالعه مىفرمود :\r\n« ايْنَ المُلُوك ، ايْنَ ابْناءُ المُلُوك » :\r\n« كجايند پادشاهان و فرزندان آنها » كه ببينند آنها خوشى و سلطنت مىكنند يا من كه با اين نشاط مشغول مطالعه مىشوم و در باغستانهاى كتب به گردش مىپردازم و از آنها ثمر برمىگيرم ؛\r\n« الكُتُب بَساتينُ العُلِماء »\r\nمرحوم خواجه اين مطلب را به شعر آورده و چنين گفته است :\r\n لذات دنيوى همه هيچ است نزد من * در خاطر از تغير آن هيچ ترس نيست\r\nروز تنعّم و شب عيش و طرب مرا * غير از شب مطالعه و روز درس نيست \r\nاگر كسى طالب بازى نيز شد همين گونه با نشاط به دنبال آن مىرود .\r\nاگر كسى علاقه شديد به عبادت داشته باشد ، عبادت با نشاط صورت مىگيرد ، و گرنه اگر در حالت متعادل روحى نباشد و خسته و كوفته باشد ، عبادت با كسالت صورت مىگيرد ، و بسيار در نماز خواندن خود تجربه كرده‌ايم ، گاهى آنقدر به نماز بى علاقگى نشان مىدهيم كه مىگوئيم نماز را بخوانيم تا راحت شويم ، گويا نماز عذابى است كه تا نخوانيم راحت نشويم ، و سريع نماز را مىخوانيم بى حال و بى نشاط و فكر مىكنيم در عذابيم و بايد هر چه زودتر نجات يابيم ، و گاه مىشود اگر در مقابل مردم بخواهيم نماز گزاريم ، با آداب و با حال و با قرائت زيبا نماز مىخوانيم .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nاز امام صادق ( عليه السلام ) نقل شده كه فرمودند : اميرالمؤمنينعلى ( عليه السلام ) چنين فرموده :\r\n« ثلاثُ علامات لِلْمُرائى : يَنْشُط اذا رأى الناس و يَكسل اذا كان\r\nوحده و يُحبّ ان يُحمَدَ فى جميع اموره » :\r\nسه علامت براى انسان رياكار است : زمانى كه مردم را ببيند با نشاط است و وقتى تنها باشد كسل است و دوست مىدارد در تمام امورش ستايش شود . « 1 » مرد پرهيزگار بر خلاف فرد رياكننده در همه حال با سبكى و نشاط به كار و عبادت خود مشغول است و به غير بىتوجه .\r\n\r\nچرا در عبادت بىنشاطيم\r\nبىنشاطى عوامل گوناگونى دارد ، و عمده آن دو چيز باشد :\r\n1 - عدم ايمان به هدف و عدم اعتقاد به اعمالى كه انجام مىدهيم ، عده‌اى از ما كه در عملشان بىنشاطند براى اين است كه هدف مشخصى ندارند ، يا ايمان به هدف ندارند ، علم به خدا و معاد دارند اما نور ايمان بر قلبشان سايه‌افكن نشده است ، اين ايمان و سستى در عقيده موجب بىنشاطى در عبادت مىشود ، چنان كه اگر كسى هدفى براى درس خواندن و كار كردن نداشته باشد ، با كسالت درس مىخواند و كار را انجام مىدهد .\r\n2 - خستگى - عدم نشاط در كار و عبادت گاهى از خستگى و كوفتگى جسمى و روحى نشأت مىگيرد ، چنان كه بسيار در اعمال روزانه خصوصاً نماز خواندن آزموده‌ايم ، وقتى از سر كار با خستگى آمده‌ايم ، نماز خواندن براى ما سنگينى كرده ، و انجام آن سريع ، و با كسالت همراه است ، هر دو عامل يعنى بىهدفى و خستگى را مىتوان با تقويت ايمان و ترك عمل در حال خستگى درمان كرد ، چنان كه در روايات است عبادات بدون نشاط و با خستگى انجام ندهيد كه موجب سرخوردگى انسان از عبادت مىشود بايد در هر كارى نسبت به آن در خود شوق و علاقه ايجاد كنيم\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، ذيل همين فراز ، جلد 12 ، صفحه 140 . .\r\n","page_name":" 215 ","page_number":215},
  {"content":"\r\n\r\nعبادت نيز بايد توأم با نشاط باشد و هدف از\r\nعبادت و بندگى صفاى نفس و قلب است ، عبادت اگر در حال كسالت و بىنشاطى انجام گيرد موجب كدورت قلب مىشود و بهتر است انجام نگيرد !\r\nالبته اين نكته گفتنى است كه در بعضى موارد و كارها عدم توجه طرف مقابل موجب بىنشاطى است مثلا اگر دانش‌آموزان توجه به معلم نكنند و معلم احساس بىتوجهى كند ، سرد و بىنشاط مىشود ، يك سخنران هم همينطور است ( مستمع صاحب سخن را بر سر شوق آورد ) اين حالت بىنشاطى در بچه‌ها هم پيدا مىشود ، فرزندان هدفشان در بيشتر اعمالشان جلب توجه پدر و مادر و بزرگترها است مثلا اگر خوب درس مىخوانند يا به اصطلاح حركات و اعمالى مثل نماز خواندن انجام مىدهند ، براى جلوه دادن خود است و بايد در اعمال نيك او بزرگترها به ويژه پدر و مادر به او توجه كنند ، تا تشويق شود و اين كار بسيار اثر تربيتى در وى مىگذارد .\r\nالبته اين عامل بىنشاطى را بايد با ايمان قوى از بين برد ، معلم مؤمن به ارزش كار و مبلّغ و سخنران معتقد به مبدأ و معاد از بى توجهى دانش‌آموز و مردم نمىنالند و همچون پيامبران الهى در اعمال الهى خود بىنشاطى نشان نمىدهند چون هدفى و الا را دنبال مىكنند .\r\nمرحوم الهى در ذيل اين فراز ( و نشاطا فى هدى ) گويد :\r\n همى بينى در آن دلهاى آگاه * نشاطا فى هدى شوقاً الى الله\r\nچو يابد راه كوى دلبرش را * نشاطانگيز سازد خاطرش را\r\nلقد آنست ناراً جانب الطور * هدينى فى الدجى نور على نور\r\nاضاء العين فى عين الظلام * فيا بشريك من هذا الغلام\r\nفوادى مهجتى نور الهداه * نشاط بهجتى عين الحيواه\r\nتقر العين اذ راح المدام * و ماذا الراح بالشرع الحرام\r\nبشارت باد مستان صفا را * بجان پويندگان راه وفا را \r\n\r\n","description":"","footnote":"","page_name":" 216 ","page_number":216},
  {"content":"\r\n\r\n به انوار الهدى للمتّقينا * و اشراق يحبّ المحسنينا\r\nو اعطاء لاصحاب اليمين * باكواب و كاس من معين\r\nيكى را مست چشم يار كردند * يكى دردى كش خمّار كردند\r\nيكى را ناز جانان دار بايد * يكى را نقش بيجان جان فزايد\r\nيكى مست بتان لاله زار است * يكى مخمور چشم آن نگار است\r\nيكى با آب جو در كار مستى است * يكى هشيار صهباى الستى است\r\nتو شادى با مى انگور بستان * چه دانى شادى ايزدپرستان\r\nتو را زيبد نشاط آب و نانى * نشاط عشقبازان را چه دانى \r\n* * *\r\n\r\n","description":"","footnote":"","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\n\r\n54 - پرهيز از طمع\r\n« وتَحَرُّجاً عن طَمَع »\r\nترجمه : و ( مىبينى براى هر يك از آنها ) دورى و اجتناب از طمع .\r\n* * * شرح : « تحّرج » از ماده « حرج » و در اصل ، به معنى مجتمع و محل اجتماع شىء است و سپس به تنگى و ضيق بين دو چيز اطلاق شده و براى امور ضيق حرج اطلاق مىشود و نيز به معنى گناه هم آمده است ، و ماده تفعّل آن « تحّرج » و انفعال آن « انحراج » به معنى دورى و اجتناب از گناه و ضيق است « 1 » و در اين فراز كه به طمع اضافه شده يعنى دورى از طمع .\r\nاما « طمع » در لغت به معنى شوق و جذب شدن نفس به طرف چيزى است از روى شهوت و ميل به آن چيز . « 2 »\r\nو چون بيشترين طمع به خاطر هواى نفسانى است ، گفته‌اند : طمع ، طبع و\r\n\r\n\r\n","description":"","footnote":"\r\n( 1 ) . مفردات راغب ، صفحه 112 . ( اصل الحرج و الحراج مجتمع الشى و تصوّر منه ضيق ما بينهما فقيل للضّيق حرج و لاثم حرج ) .\r\n( 2 ) . مفردات راغب ، صفحه 307 ( الطمع نزوع النّفس الى الشّىء شهوة له ) . .\r\n","page_name":" 219 ","page_number":219},
  {"content":"\r\n\r\nطبيعتى است . « 1 »\r\nطمع دو گونه است : ممدوح و مذموم ، ممدوح مثل مثل طمع در عفو خداوندى ، چنان كه امام سجاد ( عليه السلام ) در دعاى ابوحمزه مىفرمايند : « اذا رَأَيتُ مولاى ذنوبى فَزِعت ، و اذا رَأَيْتُ عَفْوكَ طَمِعْت ؛ « وقتى مولاى من گناهانم را مىبينم فزع و جزع مىكنم ، و وقتى عفو تو\r\nرا مىنگرم ، طمع مىكنم » « 2 » يا مثل طمع در رأفت و رحمت الهى چنان كه امام سجاد ( عليه السلام ) در همان دعا مىفرمايند : « فَانَّما اسْئَلك لَقَديم الرِّجاء لَك وَ عَظيم الطَّمَعَ فيكَ الَّذى اوْ جَبْتَه عَلى نَفْسَكَ مِنَ الرأفة و الرَّحمة » : « همانا به خاطر قدم اميد به تو و عظمت طمع ( بندگان ) در وجود تو طلب مىكنم آنچه را كه واجب كردى بر نفس خودت كه رأفت و رحمت است » . « 3 » البته اين طمع ممدوح و اميد به اين رحمت و ثواب و قرب الهى و دخول در جنّت به صرف طمع حاصل نمىشود . آن امام سجاد ( عليه السلام ) ، كه طمع در رحمت الهى دارد ، به وظائف و تكاليف الهى نيز عمل كرده ، و چنين توقعى دارد .\r\nدر آيه 214 سوره بقره چنين مىخوانيم : أَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْسَاءُ وَالضَّرَّاءُ : « آيا گمان كرديد داخل بهشت مىشويد ( بدون اينكه سختى و رنج ببينيد ) و هنوز نيامده است مثل كسانى كه قبل از شما بودند ، ناراحتى جنگ و سختى و شدت درونى را كشيدند . . » . « 4 »\r\nاين آيه نشان مىدهد كه بدون تحمل سختى و مشقت توقع دخول در بهشت\r\n\r\n\r\n","description":"","footnote":"\r\n( 1 ) . مفردات ، صفحه 307 .\r\n( 2 ) . دعاى ابوحمزه كه در اعمال شبهاى ماه رمضان در مفاتيح آمده است . بحار الانوار ، جلد 89 ، صفحه 89 - ميزان الحكمه ، جلد 5 ، صفحه 555 .\r\n( 3 ) . دعاى ابوحمزه كه در اعمال شبهاى ماه رمضان در مفاتيح آمده است . بحار الانوار ، جلد 89 ، صفحه 89 - ميزان الحكمه ، جلد 5 ، صفحه 555 .\r\n( 4 ) . شايد بتوان گفت « بأساء » ناراحتى ناشى از جنگ و « ضرّاء » ناراحتى ناشى از بيماريهاى درونى است . .\r\n","page_name":" 220 ","page_number":220},
  {"content":"\r\n\r\nتوقعى بىجا است چرا چنين نباشد كه :\r\n« انّ الجَنة حُفَّت بِالمكاره و انّ النار حُفَّتْ بالشهوات » :\r\nبهشت پيچيده به سختيها و آتش جهنم پيچيده به شهوات است .\r\nاز لابلاى جهادها و درياهاى آتش و فراز و نشيبهاى خطرناك بايد بگذرى ، تا به بهشت رسى ، ولى رسيدن به آتش جهنم از لابلاى هوا و هوسها است .\r\nو طمع مذموم همان طمع خاصى است كه در عرف گويند ، فلانى طمع خام دارد ، يعنى چشمش به مالِ در دست مردم است .\r\nاين طمعى است كه فرمودند خصلت ناپسند و زشتى است ، « 1 » اين نوع طمع حكمت را از قلب علماء مىبرد « 2 » كمى طمع ، ورع و پرهيزگارى زياد را فاسد مىكند ، « 3 » همين طمع است كه درباره آن فرمودند : هيچ چيزى مثل بدعت دين را خراب نمىكند و هيچ چيزى مثل طمع و آز مرد را فاسد نمىكند . « 4 »\r\nدر روايت از مولى على ( عليه السلام ) رسيده كه :\r\n« اكْثَرُ مَصارعِ العُقُول تَحتَ بُروق المَطامِع »\r\n« بيشترين زمين خوردن عقلها زير برقهاى طمعها است » . « 5 » برق طمع مىدرخشد و چشم و عقل انسان را كور كرده و انسان به زمين مىخورد و از همان حضرت است :\r\n« مَا الخَمر صَرَفاً بِأذهب بعقول الرجال مِنَ الطمع » :\r\n« هيچ شرابى بيش از طمع عقل را از بين نمىبرد » .\r\nبه قول مولى على ( عليه السلام ) « عقل نادانها در نزد غرور و مستى طمعها فريب مىخورد ، و در همين وقت مردم از نظر عقل امتحان مىشوند » . « 6 »\r\n\r\n\r\n","description":"","footnote":"\r\n( 1 ) . « الطمع سجية سيئة » ( امام كاظم ( عليه السلام ) ) ، بحار ، جلد 78 ، صفحه 369 .\r\n( 2 ) . « الطمع يذهب الحكمة من قلوب العلماء » ( رسول اكرم ( عليه السلام ) ) كنز العمال ، خبر 7576 .\r\n( 3 ) . « قليل الطمع يفسد كثير الورع » ( غرر الحكم على ( عليه السلام ) ) .\r\n( 4 ) . « ما هدم الدين مثل البدع و لا افسد الرجل مثل الطمع » ( على ( عليه السلام ) ، بحار ، جلد 77 ، صفحه 92 ) اين احاديث را صاحب ميزان الحكمه در جلد 5 ، صفحه 550 آورده است .\r\n( 5 ) . بحار الانوار ، جلد 73 ، صفحه 170 ، شرح نهج‌البلاغه ابى الحديد ، جلد 18 ، صفحه 41 - حكم ، صفحه 219 .\r\n( 6 ) . غرر الحكم على ( عليه السلام ) - ( اين سه حديث را صاحب ميزان الحكمه نيز در جلد 5 ، صفحه 554 آورده است ) . .\r\n","page_name":" 221 ","page_number":221},
  {"content":"\r\n\r\nدر روايتى از پيامبر ( صلى الله عليه و آله ) آمده :\r\n« ايّاكَ وَ اسْتِشْعارَ الطَّمَع فَانَّهُ يَشُوب القَلْبَ شِدةُ الحِرْصَ وَ يَخْتِمُ على القُلُوب بِطابع حُبِّ الدُّنيا وَ هُوَ مِفْتاحُ كُلِ سَيِّئة و رأسُ كُلّ خَطيئَة و سَبَبُ احْباطِ كلِّ حَسَنَة » :\r\n« بپرهيز از اين كه طمع را مثل موى بدن جزء وجودت كنى ، ( استشعار از شعر به معنى مو\r\nاست ) زيرا شدت حرص قلب را آشفته مىسازد و بر قلبها مهر دوستى دنيا مىزند ، و آن ( محبت ) كليد هر پليدى و منشأ هر گناهى و سبب نابودى هر حسنه و ثوابى است » .\r\nمولى على ( عليه السلام ) فرمودند :\r\n« ثَمَرةُ الطَّمع ذُلّ الدّنيا و شِقاء الآخرة » :\r\n« ثمره و ميوه طمع ذلت دنيا و شقاوت در آخرت است » . « 1 »\r\nدر جاى ديگر فرمود :\r\n« لا شِيمَةَ أذَل مِنَ الطمع » ؛\r\n« هيچ خوى و عادتى پست‌تر از طمع نيست » . « 2 » مولى در نهج البلاغه در رديف اوصاف حضرت عيسى ( عليه السلام ) چنين مىفرمايند :\r\n« لَم تَكُن لَهُ زَوجَةٌ تَفْتِنُهُ و لا وَلَدٌ يَحْزُنُهُ و لا مالٌ يَلْفِتُهُ و لا طمعٌ يُذِلُّه » ؛\r\n« براى او همسرى نبود تا گمراهش كند ، و نه فرزندى كه محزونش نمايد و نه مالى كه نظر او را به خود جلب كند و نه طمعى كه او را ذليل گرداند » . « 3 »\r\nمولى درباره منافقين نيز بعد از اين كه مىفرمايد در برابر هر حقى باطلى در برابر هر دليلى قطعى ، شبهه‌اى ، و براى هر زنده‌اى كشنده‌اى و براى هر در بىكليدى ، و براى هر شبى چراغى مهيا كرده‌اند ، مىفرمايد :\r\n« يَتَوَصَّلون الَى الطَّمع باليأس لَيُقيمُوا به اسْواقَهم و يُنْفِقُوا به اعْلاقَهُم » :\r\n« منافقين بخاطر مأيوس بودن ، به طمع و حرص پناه مىبرند ، تا بازارهاى خود را برپا داشته ( و گرم كنند ) و با طمع خدعه و نيرنگهاى زينت داده شده خود را ترويج و عرضه مىكنند » . « 4 »\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . غرر الحكم .\r\n( 3 ) . نهج‌البلاغه ، خطبه 160 ، صبحى صالح .\r\n( 4 ) . خطبه 194 نهج‌البلاغه صبحى صالح ينفقوا بمعنى ترويج دادن در مقابل كساد است و اعلاق جمع علق به معنى شى نفيس است كه در اينجا مراد نيرنگهائى است كه تزئين مىكنند و جلوه مىدهند . ( شرح لغات از نهج‌البلاغه صبحى صالح ) . .\r\n","page_name":" 222 ","page_number":222},
  {"content":"\r\n\r\nپس اى برادر خود را به بندگى طمع مسپار كه طمع خود ، بندگى و ذلت است و در مقابل چشم نداشتن به آنچه در دست مردم است ، آزادى و حرمت است\r\n« الطَّمَع رِقّ الْيأس عتقٌ » . « 1 »\r\nعلامه شيخ محمدتقى تُستَرى در شرح نهج‌البلاغه خود بنام « نهج الصباغة » در جلد 10 ، صفحه 2 چنين گويد كه « فتح موصلى » به دو بچه رسيد كه يكى تكه نانى داشت كه بر آن عسل بود ، و به دست ديگرى نيز تكه نانى بود كه خورشتى روى آن ماليده بود آن بچه به بچه‌اى كه عسل بر نان او بود گفت : از نانت به من بده ، آن بچه گفت اگر سگ من شوى به تو مىدهم ، گفت باشد و بچه مقدارى نان و عسل به او داد و طنابى و ريسمانى در دهان او گذارد و شروع به كشيدن كرد ، « فتح » گفت « لَوْلا رَضيتَ بخبزك ما كُنْتَ كلباً » : « اگر به نان خود راضى مىشدى ديگر سگ نبودى » ، شاعر نيز گفته :\r\n كَلَّفَنى حُبِّى للدراهم * و قِلة البَقوى على المغارم \r\nخدمة مَنْ لستُ له بخادم\r\n( پول‌دوستىِ من اندك مالِ باقى مانده در اثر خسارتها ، وادارم كرد خدمت كسى كنم كه خادم او نبودم ) .\r\nاين حكايت گرچه بچه‌گانه به نظر مىرسد ولى گوياى واقعيتى بزرگ است ، واقعيتى كه شايد هر روز و شب با آن برخور مىكنيم ، و متوجه نيستيم ، در واقع هر طمعى به مال كسى و درخواست از ديگرى و چشم داشتن به مال او ، افسار انداختن به گردن خود است ، اين افسار همان حقيقت طمع است !\r\nاين است كه امام باقر ( عليه السلام ) فرمودند : « بِئْسَ العبد عبدٌ له طمع يَقُوده » : « بد بنده‌اى است بنده‌اى كه داراى طمعى باشد كه او را ( به هر طرف ) بكشد » ، « 2 » افسار طمع ، انسان\r\n\r\n\r\n","description":"","footnote":"\r\n( 1 ) . غرر الحكم - ميزان الحكمه ، جلد 5 ، صفحه 552 .\r\n( 2 ) . بحار الانوار ، جلد 73 ، صفحه 170 - ميزان الحكمه ، جلد 5 ، صفحه 552 . .\r\n","page_name":" 223 ","page_number":223},
  {"content":"\r\n\r\nرا به هر جا و هر پرتگاهى مىكشد ولى متوجه نيستيم .\r\nپيامبر گرامى ( صلى الله عليه و آله ) نيز فرمودند : « تمام خير را در قطع طمع از آنچه در دست مردم است ، يافتم » « 1 » اى عزيز چشم از مال مردم بپوش و به آنچه خدا روزى تو كرده است راضى شو كه هيچ ثروتى بالاتر از اين چشم‌پوشى نيست ، هيچ آزادى بهتر از اين نيست ( كسى كه مىخواهد در طول حياتش آزاد زندگى كند ، نبايد طمع در قلب او سكنى گزيند ) . « 2 »\r\n بر سر هم دانه به نوشته عيان * كان بود رزق فلان بن فلان\r\nغم مخور بر هم مزن اوراق دفتر را * كه پيش از طفل ايزد پر كند پستان مادر را\r\nرو توكّل كن مشو بى پا و دست * رزق تو بر تو ز تو عاشق‌تر است\r\nبر سر هر لقمه به نوشته خدا * اين نصيب است بر فلان شه يا گدا \r\nكسى كه طمع كند ، به غير از اين كه به نفس خود اهانت كرده ، كارى نكرده است ، مولى على ( عليه السلام ) مىفرمايند :\r\n« ازْرى بِنَفْسِهِ مَنْ اسْتَشْعَرَ الطّمع »\r\nكسى كه طمع را شعار خود كرده و مثل پيراهن زيرين به بدن خود چسبانده است ، اهانت به نفس خود كرده است . « 3 »\r\nمرحوم خوئى در شرح خود در ذيل اين فراز در وجه دورى پرهيزگار از طمع\r\n\r\n\r\n","description":"","footnote":"\r\n( 1 ) . لئالى الاخبار ، جلد 2 ، صفحه 49 - نهج الصباغة - شرح نهج‌البلاغه محمدتقى تسترى ، جلد 10 ، صفحه 1 ، روايت را از امام سجاد ( عليه السلام ) نقل كرده است .\r\n( 2 ) . تنبيه الخواطر ، صفحه 40 - ميزان الحكمه ، جلد 5 ، صفحه 553 ، از على ( عليه السلام ) .\r\n( 3 ) . نهج‌البلاغه ، حكمت 2 ، در نهج الصباغة ، جلد 10 ، صفحه 1 ، ذيل اين حديث مىگويد : اين حديث را به اضافه كلمات ديگر ، مولى به مالك اشتر فرمودند و در تحف العقول آمده است . .\r\n","page_name":" 224 ","page_number":224},
  {"content":"\r\n\r\nچنين گويد : « پرهيزگار چشم طمع به آنچه\r\nدر دست مردم است ، ندارد ، زيرا علم دارد كه طمع از رذائل نفسانى و منشأ مفاسد عظيم است ، چون موجب ذلّت و استخفاف و كينه و حسد و عداوت و غيبت و رسوائى و نرمش با اهل معصيت و نفاق و ريا مىشود و مايه مسدود شدن باب نهى از منكر و امر به معروف و ترك توكل بر خدا و انابه سوى او و عدم رضايت به قسمت الهى مىشود » .\r\nيكى از ياران امام صادق ( عليه السلام ) به نام « سعدان » مىگويد به امام صادق ( عليه السلام ) گفتم : چه چيزى ايمان را در بنده تثبيت مىكند ، قال : الورع ( فرمود : پرهيزگارى و عفت نفس ) گفتم : چه چيزى ايمان را از او خارج مىكند ؟ قال : الطمع ( فرمود : طمع و حرص ) . « 1 »\r\nالهى آن عارف شيدا در ذيل اين فراز ( تحرجا عن طمع ) گويد :\r\n نمايد جان پاكش از طمع دور * كه اين خوى از دل روشن برد نور\r\nچگونه با روان پاكبازش * طمع در پستى آرد از فرازش\r\nبسا شير از طمع گرديد نخجير « 2 » * بسا عقل از طمع گم كرد تدبير\r\nبسا شادان كزين ناخوب خصلت * به زندان شد قرين رنج و محنت\r\nبسا ، زين ناستوده خوى ناخوش * كه شد بر باد دين و دانش هوش\r\nبسا ، كس را طمع خون ريخت در دهر * بسا شهد از طمع خون گشت با زهر\r\nخوش گفت آن سپاه عقل را شاه * كه با خوى طمع خواريست همراه\r\nكسى راه طمع نسپرد يك گام * كه با ذلت نشد از كام ناكام\r\nكسى كاين خوى ناكس مردم آموخت * در آتش آبروى خويش را سوخت\r\nطمع بستن به غير حق روا نيست * كه را اين خوى باشد پارسا نيست \r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 140 .\r\n( 2 ) . نخجير - نخچير / شكار ، حيوانى كه او را شكار كنند ، به معنى بز كوهى هم گفته شده . ( فرهنگ عميد ) . .\r\n","page_name":" 225 ","page_number":225},
  {"content":"\r\n\r\n مقام قدس كرّمنا است دلبند * بر آن ملك و بر آن دو لب طمع بند\r\nطمع بر گلشن جان بايدت بست * كه از لعل لب جانان شوى مست \r\n* * *\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\n55 - در عين انجام اعمال نيك باز هم ترسانند !\r\n« يَعْمَلُ الاعْمالَ الصّالِحَة وَ هُوَ عَلى وَجَل »\r\nترجمه : پرهيزگار اعمال صالح انجام مىدهد در حالى كه خائف و ترسناك است .\r\n* * * شرح : يكى ديگر از صفات پرهيزگاران وحشت داشتن آنها است با اين كه عمل صالح انجام مىدهند .\r\nوحشت از چه چيز ؟ وحشت از ردّ اعمال و عدم قبول آنها بواسطه جمع نبودن شرائط صحت و قبول عمل ! « وَالَّذِينَ يُؤْتُونَ مَا اتَوا وَقُلُوبُهُمْ وَجِلَةٌ » ؛ « اعمال صالح انجم مىدهند و قلوب آنها خائف است » . « 1 »\r\nاز امام زين العابدين ( عليه السلام ) روايت شده كه در حالى كه بر مركب خود سوار بودند ، و تلبيه مىگفتند « لَبيك اللّهم لَبيك » بر روى مركب غش كردند ، وقتى به هوش آمده ، از ايشان علت را پرسيدند ، فرمودند\r\n« خشيت ان يقول ربّى : لا لبّيك و لا سعديك » : « 2 »\r\nترسيدم پروردگارم بگويد « لا لَبّيك وَ لا سَعْديك » ( و جواب مرا ندهد ) .\r\n\r\n\r\n","description":"","footnote":"\r\n( 1 ) . سوره مؤمنون ، آيه 60 .\r\n( 2 ) . شرح نهج‌البلاغه ، ابن ميثم ، جلد 3 ، صفحه 421 . .\r\n","page_name":" 227 ","page_number":227},
  {"content":"\r\n\r\nمتقين مىترسند از اين كه در اعمال آنها ريائى بوده باشد ، ريائى كه پيامبر ( صلى الله عليه و آله ) در روايتى درباره آن فرمودند :\r\n« انَّ اخْوَفَ ما اخافُ عليكم الشّركُ الاصْغَر - قالوا : وَ مَا الشِّركُ الاصْغَر ؟ - قال : الرّياء . . . » :\r\n« ترسناك‌ترين چيزى كه بر شما مىترسم ، شرك\r\nاصغر و كوچك است - گفتند : شرك كوچك چيست ؟ - فرمودند : ريا » ، « 1 » ريائى كه از راه رفتن مورچه سياهى بر سنگ سياهى در شب تار ، مخفيانه‌تر در وجود انسان نفوذ مىكند !\r\nشدّاد بن أوس گويد : پيامبر ( صلى الله عليه و آله ) را ديدم گريه مىكند ، عرض كردم يا رسول الله چه چيزى شما را به گريه وا داشته است ؟ فرمود : مىترسم بر امّتم از شرك ، آگاه باش كه آنها عبادت بت و خورشيد و ماه نمىكنند و لكن با اعمالشان ريا مىكنند « 2 » ( و اين ريا شرك است ، يعنى در عبادت ، غيرخدا را با او شريك مىكنند ) .\r\nبه امام على ( عليه السلام ) گفته شد : كدام يك از مخلوقات كورند ؟ فرمود : « آن كه عمل براى غيرخدا انجام دهد ! » « 3 » آن عابد به نماز جماعت هميشه مىرفت ، و در صفّ اول مىايستاد ، سى سال چنين مىكرد ، روزى دير رسيد و صف آخر ايستاد ، ديد احساس ناراحتى مىكند ، نماز سى سال را قضا كرد ، براى اين كه احتمال داد شايد ريائى در اين مدت در كار بوده است !\r\nپرهيزگار مىترسد از اين كه گرفتار عجب شود ، عجبى كه امام صادق ( عليه السلام ) فرمودند :\r\n« من دخله العجب هلك » ؛\r\n« هر كس عجب به او راه پيدا كند ، هلاك مىشود » . « 4 » امام على ( عليه السلام ) نيز فرمودند :\r\n« العجب هلاك و الصبرِ مَلاك » ؛\r\n« خودبرتربينى و خوشنودى از خود هلاكت و صبر ( در مقابل خودبينى ) اقتدار و مايه قوام است » . « 5 »\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ابى الحديد ، جلد 2 ، صفحه 179 - ميزان الحكمه ، جلد 4 ، صفحه 28 .\r\n( 2 ) . همان مدرك .\r\n( 3 ) . « قيل للامام على ( عليه السلام ) اىّ الخلق اعمى ؟ قال : الذّى عمل لغير اللّه » ( بحار ، جلد 77 ، صفحه 378 ) .\r\n( 4 ) . بحار الانوار ، جلد 72 ، صفحه 309 و از مولى على ( عليه السلام ) نيز در صفحه 314 نقل شده است .\r\n( 5 ) . بحار الانوار ، جلد 72 ، صفحه 315 . .\r\n","page_name":" 228 ","page_number":228},
  {"content":"\r\n\r\nپرهيزگار مىترسد از عجبى كه در روايت است : اگر شخص گناه كند و پشيمان شود ، بهتر از اين كه عملى و عبادتى كند و عجب در آن راه يابد . « 1 »\r\nعجبى كه امام صادق ( عليه السلام ) درباره آن فرمودند : « دو نفر وارد مسجد شدند ، يكى عابد و ديگرى فاسق ، سپس خارج شدند در حالى كه فاسق ، صديق و عابد ، فاسق شده بود ، زيرا عابد داخل شد و عجب به عبادت پيدا كرد و فكرش مشغول به آن بود و فكر فاسق در پشيمانى و ندامت بر فسقش بود ، پس استغفار كرد و از گناهانش توبه نمود . « 2 »\r\nحضرت عيسى بن مريم ( عليهما السلام ) گفت : « بيماران را مداوا كرده و شفا دادم به اذن خدا و كور و جذامى را به اذن خدا بهبودى دادم ، و مردگان را معالجه كرده و به اذن خدا زنده كردم ، و احمق را معالجه نكردم ، و قدرت بر اصلاحش نيافتم ، گفته شد يا روح الله ( اى عيسى بن مريم ( عليه السلام ) ) ، احمق كيست ؟ فرمود :\r\n« المُعْجِبُ بِرأيه و نفسه الّذى يَرَى الفَضْل كلَّه له لا عَلَيه و يُوجِبُ الحَقَ كلَّه لِنَفْسِه و لا يُوجِبُ عَلَيْها حَقّاً فَذاكَ الاحْمَقُ الّذى لا حيلةَ فى مُداواتِه » :\r\n« خودبينى و عجب كننده به رأى و نفس خود ، آن كه تمام فضيلت و برترى را براى خود بيند نه بر عليه خود و تمام حق را براى نفس خود مىداند و نه بر ضرر آن ، و او احمقى است كه چاره‌اى در مداوايش نيست » . « 3 »\r\nامام صادق ( عليه السلام ) گويند حضرت داود ( عليه السلام ) شبى به عبادت و به تلاوت زبور پرداخت ، عبادت كردن او را به حالتى كشاند كه گويا از خودش خوشش آمد ، ناگهان قورباغه‌اى صدا كرد ، اى داود از شب زنده‌دارى شبى به تعجّب افتاده‌اى ، در حالى\r\nمن كه در زير اين صخره چهل سال است ، زبانم از ذكر خدا خشك نشده است و\r\n\r\n\r\n","description":"","footnote":"\r\n( 1 ) . بحار الانوار ، جلد 71 ، صفحه 231 و جلد 73 ، صفحه 311 .\r\n( 2 ) . بحار الانوار ، جلد 72 ، صفحه 316 .\r\n( 3 ) . بحار الانوار ، جلد 72 ، صفحه 320 - جلد 14 ، صفحه 324 - مستدرك ، جلد 1 ، صفحه 17 ( اين احاديث را صاحب ميزان الحكمه در جلد 6 بحث عُجْب آورده است ) . .\r\n","page_name":" 229 ","page_number":229},
  {"content":"\r\n\r\n( مرتب در حال ذكر و ياد اويم ) . « 1 »\r\nپرهيزگار و خداترس خوف دارد ، كه دچار « سمعة » شود ، گويند : ريا در حال عمل و « سمعه » بعد از آن است ، دوست دارد به گوش مردم برساند كه چه كرده است ، گرچه موجب بطلان عمل نيست ولى ثواب و اجر را نابود مىكند .\r\nپرهيزگار مىترسد از سمعه‌اى كه در روايت رسول گرامى ( صلى الله عليه و آله ) است : اگر كسى بنائى از روى رياء و سمعه بسازد ، روز قيامت او را تا هفت طبقه زمين حمل كرده و سپس طوقى از آتش به گردن او مىگذارند ، و او را در آتش رها مىكنند ( در روايت دارد كه پرسيديم ) يا رسول الله ( صلى الله عليه و آله ) چگونه بنائى ريائى و برحسب سمعه بنا مىشود فرمود : « بنا مىكند بيشتر از مقدار كفايت ( يعنى بيشتر از آن مقدارى كه نياز دارد خرج مىكند ) يا براى مباهات و افتخار كردن بنا مىكند » . « 2 »\r\nسمعه‌اى كه در روايت از رسول گرامى ( صلى الله عليه و آله ) است : « كسى كه قرآن را بخواند و مرادش سمعه و چيز گرفتن باشد ، خداوند را ملاقات مىكند در روز قيامت در حالى كه صورتش استخوان است و گوشتى بر آن نيست ، و قرآن به پشت گردن او زده و داخل آتشش مىكند ، و سقوط مىكند در آتش با كسانى كه سقوط در آن كردند » . « 3 »\r\nفرد متّقى مىترسد ، كه عملش بواسطه گناه حبط شود ، وقتى طوفان گناه مىآيد اعمال صالح مثل خاكستر در دم توفان به\r\nهر سو پراكنده مىشود أَعْمَالُهُمْ كَرَمَاد اشْتَدَّتْ بِهِ الرِّيحُ فِى يَوْم عَاصِف « 4 »\r\nريا و سمعه و عجب و حبط اعمال ، آفاتى براى اعمال صالح متقين است و اگر اينها هم نباشد\r\n« فَما قَدرُ اعْمالِنا فى جَنْبِ كَرَمِك » :\r\n« اعمال ما چه ارزشى در برابر كرم\r\n\r\n\r\n","description":"","footnote":"\r\n( 1 ) . مستدرك ، جلد 1 ، صفحه 17 - ميزان الحكمه ، جلد 6 ، صفحه 53 .\r\n( 2 ) . بحار الانوار ، جلد 76 ، صفحه 360 - ميزان الحكمه ، جلد 4 ، صفحه 500 - 499 .\r\n( 3 ) . ثواب الاعمال ، صفحه 337 - ميزان الحكمه ، جلد 4 ، صفحه 29 .\r\n( 4 ) . سوره ابراهيم ، آيه 18 . .\r\n","page_name":" 230 ","page_number":230},
  {"content":"\r\n\r\nو نعمتهاى الهى دارد » ، « 1 » اصلا قابل مقايسه نيست ، وقتى چنين است چرا نترسند ؟ !\r\nانسان در صورتى مسير تكامل را طى مىكند كه قبول كند ناقص است ، اگر خود را كامل بداند براى كمال خود تلاش نمىكند زيرا خود را صاحب كمال مىداند اگر كسى خود را سالم بداند به سراغ طبيب نمىرود ، چرا سرطان خطرناك است ، زيرا اعلام نمىكند و مريض سرطانى اگر كسى او را مطلع نكند ، فكر مىكند سالم است ، وقتى روشن مىشود كه مىبيند كار از كار گذشته است ، بسيارى از ما وقتى بيدار مىشويم كه سرمان به سنگ لحد خورد ولى ديگر دير است ، مريضىِ غفلت و عجب و ريا در اين دنيا گريبانگيرمان است ، ولى متوجه نيستيم ! بايد در كنار اميد به رحمت ، خوف از مقام ربوبى داشت .\r\nشخصى گويد به امام صادق ( عليه السلام ) گفتم : چه چيزى در وصيت لقمان بود ؟ فرمود : امور عجبيه‌اى ، و عجيب‌تر از همه اين كه به فرزندش گفت :\r\n« خَفِ اللّه عزَّوجلَّ خيفَةً لَو جِئتَهُ بِبِرّ الثَقلين لَعَذَّبَك و ارجُ اللّه رجاءً لو جِئتَه بِذُنُوبِ الثِّقَلَين لَرَحِمَك » :\r\n« بترس از خداى عزوجل ، ترسى كه اگر نيكى جن و انس را آورده باشى ، عذابت كند و اميد به خدا\r\nداشته باشد ، اميدى كه اگر گناهان جن و انس را آورده باشى ، تو را رحم كند » . « 2 »\r\nپرهيزگاران از خاتمه و عاقبت خود هراسانند ، آنها مىترسند مبادا دچار سوء خاتمه و بدى عاقبت شوند .\r\nمرحوم فيض كاشانى در مورد سوء خاتمه سخنانى دارد كه ذكر آن بىفائده نيست ، ايشان مىفرمايند :\r\n« بدان كه سوء خاتمه و بدعاقبتى بر دو مرتبه است كه : يكى اعظم از ديگرى\r\n\r\n\r\n","description":"","footnote":"\r\n( 1 ) . دعاى ابوحمزه ثمالى از امام سجاد ( عليه السلام ) .\r\n( 2 ) . تفسير نور الثقلين از علامه عبدعلى بن جمعة العروسى الحويزى ، جلد 3 ، صفحه 176 - ميزان الحكمه ، جلد 6 ، صفحه 59 . .\r\n","page_name":" 231 ","page_number":231},
  {"content":"\r\n\r\nاست ، اما مرتبه اول كه عظيم و هولناك است اين كه شك يا انكار بر قلب در نزد سكرات موت ظاهر شده ، و بر اين حالت قبض روح مىشود و اين حالت حجابى بين او و بين خداوند مىشود ، و موجب دورى دائمى و عذاب هميشگى خواهد شد ، و مرتبه دوم كه به مرتبه اول نمىرسد دوستى و محبت امرى از امور دنيوى و شهوت و تمايلى از آن شهوات دنيوى بر قلب او غلبه مىكند ، و آنقدر قلب او مشغول به آن امر مىشود كه ديگر جائى براى غير آن نيست ، و اين حالت موجب مىشود كه توجه او به دنيا شود و هرچه توجه او از خدا دور شودف به دنيا نزديك مىشود ، حجاب بيشتر مىشود ، وقتى حجاب آيد عذاب آيد ، زيرا آتش الهى نمىگيرد مگر محجوبين و كسانى را كه بين آنها و خداوند پرده‌اى حائل شد و اما مؤمنى كه قلبش سليم وسالم از حب دنيا است و هم و غمش خداوند است آتش جهنم به او گويد : عبور كن اى مؤمن كه نور تو شعله آتش مرا خاموش كرد » . مرحوم فيض در ادامه سخنانش مىگويد :\r\n« هرگاه قبض روح در حالت غلبه حبّ دنيا باشد ، مسئله مشكل است ، زيرا انسان بر آنچه زيسته مىميرد ، و ممكن نيست\r\nقلب صفت ديگرى بعد از مرگ اكتساب كند كه متضاد صفت غالبى آن باشد ، چون در قلوب تصرف ممكن نيست ، مگر با عمل كردن جوارح و اعضاء و به تحقيق جوارح و اعضاء با مرگ باطل و فانى شده ، و عمل كردن آنها نيز چنين شده است ، پس نه اميدى در عملى و نه اميدى در رجوع به دنيا است كه تدارك كند ، و در اين هنگام حسرت عظيم مىشود مگر اين كه اصل ايمان و محبت خداوند در قلب او رسوخ كرده باشد و با عمل صالح تقويت شده باشد ، اگر چنين بود اين حالت كه در موقع مرگ عارض بر قلب شده ، محو مىگردد ، اگر ايمان او به اندازه مثقالى باشد او را در زمان كوتاهى از آتش خارج مىكند ، و اگر كمتر باشد توقف او در آتش بيشتر است و اگر به اندازه مثقال و دانه گندمى ايمان بيشتر نداشته باشد از آتش خارج مىشود گرچه بعد از هزاران سال\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nباشد » . « 1 »\r\nپس بطور كلى مىتوان استفاده كرد كه سوء خاتمه يا به عارض شدن حالت انكار و شك و ترديد در معتقدات است و يا به عارض شدن حبّ دنيا بر قلب است كه خداوند انشاء الله ما را از اين دو مصون دارد ، و خوف ما را با مهر اميد آرامش بخشد .\r\nالهى قمشه‌اى در ذيل اين فراز ( يَعْمَلُ الاعْمالَ الصّالِحَةَ و هُوَ عَلى وَجَل ) گويد :\r\n همه نيكى كند و از عدل بارى * همى ترسد نيابد رستگارى\r\nكه هرگز با مقام عدل داور * ندارد كس فلاح خويش باور\r\nاگر سر زد ز خاصانش گناهى * نباشند ايمن از قهر الهى\r\nهم آخر كس نداند تا سرانجام * چه پيش آيد كه سازد خاطر آرام\r\nبساط عشق را شيب و فراز است * مآل « 2 » زندگى نگشوده راز است\r\nكه چون با ناز يار افتد سر و كار * بسوزد يا بسازد لطف دادار\r\nچه خواهد يار فرجامش ندانى * فراقش يا وصال جاودانى\r\nاگر مهرش فروزد جسم و جان را * هم ار نازى كند سوزد جهان را\r\nبه نازى كار عالم زار سازد * هزاران گلستان را خار سازد\r\nبموج آرد اگر بحر كرم را * فرا گيرد هزاران بوالحكم را\r\nوگر جنبش فتد در قلزم « 3 » قهر * نيابى خشك دامان هيچ در شهر \r\n* * *\r\n\r\n\r\n","description":"","footnote":"\r\n( 1 ) . محجة البيضاء ، جلد 7 ، صفحه 294 - 293 - در مورد بحث خوف و رجاء مىتوانيد به همين مجلّد از صفحه 248 تا 312 مراجعه نمائيد .\r\n( 2 ) . عاقبت و پايان كار .\r\n( 3 ) . قُلْزُم ، نام شهرى ميان مصر و مكه و نام درياى احمر ( فرهنگ عميد ) . .\r\n","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n\r\n\r\n56 - 57 - شب هنگام شكر خدا و صبحگاهان ياد او\r\n« يُمسى وَ هَمُّه الشُّكر و يُصْبحُ وَ هَمُّه الذّكر »\r\nترجمه : پرهيزگار روز را شام مىسازد و اهتمام او به شكر است و شب را به روز مىآورد و اهتمامش ذكر و ياد خداوند است .\r\n* * * شرح : از ديگر صفات پرهيزگاران شكر و ذكر است ، ذكر براى اين كه خدا متذكر آنها باشد ، و به آنها نعمت دهد ، و شكر براى نعمتهاى داده شده است .\r\nابن ميثم بحرانى در تفسير اين فراز گويد : همّ و تلاش پرهيزگاران در وقت عصر و شامگاه ، شكر خداوند است بر آنچه در روز به آنها روزى داده يا نداده است ( شكر بر داده‌ها و نداده‌ها مىكنند ) . و در وقت صبح ، همّ آنها ذكر و ياد خداوند است ، تا آنها را ياد كرده و روزى دهد ، چه از كمالات نفسانىّ و چه بدنىّ چنان كه خداوند فرموده : فَاذْكُرُونِى أَذْكُرْكُمْ وَاشْكُرُوا لِي وَلَا تَكْفُرُونِ « مرا ياد كنيد تا شما را ياد كنم و شكرگزار من باشيد و كفران نورزيد » . « 1 »\r\nمرحوم خوئى در شرح خود بعد از آوردن كلمات بحرانى مىگويند : توضيحات بحرانى كافى در رساندن مراد نيست ، و نكته تقييد اهتمام به ذكر را به\r\n\r\n\r\n","description":"","footnote":"\r\n( 1 ) . سوره بقره ، آيه 152 . .\r\n","page_name":" 235 ","page_number":235},
  {"content":"\r\n\r\nصبح و اهتمام به شكر را\r\nبه شامگاه دقيقاً روشن نمىكند ، سپس مىافزايد : اولى و بهتر اين است كه اين چنين گفته شود :\r\nاما اين كه همّ آنها در صبحگاه ذكر است ، براى تاكّد استحباب ذكر در آن وقت است ، و دليل بر اين استحباب رواياتى است .\r\nسپس سه روايت در اين باره ذكر مىكند : 1 - راوى ( عمير بن ميمون ) گويد : امام حسن ( عليه السلام ) را ديدم كه وقتى نماز صبح مىخواند در جايگاه خود مىنشست تا خورشيد طلوع كند و شنيدم از آن امام كه مىفرمود : شنيدم از رسول خدا ( صلى الله عليه و آله ) كه مىفرمود :\r\n« مَنْ صَلّى الفَجْر ثُمَّ جَلَسَ فى مَجْلِسه يَذكر اللّه حتّى تَطلعَ الشمس سَتَرَهُ اللّه مِنَ النّار سَتَرَه اللّه من النار سَتَرَه اللّه مِنَ النّار » :\r\n« كسى كه نماز صبح گزارد و در جايگاه خود نشيند در حالى كه ذكر خدا گويد تا خورشيد طلوع كند ، خداوند او را از آتش مستور گرداند . و آن حضرت اين جمله را سه بار تكرار فرمودند » .\r\n2 - انس در حديثى گويد : رسول الله ( صلى الله عليه و آله ) به عثمان به مطعون فرمودند : « كسى كه نماز صبح را با جماعت گزارد و سپس بنشيند و ذكر خدا گويد تا خورشيد طلوع كند ، براى او در بهشت هفتاد درجه است كه فاصله هر دو درجه مثل حضور اسب سريعى است كه هفتاد سال مخفى باشد ( شايد مراد اين باشد كه اسب تندرو كه آشكار نيست اگر فرض شود هفتاد سال حركت كند اين مقدار مسافتى كه طى مىكند فاصله هر دو درجه است ) » .\r\n3 - امام حسن ( عليه السلام ) فرمودند : « شنيدم از پدرم على بن ابيطالب ( عليه السلام ) كه مىفرمود رسول الله ( صلى الله عليه و آله ) چنين فرمود : هر انسانى در مصلّائى كه نماز صبح را اقامه كرده بنشيند ، و ذكر خدا گويد تا خورشيد طلوع كند ، اجر او مثل حجّاج خانه خدا است و گناهان او آمرزيده مىشود » .\r\nسپس مرحوم خوئى اضافه مىكند : نكته ديگرى در ذكر صبحگاه است كه خداوند چون روز را براى بدست آوردن معاش و طلب رزق و جستجوى فضل\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nو رحمت خود قرار داد ، چنان كه براى سكون و راحتى و خواب شب را خلق كرد و براى ذكر در صبح دخالتى عظيم در رزق و روزى است از اين جهت اهتمام پرهيزگاران به ذكر در صبح است . « 1 »\r\nاما اين كه روز را براى رزق و معاش قرار داده چون فرمود : وَجَعَلْنَا نَوْمَكُمْ سُبَاتاً - وَجَعَلْنَا اللَّيْلَ لِبَاساً - وَجَعَلْنَا النَّهَارَ مَعَاشاً : « و خواب شما را مايه آسايش قرار داديم و شب را پوششى براى شما گردانيديم ، و روز را وقت طلب معيشت قرار داديم » . « 2 »\r\nو اما دليل بر اين كه ذكر و ياد خدا در صبحگاه موجب ازدياد رزق مىشود ، اخبار زيادى است كه دو روايت را مرحوم خوئى نقل كرده است .\r\n1 - از امام صادق ( عليه السلام ) روايت شده كه فرمودند : « نشستن بعد از نماز صبح و مشغول به تعقيبات و دعاء بودن تا اين كه خورشيد طلوع كند ، بهتر است در طلب روزى از سير و تلاش در زمين » .\r\nيعنى اگر انسان به ياد خدا بود ، و سپس به دنبال روزى رفت ، خدا او را موفق‌تر مىكند ، تا كسى كه بلافاصله بعد از نماز به دنبال كار رود .\r\n2 - حمّاد بن عثمان گفت از امام صادق ( عليه السلام ) شنيدم كه مىفرمود : « نشستن مرد در تعقيب نماز صبح تا طلوع خورشيد نافذتر و مؤثرتر است در طلب رزق از سوار شدن در دريا و حركت در آن » ، گفتم ، گاهى حاجت و نيازى براى مرد است كه\r\nمىترسد ( اگر دير شود ) فوت شود ، فرمود : « داخل آن كار شود و به دنبال حاجتش رود ، و ذكر خداوند عزوجل گويد زيرا او مادامى كه وضو دارد در حال تعقيبات است » .\r\nپس از اين روايات به دست مىآيد كه بهتر است انسان ذكر خدا را بعد از نماز گويد و مشغول به تعقيبات شود ، و اگر كارى ضرورى بود كه نمىتواند بنشيند ،\r\n\r\n\r\n","description":"","footnote":"\r\n( 1 ) . هر سه روايت در جلد 12 شرح نهج البلاغه خوئى ذيل همين فراز ، صفحه 141 .\r\n( 2 ) . سوره نبأ ، آيات 9 تا 11 . .\r\n","page_name":" 237 ","page_number":237},
  {"content":"\r\n\r\nحضرت فرمودند : « با ياد خدا به دنبال آن كار رود ، و مادامى كه وضو دارد ، مثل اين است كه در تعقيبات نماز است » .\r\nسپس مرحوم خوئى گويد : اما همّ آنها در شامگاه به شكر خداوند ، براى اين است كه شامگاه در مقابل صبحگاه است ، و وقتى طلب رزق و نزول نعمت با ياد و ذكر خدا در اول روز باشد ( چنان كه در روايات گذشت ) پس مناسب است كه شكر بر آن نعمتهاى نازل شده در آخر روز باشد ( چنان كه انسان نيز از كسى كه براى او كارى انجام داده ، در آخر وقت و بعد از عمل تشكر و قدردانى مىكند ) .\r\n\r\nفضيلت شكر « 1 »\r\nخداوند متعال شكر خود را مقرون به ذكر خدا كرده است و فرمود : فَاذْكُرُونِى أَذْكُرْكُمْ وَاشْكُرُوا لِي وَلَا تَكْفُرُونِ « 2 » با اينكه فرمود : وَلَذِكْرُ اللهِ أَكْبَرُ : « ذكر و ياد خداوند بزرگتر از هر چيزى است » . « 3 »\r\nيعنى ذكر خدا كه بزرگترين چيزها است اگر انجام داديد ، خدا شما را ياد مىكند و اگر بر نعمتهاى او شكر كرديد ، و\r\nكفران نورزيديد ، او پاداش دهد وَسَنَجْزِى الشَّاكِرِينَ « 4 » در ذيل آيه لَاقْعُدَنَّ لَهُمْ صِرَاطَكَ الْمُسْتَقِيمَ « 5 » كه شيطان پس از رانده شدن گفت : « در مسير و راه مستقيم تو براى گمراه كردن آدم ( عليه السلام ) و فرزندان او مىنشينم » در تفسير آمده كه مراد از راه مستقيم راه شكر است و به جهت بلندى مرتبه\r\n\r\n\r\n","description":"","footnote":"\r\n( 1 ) . درباره فضيلت شكر مىتوانيد به محجة البيضاء ، جلد 7 ، صفحه 140 به بعد و سفينة البحار ، جلد 1 ، صفحه 709 ماده شكر و شرح نهج البلاغه ابى الحديد ذيل همين فراز ، جلد 10 ، صفحه 151 مراجعه نمائيد .\r\n( 2 ) . سوره بقره ، آيه 152 .\r\n( 3 ) . سوره عنكبوت ، آيه 45 .\r\n( 4 ) . سوره آل عمران ، آيه 145 .\r\n( 5 ) . سوره اعراف ، آيه 16 . .\r\n","page_name":" 238 ","page_number":238},
  {"content":"\r\n\r\nشكر شيطن لعين طعنه در مردم زد كه وَلَا تَجِدُ أَكْثَرَهُمْ شَاكِرِينَ « 1 » : « بيشترين فرزندان آدم ( عليه السلام ) را شكرگزار نمىيابى » ، يعنى رهروان اين مسير به واسطه وساوس من كم هستند ، و اكثر آنها از اين مسير خارج مىشوند ، و خداوند هم او را تصديق كرده ، و فرموده : ) قَلِيلٌ مِّنْ عِبَادِىَ الشَّكُورُ : « كمى از بندگان من شاكر هستند » . « 2 »\r\nخداوند شكر را مايه ازدياد نعمت دانسته و فرموده كه اگر شكر كرديد ، نعمتهاى شما را زياد مىكنم : لَئِنْ شَكَرْتُمْ لَازِيدَنَّكُمْ « 3 » و اين زيادى را مطلق فرموده ، و استثنائى نكرده ، يعنى براى هر چه شكر كرديد زياد مىكنم .\r\nولى در پنج مورد استثناء به اين اطلاق زده و مقيد كرده است ، يعنى در پنج مورد اگر خودش صلاح ديد مىدهد :\r\n1 - بىنيازى فَسَوْفَ يُغْنِيكُمُ اللهُ مِنْ فَضْلِهِ إِنْ شَاءَ : « به زودى بىنياز مىكند خداوند شما را از فضل خودش اگر خواست » . « 4 »\r\n2 - اجابت دعا فَيَكْشِفُ مَا تَدْعُونَ إِلَيْهِ إِنْ شَاءَ : « اجابت مىكند آنچه را مىخوانيد اگر خواست » . « 5 »\r\n3 - رزق يَرْزُقُ مَنْ يَشَاءُ : « كسى را كه مىخواهد روزى مىدهد » . « 6 »\r\n4 - آمرزش و مغفرت وَيَغْفِرُ مَا دُونَ ذَلِكَ لِمَنْ يَشَاءُ : « و خداوند گناه كمتر از شرك را مىآمرزد براى كسى كه بخواهد » . « 7 »\r\n5 - توبه وَيَتُوبُ اللهُ عَلَى مَنْ يَشَاءُ : « و قبول مىكند خداوند توبه كسى را كه\r\n\r\n\r\n","description":"","footnote":"\r\n( 1 ) . سوره اعراف ، آيه 17 .\r\n( 2 ) . سوره سبأ ، آيه 13 .\r\n( 3 ) . سوره ابراهيم ، آيه 7 .\r\n( 4 ) . سوره توبه ، آيه 28 .\r\n( 5 ) . سوره انعام ، آيه 41 .\r\n( 6 ) . سوره شورى ، آيه 19 .\r\n( 7 ) . سوره نساء ، آيه 48 . .\r\n","page_name":" 239 ","page_number":239},
  {"content":"\r\n\r\nبخواهد » . « 1 »\r\nچگونه شكر از اخلاق نيكو و پسنديده نباشد ، در حالى كه خداوند خود را به اين صفت ستوده و آن را از اخلاق ربوبى شمرده است واللّه شكور حليم « خداوند شكرگزار و بردبار است » « 2 » و نيز شكر را كلام اهل بهشت خوانده و فرموده : اهل بهشت چنين گويند : الْحَمْدُ للهِ الَّذِى صَدَقَنَا وَعْدَهُ : « حمد براى خدائى است كه با ما صدق وعده رفتار كرد ، و تخلّف نكرد » « 3 » و نيز درباره آنها فرمود : وَآخِرُ دَعْوَاهُمْ أَنِ الْحَمْدُ للهِ رَبِّ الْعَالَمِينَ : « آخرين دعا و سخن آنها الحمدلله رب العالمين است ( يعنى حمد براى خدائى است كه پروردگار عالمين است ) » . « 4 »\r\nاز امام باقر ( عليه السلام ) نقل شده كه فرمودند : « رسول الله ( صلى الله عليه و آله ) شبى نزد عايشه بودند ، عايشه گفت اى رسول خدا چرا اين قدر نفس خود را به زحمت مىاندازيد ، ( و عبادت مىكنيد ) با اين كه خداوند آنچه در قبل و بعد\r\nانجام مىدهيد ، راضى است ، و شما را آمرزيده است ، فرمود : اى عايشه\r\n« الا اكُونُ عبداً شَكُوراً » :\r\nآيا نبايد بنده شكرگزارى باشم . « 5 »\r\nدر روايتى ديگر آمده كه : عايشه ديد پيامبر ( صلى الله عليه و آله ) در شب وضو ساخته و به نماز ايستادند ، و شروع به گريه كردند به طورى كه اشكها بر سينه مباركش جارى شد سپس ركوع كرده و گريست ، سجده كرده و گريست ، سر برداشت و گريست و آن قدر چنين كرد ، تا بلال آمده و اعلان نماز صبح نمود ، و عايشه به حضرت عرض كرد چرا اين قدر گريه مىكنيد ، حضرت فرمود :\r\n( الا اكونُ عبداً شكوراً ) « 6 »\r\n\r\n\r\n","description":"","footnote":"\r\n( 1 ) . سوره توبه ، آيه 15 .\r\n( 2 ) . سوره تغابن ، آيه 17 .\r\n( 3 ) . سوره زمر ، آيه 74 .\r\n( 4 ) . سوره يونس ، آيه 10 .\r\n( 5 ) . كافى ، جلد 2 ، صفحه 95 ، و محجة البيضاء ، جلد 7 ، صفحه 144 .\r\n( 6 ) . محجة البيضاء ، جلد 7 ، صفحه 142 . .\r\n","page_name":" 240 ","page_number":240},
  {"content":"\r\n\r\nدر روايتى از امام هفتم ( عليه السلام ) از پدرانش از اميرالمؤمنين على ( عليه السلام ) آمده كه فرمود پيامبر اكرم ( صلى الله عليه وآله ) ده سال بر انگشتان مىايستاد ، و نماز مىگزارد ، تا اين كه قدمهايش متورم شده ، و صورتش زرد گرديد و تمام شب چنين مىكرد ، تا اين كه مورد عتاب خداوند قرار گرفت ،\r\n« طه ما انزلنا عليك القرآن لِتَشْقى » :\r\n« اى پيامبر ، ما قرآن را بر تو نازل نكرديم تا به شدّت و مشقّت افتى » . « 1 »\r\n\r\n« ذكر » و فضيلت دوام آن\r\n« ذكر » به ياد خدا بودن است در همه حال و اين عامل مؤثرى براى جلب توجه الهى به خود است و اين كه در تمام احوال به ياد ما باشد ، ما را از خطرات و لغزشگاهها مصون دارد .\r\nذكرى نافع است كه مداومت بر آن باشد ، با توجه و حضور قلب و فراغ خاطر ، تا ذكر شده يعنى خداوند متعال در قلب\r\nكه جايگاه و عرش او است جاى گرفته و عظمت و نورانيت آن بر قلب مستولى شود ، و سينه مفتوح و شرح صدر حاصل شود ، و اين غايت عبادات است .\r\nعلماى اخلاق گويند : براى ذكر اول و آخرى است ، اوّلش موجب انس و محبت و آخرش نيز موجب انس و محبت است ، و مراد از ذكر هم همين دو است .\r\nبنده در ابتداى امر برايش مشكل است كه قلب و زبان را از وساوس به طرف خدا متوجه گرداند ، ولى اگر موفق به مداومت شد و با آن انس گرفت ، محبت خداوند در قلب او جاى مىگيرد ، كسى كه چيزى را دوست داشت زياد او را ذكر كرده و كسى هم كه چيزى را بسيار ياد كرد آن را دوست دارد و از اينجا است بعضى گفته‌اند كه :\r\n« كاءَدتُ القُرآنَ عشرين سنةً ثمّ تَنَعَّمتُ به عشرين سَنَةً »\r\n« در راه قرآن\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 709 ماده شكر - شبيه به اين روايت در كافى ، جلد 2 ، صفحه 95 و محجة ، جلد 7 ، صفحه 144 ، از امام باقر ( عليه السلام ) با كمى تفاوت آمده است . .\r\n","page_name":" 241 ","page_number":241},
  {"content":"\r\n\r\nبيست سال سختى كشيدم ( و خواندم و ياد گرفتم و با ظرائفش آشنا شدم ) سپس بيست سال به وسيله آن متنعّم شده و لذّت بردم » . « 1 »\r\nنعمت به دست نمىآيد ، مگر با انس و محبت ، و انس و محبت نيز به دست نمىآيد ، مگر با مداوت بر سختىها در مدت طولانى تا اين كه تكلّف و سختى طبيعتى براى انسان مىشود و اين بعيد نيست ، زيرا در امور مادى مثل غذا خوردن گاه انسانى با اكراه غذائى را كه مورد طبعش نيست ، تناول مىكند و سختى خوردن را به خود تحميل مىكند ، و مواظبت بر اين امر مىكند تا اين كه عادت كرده و ديگر براى خوردن آن نياز به شكيبائى ندارد ، نفس انسانى نيز با عادت دادن بر سختى ، سختى برايش آسان مىشود\r\n« هى النفس ما عوَّدتها تَتَعَوَّد »\r\n« اين نفس آنچه را عادتش دهى عادت مىكند » . « 2 » وقتى انسن به ذكر خدا شد ، از\r\nغيرخدا بريده و اين انس با خداوند ، رفيق او نزد مرگ مىشود و در آن وقت به غير از ياد الهى نمىماند ، اگر با ياد خدا انس گرفته از آن بهره برده و متمتّع و متلذّذ مىشود ، امور دنيوى موانع رسيدن او به محبوب بوده ، و بعد از مرگ اين امور از بين رفته ، و به محبوب مىرسد ، از زندانى كه در آن محبوس بود به ديدار دوست مىشتابد .\r\nدر روايتى از امام صادق ( عليه السلام ) آمده كه : « كسى كه ذكر خدا كند حقيقتاً ، او مطيع است و كسى كه غافل از او باشد ، عاصى و طغيانگر است و طاعت و عبادت علامت هدايت و معصيت علامت ضلالت و گمراهى است و اصل و ريشه هدايت و ضلالت ذكر و غفلت است .\r\nپس قلب خود را قبله زبانت قرار ده ، و بدون اشاره قلب و موافقت عقل و رضاى ايمان زبان را حركت نده ( فَاجْعَلْ قَلْبَك قِبْلَةً لِلِسانك و لا تُحَرِّكه الّا بِاشارَةِ\r\n\r\n\r\n","description":"","footnote":"\r\n( 1 ) . جامع السعادات ، جلد 3 ، صفحه 360 بحث ذكر - در محجة البيضاء ، جلد 2 ، صفحه 278 بجاى كاءدت كابدت آورده كه از نظر معنا فرقى ندارد .\r\n( 2 ) . جامع السعادات ، جلد 3 ، صفحه 360 بحث ذكر . .\r\n","page_name":" 242 ","page_number":242},
  {"content":"\r\n\r\nالقَلْب وَ مُوافَقَةِ العقل و رِضَا الايمان ) .\r\nخداوند عالم به پنهان و آشكار تو است . . . و قلب خود را با آب حزن بشوى و ياد كردن خودت اللّه را براى ياد كرن خداوند تو را ، قرار ده ، زيرا او ياد تو مىكند در حالى كه بىنياز از تو است و ياد كردن خداوند تو را برتر و عالىتر از ذكر كردن تو او را مىباشد . . . كسى كه مىخواهد ذكر خدا كند ، بايد بداند كه مادامى كه خداوند عبد را به توفيق ياد خود موفق نكند ( و به او توفيق ذكر گفتن ندهد ( عبد قدرت بر ذكر او ندارد » . « 1 »\r\nدر فضل مداومت بر ذكر همين بس كه خداوند اين‌گونه افراد را مدح كرده ، و مىفرمايد ، الَّذِينَ يَذْكُرُونَ اللهَ قِيَاماً وَقُعُوداً وَعَلَى جُنُوبِهِمْ : « كسانى كه در حال\r\nايستاده و نشسته و بر پهلو خوابيده و ياد خدا هستند » . « 2 » يعنى در تمامى احوال چنين هستند و نيز فرموده : رِجَالٌ لَّا تُلْهِيهِمْ تِجَارَةٌ وَلَا بَيْعٌ عَنْ ذِكْرِ اللهِ : « مردانى كه آنها را تجارت و نه معامله از ياد خدا باز نمىدارد » . « 3 »\r\nو نيز به پيامبر ( صلى الله عليه و آله ) فرمود : فَسَبِّحْ بِحَمْدِ رَبِّكَ وَكُنْ مِّنَ السَّاجِدِينَ - وَاعْبُدْ رَبَّكَ حَتَّى يَأْتِيَكَ الْيَقِينُ : « پس تسبيح و حمد پروردگارت كن و از سجده كنندگان باش و پروردگارت را عبادت كن تا به مرحله يقين و مرگ رسى » . « 4 »\r\nدر حديث قدسى نيز به موسى ( عليه السلام ) فرمود\r\n« يا موسى اذكرنى فَانَّ ذكرى حَسَنٌ على كُلّ حال »\r\n: « اى موسى ياد كن مرا كه ياد من در هر حالى نيكو است » « 5 » زيرا قلب با\r\n\r\n\r\n","description":"","footnote":"\r\n( 1 ) . مصباح الشريعة ، باب 5 ، صفحه 136 - مستدرك ، جلد 1 ، كتاب الصلاة - ابواب الذكر ، صفحه 401 و دو نسخه ( مصباح و مستدرك ) اختلاف كمى دارد . ( به نقل از جامع السعادات ، جلد 3 ، صفحه 361 ) .\r\n( 2 ) . سوره آل عمران ، آيه 191 .\r\n( 3 ) . سوره نور ، آيه 37 .\r\n( 4 ) . سوره حجر ، آيات 99 - 98 .\r\n( 5 ) . لئالى الاخبار ، جلد 1 ، صفحه 188 . .\r\n","page_name":" 243 ","page_number":243},
  {"content":"\r\n\r\nنور ذكر اللّه روشن و منوّر مىگردد .\r\nحتى در حديثى از امام صادق ( عليه السلام ) آمده كه\r\n« لا بَأسَ بِذِكر اللّه و انْتَ تَبُول فَانّ ذِكْرَ اللّه حَسَنٌ على كُلّ حال و لاتَسأَم مِنْ ذكر اللّه » :\r\n« اشكالى ندارد كه نام خدا و ذكر او گوئى در حالى كه بول و ادرا مىكنى زيرا ذكر خدا در هر حالى نيكو است و از ياد و ذكر او ( در آن حال ) ناراحت مباش » . « 1 »\r\nاز امام باقر ( عليه السلام ) نيز روايت شده كه فرمود : در توراتى كه دستخوش تحريف نشده ، نوشته شده كه موسى از پروردگارش سؤال كرد و گفت : خداى من ، در مجالسى قرار مىگيرم كه شأن تو را اجلّ و اعز مىدانم از اين كه نام تو را و ياد تو را در آن حال به زبان و خاطر آورم فرمود :\r\n« يا\r\nمُوسى انّ ذِكرى حَسَنٌ على كل حال »\r\n« اى موسى ياد من در هر حالى نيكو است » . « 2 »\r\nاطلاق ذكر خدا على كُل حال نشان مىدهد ، حتّى در حال تخلّى نيز ذكر او بدون اشكال است و جاى حياء و خجالت نيست ، بايد به فكر افتاد اگر دستگاه تخليه ادرار به اذن خدا كار نكرد چه كسى مىتواند آن را به كار اندازد ؟ پس خود تخليه هم از نعمتهاى الهى است كه انسان مىتواند به زندگى خود ادامه دهد ! حتى در نماز گرچه حرف زدن موجب بطلان است ولى ذكر گفتن مثل الله اكبر ، لا إله الّا الله و الحمد الله و غيره بدون اشكال است ، زيرا ذكر او در هر حالى حسن است .\r\nدر قرآن مىخوانيم : إِنَّ الَّذِينَ اتَّقَوْا إِذَا مَسَّهُمْ طَائِفٌ مِّنْ الشَّيْطَانِ تَذَكَّرُوا فَإِذَا هُمْ مُّبْصِرُونَ : « كسانى كه تقوا پيشه كردند ، وقتى گروهى از شيطانها با آنها تماس برقرار كردند و به ياد خدا افتاده و بصير مىشوند ( و قلب آنها روشن مىشود ) » « 3 » از اين آيه به دست مىآيد كه جلاء و روشنى قلب با ياد خدا حاصل مىشود ، چنان كه در\r\n\r\n\r\n","description":"","footnote":"\r\n( 1 ) . لئالى الاخبار ، جلد 1 ، صفحه 193 ، و محجة البيضاء ، جلد 2 ، صفحه 269 .\r\n( 2 ) . محجة البيضاء ، جلد 2 ، صفحه 269 .\r\n( 3 ) . سوره اعراف ، آيه 201 . .\r\n","page_name":" 244 ","page_number":244},
  {"content":"\r\n\r\nروايتى از اميرالمؤمنين ( عليه السلام ) است :\r\n« انَّ الذِّكرَ جَلاءُ القُلوبِ يُسمَع به بعد الوقْرَةِ و يُبصَرُ به بعد الغَشْوَةِ و يَنْقاد به بَعْدَ المُعانَدة » :\r\n« ذكر و ياد خدا روشنى قلوب است ( و زنگار را پاك مىكند ) با ذكر ، قلب شنوا و بينا و مطيع مىشود بعد از آنكه ناشنوا و نابينا و غيرمطيع بود » . « 1 »\r\nپس اى برادر قلب را با ياد خدا آگاهى بخش ، چنان كه رسول گرامى ( صلى الله عليه و آله ) در وصيت خود به ابىذر فرمودند :\r\n« نَبّه بالذكر قَلْبَكَ » : « 2 » «\r\nزنگارهاى آن را با ذكر نعمتهاى\r\nالهى بر طرف كن » كه امام صادق ( عليه السلام ) فرمودند :\r\n« يَصُدُّ القَلْبُ فَاذا ذكرتَه بِآلاءِ اللّه انجَلى عنه » :\r\n« مانعى قلب را مىگيرد وقتى ياد نعمتهاى الهى كنى بر طرف شده ، و از قلب رخت برمىبندد » . « 3 »\r\nبعضى از بزرگان فرموده‌اند : ذكر اللّه نور است و ذكر غير او تاريكى و ظلمت است ، زيرا وجود ، نور و عدم ، ظلمت است ، پس حق ، نور ، و ماسواى او منبع تاريكى است ، قلب وقتى در آن ذكر آيد ، نور در آن آيد ، و وقتى متوجه خلق شد ، ظلمت در آن حاكم شود ، و هر وقت از حق اعراض كرد و روى به خلق آورد ، ظلمت خالص تامّ حاكم شود ، پس اعراض و روى گرداندن از حق مراد قول خداوند است كه فرمود : وَلَا تُطِعْ مَنْ أَغْفَلْنَا قَلْبَهُ عَنْ ذِكْرِنَا وَاتَّبَعَ هَوَاهُ : « اطاعت كسى را كه قلبش را از ذكرمان غافل كرديم و متابعت هوايش را كرد ، مكن » . « 4 » يعنى با غفلت از ياد ما قلبش سياه شد و نورانيتش را از دست داد .\r\nو همين مراد قول خداوند است فَوَيْلٌ لِّلْقَاسِيَةِ قُلُوبُهُمْ مِّنْ ذِكْرِ اللهِ أُوْلَئِكَ فِى ضَلَال مُّبِين : « واى بر كسانى كه قلبش از ذكر خدا قساوت پيدا كرد ، آنها در گمراهى\r\n\r\n\r\n","description":"","footnote":"\r\n( 1 ) . لئالى الاخبار ، جلد 1 ، صفحه 189 .\r\n( 2 ) . لئالى الاخبار ، جلد 1 ، صفحه 189 .\r\n( 3 ) . لئالى الاخبار ، جلد 1 ، صفحه 189 .\r\n( 4 ) . سوره كهف ، آيه 28 . .\r\n","page_name":" 245 ","page_number":245},
  {"content":"\r\n\r\nآشكارى هستند » . « 1 » عدم ياد خدا و غفلت از آن موجب قساوت قلب و مردن آن مىشود ، خداوند به موسى خطاب كرد : « يا موسى لا تَنْسَنى فَانّ نَسيانى يِميتُ القلب » : « اى موسى مرا فراموش مكن زيرا فراموشى من قلب را مىميراند » . « 2 »\r\nدر تفسير صافى در ذيل سوره « قُل اعُوذُ بربّ النّاس » : رسول گرامى ( صلى الله عليه و آله ) فرموده‌اند : « ما مِن مؤمِن الّا وَ لِقَلبه اذُنٌ ينفَثُ فيها الوسواس الخناس و\r\nاذُنٌ ينفث فيها المَلك فَيُؤيِّد الله المؤمنَ بالمَلك فذلك قوله ( وَأَيَّدَهُمْ بِرُوح مِّنْهُ ) » « 3 » هر مؤمنى ، قلبش دو گوش دارد : گوشى كه وسواس خناس در آن مىدمد ، گوشى كه فرشته در آن مىدمد ، خداوند مؤمن را به وسيله فرشته تأييد مىكند و اين است معنى آيه وَأَيَّدَهُمْ بِرُوح مِّنْهُ . « 4 »\r\nدر كتاب لئالى الاخبار « 5 » حكايتى از زاهدى نقل مىكند كه او گفته بود ، بين من و جنّى ، دوستى و الفتى بود ، روزى در مسجد نشسته بودم ، به من گفت ، اين مردم را در مسجد چگونه مىبينى ؟ گفتم بعضى را در خواب و بعضى را در بيدارى مىبينم ، گفت : بر سر آنها چه مىبينى ؟ گفتم هيچ چيز . چشمش را با دستش باز كرد ، و ماليد ، پس ديدم بر سر هر كدام كلاغى است كه بعضى از آنها كلاغها بطور كامل آن فرد را با بالهايش مىپوشاند كه چشم من نمىديد و بعضى را گاهى مىپوشاند و گاهى بالش را بلند مىكرد ، گفتم : اين چه است ؟ گفت : اين شياطين بر سر آنها نشسته و به قدر غفلت هر كدام بر آنها مستولى مىشوند ، سپس اين آيه را تلاوت كرد : وَمَنْ يَعْشُ عَنْ ذِكْرِ الرَّحْمَانِ نُقَيِّضْ لَهُ شَيْطَاناً فَهُوَ لَهُ قَرِينٌ : « و كسى كه از ذكر خداوند رحمان\r\n\r\n\r\n","description":"","footnote":"\r\n( 1 ) . سوره زمر ، آيه 22 .\r\n( 2 ) . لئالى الاخبار ، جلد 1 ، صفحه 189 .\r\n( 3 ) . سوره مجادله ، آيه 22 .\r\n( 4 ) . لئالى الاخبار ، جلد 1 ، صفحه 189 .\r\n( 5 ) . همان مأخذ ، صفحه 190 . .\r\n","page_name":" 246 ","page_number":246},
  {"content":"\r\n\r\nاعراض كند براى او شيطانى گماريم و او رفيق و همراه او است » . « 1 »\r\nصاحب لئالى سپس آيه‌اى را كه به همين مطلب اشاره دارد ، ذكر مىكند : اسْتَحْوَذَ عَلَيْهِمْ الشَّيْطَانُ فَأَنسَاهُمْ ذِكْرَ اللهِ أُوْلَئِكَ حِزْبُ الشَّيْطَانِ أَلَا إِنَّ حِزْبَ الشَّيْطَانِ هُمُ الْخَاسِرُونَ : « شيطان بر آنها مسلّط شده ، و ذكر خدا را از\r\nيادشان برده ، آنها حزب شيطانند ، آگاه باشيد كه حزب و گروه شيطان در خسران و زيانند » . « 2 »\r\nاى برادر به ياد خدا باش كه امواج متلاطم قلبها در ساحل ياد خدا و ذكر او آرام گيرد الا بَذِكرِ اللّه تَطمَئَنُّ القُلُوب « 3 » چنان كه در روايت است تا وقتى انسان به ذكر خدا مشغول باشد ، در نماز است خواه ايستاده باشد و خواه نشسته و خواه خوابيده كه خداوند فرمود : الَّذِينَ يَذْكُرُونَ اللهَ قِيَاماً وَقُعُوداً وَعَلَى جُنُوبِهِمْ . « 4 »\r\nدر كتاب شريف كافى است كه رسول خدا ( صلى الله عليه و آله ) فرمود : « هيچ چيزى نيست مگر اين كه حدّى دارد كه به آن منتهى مىشود ، الّا ذكر كه خداوند به كم و قليل آن راضى نشده و براى آن حدّى قرار نداده كه به آن منتهى شود » ؛ سپس اين آيه را خواندند : يَا أَيُّهَا الَّذِينَ آمَنُوا اذْكُرُوا اللهَ ذِكْراً كَثِيراً - وَسَبِّحُوهُ بُكْرَةً وَأَصِيلا : « 5 » « اى كسانى كه ايمان آورده‌ايد خدا را ياد كنيد ياد كردنى كثير و صبح و شام تسبيح او گوييد » . « 6 »\r\nو نيز رسول خدا ( صلى الله عليه و آله ) فرمود : « خانه‌اى كه قرآن در آن قرائت شود و ذكر خدا در آن باشد بركتش زياد شده و ملائكه در آن حاضر و شيطان از آن هجرت مىكند و براى اهل آسمان مىدرخشد ، چنان كه ستاره درخشان براى اهل زمين چنين است » . « 7 »\r\n\r\n\r\n","description":"","footnote":"\r\n( 1 ) . سوره زخرف ، آيه 36 .\r\n( 2 ) . سوره مجادله ، آيه 19 .\r\n( 3 ) . سوره رعد ، آيه 28 .\r\n( 4 ) . سوره آل عمران ، آيه 191 .\r\n( 5 ) . سوره احزاب ، آيه 42 - 41 .\r\n( 6 ) . لئالى الاخبار ، جلد 1 ، صفحه 191 .\r\n( 7 ) . لئالى الاخبار ، جلد 1 ، صفحه 191 . .\r\n","page_name":" 247 ","page_number":247},
  {"content":"\r\n\r\nو نيز فرمود : « مَثَل خانه‌اى كه ذكر خدا در آن باشد و خانه‌اى كه ذكر خدا در آن نباشد ، مَثَل زنده و مرده است » . « 1 »\r\nو نيز فرمود : « قومى نمىنشيند ، و ذكر خدا نمىگويد ، مگر اين كه ملائكه آنها را در برگرفته ، و رحمت آنها را مىپوشاند ، و سكينه و آرامش بر آنها نازل شده و خدا در ميان بندگانش ياد آنها كند » . « 2 »\r\nو نيز فرمود : « قومى اجتماع نمىكنند ، و ذكر خدا نمىگويند ، مگر اين كه شيطان و دنيا از آنها كناره مىگيرد ، و شيطان به دنيا گويد : آيا نمىبينى چه مىكنند ؟ » دنيا گويد :\r\n« دَعْهم فَلَو قَد تَفَرَّقوا اخَذْتُ بِاعْناقهم » :\r\n« آنها را رها كن اگر متفرق شدند ( و ياد خدا نكردند ) گردنهاى آنها را مىگيرم » . « 3 »\r\nامام باقر ( عليه السلام ) فرمودند : در توراتى كه تحريف و تغيير در آن رخ نداده است نوشته شده كه حضرت موسى ( عليه السلام ) از پروردگارش سؤال كرد ، آيا قريبى تا با تو نجوى و مناجات كنم ( مناجات درگوشى سخن گفتن را گويند در مقابل منادات كه سخن گفتن بلند و از دور باشد ) يا دورى ( تا منادات كنم و فرياد زنم ) ؟ خداوند وحى رساند كه « انَا جليس مَنْ ذكرنى » : « من\r\nهم‌نشين كسى هستم كه مرا ياد كند » ، موسى ( عليه السلام ) گفت : چه كسى در حفظ تو است در روزى كه پناهى و حرزى جز پناهگاه تو نيست ؟ « فقال :\r\n\r\n\r\n","description":"","footnote":"\r\n( 1 ) . لئالى الاخبار ، جلد 1 ، صفحه 191 .\r\n( 2 ) . لئالى الاخبار ، جلد 1 ، صفحه 191 .\r\n( 3 ) . لئالى الاخبار ، جلد 1 ، صفحه 193 تا 191 ( شبيه روايت چهارم با اضافه‌اى در شرح نهج البلاغه ابن ابى الحديد ذيل همين فراز دارد كه پيامبر ( صلى الله عليه و آله ) از قول خداوند فرمودند : وقتى بنده من در نفس خود مرا ياد كند در نفسم يادش كنم و وقتى مرا در جمعى ياد كند در جمع خيرى از اجتماعات او ، يادش كنم ، و اگر به اندازه يك وجب به من نزديك شود يك ذراع به او نزديك مىشوم ( ذراع تقريباً به اندازه سرانگشت دست تا آرنج است ) و اگر يك ذراع به من نزديك شود به انداه ( باع ) كه به اندازه كشيدن دو دست است به او نزديك مىشوم و اگر به طرف من راه آمد به طرف او مىدوم ( اذا مشى الىّ هَر ولت الَيه » البته واضح است كه خداوند اين مقادير را براى انس ذهن با ما مقادير بيان فرموده و گرنه اگر انسان به طرف او رود او به حدى به طرف ما آيد كه با محاسبات دنيوى قابل مقايسه نيست . .\r\n","page_name":" 248 ","page_number":248},
  {"content":"\r\n\r\nالَّذينَ ذَكَرُونى فَاذكُرهُم » ؛ « فرمود : كسانى كه يادم كنند يادشان مىكنم » . « 1 » يعنى ياد كردن خدا و توجه او منوط و بسته به ياد كردن و توجه بنده به او است .\r\nخداوند فرموده : كسى كه مرا در جمع مردم ياد كند من او را در جمع ملائكه ياد كنم ، « 2 » و نيز فرموده : اى فرزند آدم مرا در جمع ياد كن تا تو را در جمع بهترى از جمع خودت ياد كنم . « 3 » ( يعنى اگر خدا را ياد كردى او تو را در بين مردم ياد مىكند ، و قلب مردم را متوجه تو مىكند خير و صلاح تو را بر سر زبان آنها مىاندازد ) .\r\nپيامبر ( صلى الله عليه و آله ) در جواب كسى كه از بهترين و محبوبترين اعمال نزد خداوند سؤال كرد چنين فرمودند : « ان تموتَ و لسانُك رطبٌ مِنْ ذكر اللّه » : « اينكه بميرى و زبان تو از ياد خدا مرطوب باشد » . « 4 »\r\nرسول گرامى ( صلى الله عليه و آله ) فرمودند :\r\n« ذاكِرُ اللّه فى الغافلين كالمقاتل فى الفارّين و المقاتل فى الفارّين له الجنّة » :\r\n« ياد كننده خدا در بين غافلين مثل جنگ كننده ( در راه خدا ) در بين فرار كنندگان ( از ميدان جنگ ) است و جنگ كننده در راه خدا در ميان فرار كنندگان ، بهشت براى او است » . « 5 »\r\nامام صادق ( عليه السلام ) در حديثى « 6 » از پدرش حكايت مىكند كه فرمود : پدرم كثير الذكر بود و من با او راه مىرفتم و\r\nذكر مىگفت و با او غذا مىخوردم و ذكر مىگفت مردم با او سخن مىگفتند ولى اين مسئله او را از ذكر خدا بازنمىداشت مىديدم\r\n\r\n\r\n","description":"","footnote":"\r\n( 1 ) . لئالى الاخبار ، جلد 1 ، صفحه 193 تا 191 .\r\n( 2 ) . لئالى الاخبار ، جلد 1 ، صفحه 193 تا 191 .\r\n( 3 ) . لئالى الاخبار ، جلد 1 ، صفحه 193 تا 191 .\r\n( 4 ) . لئالى الاخبار ، جلد 1 ، صفحه 193 تا 191 .\r\n( 5 ) . لئالى الاخبار ، جلد 1 ، صفحه 193 تا 191 .\r\n( 6 ) . لئالى الاخبار ، جلد 1 ، صفحه 193 حديث دوم ، در محجة البيضاء ، با اضافاتى آمده ، جلد 2 ، صفحه 269 - 268 . .\r\n","page_name":" 249 ","page_number":249},
  {"content":"\r\n\r\nزبانش به حنكش « 1 » و بالاى دهانش چسبيده و مىگفت لا إله الّا اللّه و مرا جمع كرده و امر به ذكر مىنمود تا خورشيد طلوع كند .\r\nاز رسول گرامى ( صلى الله عليه و آله ) نقل شده كه فرمودند :\r\n« مَنْ احَبَّ انْ يَرْتَعَ فِى رِياضِ الجَنَّة فَليُكثِر مِن ذِكْرِ اللّه » :\r\n« كسى كه دوست دارد در باغهاى بهشت گردش كند ، بايد ذكر خدا را زياد گويد » . « 2 »\r\nمرحوم فيض كاشانى در محجة البيضاء گويد : « ثابت البنانى » گفت من مىدانم چه موقع پروردگارم مرا ياد مىكند ، اطرافيان اعتراض كرده ناراحت شدند و گفتند چگونه مىدانى چه موقع خداوند يادت مىكند ؟ ! گفت\r\n« اذا ذكرته ذَكَرَنى » :\r\n« وقتى يادش كنم يادم مىكند » . « 3 » بحثهاى زيادى درباره ذكر است كه در ذيل فراز\r\n« ان كان فى الغافلين كتب فى الذاكرين . . . » :\r\nتوضيح بيشترى خواهيم داد .\r\nمرحوم الهى ، در ذيل اين فراز ( يمسى و همّه الشكر و يصبح و همّه الذكر ) گويد :\r\n كند شب روز خود در شكر يزدان * كه بگشايد در الطاف سبحان\r\nبه روز آرد شب و همت گمارد * كه ياد يار بر خاطر نگارد\r\nخوشا روز و شب آن عشقبازى * كه در دل نيست جز يارش نيازى \r\n* * *\r\n\r\n\r\n","description":"","footnote":"\r\n( 1 ) . حنك در لغت بالاى دهان و نيز استخوانى كه ريش از آن بيرون مىآيد را گويند كه از مستحبات نيز خصوصاً در نماز تحت الحنك است كه يك طرف عمامه را به زير چانه مىآورند و در اينجا مراد معنى اول است كه زبان به بالاى قسمت درونى دهان چسبيده بود .\r\n( 2 ) . شرح نهج البلاغه ابن ابى الحديد ، جلد 10 ، ذيل همين فراز ، صفحه 153 .\r\n( 3 ) . محجة البيضاء ، جلد 2 ، صفحه 266 ( ابى ابى الحديد هم در ذيل اين فراز آورده ولى گفته يكى از عارفين به اصحابش چنين گفت ) . .\r\n","page_name":" 250 ","page_number":250},
  {"content":"\r\n\r\n\r\n58 - 59 - شامگاهان هراسان و صبحگاهان خوشحال !\r\n« يَبيتُ حَذِراً و يُصبحُ فَرِحاً حَذِراً لِما حُذِّر مِنَ الغَفْلَة وَ فَرِحاً بِما اصابَ مِن الفَضل وَ الرَّحمة »\r\nترجمه : شخص پرهيزگار شب را به سر مىبرد ( در حالى كه از غفلت خويش ) هراسان است . و صبح مىكند در حالى كه خوشحال است ، ترسناك براى غفلتى كه از آن ترسانده شده و خوشنود و خوشحال براى فضل و رحمت الهى كه به او رسيده است .\r\n* * * شرح : مرحوم خوئى و بحرانى در شرحهاى خود متذكر شده‌اند كه ظاهر كلام مولى على ( عليه السلام ) اين نيست كه شب اختصاص به خوف و روز اختصاص به خوشحالى دارد ، بلكه كنايه است از اين كه آنها هميشه بين خوف و رجاء هستند ، بين ترس و خوشنودى به سر مىبرند ، چنان كه در عرف هم اين كنايه معمول است و حضرت به جاى خوف و رجاء ، لازم اين دو را ذكر كرده‌اند ، لازمه خوف حذر و لازمه رجاء خوشحالى و فرح است . ( حذر را صاحب مفردات گويد « احْتِرازُ عَن مُخيف » : « دورى از شىء ترسناك كه مىترساند » . پس احتراز و دورى لازمه ترس و خوشنودى لازمه اميد و شوق است .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nالبته چنان كه بحرانى گفته احتمال دارد فقره سابق هم همين معنى كنائى را داشته باشد ، يعنى دائماً در ذكر و شكرند نه اين كه ذكر مختص به صبح و شكر مختص به شام باشد .\r\nاين فراز از خطبه دو احتمال در آن است : يكى اين كه ترس از غفلت و ترك ياد خدا باشد ، و وحشت دارند كه در زمره غافلان باشند ، كه خدا دست عنايت خود را از سر آنها برداشته و لذت انس با خود را از آنها گرفته ، گرچه هيچ عذابى هم روز قيامت براى آنها نباشد ، همين كه خود را در زمره آنها ببينند كه ديگر محبوب به آنها توجه نمىكند ، بيمناكند ، و در مقابل خوشنود به چيزهائى هستند كه خدا در اين دنيا به آنها تفضّل و عنايت كرده است ، به آنها دين اسلام و دوستى و پيروى محمد و آل‌محمد ( صلى الله عليه و آله ) را داده است ، و رحمت او است كه به هر كس كه بخواهد مىدهد ، چنان كه فرمود : قُلْ إِنَّ الْفَضْلَ بِيَدِ اللهِ يُؤْتِيهِ مَن يَشَاءُ وَاللهُ وَاسِعٌ عَلِيمٌ يَخْتَصُّ بِرَحْمَتِهِ مَنْ يَشَاءُ وَاللهُ ذُو الْفَضْلِ الْعَظِيمِ : « بگو اى پيامبر كه تفضّل و فضل به دست خدا است ، به هر كس كه بخواهد مىدهد ، و خداوند رحمتش واسع و عليم است * رحمتش را به هر كه بخواهد مختص مىكند ، و خداوند صاحب فضل عظيم است » . « 1 »\r\nو احتمال دوم اين كه ترسناك از عذاب و عقابى باشند كه در اثر غفلت در دنيا و آخرت گريبانگير آنها مىشود و خوشنود به اجر و ثوابهائى كه در اثر عمل به احكام به آنها مىرسد ، يعنى نفس عبادات آنها رحمت و فضل الهى است ، كه به آنها رسيده و موجب اجر و پاداش است ، پس سرور آنها به حسنات آنها است كه موجب پاداش الهى است .\r\nحاصل دو احتمال اين كه در احتمال اول خوف از نفس غفلت و در نتيجه عدم توجه خداوند به غافل است ، و خوشنودى به رحمتهائى كه خداوند بدون عوض به او داده ، و هيچ عملى در مقابل آن انجام نداده است و احتمال دوم اين كه\r\n\r\n\r\n","description":"","footnote":"\r\n( 1 ) . سوره آل عمران ، آيه 74 - 73 . .\r\n","page_name":" 252 ","page_number":252},
  {"content":"\r\n\r\nخوف از عقاب غفلت چه دنيوى و چه اخروى و فرح و شادمانى به عبادات و حسناتى كه خود رحمت الهى است و به او رسيده به خاطر ثوابهائى كه بر آن مترتب مىشود . « 1 »\r\nدر روايتى مسعدة بن صدقه ، از امام صادق ( عليه السلام ) نقل مىكند كه فرمود :\r\n« مَنْ سَرَّته حَسَنَتُه و ساءَته سيّئتُه فهو مؤمن » :\r\n« كسى كه حسنة و كار شايسته او خشنودش كند ، و كار زشت او ناراحتش كند ، او مؤمن است » . « 2 »\r\nدر روايتى ديگر نيز امام پنجم باقر العلوم ( عليه السلام ) فرمودند : پيامبر اكرم ( صلى الله عليه وآله ) از بهترين و برگزيده‌ترين بندگان سؤال شدند ، فرمودند :\r\n« الذّين اذا احْسَنُوا استَبْشَروا وَ اذا أَساؤُا استَغْفَروا و اذا اعطُوا شَكروا و اذا ابْتَلُوا صَبَروا و اذا غَضَبوا غَفَروا » :\r\n« كسانى كه وقتى احسان كرده و كار نيك كنند ، خشنودند و وقتى كار ناشايست كنند ، استغفار نمايند و وقتى چيزى به آنها اعطاء شود شكرگزارند ، و وقتى به مصيبت مبتلا شدند ، صبر كنند ، و وقتى ناراحت و غضبناك شدند ، ببخشند و درگذرند » . « 3 »\r\nبارى عامل دلهره متقين غفلت است ، آفتى كه به جان انسانها مىافتد و آنها را به ورطه نابودى و هلاكت مىسپارد .\r\nصاحب لئالى الاخبار از بعضى بزرگان نقل مىكند كه فرمود : غفلت قلب از حق ، عظيم‌ترين عيوب و بزرگترين گناهان است ، گرچه به اندازه آنى از آنات و لحظه‌اى از لحظات باشد ، و چنان كه عوام مردم بر سيئات خود عقاب مىشوند ، همچنين خواص و مقربين بر غفلات خود عقاب مىشوند ، پس بپرهيز از اختلاط و نشست و برخاست با اصحاب غفلت در\r\nهر حالى ، اگر مىخواهى از اهل كمال و\r\n\r\n\r\n","description":"","footnote":"\r\n( 1 ) . در شرح خوئى و ابن ابى الحديد دو احتمال را فقط در جانب فرحناكى آورده‌اند و به نظر ما دو احتمالى كه ذكر كرديم دقيقتر است . ( دقت شود ) .\r\n( 2 ) . شرح نهج البلاغه خوئى ، جلد 12 ، صفحه 142 ، ذيل همين فراز .\r\n( 3 ) . شرح نهج البلاغه خوئى ، جلد 12 ، صفحه 142 ، ذيل همين فراز . .\r\n","page_name":" 253 ","page_number":253},
  {"content":"\r\n\r\nمحبت و دوستى خدا شوى ! « 1 »\r\nدر روايتى خداوند به موسى ( عليه السلام ) فرمود :\r\n« يا مُوسى مَنْ احَبَّنى لَمْ يَنْسَنى » :\r\n« اى موسى كسى كه مرا دوست دارد فراموشم نمىكند » . « 2 » يعنى يكى از عوامل غفلت و نسيان ، عدم دوستى و محبت است ، زيرا كه محبّ هيچ‌گاه محبوب را از صفحه ذهن خود پاك نكرده و فراموشش نمىكند .\r\nدر روايتى منسوب به امام ششم ( عليه السلام ) در مصباح الشريعه و مفتاح الحقيقه چنين آمده است :\r\n« اعراب القلوب اربعةٌ انواع رفع و فتحٌ و خَفْضٌ و وَقْف فرفع القلب فى ذكر اللّه و فَتْحُ القلبِ فى الرّضا عَنِ اللّه و خَفْضُ القلب في الاشتِغال به غير اللّه و وَقْفُ القلب فى الغَفْلَةِ عَنِ اللّه . . . . و اذا غَفَلَ عن ذكر اللّه كَيفَ تَراه بَعد ذلك مَوقُوفاً مَحْبُوباً قَد قَسا وَ اظْلَمَ مُنْذُ فارَقَ نُورَ التعظيم . . . . و علامةُ الوَقْف ثَلاثَةُ اشياء زَوال حلاوةِ الطّاعَة و عَدَمُ مرارةِ المَعْصِيَة و الْتِباس عِلمِ الحلالِ بالحرام » :\r\n« اعراب قلبها چهار نوع است : رفع ، فتحه ، كسره ، سكون ، رفع ( ضمّه ) قلب و بلندمرتبه بودن آن در اين است كه قلب در ياد خدا باشد ، و فتح و گشادگى آن در رضايت از خدا و قضاى او باشد ، و كسر قلب و چيزى كه موجب به زير كشيدن قلب مىشود ، پرداختن به غير خدا است ، و توقف و سكون قلب در غفلت از خداوند است . . . و زمانى كه ( قلب ) غافل از ذكر خدا شد ، چگونه مىبينى آن را بعد از اين كه غفلت او را فراگرفته ، ( مىبينى آن را ) قلبى متوقف و محجوب كه قسى و تاريك شده از وقتى كه نور تعظيم از آن مفارقت و هجرت كرده است . . . و نشانه توقف قلب سه چيز است : بر طرف شدن حلاوت طاعت و عبادت و عدم تلخى معصيت و مشتبه شدن علم حلال به حرام » ، و اين كه نفهمد كدام حلال و كدام حرام است و عدم احتياط در خوردنيها و پوشيدنيها .\r\nمرحوم عبدالرزاق گيلانى در شرح خود بر كتاب شريف « مصباح الشريعة و\r\n\r\n\r\n","description":"","footnote":"\r\n( 1 ) . لئالى الاخبار ، جلد 1 ، صفحه 193 .\r\n( 2 ) . لئالى الاخبار ، جلد 1 ، صفحه 193 . .\r\n","page_name":" 254 ","page_number":254},
  {"content":"\r\n\r\nمفتاح الحقيقة » در ذيل عبارات فوق چنين گويد : « يعنى وقف دل در غفلت از خدا است و به ياد او نبودن ، و وجه مناسبت « وقف » به غفلت آن است كه وقف به معنى قطع است و غفلت از حضرت بارى نيز موجب قطع منافع دنيوى و اخروى است . اما دنيوى بواسطه آن كه اكثر منافع دنيوى منوط است ، به ذكر الهى مثل طول عمر و وسعت رزق و عدم تظلم از ظالم ، چنان كه در كتب ادعيه و احاديث مذكور است و از براى هر كدام از فوائد مذكوره ، دعائى مقرّر است ، حتّى گفته‌اند كه : هيچ صيدى به قيد ( و دام ) صياد در نمىآيد ، مگر به ترك ذكر خداى تعالى . . . سپس در مورد عبارت « اذا غَفَلَ عن ذكر اللّه . . . » مىگويد : « يعنى هرگاه كسى . . . . بعد از ياد الهى و توجه به جناب احديت به سبب اشتغال به كارهاى دنياى دنيه و ميل به لذّات فانيه كاسده ( كه اهل معرفت به آن توجه نكرده و بازارش نزد آنها كساد است ) از ياد او غافل شود ، و از معموره ذكر رو به خرابه غفلت آرد ، در اين حالت چنين مىيابد كه گويا از نورانيت به ظلمت ، و از انس به وحشت ميل نموده ، از اين جهت است كه مردان خدا و دوستان او از اختلاط مردم متوحشند ، و در ميان مردم به ديوانگان و بلها ( احمقها ) شبيهند ، و فى الواقع به عكس اين است و . . . » .\r\nدر مورد نشانه‌هاى سه‌گانه نيز چنين گويد : نشانه وقف . . . سه چيز است :\r\nيكى - زائل شدن لذّت است از فعال عبادت ، يعنى از طاعت و عبادت لذّت نيافتن ، و اين نشانه غفلت و قساوت قلب است ، چرا كه لذت طاعت و بندگى نمىباشد مگر با حضور قلب و\r\nاطمينان خاطر ، و در حال وقف كه حال غفلت است نه حضور قلب است و نه اطمينان خاطر .\r\nدوم - تلخ نبودن معصيت است ، اين نيز نشانه غفلت است ، چرا كه ادراك كردن مرارت و تلخى از فعل معصيت فرع صفاى باطن است و ادراك كردن لذت از فعل طاعت ، و در حال وقف و غفلت از بارى عزّاسمه ، چنان كه از ارتكاب طاعت لذّت نيست از اقتراف ( ارتكاب ) گناه نيز تلخى نخواهد بود ، از اين جهت است كه از\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nاهل اللّه اگر گاهى به سبيل اتفاق خواه از روى اختيار و خواه از روى اضطرار خلاف شرعى يا اخلاف اولائى صادر شود ، در كام ايشان بسيار تلخ و ناگوار است و فى الفور در مقام تدارك و استغفار مىشوند به خلاف اهل دنيا و اهل قساوت قلب ، كه در حال ايشان به عكس اين است ، بندگى خالق به ايشان در نهايت صعوبت و تلخى است و اطاعت مخلوق در غايت سهولت و گوارائى ، بسا باشد كه از خدمت سلاطين و حكام به توقع مرتبه پستى و نفع سهلى متحمل زحمات شاقّه شوند ، و تمام روز و شب به گرسنگى و سرما و گرما و بى خوابى به سر برند ، و به اين حال راضى باشند ، و از دو ركعت نماز به وقت كه فى الجمله به حضور قلب باشد كاره باشند و ندانند كه فائده اين فايده‌اى است ثابت و غيرمنقطع ، و فائده آن اگر بشود فائده‌اى است دنيوى و منقطع و مشوب و آميخته به چندين كدورات و مكاره ، و منشأ اين نيست مگر غفلت و به خاطر نياوردن مراتب عاليه قرب الهى و راه نبردن به عظمت و بزرگى او .\r\nسوم - اشتباه حلال است به حرام ، يعنى در مأكولات ( خوردنيها ) و مطعومات ( چشيدنيها ) و مكاسب احتياط ننمودن و حرام و مشتبه را از حلال و غير مشتبه تميز نكردن و مانند\r\nگاو خوش علف ، هر چه به دست افتد صرف كردن و به حيطه تصرف درآوردن ، اين صفت نيز نشانه غفلت است .\r\nسپس اضافه مىكند فائده قيد علم ( كه فرمود اشتباه علم حلال و حرام مىشود ) اشاره است به آن كه اشتباه و عدم تميز ميان حرام و حلال در هنگام غفلت از خداوند به لحاظ علم فرد غافل است و عدم مراعات علم نه به نظر و لحاظ نفس حرام و حلال كه معلومند ، زيرا كه حلال و حرام مشخص هستند ، و اشتباه نمىشود ، بلكه علم به اين دو مشتبه مىشود . « 1 »\r\nآرى قلبى كه در اثر بيمارى غفلت ، مريض شد ، بهترين غذا در ذائقه‌اش تلخ\r\n\r\n\r\n","description":"","footnote":"\r\n( 1 ) . شرح مصباح الشريعه و مفتاح الحقيقة عبدالرزاق گيلانى ، صفحه 20 تا 26 . .\r\n","page_name":" 256 ","page_number":256},
  {"content":"\r\n\r\nمىشود و از اين رو بهترين غذاى روحى عبادت و ذكر و ياد حق را تلخ مىپندارد و تلخى معصيت را شيرين مىانگارد و در اثر اختلال روحى حلال و حرام و مشتبه را استعمال مىكند و چون گاو خوش علف هر چه به دست آيد ، خوردن و از هر كجا به دست آيد بردن .\r\nاگر كسى واقعاً طعم ذكر و محبت الهى را چشيد ، مگر از محبوب روى برمىگرداند ؟ و به قول امام سجاد ( عليه السلام ) :\r\n« مَنْ ذَا الَّذى ذاقَ طَعْمَ مَحَبّتك فَرامَ مِنكَ بَدلا ؛\r\nچه كسى است كه طعم محبّت تو را چشيد و ديگرى را به جاى تو برگزيد و اراده نمود » هرگز چشنده محبت محض و محض محبت و آن كه از جام حقيقت توجه به خدا نوشيد ، به طرف محبت مجازى روى نمىآورد ، و آن كه چنين محبتى با گوشت و پوستش آميخته شد و پرده‌هاى غفلت كنار رفت و به وصال دوست مىانديشد .\r\nو به قول مرحوم الهى قمشه‌اى آن شيدا و واله محبوب :\r\n من طاير قدّوسيم مرغ گلستان نيستم * مست مىلاهوتيم زين مى پرستان نيستم\r\nحور است و غلمان چاكرم ماه است و انجم در برم * خورشيد چرخ اخضرم شمع شبستان نيستم\r\nاز مهرت اى خورشيد جان چون ذره‌ام هر سوروان * مجذوب حسن ديگران اى ماه خوبان نيستم\r\nهر روز چون آه سحر گردم به كويت در به در * شايد نمائى يك نظر نوميد ز احسان نيستم\r\nگر من فقيرم هر شبى دارم ز يارب يا ربى * جشنى نوائى مطربى كمتر ز سلطان نيستم\r\nاين خاكيان تيره دل مستند و غرق آب و گل * من دل بر آن ماه چون گل مستم كز اينان نيستم \r\n\r\n","description":"","footnote":"","page_name":" 257 ","page_number":257},
  {"content":"\r\n\r\n گرزار و بيمارم چه غم شادم بهر رنج و الم * با درد عشقت اى صنم محتاج درمان نيستم\r\nروزى الهى مرغ جان بيرون پرد زين آشيان * بينى مرا با عرشيان زين ملك و سامان نيستم « 1 » \r\nغفلت و نسيان گرچه در بسيارى از امور دنيوى و حوادث ناگوار نعمتى است كه خداوند در وجود انسان قرار داده است ، اگر غفلت و فراموشى نباشد انسان نمىتواند زندگى كند ، مثلا انسان عزيزترين عزيزان را از دست مىدهد ، در ابتدا سر به ديوار زدن و ناله كردن است كه اگر اين حالت ادامه يابد ، چند روزى بيشتر نمىتواند زنده بماند ولى خداوند غفلت و فراموشى را مثل پرده سياه شب بر قلب او مىافكند و به او اجازه زندگى مىدهد ، اگر در مشكلات و مصائب انسان از بين نرود هر لحظه زندگى با اين مصيبت‌ها مرگ است ، اين‌گونه ، غفلت لازمه مكانيسم روحى و جسمى\r\nانسان است اين نعمتى است كه در وجود انسانى عامل بقاى زندگى است ولى اين غفلت در همين محدوده ضرورى است و نبايد گذاشت به حريم خداشناسى راه پيدا كند ، نبايد به قلمرو امور اخروى راه پيدا كند . اين غفلتى است كه بزرگان و ائمه اطهار ( عليهم السلام ) ما را به بيدارى از آن هشدار مىدهند .\r\nو مولى على ( عليه السلام ) مىفرمايد :\r\n« الا مستيقظٌ مِنْ غَفْلَتِه قَبْل نَفاد مدّته » :\r\n« آيا بيدار شونده از خواب غفلت نيست ، كه قبل از پايان مدّتش بيدار شود » . « 2 »\r\n« الا مُنْتَبِه مِنْ رَقدته قبل حين مُنْيَتِه » :\r\n« آيا متوجهى نيست كه از خواب خود قبل از مرگش ( بيدار شده ) و متنّبه گردد » . « 3 »\r\nاين غفلتى است كه اگر بر قلب حاكم شد ديگر توجه و بيدارى چشم بىفائده\r\n\r\n\r\n","description":"","footnote":"\r\n( 1 ) . عرفان اسلامى ، جلد 2 ، صفحه 91 - 90 .\r\n( 2 ) . غرر الحكم ، ميزان الحكمه ، جلد 7 ، صفحه 261 - 260 .\r\n( 3 ) . غرر الحكم ، ميزان الحكمه ، جلد 7 ، صفحه 261 - 260 . .\r\n","page_name":" 258 ","page_number":258},
  {"content":"\r\n\r\nاست ، بصيرت كه به خواب رفت ، بيدارى بصر سودى نبخشد . مولى فرمودند :\r\n« انْتباه العُيون لا يَنْفَع مع غَفْلَة القُلوب » :\r\n« توجه و بيدارى چشمها با غفلتِ قلبها بىفائده است » . « 1 »\r\nاين غفلتى است كه اگر مستولى بر انسان شد ، بيدارِ خواب است و حاضرى غائب و بيننده‌اى كور و شنونده‌اى كر و گوينده‌اى لال . مولى خطاب به مردم زمان خود مىفرمايد :\r\n« ما لى اراكُم . . . أيقاظا نُوَّماً و شُهوداً غُيّباً و ناظِرَةً عمياء و سامعةً صَمّاء و ناطقَةً بَكما » :\r\n« چه شده كه شما را . . . بيداران خواب‌آلود و حاضران غائب و بيننده كورو شنونده كر و گوينده لال مىبينم » . « 2 »\r\nدر روايتى از امام صادق ( عليه السلام ) آمده كه از شش چيز تعجب مىكنم ، سه چيز مرا مىخنداند و سه چيز مىگرياند ، آن كه مىگرياند : 1 - فراق و دورى دوستان ( مثل ) محمد ( صلى الله عليه\r\nوآله ) . 2 - ترس از خداوندى كه از همه چيز آگاه است ( يا ترس از آن اعمالى كه آورده مىشود ) . « 3 » 3 - ايستادن در مقابل قدرت خداوند .\r\nو اما آن سه كه مىخنداند اين كه : 1 - طالب دنيا است و موت او را مىطلبد . 2 - غافل است ولى از او غفلت نشده ( يعنى خداوند از او غافل نيست ) . 3 - خنده كننده‌اى كه دهانش پر از خنده است و نمىداند آيا بخشيده شده يا مورد سخط و غضب است . « 4 »\r\nاز آيات قرآن استفاده مىشود كه غفلت انسان را به جهنم سوق مىدهد .\r\n\r\n\r\n","description":"","footnote":"\r\n( 1 ) . غرر الحكم ، ميزان الحكمه ، جلد 7 ، صفحه 261 - 260 .\r\n( 2 ) . نهج‌البلاغه ، خطبه 108 .\r\n( 3 ) . ترديد به خاطر اين كه عبارت حديث ( هول المطّلع ) است كه اگر اسم فاعل باشد مراد خداوند آگاه به اعمال است و اگر مطّلع باشد به معنى آورده شده است يعنى اعمالى كه روز قيامت آورده مىشود ( مطلع به صيغه از طلع كه از اضداد است به معنى روى آوردن و غائب شدن گرفتيم ) رجوع شود به المنجد ماده طلع .\r\n( 4 ) . بحار الانوار ، جلد 78 ، صفحه 454 - ميزان الحكمه ، جلد 7 ، صفحه 261 . .\r\n","page_name":" 259 ","page_number":259},
  {"content":"\r\n\r\nسوره يونس آيات 7 و 8 مىخوانيم : وَالَّذِينَ هُمْ عَنْ آيَاتِنَا غَافِلُونَ - أُوْلَئِكَ مَأْوَاهُمُ النَّارُ بِمَا كَانُوا يَكْسِبُونَ : « و كسانى كه از نشانه‌هاى ما غافلند * آنها جايگاهشان آتش است به سبب آنچه كسب كرده بودند » . و يا در آيه 17 سوره جن مىخوانيم : وَمَنْ يُعْرِضْ عَنْ ذِكْرِ رَبِّهِ يَسْلُكْهُ عَذَاباً صَعَداً : « كسى كه از ذكر و ياد پروردگارش روى گرداند ، او را به عذاب شديد و روزافزونى گرفتار سازد » .\r\nاين آيات به خوبى نشان دهنده عاقبت غافلين است .\r\nراستى چرا اين همه غفلت ؟ ! اگر انسان بداند كه خداوند مراقب و مواظب او است إِنَّ اللهَ كَانَ عَلَيْكُمْ رَقِيباً « 1 » و اگر بداند خداوند ناظر اعمال او است أَلَمْ يَعْلَمْ بِأَنَّ اللهَ يَرَى « 2 » چگونه غفلت مىكند ، اگر ايمان به اين مطلب باشد كجا بى خبرى به سراغ انسان مىآيد .\r\n\r\nعوامل غفلت :\r\n1 - مال و ثروت - مال و ثروتِ زياد ، براى غالب افراد مايه غفلت است ، بسيارى از افراد متدين را ديديم و تاريخ نشان داده كه وقتى فقير بودند به سوى خدا مىآمدند ، ولى وقتى از نظر مادى ترقى كردند و صاحب ثروت شدند فراموش كردند ، و داستان آن صحابى پيامبر معروف است كه از دعاى پيامبر ( صلى الله عليه و آله ) وضعش خوب شد به طورى كه ديگر فرصت نكرد به مسجد آيد و كار كسى كه دائماً پشت سر پيامبر ( صلى الله عليه و آله ) نماز مىخواند و از او پيروى مىكرد به جائى رسيد كه مأمور زكات آن حضرت را رد كرده و ديگر زكات نپرداخت !\r\nتا وقتى كه وضعش خراب است دنبال دعا و توسل و گريه و زارى و انابه است ، ولى همين كه وضع مالى او بهبود يافت همه چيز را فراموش مىكند . استاد\r\n\r\n\r\n","description":"","footnote":"\r\n( 1 ) . سوره نساء ، آيه 1 .\r\n( 2 ) . سوره علق ، آيه 14 . .\r\n","page_name":" 260 ","page_number":260},
  {"content":"\r\n\r\nمىفرمودند چند سال پيش آدمى بود كه از صفر شروع كرده بود در ابتدا وضع خوبى نداشت و بعدها وضعش خوب شده ولى به فساد افتاده ، مطربها را دعوت كرده و مىگفت « بزن ميليونرم من ، بزن ميليونرم من » در آخر كار هم به بدبختى افتاد . امان از مستى مال كه از مستى شراب بدتر است ، مستى شراب يك شب تا به صبح است ولى مستى مال و منال تمامى عمر است .\r\nپس به دنبال زياده‌طلبى غيرمعقول مرو كه مايه بىخبرى است ! ( أَلْهاكُمُ التَّكاثُرُ - حَتّى زُرْتُمُ الْمَقابِرَ ) : « مشغول كرد و به غفلت انداخت شما را زياده‌طلبى ، حتى مقبره‌هاى خود را زيارت كرديد ( و\r\nآنها را شمارش كرديد » « 1 » . در تفسير اين آيه آمده كه درباره قبائلى نازل شده كه به خاطر تفاخر و مباهات كثرت نفرات و جمعيت و اموال و ثروت بر ديگران به قبرستانها رفته و مردگان خود را شمارش و در زمره افراد خود محسوب مىكردند ، تا افرادشان زيادتر شود .\r\nدر اين زمينه سخنى در نهج‌البلاغه است كه حضرت بعد از تلاوت أَلْهَاكُمْ التَّكَاثُرُ حَتَّى زُرْتُمُ الْمَقَابِرَ فرمود : شگفتا ! چه هدف بسيار دورى ! و چه زيارت كنندگان غافلى ! و چه افتخار موهوم و رسوائى ! به ياد استخوان پوسيده كسانى افتاده‌اند كه سالها است خاك شده‌اند ، آن هم چه يادى ! با اين فاصله دور به ياد كسانى افتاده‌اند كه سودى به حالشان ندارند ، آيا به محل نابودى پدران خويش افتخار مىكنند ! و يا با شمردن تعداد مردگان و معدومين ، خود را بسيار مىشمرند ! آنها خواهان بازگشت اجسادى هستند كه تار و پودشان از هم گسسته ، و حركاتشان به سكون مبدل شده !\r\nاين اجساد پوسيده اگر مايه عبرت باشند سزاوارتر است تا موجب افتخار گردند ! « 2 »\r\nاين خطبه كه قسمتى از آن را نقل كرديم به قدرى تكان دهنده و گويا و صريح\r\n\r\n\r\n","description":"","footnote":"\r\n( 1 ) . سوره تكاثر ، آيات 2 - 1 .\r\n( 2 ) . نهج‌البلاغه ، خطبه 221 صبحى صالح و 212 فيض الاسلام . .\r\n","page_name":" 261 ","page_number":261},
  {"content":"\r\n\r\nدر بيدارى نفوس از خواب غفلت است كه « ابن ابى الحديد » معتزلى گويد : من به كسى كه همه امتها به او سوگند ياد مىكنند ، قسم مىخورم كه از پنجاه سال پيش تاكنون بيش از هزار بار اين خطبه را خوانده‌ام و در هر بار در درون قلبم لرزش و ترس و پند و موعظه تازه‌اى پديد آمده و در روحم به سختى اثر گذارده ، اعضاء و جوارحم به لرزه افتاده ، و هرگز نشده كه در آن تأمّل كنم جز اين\r\nكه در آن حال به ياد مرگ خانواده و بستگان و دوستانم افتاده‌ام ، و درست برايم مجسّم شده كه من هم همانم كه امام ( عليه السلام ) توصيف فرموده است .\r\nچقدر واعظان و خطبا و گويندگان و افراد فصيح در اين باره سخن گفته‌اند و من گوش فرا داده‌ام و در سخنان آنها دقت كرده‌ام ولى در هيچ يك تأخير سخن امام ( عليه السلام ) را نيافته‌ام .\r\nاين تأثيرى كه سخن او در قلب من مىگذارد ، يا از ايمانى سرچشمه مىگيرد كه به گوينده آن تعلق دارد ، و يا نيت پاك و اخلاص او سبب شده است كه اين چنين در ارواح نفوذ كند ، و در قلوب جايگزين شود !\r\nدر قسمت ديگر از سخنانش گويد : « سزاوار است اگر فصحاء عرب همگى در مجلسى اجتماع كنند و اين خطبه براى آنها خوانده شود در برابر آن سجده كنند » . در همين جا هم اشاره به گفته معاويه درباره فصاحت اميرالمؤمنين على ( عليه السلام ) كرده و مىگويد « واللّه ما سَنّ الفصاحة لقريش غيره » : « به خدا هيچ كس فصاحت را براى قريش غير او پايه‌گذارى نكرد » . « 1 »\r\n2 - مقام - مقام گاهى مايه غفلت و اعراض از خداوند است ، فرعون كه از آيات خدا غافل شده و با نصايح موسى ( عليه السلام ) متّعظ و پندپذير نبود و قلب خواب او بيدار نشد ، در قوم خود فرياد زد : « يا قَومِ الَيْسَ لى مُلكُ مصرَ و هذِه الانهارُ تَجرى مِنْ تَحتى » :\r\n\r\n\r\n","description":"","footnote":"\r\n( 1 ) . شرح نهج البلاغه ابن ابى الحديد ، جلد 11 ، صفحه 153 به نقل از تفسير نمونه ، جلد 27 ، ذيل آيات 1 و 2 سوره تكاثر . .\r\n","page_name":" 262 ","page_number":262},
  {"content":"\r\n\r\n« اى قوم من آيا پادشاهى مصر براى من نيست در حالى كه اين نهرها از زير من جارى است » . « 1 »\r\nاو مست مقام پادشاهى خود بود ، و در عالم بىخبرى از حقايق عالم حركت مىكرد ، تا اين كه با فرو رفتن زير آب\r\nنيل به هوش آمده بيدار شد ولى ديگر دير شده بود وقتى طلب نجات كرد ، جبرئيل لجنى در دهان او كوبيد و گفت الان حق روشن شد ؟ ! اين همه در خواب بودى و حق را نشناختى « الانَ حَصْحَصَ الحق » ؟ !\r\nنه تنها فرعون كه تاريخ بسيار نمونه‌هائى دارد ، تمام سلاطين و فرماندهان بىخبر عالم كه مغرور از باده مقام شدند ، يزيد و معاويه و ديگر خلفاى بنىاميه و بنىعباس و هيتلرها و چنگيزها و موسولينيها از اين دسته بودند .\r\nاز نمونه‌هاى بارز ، عمرسعد است ( كه لعنت ابدى بر او باد ) كه مقام‌پرستى او را از راه تذكر و توجه ، به بىراهه غفلت و فراموشى از خدا كشاند ، و دست خود را به خون امامش حسين بن على ( عليهم السلام ) آلوده كرد ، و هرگز به مقام و حكومت رى هم نرسيد ، باشد كه اينها عبرتى براى ما باشد .\r\n3 - قدرت جوانى - بسيارى از جوانان مغرور از قدرت جوانى به هرزگى و مردم آزارى پرداخته و از ياد خدا غافلند ، اين پيرمردى كه عصازنان مىرود و گاهى مىنشيند و گاه به ديوار تكيه مىزند ، اين چنين از مادر متولد نشده او هم روزى مانند تو جوان بوده ، قهرمان بوده ، حال بنگر چه شده است ، تو هم چهار روزى چنينى ، اگر دعاى خير پدر و مادرت بدرقه راهت باشد و به پيرى برسى ، اين روز را خواهى ديد ، پس خود را به بىخبرى نزن خود را به خواب مزن كه انسان خوابيده را مىشود بيدار كرد ، ولى انسانى كه خود را به خواب زده نمىشود ، بيدار كرد ، همچون حربن يزيد رياحى ، آن مرد قدرتمند ، اگر چند روزى به خواب رفتى مىتوان با ، نوائى حسينى بيدارت كرد ولى اگر مثل عمرسعد و يزيد و ابن‌ملجم خود را به خواب زدى\r\n\r\n\r\n","description":"","footnote":"\r\n( 1 ) . سوره زخرف ، آيه 51 . .\r\n","page_name":" 263 ","page_number":263},
  {"content":"\r\n\r\nنمىشود بيدارت كرد !\r\n4 - علم - گاهى علم مايه غفلت مىشود چنان كه بسيارى از عالمان را مىبينيم كه در پست طبيب و مهندس و غيره به\r\nكار مشغولند ، و چه جنايتهائى از روى غفلت مىكنند ، چه بسيارند « بلعم باعوراها » كه علمشان موجب هلاكتشان شد ، پس مواظب باش علم تو را به زمين نزند .\r\n5 - سرگرميهاى ناسالم - سرگرميهاى ناسالم كه انسان را از خدا دور مىكند ، از عوامل غفلت‌زا و دورى از خداوند است ، بسيارى از سرگرميهاى امروز كه براى پر كردن وقت جوانان فراهم شده و حتى فرصتى براى توجه به مبدأ حقيقى عالم براى آنها باقى نگذارده ، حتى وقتى براى سر و سامان دادن به زندگىهاى آنها باقى نگذارده و آنها در سرگرمى محض به سر مىبرند و انسانيت آنها زير سؤال رفته است !\r\n6 - سلامت انسان - گاهى سلامتى موجب غفلت و مستى انسان است ، گويا فردى يله و رها و مختار على الاطلاق در اين عالم است و فكر مىكند ، دائماً اين سلامتى و نشاط براى او هست ، در حالى كه اگر در حال انسانهائى كه اين گوهر را از دست داده‌اند ، و بر روى تخت بيمارستانها خوابيده‌اند ، يا افراد پيرى كه گوشه گوشه جسم آنها دچار بيمارى شده ، نظر كند ، از سلامت بخش عالم وجود ، غفلت نمىكند ، و دائماً در شكر او به سر مىبرد .\r\n7 - دوستان ناباب - از مؤثرترين عوامل غفلت ، نشست و برخاست با دوستان ناباب و اهل غفلت است ، اين معاشرت به جز غفلت ثمرى ندارد ، و اين عمل نخستين گام بدبختى و شقاوت است پس تا زود است حساب خود را از آنها جدا كن كه فردا دير است .\r\n8 - عبادت بدون تفكّر - گاهى عبادت بدون تفكّر و بدون هدف موجب غرور و غفلت شخص است و چه بسا در ذكر است ولى مذكور ( يعنى ذكر شده و خداوند ) را فراموش كرده ، به لفظ بسنده كرده و از معنا غافل است ، اين عبادت جز هسته بى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمغز نيست كه انسان را مانند بچه به خود مشغول مىكند ، گاه اين عبادت مثل كارى شده كه فرد عادت كرده انجام دهد كه اگر انجام ندهد ناراحت است .\r\n9 - پرخورى و رغبت به شكم و سيرى زياد نيز موجب غفلت است .\r\nصاحب تحف العقول شيخ بزرگوار مرحوم حسن شعبة الحرّانى بعد از آوردن رساله حقوق امام زين العابدين ( عليه السلام ) كلام آن حضرت را در مورد زهد مىآورد كه در ضمن آن آمده :\r\n« وَاعْلَم وَيْحَك يا ابن آدم انّ قسوَة البطنة و فَطرةَ المَيْلة و سُكْرُ الشِّبَع و عِزّة المُلك مما يُثْبِط و يُبْطِىءُ عن العمل وَ يُنْسى الذِكر و يُلهى عن اقْتراب الآجَل حَتّى كَانّ المُبْتَلى بِحُبّ الدّنيا به خَبَلَ مِن سُكر الشَّراب » :\r\n« بدان ( واى بر تو ) اى فرزند آدم كه قساوت پرخورى و ميل زياد و مستى سيرى و عزّت و غلبه ملك ( و مقام ) از امورى است كه انسان را از عمل باز مىدارد و ياد ( خدا ) را به فراموشى سپرده و فكر را از نزديك شدن مرگ مشغول مىكند ، تا اين كه گويا فرد مبتلا به دوستى دنيا از مستى باده ، عقل از كف داده است » . « 1 »\r\n10 - آروزهاى دور و دراز - مولى على ( عليه السلام ) در خطبه 86 نهج‌البلاغه مىفرمايند :\r\n« اعْلَمُوا انّ الامل يُسهِى العقلَ و يَنْسى الذّكر فَاكْذِبوا الامل فانّه غرور و صاحبُه مغرور » :\r\n« آگاه باشيد كه آرزو ( و اميدهاى نامعقول و دور و دراز ) عقل را به خطا مىاندازد و موجب غفلت و نسيان از ياد خدا مىشود پس آرزو را حمل بر دروغ و كذب كنيد ( و همچون سرابى كه به حقيقت نمىرسد بپنداريد ) زيرا آرزو فريب و صاحب آن فريفته و فريب خورده است » . « 2 »\r\n\r\n\r\n","description":"","footnote":"\r\n( 1 ) . تحف العقول ، صفحه 196 ( نسخه چاپ بيروت ) - در نسخه چاپ ايران مؤسسه انتشارات اميركبير كه آقاى احمد جنتى ترجمه كرده‌اند بجاى « فطرة الميله » ( كظة الملأة ) يعنى پر كردن شكم و بجاى « عزة الملك » ، « غرة الملك » يعنى تكبر و نخوت ملك دارد ( ص 431 - 430 ) .\r\n( 2 ) . نهج‌البلاغه ، خطبه 86 صبحى صالح و 85 فيض الاسلام . .\r\n","page_name":" 265 ","page_number":265},
  {"content":"\r\n\r\n\r\nعوامل بيدارى\r\nتعدادى از عوامل غفلت را ذكر نموديم ، و حال تعدادى از عوامل بيدارى را متذكر مىشويم :\r\n1 - حوادث دردناك زندگى - يكى از فلسفه‌هاى حوادث ناگوار و مصائب سنگين ، بيدارى از خواب غفلت است ، گاه خداوند به تناسب سبكى و سنگينى خواب غافلان ، حادثه‌اى مىآفريند ، اين حوادث دست‌اندازهاى جاده زندگى بشر است ، اين دست‌اندازها براى جلوگيرى از خواب است ، راننده‌هاى ماهر از جاده‌هاى صاف و بدون فراز و نشيب و پيچ و خم وحشت دارند ، زيرا اين‌گونه جاده‌ها موجب غفلت و خواب‌آور است ، حوادث روزگار نعمتهائى است كه خداوند به عنوان فراز و نشيب در مسير زندگى قراى مىدهد ، بعضى زلزله‌ها ، سيلها ، آتشفشانها ، طوفانها و غيره براى تكان دادن بشر و بيدار كردن او است - اگر بيدار شود .\r\n2 - مطالعه تاريخ گذشتگان از لابلاى كتابها و از آثار باقيمانده روى زمين ، چون كاخ كسرى ، ايوان مدائن ، تخت‌جمشيد ، قبرستانهاى خاموش آنها و اهرام مصر و . . . اين ساكتان فريادگر تاريخ بشرند ، اگر دقت كنيم مىبينيم مهر سكوت بر لب ندارند ، كه فرياد زن بر غافلانند ، اين كاخها همان درگاههائى است كه روزگارى بر و بيا داشت ، و صورتهائى روى خاكهاى آن در مقابل گردنكشان بر زمين نهاده مىشد ، با زبان بىزبانى گويند ، ببينيد روزگار چه بر سر ما آورده است ؟ !\r\nبهترين علوم و دانشها ، علوم تجربى آزمايشگاهى است و ما بهترين دانشهاى خود را از آزمايشگاه بزرگى به نام تاريخ مىتوانيم اخذ كنيم ، آزمايشگاهى كه چيزى به جز انبوه\r\nتجربه‌ها نيست ، تجربه حاصل زندگى انسان است ، و بهترين مرشد و راهنماى انسانهائى كه تازه به راه افتاده‌اند .\r\nبه همين دليل مولى على ( عليه السلام ) در نامه حكيمانه خود به فرزندش امام مجتبى ( عليه السلام )\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nخصوصاً روى اين نكته تكيه دارد :\r\n« اى بُنَىّ و انْ لم اكُنْ عمّرتُ عُمرَ مَنْ كانَ قَبْلى فَقَد نَظَرتُ فى اعمالهم و فَكَّرْتُ فى اخبارهم و سِرتُ فى آثارهم حتّى عُدتُ كَاحَدِهم بَل كَانّى بِما انتَهى الَىّ مِنْ امورهم قد عمّرت مع اوّلهم الى آخرهم فَعَرفت صَفَو ذلك مِنْ كَدِره و نفعه مِنْ ضَرَره فَاستَخصلتُ لَك من كُلّ امر نَخيلَه » :\r\n« اى فرزندم ! درست است كه من به اندازه همه ى كسانى كه پيش از من زيسته‌اند ، عمر نكرده‌ام ، اما در كردار آنها نظر افكندم ، و در اخبارشان تفكّر نمودم ، و در آثارشان به سير و سياحت پرداختم ، تا بدانجا كه همانند يكى از آنها شدم ، بلكه گوئى به خاطر آنچه از تاريخشان به من رسيد ، با همه آنها از اول جهان تا امروز بوده‌ام ، من قسمت زلال و مصفّاى زندگى آنان را از بخش كدر و تاريك آنها بازشناختم و سود و زيانش را دانستم ، و از ميان تمام آنها قسمتهاى مهم و برگزيده را برايت خلاصه نمودم » . « 1 »\r\nبنابراين تاريخ آئينه‌اى است كه گذشته را نشان مىدهد و حلقه‌اى است كه امروز را با ديروز متصل مىكند و عمر انسان را به اندازه خود بزرگ مىنمايد .\r\nتاريخ معلّمى است كه رمز عزّت و سقوط امتها را بازگو مىكند ، به ستمگران اخطار مىدهد ، سرنوشت شوم ظالمان پيشين را كه از آنها نيرومندتر بودند ، مجسّم مىسازد ، به مردان حقّ بشارت مىدهد و به استقامت دعوت مىكند و آنها را در مسيرشان دلگرم مىسازد .\r\nتاريخ چراغى است كه مسير زندگى انسانها را روشن مىسازد ، و جاده‌ها را براى حركت مردم امروز باز و هموار مىكند .\r\nتاريخ تربيت كننده انسانهاى امروز ، و انسانهاى امروز سازنده تاريخ فردايند « 2 » و در يك جمله تاريخ يكى از اسباب بيدارى و هشدار انسانها است .\r\n\r\n\r\n","description":"","footnote":"\r\n( 1 ) . نهج‌البلاغه ، نامه 31 .\r\n( 2 ) . تفسير نمونه ، جلد 13 ، صفحه 296 - 295 . .\r\n","page_name":" 267 ","page_number":267},
  {"content":"\r\n\r\nدر روايتى از رسول خدا ( صلى الله عليه وآله ) نقل شده :\r\n« اغْفَلُ النّاس مَنْ لَمْ يتّعِظ بَتَغَيُّر الدنيا مِنْ حال الى حال » :\r\n« غافلترين مردم كسى است كه از دگرگونى و تحول دنيا از حالى به حالى پند نگيرد » . « 1 »\r\nآرى از نظر پيامبر بزرگ اسلام ( صلى الله عليه و آله ) غافلترين مردم انسانى است كه از تحوّل تاريخ و روزگار درس عبرت نگيرد ، چه پادشاهان و سلاطينى كه شب امير و صبح اسير بودند ! چه امرائى كه شام امير و صبح آواره بودند ! جالب اينجا است همزمان با نگارش اين سطور امير كويت ( شيخ جابر الاحمد الصباح ) شب امير بود ولى با حمله شبانه عراق به كويت صبح آواره عربستان گرديد . « 2 »\r\nدر مورد عبرت از تاريخ گذشتگان شاعرى گفته :\r\n نادره مردى از عرب هوشمند * گفت به عد الملك از راه پند\r\nروى همين مسند و اين تكيه گاه * زير همين قبّه و اين بارگاه\r\nبودم و ديدم بر ابن زياد * آه چه ديدم كه دو چشمم مباد\r\nتازه سرى چون سپر آسمان * طلعت خورشيد ز رويش نهان\r\nبعد از چندى سر آن خيره سر * بد بر مختار به روى سپر\r\nبعد كه مصعب سرو سردار شد * دستكش او سر مختار شد\r\nنك سر مصعب به تقاضاى كار * تا چه كند با تو دگر روزگار « 3 » \r\n* * * پس اى برادر عبرت گير و غافل مشو ، نه غافل از خداوند و نه غافل از مرگ كه همگى به آن مىرسند فكر مكن گردنكشان در اين دنيا به عذاب الهى رسيدند ، و مگر\r\n\r\n\r\n","description":"","footnote":"\r\n( 1 ) . سفينة البحار ، ( ماده عبر ) جلد 2 ، صفحه 146 . به نقل از تفسير نمونه ، جلد 13 ، صفحه 336 .\r\n( 2 ) . تاريخ نگارش ، صبح جمعه 19 / 5 / 69 ، برابر با 18 محرم الحرام 1411 ، و زمان تجاوز حدود ساعت 2 نيمه‌شب در شب عاشورا 1411 برابر با 11 / 5 / 69 بوده است .\r\n( 3 ) . عرفان اسلامى ، جلد 2 ، صفحه 111 . .\r\n","page_name":" 268 ","page_number":268},
  {"content":"\r\n\r\nموجب راحتى آنها است كه نه چنين است .\r\nبه قول شاعر :\r\n و لو كُنّا اذا مِتْنا تُرِكنا * لكانَ الموتُ راحةَ كُلّ حَىِّ\r\nو لكنّا اذا مِتْنا بُعِثْنا * وَ نُسئَلُ بعدَه عن كلّ شَىء \r\nترجمه : اگر به هنگامى كه مىمرديم ما را رها كرده به حال خود وامىگذاشتند در اين صورت مرگ راحتى هر زنده‌اى بود ، و لكن وقتى مىميريم برانگيخته مىشويم ، و از هر چيزى بعد از برانگيخته شدن سؤال مىشويم . « 1 »\r\nآن گردنكشان كسانى بودند كه خدا را فراموش كردند ، و خدا هم خودشان را از يادشان برد ، و آنها در زمره گروه فاسقين قرار گرفتند وَلَا تَكُونُوا كَالَّذِينَ نَسُوا اللهَ فَأَنْسَاهُمْ أَنْفُسَهُمْ أُوْلَئِكَ هُمُ الْفَاسِقُونَ « 2 »\r\n3 - تفكر درباره مرگ و ديدار از قبرستانها - اين تفكر از عوامل بسيار مهم بيدارى و تازيانه‌اى بر گرده انسان غافل و خواب است ، عاقبت هر انسانى در دنيا به اينجا ختم\r\nمىشود و هر كسى را بخواهى بيابى اينجا مىآورند خواه شاه باشد خواه گدا !\r\nگويند شبى از بهلول مالى بردند ، ديدند فرداى آن شب از خانه بيرون شد و از اين كوچه به آن كوچه رفت تا اين كه به قبرستان شهر رسيد ، و آنجا نشست و به او گفتند مال تو را دزديده‌اند ، چرا به دنبالش نمىروى گفت به دنبالش آمده‌ام ، گفتند مگر دزد تو قبرستان است گفت مىآورندش ، زيرا دزد من هر كه باشد به اينجا مىآورندش !\r\nبهلول با اين سخن چه غافلانى را بيدار كرد ، و به آنها آموخت آرى همه را به اينجا مىآوردند و مىتوانيد هر كه را بخواهيد ببينيد .\r\n\r\n\r\n","description":"","footnote":"\r\n( 1 ) . تفسير نمونه ، جلد 18 ، صفحه 369 .\r\n( 2 ) . سوره حشر ، آيه 19 . .\r\n","page_name":" 269 ","page_number":269},
  {"content":"\r\n\r\nاين جهان ، جهان باقى نيست ، بالاخره همه خواهند مرد ، اما ببين عمر گرانبها را چگونه صرف و جوانى را چگونه نابود كردى ! از زندگى ديگران عبرت گير از عمر و جوانى خود غفلت نورز ، بيدارانِ راه حق براى بيدارى انسان‌ها از آنچه بر جهان مىگذرد ، به زبان نثر و نظم ، پندها ساخته و زنگ‌هاى بيدار باشى به صدا در آورده‌اند كه : ذكر بعضى از آنها خالى از لطف نيست :\r\nحافظ گويد :\r\n بر لب جوى نشين و گذر عمر ببين * كاين اشارت ز جهان گذرا ما را بس \r\n* * * و شاعرى ديگر گويد :\r\n جوانى گفت با پيرى دل آگاه * كه خم گشتى چه مىجوئى در اين راه ؟ !\r\nجوابش گفت پير خوش تكلّم * كه ايام جوانى كرده‌ام گم \r\nسعدى نيز گفته است :\r\n دور جوانى بشد از دست من « 1 » * آه و دريغ زان زمن دلفروز\r\nقوت سرپنجه شيرى برفت * راضيم اكنون به پنيرى چو يوز\r\nپيره‌زنى موى سيه كرده بود * گفتمش اى مامك ديرينه روز\r\nموى به تدليس سيه كرده‌اى * راست نخواهد شد اين پشت كوژ \r\nپروين اعتصامى نيز گويد :\r\n چنين گفت روزى به پيرى جوانى * كه چونست با پيريت زندگانى\r\nبگفتش در اين نامه حرفى است مبهم * كه معنيش جز وقت پيرى ندانى\r\nتو ، به كز توانائى خويش گوئى * چه مىپرسى از دوره ناتوانى\r\nجوانى نگهدار كاين مرغ زيبا * نماند در اين خانه استخوانى\r\nچو من گنج خود رايگان دادم از كف * تو گر مىتوانى مده رايگانى \r\n\r\n\r\n","description":"","footnote":"\r\n( 1 ) . يعنى جوانى از دست من رفت و دور شد . .\r\n","page_name":" 270 ","page_number":270},
  {"content":"\r\n\r\n چو سرمايه‌ام رفت بىمايه ماندم * كه بازيست بىمايه بازارگانى\r\nهر آن سرگرانى كه با چرخ كردم * جهان بيشتر كرد از آن سرگرانى\r\nاز آن برد گنج مرا دزد گيتى * كه در خواب بودم گه پاسبانى « 1 » \r\nمولى على ( عليه السلام ) در خطبه 188 نهج‌البلاغه « 2 » چنين مىفرمايد :\r\n« شما را به ياد مرگ و كم كردن غفلت از آن سفارش مىكنم ( گويا غفلت نكردن به طور كلى از مرگ براى انسان ميسور نيست ، لذا مىفرمايد كم كنيد غفلت را ) و چگونه غافليد از چيزى كه از شما غفلت نمىكند ، و اميد به كسى بسته‌ايد كه مهلت به شما نمىدهد ، پس كفايت مىكند شما را بعنوان واعظ و پند دهنده ، مرده‌هائى كه ديديد آنها را ، حمل شدند به قبرهايشان در حالى كه خود راكب و سوار بر دست مردم نشدند ، و به قبرها سرازير شدند ، در حالى كه خود سرازير نشدند ( يعنى مايل نبودند ، بر روى دست مردم روانه قبر شوند ولى با آنها چنين كردند ) گويا ساكن اين دنيا نبودند ، و گويا آخرت جايگاه هميشگى آنها بوده است ، از آنجا كه ( در خانه قبر ) سكنى مىگزينند وحشت داشتند ، و در آنجا هم سكنى گزيدند ، آلوده به دنيايى بودند كه از آن دست كشيدند و تباه كردند آخرتى را كه به سوى آن منتقل گشتند ، قدرت از بين بردن عمل زشت و قبيحى و يا قدرت زياد كردن عمل نيك و صالحى را در آخرت ندارند ، به دنيا انس گرفته و دنيا آنها را فريب داد ، به دنيا اعتماد كردند و آن آنها را به زمين زد .\r\nسبقت گيريد ( خدا شما را رحمت كند ) به منازلى كه مأموريد آبادشان كنيد ، و رغبت به آنها داريد و به آنها دعوت شده‌ايد ، و با صبر بر عبادت و طاعت و دورى از معصيت ، نعمتهاى الهى را بر خود تمام كنيد ، زيرا فردا نزديك به امروز است ، چقدر سريع ، ساعات در روز و روزها در ماه و ماهها در سالها و سالها در عمر مىگذرد » .\r\n\r\n\r\n","description":"","footnote":"\r\n( 1 ) . عرفان اسلامى ، جلد 2 ، صفحه 111 - 110 .\r\n( 2 ) . خطبه 188 صبحى صالح و خطبه 230 فيض الاسلام . .\r\n","page_name":" 271 ","page_number":271},
  {"content":"\r\n\r\nدر حكمت 122 نيز آمده كه مولى على ( عليه السلام ) به دنبال جنازه‌اى بودند ، شنيدند مردى مىخندد ، فرمودند : ( خيال مىكنى ) گويا مرگ در دنيا بر غير ما نوشته شده ، و حق بر غير ما واجب شده ، و مىپندارى مرده‌هائى كه مىبينيم مسافرينى هستند كه به زودى به سوى ما باز مىگردند ، ايشان را در قبرهايشان مىگذاريم ، دارائى آنها را مىخوريم ، مانند آنكه ما پس از آنها جاويد خواهيم ماند ، سپس پند هر واعظى ( از زن و مرد از مردگان ) را فراموش كرده و به هر آفت و زيانى گرفتار شديم » . « 1 »\r\nپس اى برادر از حوادث و مصائب و مطالعه تاريخ گذشتگان و تفكر در مرگ و عواقب گردنكشان ، بيدارى طلب ، و از خواب غفلت بيدار شو كه نه مال و نه جاه و نه علم بدون عمل و نه سرگرميها و نه سلامتى و نه دوستان ناباب و عبادت بىتفكر هيچكدام ماندنى نيست و به طور كلى دنيا و امور وابسته به آن پايدار نيست .\r\nمولى در خطبه 131 چنين مىفرمايد : « دعوت مرگ را به گوشهاى خود بشنوانيد ، قبل از اين كه دعوت به آن شويد . . . ذكر و ياد اجلها و مرگها از قلبهاى شما غائب و آرزوهاى دروغين حاضر شده است ، دنيا اختيار شما را بيشتر دارد تا آخرت ، ( و بيشتر عبد دنيائيد تا آخرت ) و دنيا شما را بيشتر برده و به طرف خود كشيده تا آخرت » . « 2 »\r\nبزرگان ما ، غفلت انسان از مرگ و قبر و فرو رفتن او را در دنيا و لذات فانى آن ، به انسانى تشبيه كرده‌اند كه در وسط چاهى قرار گرفته و در بالاى آن شير درنده‌اى منتظر\r\nبالا آمدن او است و اژدهاى عظيمى در ته چاه منتظر افتادن او است و دست اين شخص به ريسمانى بند است كه دو موش سياه و سفيد دائماً و با سرعت آن\r\n\r\n\r\n","description":"","footnote":"\r\n( 1 ) . حكمت 122 صبحى صالح و حكمت 118 فيض الاسلام .\r\n( 2 ) . خطبه 131 صبحى صالح و فيض الاسلام : « واسمعوا دعوة الموت آذانكم قبل ان يدعى بكم . . . قد غاب عن قلوبكم ذكر الآجال و حضرتكم كواذب الآمال فصارت الدّنيا املك بكم من الآخرة و العاجلة اذهب بكم من الآجلة » . .\r\n","page_name":" 272 ","page_number":272},
  {"content":"\r\n\r\nريسمان را مىجوند تا پاره شود و اين شخص با اينكه همه را مىبيند ، مشغول خوردن عسلى است كه با خاك و زهر زنبوران مخلوط شده و زنبوران به او نيش مىزنند و او مشغول دفع آنها است و حقيقت اين امور اين است كه : ريسمان عمر ، و شير درنده مرگ ، و اژدها قبر ، و دو موش سفيد و سياه روز و شب است كه با گذشتن آنها عمر مىگذرد و تمام مىشود و عسل كثيف آلوده به خاك و زهر زنبور لذّات دنيا است كه همراه با درد نيش زنبوران است و زنبوران اهل دنيا هستند كه مزاحم اويند .\r\nاين قضيه را شيخ بهائى با كمى تفاوت در كتاب اربعين خود از كمال الدين نقل مىكند ، و در آخر مىگويد : « قسم به جان خودم كه اين مثال از محكم ترين مثالها و منطبق‌ترين آنها بر ممثّل ( آنچه برايش تمثيل زده شده ) است و از خدا بصيرت و هدايت را خواهانيم و از غفلت و گمراهى به او پناه مىبريم » . « 1 »\r\nچرا اين قدر در خوابيم و از رفتن عُمر و بىعملى و نزديك شدن مرگ بىخبريم ، آنها كه بيدارند مىنالند ، واى بر ما كه نمىدانيم چه كنيم !\r\nمرحوم شيخ عزالدين حسين بن عبدالصمد الحارثى الهمدانى العاملى پدر بزرگوار شيخ بهائى در كتاب خود « نور الحقيقة و نور الحديقة » صفحه 63 گويد : « فردى مىگريست به او گفته شد ، چه تو را به گريه انداخته ، گفت :\r\n« تَفَكّرتُ فى ذهاب عمرى و قِلَّةِ عَمَلى وَ اقتراب اجَلى » :\r\n« فكر كردم در رفتن عمرم ، و كمى عملم ، و نزديكى مرگم » .\r\n\r\nنشانه‌هاى افراد غافل\r\nدر مكتب لقمان زانو مىزنيم تا علامت غافلان را ببينيم :\r\nامام صادق ( عليه السلام ) فرمودند لقمان به فرزندش گفت :\r\n« يا بُنَىّ لِكُلّ شىء علامة\r\n\r\n\r\n","description":"","footnote":"\r\n( 1 ) . سفينة البحار ، ماده غَفَل ، جلد 1 ، صفحه 323 ، اين را هم مرحوم ملااحمد نراقى به نظم درآورده كه صاحب عرفان اسلامى در جلد 2 ، صفحه 119 تا 117 آورده است . .\r\n","page_name":" 273 ","page_number":273},
  {"content":"\r\n\r\nيُعَرفُ بِها و يُشْهَد عليها . . . و للغافِل ثلاثُ علامات : اللَّهوُ وَ السَّهو و النِّسيان » :\r\n« اى فرزندم براى هر چيز نشانه‌اى است كه با آن شناخته مىشود و شهادت بر آن داده مىشود . . . و براى غافل سه نشانه است مشغول شدن به كارهاى بىارزش ، و اشتباه و خطا كردن و فراموشى » . « 1 »\r\nدر سوره انبياء ، آيات 1 و 2 و 3 ، اشاره‌اى به علامت غافل شده است ، آنجا كه مىفرمايد : اقْتَرَبَ لِلنَّاسِ حِسَابُهُمْ وَهُمْ فِى غَفْلَة مُّعْرِضُونَ * مَا يَأْتِيهِمْ مِّنْ ذِكْر مِّنْ رَّبِّهِمْ مُّحْدَث إِلَّا اسْتَمَعُوهُ وَهُمْ يَلْعَبُونَ * لَاهِيَةً قُلُوبُهُمْ . . . : « حساب مردم نزديك شد و آنها در بىخبرى اعراض كننده هستند * هيچ پندى جديد از طرف پروردگاراشن نيامد ، مگر اين كه شنيدند و بازى كردند * قلبهاى آنها لهو و مشغول به كارهاى بىارزش بود » .\r\nمرحوم علامه طباطبائى مفسر بزرگ قرآن در ذيل اين آيات مىفرمايد : « غافل بودن آنها براى اين بود كه تعلق به دنيا پيدا كرده و به بهره بردن از آن مشغول بودند ، و قلوب آنها از دوستى و حبّ دنيا پر شده بود به طورى كه جائى براى ياد حساب قيامت نبود كه متأثر از آن شوند ، حتّى اگر تذكر به آنها داده مىشد متذكر نمىشدند و اين همان غفلت\r\nاست ، زيرا امرى چنان كه اگر از اصل تصور نشود مورد غفلت قرار مىگيرد ، اگر آن طور كه بايد تصور شود نيز تصور نشود ، و حقّ تصور آن اداء نشود به طورى كه تأثير در نفس گذارد ، مورد غفلت قرار مىگيرد ( پس نه اينكه حساب روز قيامت به طور كلى در انديشه آنها نبود ، و غافل محض بودند ، بلكه چه بسا تصور هم كرده بودند ، اما آنطور كه بايد و شايد به آن نمىپرداختند ، كه متأثر شوند ، و لذا اين هم خود غفلتى است ! ) « 2 »\r\nسپس آيه دوم را به عنوان تعليل آيه اول مىگيرند ، كه غفلت علت بازى و\r\n\r\n\r\n","description":"","footnote":"\r\n( 1 ) . ميزان الحكمه ، جلد 7 ، صفحه 266 .\r\n( 2 ) . تفسير الميزان ، جلد 14 ، صفحات 247 - 246 . .\r\n","page_name":" 274 ","page_number":274},
  {"content":"\r\n\r\nكارهاى بيهوده آنهاست ، اگر در غفلت نبودند به بازى و كارهاى بيهوده در وقت شنيدن ذكر و پند كتابهاى آسمانى كه يكى بعد از ديگرى مىآمد نمىپرداختند ، پندى كه آنها را بر امر مهم و آنچه واجب است آمادگى مىداد ، پس لعب و لهو از علامات اهل غفلت است كه مىشود آنها را با اين علامات شناخت . مرحوم علامه « لعب » را به كار منظم كه غايتى براى آن نيست ، تعريف مىكنند مانند بازى بچه‌ها ( گاهى بسيار دقيق خانه‌اى گلين مىسازد ، ولى غرض عقلائى بر آن مترتب نبوده و خراب مىكند ) و « لهو » را به مشغول شدن به كارى كه انسان را از امر مهمّش باز مىدارد تعريف مىكنند ، و مىفرمايند : به همين جهت به آلات طرب و لهو و موسيقى ، « لهو » گويند چون انسان را از امور مهم و پرفائده باز مىدارد ، و در آخر اشاره مىكنند ، « لهو » عمل قلب است يعنى اشتغال قلبى به امرى كه بازدارنده از امور مهم است و لذا در آيه فرمود « لاهيةً قلوبهم » . « 1 »\r\n\r\nعواقب غفلت\r\nعواقب غفلت بسيار است كه ما به بعضى از آنها اشاره مىكنيم :\r\n1 و 2 - زندگى تنگ و سخت دنيوى و كورى در آخرت كه از كورى بصيرت و چشم جان نشأت مىگيرد ، و به اين دو در سوره طه اشاره فرمود : وَمَنْ أَعْرَضَ عَنْ ذِكْرِى فَإِنَّ لَهُ مَعِيشَةً ضَنكاً وَنَحْشُرُهُ يَوْمَ الْقِيَامَةِ أَعْمَى : « و كسى كه از ياد من غافل شده روى گردانيد براى او زندگى تنگ و سختى است و روز قيامت او را كور محشور مىكنيم » . « 2 »\r\nآرى وقتى ياد خدا از صفحه دلها رخت بربندد ، وسعت روزى و راحتى و سعادت زندگى نيز با آن كوچ مىكند ، گاهى تنگى معيشت به خاطر بىپولى و كم\r\n\r\n\r\n","description":"","footnote":"\r\n( 1 ) . تفسير الميزان ، جلد 14 ، صفحات 247 - 246 .\r\n( 2 ) . سوره طه ، آيه 124 . .\r\n","page_name":" 275 ","page_number":275},
  {"content":"\r\n\r\nدرآمدى نيست چه بسا درآمدش هنگفت است ولى حرص و آز ، زندگى را بر او تنگ مىكند ، و ميل ندارد در خانه‌اش باز باشد ، و ديگران از زندگى او استفاده كنند ، به قول على ( عليه السلام ) « همچون فقيران زندگى مىكند ، و همانند اغنياء و ثروتمندان حساب پس مىدهد » « 1 » اين در مورد فرد بود ، وقتى وارد جامعه‌هائى شويم كه از ياد خدا روى گردانده‌اند ، مسأله از اين وحشتناك تر خواهد بود ، جوامعى كه عليرغم پيشرفت شگفت‌انگيز صنعت و عليرغم فراهم بودن همه وسائل زندگى در اضطراب و نگرانى شديد به سر مىبرند ، در تنگناى عجيبى گرفتارند و خود را محبوس و زندانى مىبينند .\r\nهمه از هم مىترسند ، هيچ كس به ديگرى اعتماد نمىكند ، رابطه و پيوندها همه بر محور منافع شخصى است ، بار تسليحات سنگين به خاطر ترس از جنگ بيشترين امكانات اقتصادى آنها را در كام خود فرو برده و پشتهايشان زير اين بار سنگين خم شده است .\r\nزندآنهامملو از جنايتكاران است و در هر ساعت و دقيقه طبق آمارهاى رسميشان ، قتلها و جنايتهاى هولناكى رخ مىدهد ، آلودگى به موادمخدّر و فحشاء آنها را برده و اسير ساخته است در محيط خانواده‌هايشان نه نور محبتى است و نه پيوند عاطفى نشاطبخشى ، آرى اين است زندگى سخت و معيشت « ضنك » آنها !\r\nرئيس جمهور اسبق آمريكا « نيكسون » در نخستين نطق رياست جمهوريش به اين واقعيت اعتراف كرد و گفت : « ما گردادگرد خويش زندگانيهاى توخالى مىبينيم ،\r\n\r\n\r\n","description":"","footnote":"\r\n( 1 ) . تفسير نمونه ، جلد 13 ، صفحه 328 ، در اينجا اشاره كنم كه در بعضى تفاسير در ذيل اين آيه آمده كه اعراض از ذكر مراد اعراض از ولايت اميرالمؤمنين ( عليه السلام ) است چنان كه در روايتى از امام صادق ( عليه السلام ) در نور الثقلين ، جلد 3 ، صفحه 405 ، آمده و در رواياتى نيز اعراض از حج تفسير شده كه مىتوان گفت اين دو از مصاديق اهم ذكر حق است ، ( توضيح بيشتر در تفسيرنمونه ، جلد 13 ، صفحه 330 - 329 ) . .\r\n","page_name":" 276 ","page_number":276},
  {"content":"\r\n\r\nدر آرزوى ارضاء شدن هستيم ولى هرگز ارضاء نمىشويم ! » « 1 »\r\nيكى ديگر از مردان معروف آنها كه نفش او در جامعه به اصطلاح شادى آفريدن براى همه بود ، مىگويد : « من مىبينم انسانيت در كوچه تاريكى مىدود كه در انتهاى آن جز نگرانى مطلق نيست » ! « 2 »\r\n3 - قساوت قلب - در روايتى از امام باقر ( عليه السلام ) آمده :\r\n« ايّاكَ و الغَفْلَةَ فَفيها تَكُونُ قَساوةُ القَلْب » :\r\n« بپرهيز از غفلت كه در آن قساوت قلب و سنگدلى است » . « 3 »\r\n4 - تسريع در هلاكت - غفلت از ياد خدا موجب تعجيل و تسريع در هلاكت مىشود ، چه هلاكت جسمانى و چه روحانى مولى\r\nعلى ( عليه السلام ) فرمودند :\r\n« مَنْ طالَتْ غَفْلَتُه تعجَّلتْ هَلَكَتُه » :\r\n« كسى كه غفلتش طولانى شود ، هلاكتش نزديك گردد » . « 4 »\r\n4 - قلب مردگى - امام على ( عليه السلام ) در روايتى فرمودند :\r\n« مَنْ غَلَبَتْ عليه الغفلة مات قَلبُه » :\r\n« كسى كه غفلت بر او غلبه كند ، قلبش مرده است » . « 5 »\r\n5 - كوردلى - در روايتى ديگر مولى على ( عليه السلام ) فرمودند :\r\n« دَوامُ الغَفْلَة تُعمِى البَصيرة » :\r\n« دوام بىخبرى موجب كورى بصيرت و دل مىشود » . « 6 » و همين كوردلى موجب كورى در قيامت مىشود . ( نَحشُرُه يوم القيامة اعمى ) وقتى هم اعتراض مىكند كه پروردگار من چرا كور محشورم كردى ، در حالى كه در دنيا بينا بودم ، خطاب مىشود : قَالَ كَذَلِكَ أَتَتْكَ آيَاتُنَا فَنَسِيتَهَا وَكَذَلِكَ الْيَوْمَ تُنسَى : « همانطور كه آيات ما به تو رسيد و فراموش كردى ، و غفلت ورزيدى ، همانطور امروز فراموش خواهى شد » . « 7 » غفلت\r\n\r\n\r\n","description":"","footnote":"\r\n( 1 ) . تفسير نمونه ، جلد 13 ، صفحه 329 - 328 .\r\n( 2 ) . معماى هستى ، صفحه 51 - 50 ، به نقل از تفسير نمونه ، جلد 13 ، صفحه 329 .\r\n( 3 ) . غرر الحكم ، ميزان الحكمه ، جلد 7 ، صفحه 267 .\r\n( 4 ) . غرر الحكم .\r\n( 5 ) . غرر الحكم .\r\n( 6 ) . غرر الحكم .\r\n( 7 ) . سوره طه ، آيه 126 . .\r\n","page_name":" 277 ","page_number":277},
  {"content":"\r\n\r\nاز آيات الهى موجب كوردلى و اين ، غفلت خداوند از ما را به دنبال دارد ، و غفلت او از ما ، مايه كورى در قيامت است .\r\n6 - فاسد شدن اعمال - مولى على ( عليه السلام ) در روايتى ديگر مىفرمايند :\r\n« ايّاك و الغفلة و الاغترار و بالمهلة فانّ الغفلة تفسد الاعمال » :\r\n« از غفلت و مغرور شدن بواسطه مهلت الهى بپرهيز ، زيرا غفلت موجب فساد اعمال است » . « 1 » از اين حديث مىتوان استفاده كرد كه مغرور شدن و فريب مهلت خوردن نيز از عواقب غفلت است .\r\n7 - خسران و زيانكارى - مولى در نهج‌البلاغه مىفرمايند :\r\n« مَن حاسَب نَفسَهُ رَبح و مَن غَفَل عنه خسر » :\r\n« كسى كه نفس خود را محاسبه كند ،\r\nسود برد ، و كسى كه از آن غفلت ورزد ، دچار خسران ( دنيوى و اخروى ) شود » . « 2 »\r\nو چه زيانى از عذاب الهى و جهنم بدتر و در دنيا از اين بدتر ، آن كه خداوند او را مثل چهارپايان و حتى بدتر بداند ، وَلَقَدْ ذَرَأْنَا لِجَهَنَّمَ كَثِيراً مِّنَ الْجِنِّ وَالْانسِ لَهُمْ قُلُوبٌ لَّا يَفْقَهُونَ بِهَا وَلَهُمْ أَعْيُنٌ لَّا يُبْصِرُونَ بِهَا وَلَهُمْ آذَانٌ لَّا يَسْمَعُونَ بِهَا أُوْلَئِكَ كَالْانْعَامِ بَلْ هُمْ أَضَلُّ أُوْلَئِكَ هُمُ الْغَافِلُونَ : « و بطور مسلم بسيارى از جن و انس را براى جهنم آفريديم ، آنها قلب‌هائى دارند كه با آنها انديشه نمىكنند ، و چشمهائى دارند كه با آنها نمىبينند ، و گوشهائى دارند كه با آنها نمىشنوند ( و در غفلت به سر مىبرند ) آنها مثل چهارپايانند ، بلكه آنها گمراه ترند ، آنها همان غافلانند » . « 3 » پس از خواب غفلت بيدار شويم و گرنه به قول مولى مرگ بيدار مىكند .\r\n« مَن غَفَلَ عن حوادث الايام ايقَظَهُ الحِمام »\r\n« كسى كه از حوادث روزگار غافل بود ، مرگ او را بيدار مىكند » . « 4 » آرى به قول مولى\r\n« اهل الدنيا رَكبٌ يِسارُبهم و هم نِيام » :\r\n« اهل دنيا مسافرينى\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . نهج‌البلاغه ، حكمت 207 ( روايات اين صفحه را صاحب ميزان الحكمه ، در جلد 7 ، صفحه 267 آورده است ) .\r\n( 3 ) . سوره اعراف ، آيه 179 .\r\n( 4 ) . غرر الحكم ، ميزان الحكمه ، جلد 7 ، صفحه 267 . .\r\n","page_name":" 278 ","page_number":278},
  {"content":"\r\n\r\nهستند كه حركت داده مىشوند ، و آنها در خواب غفلتند » . « 1 »\r\nخداوند ما را قبل از مرگ از خواب غفلت بيدار كند و نگذارد كه خود را به خواب زنيم انشاءاللّه .\r\nبا اين توضيحات روشن شد كه پرهيزگاران از خوف اين غفلت در حذرند و از اميد به رحمت الهى در فرحند .\r\nدر خاتمه به كلام ابن ابى الحديد در ذيل اين فراز از خطبه اشاره مىكنيم ، وى در مورد خوف و رجاء به روايتى\r\nاشاره مىكند كه : رسول اكرم ( صلى الله عليه و آله ) به يكى از اصحاب خود وارد شده در حالى كه او از شدت عبادت نزديك بود جان خود را از دست دهد ، پيامبر ( صلى الله عليه و آله ) فرمودند چگونه خود را مىيابى ؟ گفت :\r\n« اجِدُنى اخافُ ذُنُوبى و ارجُو رَحمَةَ ربّى » :\r\n« مىترسم از گناهانم و اميد به رحمت پروردگارم دارم » ، پيامبر ( صلى الله عليه و آله ) فرمودند :\r\n« ما اجْتَمَعا فى قلبِ عبد فى هذا المَوطِن الّا اعطاهُ اللّه ما رَجاهُ و أَمَّنَهُ مِمّا خافَه » :\r\n« جمع نمىشود خوف و رجا در قلب بنده‌اى در اين مقام مگر اين كه خداوند آنچه را اميد دارد ، به او اعطاء كرده و از آنچه مىترسد ، مأمونش مىكند » . در مورد رجاء هم اشاره كرده كه از مقام عارفان است و پيامبر گرامى ( صلى الله عليه و آله ) از خداوند نقل فرمودند كه « انَا عند ظنّ عبدى بى فَليَظُنّ بى ما شاء » : « من نزد گمان ( نيك ) بنده‌ام نسبت به خودم هستم پس بايد هر چه خواهد به من گمان ( نيك ) داشته باشد ( اگر گمان نيك و حسن ظنّ به من داشت من هم به او گمان نيك دارم ، و ياريش كنم ) » .\r\nمتقيان اميد تجارتى دارند كه هرگز فانى نشود و ضرر و خسرانى در آن نيست . در سوره فاطر آيه 29 خداوند متعال مىفرمايد : إِنَّ الَّذِينَ يَتْلُونَ كِتَابَ اللهِ وَأَقَامُوا الصَّلَاةَ وَأَنْفَقُوا مِمَّا رَزَقْنَاهُمْ سِرّاً وَعَلَانِيَةً يَرْجُونَ تِجَارَةً لَّنْ تَبُورَ : « كسانى كه تلاوت قرآن نموده ، و اقامه نماز كردند ، و از آنچه روزى آنها كرديم ، انفاق كردند ، در پنهان و آشكار ، آنها اميد به تجارت و معامله‌اى دارند كه نابود نمىشود ( و آن دادن عمل\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 323 ، ماده غفل . .\r\n","page_name":" 279 ","page_number":279},
  {"content":"\r\n\r\nصالح و گرفتن مواهب و بهشت الهى و رضوان او است » . « 1 »\r\nمرحوم الهى آن مرد عارف در ذيل اين دو فراز ( يبيت حذرا و يصبح فرحاً حذراً لما حذّر من الغفلة و فرحاً بما اصاب من الفضل و الرحمه ) گويد :\r\n شبش چون روز گردد ، خسته جانست * چو روزش شام گردد شادمانست\r\nپريشان خاطر است از غفلت خويش * فرحناك از نگار و مهربانيش\r\nدل غافل اسير درد و غم باد * بجز يادش مبادا خاطرى شاد \r\n* * *\r\n\r\n\r\n","description":"","footnote":"\r\n( 1 ) . شرح نهج البلاغه ابن ابى الحديد ، جلد 10 ، صفحه 155 - 154 . .\r\n","page_name":" 280 ","page_number":280},
  {"content":"\r\n\r\n\r\n60 - پرهيزگاران در جهاد با نفس\r\n« انْ استَصْعَبَتْ عليه نَفْسُهُ فيما تَكْرَه لم يُعطِها سُؤلَها فيما تُحِبّ »\r\nترجمه : هرگاه نفس او در انجام وظائفى كه خوش ندارد سركشى كند ، او هم از آنچه دوست دارد محرومش سازد .\r\n* * * شرح : در اين فراز مولى به مجاهدت نفسانى متقين مىپردازد كه كراهت از معاصى و شوق به حسنات دارند ، بر خلاف نفس اماره كه كراهت از حسنات و شوق به معاصى دارد .\r\nمخالفت متقين با اميال نفسانى به خاطر آگاهى آنها به اين است كه نفس دشمن‌ترين دشمنان است ( اعْدى عَدُوِّكَ نَفْسُكَ الَّتى بَينَ جَنْبَيك ) « 1 » آنها مىدانند كه دشمن به هيچ وجه خير و صلاح آنها را نمىخواهد و از اين رو با آن مبارزه مىكنند !\r\nدر روايتى از امام صادق ( عليه السلام ) آمده كه به مردى فرمودند :\r\n« اجعل قَلبك قريناً برّاً و ولداً واصلا و اجعل علمك والداً تبعه و اجعل نفسك عدوّاً تجاهده و اجعل مالك عارية تردّها » :\r\n« قلب خود را رفيق و همنشين نيك و فرزند رسيده و ( صالح )\r\n\r\n\r\n","description":"","footnote":"\r\n( 1 ) . مستدرك الوسائل ، جلد 2 ، صفحه 270 . .\r\n","page_name":" 281 ","page_number":281},
  {"content":"\r\n\r\nقرار ده ، و علم خود را پدرى كه متابعتش مىكنى قرار ده ، و نفس خود را دشمنى كه با آن مجاهدت مىكنى قرار ده ، و آنچه از اموال و غيره به دست تو است عاريتى قرار ده كه ( به صاحب اصليش ) رد خواهى كرد » . « 1 »\r\nپس مگذار در مبارزه با نفس امّاره شكست خورى كه هم خود از بين روى هم قلب تو كه همچون همنشينى نيك و پسرصالح تو است و هم علمى كه چون پدرى براى تو است و هم سرمايه‌ات از دست رود ، و بدون جواب در برابر صاحب اصلى اموال و عاريه دهنده آن خواهى بود .\r\nو نيز مرحوم صدوق نقل كرده كه از كلمات رسول الله ( صلى الله عليه و آله ) اين بود :\r\n« الشّديد مَنْ غَلَبَ نَفْسَه » :\r\n« انسان محكم و قوى كسى است كه بر نفسش غلبه كند » . « 2 »\r\nمفضل بن عمر گفت امام صادق ( عليه السلام ) فرمودند :\r\n« مَنْ لَمْ يكن لَهُ واعظٌ مِنْ قَلبه و زاجرٌ مِنْ نفسه و لَم يكنْ لَه قرينٌ مُرشد اسْتمكَنَ عَدُوُّ مِن عنقِه » :\r\n« كسى كه براى او پند دهنده و واعظى از درون قلبش و نهى كننده‌اى از درون نفسش نباشد ، و راهنمائى مصاحب او نباشد دشمن او قدرت پيدا مىكند كه گردنش را بگيرد » . « 3 »\r\nو اين جهاد و مبارزه نفسانى همان جهاد اكبر است كه از امام صادق ( عليه السلام ) نقل شده كه نبىّاكرم ( صلى الله عليه و آله ) لشكرى را به جنگى فرستادند وقتى بازگشتند ، فرمودند :\r\n« مرحَباً بَقَوم قَضَوا الجهاد الاصغر وبقى عليهم الجهاد الاكبر فقيل : يا رسول الله ( صلى الله عليه و آله ) ما الجهاد الاكبر قال جهاد النفس » :\r\n« آفرين به گروهى كه جهاد اصغر را تمام كردند و باقى ماند بر آنها جهاد و جنگ بزرگترى ، پس گفته شد : يا رسول الله ( صلى الله عليه و آله ) ( اين همه سختى و مشقت و مجروح و كشته در جنگ است چه چيزى بالاتر از اين است ) جهاد اكبر چيست ؟\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 143 .\r\n( 2 ) . شرح نهج البلاغه خوئى ، جلد 12 ، صفحه 143 .\r\n( 3 ) . شرح نهج البلاغه خوئى ، جلد 12 ، صفحه 143 . .\r\n","page_name":" 282 ","page_number":282},
  {"content":"\r\n\r\nفرمودند : جهاد و مبارزه با نفس ! » « 1 »\r\nدر روايتى « شعيب عقرقوقى » از امام صادق ( عليه السلام ) نقل كرد كه فرمودند :\r\n« مَنْ ملك نفسَه اذا رغب و اذا رهب و اذا اشتَهى ، و اذا عضب و اذا رَضِىَ حَرَّم\r\nالله جَسَده على النّار » :\r\n« كسى كه مالك نفس خود شد و وقتى او راده كرد يا ترسيد يا اشتها و ميل داشت يا غضبناك و راضى از چيزى شد ، آن را كنترل كرد خداوند بدنش را بر آتش حرام كرده است » . « 2 »\r\nمولى على ( عليه السلام ) در نهج‌البلاغه مىفرمايند :\r\n« لا تُرَخِّصُوا لَانْفُسِكُم فَتَذْهَبَ بِكُمُ الرُّخَص فيها مذاهَب الظُلمه » :\r\n« مسامحة و سهل‌انگارى در مورد نفوس خود نكنيد كه اين سهل‌انگاريها در مورد نفس شما را به راههاى تاريك مىكشاند » . « 3 »\r\nدر ذيل كلام فوق مرحوم خوئى در شرح خود اين روايت را از امام صادق ( عليه السلام ) آورده است كه :\r\n« اقْصِر نَفْسَك عمّا يَضّرّها مِنْ قبل انْ تُفارقَك واسْعَ فى فِكاكها كما تسعى فى طلب معيشتك فَانّ نَفسك رهينَةٌ » :\r\n« نفس خود را از آنچه ضرر به آن مىرساند ( دور كن ) قبل از اين كه از تو جدا شود ، و در آزادى آن ( از اسارت شهوات ) تلاش كن ، چنان كه در طلب روزى خود تلاش مىكنى ، زيرا نفس تو مرهون و بسته به عمل تو است ( اگر عمل تو صالح باشد ، نفس تو سالم خواهد بود ، و اگر عمل تو طالع و فاسد باشد نفس تو نيز ناسالم است ) » .\r\nسپس مرحوم خوئى ادامه مىدهد « 4 » كه مراد از « ترخيص » براى نفس در كلام مولى ظاهراً مساهله و مسامحه است ( چنان كه در ترجمه آن گفتيم ) و احتمال دارد مراد رخصت دادن و اجازه دادن در ارتكاب شبهات باشد كه منجر به فرو رفتن در\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 132 .\r\n( 2 ) . شرح نهج البلاغه خوئى ، جلد 12 ، صفحه 132 .\r\n( 3 ) . نهج‌البلاغه ، خطبه 86 ، صبحى صالح و 85 فيض الاسلام\r\n. ( 4 ) . شرح نهج البلاغه خوئى ، جلد 6 ، صفحه 132 ؛ ذيل خطبه 85 . .\r\n","page_name":" 283 ","page_number":283},
  {"content":"\r\n\r\nهلكات است و آن وقت شبيه روايتى مىشود كه مرحوم صدوق از امام صادق ( عليه السلام ) نقل كرد كه حضرت فرمودند : اميرالمؤمنين على ( عليه السلام ) در خطبه‌اى براى مردم فرمودند :\r\n« حَلال بَيِّنٌ و حرامٌ بَيِّنٌ و\r\nشُبَهاتٌ بَينَ ذلك فَمَن تَرَك ما اشْتَبَه عَليه مِنَ الاثم فَهُوَ لِما استَبانَ له اترَك و المَعاصِى حِمَى اللّه فَمن يرتَع حَولَها يُوشَك ان يدخُلَها » :\r\n« حلال آشكار و حرام آشكار و شبهاتى بين اين دو ( كه به طور واضح حليت و حرمت آن روشن نيست ) پس كسى كه ترك گناهى كه مشتبه است كند ، او براى آنچه حرام آشكار است آماده‌تر است تا ترك كند ، و گناهان غرقگاه خداوند است ( كه كسى نبايد در آنها داخل شود ) كسى كه در اطراف آن گردش كند نزديك است كه وارد آنها شود » . « 1 »\r\nاى برادر مبارزه با نفس امّاره را آسان مگير ، اين موجودى است كه بزرگان و مقربّان دستگاه ربوبى چون يوسف صديق ( عليه السلام ) از آن به خدا پناه مىبرد :\r\n« انّ النفس الامّارة بالسوء الّا ما رَحِمَ ربّى » « 2 » :\r\nاين هيولائى است كه امام سجاد ( عليه السلام ) در مناجات شاكين وقتى شروع به مناجات مىكند از آن مىنالد ، و مىفرمايد : « الهى اليك اشكوه نَفْساً بالسوء امّارة و الى الخطيئة مُبادرة و بمعاصيك مُولَعَة و لَسَخَطِكَ مُتَعَرِّضَةَ تَسْلُكُ بى مسالِكَ المهالك و تَجْعَلُنى عندكَ اهْوَنَ هالِك كثيرَة العِلَلِ طَويلةَ الامل انْ مَسَّهَا الشَّرُ تَجْزَع و انْ مَسَّهَا الخَيْرُ تَمْنَعُ مَيّالَةً الى الَّعْب و اللَّهو مَمْلُوَّةً بِالغَفْلَةِ و السهو تُسرعُ بى الى الحَوبَة و تُسَوِّفُنى بالتّوبَة » : « خداى من به تو شكايت نفسى را مىكنم كه امر كننده به بديها است و به خطا سبقت مىگيرد ، و به معصيت‌ها و گناهان حريص و در معرض سخط تو قرار مىگيرد ، مرا به راههاى مهلك مىكشاند ، و مرا در نزد تو خوارترين و پست‌ترين هلاك شدگان قرار مىدهد ، تعلّل او زياد و آرزوى او بلند\r\n\r\n\r\n","description":"","footnote":"\r\n( 1 ) . شبيه به اين روايت را از نظر مضمون مرحوم خوئى از امام باقر ( عليه السلام ) حكايت از رسول الله ( صلى الله عليه و آله ) از كنز الفوائد نقل مىكند كه در لابلاى آن دارد : « الا و انّ لكل ملك حمى الا و انّ حمى الله عزوجل محارمه فتوقوا حمى الله و محارمه » ؛ ( آگاه باشيد كه براى هر پادشاهى غرقگاهى است آگاه باشيد كه غرقگاه خداوند عزوجل محرمات او است ، پس خود را حفظ كنيد از غرقگاه و محرمات خداوند . شرح نهج البلاغه خوئى ، جلد 6 ، صفحه 133 ) .\r\n( 2 ) . سوره يوسف ، آيه 53 . .\r\n","page_name":" 284 ","page_number":284},
  {"content":"\r\n\r\nاست ، اگر شرى به او رسد ، جزع و فزع كند ، و اگر خيرى به او رسد منع مىكند ، بسيار ميل كننده به\r\nبازى و لهو و اشتغال به امور بىفائده است ، از غفلت و خطا پرگشته و مرا به سوى گناه سرعت مىدهد و از توبه عقب مىاندازد » . « 1 » از اين سخان حضرت مىتوان به بزرگى اين دشمن پى برد ، دشمنى كه بزرگان را راحت نمىگذارده چه رسد ما را !\r\nحضرت در ادامه اين مناجات چنين گويند : خداى من از دشمنى به تو شكايت مىكنم كه گمراهم مىكند و شيطانى كه مرا فريب مىدهد ، سينه من پر از وسوسه شده و اوهام آن قلبم را احاطه كرده و يارى هواى نفس مىكند ، و دوستى دنيا را برايم زينت مىدهد ، و بين من و اطاعت و مقام تقرب خداوندى حائل مىشود ) .\r\nجهاد با نفس از جهادهائى است كه خداوند بر انسان واجب كرده است ، در روايتى از امام حسين ( عليه السلام ) آمد كه جهاد بر چهارگونه است : دو تا واجب و دو تا مستحب ، و نخستين واجب را جهاد با نفس شمرده است . « 2 »\r\nدر اينجا به اختصار اشاره مىشود به چند جهت كه چرا جهاد با نفس نسبت به جهاد با دشمن خارجى بزرگتر و اكبر است :\r\n1 - از جهت مدّت - از جهت مدّت جهاد با نفس بيشتر است ، ظاهراً بعد از زمان امام زمان ( عليه السلام ) جنگى به عنوان جهاد اصغر نباشد ، ولى جهاد با نفس هست و بر فرض هم كه بعد از\r\nحضرت جهادى باشد ، در هر زمان بطور ممتد جهاد خارجى نيست پس جهاد درونى از نظر مدّت بيشتر و اكبر است .\r\n\r\n\r\n","description":"","footnote":"\r\n( 1 ) . امام سجاد ( عليه السلام ) پانزده مناجات دارند بنام مناجات خمس عشرة كه مناجات شاكين دومين آنها است و صاحب مفاتيح در مفاتيح الجنان آورده است .\r\n( 2 ) . متن كامل روايت در تحف العقول ، صفحه 175 ، از امام حسين ( عليه السلام ) آمده كه صاحب ميزان الحكمة ، در جلد 2 ، صفحه 139 ، از امام زين العابدين ( عليه السلام ) گفته كه ظاهراً سهو قلم باشد - اين روايت در جلد 11 ، وسائل الشيعه ، صفحه 16 نيز از امام صادق ( عليه السلام ) آمده است . .\r\n","page_name":" 285 ","page_number":285},
  {"content":"\r\n\r\n2 - از جهت عُدِّه - عدّه يعنى وسيله ، وسيله‌هاى جنگى در هر زمان محدود است و به تناسب آن زمان بايد اسحله‌هائى بدست گرفت ولى جنگ درونى و جهاد اكبر وسيله مخصوصى ندارد ، بايد از كلمات انبياء ( عليهم السلام ) و اولياء و تاريخ گذشتگان وسيله جنگى براى مبارزه با نفس امّاره استخدام كرد هر وسيله‌اى كه بود « وَ أَعِدُّوا لَهُمْ مَا اسْتَطَعْتُمْ مِنْ قُوَّة » « 1 » .\r\n3 - از جهت عِدّه - عدّه يعنى نفرات ، در جنگ معمولا جوانها و در سن مخصوصى به جنگ دشمن خارجى مىروند مثلا از 50 ميليون 4 ميليون ولى در جنگ با دشمن درون از 50 ميليون ، 50 ميليون جنگ مىكنند .\r\n4 - جنگ با دشمن داخلى هميشه مشكل تر و بزرگتر از جنگ با دشمن خارجى است ( همچنانكه در قرآن عتابها نسبت به منافقين كه از داخل مبارزه مىكنند ، بيشتر از كفّار است ) و اين همان است كه پيامبر ( صلى الله عليه و آله ) فرمودند دشمن‌ترين دشمنان دشمنى است كه بين دو پهلوى تو است يعنى دشمن داخلى كه نفس است .\r\n5 - جنگ با دشمن داخلى و جهاد نفسانى پشتوانه جهاد خارجى است ، كسى كه بر خصم درون پيروز است ، مبارزه با خصم برون برايش آسانتر است ، ولى كسى كه اسير لانه و دانه و همسر است ، نمىتواند آن طور كه بايد و شايد با دشمن بجنگد .\r\nدر جنگ آمريكا با ويتنام ، آمريكائيها 500 هزار سرباز كار كرده وارد عمل كردند ، و براى روحيه دادن به آنها با هواپيماها مشروبات الكلى و زنهاى خواننده فرستادند ، ولى در دوران جنگ تحميلى با عراق ديديم كه چگونه نماز و دعا و\r\nجهاد با نفس به رزمندگان روحيه مىداد ! آرى بايد روحيه و پشتوانه از درون و از ميدان مبارزه با نفس باشد نه از برون .\r\n6 - اهميت جهاد به اهميت و قدرت دشمن است ، جنگ با يك كشور كوچك آسانتر است تا با يك كشور بزرگ ، زيرا دشمن هر چه قويتر باشد ، جنگ با آن مشكل‌تر است ، و نفس و هم‌پيمان آن شيطان ، قويترين دشمنان عالم هستند .\r\n\r\n\r\n","description":"","footnote":"\r\n( 1 ) . سوره انفال ، آيه 60 . .\r\n","page_name":" 286 ","page_number":286},
  {"content":"\r\n\r\n7 - از حيث نتيجه - نتيجه جهاد با دشمن خارجى يا پيروزى است يا شهادت كه هر كدام باشد در مسير الهى ( احدى الحسنيين ) است ولى نتيجه جهاد با نفس و پيروز در آن ميدان رسيدن به نفس مطمئنه است و رضاى بنده از خدا و رضايت او از بنده يَا أَيَّتُهَا النَّفْسُ الْمُطْمَئِنَّةُ - ارْجِعِى إِلَى رَبِّكِ رَاضِيَةً مَّرْضِيَّةً - فَادْخُلِى فِى عِبَادِى - وَادْخُلِى جَنَّتِى : « اى نفس مطمئنه ( و اى كسى كه به اين مقام رسيده‌اى ) به سوى پروردگارت برگرد ، در حالى كه راضى هستى ، و خدا از تو راضى است ، پس داخل بندگان من شو و داخل بهشت من شو » . « 1 »\r\nعلماى اخلاق براى جهاد با نفس امورى را بيان كرده‌اند كه التزام به آنها لازم است ؛\r\n\r\nمشارطه ، مراقبه ، محاسبه ، معاقبه ، مجاهده ، معاتبه\r\n\r\nمشارطه\r\nفرموده‌اند عقل انسانى مثل تاجر است ، عمر و وقت خود را مىدهد تا اعمال صالح و نيكو كسب كند ، و اين اعمال صالح با تزكيه نفس حاصل مىشود ، ربح و سود او تزكيه نفس\r\nاست ، زيرا به سبب آن به فلاح و رستگارى مىرسد : قَدْ أَفْلَحَ مَنْ زَكَّاهَا وَقَدْ خَابَ مَنْ دَسَّاهَا : « رستگار شد كسى كه نفس را تزكيه و پاك كرد ، و متضرّر شد كسى كه آن را تباه كرد » . « 2 »\r\nدر اين معامله عقل شريكى دارد به نام نفس و بايد مثل شريكها در معاملات دنيوى با او برخود شود : اول از همه بايد با او شروطى در نظر گرفته شود كه مبادا خيانتى كند و سرمايه را به باد فنا دهد ، چنان كه شريك جنايكار ممكن است در\r\n\r\n\r\n","description":"","footnote":"\r\n( 1 ) . سوره فجر ، آيه 30 - 27 .\r\n( 2 ) . سوره شمس ، آيه 9 و 10 . .\r\n","page_name":" 287 ","page_number":287},
  {"content":"\r\n\r\nامور دنيوى چنين كند و اين شرط كردن مشارطه است .\r\nاين تجارت سودش بهشت و رسيدن به « سدرة المنتهى » و بودن با انبياء و شهدا است ، پس دقت در محاسبه و دقت در كار اين شريك نفسانى ، بايد بيشتر از دقت در ريح و سود دنيوى باشد ، زيرا سودها قابل مقايسه نيست ، ريح اخروى خيرى است كه دوام دارد ، و ريح دنيوى دوام ندارد ، و گفته‌اند : « لا خيرَ فى خير لا يَدُوم بل شرٌّ لا يَدُوم خيرٌ مِنْ خير لا يَدُوم » : « خير و بركت در امر خيرى كه دوام ندارد نيست ، بلكه شرّى كه دوام ندارد ، بهتر از خير است كه دوام ندارد » زيرا شرّى كه دوام ندارد وقتى قطع شد ، شادى به همراه دارد ، چون شرّ پشت سر گذاشته شد ، ولى خيرى كه دوام ندارد ، تأسف را به خاطر انقطاعش به همراه دارد !\r\nپس هر صاحب نفسى نبايد غافل باشد ، كه هر نَفَسى از عمر ، گوهر گرانبهائى است كه عوض ندارد ، و ممكن است گنجى از گنجهاى بهشتى با آن به دست آيد كه نعمتش ابدى است .\r\nبنابراين هر شخصى بايد وقتى از نماز صبح فارغ شد ، ساعتى با نفسش خلوت كند ، براى « مشارطه » آن چنان كه تاجر با شريكش مىكند و به نفس بگويد به جز كالاى عمر ندارم ، و اگر آن از بين رود ، سرمايه‌ام از بين رفته ، و از تجارت\r\nمأيوس مىشوم ، و رنجى و سودى به دست نمىآورم ، امروز را خدا به من مهلت داده ، و اگر مىمردم از خدا مىخواستم مرا به دنيا به اندازه يك روز برگرداند ، تا عمل صالح انجام دهم ، پس فرض كن مرده‌اى و امروز برگشته‌اى ، و به تو مهلت داده شده ، پس بپرهيز از اينكه اين روز پرقيمت را ضايع كنى .\r\nدر احوال يكى از زهاد است كه گويند قبرى كنده بود و صبحها در آن مىخوابيد و آيه رَبِّ ارجِعونى - لَعَلّى اعْمَلُ صالِحاً فيما تركتُ » « 1 » : « را مىخواند ( يعنى سخن كسانى را كه در قيامت از خدا مىخواهند به دنيا برگردند ، و عمل صالح انجام دهند را مىگفت ) و بلند مىشد ، و به خود مىگفت : تو امروز به دنيا برگردانده\r\n\r\n\r\n","description":"","footnote":"\r\n( 1 ) . سوره مؤمنون ، آيه 99 و 100 . .\r\n","page_name":" 288 ","page_number":288},
  {"content":"\r\n\r\nشدى ، برو ببينم چه مىكنى !\r\nدر خبرى آمده « براى بنده در هر شبانه روز بيست و چهار خزانه پشت سر هم است كه خزانه‌اى از آن باز مىشود ، و مىبيند پر از نور است كه در اثر اعمال صالح است كه در آن موقع انجام داده ، خوشحال مىشود ، به قدرى كه اگر آن خوشحالى را بين اهل آتش توزيع كنند ، به وحشت مىافتند ، سپس خزانه و جعبه ديگرى باز مىشود كه سياه و تاريك است ، و بوى بد از آن بلند مىشود ، و آن ساعتى است كه عصيان خدا كرده و آنچنان ترسى و فزعى به او دست مىدهد كه اگر بين اهل بهشت تقسيم شود ، عيش آنها را از بين مىبرد ، و جعبه‌اى ديگر باز مىشود كه خالى است ، نه مايه خوشحالى و نه ناراحتى است « 1 » و آن ساعتى است كه خوابيده و غافل\r\nبوده يا مشغول به مباحات دنيوى بوده ، پس حسرت مىخورد و متضرّر مىشود .\r\nبه نفس بگو امروز خزائن بيست و چهارگانه را خالى مگذار ، و مرا به كسالت و بيحالى مينداز و مغبون و حسرت بارم مكن ، كه خداوند فرموده : يَوْمَ يَجْمَعُكُمْ لِيَوْمِ الْجَمْعِ ذَلِكَ يَوْمُ التَّغَابُنِ : « روزى جمع مىكند شما را براى روز جمع شدن ( كه روز قيامت باشد ) و آن روز خسران و ضرر است » . « 2 »\r\nاين سفارشات براى خود نفس بود ، سپس سفارشى به نفس در مورد اعضاء هفتگانه كند : چشم و گوش و زبان و شكم و فرج ( كنايه از شهوت جنسى ) و دست و پا به اين كه اينها خدمتكاران و رعيت تو هستند ، كه با اينها تجارت مىكنى ، براى جهنم هفت درب است كه براى هر دربى عده‌اى از مردم مشخص شده‌اند كه وارد شوند ، و اين هفت درب براى كسانى است كه با اعضاء هفتگانه عصيان كنند .\r\nپس چشم را از نظر به نامحارم بپوشان و نظر احتقار به مؤمنى مكن ، بلكه نظرى زائد بر ضرورت مكن ، كه خداوند همچنان كه از كلام زيادى بازخواست كند ،\r\n\r\n\r\n","description":"","footnote":"\r\n( 1 ) . محجة البيضاء ، جلد 8 ، صفحه 152 .\r\n( 2 ) . سوره تغابن ، آيه 9 . .\r\n","page_name":" 289 ","page_number":289},
  {"content":"\r\n\r\nاز نظر زيادى نيز سؤال كند ، و همينطور براى هر عضوى خصوصاً زبان و شكم توصيه به نفس كند .\r\n\r\nمراقبت\r\nبعد از « مشارطة » و شرطگذارى با شريك ، بايد مراقب او بود ، تا تخلف نكند ، همانگونه كه خدا مراقب بنده‌هاى خود است : إِنَّ اللهَ كَانَ عَلَيْكُمْ رَقِيباً « 1 » ما هم بايد مواظب\r\nبنده خود يعنى نفس خود باشيم او را بنده خود حساب كنيم ، نه خود را بنده او ، بايد دقيقاً مراقب او بود .\r\nآن طور كه بايد بنده از مراقبت خدا بترسد ، بايد نفس هم از مراقبت ما بترسد ، حكايت شده كه وقتى زليخا با يوسف ( عليه السلام ) خلوت كرد روى بت خود را پوشاند تا نبيند چه مىكند ، يوسف ( عليه السلام ) گفت\r\n« مالَك اتَسْتَحينَ مِنْ مراقِبَة جماد و لا اسْتَحى مِنْ مراقبة الملك الجَبّار » :\r\n« چه مىكنى آيا از مراقب بودن سنگ ( كه شعورى ندارد ) حيا مىكنى ، ولى من از مراقب بودن خداوند قادر و قاهر حيا نكنم » . « 2 »\r\nاز جوانى حكايت شده كه شبى قصد دست درازى به كنيزى را داشت ، كنيز گفت آيا حيا نمىكنى ؟ جوان گفت : از چه كسى حيا كنم ؟ در حالى كه غير از كواكب و ستارگان كسى ما را نمىبيند .\r\n« مِمَّن استَحى و ما يَرانا الّا الكَواكِب » :\r\nآن كنيز گفت : « وَ ايْنَ مُكَوكَبها » : مراد زن اين بود كه كجا است خدائى كه مراقب كواكب و ما هر دو هست . « 3 »\r\nمردى به يكى از عرفا گفت : از چه كسى بر چشم‌پوشى كمك جويم ؟ گفت : به علم خود به اين كه نظر نظركننده ( يعنى خدا ) زودتر است از نظر تو به آنچه نظر\r\n\r\n\r\n","description":"","footnote":"\r\n( 1 ) . سوره نساء ، آيه 1 .\r\n( 2 ) . محجة البيضاء ، جلد 8 ، صفحه 156 .\r\n( 3 ) . محجة البيضاء ، جلد 8 ، صفحه 156 . .\r\n","page_name":" 290 ","page_number":290},
  {"content":"\r\n\r\nمىكنى ،\r\n« بِعِلْمِكَ انّ نَظَر النّاظر اليك اسْبَقْ مِنْ نَظَرك الى المنظور اليه » . « 1 »\r\nروايت شده كه خداوند عزوجل به ملائكه فرمود :\r\n« انتُم مُوَكِّلون بالظواهر و انَا رقيبٌ على البَواطِن » :\r\n« شما بر ظاهر مردم گماشته شده‌ايد ، و من مراقب باطن آنها هستم » . « 2 »\r\nعارف و فيلسوف بزرگوار « علامه طباطبائى » مىگويد : « يكى از اهم چيزهايى كه در راه سير و سلوك و در حكم ضرورتى از ضروريات آن است ، همانا امر مراقبت است » .\r\nسالك بايد از اولين قدم كه در راه مىگذارد ، تا آخرين قدم ، خود را از مراقبت خالى ندارد ، و اين از لوازم حتمى سالك است ، بايد دانست كه مراقبت داراى درجات و مراتبى است : سالك در مراحل اوليه يك نوع مراقبه‌اى دارد ، و در مراحل ديگر انواع ديگرى ، هر چه رو به كمال مىرود و طىّ منازل و مراحل كند ، مراقبت او دقيق‌تر و عميق‌تر خواهد شد به طورى كه آن درجات از مراقبت را اگر بر سالك مبتدى تحميل كنند ، از عهده آن برنيامده ، يك باره ، بارسلوك را به زمين مىگذارد ، يا سوخته و هلاك مىشود ، ولى رفته رفته در اثر مراقبه در درجات اوليه و تقويت در سلوك مىتواند مراتب عاليه از مراقبه را در مراحل بعدى به جاى آورد ، و در اين حالات حتى بسيارى از مباحات در منازل اوليه بر او حرام و ممنوع مىگردد .\r\nدر اثر مراقبت شديد و اهتمام به آن آثار حبّ و عشق در ضمير سالك هويدا مىشود ، زيرا عشق به جمال و كمال على الاطلاق فطرى بشر بوده ، و با نهاد او خمير شده ، و در ذات او به وديعت گذارده شده است ، ليكن علاقه به كثرات و حبّ به ماديات حجابهاى عشق فطرى مىگردند ، و نمىگذارند كه اين پرتو ازلى ظاهر گردد .\r\nبواسطه مراقبت كم‌كم حجابها ضعيف شده ، بالاخره از ميان مىرود ، و آن\r\n\r\n\r\n","description":"","footnote":"\r\n( 1 ) . محجة البيضاء ، جلد 8 ، صفحه 156 .\r\n( 2 ) . محجة البيضاء ، جلد 8 ، صفحه 156 . .\r\n","page_name":" 291 ","page_number":291},
  {"content":"\r\n\r\nعشق و حبّ فطرى ظهور نموده ، ضمير انسان را به آن مبدأ جمال و كمال رهبرى مىكند ، اين مراقبت در اصطلاح عرفاء تعبير به « مى » شده است .\r\n به پير ميكده گفتم كه چيست راه نجات * بخواست جام « مى » و گفت راز پوشيدن \r\n* * *\r\n راه خلوتگه خاصم بنما تا پس ازين * « مى » خورم با تو و ديگر غم دنيا نخورم \r\nچون سالك در امر « مراقبه » مواظبت نمود ، حق تعالى از باب مهر و عطوفت انوارى را بر او به عنوان طلايع ظاهر مىگرداند ، در ابتداى امر اين انوار مانند برق ظاهر گشته ، ناگهان پنهان مىشوند ، اين انوار كم‌كم قوّت يافته ، مانند ستاره ريز درخشان مىگردند ، و سپس نيز قوّت يافته به صورت ماه و بعداً به صورت خورشيد پديد مىآيند ، و گاهى مانند چراغى كه افروخته باشند يا قنديلى نمايان مىشوند ، اين انوار را در اصطلاح عرفاء « نوم عرفانى » ( يعنى خواب عرفانى ) نامند . « 1 »\r\nمرحوم فيض كاشانى مطالبى در باب مراقبت دارد كه بطور خلاصه نقل مىكنيم : . . . . معرفت و علم به اين كه خداوند مطلع بر ضمائر عالم و پنهانيهاى آن است ، و مراقب اعمال بندگان است و پنهانيهاى قلب در مقابل او ظاهر است ، چنان كه ظاهر بدن انسان براى مخلوقات مكشوف است ، وقتى اين علم به حدّ يقين رسيد ، و شكى در آن يافت نشد ، مراقبت كه حالتى براى قلب است ، حاصل مىشود كه نتيجه آن در اعضاء و جوارح با انجام اعمال صالح آشكار مىشود .\r\nسپس مىافزايد اگر انسان به اين حد رسيد ، موقن و به درجه يقين رسيده ، و\r\n\r\n\r\n","description":"","footnote":"\r\n( 1 ) . رساله « لب اللباب در سير و سلوك اولى الالباب » نوشته آية الله سيد محمدحسين حسينى طهرانى ، تقريرات اولين دوره از درسهاى اخلاقى ، عرفانى استاد علامه طباطبائى است كه در سال 69 - 1368 هجرى قمرى در قم ايراد نموده‌اند ، صفحه 34 - 31 . .\r\n","page_name":" 292 ","page_number":292},
  {"content":"\r\n\r\nاينها اينها مقربين درگاه ربوبى هستند\r\nو به دو قسمت تقسيم مىشوند : يكى مقرّب صديق و يكى مقرب پرهيزگار كه از اصحاب يمين و بهشتيان است . « 1 »\r\nاوّلى مراقبتش از روى تعظيم و بزرگ شمردن خداوند است و هيبت الهيه موجب مراقبت او شده ، و دوّمى به جهت حيا از او مراقبت مىكند ، يعنى وقتى از بچه دو ساله‌اى كه در اتاقى او را مشاهده مىكند ، حيا مىكند و گناه نمىكند ، از خداوند به طريق اولى حيا مىكند ، و مراقبت از خود مىكند و مسلماً درجه دسته اول برتر از دسته دوم است .\r\nپس اى برادر مراقب اعمال خود باش و ببين چه مىكنى و براى كه مىكنى و چگونه مىكنى !\r\nدر روايتى آمده : « براى بنده در هر حركتى از حركات او اگر چه كوچك باشد ، سه دفتر و ديوان است :\r\n« الاوّلُ لِمَ و الثانى كيفَ و الثالث لِمَنْ » :\r\nمعنى « لِمَ » يعنى براى چه انجام دادى ، مقصودت از اين عمل چه بود براى شهوت و هواى نفسانى بود ، اگر جواب قانع كننده داد و عمل را براى مولايش انجام داده آن وقت از ديوان دومى سؤال مىشود كه :\r\n« كَيفَ فَعَلتَ » :\r\n« چگونه عمل كردى ؟ » هر عملى داراى شرطى و جزئى و حكمى است ، آيا از روى علم به احكام و اجزاء عمل كردى ؟ يا از روى جهل و گمان ، اگر به سلامتى از اين ديوان گذشت ، ديوان سوم باز شده ، و از او مطالبه اخلاص مىشود كه براى چه كسى اين عمل را انجام دادى ؟ آيا تنها براى خدا آن را انجام دادى ، يا براى غير ، يا غير را شريك كردى ؟ !\r\nدر مراقبت دو مراقبت و نظر لازم است : يكى قبل از عمل كه در قصد و حركت اوليه مراقب باشد كه براى خدا حركت كند ، نه براى هوا .\r\nدوم در موقع شروع در عمل كه آن چه خدا مىخواهد از حيث حركات و سكنات انجام دهد ، و مراعات ادب مولى را كند ، و مثلا اگر نشسته است رو به قبله\r\n\r\n\r\n","description":"","footnote":"\r\n( 1 ) . محجة البيضاء ، جلد 8 ، صفحه 156 به بعد . .\r\n","page_name":" 293 ","page_number":293},
  {"content":"\r\n\r\nنشيند ، كه رسول گرامى ( صلى الله عليه و آله ) فرمود :\r\n« خَيرُ المَجالِس ما اسْتَقْبِلَ بِه القِبْلة » :\r\n« بهترين مجالس آن است كه رو به قبله انجام گيرد و چهارزانو ننشيند ، زيرا در مجلس پادشاهان چنين ننشينند » ، و مالك الملوك مطلع بر اين مطلب است ، اگر مىخواهد بخوابد بر دست راست رو به قبله با سائر آداب كه در جاى خود بيان شده ، بخوابد حتى در قضاء حاجت ، آداب آن را ( كه در كتابها ذكر شده ) مراعات كند ، اسلام دين ادب و تربيت است ، حتى در جاهاى پست انسان را مؤدب به آداب تربيت مىكند . « 1 »\r\nصاحب كتاب عرفان اسلامى مىگويد : اهل مراقبت سه حال دارند :\r\n1 - اول حال آن است كه بواسطه معرفت و يقين بر اينكه خداوند مطلع بر ضمير بنده است ، اين حال پيش مىآيد كه فكر بد و شيطانى به قلب او راه پيدا نمىكند ، و چون خدا را حاضر و ناظر در همه جا مىبيند كمتر به دام هواى نفس مىافتد . اين است مراد يكى از عرفاى عالى مقدار كه فرمود :\r\n« المُراقَبَةُ استِدامَةُ علمِ العَبدِ باطّلاع الرّبِ فى جميع احْوالِه »\r\n« يعنى مراقبت دوام علم بنده است به اينكه پروردگار از تمام احوال بنده مطلع است » .\r\nحاصل آنكه اول حال ، مراقبت آن است كه حسن بن على دامغانى گفته :\r\n« عليكم بحفظ السرائر فانّه مطّلعٌ على الضمائر » :\r\n« بر شما است حفظ پنهانيها زيرا خدا آگاه بر ضمائر و مكنونات است » .\r\n2 - دوم حال مراقبت آن است كه سالك ، كائنات را فراموش كند ، به طورى كه وجود و عدم دنيا براى او يكسان باشد ، و\r\nچنان مراقب باشد كه جز خدا هيچ چيز در ذهن و فكر او نباشد .\r\nاحمد بن عطا گفت «\r\nخيرُكُم مَنْ راقَبَ الحقَّ بالحق فى فَناء ما دُونَ الحق » :\r\n« بهترين شما كسى است كه حقاً مراقب حق باشد ، در اين كه غير از وجود حق ، فانى است » .\r\n\r\n\r\n","description":"","footnote":"\r\n( 1 ) . محجة البيضاء ، جلد 8 ، صفحه 163 - 162 . .\r\n","page_name":" 294 ","page_number":294},
  {"content":"\r\n\r\n3 - حال سوم ، حال بزرگان اهل مراقبت است كه از خدا مىخواهند كه آنها را در حال مراقبت رعايت فرمايد ، يعنى خداوند متولى امر آنها باشد ، و به فضل خويش آنها را مصداق « و هو يتولّى الصالحين » فرمايد .\r\n« سالك بايد در اين مقام طورى باشد كه خود از ميان برخيزد ، و بين او و خدا هيچ حجابى باقى نماند » .\r\nبه يكى از عرفا گفتند كه مىگوئى حجاب سه است : نفس و خلق و دنيا ، گفت : اين سه حجاب عام است ، حجاب خاص سه است : ديد طاعت ، و ديد ثواب و ديد كرامت ، مقصود اين است كه در اين مقام در بيخودى بايد به مقامى برسد كه خود به مراقبت خود واقف نباشد ( و به تعبير ديگر عمل خود را نبيند و نظر به ثواب و كرامت نكند ، كه ديدن علت غرور علّت انحطاط است ) بقول عارف بزرگوار حكيم صفاى اصفهانى :\r\n ز مغز و پوست برون رفته تا به دوست رسيدم * به جان دوست كه از هر چه غير اوست بريدم\r\nخليل وقتم و فارغ ز آفتاب و ز ماه‌ام * رهين عشقم و بيگانه از سياه و سپيدم\r\nنبوده ره كه ز آفات جان برم به سلامت * نداده بود اگر دل به وصل دوست نويدم\r\nز دست اين دل سودائى از تطاول زلفش * چه اشكها كه فشاندم چه آه‌ها كه كشيدم\r\nاگر هزار قيامت كند قيام نسنجد * به فتنه‌اى كه من از قامتش معاينه ديدم\r\nمرا كه رفعت خورشيد بود در افق دل * به پيش ابروى آن ماه چون هلال خميدم \r\n\r\n","description":"","footnote":"","page_name":" 295 ","page_number":295},
  {"content":"\r\n\r\n چه غم كه هيكل من شد غبار و جزو هوا شد * نسيم صبح سعادت شدم ، به خلد وزيدم\r\nمن آن كبوتر قدسم كه از فضاى حقيقت * به حبس اين قفس افتادم و دوباره پريدم\r\nبه خاك ميكده عشق تا اميد نبستم * نشد زهستى موهوم خويش قطع اميدم\r\nزفيض پير خرابات دوش در حرم دل * به يك نماز كه بردم هزار راز شنيدم\r\nبساط فقر به او رنگ سلطنت نفروشم * به نقد عمر گرانمايه اين بساط خريدم « 1 » \r\n\r\nمحاسبه\r\nبعد از مراقبت محاسبه لازم است چنان كه هر تاجرى در پايان هر روز و آخر هر هفته يا ماه يا سال ، حساب كار خود كند ، و چه بسا دفتر روزانه ، ماهانه و سالانه دارد ، وقتى بنا است خداوند ما را محاسبه كند حتى ذره مثقال و حبه خردل را محاسبه كند ، إِنْ كَانَ مِثْقَالَ حَبَّة مِّنْ خَرْدَل أَتَيْنَا بِهَا وَكَفَى بِنَا حَاسِبِينَ « 2 » چرا ما خود به محاسبه نفس نپردازيم ، و چرا به دستورات بزرگان اين راه گوش فرا ندهيم ، كه فرمودند : « حاسِبوا انْفُسَكم قبل انْ تُحاسَبوا وَزِنوا اعْمالَكُم بِميزانِ الحَياء قبلَ انْ تُوزَنوا » : « نَفْس‌هاى خود را محاسبه كنيد ، قبل از\r\nاينكه خود محاسبه شويد ، و اعمال خود را با ميزان حياء وزن كنيد ، قبل از اين كه وزن شويد » . « 3 »\r\n\r\n\r\n","description":"","footnote":"\r\n( 1 ) . عرفان اسلامى ، جلد 2 ، صفحه 122 .\r\n( 2 ) . سوره انبياء ، آيه 47 .\r\n( 3 ) . محجة البيضاء ، جلد 8 ، صفحه 167 . .\r\n","page_name":" 296 ","page_number":296},
  {"content":"\r\n\r\nابوذر از رسول گرامى ( صلى الله عليه و آله ) نقل مىكند كه فرمود :\r\n« لا يكون المؤمن ظاعِناً الّا فى ثلاث ، تَزَوُّد لمعاد او مَرَمَّة لمعاش او لذَّة فى غير مُحَرّم » :\r\n« مؤمن مسافر نمىباشد ، مگر اين كه سه چيز داشته باشد : زادى براى معاد ، و چيزى كه تأمين معاش كند ، و لذّتى كه حرام نباشد » . « 1 »\r\nو به همين معنا از رسول گرامى ( صلى الله عليه و آله ) روايت كرده :\r\n« عَلَى العاقِلِ انْ يَكُونَ لَهُ اربَعُ ساعات : ساعةٌ يُناجى فيها رَبَّه وَ ساعَةٌ يُحاسِبُ فيها نَفْسَه و ساعَةٌ يتفكَّر فيها فى صُنْع اللّه و ساعَةٌ يَخْلُو فيها للمطعَمِ و المشرَب فَانَّ فى هذه الساعةِ عَوناً له على بَقيّة الساعات » :\r\n« بر عاقل است كه چهار ساعت و چهار وقت براى خود گذارد ، وقتى براى مناجات با پروردگارش و وقتى براى محاسبه نفسش ، و وقتى براى تفكر در موجودات خداوند و دستگاه آفرينش ، و ساعتى براى غذا خوردن و نوشيدن ، و در اين ساعت اخير است كه براى بقيه ساعات قدرت و نيرو مىگيرد ، ( و اين اشاره است كه توجه به جسم از مسائل مهمى است كه مورد نظر اسلام و شارع مقدس است و بدون آن سه وقت ديگر دچار اختلال مىشود ) » . « 2 »\r\nحقيقت محاسبه با شريك آن است كه نظر در سرمايه و در سود ضرر كند تا زياده و نقصان روشن شود ، اگر زيادى آورده شكر و اگر خسران ديده و ضرر كرده از او مطالبه\r\nكند ، اگر شريك دارد جبران خسار كند ، و اگر ندارد به ذمّه بگيرد ، و در آينده تدارك كند .\r\nدر مورد محاسبه با نفس همچنين است ، در مقابل سرمايه بايد به فرائض و واجبات عمل كرده باشد ، و اگر به مستحبات عمل كرده ، سود و ريح برده ، و اگر\r\n\r\n\r\n","description":"","footnote":"\r\n( 1 ) . محجة البيضاء ، جلد 8 ، صفحه 164 « روايت اول در ( من لا يحضره الفقيه ) صفحه 221 و در خصال در ابواب سه‌گانه از امام صادق ( عليه السلام ) آمده و حضرت از حكمت آل داود نقل كرده‌اند - روايت دوم هم در معانى الاخبار و كمال الدين از شيخ صدوق شبيه آن آمده است ( محجة ، جلد 8 ، صفحه 164 پاورقى ) .\r\n( 2 ) . محجة البيضاء ، جلد 8 ، صفحه 164 . .\r\n","page_name":" 297 ","page_number":297},
  {"content":"\r\n\r\nمعصيت كرده ضرر كرده است ، در شامگاه بايد ديد نفس چه كرده ، اگر رنج برده ، بايد از اين شريك تشكر كرد ، و اگر ضرر كرده بايد با انجام نوافل و مستحبات و كارهاى خير آن را جبران كند .\r\nمرحوم كلينى در كافى از ابى الحسن الماضى ( يعنى امام هفتم ( عليه السلام ) ) نقل مىكند كه فرمودند :\r\n« ليس منّا مَنْ لم يحاسب نفسَه فى كلّ يوم فَانْ عمل حَسَناً استَزاد اللّه و انْ عمل سيّئا استَغْفر اللّه منه و تاب اليه » :\r\n« از ما نيست كسى كه هر روز نفس خود را محاسبه نكند ، اگر عمل نيكى انجام داده است از خداوند زيادى آن را خواهد و اگر گناه و كار بدى كرده در آن از خدا آمرزش خواهد و به سوى او بازگشت كند » . « 1 »\r\nاز نفس خود آنچه را كه خداوند از تو محاسبه مىكند ، محاسبه كن ، در روايتى از رسول اكرم ( صلى الله عليه و آله ) آمده :\r\n« لا تزول قَدَما عبد يوم القيامة حتّى يُسْأل عن اربع : عن عمره فيما افناه و شَبابه فيما ابلاه و عن مالِه مِنْ اينَ كسبهُ و فيما انفَقَه و عن حُبّنا اهل البيت » :\r\n« قدمهاى بنده‌اى روز قيامت حركت نمىكند ، مگر اين كه از چهار چيز سؤال مىشود : از عمرش كه در چه چيزى فنا كرده و جوانيش كه در چه چيزى گذرانده و از مالش كه از كجا به دست آورده و در چه راه انفاق كرده و از دوستى ما اهل‌بيت » . « 2 »\r\nدر روايتى از امام صادق ( عليه السلام ) نيز آمده كه در مواعظ لقمان به فرزندش آمده است كه : فرزندم ! فردا وقتى در\r\nبرابر خداوند عزوجل قرار گرفتى ، از چهار چيز سؤال مىشوى : از جوانيت كه در چه راهى گذراندى ، و از عمرت كه در چه ضايع كردى ، و از مالت كه از چه و كجا به دست آوردى ، و در چه راه خرج كردى ، پس آماده براى\r\n\r\n\r\n","description":"","footnote":"\r\n( 1 ) . كافى ، جلد 2 ، صفحه 452 . با تغيير الفاظى در ميزان الحكمه ، جلد 2 ، صفحه 407 از بحار الانوار ، جلد 70 ، صفحه 72 نقل شده است .\r\n( 2 ) . بحار الانوار ، جلد 7 ، صفحه 258 . .\r\n","page_name":" 298 ","page_number":298},
  {"content":"\r\n\r\nجواب آنها شو و جوابى آماده كن ! « 1 »\r\nچگونه غافل نشسته‌ايم كه پيامبر اكرم ( صلى الله عليه و آله ) به « معاذ » فرمودند\r\n: « انّ العبدَ ليُسألُ عن كُحلِ عينيه و عن فَتّه الطّين بِاصْبَعيه و عَنْ لَمْسِه ثوبَ اخيه » :\r\n« بنده از سرمه چشمانش و از ريختن گل ( و خاك ديوار مردم ) با دو انگشتش ( كه از روى بازى به ديوار مىكشد ) و از دست زدن به پيراهن برادرش سؤال مىشود » . « 2 »\r\n\r\nمعاقبه\r\nبعد از محاسبه اگر معلوم شد كه نفس تقصير كرده ، و دست به ارتكاب معاصى زده ، بايد به او مهلت نداد كه مهلت دادن همان و ارتكاب معاصى و مانوس شدن با آن همان ، و اگر مثل كودك به شير مادر ، به معصيت انس گرفته و از آن تغذيه كرد ، جدا كردن آن از ارتكاب معصيت دشوار است .\r\nاگر لقمه مشتبهى از روى شهوت نفسانى خورده ، بايد با گرسنگى شكم را تنبيه كرد ، و اگر به نامحرم نظر كرده ، بايد چشم را از نظر كردن منع كرد ، و همين طور سائر اعضاء و جوارح !\r\nطلحه نقل كرده كه روزى مردى لباسش را كند و شروع كرد در هواى گرم ( كه زمين داغ بود ) خود را در خاك ماليدن ، و به نفس خود مىگفت : بچش كه عذاب جهنم شديدتر و گرمتر از اين است ! آيا مثل مرده‌اى در شب و فرد بيهوده‌اى در روز\r\nهستى ! طلحه مىگويد : پيامبر ( صلى الله عليه و آله ) در زير درختى بودند ، وقتى او را ديدند ، نزديك آمدند ، آن مرد گفت نفس من بر من غلبه كرده است پيامبر ( صلى الله عليه و آله ) فرمودند « آيا چاره‌اى جز اين نبود ؟ » ( گويا مرد گفته باشد ، نه ، فقط به اين صورت نفس من تنبيه مىشود ) پيامبر\r\n\r\n\r\n","description":"","footnote":"\r\n( 1 ) . بحار الانوار ، جلد 73 ، صفحه 69 ( دو روايت اخير در ميزان الحكمه ، جلد 2 ، صفحه 412 نيز آمده است ) .\r\n( 2 ) . محجة البيضا ، جلد 8 ، صفحه 159 . .\r\n","page_name":" 299 ","page_number":299},
  {"content":"\r\n\r\nفرمودند : « دربهاى آسمان به روى تو گشوده ، و خداوند عزوجل به تو نزد ملائكه مباهات و افتخار مىكند ، سپس به اصحاب فرمودند :\r\n« تزودّوا من اخيكم » :\r\nاز برادرتان توشه برگيريد » « 1 » و اين‌گونه در مقابل نفس مقاومت كنيد ، و از او حساب كشيد و عقابش كنيد .\r\nتعجب است اهل و فرزند و زيردستان خود را به خاطر كار زشتى كه كرده‌اند مورد عتاب قرار مىدهى ، از اين مىترسى كه اگر عقاب نكنى از تحت قدرت و امر تو خارج شوند ، و بر تو طغيان كنند ، ولى به نفس خود كه بزرگترين دشمن تو است ، مهلت مىدهى ، به كسى كه طغيانش و ضررش از طغيان و ضرر زيردستانت بيشتر است ، نهايت ضررى كه اهل تو در اثر نافرمانى به تو مىرسانند ، اين است كه معيشت و زندگى تو را مشوش و دچار اختلال مىكنند ، و اگر تعقل مىكردى مىيافتى كه زندگى ، زندگى آخرت است ، و نعمت بهشت ماندنى است ، و نفس تو چيزى است كه عيش ابدى تو را منغّض و ناگوار مىكند ، پس او اولى به معاقبة و تنبيه است !\r\nبعضى همين چهار مرحله را شمرده‌اند ، ولى بعضى ديگر مثل مرحوم فيض كاشانى در محجة البيضاء دو تاى ديگر يعنى مجاهدت و معاقبه ( توبيخ ) را هم اضافه كرده‌اند ، كه شايد بتوان به گونه‌اى اين دو را در همان معاقبة ادغام كرد ، لى ما به تبع مرحوم فيض اين دو را نيز شرح مىدهيم :\r\n\r\nمجاهدت\r\nوقتى محاسبه تمام شد و نفس را متضّرر و كاسب معاصى دانست ، گفتيم عقاب بايد كند ، و اما اگر آن را سست و بىحوصله در بعضى فضائل يا اذكار يافت بايد او را وارد به آنها كند ، و با او مجاهدت نمايد . در معاقبه ، نفس را از چيزهائى كه\r\n\r\n\r\n","description":"","footnote":"\r\n( 1 ) . محجة البيضاء ، جلد 8 ، صفحه 169 - 168 . .\r\n","page_name":" 300 ","page_number":300},
  {"content":"\r\n\r\nدوست داشت محروم مىكرد ، و اينجا نفس را به كارهاى سنگين وامىدارد ، به كارهائى كه سستى برايش به خرج مىدهد ، و اين كار كسانى است كه براى خدا عمل مىكنند ، يكى از بزرگان وقتى نماز عصرش فوت مىشد ، زمينى كه قيمتش صدهزار درهم بود ، براى جبران آن در راه خدا داد ، و ديگرى نماز جماعتش در شب ترك شد و آن شب را به شب‌زنده‌دارى مشغول شد ، ديگرى نماز مغرب را به تأخير انداخت براى جبران آن دو بنده آزاد كرد و از ابن ربيعة دو ركعت نماز صبح قضا شد و بنده‌اى آزاد كرد . بعضى براى مجاهدت با نفس ، روزه يك سال يا حج با پاى پياده يا صدقه دادن تمامى مال را بر خود واجب مىكردند .\r\nدر روايتى در مصباح الشريعة از امام صادق ( عليه السلام ) آمده :\r\n« طوبى لعبد جاهد اللّه نَفْسَه و هواه » :\r\n« خوش به حال بنده‌اى كه با نفس و هواى خود مجاهدت كند ! » « 1 »\r\nخداوند هم فرمود : وَالَّذِينَ جَاهَدُوا فِينَا لَنَهْدِيَنَّهُمْ سُبُلَنَا وَإِنَّ اللهَ لَمَعَ الْمُحْسِنِينَ : « و كسانى كه در راه ما مجاهدت كردند ، راههاى خود را به آنها نشان داده ، و هدايتشان مىكنيم ، و خداوند با احسان كنندگان است » . « 2 »\r\nحكايت شده كه عده‌اى به عيادت عمر بن عبدالعزيز آمدند ، و در بين آنها جوان لاغراندامى بود ، عمر بن عبدالعزيز به او گفت : اى جوان چه به تو رسيده كه اين قدر لاغر و نحيف هستى ؟ جواب داد : دچار بيمارى شده‌ام ، گفت چه بيمارى به جان تو افتاده ؟ گفت : اى اميرالمؤمنين شيرينى دنيا را چشيدم تلخ يافتم ، و نزد من خوشى و زيبائى و شيرينى دنيا كوچك آمد ، و طلا و سنگش مساوى آمد ، و گويا به عرش پروردگارم به طور واضح نظر مىكنم ، و مردم را مىبينم كه به طرف بهشت و آتش مىروند ، پس روزم را به تشنگى ، و شبم را به شب زنده‌دارى به سر\r\n\r\n\r\n","description":"","footnote":"\r\n( 1 ) . محجة البيضاء ، جلد 8 ، صفحه 70 .\r\n( 2 ) . سوره عنكبوت ، آيه 69 . .\r\n","page_name":" 301 ","page_number":301},
  {"content":"\r\n\r\nكردم ، و هر چه در آن هستم كوچك است در كنار ثواب خداوند و عقاب او « 1 » ( و اين بيمارى من است كه شيرين را تلخ و چيز بزرگ را كوچك و شىء گرانقيمت و بىارزش ، در نظرم يكى است ) .\r\n\r\nمعاتبة ( توبيخ نفس )\r\nدانستيم كه دشمن‌ترين دشمنان ، نفس است ، و امر كننده به پليديها و ميل كننده به شر و فرار كننده از خير است ، و از طرفى امر به تزكيه و كشاندن آن به سوى عبادت پروردگار و خالقش ، و به منع از شهواتش شده‌ايم ، و اينكه آن را از لذاتش جدا كنيم ، اگر در اين كار اهمال كنيم ، طغيان كرده ، به طورى كه ديگر قابل كنترل نمىباشد بايد با تازيانه توبيخ و عتاب و ملامت هر لحظه برگرده آن زد ، تا از مسير خود منحرف نشود ، اگر به اين مقام ملامت رسيد نفس « لوّامه » مىشود كه اگر رشد كند به مقام عالى « نفس مطمئنه » مىرسد .\r\nپس تا به پند و وعظ نفس خود مشغول نشده‌اى ، به پند دادن ديگران مپرداز ، خداوند تعالى به حضرت عيسى ( عليه السلام ) وحى رساند كه « يابن مريم عِظْ نفسك فانْ اتَّعَظْتَ فَعِظ النّاس و الّا فَاستَحى منّى » : « اى فرزند مريم ، نفس خود را پند ده وقتى خود پند گرفتى آن وقت مردم را پنده ده و گرنه از من حيا كن ! » « 2 »\r\nوقتى خود را ساختى ، مرديم سريعاً از خودسازى تو ساخته مىشوند : وَذَكِّرْ فَإِنَّ الذِّكْرَى تَنفَعُ الْمُؤْمِنِينَ « 3 »\r\nپس اى برادر متابعت از هواى نفس مكن ، كه پيامبر ( صلى الله عليه وآله ) فرمودند :\r\n« الكَيِّس مَنْ دانَ نَفْسُه وَ عَمِلَ لِما بَعدَ المَوتِ وَ الا حمقُ مَنْ اتْبَعَ نَفْسَهُ هواها و تَمَنّى على اللّه\r\n\r\n\r\n","description":"","footnote":"\r\n( 1 ) . محجة البيضاء ، جلد 8 ، صفحه 172 .\r\n( 2 ) . محجة البيضاء ، جلد 8 ، صفحه 180 .\r\n( 3 ) . سوره ذاريات ، آيه 55 . .\r\n","page_name":" 302 ","page_number":302},
  {"content":"\r\n\r\nالامانِىّ » :\r\n« دانا كسى است كه نفسش ضعيف شده و براى بعد از مرگش عمل مىكند و احمق و نادان كسى است كه متابعت هواى نفس كرده ، و آرزوهاى ( غيرمعقول و دور و دراز ) از خدا تمنّا مىنمايد » . « 1 »\r\nاگر اين مراحل ششگانه به خوبى طى شد ديگر جاى صفات رذيله تقلّب و دزدى و تكبر و نخوت نيست و انسان چنان مىشود كه در برابر حق مثل على بن يقطين صورت بر خاك سياه مىگذارد ، و از ابراهيم جمال ساربان مىخواهد تا كف كفش خود را بر صورت آن وزير هارون گذارد ، ( داستانش گذاشت كه در اثر بىاعتنائى به ابراهيم جمّال كه يكى از دوستان امام هفتم ( عليه السلام ) بود ، حضرت به او بىاعتنائى كردند ، و گفتند : بايد رضايت او را حاصل كنى ، و ابن يقطين براى رضايت ابراهيم جمّال صورت بر خاك درب خانه او گذارد ، و از او خواست براى اين كه امام هفتم ( عليه السلام ) عذر او را بپذيرد ، و خدا از او درگذرد ته كفش خود را روى صورت وى\r\nگذارد و آن ساربان با اصرار على بن يقطين چنين كرد و على بن يقطين مىگفت « اللّهم اشْهَدْ ( خدايا تو شاهد باش ) كه بنده‌ات از من گذشت .\r\nآرى دستورات اسلامى و گفتار اولياء الهى اگر عمل شود ، پشت وزير را هم خم كرده ، و صورتش را به خاك تقرب الهى مىگذارد ، آن هم وزير هارونى كه به ابر مىگفت : هر كجا مىخواهى ببار ، كه از ملك و سطنت من خارج نيست !\r\nآرى با عمل به راهيان اين راه ، على بن يقطين تربيت مىشود كه طبق روايات ، امام هفتم ( عليه السلام ) به اصحاب خود مىفرمودند : « اگر مىخواهيد يكى از صحابى رسول خدا ( صلى الله عليه و آله ) را ببينيد ، در صورت او نظر كنيد ، و نيز مىفرمودند : من شهادت مىدهم كه او اهل بهشت است » . « 2 »\r\n\r\n\r\n","description":"","footnote":"\r\n( 1 ) . محجة البيضاء ، جلد 8 ، صفحه 184 ، مدرك بحث در مراحل ششگانه عمدة محجة البيضاء ، جلد 8 ، صفحه 149 تا 191 و عرفان اسلامى جلد 2 بوده است .\r\n( 2 ) . مرحوم حاج شيخ عباسى قمى در منتهى الامال در شرح حال امام هفتم ( عليه السلام ) جريان على بن يقطين را با رواياتى آورده است . .\r\n","page_name":" 303 ","page_number":303},
  {"content":"\r\n\r\nخداوند ما را در مسير خود موفق و در عمل به مراحل ششگانه فوق مؤيد فرمايد ! ( انشاء اللّه تعالى ) « الهى » آن مست باده معارف در ذيل اين فراز ( انْ اسْتَصْعَبَتْ عَلَيه نَفْسُه فيما تكره لَمْ يُعطِها سُؤلَها فيما تُحِّب ) چنين گويد :\r\n اگر نفسش به طاعت سختى افزود * ز نفس ، او هم خوشيها دور بنمود\r\nدهد كيفر به كار نفس دونش * كند هنگام خواهشها زبونش \r\n* * *\r\n زخواهش‌هاى نفس واژگون بخت * بسا بر باد شد هم تاج و هم تخت\r\nز خواهشهاى آن ديو سيه كار * هزاران روز روشن شد شب تار\r\nز خواهشهاى نفس آن گرگ خونريز * تو نيز اى جان چو دانايان بپرهيز\r\nكه نفس دون نجويد غير زشتى * به دوزخ دركشد جان بهشتى\r\nز جان خواهد چون لذات بدن را * بسنگى بشكند درّ عدن را\r\nخلاف رأى بى نور هوا باش * به جان روشن چو مردان خدا باش\r\nمخالف سازكن با خواهش نفس * كه باشد دوزخ جان آتش نفس\r\n( الهى ) را الهى پارسا كن * اسير عقل او نفس و هوا كن\r\nكه دايم در ره نيكى شتابد * چو نيكان در دو عالم كار يابد\r\nز نفس زشت اگر بخشى امانش * كنى رشگ فرشته آسمان‌اش \r\n* * *\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\n61 و 62 - توجه به باقى و زهد در فانى\r\n« قُرِّةُ عَينه فيما لا يَزُول و زَهادتُه فيما لا يَبْقى »\r\nترجمه : روشنى چشمش در چيزى است كه زوال در آن راه ندارد ( مثل كمالات نفسانى و نعمتهاى اخروى ) و بىاعتنائى او به چيزى است كه باقى نمىماند ، و فانى شدنى است .\r\n* * * شرح : در فارسى ( قرة العين ) را به نور چشم ترجمه مىكنند و در عربى معنى كنايه‌اى دارد ، و صاحب مفردات گويد : « قَرَّتْ عينهُ » يعنى ( سُرَّت مسرور شد ) ، و به آنچه مايه خوشنودى و سرور است ، قرة العين گويند « 1 » ( از اين رو به فرزند خوب « قرة العين » گويند چون سرمايه سرور و مسرّت و الدين است و بوسيله آن گويا نور چشم آنها زياد مىشود ) .\r\nدر قرآن يك مرتبه « قرة عين » آمده ، و آن در داستان حضرت موسى ( عليه السلام ) است وقتى كودك بود و به دستور فرعون از آب گرفته شد و زن فرعون به فرعون گفت : اين كودك را مكش كه مايه سرور من و تو است وَقَالَتِ امْرَأَتُ فِرْعَوْنَ قُرَّتُ عَيْن لِّي وَلَكَ\r\n\r\n\r\n","description":"","footnote":"\r\n( 1 ) . مفردات ، ماده « قرّ » . .\r\n","page_name":" 305 ","page_number":305},
  {"content":"\r\n\r\nلَا تَقْتُلُوهُ « 1 »\r\nو دو مرتبه « قرة اعين » آمده : يكى در مورد بندگان مقرّب الهى است كه به خداوند مىگويند به ما همسران و فرزندانى ده كه مايه سرور باشد رَبَّنَا هَبْ لَنَا مِنْ أَزْوَاجِنَا\r\nوَذُرِّيَّاتِنَا قُرَّةَ أَعْيُن : « 2 » و ديگرى در مورد نماز شب است كه خداوند مىفرمايد هيچ كس نمىداند براى شب زنده‌داران ( كسانى كه نماز شب مىخوانند ) چه مايه سرور و ابتهاجى قرار داده شده ، و اين جزاى عمل آنهاست فَلَا تَعْلَمُ نَفْسٌ مَّا أُخْفِىَ لَهُمْ مِّنْ قُرَّةِ أَعْيُن جَزَاءً بِمَا كَانُوا يَعْمَلُونَ « 3 »\r\nمفردات در ادامه گويد : گفته شده اصل « قرة » از « قرّ » به معنى سرد است پس « قرّت عينُه » به معنى اين است كه چشمش سرد شد ، و گفته شد براى سرور ، اشك\r\n\r\n\r\n","description":"","footnote":"\r\n( 1 ) . سوره قصص ، آيه 9 .\r\n( 2 ) . . سوره فرقان ، آيه 7 .\r\n( 3 ) . سوره سجده ، آيه 17 . در قرآن « تقرّ عينها » نيز در دو مورد درباره حضرت موسى ( عليه السلام ) آمده كه : « رجعناك الى امّك كى تقرّ عينها و لاتحزن » ( سوره طه ، آيه 40 ) « رددناه الى مّه كى تقرّ عينها و لا تحزن » ؛ رد كرديم موسى را به مادرش تا مايه سرور او شود و اندوهگين نباشد ( سوره قصص ، آيه 13 ) و يك مورد هم « تقرّ اعينهنّ » دارد كه در مورد زنان پيامبر ( صلى الله عليه و آله ) است « ذلك ادنى ان تقرّ اعينهنّ » اين نزديكتر است به اين كه موجب سرور آنها شود . ( سوره احزاب ، آيه 51 ) در اين آيه « حق قسم » را از پيامبر ( صلى الله عليه و آله ) برداشت ، حق قسم آن است كه شوهر اوقات خود را در ميان همسران به طور عادلانه تقسيم كند ، اگر يك شب نزد يكى از آنها است شب ديگر نزد ديگرى باشد و نبايد تفاوتى از اين نظر بين آنها باشد و اين يكى از احكام اسلامى است كه در فقه مورد بررسى قرار گرفته شده است .\r\nپيامبر ( صلى الله عليه و آله ) به علت شرائط خاص خصوصاً در زمانى كه در مدينه بود ، و هر ماه تقريباً يك جنگ بر او تحميل مىشد و در اين زمان همسران متعدد داشت ، رعايت حق قسم به حكم آيه فوق از او ساقط شد ، و مىتوانست هرگونه اوقات خود را تقسيم كند ، هر چند او با اين حال حتى الامكان مساوات و عدالت را ( چنان كه در تواريخ اسلامى است ) رعايت مىكرد .\r\nاين مطلب را خداوند براى رفع غم همسران كه ناراحتى مىكردند ، و گاه رقابت داشتند ، بيان كرد و اين كه حال مىدانستد حكمى الهى است و در برابر آن تسليم مىشدند و نيز حكمى است عمومى براى همه زنان پيامبر ( صلى الله عليه و آله ) ( براى توضيح بيشتر به تفاسير رجوع شود - تفسير نمونه نيز در جلد 17 از صفحه 384 به بعد توضيحاتى دارد ) . .\r\n","page_name":" 306 ","page_number":306},
  {"content":"\r\n\r\nسرد و براى غم و اندوه ، اشك گرم است ، و از اين جهت در موقع نفرين در حق كسى گويند : « اسخَنَ اللّه عينَه » : خدا چشم او را گرم كند » ( يعنى چشمش از اندوه گريان شود ) .\r\nو نيز گفته شده « قرة » از « قرار » است و معنى اين مىشود كه خداوند آنچه مايه سكون و آرامش چشم او است به او عطاء كند ، تا به ديگرى نظر نكند .\r\nاز مجموع اين سخنان مىتوان به دست آورد كه سرور و ابتهاج و مايه سكون پرهيزگاران در امورات باقى است و زهد و عدم رغبت آنها در امورات فانى .\r\nحال ببينيم امور باقى و زوال‌ناپذير چيست ؟ در اين باره سه احتمال ممكن است داده شود و از كلمات شارحين نهج‌البلاغه استفاده مىشود :\r\n1 - مراد خداوند متعال است « 1 » يعنى خداوند لايزال كه كُلُّ شَىْء هَالِكٌ إِلَّا وَجْهَهُ « 2 » او ماندنى است ، و دل به او و محبت او بسته‌اند ، و به مقتضاى اينكه مُحِبّ به دنبال محبوب است و هر چه او گويد و هر چه او خواهد عمل مىكند ، از اين رو خداوند را براى خودش مىخواهد نه براى ثواب و بهشتش ، او را عبادت مىكند چون او را اهل عبادت يافته است نه به خاطر شوق به بهشت و خوف از آتش جهنمش ، چنان كه مولى المتقين على ( عليه السلام ) يكى از اينها است كه فرمود :\r\n« لَمْ اعبده خَوفاً و لا طمعاً لكنّى وَجَدتهُ اهلا للعبادة فَعَبَدْتُه » :\r\n« عبادت به خاطر خوف ( از آتش ) و طمع ( به بهشت ) نكردم بلكه او را اهل عبادت يافتم و عبادتش كردم » . « 3 »\r\nاينها مقربين درگاه ربوبى هستند ، چنان كه در روايتى آمده كه : حضرت عيسى ( عليه السلام ) به سه نفر گذر كردند كه بدنهايشان نحيف و رنگشان پريده بود ، فرمود : چه به شما رسيده ؟ گفتند : خوف از آتش ، فرمود : بر خداوند است كسانى را كه از او\r\n\r\n\r\n","description":"","footnote":"\r\n( 1 ) . اين احتمال را ابن ابى الحديد داده است .\r\n( 2 ) . سوره قصص ، آيه 88 .\r\n( 3 ) . شرح نهج البلاغه ابن ابى الحديد ، جلد 10 ، صفحه 157 . .\r\n","page_name":" 307 ","page_number":307},
  {"content":"\r\n\r\nمىترسند ، ايمن كند ، سپس عبور كرده به سه نفر ديگر رسيد ،\r\nكه : از نظر لاغرى و تغير رنگ بدتر از سه تاى اولى بودند ، فرمودند : چه به شما رسيد ، گفتند : شوق به بهشت ، فرمود : بر خدا است كه حاجت اميدوار به خود را ، اعطا كند ، سپس به سه نفر ديگر رسيد كه حالشان بدتر از ديگران بود ، و نور از سيمايشان نمودار بود ، فرمود چه رسيده به شما ؟ گفتند : حبّ خداوند عزوجل فرمود : « انْتُمُ المُقَربون » : شما مقربان درگاه خدائيد و سه بار اين جمله را تكرار نمودند . « 1 »\r\nيكى از عارفين گفته است : من راضى نيستم كه مثل اجير فرومايه‌اى باشم كه اگر به او اجرت داده شد راضى و خشنود شود ، و اگر به او داده نشد ناراحت و غمگين شود ، من او را براى خودش دوست دارم . ( انّما احِبُّه لذاته ) .\r\nيكى از شعرا گفته :\r\n فَهِجْرُهُ اعْظَمُ مِنْ نارِه * وَ وَصْلُه اطيبُ مِنْ جَنَّتِه « 2 » \r\n( ترك كردن و دورى از او بدتر و ناراحتيش عظيم تر از آتش او است ، و رسيدن به او بهتر از رسيدن به بهشت او است ) . و اين همان است كه مولى الموحدين على ( عليه السلام ) در دعاى كميل مىفرمايد :\r\n« الهى و سيدى و مولاى و ربّى صبَرتُ على عَذابك فكيف اصبِرُ على فراقِك و هَبْنى صَبرتُ على حَرّ نارِك فكيف اصْبِرُ على النّظر الى كرامَتِك » :\r\n« خداى من و آقاى من و مولاى من و پروردگار من گيرم كه بر عذاب تو صبر كردم ، چگونه بر دورى تو صبر كنم ، بر فرض بر گرمى آتش تو صبر كردم ، چگونه بر دورى از كرامت تو و نظر بر آن صبر كنم ! »\r\nآنها در فراق از خداوند مىسوزند و به قول شاعر :\r\n يقُلون انَّ المَوتَ صَعْبٌ عَلَى الفَتى * مُفارَقَةُ الاحْبابِ و اللّه اصعَب \r\n( مىگويند مرگ بر جوان سخت است ، به خدا قسم دورى دوستان سخت‌تر و\r\n\r\n\r\n","description":"","footnote":"\r\n( 1 ) . شرح نهج البلاغه ابن ابى الحديد ، جلد 10 ، صفحه 156 .\r\n( 2 ) . همان مدرك ، صفحه 157 . .\r\n","page_name":" 308 ","page_number":308},
  {"content":"\r\n\r\nمشكل‌تر است ) و چه دوستى بالاتر و بزرگتر از خداوند كه دوستيش چون خودش زوال‌ناپذير است ! )\r\n2 - نعمتهاى بهشتى - زير آنها زوال‌ناپذير و دائمى هستند و نعمتهاى دنيوى و عالم ماده فناپذير است . « 1 »\r\n3 - كمالات نفسانى كه باقى مانده است مثل علم و حكمت و مكرمتهاى اخلاقى و اعمال صالح كه سعادت دائمى و لذت ابدى را به همراه دارد ، و در مقابل بى اعتنائى آنها به زينتهاى دنيوى است كه از حدّ و مرز دنياى پست فراتر نمىرود ، به خلاف كمالات و اعمال صالح كه تا آخر همراه انسانند . « 2 »\r\nدوگونه اشك داريم : اشك غم و اشك شادى ، معتقد بودند اشك غم سوزان و اشك شادى خنك است ، از اين رو مىگفتند چشمهايش خنك شده ، مولى نيز در اين دو فراز مىفرمايد : پرهيزگار اگر اشك بريزد اشك خنك شوق نسبت به امور باقى دارد و نسبت به امور ناپايدار زاهد است و اين اشاره به جهان‌بينى اسلامى است ، جهان‌بينى يك مسلمان واقعى و اصيل كه سراى جاودان را بهشت مىداند و مرگ را دريچه‌اى به جهان باقى ، و لذا از مرگ و شهادت نمىهراسد ، دنيا را پل پيروزى مىداند و آگاه است كه روى پل جاى اقامت نيست ، جاى خيمه و خرگاه زدن نيست ، محل توقف نيست دنيا گذرگاهى به سوى آخرت است ، حيات دنيوى نه حيات حقيقى بلكه مرگ تدريجى است إِنَّ الدَّارَ الْاخِرَةَ لَهِىَ الْحَيَوَانُ « 3 »\r\n\r\nزهد در امورى كه باقى نيست\r\nچند جمله نيز درباره زهد بگوئيم\r\n« زَهادَتُه فيما لا يبقى » :\r\nحقيقت زهد آن\r\n\r\n\r\n","description":"","footnote":"\r\n( 1 ) . اين احتمال نيز در شرح نهج البلاغه ابن ابى الحديد است .\r\n( 2 ) . اين احتمال را مرحوم خوئى و ابن ميثم داده‌اند .\r\n( 3 ) . سوره عنكبوت ، آيه 64 . .\r\n","page_name":" 309 ","page_number":309},
  {"content":"\r\n\r\nنيست كه در اذهان بسيارى رفته كه فقير بودن و چيزى نداشتن ، زهد است ، زهد بيگانگى از دنيا نيست ، بلكه وارستگى از دنيا است .\r\nزهد آن نيست ، كه دنيا را نداشته باشى بلكه آن است كه دنيا مالك تو نباشد ، اگر مملوك و برده مال و مقام نبودم آن وقت مالك مال و منالم - اسير نيستم ، اميرم - زاهدم !\r\nاگر به اندازه يك پيراهن كرباس بيش ندارم ، و دلبستگى دارم كه اگر از دستم رود ناراحت مىشود زاهد نيستم ، راغب و مايلم .\r\nهر چه جمع كنى ، بايد گذاشتن و گذشتن - چيزى كه آخرش اين است ، از اول دل به آن مبند .\r\nدر روايتى از امام صادق ( عليه السلام ) آمده :\r\n« لَيْسَ الزّهد فى الدنيا بِاضاعة المال و لا بتحريم الحلال بل الزّهدُ فى الدّنيا انْ لا تَكونَ بِما فى يَدِك اوثَقَ منك بما فى يَدِاللّه عزّوجلّ » :\r\n« زهد در دنيا ، به ضايع كردن مال و حلال خدا را حرام كردن نيست بلكه زهد در دنيا اين است كه اعتمادت به آنچه در دست خودت است بيشتر از آنچه در دست خداوند عزوجل است نباشد » ( يعنى اعتماد تو به خدا و آنچه در اختيار او است بيشتر باشد ، از اعتماد تو به آنچه در دست خودت است ) . « 1 »\r\nدر روايتى از مولى آمده كه :\r\n« الزُّهدُ تَقْصيرُ الآمالِ وَ اخلاصُ الاعمال » :\r\n« زهد كوتاه كردن آرزوها و خالص كردن اعمال است » . « 2 »\r\n\r\nعلامات زاهد\r\nامام سجاد ( عليه السلام ) در روايتى مىفرمايند :\r\n« انّ عَلامَةُ الزاهدينَ فى الدّنيا الراغِبينَ فِى الاخرَة تَركُهُم كلَّ خليط و خَليل و رَفْضُهُم كلَّ صاحب لا يُريدُ ما يُريدُون ألا و\r\n\r\n\r\n","description":"","footnote":"\r\n( 1 ) . بحار الانوار ، جلد 70 ، صفحه 310 - ميزان الحكمه ، جلد 4 ، صفحه 252 .\r\n( 2 ) . غرر الحكم ، ميزان الحكمه ، جلد 4 ، صفحه 252 . .\r\n","page_name":" 310 ","page_number":310},
  {"content":"\r\n\r\nانَّ العامِلَ لِثَوابِ الآخِرة هو الزّاهِد فى عاجِل زَهْرَةِ الدنيا . . . » :\r\n« همانا علامت و نشانه زاهدان در دنيا كه رغبت و ميل به آخرت دارند ، اين است كه ترك مىكنند هر چيزى را كه ناخالصى دارد ( و هر مال مشتبهى را كنار مىگذارند ) و هر رفاقت و دوستى را به آن دل نمىبندند ، و هر مصاحب و همنشينى را كه غير از مطلوب و محبوب آنها اراده كند ، كنار مىگذارند ، ( با افرادى كه ميل به دنيا و دلبستگى به آن دارند ، و از آخرت غافلند مراوده و رفت و آمد ندارند ) آگاه باشيد كسى كه براى ثواب آخرت عمل مىكند ، او زاهد در اين دنيا است . . » . « 1 »\r\nدر روايتى مولى مىفرمايند :\r\n« الزاهِدُ فِى الدُّنيا كُلَّما ازْدادَتْ له تجلّيا ازداد عنه تَوَليّاً » :\r\n« زاهد در دنيا هر چه براى او بيشتر تجلى و جلوه كند ، او بيشتر تولّى كرده و پشت مىكند » . « 2 »\r\nدر ذيل آيه 28 سوره كهف : وَاصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَدَاةِ وَالْعَشِىِّ . . . . در تفسير برهان از على بن ابراهيم روايت مىكند كه اين آيه در برخوردى كه به وسيله يك متكبّر ثروتمند با سلمان پيش آمد ، نازل شد .\r\nداستان از اين قرار است كه سلمان پوششى از پشم داشت كه از آن براى سفره و پوشش استفاده مىكرد ، روزى مردى به نام « عُيينَة بن حصين » وارد بر پيامبر ( صلى الله عليه و آله ) شد ، در حالى كه سلمان خدمت حضرت بود ، فرياد زد يا رسول الل ( صلى الله عليه و آله ) ه وقتى ما بر تو وارد\r\nمىشويم ، اين مرد و هم نوعانش را از نزد خود بيرون كن ، پس از رفتن ما هر كس را مىخواهى بپذير ! « 3 »\r\nبراى اين گونه مردمان بىخبر از حقائق كه چشم آنها به دنيا است و از راه و روش زاهدان بىخبرند جاى تعجب نيست ، كه چنين با زاهدان دنيا برخورد كنند .\r\n\r\n\r\n","description":"","footnote":"\r\n( 1 ) . تحف العقول ، صفحه 196 - ميزان الحكمه ، جلد 4 ، صفحه 253 .\r\n( 2 ) . بحار الانوار ، جلد 77 ، صفحه 419 - همان مدرك ، ميزان الحكمه .\r\n( 3 ) . تفسير برهان ، جلد 2 ، صفحه 456 ، به نقل از عرفان اسلامى ، جلد 2 ، صفحه 465 . .\r\n","page_name":" 311 ","page_number":311},
  {"content":"\r\n\r\n با على گفتا يكى در رهگذار * از چه باشد جامه تو وصله دار\r\nتو اميرى و شهىّ و سرورى * از تمام رادمردان برترى\r\nهستى ما جملگى از هست تست * اختيار عالمى در دست تست\r\nاى امير تيز رأى و تيزهوش * جامه‌اى چون جامه شاهان بپوش\r\nاز چه باشد اى جهانى را پناه * جامه صد وصله در اندام شاه\r\nگفت صاحب جامه را بين جامه چيست * ديد بايد در درون خانه كيست\r\nجامه زيبا نمىآيد ، به كار * حرفى از معنى اگر دارى بيار\r\nاهل سيرت را به صورت كار نيست * جامه گر صد وصله دارد عار نيست\r\nكار ما در راه حق كوشيدن است * جامه زهد و ورع پوشيدن است\r\nزهد باشد زينت پرهيزگار * زينت دنيا به دنيا وگذار « 1 » \r\n* * * \r\nزهد مقدس اردبيلى\r\nمرحوم محمدنبى تويسركانى صاحب لئالى الاخبار گويد : « موثق‌ترين استاد بزرگوار من مرحوم ملّا محسن تويسركانى ( رحمه الله ) نقل كرده كه مرحوم مقدس اردبيلى در ابتداى تحصيل در حجره‌اى به طور منفرد زندگى مىكرد ، يكى از طلاب از او خواست تا با او در آن حجره باشد ، وى قبول نكرد ، بالاخره با اصرار فراوان به طور مشروط قبول كرد ، كه نبايد كسى بر حالات وى ( يعنى مقدس اردبيلى ) مطلّع شود . آن طلبه قبول كرد ، و مدتى نزد او بود ، تا اين كه زندگى بر آنها سخت شد ، به طورى كه قادر به تهيه كمترين غذا براى خود نبودند ، كم‌كم آثار گرسنگى و سختى در چهره آن طلبه ظاهر شد ، و ضعف بر او غلبه گرديد مردى او را ديد و از حال او استفسار كرد ، و او كتمان كرد تا اين كه با اصرار و التماس حال خود و مقدس را گفت ، آن مرد\r\n\r\n\r\n","description":"","footnote":"\r\n( 1 ) . عرفان اسلامى ، جلد 2 ، صفحه 106 . .\r\n","page_name":" 312 ","page_number":312},
  {"content":"\r\n\r\nغذا و مقدارى پول برايش آورد ، و گفت اين براى تو و رفيقت .\r\nوقتى مقدس آمد و از جريان مطلع شد ، گفت : چرا اظهار حال كردى و تو نقص پيمان و عهد كردى ! آن طلبه گفت : او آن قدر اصرار كرد كه من مجبور شدم بگويم ، مرحوم مقدس گفت : وقتى جدائى فرا رسيد ، و اين غذا و پول چون روزى خداوند براى من و تو است ( و گفت مال هر دوى ما است ) نيمى براى تو و نيمى براى من .\r\nاز اتفاق آن شب ، مقدس نياز به آب پيدا كرد ، و رو به حمام آورد ، تا بتواند نماز شبش را بخواند ، ولى هنوز وقت باز شدن حمام نشده بود ، به حمامى اصرار كرد و بيشتر از اجرت معمول به او داد ولى قبول نكرد ، تا اين كه مقدس قيمت را كم‌كم بالا برد تا تمام سهمى كه از پول برايش بود ، داد ، و حمامى راضى شد ، و او غسل كرده و به نماز شب رسيد .\r\n« الهى » واله در ذيل اين دو فراز ( قرة عينه فيما لا يزول و زهادته فيما لايبقى ) چنين گويد :\r\n دو چشم روشن از انار سرمد * گشوده سوى آن ملك مؤبّد\r\nبجان مشتاق ملك بى زوال است * كه بيزار از جهان انتقال است\r\nجهان بى قرار اى هوشمندان * روان پاك خوبان راست زندان\r\nز بس نيرنگ و رنگش بى ثبات است * در اين شطرنجگه هر فكر مات است\r\nبه هر گل اندر اين گلزار فانى * شبيخون آورد باد خزانى\r\nپس از مرگ تن آمد زندگانى * تن خاكى نپايد جاودانى\r\nچو گردد خاك تن ، جان مجرد * شتابد سوى اقليم مؤبد\r\nجهان بيند از اين ديده پنهان * در آنجا ذره‌اى خورشيد تابان\r\nفزون ز انديشه دلشاد است جانش * نگنجد در تن از شادى روانش\r\nبه باغ جان به چشم آن جهانى * به كوى دوست بيند گلستانى\r\nزلطف مهربان يار وفادار * همى بيند يكى بس نغز گلزار \r\n\r\n","description":"","footnote":"","page_name":" 313 ","page_number":313},
  {"content":"\r\n\r\n منزّه گلشنى از خار هجران * مصفّا گلستانى خوشتر از جان\r\nنه با برگ گلشن باد خزانى * نه شاخ سنبلش بى ارغوانى\r\nنه چون باغ جهان پر ميوه غم * نه برگ شاديش بر شاخ ماتم\r\nنه گل با خار هم صحبت در آن باغ * نه با بلبل بود همداستان زاغ\r\nدر آن زيبا گلستان دل افروز * زند پر طائر جان شاد و فيروز\r\nاز اين باغ و چم گر چشم پوشى * بدان گلشن شراب وصل نوشى\r\nز اين خاكى قفس چون پرفشانى * در آن جا طاير قدس آشيانى\r\nاز اين بيغوله گر بيرون كشى رخت * در آن كاخ ابد شادان زنى تخت\r\nدر آنجا نيست دل را رنج و محنت * نه رشك آرزو نه اشك حسرت\r\nنه كس را با كسى پيكار و آزار * نه خار كينه در آن نغز گلزار\r\nنه غير چشم جانان فتنه سازى * نه جز تير نگاهش جانگدازى\r\nنه دامى غير زلف خوبرويان * نه شامى غير گيسوى نكويان\r\nنه جز لعل بتان خونين دلى هست * نه نالان جز به شادى بلبلى مست\r\nتو ما را اى شهنشاه كريمان * درى بگشا به باغ اهل ايمان\r\nكه بر ياد تو با ياران ( الهى ) * نشيند اندر آن گلزار شاهى\r\nبدان گلشن سبك پرواز گردد * بناله بلبلان هم راز گردد\r\nدر آن گلشن جمال يار بيند * نه گل بيند نه جور خار بيند \r\n* * *\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\n63 و 64 - آميختن حلم با علم و گفتار با كردار\r\n« يَمزَج الحلم بالعلم و القَولَ بالعَمَل »\r\nترجمه : پرهيزگار و متقى بردبارى و دانش را به هم آميخته و گفتار را با كردار هماهنگ ساخته است .\r\n* * * شرح : در مورد حليم بودن و عليم بودن پرهيزگاران در موارد مختلفى از خطبه بحث شد ، از جمله در ذيل « امّا النهار فحلماء علماء » و « علماً فى حلم » ولى نكته‌اى كه باعث شده اين جا حضرت براى سومين بار روى حلم و چهارمين بار روى علم تكيه كنند تركيب و مخلوط كردن حلم و علم است ، حلم آنها از روى آگاهى و آگاهى آنها مبتنى بر حلم است .\r\nاگر در جائى بردبارى به خرج مىدهد ، و حوصله مىكند ، از روى علم و آگاهى به ثمرات حلم و پاداشهائى است كه خداوند براى فرد حليم قرار داده است ، به خاطر فضيلت حلم است كه بردبارى مىكند نه مثل بعضى جاهلين كه از ضعف نفس و عدم مبالات به آنچه به او گفته مىشود يا با او عمل مىشود صبر و شكيبائى به خرج مىدهد ، و اگر پرهيزگار دانش اندوزى مىكند ، يا تعليم مىدهد ، با تكيه به پشتِىِ حلم چنين مىكند ، از طعنه جاهلين از كوره به در نمىرود و بر هدف و\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nمسير خود استقامت مىكند .\r\nامام صادق ( عليه السلام ) در روايتى در كافى فرمودند :\r\n« اطلبُوا العِلْم وَ تَزَيَّنُوا مَعَه بِالحِلم و الوَقار و تواضَعوا لِمَنْ تُعَلّمُونَه العلم و تواضَعُوا لِمنْ طلبتمُ منه العلم و لا تَكُونُوا عُلَماء جبّارين فَيَذْهبَ باطلُكم بِحِقِّكم » :\r\n« علم را طلب كنيد و خود را با\r\nتوجه به علمتان به حلم و وقار زينت دهيد و براى كسانى كه به آنها علم مىآموزيد ، متواضع باشيد ، و نيز براى كسانى كه از آنها علم مىگيريد ، خاضع باشيد ، و همچون دانشمندان جبار و اشراف‌منش نباشيد كه باطل شما حق شما از ميان مىبرد » . « 1 »\r\nو در روايتى ديگر « معاوية بن وهب » از امام صادق ( عليه السلام ) نقل مىكند كه فرمودند :\r\n« كانَ اميرالمؤمنين ( عليه السلام ) يقول يا طالب العلم انّ للعالم ثلاث علامات : العلم و الحلم والصمت و للمتكلّفِ ثلاث علامات : يُنازع مَنْ فَوقَه بالمعصية و يظلم مَن دونَه بالغلبة و يُظاهِرُ الظلّمة » :\r\n« اميرالمؤمنين ( عليه السلام ) فرمود : دانشمند ( واقعى ) داراى سه علامت است : دانش و بينش ، حلم و بردبارى ، سكوت و آرامش و وقار ، و براى عالم‌نماها و دانشمندانى كه با تكلف ، جامه علم را بر قامت نارساى خود پوشاندند ، سه نشانه وجود دارد : با دانشمندانِ برتر و والاتر از خويش با كردارهاى آلوده به گناه ، درگير شوند و با آنان بستيزند و نسبت به دانشمندان فرومايه‌تر از طريق قهر و غلبهف ستمگرانه عمل كنند و ديگر آنكه از ستمگران و جفاپيشگان ، حمايت و پشتيبانى نمايند » .\r\nدر حديث ديگرى از اميرالمؤمنينعلى ( عليه السلام ) است كه فرمود :\r\n« لا يكون السَّفَة و الغِرَّة فى قلبِ العالم » :\r\n« بىحوصلگى و غفلت در قلب عالم نمىباشد » . « 2 »\r\nبارى نقش علم دادن طرح است ، و نقش حلم اجراء كردن آن ، علم طرح دهنده و حلم مجرى آن است ، در روايتى از امام صادق ( عليه السلام ) است كه :\r\n« العِلْمُ خَليل\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 144 ، ذيل همين فراز .\r\n( 2 ) . شرح نهج البلاغه خوئى ، جلد 12 ، صفحه 144 ، ذيل همين فراز . .\r\n","page_name":" 316 ","page_number":316},
  {"content":"\r\n\r\nالمؤمن و الحِملْمُ وزيره و العقل اميرُ جُنُوده » :\r\n« دانش دوست مؤمن و بردبارى وزير و عقل امير و پادشاه لشكريان مؤمن است » . « 1 »\r\nدوست خوب پند و نصيحت كند ، و عقل پذيرفته و به حلم كه وزيرش است ، مأموريت اجرا مىدهد ، پس مگذار شيطان حلم تو را يعنى وزير تو را بربايد ، كه پاى علم و عقل لنگ است .\r\nدرباره علم ، مرحون حاج شيخ عباس قمى در سفينة البحار از امام صادق ( عليه السلام ) نقل مىكند كه فرمودند :\r\n« اذا كانَ يَوْمَ القيامة جَمَعَ اللّهُ عزّوَجلَّ النّاسَ فى صَعيد واحد وَ وُضِعَتِ المَوازين فَتُوزَنُ دِماءُ الشُّهداء مَعَ مِدادُ العُلماء فَيُرَجَّع مِدادُ العلماء على دماءِ الشُّهداء » :\r\n« وقتى قيامت برپا شود خداوند عزوجل مردم را در زمين و سطحى واحد جمع كرده و ترازوها را قرار مىدهد ، و خونهاى شهداء با مركب علماء سنجيده مىشود و مركب علماء بر خونهاى شهداء ترجيح پيدا مىكند » . « 2 »\r\nهر چيزى در اين دنيا ترازوئى مخصوص به خود دارد ، اشياء سنگين و داراى وزن ، با ترازوهاى متعارف ، حرارت و برودت با دماسنج ، فشار هوا با فشارسنج ، سرعت باد با بادسنج و بطور كلى هر چيزى مقياس و ميزانى براى اندازه‌گيرى دارد ، در آخرت نيز هر چيزى ترازوئى دارد ، مثلا ترازوى صفات اخلاقى و ارزشها ، نمونه‌هاى كامل اخلاق و شاخص‌هاى بارز ارزشها هستند ، در زيارت حضرت على ( عليه السلام ) است : « السلام عليك يا ميزان الاعمال » ؛ « سلام بر تو اى ترازوى اعمال » يعنى ديگران را با شاخص مولى مىسنجند ، در اين روايت نيز ترازوى خونهاى شهداء مُركَّب علماء است ارزش خون شهيد با ارزش مُركَّبى كه عالم با آن نوشته ، روشن مىشود . در طرفى خونهاى تمام شهداء را مىگذارند ، و در كفّه ديگر تمام مُركَّب علماء را در طول تاريخ ، چه موازنه‌اى ، چه اندازه‌گيرى و\r\nمحاسبه‌اى ! و در اين موازنه مُركَّب سياه بر\r\n\r\n\r\n","description":"","footnote":"\r\n( 1 ) . كافى ، جلد 2 ، صفحه 47 .\r\n( 2 ) . سفينة البحار ، جلد 2 ، صفحه 220 . .\r\n","page_name":" 317 ","page_number":317},
  {"content":"\r\n\r\nخون سرخ سنگينى مىكند !\r\nاگر همه بحثهاى اسلام درباره علم كنار گذاشته شود و همين يك حديث درباره نظر و ديد اسلام به علم مطرح شود ، براى وسعت ديد و بلندنظرى اين مكتب كافى است .\r\nچرا چنين است ، مگر خون شهيد كم‌ارزش است ؟ ! خير ، آيه‌اى كه درباره شهيد است كه نزد پروردگارش زنده و روزى خورنده است ، براى غيرشهيد نيست وَلَا تَحْسَبَنَّ الَّذِينَ قُتِلُوا فِى سَبِيلِ اللهِ أَمْوَاتاً بَلْ أَحْيَاءٌ عِنْدَ رَبِّهِمْ يُرْزَقُونَ « 1 » : اين خون شهيد است كه موجب حيات او است .\r\nبا توجه به اين ارزش شهيد چرا مُركَّب عالم از خون شهيد برتر است ، در اينجا تذكر چهار نكته لازم است :\r\n1 - دانشمند با قلمش با روح و فكر و انديشه مردم سر و كار دارد ، و شهيد با شمشيرش با جسم مردم ، شهيد ضربه بر پيكر مردم مىزند ، ولى عالم تازيانه بر گرده افكار مردم ، گاه يك قطره مركّب عالم كه سطرى بنگارد از نظر هدايت و تحول جامعه به سوى سعادت ، اثرش بيشتر از خونهاى شهداى در راه خداست ، گاه يك يا چند قطره مركب عالم جمله‌اى بر روى كاغذى شده و دست استعمارى را كوتاه مىكند ، و او را به عقب‌نشينى وامىدارد ، چنان كه فتواى معروف مرحوم شيرازى در رابطه با تحريم تنباكو چنين كرد ، با اينكه شايد بيش از چند كلمه نبود ، يا پيامهاى رهبر كبير انقلاب امام خمينى ( رحمه الله ) چنان كرد كه شايد خون شهدا به تنهائى نمىكرد ، كار شهيد باارزش است ولى كار عالم باارزشتر .\r\n2 - خون شهيد بايد از مركّب دانشمندان مدد گيرد تا رنگ ابديت پيدا كند ، در مكان و زمان خاصى شهيد شده ، چه\r\nمىتواند خون او را به تمام كره زمين كشد ، و در پهنه زمين و زمان بگستراند ، اين مركب سر قلم دانشمند است ، اگر اين نبود ، ممكن بود كم‌رنگ و سپس بىرنگ شود .\r\n\r\n\r\n","description":"","footnote":"\r\n( 1 ) . سوره آل عمران ، آيه 169 . .\r\n","page_name":" 318 ","page_number":318},
  {"content":"\r\n\r\n3 - خون شهيد و شهادت او يك حادثه است ، حادثه نياز به تحليل دارد ، عوامل اين حادثه چه بوده ؟ پيامدهايش چه بوده ؟ امروز مىگويند خون شهيد پيام دارد ، پيام‌رسان آن عالم است ، او است كه بايد با تجزيه و تحليل ، حادثه را موشكافى كرده ، و پيام را بيرون كشد ، اگر علماء و نويسندگان اسلامى نبودند تا به اين حد حادثه كربلا و خون شهداى آن و پيام سرور آنها حسين بن على ( عليهما السلام ) آشكار نمىشد ، اگر دانشمندان و نويسندگان نبوند پيام خون حسين ( عليه السلام ) و پيام جهانى و انسانى او ( هيهات منّا الذّلة ) كه هميشه بعنوان تابلوئى روشن در مسير هر قوم و ملتى متجلّى است روشن نمىشد .\r\nبلكه بايد گفت اثبات شهادت و اينكه خون ريخته شده خون شهيد است ، چه بسا با قلم دانشمندان است ، اگر تجزيه و تحليل آنها نباشد ، ممكن است خون شهيد نيز هدر رود ، و حتى او بعنوان فردى طاغى و ياغى و فردى دوستدار دنيا و جاه و مقام قلمداد شود ، چنان كه بعضى خواستند نهضت حسينى را چنين قلمداد كنند !\r\n4 - شهادت هميشه ميسر نيست ، گاهى زمينه شهادت و جهاد در مقابل دشمن نمىباشد ، شايد دهها سال طول بكشد و زمينه‌اى براى شهادت پيش نيايد ، خصوصاً بعد از زمان معصومين ( عليهم السلام ) .\r\nشهادت و شهيد و جهاد نظامى مقعطى است ، ولى جهاد با قلم اين اسلحه كوچك قدرتمند هميشه هست ، هر زمان هر روز و هر شب مىتوان با آن وارد جنگ شد ، و در اعتلاى حق نسبت\r\nبه هر حادثه‌اى كوشيد ، و به عبارت ديگر خون شهيد محدوده زمانى مكانى دارد ، ولى قلم محدوديتى مثل آن ندارد .\r\n\r\nوَالقَولَ بِالعَمَل - هماهنگى گفتار با كردار\r\nمسئله ديگر كه روى آن تكيه مىكنند تركيب قول و عمل يا گفتار و رفتار با هم\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nاست آدم پرهيزگار قول را با عمل تزئين مىكند ، عمل او موافق او است ، اگر امر به معروف مىكند ، خود عالم به آن معروف مىباشد و اگر نهى از منكر مىكند ، خود از آن باز مىايستد ، و مرتكب نمىشود ، وعده مىدهد و وفا مىكند ، هرگز چيزى نمىگويد كه انجام ندهد ، و وعده‌اى نمىدهد كه از آن تخلف كند ، زيرا مىداند دچار سخط و غضب الهى مىشود ، خداوند مىفرمايد : لِمَ تَقُولُونَ مَا لَا تَفْعَلُونَ - كَبُرَ مَقْتاً عِنْدَ اللهِ أَنْ تَقُولُوا مَا لَا تَفْعَلُونَ : « چرا مىگوئيد آنچه را انجام نمىدهيد ، بزرگ است نزد خداوند از نظر غضب و سخط اينكه بگوئيد آنچه را كه انجام نمىدهيد » . « 1 » غضب الهى كه در عذاب او جلوه مىكند ، بسيار ناگوار است .\r\nفَكُبْكِبُوا فِيهَا هُمْ وَالْغَاوُنَ * وَجُنُودُ إِبْلِيسَ أَجْمَعُونَ : « آنها و گمراهان به روى در آتش افكنده شوند * و لشكريان ابليس نيز همگى چنان شوند » . « 2 »\r\nدر ذيل اين آيه فَكُبْكِبُوا فِيهَا هُمْ وَالْغَاوُنَ ابى بصير از امام باقر ( عليه السلام ) نقل مىكند كه حضرت فرموند :\r\n« هم قومٌ وَصَفُوا عدلا بِالسِنَتِهم ثمَّ خالَفُوه الى غيره » :\r\n« اينها ( كه دچار عذاب شده و به رو به آتش مىافتند ) كسانى هستند كه سخن خوب و حرف حق\r\nرا با زبانهايشان گفتند ، سپس نسبت به غير در مرحله عمل مخالفت كردند » . « 3 »\r\nابن ابى الحديد گويد شعرا حوص به اين مطلب اشاره دارد كه :\r\n وَ اراك تَفعَلُ ما تَقُول و بعضُهم * مَذِقُ اللسان يقول ما لا يفعَلْ \r\n( و مىبينيم تو را كه عمل مىكنى آنچه مىگويى ، و بعضى از آنها زبان منافقانه دارند و مىگويند آنچه را كه انجام نمىدهند ) .\r\n\r\n\r\n","description":"","footnote":"\r\n( 1 ) . سوره صف ، آيه 3 .\r\n( 2 ) . سوره شعراء ، آيات 94 و 95 .\r\n( 3 ) . شرح نهج البلاغه خوئى ، جلد 12 ، صفحه 144 - بحار ، جلد 2 ، صفحه 35 شبيه به اين روايت از امام صادق ( عليه السلام ) نيز در ذيل همين آيه در همان مدرك بحار آمده است . .\r\n","page_name":" 320 ","page_number":320},
  {"content":"\r\n\r\n\r\nآفات علم بى عمل\r\nمرحوم مجلسى در جلد دوم بحار الانوار كه درباره علم است ، از صفحه 26 به بعد روايات عالم بى عمل را آورده است و ما از آن منبع و منابع ديگر به بعضى آفات علم بىعمل اشاره مىكنيم :\r\n1 - علم بى عمل موجب نابودى و از بين رفتم علم است ، در روايتى از رسول گرامى ( صلى الله عليه و آله ) چنين آمده است :\r\n« انّ العِلمَ يَهْتِفُ بالعمل فَان اجابه و الّا ارتَحَلَ عنه » :\r\nعلم عمل را ندا مىكند اگر جواب داد كه هيچ و گرنه از وجود آن عالم كوچ مىكند » . « 1 »\r\nاز اين روايت استفاده مىشود كه علم نوعى انگيزه در انسان ايجاد مىكند و فقط مثل دوستى عزيز انسان را صدا مىزند ، اگر پاسخ گفتى با تو است ، و اگر پاسخ ندادى ، علامت بىاعتنائى گرفته ، و ديگر منتظر تو نمىماند ، و از تو جدا مىشود .\r\nعلم تحريك مىكند ، ولى هرگز مجبور نمىكند ، يعنى اين طور نيست كه هر عالمى به صرف علم داشتن عامل باشد ، و علم او ، او را به مرحله عمل كشد ، خير ، علم فقط مىخواند تا چه كسى جوابش دهد ! در مكتب اسلام عالم به كسى مىگويند كه عمل به عملش كند گرچه كم عمل باشد ، يعنى ملاك عالم بودن تنها به علم نيست ، به عمل بعد از علم است .\r\nدر روايتى از رسول اكرم ( صلى الله عليه و آله ) آمده :\r\n« الا و انّ العالم مَنْ يعمل بالعلم و ان كان قليلَ العمل » :\r\n« آگاه باشيد كه عالم كسى است كه به علم عمل كند گرچه كم عمل باشد » . « 2 » عنوان عالم در اين مكتب بسته بر عمل است اگر عمل بعد از علم بود مىتوان به او اطلاق عالم كرد ، گويا بعد از علم آموختن صبر مىكنند تا ببينند اين آدم به علم خود\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 33 ، شبيه به اين روايت در 2 ، صفحه 40 و 36 بحار الانوار و در نهج‌البلاغه ، حكمت 366 آمده و ميزان الحكمه نيز در جلد 6 ، صفحه 505 آورده است .\r\n( 2 ) . بحار الانوار ، جلد 76 ، صفحه 373 - ميزان الحكمه ، جلد 6 ، صفحه 505 . .\r\n","page_name":" 321 ","page_number":321},
  {"content":"\r\n\r\nعمل مىكند يا نه ، اگر كرد در جامعه اسلامى به عنوان عالم شناخته مىشود . مثل اينكه بگويند كسى كه دكتر شده تا عمل نكد و علم را در بوته عمل نگذارد ، مدرك به او داده نمىشود و به عنوان پزشك به او اطلاق نمىشود .\r\nاز نظر روانى اثبات شده كه اگر علم به مرحله اجرا درنيايد ، به تدريج در اثر موريانه بى عملى از بين مىرود ، در وادى بىعملى كبوتر علم نمىنشيند ، و اگر بنشيند زود به پرواز درآمده كوچ مىكند ، قلب عالم بىعمل شوره‌زارى است كه پرنده علم رغبت به فرود آمدن در آنجا را ندارد و اگر مجبور به فرود شود قصد اقامت ندارد . اين مضمون روايت مولى على ( عليه السلام ) در نهج‌البلاغه است كه مىفرمايد :\r\n« لاتَجْعَلُوا عِلْمَكُم جهلا و يقينَكم شكا اذا علمتم فَاعملُوا و اذا اتيقَّنتُم فاقدموا » :\r\n« علم خود را جهل و نادانى و يقين خود را شك قرار ندهيد زمانى كه دانستيد عمل\r\nكنيد ، و وقتى يقين كرديد اقدام كنيد ! » « 1 » چگونه مىشود علم جهل مىشود ؟ وقتى كه عمل به آن نشود .\r\nآنقدر عمل در اين مكتب مورد توجه است كه مولى على ( عليه السلام ) مىفرمايند :\r\n« انَّكم الَى العَمَل بما عَلِمتُم أحوج منكم الى تَعَلُّم مالم تَكُونُؤا تَعْلَمون » : « 2 »\r\n( شما به عمل به آنچه مىدانيد محتاجتريد تا يادگيرى آنچه ياد نگرفته‌ايد ) يعنى عمل به آنچه مىدانى بهتر از يادگيرى آن چيزى است كه نمىدانى .\r\nدر روايتى ديگر مولى مىفرمايند : بر عالم است كه عمل به آنچه مىداند كند ، سپس دنبال يادگيرى آنچه نمىداند رود . « 3 »\r\n2 - علم بى عمل در نفوس مردم مؤثر نخواهد بود ، در مقدمه كتاب معالم الاصول از مرحوم كلينى نقل مىكند كه امام صادق ( عليه السلام ) فرمودند :\r\n« انّ العالم اذا لم يعمل بِعلمه زلّت موعظَتُه عن القلوب كما يَزلّ المطَرُ عن الصّفا » :\r\n« عالم هنگامى كه\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 36 .\r\n( 2 ) . غرر الحكم - ميزان الحكمه ، جلد 6 ، صفحه 503 .\r\n( 3 ) . غرر الحكم - ميزان الحكمه ، جلد 6 ، صفحه 503 . .\r\n","page_name":" 322 ","page_number":322},
  {"content":"\r\n\r\nعمل به عملش نكند ، موعظه و پند او از قلبها مىلغزد ، چنان كه باران از روى جسم صاف ( مثل سنگ صاف ) مىلغزد و نفوذ نمىكند » .\r\nعلم كه بايد مؤثر در قلوب شود ، نفوذناپذير مىشود ، كارائى علم و نفوذپذيرى آن به عمل است .\r\n3 - علم بى عمل نه تنها مفيد نيست ، كه دور كننده از خداوند و رحمت او نيز هست . بعضى مىگويند علم بى عمل بىفائده است ، ولى بايد گفت اى كاش چنين بود يعنى اى كاش مانند حيوان چهارپائى بود كه بر او كتاب بار است و به او ضرر نمىزند ، علم بى عمل سنگدلى و قساوت و بدبختى مىآورد و نتيجه آن دورى از رحمت الهى است .\r\nدر روايتى آمده كه شخصى نزد امام زين‌العابدين ( عليه السلام ) آمد و از حضرت درباره مسائلى سؤال كرد و حضرت پاسخ گفتند ، سپس خواست سؤال از مثل همان مسائل كند ، حضرت فرمودند :\r\n« مكتوب فى الانجيل : لا تَطلُبُوا علِمَ ما لا تَعلَمون و لمّا تعمَلوا بما عَلِمتُم فَانّ العلم اذا لم يعمل به لم يَزَدْ صاحبه الّا كُفْراً و لم يَزْدَد من اللّه تعالى الّا بُعْداً » :\r\n« در انجيل نوشته شده كه دانستن آنچه نمىدانيد را طلب نكنيد ، در حالى كه هنوز به آنچه مىدانيد عمل نكرده‌ايد ، زيرا علم هنگامى كه به آن عمل نشود ، صاحبش را غير از كفر نمىافزايد ، و به غير از دورى از خداوند چيزى زياد نمىكند » . « 1 »\r\nاز حضرت عيسى ( عليه السلام ) نقل شده كه فرمود : « ديدم سنگى را كه روى آن نوشته بود ، مرا برگردان ، من برگرداندم ، در پشت آن نوشته شده بود :\r\n« مَنْ لا يَعمَل بِما يَعْلَمُ مَشؤُومٌ عَلَيهِ طَلَبُ مالا يَعْلم وَ مَرْدُودٌ عَلَيه ما عَلم » :\r\n« كسى كه عمل به آنچه مىداند نكند ، طلب آنچه نمىداند براى او بدبختى است ، و آنچه مىداند بىفائده و مردود\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 28 ، و مقدمه معالم و ميزان الحكمه ، جلد 6 ، صفحه 503 . .\r\n","page_name":" 323 ","page_number":323},
  {"content":"\r\n\r\nاست » . « 1 »\r\nدر روايتى از رسول اكرم ( صلى الله عليه و آله ) آمده :\r\n« كلُّ عِلم وَ بالٌ على صاحِبه الّا من عمل به » :\r\n« هر علمى موجب وخامت و بدعاقبتى صاحبش است مگر اين كه به آن عمل كند » . « 2 »\r\n( الْمَرعَى الوَبيل ) را گفته‌اند مزرعه و چراگاهى است كه آفت زده باشد ، هر علمى نيز مثل مزرعه آفت زده‌اى است كه چراگاه شيطان است مگر اينكه صاحب آن به آن عمل كند ، و گويا عمل ، عامل پيشگيرى از آفت اين مزرعه است .\r\n4 - موجب عقوبت سنگين است كه بدترين آن خارج شدن حلاوت ياد و ذكر خدا از قلب است - در روايتى آمده است كه\r\nخداوند تبارك و تعالى به حضرت داود ( عليه السلام ) وحى رساند كه :\r\n« انّ اهوَنَ ما انَا صانِعٌ بِعالِم غير عامل بِعِلمِه اشَدُّ مِنْ سَبْعين عقوبةً انْ اخرِجَ مِنْ قَلبِه حلاوةَ ذِكرى » :\r\n« همانا سبك‌ترين و خفيف‌ترين كارى كه با عالم غير عامل به عملش مىكنم ، شديدتر از هفتاد عقوبت است ، و آن اين است كه شيرينى ذكر خود را از قلب او خارج مىكنم » . « 3 »\r\nدر روايتى از امام صادق ( عليه السلام ) آمده كه مفضّل از حضرت پرسيد :\r\n« بِمَ يُعَرفُ الناجى ؟ فقال : مَنْ كانَ فِعلُهُ لِقَوله مُوافِقاً فهو ناج وَ مَن لم يَكُن فِعْلُهُ لَقَولهِ موافِقاً فانّما ذلك مُستَودَعٌ » :\r\n« به چه چيزى رستگار و ناجى شناخته مىشود ؟ فرمود : كسى كه فعلش با قولش موافق باشد ، او رستگار است ، و كسى كه فعلش موافق قولش نباشد ، او كسى است كه علم و ايمان چند روزى به او به وديعت داده شده ، و سپس از او به كوچكترين امتحانى سلب مىشود » . « 4 »\r\nانسانى كه علم و ايمان در وجودش مستقر نشده ، بلكه مستودع است ، راه\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 32 ، ميزان الحكمه ، همان صفحه .\r\n( 2 ) . بحار الانوار ، جلد 2 ، صفحه 38 - ميزان الحكمه ، جلد 6 ، صفحه 508 .\r\n( 3 ) . بحار الانوار ، جلد 2 ، صفحه 32 .\r\n( 4 ) . بحار الانوار ، جلد 2 ، صفحه 26 . .\r\n","page_name":" 324 ","page_number":324},
  {"content":"\r\n\r\nنجاتى براى او نيست .\r\nازُدى در روايتى ديگر از آن حضرت نقل مىكند كه فرمودند\r\n: « ابْلِغْ مَوالينا عَنّا السَّلام وَ اخْبِرْهُمْ انّا لا نُغْنى عنهم مِنَ اللّه شيئاً الّا بِعَمَل و . . . » :\r\n« به دوستداران ما از طرف ما سلام برسان و به آنها خبر ده كه ما چيزى به آنها نمىدهيم ( و شفاعت آنها را نمىكنيم ) مگر با عمل . . . » ؛ سپس افزودند : آنها هرگز به فلاح نمىرسند ، مگر با عمل و پرهيزگارى ، و شديدترين مردم از نظر حسرت در قيامت آن كسى است كه سخن صحيحى گويد ، و سپس خود به خلاف آن عمل كند . « 1 »\r\nبرعكس طبق روايت آن حضرت اگر كسى براى خدا دانش آموخت ، و براى او عمل كرد ، و تعليم داد ، در آسمانها عظيم\r\nو بزرگ خوانده مىشود .\r\n« مَنْ تَعَلّم للّه عزّوَجلَّ و عَمِل للّه و عَلَّم للّه دُعِىَ فى مَلَكُوتِ السّماوات عَظيماً » . « 2 »\r\nاين بزرگوارانى كه به ما اين علوم را آموختند ، خود قبل از همه عامل به آن بودند ، نهج‌البلاغه مولى را ببينيد حضرت در پايان خطبه 175 كه مردم را پند مىدهد ، مىفرمايد :\r\n« ايها الناس انّى و الله ما احُثّكُم على طاعة الّا و اسْبَقُكُم اليها و لا انهاكم عن معصية الّا و اتَناهى قبلَكُم عنها » :\r\n« اى مردم به خدا قسم شما را به كار نيك و طاعتى ترغيب و تحريص نمىكنم ، مگر اين كه در انجام آن بر شما سبقت مىگيرم و از معصيتى نهى نمىكنم مگر اين كه قبل از شما از آن دورى مىجويم » . « 3 »\r\nپيروان راستين اين بزرگان همچنين هستند ، شما در احوالات شيخ طوسى ببينيد گفته‌اند وقتى مصباح المتهجد كه كتاب دعا و زيارت و نماز و ذكر مثل مفاتيح الجنان است را نوشت اول خود عمل كرد و يك بار هم اهل خود را مأمور كرد چنين كنند و سپس به مردم ارائه كرد .\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 28 .\r\n( 2 ) . بحار الانوار ، جلد 2 ، صفحه 29 .\r\n( 3 ) . خطبه 175 صبحى و خطبه 174 فيض الاسلام . .\r\n","page_name":" 325 ","page_number":325},
  {"content":"\r\n\r\nحال كلامى نيز درباره عمل بدون علم گوئيم و به آفات آن اشاره كنيم :\r\n\r\nآفات عمل بدون علم\r\nمرحوم مجلسى در جلد اول بحار ، صفحه 206 تا 209 ، دوازده روايت در باب عمل به غير علم آورده است ، در اينجا به آفاتى چند كه از آن روايات براى عمل بدون علم استفاده مىشود اشاره مىكنيم :\r\n1 - گمراهى از جاده مستقيم حق و دورى از آن - در روايتى از امام صادق ( عليه السلام ) رسيده كه فرمودند :\r\n« العامِل على غَير\r\nبَصيرة كالسّائر على غير الطريق و لا يزيده سرعةَ السير من الطريق الّا بُعداً » :\r\n« عمل كننده غير بصير و ناآگاه و جاهل مثل سير كننده در غير راه است ( و بيراهه مىرود ) و عمل بدون علم سرعتى نمىافزايد مگر دورى از مسير و راه را » . « 1 »\r\nدر روايتى ديگر از آن حضرت است :\r\n« العامِلُ عَلى غَيرِ بَصيرَةِ كالسائر على السّراب بِقيعَة لايزيد سرعةُ سير الّا بُعْداً » :\r\n« عمل كننده از روى نادانى و ناآگاهى مثل راه رونده بر سرابى در زمين صافى است كه سريع رفتن او به جز دورى از حقيقت و راه حق چيزى به همراه ندارد » . « 2 »\r\nدر مقابل كسى كه عمل از روى علم كند اميرالمؤمنين ( عليه السلام ) گويند مثل راه رونده بر روى راه روشن است پس بايد ناظر ببيند سير مىكند يا عقب‌گرد مىكند\r\n« العامِلُ بِالعِلمِ كَالسّائِر عَلى الطّريقِ الواضِح فَلْيَنْظُر ناظِرٌ اسائِرٌ هُوَ امْ راجِعِ » . « 3 »\r\n2 - عدم قبول عمل بدون علم و معرفت - راوى گويد شنيدم كه امام صادق ( عليه السلام ) مىفرمود :\r\n« لا يَقْبَل اللّه عزّوجلّ عملا الّا بمعرفة و لا معرفَة الّا به عمل فَمَنْ عرف دلّته\r\n\r\n\r\n","description":"","footnote":"\r\n( 1 ) . بحار الانوار ، جلد 1 ، صفحه 206 .\r\n( 2 ) . بحار الانوار ، جلد 1 ، صفحه 208 .\r\n( 3 ) . همان مدرك ، صفحه 209 . .\r\n","page_name":" 326 ","page_number":326},
  {"content":"\r\n\r\nالمعرفَة على العمل و مَنْ لم يعمل فلا معرفةَ له ، انّ الايمانَ بَعْضُه مِنْ بَعْض » ؛\r\n« خداوند عزوجل عمل را بدون علم و شناخت نمىپذيرد و شناخت و معرفتى بدون عمل نيست ، ( يعنى اگر علم بدون عمل باشد ، اصلا علم نيست ) و كسى كه عمل نمىكند معرفتى براى او نيست ، همانا ايمان بعضش از بعض ديگر و مربوط به هم است » . « 1 »\r\n3 - لازمه عمل بدون علم فساد است - در روايتى از صادق اهل‌بيت ( عليه السلام ) رسيده كه :\r\nاز پدران خود نقل كردند كه ، رسول گرامى ( صلى الله عليه و آله ) فرمودند :\r\n« مَنْ عَمِلَ عَلى غَير علم كان ما يُفْسِده اكثرَ ممّا يُصْلِح » ؛\r\n« كسى كه عمل بدون علم انجام دهد افسادش بيشتر از صلاحش است و آنچه را فساد مىكند ، بيشتر از چيزى است كه اصلاح مىكند ( عملى را كه فرك مىكند خير و صلاح است از روى عدم علم فاسد مىكند ) » . « 2 »\r\n4 - در جا زدن در مسير تكامل - اميرالمؤمنين ( عليه السلام ) مىفرمايد :\r\n« المُتَعَبّدُ على غَير فقه كَحِمارِ الطّاحُونَة يَدور و لا يَبْرح ، و ركعتان من عالم خير من سبعين ركعةً من جاهل‌لانَّ العالِمَ تَاتيه الفَتْنَةُ فَيَخرُج منها بِعِلْمه و تأتِى الجاهل فَتَنْسفه نَسْفاً و قَليلُ العَمَل مع كثيرِ العلم خيرٌ مِنْ كثيرِ العملِ مَع قليلِ العلم و الشكِ و الشبهة » :\r\n« عبادت كننده و عمل كننده بدون علم مثل الاغ آسياب است كه دور مىزند ، و از جاى خود حركت نمىكند ( درجا مىزند ، اگر هفتاد سال هم دور بزند وقتى چشمش را باز مىكد ، مىبيند ، در همان نقطه اول است . اى كاش ما هم در دنيا مىفهميديم ! بعضى از ما در دنيا هم نمىفهميم كه سر جاى اول خود هستيم ، يعنى گاهى از حيوان چهارپا هم پست‌تر و غافلتريم ) و دو ركعت نماز از عالم بهتر از هفتاد ركعت از جاهل است ، زيرا فتنه به عالم روى مىآورد ، و از آن بوسيله علمش خارج مىشود و به جاهل روى مىآورد ، و او را از جاى كنده خرد مىكند و كسى كه كم عمل و پر علم\r\n\r\n\r\n","description":"","footnote":"\r\n( 1 ) . بحار الانوار ، جلد 1 ، صفحه 206 .\r\n( 2 ) . همان مدرك ، صفحه 208 . .\r\n","page_name":" 327 ","page_number":327},
  {"content":"\r\n\r\nاست بهتر از كسى است كه پر عمل و كم علم مىباشد و داراى شكّ و شبهه است ! »\r\nاين بود اشاره‌اى به آفات علم بدون عمل ، و عمل بدون علم ، در پايان از خداوند منّان و عالم به همه امور مىخواهيم كه همه ما را جزو عالمان عامل و عاملان عالم قرار دهد ، و علم و عمل را در درون ما هم‌آهنگ گرداند كه هيچاه يكى بدون ديگرى نموند نكند .\r\nمرحوم الهى در ذيل اين دو فراز ( يمزح الحلم بالعلم و القول بالعمل ) چنين مىسرايد :\r\n به علمش حلم را آن پاك گوهر * درآميزد چنان با شير شكر\r\nهم او گفتار و كردارش جدا نيست * به قول خويش بىعهد و وفا نيست\r\nنگويد تا كند آن نيك رفتار * چو خواهد كرد آنگه دارد اظهار\r\nخلاف دانش است و بردبارى * به عهد خويشتن ناپايدارى\r\nكسى كو علم و حلمش يار باشد * به قول و عهد خود استوار باشد \r\n* * *\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\n65 - كوتاهى آرزوها\r\n« تَراهُ قريباً امَلُه »\r\nترجمه : آرزوهايشان را نزديك و غير طولانى مىبينى .\r\n* * * شرح : از صفات ديگرى كه مولى على ( عليه السلام ) براى پرهيزگاران مىشمارند طولانى نبودن آمال و آرزوهاى آنها است . مولى امل و آرزو و اميد به آينده را نفى نمىكنند ، بلكه طول آن را مذّمت مىكنند .\r\nاصل اميد و آرزو موتور محرّك وجود انسان است ، يعنى انسان زنده داراى اميدها و آرزوها است ، چرخ وجود انسان را اميدها به حركت درمىآورد ، آرزوها ذاتاً بد نيست ، بلكه طول امل و آرزوى دور و دراز ناپسند است .\r\nدر روايتى از رسول گرامى ( صلى الله عليه و آله ) آمده كه فرمودند :\r\n« الامَلُ رَحْمةٌ لُامَّتى وَ لَو لا الاملُ ما رَضَعَتْ و الدةٌ وَلَدَها و لا غَرَسَ غارِسٌ شجراً » :\r\n« اميد و آرزو رحمتى براى امّت من است و اگر اميد نبود هيچ مادرى فرزندش را شير نمىداد و هيچ باغبان و نشاننده درخت ، درختى نمىنشاند » . « 1 »\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 30 ، ماده امَل . .\r\n","page_name":" 329 ","page_number":329},
  {"content":"\r\n\r\nنقل شده است كه حضرت عيسى بن مريم ( عليه السلام ) نشسته بودند و پيرمردى با بيل كار مىكرد و زمين را شخم مىزد . حضرت عيسى ( عليه السلام ) فرمودند : خدايا ، اميد را از او بگير ، هماندم پيرمرد بيل را كنار گذاشته و خوابيد .\r\nپس از مدتى حضرت فرمود خدايا اميد را به او برگردان بلافاصله پيرمرد بلند شد و شروع به كار كرد ، حضرت نزد او آمده و از او پر سيد ، اين چه جريانى بود از تو ديدم ، گفت كار مىكردم ناگهان نفسم به من گفت ، تا كى كار مىكنى و تو پير و فرسوده شده‌اى ، بيل را رها كرده و خوابيدم . سپس نفس به من گفت به خدا قسم تو ناگزيرى از زندگى مادامى كه زنده‌اى ، پس بلند شدم و بيل را به دست گرفتم . « 1 »\r\nمولى نيز مىفرمايند :\r\nالامَلُ رفيقٌ مُونِس »\r\n« اميد و آرزو رفيق و مأنوس انسان است » « 2 » امام چهارم نيز از خدا اميدى را مىخواهند كه متناسب و معقول باشد « 3 » نه اين كه طولانى باشد كه آرزوى طولانى مثل سرابى است كه بيننده را فريب مىدهد و كسى كه به او اميد و دل‌بسته نااميد و محروم مىسازد . « 4 »\r\nپس آنچه مذموم است طولانى بودن اميد و آرزوها است ، نيروهاى انسان محدود است ، عمر نيروى عقل ، توان بازو و قدرت محدود است ، حال اگر دامنه آرزوها نامحدود شد ، تمام نيروى جسمى و فكرى را خرج اين آرزوها كنيم به اينها نمىرسيم ، به كارهاى ديگر هم نمىرسيم ، اين است كه مولى مىفرمايد :\r\n« مَنْ طال امَلُه ساء عَمَلُه »\r\n« كسى كه آرزويش طولانى شد عملش بد مىشود » « 5 » زيرا نيروها را به\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 30 ، ماده امَل .\r\n( 2 ) . غرر الحكم .\r\n( 3 ) . بحار الانوار ، جلد 94 ، صفحه 155\r\n( اللهم ربّ العالمين . . . . اسئلك . . . من الآمال أوفَقُها ) .\r\n( 4 ) . مولى فرمودند :\r\n« الاكْلُ كَالسَّرابِ يَغُرّ مَنْ رَآه و يخلف من رَجاه »\r\n( ميزان الحكمه ، جلد 1 ، صفحه 141 ) .\r\n( 5 ) . سفينة البحار ، جلد 1 ، صفحه 30 ، ماده امَل ، در روايتى شبيه اين نيز در همان صفحه از مولى آمده ( ما اطال عبدُ الامل الّا أساء العمل ) اين روايت اخير در ميزان الحكمه ، جلد 1 ، صفحه 144 به نقل از بحار ، جلد 72 ، صفحه 166 نيز آمده است . .\r\n","page_name":" 330 ","page_number":330},
  {"content":"\r\n\r\nهدر مىدهد و آن‌گونه كه بايد نيرو صرف يك عمل كند ، نمىكند .\r\nآرزو نوعى خواستن است كه مطلوب و خواسته شده فعلا تحققى ندار و از عوامل و عللى كه ممكن است آن خواسته شده را در آينده تحقق بخشد اثرى و نشانى وجود ندارد ، به همين جهت است كه انسان در حال آرزوهاى دور و دراز مجبور است انرژىهاى مغزى خود را در ساختن تصنّعى علل و عوامل و جابجا كردن حقائق و حذف و انتخاب نامعقول واقعيات مستهلك نمايد ، در صورتى كه اين نيروها و انرژيهاى مستهلك شده ممكن است آرمانهاى بسيار مفيدتر و ضرورىتر از آن خواسته‌هاى آرزوئى را تحقق ببخشد ، نتيجه تباه كننده ديگرى كه آرزوها دور و دراز در بردارد همان است كه موجب ناپديد شدن آخرت و سراى ابديت و لقاء الله از افق روح آدمى مىگردد . اين همان خطر بزرگ است كه سر راه حيات هدفدار انسانها را مىگيرد و از حركت در مسير تكاملى « حيات معقول » باز مىدارد . آرزوها يك امواج زودگذر و ناپايدار مغزى نيستند كه لحظاتى سر بركشند و سپس فرو بنشنند ، بلكه آرزوها همواره سطوح روانى امروز را كه روياروى حقايق و واقعيات و متأثر از آنها است مىتراشد و مىخراشد و قشرى از مفاهيم حقيقت‌نما و مطلوب‌نما در آينده را بر آن سطوح مىچسباند و جلو فعاليت‌هاى طبيعى روح را مىگيرد ، اينان در فرداهاى بدون ديروز و امروز زندگى مىكنند .\r\n عمر من شد بَرْخى « 1 » فرداى من * واى از اين فرداى ناپيداى من \r\n( ناظر زاده كرمانى )\r\nو به همين علت است كه درك و اشتياق به ابديت از افق روح محو مىشود و به جاى آن « فرداهاى » موهوم جانشين مىگردد . « 2 »\r\nمولى على ( عليه السلام ) در خطبه 42 نهج‌البلاغه چنين مىفرمايند :\r\n\r\n\r\n","description":"","footnote":"\r\n( 1 ) . بَرْخى : قربانى .\r\n( 2 ) . شرح نهج‌البلاغه محمدتقى جعفرى ، جلد 9 ، صفحه 276 ، ذيل خطبه 42 . .\r\n","page_name":" 331 ","page_number":331},
  {"content":"\r\n\r\n« أيّها النّاس إِنّ أخوَفَ ما أَخافُ عَلَيْكم إثْنانْ : إتِّباعُ الهَوى وَ طُولُ ألامَلْ فَأمّا إتِّباعُ الهَوى فَيَصُدُ عَن الحَقْ وَ أمّا طُولْ الأَمل فَيُنْسِى الآخرَةَ ، ألا وَ أنَّ الدُنْيا قَدْ وَلَّت حَذاءَ « 1 » ، فَلَم يَبْقَ منها إلّا صُبابَةٌ كصبابة الإناء اصطبّها صابَّها . ألا و إنّ الآخرة قد أقبلت و لكلّ منهما بَنُونِ فَكونوا مِنْ ابناء الآخرة و لا تَكونوا منْ ابناء الدّنيا فَإنَّ كُلّ وَلَد سَيُلْحَقُ بِأبيهِ « 2 » يَوم القيامة و انّ اليَومَ عَمَلٌ و لا حساب وَغَداً حِسابٌ ولا عَمَل » .\r\n« اى مردم ترسانكترين چيزى كه بر شما مىترسم دو چيز است : يكى متابعت خواهشهاى نفسانى كه باز مىدارد از حق و دوم طولانى بودن اميد و آرزو كه آخرت را به فراموشى مىسپارد ، آگاه باشيد كه دنيا به سرعت پشت كرد و چيزى از آن باقى نماند ، مگر ته مانده‌اى مثل ته‌مانده ظرف كه دور ريزند آن را دور مىريزد . آگاه باشيد كه آخرت روى آورد ، و براى هر يك از دنيا و آخرت فرزندانى است . پس فرزندان آخرت باشيد ، و از فرزندان دنيا نباشيد ، زيرا هر فرزندى به زودى در روز قيامت به پدرش ملحق مىشود ، و امروز روز عمل است نه حساب ، و فردا روز حساب است ، نه عمل ( پس امروز را غنيمت شمرده در عمل كوشيد تا فردا كه روز حساب است ، فارغ البال از كوثر و سلسبيل آب نوشيد و از سند و استبرق لباس پوشيد انشاءاللّه ) . « 3 »\r\nدر اين خطبه حضرت دو چيز را بسيار خطرناك و رهزن راه ترقى و كمال مىدانند يكى پيروى از هواها و خواهشها و تمايلات نفسانى و ديگرى درازى آرزوها .\r\nدر مورد تبعيت از خواهشهاى نفسانى و طغيانگرى در برابر حق تعالى در\r\n\r\n\r\n","description":"","footnote":"\r\n( 1 ) . حذاء يعنى ( سريعة ) يعنى تند رونده است و در نسخه ديگر جذّاء آمده كه به معنى قطع خيرات و نكي ها است .\r\n( 2 ) . در نسخه‌هاى ( بِامِّه ) دارد كه در شرح نهج البلاغه خوئى در همين خطبه ذكر كرده است .\r\n( 3 ) . اين خطبه را مرحوم مجلسى و غير او از طرق مختلف با اختلاف كمى آورده‌اند ، ابن ابى الحديد نيز كه همگى را مرحوم خوئى در ذيل اين خطبه در جلد 4 ، صفحه 206 - 205 آورده است . .\r\n","page_name":" 332 ","page_number":332},
  {"content":"\r\n\r\nقرآن مىخوانيم : فَأَمَّا مَنْ طَغَى - وَآثَرَ الْحَيَاةَ الدُّنْيَا - فَإِنَّ الْجَحِيمَ هِيَ الْمَأْوَى - وَأَمَّا مَنْ خَافَ مَقَامَ رَبِّهِ وَنَهَى النَّفْسَ عَنْ الْهَوَى - فَإِنَّ الْجَنَّةَ هِىَ الْمَأْوَى » : « كسى كه طغيانگرى و سركشى كند و متابعت هواى نفس كرده و به دنبال حيات دنيوى رود ، آتش جهنم جايگاه او است و كسى از مقام پروردگارش ترسيد و نفس را از هواى نفسانى دور كرد جايگاهش بهشت است » . « 1 »\r\nهوا و تمايلات در حيات دنيوى جمع مىشود و آن نيز 5 مرحله دارد كه : قبلا توضيح داده‌ايم و خداوند در اين آيه جمع كرده است : أَنَّمَا الْحَيَاةُ الدُّنْيَا لَعِبٌ وَلَهْوٌ وَزِينَةٌ وَتَفَاخُرٌ بَيْنَكُمْ وَتَكَاثُرٌ فِى الْامْوَالِ وَالْاوْلَادِ كَمَثَلِ غَيْث أَعْجَبَ الْكُفَّارَ نَبَاتُهُ ثُمَّ يَهِيجُ فَتَرَاهُ مُصْفَرّاً ثُمَّ يَكُونُ حُطَاماً وَفِى الْاخِرَةِ عَذَابٌ شَدِيدٌ\r\n« حيات دنيوى بازى و اشتغال به امور غير مهم و زينت و فخرفروشى و افتخار بين خود و كثرت در اموال و اولاد است ، مانند بارنى مىماند كه گياه خوب و بسيار بروياند كه كفّار به تعجب واداشته شوند ، ولى پس از مدتى خشك شده و زرد بينى و سپس شكسته ريزريز شود » . « 2 »\r\nو چيزهائى كه اين 5 مرحله از آن حاصل مىشود قرآن هفت چيز شمرده و در آيه‌اى جمع كرده است : زُيِّنَ لِلنَّاسِ حُبُّ الشَّهَوَاتِ مِنْ النِّسَاءِ وَالْبَنِينَ وَالْقَنَاطِيرِ الْمُقَنْطَرَةِ مِنْ الذَّهَبِ وَالْفِضَّةِ وَالْخَيْلِ الْمُسَوَّمَةِ\r\nوَالْانْعَامِ « 3 » وَالْحَرْثِ ذَلِكَ مَتَاعُ الْحَيَاةِ الدُّنْيَا وَاللهُ عِنْدَهُ حُسْنُ الْمَ - آبِ\r\n« دوستى و محبت شهوات براى انسانها زينت داده شده كه زنان و فرزندان و مالهاى بسيار از طلا و نقره و اسبهاى نشاندار و شترها ( و گاوها و گوسفندان ) و\r\n\r\n\r\n","description":"","footnote":"\r\n( 1 ) . سوره نازعات ، آيه آيات 37 تا 41 .\r\n( 2 ) . سوره حديد ، آيه 20 .\r\n( 3 ) . انْعام جمع نَعَم و جمع الجمع آن أناعيم به معنى شتران است و بر گاو و گوسفندان نيز اطلاق مىشود ( المنجد ) . .\r\n","page_name":" 333 ","page_number":333},
  {"content":"\r\n\r\nزراعت است آن كالاى زندگى دنيوى است و خداوند نزدش خوب بازگشتن است » . « 1 »\r\nحال به سراغ خصلت خطرناك دوم يعنى ( طول امل ) رويم :\r\nمراد از « امل » تعلق نفس به حصول چيزى دوست داشتنى در آينده است و مرادف آن طمع و رجاء است الا اين « امَل » بيشتر در چيزى استعمال مىشود كه به دست آوردنش بعيد و دور است و طمع در چيزى كه نزديك است و رجاء و اميد حدّ فاصل بين « امل » و « طمع » است و طول امل عبارت از انتظار امرى دنيوى است كه حصول آن نياز به زمان و مهلتى دارد . « 2 »\r\nمولى فرمود طولانى بودن آروز موجب فراموشى آخرت است و اين واضح است ، زيرا طولانى بودن آرزو عبارت از انتظار به دست آوردن چيز دوست داشتنى دنيوى بود و اين موجب تداوم ملاحظه و نظر كردن و دلبستن به آن است و اين دلبستگى موجب روى گرداندن نفس از پرداختن به احوال آخرت است .\r\nسيب درازى آرزو و اميد ، دوستى و محبّت دنيا است ، وقتى انسان با آن مأنوس شد ، و به لذّاتش مشغول شد ، دورى كردن و ترك آن سخت است و دوست دارد اين دنيا و آنچه در آن است ، دائمى باشد ، و در اين حال ديگر به مرگى كه سبب مفارقت اوست نمىانديشد ، زيرا كسى كه چيزى را دوست دارد ،\r\nدوست ندارد درباره باطل كننده آن فكر كند و بينديشد ، از اين رو دائماً تمنّاى بقاى دنيا كند .\r\nو اگر به ناچار فكر مرگ و توبه و انجام اعمال اخروى از ذهن او بگذرد ، از روزى به روزى و از ماهى به ماهى و از سالى به سالى به تأخير اندازد و گويد تا وقتى پا به سال گذاريم وقت است ، وقتى سنّى از او گذشت گويد تا پيرى فاصله است ، وقتى پير شد گويد : اين خانه را تمام كنم و پسرم را داماد يا دخترم را عروس كنم ، از اين سفر برگردم و همين طور توبه را به تأخير مىاندازد ، تا اينكه مرگ او فرا\r\n\r\n\r\n","description":"","footnote":"\r\n( 1 ) . سوره آل عمران ، آيه 14 .\r\n( 2 ) . شرح نهج البلاغه خوئى ، جلد 4 ، صفحه 201 . .\r\n","page_name":" 334 ","page_number":334},
  {"content":"\r\n\r\nرسد در حالى كه غافل و غير آماده براى مرگ است ، قلب او مستغرق در امور دنيوى است و در آخرت جز حسرت و ندامت و پشيمانى توشه‌اى ندارد و اين خسران مبين است .\r\nاى جوان تو از زندگى عمر كسانى كه عمرشان رفت و به آمال خود نرسيدند ، عبرت گير ، مثل بعضى از جوانها مباش كه تا جوان است گويد اول زندگانى است ، خدايا اگر يك اطاق داشته باشم راضيم ، گرچه اجاره‌اى باشد ، بعد كه مىرسد گويد اجاره‌نشينى مشكل است خدا نجاتم دهد ، آيا مىشود خانه‌اى 50 مترى از خودم داشته باشم ، بعد كه مىرسد مىگويد اين كه مثل قبر است ، اگر بنا باشد در دنيا هم در قبر باشم ، اين كه زندگى نشد ! در روايتى است كه از سعادت انسان وسعت خانه است ( مِنْ سَعادَةِ المَرء سِعَةُ داره ) وقتى به هدف رسيد ، باز بلندپروازى مىكند ، گويا نمىداند كه آرزو نهايتى ندارد ، « 1 » آمال تمام شدنى نيست ، « 2 » گويا كلام مولى را نشنيده كه :\r\n« اعْلَم انَّك لَنْ تبلُغْ أمَلَك و لَنْ تعدُوا اجَلَك و انَّك فى سبيل مَنْ كان قبلك » : « بدان و آگاه باش كه تو به آرزويت هرگز نمىرسى و از دست اجل و مرگ هرگز فرار نتوانى كرد و تو در راه پيشينيان خود هستى ( آنها كه مردند و به آرزوهايشان نرسيدند » . « 3 »\r\nهر چه اميد و آرزوى خود را زياد كنى ، مثل آدم تشنه كه آب شور خورد و بيشتر تشنه مىشود ، بيشتر اميد و آرزو پيدا مىكنى ، رسول گرامى ( صلى الله عليه و آله ) فرمودند :\r\n« مَنْ كانَ يَأمل أنْ يَعيشَ غداً فانّه ان يعيشَ ابداً » :\r\n« كسى كه آرزو كند فردا زنده باشد ، آرزو\r\n\r\n\r\n","description":"","footnote":"\r\n( 1 ) . در غرر الحكم آمده ( الاملُ لا غايَة له ) .\r\n( 2 ) . در همان كتاب آمده ( الامالُ لا تَنتَهى ) .\r\n( 3 ) . شرح نهج البلاغه ابن ابى الحديد ، جلد 16 ، صفحه 93 . .\r\n","page_name":" 335 ","page_number":335},
  {"content":"\r\n\r\nمىكند كه هميشه زنده باشد ، و زندگى ابدى داشته باشد » « 1 » ولى زهى خيال باطل خداوند بزرگانى چون پيامبر خاتم ( صلى الله عليه و آله ) و جانشين وى امام على ( عليه السلام ) را زندگى ابدى نبخشيد ، ما را ببخشيد ؟ ! فقط در مورد حضرت خضر ( عليه السلام ) رواياتى رسيده كه بنا به مصالحى آب حيات نوشيد « 2 » و خدا نسبت به او نيز آگاهتر است كه ، وضعش چگونه است ، حتى امام زمان ( عليه السلام ) نيز زندگى ابدى نخواهد داشت پس ما در چه انديشه‌ايم ؟ !\r\nقرآن تلذّذ و غرق شدن در مادّيات و خوردن و بهره بردن را كه از شئون پيروى از نفس و هواهاى نفسانى است و طول آروز را از اخلاق كافرين مىداند ، مىفرمايد : « رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ - ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الأَمَلُ فَسَوْفَ يَعْلَمُونَ » : « چه بسا كسانى كه كافر شدند ، آرزوى اسلام كنند ( ولى اينها چنين\r\nنمىكنند ) پس رهايشان كن بخورند و بهره برند و آرزو آنها را مشغول كند به زودى مىدانند » . « 3 »\r\nاخبار و روايات هم بر مذمت و پرهيز از طول امل فوق العاده زياد است كه به عنوان نمونه در حديث قدسى آمده است :\r\n« يا موسى لا تَطُلْ في الدنيا أمَلَك فَيَقْسُوا لِذلك قلبك و قاسى القلب منّى بعيدٌ » :\r\n« اى موسى ، آرزوى خود را در دنيا طولانى مكن كه قلب تو را قسّى و سخت مىكند و كسى كه قلب او قاسى و سخت شد از من دور است » . « 4 »\r\n\r\n\r\n","description":"","footnote":"\r\n( 1 ) . بحار الانوار ، جلد 73 ، صفحه 167 اين چهار روايت را نيز صاحب ميزان الحكمه در 1 ، صفحه 141 - 140 آورده است .\r\n( 2 ) . رواياتى را در اين مورد صاحب سفينة البحار ، در جلد 1 ، صفحه 389 تحت مادّه « خضر » آورهد است .\r\n( 3 ) . سوره حجر ، آيه 2 .\r\n( 4 ) . بحار الانوار ، جلد 73 ، صفحه 398 ، جلد 77 ، صفحه 31 - ميزان الحكمه ، جلد 1 ، صفحه 144 ( در شرح نهج البلاغه خوئى ، جلد 4 ، صفحه 204 اين حديث آورده و ( لا تطول ) به جاى ( لا تطل ) گفته كه سهو قلم است ) . .\r\n","page_name":" 336 ","page_number":336},
  {"content":"\r\n\r\nدر روايت نبوى معروف از طرق مختلف رسيده نبىّ اكرم ( صلى الله عليه و آله ) مىفرمايد : « اى اباذر ، بپرهيز از طول آرزوهاى خود ، زيرا تو در روز خود ( كه امروز است ) هستى و در بعد امروز نيستى ، اگر براى تو فردائى باشد ، در فردا باش ، چنان كه در امروزى و اگر براى تو فردائى نبود ، پشيمان بر زياده‌روى و افراط خود در امروز نيستى .\r\nاى اباذر چه بسيار كسانى كه اميد به روزى بسته بودند ، و نتوانستد آن را تكميل كنند ، و چه بسيار منتظر فردائى كه به فردا نرسيد ، اى اباذر اگر در اجل و عاقتب آن بنگرى ، از آرزو و فريب آن غضبناك شوى .\r\nاى اباذر اگر صبح كردى با نفس خود نسبت به عصر سخن گو و اگر عصر كردى نسبت به صبح سخن مگو ، و از سلامتى خود قبل از بيمارى استفاده كن ، و از زندگيت قبل از مرگت فائده ببر ، زيرا نمىدانم اسم تو فردا چيست » . « 1 »\r\nاز انس نقل شده كه گفت پيامبر ( صلى الله عليه و آله ) خطى كشيدند و فرمودند : اين انسان است و خطى ديگر در كنار آن\r\nكشيدند ، فرمودند : اين هم اجل و مرگ است و خط ديگرى دور تر از خط دوم كشيده فرمودند : اين هم آرزو و اميد انسان است ، در فكر ان بسر مىبرد كه نزديكتر ( يعنى مرگ ) او را مىگيرد . « 2 »\r\nدر روايتى ديگر شبيه به اين مضمون هست كه حضرت سه چوب به جاى خط گذاردند . « 3 »\r\nدر روايتى آمده كه دو بنده از بندگان خدا به هم برخورد كردند ، يكى به ديگرى گفت : كوتاهى آرزوى تو چقدر است ؟ گفت : اين كه اگر صبح كنم اميد ندارم ، عصر كنم و اگر عصر كنم ، اميد ندارم صبح كنم ، ديگرى گفت تو آرزويت طولانى است ، اما من اميد ندارم ، اگر نفسى بكشم بازگردد و اگر داخل شد ، خارج شود . « 4 »\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 4 ، صفحه 204 .\r\n( 2 ) . شرح نهج البلاغه خوئى ، جلد 4 ، صفحه 204 .\r\n( 3 ) . تنبيه الخواطر ، صفحه 226 - ميزان الحكمه ، جلد 1 ، صفحه 143 .\r\n( 4 ) . شرح نهج البلاغه خوئى ، جلد 4 ، صفحه 204 . .\r\n","page_name":" 337 ","page_number":337},
  {"content":"\r\n\r\nو در صحيفه سجاديه امام زين‌العابدين ( عليه السلام ) مىفرمايد :\r\n« اللّهُمَ صَلّ على مُحَمّد و آل محمد و اكْفِنا طُولَ الامَل و قَصِّره عنّا العَمَل حتّى لا نُؤَمِّل استِتْمام ساعةِ بعد ساعة و لا استيفاءَ يوم بعد يوم و لا اتّصال نفس و لا لحوق قَدَم بَقَدَم و سَلّمنا من غروره و أمنّا مِنْ شُروره » ؛\r\n« خدايا بر محمد و آل محمد درود فرست و طول آرزو را از ما كفايت فرما ( و ما را بىنياز از اميدهاى طولانى قرار ده ) و آن را با صداقت در عمل كوتاه كن ، تا اين كه آرزوى تمام كردن ساعتى بعد از ساعتى و گذراندن روزى بعد از روزى و اتّصال نفسى به نفسى و ملحق كردن قدمى به قدمى را نداشته باشيم و ما را از فريب آرزوهاى طولانى سالم و از شرورش ايمن بگردان » . « 1 »\r\nاين امامى كه داراى مقام عصمت است اين‌گونه در خانه خدا راز و نياز مىكند ، كى مىشود كه ما دعا كردن را هم از اينان ياد گيريم و مثل آنكه هشتاد سال از عمرش گذشته و هنوز در كنار خانه خدا دست بلند مىكند فلان خانه را نصيبم گردان و خانه‌ام كوچك است بزرگ گردان و وضع ماليم را بهتر از اين گردان ، نباشيم ، اى انسان عمرت رفت دعا مكن خدا به تو بدهد ، دعا كن از تو بگيرد ، شقاوت و حسادت و تكبر و رذائل اخلاقى و به ويژه طولانى بودن آرزو را از تو بگيرد ، كه هر چه انسان پيرتر مىشود ، حريص‌تر و اميدهايش بيشتر مىگردد و رفع رذائل و موانع رسيدن به كمالات مقدم بر اكتساب فضائل است .\r\nدر ديوان منسوب به امام على ( عليه السلام ) است :\r\n تُؤمِّلُ فى الدّنيا طويلا و لا تدرى * اذا جَنّ ليلْ هل تَعيشُ الى فَجر\r\nفَكم من صحيح مات من غير علة * و كم مريض عاش دهراً الى دهر\r\nو كم مِنْ فَتىً يمسى و يصْبحُ أمناً * و قَد نُسِجّت أكفانُه و هُوَ لا يدرى « 2 » \r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 4 ، صفحه 205 ؛ صحيفه سجاديه ، دعاى 40 .\r\n( 2 ) . شرح نهج البلاغه خوئى ، جلد 4 ، صفحه 205 . .\r\n","page_name":" 338 ","page_number":338},
  {"content":"\r\n\r\nآرزوى دور و دراز در دنيا دارى ، و نمىدانى كه اگر شب شد ، آيا تا به صبح زنده‌اى يا نه ! چه بسا افراد سالمى كه بدون مَرضى مردند و چه بسيار مريضهائى كه روزگار تا روزگار زندگى كردند ؛ و چه بسيار جوان كه شب و روز مىگذرانند و ايمن هستند در حالى كه كفنهاى آنها بافته شده و آنها نمىداند .\r\n\r\nدرمان طول آرزو\r\nمرحوم محمد مهدى نراقى اين عارف بزرگ و معلم سترگ اخلاق گويد : « طول أمل و آروز از جهل و حبّ دنيا سرچشمه مىگيرد ،\r\nجهل را بايد با فكر صحيح و صاف كه خالى از هرگونه « شائبه باشد » از بين برد و نيز به شنيدن پند و موعظه از نفوس طاهره .\r\nكسى كه صحيح فكر كند مىفهمد كه مرگ نزديكترين چيزها به او است و چاره‌اى جز حمل جنازه او و دفن در قبرش نيست و شايد سنگى كه لحد و قبر او را مىپوشاند ، ساخته شده باشد و چه بسا كفنهاى او نيز بافته شده و آماده شده باشند ولى او آگاه نيست و اما محبت و حبّ دنيا سزاوار است از قلب خارج مىشود ، به اين كه تأمل در حقارت دنيا و نفاست آخرت و پستى دنيا و پرارزشى آخرت كند ، و نيز دقّت در اخبار و رواياتى كه در مذّمت حبّ دنيا و ميل به آن وارد شده كند و در مقابل تفكر و مطالعه در اخبارى كه در مدح ترك دنيا و بىرغبتى به آن شده ، نمايد .\r\nو نيز به رواياتى كه مدح قصر الامل ( كوتاهى آرزو ) كه ضدّ طول امل است نظر كند تا كه كم‌كم محبت كاذب دنيوى كم شده و در مقابل محبت حقيقى خالق دنيا زياد شود » . « 1 »\r\n\r\n\r\n","description":"","footnote":"\r\n( 1 ) . جامع السعادات ، جلد 3 ، صفحه 34 ( با كمى تغيير در ترجمه ) درباره سبب طول امَل و علاج آن ديگرن نيز بحث كرده‌اند از جمله غزالى در احياء العلوم ، جلد 4 ، صفحه 456 و فيض كاشانى در الحقائق ، صفحه 314 . .\r\n","page_name":" 339 ","page_number":339},
  {"content":"\r\n\r\n\r\nقصر امل ( كوتاهى آرزو )\r\nكوتاه كردن آرزوها و اميدها شعار مؤمنان و لباس اهل يقين است . پيامبرگرامى ( صلى الله عليه وآله ) فرمودند : آيا همه شما دوست داريد وارد بهشت شويد ؟ گفتند : بله يا رسول اللّه ( صلى الله عليه و آله ) فرمود\r\n: « قَصِّروا مِنَ الأمَل وَ اجعَلُوا آجالَكم بين ابصاركم و استَحْيُوا مِنَ اللّه حقِّ الحياء » :\r\n« از آرزو كوتاه كنيد و مرگهاى خود را جلو\r\nچشمهاى خود قرار دهيد ، و از خداوند آن طور كه سزاوار است حيا كنيد » . « 1 »\r\nدر روايتى ديگر آمده كه بعد از ظهرى يا شبى بوده پيامبر ( صلى الله عليه و آله ) به مردم نظر كردند و فرمودند : اى مردم ! آيا از خداوند متعال حيا نمىكنيد ؟ گفتند : چگونه حيا نمى كنيم ؟ ! فرمود :\r\n« تَجمَعُون مالا تَاكلون و تَأمَلون مالا تُدركون و تَنْبُونَ مالا تَسْكنون » :\r\n« آنچه نمىخوريد جمع مىكنيد و آنچه به آن نمىرسيد ، آرزو مىكنيد و آنچه در آن سكنى نمىگزينيد ، بنا مىكنيد » . « 2 »\r\nحضرت عيسى ( عليه السلام ) فرمود : اهتمام به روزى فردا نكنيد كه اگر فردا در عمرهاى شما باشد روزى و رزق شما با عمر شما مىآيد ، و اگر نباشد ، پس براى رزق و روزى غير خود تلاش نكنيد . « 3 »\r\nرسول گرامى ( صلى الله عليه و آله ) وقتى شنيدند كه « اسامه » غلامى به صد دينار يك ماهه خريده است فرمودند : اسامه طويل الأمل ( بلند آرزو ) است و قسم به آنكه نفس من به دست او است هرگز چشم نبستم كه اميد باز شدن داشته باشم و هرگز چشم نگشودم كه اميد بر هم نهادن آن را داشته باشم و هرگز لقمه به دهان نبردم كه اميد فرو بردن آن را پيش از مرگ داشته باشم ، سپس فرمود : اگر عاقليد نفس خود را از مردگان به\r\n\r\n\r\n","description":"","footnote":"\r\n( 1 ) . همان مدرك ، جلد 3 ، صفحه 36 .\r\n( 2 ) . جامع السعادات .\r\n( 3 ) . جامع السعادات . .\r\n","page_name":" 340 ","page_number":340},
  {"content":"\r\n\r\nحساب آوريد و قسم به آنكه جانم در دست او است ، آنچه وعده داده شده‌ايد ، به سراغتان مىآيد و شما قدرت دفع و به عجز كشاندن آنها را نداريد . « 1 »\r\nمردم در كوتاهى و بلندى آرزو مختلفند : بعضى آرزوى عمر دائمى و زندگى ابدى مىكنند ، چنان كه خداوند مىفرمايد : يَوَدُّ أَحَدُهُمْ لَوْ يُعَمَّرُ أَلْفَ سَنَة « دوست دارد هر يك از آنها ( يهود بنىاسرائيل ) كه عمر هزار ساله كند » . « 2 »\r\nهزار سال كنايه از عمر دائمى است ، نه اين كه دقيقاً منظور هزار سال است ، يعنى عدد تكثير است نه تعداد . بعضى بيشترين عمر متداول عصر خود را مىخواهند ، بعضى عمر يك سال ديگر را مىخواهند ، بعضى آرزو دارند ، چند ماه ديگر زنده باشند . بعضى يك شبانه‌روز و هر يك از اينها برحسب همين مدتى كه آرزو مىكنند تلاش در معاش مىكنند ، و بعضى ديگر آرزو نمىكنند ، لحظه ديگر زنده باشند ، گويا مرگ در مقابل چشمان آنها است و اينها منتظر آن هستند . در روايتى است كه پيامبر ( صلى الله عليه و آله ) از يكى از صحابه از حقيقت ايمان سؤال كردند گفت :\r\n« ما خَطوتُ خطوةً الّا ظَنَنْتُ انّى لا أَتْبَعُها اخرى »\r\n« قدم از قدم برنمىدارد ، مگر اين كه اعتقاد دارم نتوانم قدمى بعد از آن قدم بردارم » . « 3 »\r\nيكى از بزرگان ، هنگام نماز ، به راست و چپ نظر مىكرد و وقتى از او سؤال مىشود ، اين التفات به چپ و راست براى چيست ؟ مىگويد :\r\n« أنْتَظَرُ مَلَك الموت مِن أىّ جَهَة يَأتينى »\r\n« من منتظر ملك الموت ( مالك مرگ ) هستم كه از چه جهتى مىآيد » . « 4 »\r\nدر اين زمان اكثر مردم را درازى آرزوها به دام انداخته ، به طورى كه افراد كم\r\n\r\n\r\n","description":"","footnote":"\r\n( 1 ) . جامع السعادات ، جلد 6 ، صفحه 36 - 35 .\r\n( 2 ) . سوره بقره ، آيه 96 .\r\n( 3 ) . جامع السعادات ، جلد 3 ، صفحه 37 .\r\n( 4 ) . همان مدرك . .\r\n","page_name":" 341 ","page_number":341},
  {"content":"\r\n\r\nآرزو و كوتاه امل بسيار كم است تعجب است كه طول امل با طول عمر رابطه مستقيم پيدا كرده و هر چه پيرتر مىشود آرزوهايش طولانىتر مىشود ، و بىجهت نبود كه رسول گرامى ( صلى الله عليه و آله )\r\nمىفرمود :\r\n« يَشيبُ ابن آدم و تَشُبّ فيه خَصْلَتان ، الحرص و طول الأمل » :\r\n« فرزند آدم پير مىشود و دو خصلت در او جوان مىشود ، حرص و بلندى آرزو » . « 1 »\r\nو نيز فرمود :\r\n« حُبّ الشّيخ شابّ فى طلب الدنيا و ان إلتَقَتْ تَرقُوَتاه مِنَ الكَبَر إلّا الّذين اتّقوا و قليلٌ ما هُم » :\r\n« حبّ و دوستى پير در طلب دنيا جوان است گرچه دو استخوان دو طرف گردن او از فرط پيرى به هم رسد ، مگر تقوا پيشه‌كنندگان و آنها نيز اندكند » . « 2 »\r\nبه هوش آى كه در اين مدت كوتاه عمر ، جائى براى پرداختن به آرزوهاى دور و دراز نيست ، غافل مباش كه به قول مولى دنيا سريع مىگذرد ، نه اين كه مىگذرد كه زمان را مىگذرانيم ، زمان چيزى جز مقدار حركت نيست ، و حركتهاى ما گذراننده زمان است .\r\nيكى از بزرگان نوشته ، روزى در بالين بيمارى كه حدود نود سال از عمرش گذشته بود و دو روز بعد ، از دنيا رفت ، نشسته بودم ، هنوز هوش و دركش را از دست نداده بود از وى پرسيدم ، ساليان گذشته عمر خود را چگونه درك مىكنيد ؟ او پلك‌هاى چشمش را روى هم گذاشت و فوراً باز كرد و گفت : « چنين چيزى » و با « چنين سرعتى » . « 3 »\r\nپرداختن به آرزوهاى دور و دراز قدرت تفكر صحيح را از انسان مىگيرد ، و انسان نمىفهمد كه دنيا زودگذر است ، نمىخواهد درگذشت زمان تعمّق كند ، زيرا گذشت زمان عبارت است از بريدن تدريجى درخت عمر .\r\n\r\n\r\n","description":"","footnote":"\r\n( 1 ) . همان مدرك .\r\n( 2 ) . همان مدرك .\r\n( 3 ) . شرح نهج‌البلاغه ، محمدتقى جعفرى ، جلد 9 ، صفحه 278 - 277 . .\r\n","page_name":" 342 ","page_number":342},
  {"content":"\r\n\r\n در قطع نخل سركش باغ حيات ما * چون اره دو سر نَفَس اندركشاكش است « 1 » \r\nبا توجه به كوتاهى دنيا و كوتاه كردن آرزوها و اعتقاد به اين كه با هر نفسى از زندان دنيا و محبوس بودن در آن آزاد شده و به طرف پروردگار مىرويم مىتوان از تأسف و وحشت درونى نسبت به سرعت دنيا و تمام شدن عمر كاست .\r\n اين نفس جانهاى ما را همچنان * اندك اندك دزدد از حبس جهان\r\nتا اليه يصْعَد أطيابُ الكَلِم * صاعداً منّا الى حيثُ عُلِم « 2 »\r\nتَرتَقى انفاسُنا بالارتقاء * مُتْحَفا مِنّا الى دار البقاء « 3 »\r\nپارسى گويم ، يعنى اين كشش * زانطرف آيد كه دارد او چشش « 4 » \r\nاگر انسان چشم بصريت باز كند و سرعت گذشتن عمر و نزديك شدن مرگ را درك كند از آرزو بيراز مىشود . مولى فرمودند :\r\n« لَو رَأىَ العَبدُ أَجَلَه و سُرعَتَه الَيه ابْغَضَ الاملَ . . . » :\r\n« اگر بنده مرگ و سرعت آن را به سوى خود ببيند ، از آرزو ناراحت و بيزار مىشود » . « 5 »\r\nاگر مرگها ظاهر شوند ، آرزوها همچون يخ در مقابل خورشيد ذوب مىشوند . مولى مىفرمايند :\r\n« لو ظَهَرَت الآجال إفْتَضَحَت الامال » :\r\n« اگر اجلها ظاهر مىشدند ، زشتى و عيب و بىثمر بودن آرزوها آشكار مىگرديد » . « 6 »\r\nپس گول آرزوهاى بلند را مخور كه چشمهاى قلب تو را كور مىكند « ألا مانِىُّ\r\n\r\n\r\n","description":"","footnote":"\r\n( 1 ) . همان مدرك ، صفحه 279 .\r\n( 2 ) . تا نزد خداوند برود كلمات يا اعمال پاكيزه تا آنجا كه خدا مىداند .\r\n( 3 ) . نفس‌هاى ما بعنوان تحفه‌اى بسوى ابديت ارتقاء پيدا مىكند .\r\n( 4 ) . همان مدرك ، صفحه 279 .\r\n( 5 ) . بحار الانوار ، جلد 73 ، صفحه 95 ، 164 ، 166 .\r\n( 6 ) . بحار الانوار ، جلد 78 ، صفحه 333 . .\r\n","page_name":" 343 ","page_number":343},
  {"content":"\r\n\r\nتَعْمَى عيونَ البَصائ » ) . « 1 »\r\nو مثل سرابى حقائق را به دروغ جلوه مىدهد و از واقعيت دور مىاندازد . ( الأَمَلُ كالسّراب . . . ) . « 2 » )\r\n( ألأمَلُ خادعٌ غارٌّ ضارٌّ ) « 3 » ) « آرزو نيرنگ باز و ضرر زننده است » .\r\nهر كه در ميدان آرزو دويد ، با آمدن مرگ لغزند و به زمين خورد . ( مَنْ جَرى فى ميدان أمَلِه عُثِرَ بِأجَلِه ) « 4 » خداوند ما را از شرور نفس امّاره و آرزوى دور و دراز دور گرداند . انشاء اللّه تعالى .\r\n* * *\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . غرر الحكم .\r\n( 3 ) . غرر الحكم .\r\n( 4 ) . بحار الانوار ، جلد 73 ، صفحه 166 از على ( عليه السلام ) ( اين چند حديث را صاحب ميزان الحكمه در جلد 1 ، صفحه 141 تا 143 ) آورده است . .\r\n","page_name":" 344 ","page_number":344},
  {"content":"\r\n\r\n\r\n66 - كمى خطا و لغزش\r\n« قليلا زَلَلُه »\r\nترجمه : ( مىبينى پرهيزگاران را كه ) خطا و لغزش او قليل ، و اندك است .\r\n* * * شرح : از صفات ديگر پرهيزگاران ، كمى خطا و لغزش آنها است ، گرچه در لغزشگاهها داخل شوند ، ولى بسيار كم است كه كنترل خود را از دست بدهند و پايشان بلغزد .\r\nهر انسانى به جز معصومين ( عليهم السلام ) خطاكار است آنها الگوها و اسوه‌هاى مردم هستند ، اگر اينها هم خطا كنند ، ديگر اعتمادى براى مردم نمىماند ، اساساً جلب اعتماد آنها بواسطه مصون بودن آنها از خطا است . در علم كلام نيز اين بحث مطرح شده و اثبات شده است ، بايد رسول حق و خلفاى دوازده‌گانه او معصوم از هر خطائى باشند تا بتوانند به نحو احسن جلب اعتماد كرده و در نتيجه تبليغ احكام كنند .\r\nاگر كسى به اين درجه از عصمت رسيد از لغزش مصون است ولى غير از انبياء و ائمه ( عليهم السلام ) معلوم نيست كسانى به اين مقام رسند ولى تالى تلو آنها و در مسير آنها يافت مىشوند و اينها همان پرهيزگاران هستند كه مولى خطاى آنها را قليل مىشمارد ، زيرا\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nآنها داراى ملكه عدالت هستند گناه كبيره نكرده و اصرار بر صغائر ندارند ، اگر خطائى از آنها صادر شود بسيار كم است ، برحسب درجه تقوى ، خطا و لغزش متغير\r\nاست هر چه پرهيزگارى آنها بيشتر باشد لغزش آنها كمتر و اگر پرهيزگارى كمتر لغزش آنها بيشتر است .\r\n\r\nعوامل خطا و لغزش\r\nعوامل لغزش و گناه مختلف است ، كه به چند عامل آن اشاره مىكنيم :\r\n1 - جهل - جهل به چه كنم يا چگونه كنم و يا به تعبير ديگر جهل به اصل قانون كه چه كنيم و جهل به نحوه اجراى آن كه چگونه كنيم ، موجب خطا و گمراهى است ، هر فرد و جامعه‌اى براى اين كه بتواند كارى صحيح انجام دهد ، اول نياز به آگاهى به قانون و سپس به نحوه اجراء آن دارد ، هر كدام نباشد ، انسان دچار لغزش مىگردد و از آن جهت كه پرهيزگاران در مسير زندگى خود به سوى هدف عالى خود ، عالم و آگاه هستند « علماء حلماء » پس از اين جهت به خطا نمىافتند .\r\n2 - حجابهاى نفسانى كه همانا رذائل اخلاقى هستند ، هر يك راهى به سوى خطا در برابر انسان مىگشايند ، هواپرستى ، تكبر ، لجاجت ، حسادت هر يك مانعى براى تعقّل صحيح است اگر حجابها دريده شود ، چهره حقائق آشكار مىگردد ، من اگر خطا مىكنم چشم حقيقت‌بين ندارم ، من حجاب افكنده‌ام : لَهُمْ قُلُوبٌ لَّا يَفْقَهُونَ بِهَا وَلَهُمْ أَعْيُنٌ لَّا يُبْصِرُونَ بِهَا وَلَهُمْ آذَانٌ لَّا يَسْمَعُونَ بها « 1 »\r\nمولى على ( عليه السلام ) مىفرمايند :\r\n« أقْرَبُ الآراء مِنَ النُّهى أبعدَها مِنَ الهَوى » :\r\n« نزديكترين نظريه‌ها به عقل ( و صواب ) دورترين آنها از هواى نفسانى است » . « 2 »\r\nدر جاى ديگر مىفرمايد :\r\n« خيرُ الآراء أبَعدُها عن الهوى و أقْرَبها مِنَ السّداد »\r\n\r\n\r\n","description":"","footnote":"\r\n( 1 ) . سوره اعراف ، آيه 179 .\r\n( 2 ) . غرر الحكم . .\r\n","page_name":" 346 ","page_number":346},
  {"content":"\r\n\r\n« بهترين آراء دورترين آنها از هواى نفسانى و نزديكترين آنها به حق است كه راه باطل را مسدود مىكند » . « 1 »\r\nكسى كه تكّبر به او اجازه نمىدهد ، به سخن حق ديگرى گوش كند ، يا حسادت او نمىگذارد حرف حق ديگران را تصديق كند ، چنين كسى راهى به سر منزل صواب ندارد .\r\nكسى كه پرده و حجاب لجاجت روى قلب او را پوشانده ، اگر رأى و راه صحيحى هم به او ارائه شود ، به آن توجه نمىكند ، اگر خود نيز به فكر صحيحى دست يافت ، لجاجت او اجازه نمىدهد در مرحله عمل بر طبق آن رفتار كند ، چنان كه ديديم بسيارى از مشركين و گمراهان با اين كه مىدانستند ، سخنان پيامبر ( صلى الله عليه و آله ) حق است باز به او نگرويدند ، چرا كه لجاجت آنها با پيامبر ( صلى الله عليه و آله ) ، اجازه نمىداد ، لشكريان عمرسعد و امويان به خاطر لجاجت با اميرالمؤمنين على ( عليه السلام ) خون فرزندش حسين بن على ( عليه السلام ) را با اين كه بسيارى از آنها مىدانستند ، امام است و سخنانش بر حق است ، بر زمين ريختند .\r\nاين است كه مولى على ( عليه السلام ) مىفرمايد :\r\n« اللّجاجة تَسُلّ الرّأى » :\r\n« لجاجت ، رأى صواب و صحيح را از بيخ و بن همچون درختى پربار برمىكند و نابود مىكند » . « 2 »\r\nلجاجت همچون رهزنى بر راه سخن صواب نشسته و آن را مىربايد .\r\n3 - تصميم در حال غضب - از امورى كه موجب خطا و اشتباه مىشود و خود حجابى از حجابهاى درونى است ، تصميم‌گيرى در موقع غضب است ، در آن حالت انسان در حال\r\nمتعادل روحى نبوده و قواى ادراكى او بطور صحيح كار نمىكند ، و چه بسا قواى تحريكى او نيز كارى كند كه جز پشيمانى سودى ندارد ، انسان بايد چنان خود را بسازد كه اگر فكر صحيحى و نظر مصابى داشت در حال غضب تحت تأثير\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . بحار الانوار ، جلد 71 ، صفحه 341 . .\r\n","page_name":" 347 ","page_number":347},
  {"content":"\r\n\r\nنفس امّاره قرار نگيرد امام حسن ( عليه السلام ) مىفرمايند « 1 »\r\n« لا يُعرَف الرَأىُ الّا عِندَ الغَضَب » :\r\n« فكر و نظر صحيح شناخته نمىشود مگر در حالت غضب » اگر ثابت‌قدم بود آن رأى سليم است اگر بر حق پا نگذاشت آن نظرى صواب است كه به خطا منجر نمىشود .\r\n4 - عدم تأمل در تصميم‌گيرى - اين نيز از عوامل لغزش است ، در روايتى از مولى على ( عليه السلام ) آمده :\r\n« الرَأىُ مَعَ الأناةِ و بئسَ الظّهيرُ الرأى الفَطير »\r\n( رأى و فكر صحيح با تأمل و دقّت است و فكر و نظر بدون تأمل و تصميم‌گيرى با سرعت ، بد پيشتيبانى براى انسان است ) . « 2 »\r\n5 - استبداد رأى و عدم مشورت در امور - استبداد رأى عامل ديگى براى لغزش انسان و به خطا رفتن او است و چه بسا ريشه آن نيز در هواپرستى باشد و انگيزه‌هاى هواپرستانه آن را ايجاب كند .\r\nمستبد كسى است كه مىخواهد كارى را به تنهائى انجام دهد خواه انگيزه او تمايلات نفسانى باشد و خواه غير آن و مسلم است كه چنين شخص خطايش بيشتر از كسى است كه در مقام مشاورت برآمده و از عقل ديگران استفاده كرده و از چراغ افكارشان نور مىگيرد .\r\nمولى مىفرمايند :\r\n« المستَبِدّ مُتَهَوّرٌ فى الخطاء و الغلط »\r\n« فرد مستبدى كه به نظر خود متكى است نسبت به خطا و اشتباه بىباك و گستاخ است » . « 3 »\r\nدر جاى ديگر مىفرمايند : « خاطَرَ مَنْ إسْتَغنى برأيه » : « آن كس كه به رأى خود قناعت كند خود را به خطر افكنده » . « 4 »\r\n\r\n\r\n","description":"","footnote":"\r\n( 1 ) . بحار الانوار ، جلد 78 ، صفحه 113 - ميزان الحكمه ، جلد 4 ، صفحه 36 .\r\n( 2 ) . بحار الانوار ، جلد 78 ، صفحه 81 و ميزان الحكمه ، جلد 4 ، صفحه 36 .\r\n( 3 ) . غرر الحكم .\r\n( 4 ) . بحار الانوار ، جلد 75 ، صفحه 98 و در صفحه 105 نيز از نهج‌البلاغه نقل كرده كه « قد خاطَرَ » دارد ( الاستشاره عين الهداية و قد خاطر . . . ) ( حكمت 211 ) و نيز در جلد 77 ، صفحه 384 نيز آمده است . .\r\n","page_name":" 348 ","page_number":348},
  {"content":"\r\n\r\nامام صادق ( عليه السلام ) نيز مىفرمايند :\r\n« المُستَبِدّ بِرَأيه موقوفٌ على مَداحض الزَّلَل »\r\n« فردى كه فقط به فكر خود اتكاء مىكند ، بر لغزشگاههاى خطا ايستاده است » « 1 » و هر آن بايد منتظر سقوط خود باشد فرد مستبدى كه فقط رأى و فكر خود را مىپسندد و بر آن تكيه مىكند ، از نظر مكتب اسلام هم‌نظر خودش صواب نيست و هم در مقام مشورت ، از مشورت با او نهى شده است ، امام صادق ( عليه السلام ) مىفرمايند با مستبد خودرأى مشورت مكن\r\n« لا تُشِرْ على المستَبِدّ برأيه » . « 2 »\r\nمولى على ( عليه السلام ) نيز مىفرمايند : رأى انسان منفرد و تك‌رو و انسانى كه فقط به رأى و نظر خود خوشنود است در واقع رأى و نظر باارزشى نيست .\r\n« لا رأى لِمَن انفَرَد برأيه » « 3 » ، « ليس لِمُعْجِب رأىٌ » « 4 »\r\n) زيرا فكر و نظرى ارزش دارد كه هدايت كننده انسان به راه راست و دور كننده انسان از پرتگاه باشد . در مكتب مولى على ( عليه السلام ) چنين فردى ، يك جاهل است :\r\n« ما أعْجَبَ برأيه الّا جاهل » « 5 »\r\n) « خودبينى نكند به رأى خود مگر جاهل » ؛ و آدم جاهل قابل مشورت نيست ، عالم هميشه به دنبال زياد كردن علم و علم آموزى است ، گرچه از فرد حقير و كوچكى باشد ، او به دنبال سخن بزرگ است ، گرچه از كودك صادر شود ، پس او خودرأى نيست ، و چنين انسانى قابل مشورت است چون عالم است .\r\nمولى فرمود :\r\nلا تُصَغِّرنَّ عندك الرأى الخَطير اذا أتاك به الرجلُ الحقير »\r\n« رأى بزرگ را نزد خود كوچك مشمار هنگامى كه مرد حقيرى آن را به تو رساند » . « 6 »\r\nمولى در جاى ديگر مىفرمايند :\r\nمَنْ استَبزدّ برايه هَلَك و مَنْ شاوَرَ الرّجالَ\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحه 105 .\r\n( 2 ) . همان مدرك .\r\n( 3 ) . همان مدرك .\r\n( 4 ) . غرر الحكم .\r\n( 5 ) . غرر الحكم .\r\n( 6 ) . غرر الحكم . .\r\n","page_name":" 349 ","page_number":349},
  {"content":"\r\n\r\nشارَكَها فى عُقُولها » :\r\n« كسى كه مستبد و خودرأى شد ، هلاك مىشود و كسى كه با بزرگان مشورت كرد در عقلهايشان شريك شده است » « 1 » و شريك از شريك ديگر استفاده مىكند و طبيعى است كه اگر چند عقل به هم ضميمه شوند كمتر به خطا مىافتد ، تا يك عقل منفرد .\r\nاز رسول گرامى سؤال شد : ،\r\n« مَا الحَزْم » :\r\n« دورانديشى و آينده‌نگرى و استوارى در امور چيست » فرمودند\r\n: « مُشاوَرةُ ذَوى الرّأى و أتِّباعهم »\r\n« مشورت با صاحبان فكر و انديشه و متابعت كردن از آنها » . « 2 »\r\nبه قول مولى نظر و فكر بسيار است ولى نظرى كه مصاب و رساننده به هدف و ثابت باشد ، بسيار كم است\r\n، « الرأىُ كثيرٌ و الحَزْمُ قليل » « 3 »\r\n) ولى مىتوان با سفارش پيامبر اكرم ( صلى الله عليه و آله ) به اين قليل دست يافت ، كسى كه در امور خود تن به مشورت دهد و آيات الهى را مدّنظر گيرد : وَ امرُهُم شُورى بينَهم « 4 » وشاوِرْهُم فِى الامر « 5 » به صلاح و سداد نزديكتر است و حيران و پشيمان نخواهد شد .\r\nمولى على ( عليه السلام ) مىفرمايند رسول اللّه ( صلى الله عليه وآله ) مرا به سوى يمن فرستادند و سفارش كردند كه :\r\n« يا علىّ ما حارَ مَنْ استخار و لانَدم مَنْ اسْتَشارَ »\r\n« اى على ، كسى كه طلب خير كرد حيران نمىشو و كسى كه مشورت كرد پشيمان نمىگردد » . « 6 »\r\nكسى كه با صاحبان عقل مشورت كرد از انوار عقول آنها نور گرفته است : « مَنْ\r\n\r\n\r\n","description":"","footnote":"\r\n( 1 ) . بحار الانوار ، جلد 18 ، صفحه 382 ( احاديث از اول بحث تا اينجا را نيز مىتوانيد در ، جلد 4 ميزان الحكمه ، صفحه 35 تا 40 در بحث رأى بيابيد ) .\r\n( 2 ) . سفينة البحار ، جلد 1 ، صفحه 718 در بحث « شَور » .\r\n( 3 ) . غرر الحكم ، ميزان الحكمه ، جلد 4 ، صفحه 40 .\r\n( 4 ) . سوره شورى ، آيه 159 .\r\n( 5 ) . سوره آل عمران ، آيه 159 .\r\n( 6 ) . بحار الانوار ، جلد 75 ، صفحه 100 . .\r\n","page_name":" 350 ","page_number":350},
  {"content":"\r\n\r\nشاوَرَ ذَوِى العُقولِ استَضاد بِانْوارِ العُقُول » . « 1 »\r\nهيچ پشتيبانى ، همچون مشاورت نيست : «\r\nلا ظَهيرَ كالمُشاورة » . « 2 »\r\n) ما از معصومين ( عليهم السلام ) بالاتر نيستيم ، آنها در كارها با ديگران مشورت مىكردند ، حتى امام هشتم ( عليه السلام ) در مورد پدر خود مىفرمايند ، عقلها به مستواى عقل او نبود ولى چه بسا مىشد با غلام سياهى از غلامان خود مشورت مىكرد ، وقتى به ايشان گفته مىشد ، آيا با مثل اين مشورت مىكنيد ؟ مىفرمود\r\n« انَّ اللّهَ تَبارَك وَ تَعالى رُبَّما فَتَح عَلى لِسانِه . . . »\r\n« خداوند تبارك و تعالى چه بسا با زبان او مشكل و گره كار مرا باز كند » . « 3 »\r\n\r\nفوائد مشورت\r\nمشورت داراى فوائد بسيار است كه به چند مورد آن اشاره مىكنيم :\r\n1 - دفع خطا و يا به حداقل رساندن آن - اين ثمره همان چيزى است كه مورد بحث است و گفتيم كه ضميمه شدن چند عقل و رأى و انتخاب بهترين نظريه كه زائيده چندين عقل و فكر است مسلماً به صواب نزديكتر است تا يك عقل و رأى .\r\n2 - مشورت جاذبه دارد - اين از آثار اجتماعى مشورت است ، اگر انسان با ديگران در كارها مشورت كرد ، مردم هم براى كارهاى خود با او مشورت كرده و به رأى او ارزش\r\nقائل مىشوند ، اين نكته را مىشود از آيه شريفه قرآن به دست آورد : فَبِمَا رَحْمَة مِنْ اللهِ لِنْتَ لَهُمْ وَلَوْ كُنْتَ فَظّاً غَلِيظَ الْقَلْبِ لَانْفَضُّوا مِنْ حَوْلِكَ فَاعْفُ عَنْهُمْ وَاسْتَغْفِرْ لَهُمْ وَشَاوِرْهُمْ فِى الْامْرِ « اى پيامبر با رحمت خداوندى با مردم نرم\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . نهج‌البلاغه ، حكمت 54 .\r\n( 3 ) . مكارم الاخلاق ، صفحه 319 ( اين روايات را در ، جلد 5 ميزان الحكمه ، صفحه 210 به بعد نيز مىتوانيد بيابيد ( بحث شورى ) مباحث زيادى راجع به مشورت است كه رواياتش را در آنجا آورده است رجوع كنيد ) . .\r\n","page_name":" 351 ","page_number":351},
  {"content":"\r\n\r\nگشتى و اگر سخت و تند با آنها برخورد مىكردى ، از دور تو پراكنده مىشدند ، پس از آنها درگذر و طلب مغفرت براى آنها كن و آنها را در كارها طرف مشورت قرار ده » . « 1 »\r\nبه قرينه صدر آيه كه اگر سخت و تندخوى بودى از دور تو پراكنده مىشدند ، پس لازم است اين سه كار ( عفو و طلب مغفرت و مشاوره ) را انجام دهى ، مىتوان استفاده كرد مشورت عاملى براى جذب مردم است .\r\n3 - بهاء دادن به ديگرى و در نتيجه بها پيدا كردن خود . وقتى مردم ديدند ، به آنها بهاء داده شده و طرف مشورت بودند ، طبعاً به مشورت كننده در كارها بهاء داده و براى او ارزش قائلند اين ثمره‌اى فردى و اجتماعى است .\r\n4 - خودكفائى مديريت و ساخته شدن ديگران - اين ثمره نيز از آثار اجتماعى مشورت است ، ما فقط به خودكفائى اقتصادى و مادى نياز نداريم ، بلكه خودكفائى مديريت و فكرى هم لازم است ، اگر بنا باشد مديران صنايع و كارخانه‌ها و ادارات ما تمام سرنخها را خود در دست داشته باشند ، به طورى كه اگر روزى در سر كار حاضر نشدند ، كارها تعطيل شود ، اين مديران ، مديران مدبّر و مدير به معنى واقعى كلمه نيستند ، بايد افراد را پرورش دهند و اين جز از راه مشورت و بها دادن به رأى زيردستان امكان‌پذير نيست ، بايد با مشاورت آنها ، رمز كار را به آنها آموخت ، نه\r\nتنها در اداره و كارخانه بلكه كاسب هم بايد با شاگرد خود در امور مشورت كند و او را بسازد . كه در بعضى موارد ساختنى بهتر از مشاورت نيست .\r\n\r\nخصوصيات شخص مشورت كننده ( يا حدود مشورت )\r\nامام صادق ( عليه السلام ) در روايتى اشاره به مطلب مىكنند ، اين روايت را مرحوم محدث قمى در سفينة البحار آورده است :\r\n« المَشوِرَةٌ لا يَكُونُ الّا بِحدُودِها فَمَن عَرِف بحُدُودها و الّا كانَتْ مَضَرّتُها\r\n\r\n\r\n","description":"","footnote":"\r\n( 1 ) . سوره آل عمران ، آيه 159 . .\r\n","page_name":" 352 ","page_number":352},
  {"content":"\r\n\r\nعلى المُسْتِشير اكثر مُن مَنْفعتها له فَأوَّلُها انْ يَكونَ الَّذى يُشاوِرُه عاقِلا وَ الثانيةُ أن يكونَ حُرّاً متديّنا و الثالثةُ ان يكونَ صَديقاً مُواخِياً وَ الرابعة ان تُطَلَّعه على سرِّك فيكون عِلمُه به كعِلْمِك بَنَفْسك ثمّ يَستُر ذلك و يكتُمُه فانّه اذا كانَ عاقلا انْتَفَعتْ بِمَشوِرَته و اذا كانَ حُرّاً متديّنا جَهَد نفسه فى النّصيحة لك و اذا كان صَديقاً مُواخياً كَتَمَ سرِّك اذا اطَّلعتَه عليه و اذا اطّلعتَه على سِرَّك فكانَ عِلمُه بِه كعِلمِك تَمَّت المشورةٌ و كَمُلَتِ النَّصيحَة » :\r\n« مشورت حاصل نمىشود مگر به حدود و خصوصيات آن ، كسى كه حدود آن را شناخت ( به نتيجه رسيده نفع مىبرد ) و گرنه ضرر آن نسبت به مشورت كننده بيشتر از نفع آن است نخستين حدّ از آن حدود ، اين است كه با انسان عاقل مشورت كند . دوم اين كه كسى كه مورد مشورت قرار مىگيرد آزاده و متدين باشد سوّم اين كه دوست و برادر باشد . چهارم اين كه كسى باشد كه او را بر سرّ راز خود مطلع كنى و علمش به آن راز مثل علم تو به نفس خودت باشد و آن را مستور و كتمان كند . پس اگر شخص مورد مشورت عاقل باشد ، از مشورتش نفع مىبرى ، و اگر آزاده و متدين باشد ، در نصيحت تو با نفس خود مجاهدت كرده و از راهنمائى تو مضايقه نمىكند و اگر دوست و برادر باشد كتمان سرّ تو كرده و عملش به راز تو\r\nمثل علم تو باشد در اين صورت مشورت و نصيحت كامل مىشود » . « 1 »\r\nاز روايت فوق خصوصيات و اوصاف شخص مورد مشورت ، روشن شد و اينكه : عاقل ، حرّ ، متدين ، صديق ، برادر و امين بر سرّ باشد .\r\n* * *\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 718 ماده « شوره » . .\r\n","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n\r\n67 - خشوع قلب\r\n« خاشِعاً قَلْبُه »\r\nترجمه : ( مىبينى پرهيزگاران را كه ) قلبش خاشع است .\r\n* * * شرح : در اين فراز بار ديگر مولى سخن از خشوع متقيان مىفرمايد ، در مرتبه اول عبادت را متذكر شد و اينجا خشوع قلب و خاضع در برابر عظمت الهى است و اين خشوع قلبى زائيده درك عمظمت الهى است و مسلماً خشوع قلب نيز ساير اعضاء را به خضوع وامىدارد .\r\nچون درباره خشوع قبلا به تفصيل بحث كرده‌ايم ، در اين جا به اختصار بيان مىكنيم امام صادق ( عليه السلام ) در روايتى مىفرمايند :\r\n« خداوند متعال به حضرت عيسى بن مريم ( عليه السلام ) چنين وحى كرد : يا عيسى ! از ديدگانت اشك بريز و قلبت را خاضع گردان و دو چشم خود را با ميل اندوه و حزن سرمه بكش در هنگامى كه اهل بطالت و خوشگذرآنهامى خندند ، در كنار قبور مردگان بايست و آنها را با نداى بلند صدا زن ، شايد از آنها پندگيرى و بگو من در زمره ملحق شوندگان به شما ، ملحق خواهم شد » . « 1 »\r\n\r\n\r\n","description":"","footnote":"\r\n( 1 ) . بحار الانوار ، جلد 82 ، صفحه 178 . .\r\n","page_name":" 355 ","page_number":355},
  {"content":"\r\n\r\nدر روايتى ديگر آمده كه خداوند متعال به موسى و هارون ( عليهم السلام ) وحى رساند كه :\r\n« انّما يَتَزَيّن لى اوليائى بالذُّلّ و الخُشُوعِ و الخوفِ الّذى يَنْبت فى قُلوبِهِم فَيَنظُر على أجْسادِهم » :\r\n« دوستان من با خشوع و ذلت\r\nدرونى و خوفى كه در قلبهاى آنها مىرويد خود را براى من زينت مىدهند ، و سپس آثار آن بر بدنهاى آنها نيز نمودار مىشود . « 1 »\r\n\r\nعلامت خاشع\r\nدر روايتى رسول اكرم ( صلى الله عليه و آله ) علامت خاشع را چهار چيز مىشمارند :\r\n« امّا عَلامَةُ الخاشِع فاربَعَةٌ : مُراقبة فى السرِّ العلانية و رُكوبِ الجميلِ و التفكّرُ لِيومِ القِيامَة و المناجاةُ للّه » .\r\n« علامت خاشع چهار چيز است : 1 - در پنهان و آشكار مراقبت مىكند كه عملى بر خلاف رضاى خداوند انجام ندهد . 2 - هميشه بر پشت كارهاى نيك رسول شده و آنها را انجام مىدهد . 3 - تفكر براى روز قيامت . 4 - مناجات با خداوند متعال » . « 2 »\r\nبا علامات و نشانه‌هاى فوق كه در چهره و قول و فعل او ظاهر است مىتوان بر گوهرى در درون او به نام « قلب خاشع » اطلاع پيدا كرد و خوشا به چنين صدفهائى كه چنين درّهائى در درون خود مىپرورانند كه برق آن درّها در آسمان وجودشان و صفحه اعضاء و جوارحشان نمودار مىگردد .\r\n* * *\r\n\r\n\r\n","description":"","footnote":"\r\n( 1 ) . بحار الانوار ، جلد 13 ، صفحه 49 .\r\n( 2 ) . تحف العقول ، صفحه 22 ( سه روايت اين باب در جلد 3 ، ميزان الحكمه ، باب الخشوع آمده است ) . .\r\n","page_name":" 356 ","page_number":356},
  {"content":"\r\n\r\n\r\n68 - پرهيزگاران و قناعت طبع\r\n« قانعةً نَفْسهُ »\r\nترجمه : ( مىبينى پرهيزگاران را كه ) نفسش قانع است .\r\n* * * شرح : صفت ديگر آنها قناعت طبع است . در اهميت قناعت همين بس ، كه مولى على ( عليه السلام ) « حياة طيبه » را به آن تفسير فرموده‌اند ، وقتى درباره اين آيه شريفه مَنْ عَمِلَ صَالِحاً مِّنْ ذَكَر أَوْ أُنثَى وَهُوَ مُؤْمِنٌ فَلَنُحْيِيَنَّهُ حَيَاةً طَيِّبَةً « كسى كه عمل صالح انجام دهد خواه مرد خواه زن و مؤمن باشد او را زنده مىكنيم به زندگى پاكيزه » « 1 » از حضرت سؤال شد فرمودند : « مراد از اين زندگى كه خداوند در پاداش اعمال صالح مرد و زن مؤمن مىدهد ، قناعت است » . « 2 »\r\nعجب گوهرى است كه پاداش اعمال صالح قرار مى گيرد ، از يكى از حكماء سؤال شد ، چيزى بهتر از طلا سراغ دارى ؟ گفت بله قناعت ، « 3 » قناعت كه مقابل حرص است ، ملكه نفسانى است كه موجب اكتفاء به قدر\r\n\r\n\r\n","description":"","footnote":"\r\n( 1 ) . سوره نحل ، آيه 97 .\r\n( 2 ) . سفينة البحار ، جلد 2 ، صفحه 452 ماده « قنع » .\r\n( 3 ) . همان مدرك ، صفحه 451 . .\r\n","page_name":" 357 ","page_number":357},
  {"content":"\r\n\r\nنياز از مال است بدون اينكه تلاش و سختى در طلب زائد كند و اين صفتى است پسنديده كه كسب سائر فضائل متوقف بر آن است . « 1 »\r\nيكى از حكماء مىگويد : « إسْتِغنائُك عَن الشىء خيرٌ مِنْ استغنائِك بِه » : « بىنيازى تو و عدم حاجت تو به چيزى ، بهتر از بىنيازى تو به وسيله آن چيز است » . « 2 »\r\nچه جمله زيبائى است ، جمله او اشاره به مسئله قناعت دارد ، مىگويد اگر قناعت پيشه كردى چيزى نخواستى بهتر است از اين كه قناعت پيشه نكنى و فكر كنى با فلان چيز بىنيازى .\r\nعمدتاً مردم فكر مىكنند ، بايد چيزى را داشته باشند ، تا بىنياز شوند و دستشان پيش ديگرى دراز نباشد ، فكر مىكنند بايد خانه‌اى با چنين خصوصيات و ماشينى با چنان ويژگى داشته باشند ، تا بىنياز باشند ، در حالى كه اين حكيم مىگويد اگر قناعت پيشه كردى و به قدر حاجت و نياز اكتفاء كردى ، تو بىنيازى اين بىنيازى بهتر از آن بىنيازى است ، اين بىنيازى تملق و چاپلوسى و حرام و حلال كردن ندارد ، در حالى كه آن بىنيازى كه با داشتن چيزى حاصل شود ، نياز به تلاش و دوندگى دارد ، و چه بسا تملق و حرام و حلال كردن ، و اين همان است كه مولى مىفرمايند :\r\n« القَناعةُ مالٌ لا يَنْفَد » :\r\n« قناعت مالى و سرمايه‌اى است كه تمام شدنى نيست » . « 3 »\r\nقناعت تنها جنبه آخرتى ندارد ، بلكه از نظر سياسى و اقتصادى نيز ريشه امور است بسيارى از جهت‌گيريهاى سياسى در روابط بين‌المللى ، بر ميزان قناعت صورت مىگيرد ، آبروى سياسى ، اقتصادى و خودكفائى يك مملكت را قناعت حفظ مىكند و در مقابل عدم قناعت از بين برنده شخصيت سياسى يك مملكت در\r\n\r\n\r\n","description":"","footnote":"\r\n( 1 ) . جامع السعادات ، جلد 2 ، صفحه 100 .\r\n( 2 ) . سفينة البحار ، جلد 2 ، صفحه 451 .\r\n( 3 ) . همان مدرك ، صفحه 452 . .\r\n","page_name":" 358 ","page_number":358},
  {"content":"\r\n\r\nفضاى سياسى عالم است ، گاه يك كشور در اثر عدم قناعت و گرفتن وامهاى كمرشكن و براى اين كه مقدارى در رفاه باشد مطرود و منزوى و كشور عقب افتاده مىشود ، ملتى كه قناعت\r\nرا از خود دور كرد بدبخت و بىنوا شده و هيچگاه فرصت شكوفائى اقتصادى پيدا نمىكند ، نمونه اين كشورها امروزه چه بسيار است .\r\nقناعت نكردن نابود كننده شخصيت فرد است و او را نيازمند به غير مىكند و هميشه بايد سرشكسته و سرافكنده در جامعه حركت كند و چه بسا از مرز شخصيت گذشته و شخص را نابود مىكند عدم اكتفاء به قدر نياز موجب استيصال فرد و جامعه است ، آنچه درباره جامعه و رفاه‌طلبى آن گفتيم درباره فرد هم صادق است ، بعضى را مىبينيم كه براى توسعه زندگى خود كه گاه نياز به آن توسعه هم ندارد ، از چندين جا وام مىگيرد و كار را به جائى مىرساند كه اصل سرمايه را هم بايد بابت بهره آن وام‌ها بپردازد ، چرا ؟ !\r\nزندگى خوش و گوارا از نظر اسلام چه زندگى مىتواند باشد ، آيا تابحال اين سؤال را از خود كرده‌ايم و به دنبال جواب برآمده‌ايم يا نه ، اين جواب را امام صادق ( عليه السلام ) در روايتى فرموده‌اند :\r\n« خمسٌ مَنْ لم تكن فيه لم يَتَهَنَّأ بالعيش ، الصّحّة و الأَمن و الغِناء و القَناعة و الانيس المُوافِق » :\r\n« پنج چيز است كه اگر در فردى نباشد ، خوشى از زندگى نمىبرد ، و به قول عوام آب خوش از گلويش پائين نمىرود و زندگى گوارائى نخواهد داشت : 1 - تندرستى 2 - امنيت 3 - بىنيازى و عدم حاجت ( به قدرى كه محتاج نباشد داشته باشد ) 4 - قناعت و اكتفاء به قدر حاجت و عدم زياده‌طلبى 5 - مونس و يار موافق ) . « 1 »\r\nپس يكى از عواملى كه موجب گوارائى و خوشى زندگى مىشود قناعت است و بايد گفت قناعت در بين اين پنج مورد جايگاه ويژه‌اى دارد .\r\nحال به چند حكايت در مسئله قناعت از گلستان و بوستان شيخ شيراز\r\n\r\n\r\n","description":"","footnote":"\r\n( 1 ) . سفينة البحار ، جلد 2 ، صفحه 451 . .\r\n","page_name":" 359 ","page_number":359},
  {"content":"\r\n\r\nسعدى مىنگريم .\r\nحاتم طائى را گفتند : از خود بلند همت‌تر در جهان ديده‌اى يا شنيده‌اى ؟ گفت بلى روزى چهل شتر قربان كرده بودم و امراى عرب را به مهمانى خوانده پس به گوشه صحرائى به حاجتى رفته بودم ، خاركنى را ديدم ، پشته خارى فراهم آورده گفتمش به مهمانى حاتم چرا نروى كه خلقى بر سماط ( سفره ) او گرد آمده‌اند گفت :\r\n هر كه نان از عمل خويش خورد * منّت از حاتم طائى نبرد \r\nانصاف دادم و او را به همت و جوانمردى بيش از خود ديدم . بازرگانى را ديدم كه صد و پنجاه بار داشت ، و چهل بنده و خدمتكار ، شبى در جزيره كيش مرا به حجره خويش برد و همه شب نياراميد از سخن‌هاى پريشان گفتن ، كه فلان انبارم به تركستان است و فلان بضاعت به هندوستان ، و اين كاغذ قباله فلان زمين و فلان چيز را فلان ، ضمين ( كفيل و ضامن ) ، گاه گفتى كه خاطر اسكندريه دارم كه هوائى خوش است و گاه گفتى كه درياى مغرب مشوّش است و باز گفت سعديا سفرى در پيش است اگر آن كرده شود ، بقيت عمر خوش به گوشه‌اى بنشينم و ترك تجارت كنم ، گفتم آن سفر كدام است ؟\r\nگفت گوگرد پارسى به چين خواهم برد ، شنيدم كه آنجا قيمت عظيم دارد و از آنجا كاسه چينى به روم آرم و ديباى رومى به هند و پولاد هندى به حلب و آبگينه حلبى به يمن و برد يمانى به پارس و از آن پس ترك تجارت كرده و به دكّانى بنشينم ، چندان از اين ماليخوليا فرو خواند كه بيش از آن طاقت گفتنش نماند ! !\r\nپس گفت اى سعدى تو نيز سخنى بگوى ، از آنچه ديده و شنيده‌اى .\r\nگفتم :\r\n آن شنيدستى كه در اقصاى غور « 1 » * بار سالارى بيفتاد از ستور\r\nگفت چشم تنگ دنيا دوست را * يا قناعت پر كند يا خاك گور \r\n\r\n\r\n","description":"","footnote":"\r\n( 1 ) . منطقه‌اى بين هرات و غزنه . .\r\n","page_name":" 360 ","page_number":360},
  {"content":"\r\n\r\nموسى ( عليه السلام ) درويشى را ديد كه از برهنگى به ريگ اندر شده گفت اى موسى دعائى كن تا خداوند عزوجل مرا كفافى دهد كه از بىطاقتى به جان آمده‌ام ، موسى ( عليه السلام ) دعا كرد و رفت ، پس از چند روز كه باز آمد ، او را ديد كه گرفتار و خلقى بر وى گرد آمده ، حالش پرسيد گفتند خمر خورده و عربده كرده و كسى را كشته و اكنون به قصاص او وى را داشته‌اند\r\n آنكه هفت اقليم عالم را نهاد * هر كسى را هر چه لايق بود داد\r\nگر به مسكين اگر پر داشتى * تخم گنجشك از جهان برداشتى\r\nوان دو شاخ گاو اگر خر داشتى * آدمى نزد خود نگذاشتى \r\nموسى ( عليه السلام ) به حكمت و عدل جهان آفرين اقرار كرد و از تجاسر خويش استغفار .\r\n« وَلَوْ بَسَطَ اللهُ الرِّزْقَ لِعِبَادِهِ لَبَغَوْا فِى الْارْضِ » :\r\n« اگر خداوند روزى و رزق را براى بندگانش پهن كرده و بگستراند ظلم و عصيان در زمين كنند » . « 1 »\r\nحال در مورد قناعت به سراغ بعضى از روايات و كلمات بزرگان رويم :\r\nرسول گرامى اسلام ( صلى الله عليه و آله ) فرمودند : « از شبهه و مال مشتبه بپرهيز تا عابدترين خلق باشى ، و به آنچه دارى قناعت كن تا شاكرترين مردم به حساب آئى ، و بر\r\nخلق همان پسند كه بر خود مىپسندى ، تا از همه مؤمن‌تر باشى » .\r\nموسى ( عليه السلام ) گفت : يا ربّ از بندگن تو كه توانگرتر است ؟ فرمود : « آن كه قناعت كند ، به آنچه من دهم . گفت : عادل‌تر ؟ فرمود : آن كه انصاف از خود بدهد .\r\nمحمدبن واسع ( رحمه الله ) نان خشك در آب كردى و مىخوردى و مىگفتى هر كه بدين قناعت كند ، از همه خلق بىنياز بود .\r\nابن مسعود گفت : هر روز فرشته‌اى ندا كند : اى پسر آدم اندكى كه تو را كفايت كند ، بهتر از بسيارى كه تو را كفايت نبود و از آن بطر و غفلت زايد .\r\n\r\n\r\n","description":"","footnote":"\r\n( 1 ) . سوره شورى ، آيه 27 . .\r\n","page_name":" 361 ","page_number":361},
  {"content":"\r\n\r\nسميط بن عجلان گويد كه : شكم تو بدستى ( در يك وجب ) بيش نيست چرا بايد كه تو را به دوزخ برد ؟ ! يكى از حكماء گويد : هيچ كس به رنج صبورتر از حريص مطمع نبود ، و هيچ كس را عيش خوشتر از قانع نبود ، و هيچ كس اندوهگين‌تر از حسود نبود و هيچ كس سبكبارتر از آن كس نبود كه ترك دنيا گويد و هيچ كس پشيمان‌تر از عالم بدكردار نبود . « 1 »\r\nبه قول سعدى :\r\n خدا را ندانست و طاعت نكرد * كه بر بخت و روزى قناعت نكرد\r\nقناعت توانگر كند مرد را * خبر كن حريص جهان گرد را\r\nسكونى به دست آور اى بىثبات * كه بر سنگ گردان نرويد نبات\r\nمپرور تن ار مرد رأى و هُشى * كه او را چو مىپرورى مىكشى\r\nخردمند مردم هنر پرورند * كه تن پروران از هنر لاغرند\r\nكسى سيرت آدمى گوش كرد * كه اول سگ نفس خاموش كرد\r\nخور و خواب تنها طريق دد است * بر اين بودنن آئين نابخرد است\r\nخنك نيك بختى كه در گوشه‌اى * به دست آرد از معرفت توشه‌اى\r\nبر آنان كه شد سرّ حق آشكار * نكردند باطل بر آن اختيار\r\nو ليكن چو ظلمت نداند ز نور * چه ديدار ديوش چه رخسار حور\r\nتو خود را از آن در چه انداختى * كه چه راز ره باز نشناختى\r\nبر اوج فلك چون پرّد جرّه باز * كه بر شهپرش بسته‌اى سنگ آز\r\nكسى كو كم از عادت خويش خورد * به تدريج خود را ملك خوى كرد\r\nكجا شير وحشى رسد در ملك * نشايد پريد از ثرى بر فلك\r\nنخست آدمى سيرتى پيشه كن * پس آنگه ملك خوئى انديشه كن\r\nتو بر كرّه تو سنى بدگهر * نگر تا نپيچد زحكم تو سر \r\n\r\n\r\n","description":"","footnote":"\r\n( 1 ) . كيمياى سعادت ، جلد 2 ، صفحه 541 . .\r\n","page_name":" 362 ","page_number":362},
  {"content":"\r\n\r\n كه گر پالهنگ از كفت در گسيخت * تن خويشتن خست و خون تو ريخت\r\nدرون جاى قوتست و ذكر و نفس * تو پندارى از بهر نانست و بس\r\nندارند تن پروران آگهى * كه پر معده باشد زحكمت تهى\r\nدو چشم و شكم پر نگردد ، به هيچ * تهى بهتر اين روده پيچ پيچ\r\nچو دوزخ كه سيرش كنند از وعيد * ديگر بانگ دارد كه هل من مزيد\r\nهمى ميردت عيسى از لاغرى * تو در بند آنى كه خر پرورى\r\nبه دين اى فرومايه دنيا مَخَر * تو خر را به انجيل عيسى مخر\r\nمگر مى نبينى كه دَد را مدام * نينداخت جز حرص خوردن به دام\r\nپلنگى كه گردن كشد بر وحوش * به دام افتد از بهر خوردن چو موش\r\nچو موش آن كه نان و پنيرش خورى * به دامش درافتى و تيرش خورى \r\nبرادر ! قناعت پيشه كن ، تا از رنج دو دنيا راحت شوى ، قانع باش كه قانع آرام است و آرامش‌ساز ، مودب است و آداب‌ساز ، نورانى است و مُنَوّر كننده ، راحت است و راحت‌بخش « در كتاب مصباح الشريعه و مفتاح الحقيقة » كه منسوب به امام صادق ( عليه السلام ) است آمده كه « وهَبُ بنُ مُنَبّه » گفت در كتابهاى گذشتگان نوشته بود : « يا قَناعَة العِزُّ و الغِنى مَعَك فازَ مَنْ فازَ بِك » : « اى قناعت ، عزّت و بىنيازى با تو است ، كسى كه تو را به دست آورد ، رستگار شد » .\r\nو نيز در همان كتاب آمده است كه « لَوْ حَلَفَ القانعُ بتملّكه الدارين لَصَدّقه اللّه عزوجل بذلك و لأبَرَّه لِعِظَمِ شَأن مرتَبَة القناعة » : ( اگر قانع و قناعت پيشه قسم خورد بر اين كه مالك دو جهان است ، خداوند عزوجل او را به خاطر قناعتش تصديق كرده و قسم او را امضاء مىكند به خاطر بلندى مرتبه قناعت ) . « 1 »\r\nقناعت اگر در تمام امور زندگى : ( پوشاك ، خوراك ، مسكن ، شهوات ، تمايلات\r\n\r\n\r\n","description":"","footnote":"\r\n( 1 ) . مصباح الشريعة و مفتاح الحقيقة ، ترجمه و شرح حسن مصطفوى ، صفحه 126 ، نويسنده عرفان اسلامى نيز در جلد 8 ، صفحه 79 آورده است . .\r\n","page_name":" 363 ","page_number":363},
  {"content":"\r\n\r\nنفسانى ، ثروت ، ملك ) صورت بگيرد ، ريشه طمع و شهوت و هواهاى نفسانى قطع شده ، و با آسايش خاطر و راحتى تن و دل مىتوان توجه كامل به عالم روحانيت و لقاء محبوب پيدا كرد .\r\nدر روايت است كه طالب علم و طالب مال سير نمىشود ، طالب مال دنيا اگر تمام دنيا را نيز به دست آورد سير نمىشود ، زيرا علاقه قلبى او نامحدود و دنيا با همه گستردگى محدود است ، طالب دنيا پس از دارا شدن تمام دنيا ، مىبايد باز به همان مقدار قناعت كرده و حرص و طمع خود را محدود نمايد . پس چه بهتر است كه اين امر ( قناعت ) در همان مرحله اول صورت گرفته ، و پس از به دست آوردن حداقل وسائل زندگى حرص و طمع و شهوت و علاقه خود را محدود كرده و از فعاليت بى جا و زحمت و مشقت بىنتيجه خوددارى نموده و خود را مبتلا و گرفتار نسازد .\r\n در سر نه هواى مال و جاهى دارم * در دل نه غم زر و سپاهى دارم\r\nصاحب نظرى توجهى گر بكند * چون آينه چشم يك نگاهى دارم « 1 » \r\nدر همان كتاب از رسول گرامى ( صلى الله عليه و آله ) نقل مىكند كه فرمودند :\r\n« القناعةَ مُلكٌ لا يزول و هى مَركَبُ رِضَى اللّه تعالى تحمِلُ صاحِبَها الى داره فَأحسِنْ التوكّل فيما لم تُعطَ و الرّضا بِما اعْطيت و اصبِر على ما أصابَك فانّ ذلك مِنْ عزمِ الامور » .\r\n« قناعت سلطنتى است كه از بين نمىرود و مركب رضايت خداوند است كه صاحبش را به خانه خدا سوق مىدهد ، پس توكل خود را به خدا در آنچه به تو داده نشده ، نيكو\r\nگردان و راضى به آنچه داده شده‌اى باش و بر آنچه به تو مىرسد ، صبر كن ، زيرا علامت محكم بودن و جدى بودن است » . « 2 »\r\n يكى گربه در خانه زال بود * كه برگشته ايام و بد حال بود \r\n\r\n\r\n","description":"","footnote":"\r\n( 1 ) . همان مدرك ، صفحه 127 .\r\n( 2 ) . همان مدرك ، صفحه 128 . .\r\n","page_name":" 364 ","page_number":364},
  {"content":"\r\n\r\n روان شد به مهمانسراى امير * غلامان سلطان زدندش به تير\r\nبرون جست و خون از تنش مىچكيد * همى گفت و از هول جان مىدويد\r\nكه گر جستم از دست اين تير زن * من و موش و ويرانه پيرزن\r\nنيرزد عسل جان من زخم نيش * قناعت نكوتر بدوشاب خويش\r\nخداوند از آن بنده خرسند نيست * كه راضى به قسم خداوند نيست « 1 » \r\nآرى قناعت راحت دين و دنيا و آخرت است و سبب امنيت درون و برون است ، قناعت علّت بر جا ماندن مرز و حدود اجتماعى و باعث حفظ حقوق همگان است .\r\nاز دو دست خود به وضو و نوشتن براى حق و كمك به افتاده و برداشتن به پيشگاه معبود قناعت كنيد ، از قدم خود به صله رحم و رفتن به جنگ با دشمنان و رفتن براى يارى دادن به مظلوم قناعت نمائيد ، از چشم خود براى زيارت و تماشاى مناظر الهى و ديدن آثار و عجائب وجود خود قناعت نمائيد ، از شكم خود به خوردن حلال و از شهوات خويش به رختخواب شرعى قناعت كنيد ، و از زبان فقط به گفتن حق و از گوش تنها به شنيدن حق قناعت كنيد و از مغز فقط به فكر\r\nصحيح بسنده كنيد و از مال و روزى و ثروت و مكنت و جاه و جلال فقط به پاك آن قناعت نمائيد . « 2 »\r\nرسول خدا ( صلى الله عليه و آله ) فرمود : يك چيز را هر كس از من بپذيرد و متقبّل شود ، من نيز بهشت را براى او متكفل مىشوم « ثوبان » گفت : يا رسول اللّه ( صلى الله عليه و آله ) من متقبل مىشوم فرمودند :\r\n« لا تَسئَل النّاس شيئاً » :\r\n« از مردم چيزى درخواست مكن » . « 3 »\r\nگفته‌اند از آن پس هرگاه تازيانه « ثوبان » از دستش مىافتاد ، خود برمىداشت\r\n\r\n\r\n","description":"","footnote":"\r\n( 1 ) . عرفان اسلامى ، جلد 8 ، صفحه 85 .\r\n( 2 ) . همان مدرك .\r\n( 3 ) . عيون اخبار ابن قتيبة ، جلد 3 ، صفحه 182 به نقل از همان مدرك ، جلد 8 ، صفحه 86 . .\r\n","page_name":" 365 ","page_number":365},
  {"content":"\r\n\r\nو از كسى تمنا و خواهش نمىكرد . پادشاهى به اهل دلى گفت : ثروتت چيست ؟ گفت : رضايت از خدا و بىنيازى از مردم .\r\nعامر بن عبد قيس عنبرى ، مىگفت چهار آيه در قرآن است چون شب بخوانم باكى برايم نيست كه چگونه شب را به سر برم و چون روز بخوانم باكى ندارم كه روز را چگونه بگذرانم : « 1 »\r\n1 - مَّا يَفْتَحْ اللهُ لِلنَّاسِ مِنْ رَّحْمَة فَلَا مُمْسِكَ لَهَا وَمَا يُمْسِكْ فَلَا مُرْسِلَ لَهُ مِنْ بَعْدِهِ وَهُوَ الْعَزِيزُ الْحَكِيمُ : « درى كه او از رحمت به روى مردم مىگشايد ، هيچ كس قادر به بستن نيست ، و آن را كه او ببندد ، كسى را قدرت باز كردن نيست و اوست خداى بى همتاى با اقتدار و دارنده حكمت » . « 2 »\r\n2 - وَإِنْ يَمْسَسْكَ اللهُ بِضُرّ فَلَا كَاشِفَ لَهُ إِلَّا هُوَ وَإِنْ يُرِدْكَ بِخَيْر فَلَا رَادَّ لِفَضْلِهِ يُصِيبُ بِهِ مَنْ يَشَاءُ مِنْ عِبَادِهِ وَهُوَ الْغَفُورُ الرَّحِيمُ : « اگر خداوند بر تو ضررى خواهد ، كسى قدرت دفع او را ندارد ، مگر خودش\r\nو اگر خير و رحمتى خواهد ، كسى قدرت ردّ آن فضل و رحمت را ندارد ، فضل و رحمت او به هر كس از بندگان بخواهد مىرسد و او آمرزنده مهربان است » . « 3 »\r\n3 - وَمَا مِنْ دَابَّة فِى الْارْضِ إِلَّا عَلَى اللهِ رِزْقُهَا وَيَعْلَمُ مُسْتَقَرَّهَا وَمُسْتَوْدَعَهَا كُلٌّ فِى كِتَاب مُّبِين : « جنبنده‌اى در زمين نيست ، مگر اين كه بر خداوند رزق و روزى آن است ، و مىداند قرارگاه دائمى و موقت آن را و همه امورات موجودات در دفتر آشكار ( ثبت و ضبط ) است » . « 4 »\r\n4 - سَيَجْعَلُ اللهُ بَعْدَ عُسْر يُسْراً : « خداوند به زودى بعد از سخنى آسانى قرار مىدهد » . « 5 »\r\n* * *\r\n\r\n\r\n","description":"","footnote":"\r\n( 1 ) . عرفان اسلامى ، جلد 8 ، صفحه 88 - 87 .\r\n( 2 ) . سوره فاطر ، آيه 2 .\r\n( 3 ) . سوره يونس ، آيه 107 .\r\n( 4 ) . سوره هود ، آيه 6 .\r\n( 5 ) . سوره طلاق ، آيه 7 . .\r\n","page_name":" 366 ","page_number":366},
  {"content":"\r\n\r\n\r\n69 - كم خورى و اعتدال در غذا\r\n« مَنْزوراً أكْلُه ( اكُلُه ) » « 1 »\r\nترجمه : ( مىبينى پرهيزگاران را كه ) غذايش قليل و ( بهره‌اش از دنيا ) اندك است .\r\n* * * شرح : مولى على ( عليه السلام ) در اين فراز به كم‌خورى پرهيزگاران به عنوان صفتى پسنديده ، اشاره مىكنند ، كم‌خورى و اعتدال در غذا كه از عِفاف آنها سرچشمه مىگيرد مسئله ساده‌اى نيست ، مسأله‌اى است داراى ابعاد گوناگون جسمى ، اخلاقى ، عبادى ، اجتماعى و غيره .\r\nبسيارى از امراض را پزشكان از پرخروى مىدانند ، خصوصاً در عصر ما كه تلاشهاى جسمى كم شده و ماشين جايگزين نيروى انسانى شده است ، و اين عدم تحرك موجب جمع شدن چربيها در بدن گرديده و كانونى از عفونت را به همراه مىآورد ، بار قلب را اين زوائد سنگين و كار كليه را مشكل و به طور كلى سنگينى و\r\n\r\n\r\n","description":"","footnote":"\r\n( 1 ) . « اكل » به معنى خوردن است . « اكُل » را چنان كه در بعضى نسخ است ، مرحوم مجلسى در بحار « الحَظُّ من الدنيا » ( بهره‌اى از دنيا ) تفسير كرده است ( بحار ، جلد 67 ، صفحه 328 ، ذيل همين خطبه ) كتاب الايمان و الكفر . .\r\n","page_name":" 367 ","page_number":367},
  {"content":"\r\n\r\nناتوانى بدن را به همراه دارد و « صُوموا تَصِحّوا » : « روزه بگيريد تا سالم باشيد » ، سرّش همين است چون كم‌خورى موجب سلامتى است .\r\nيكى از اطباء گفته بود تجربه بيست سال پزشكى من در مورد سلامتى انسان دو چيز است : فعاليت جسمانى و امساك در غذا .\r\nسعدى در گلستان گويد : يكى از ملوك عجم طبيبى حاذق به خدمت مصطفى ( صلى الله عليه وآله ) فرستاد ، سالى در ديار عرب بود و كسى تجربه پيش او نياورد و معالجه از وى نخواست پيش پيغمبر ( صلى الله عليه و آله ) آمد و گله كرد كه بنده را براى معالجه اصحاب فرستاده‌اند و در اين مدت كسى به من التفات نكرد تا خدمتى كه بر بنده معين است به جا آورم . حضرت رسول ( صلى الله عليه وآله ) فرمود : اين طائفه را طريقتى است كه تا اشتها غالب نشود نخورند و هنوز اشتها باقى بوده كه دست از طعام بدارند . حكيم گفت : اين است موجب تندرستى ، زمين ببوسيد و رفت . « 1 »\r\nپيامبر اكرم ( صلى الله عليه وآله )\r\n« المِعْدَةُ رأس كلِّ داء و الحِميَةُ رَأسُ كُلُّ دَواء » :\r\n« معده اساس هر بيمارى و پرهيز ريشه و سرآمد همه دواها است » اين از نظر پزشكى ، امّا از نظر اخلاقى نيز معلمين و اساتيد اخلاق و رهروان راه حقيقت مرتباً و بدون استثناء سفارش و توصيه مىكنند ، كه كم خوريد ، تا نورانيت قلب و صفاى باطن پيدا كنيد ، نه اين كه به قدرى نخوريد كه به ضعف كشيده شويد و به بيمارى مبتلا گرديد و به تعبير عاميانه آن قدر عقب رويم كه از آن طرف بيفتيم ، بلكه مراد آنها پرهيز از پرخورى است همينطور كه پرخورى مانع تحرك و كار عبادت است ، كم‌خورى كه مايه ضعف شود ، نيز مانع تحرك و عبادت ، مىباشد ، از اين رو مولى از جمله صفات متقيان كم‌خوراكى را مىشمارند ، نه بىخوراكى را ، زيرا قوام جسم و بدن و روح انسان خوراك و غذا است .\r\nحالت تعادل در هر كارى و به خصوص در غذا خوردن پسنديده است ، نه بى\r\n\r\n\r\n","description":"","footnote":"\r\n( 1 ) . خواندنيهاى دلنشين ، جلد 1 ، صفحه 100 . .\r\n","page_name":" 368 ","page_number":368},
  {"content":"\r\n\r\nخوراكى و نه پرخوراكى كه به اسراف و تبذير منجر شود ، بى خوراكى انسان را به سستى و ضعف\r\nمىكشاند ، و پرخورى موجب اسراف مىگردد و اسراف كنندگان اهل آتشند أَنَّ الْمُسْرِفِينَ هُمْ أَصْحَابُ النَّارِ « 1 » و همچنين پرخورى باعث تبذير مىشود و اهل آن برادران شيطان هستند . « إِنَّ الْمُبَذِّرِينَ كانُوا إِخْوانَ الشَّياطِينِ » « 2 » دين اسلام جامع ترين وكاملترين اديان است و بايد به تمام شئون انسان رسيدگى كند جامعترين و كوتاه ترين تعريف دربارهء دين و مذهب اين است كه دين آئين حيات و آئين زندگى است . اين تعريف از سوره انفال آيه 24 قابل استفاده است . « يا ايها الذين آمنوا اسْتَجيبُوا لِلّه وَ لِلرَّسُولِ اذا دَعاكُمْ لِما يُحْييكُم . . . » : « اى كسانى كه ايمان آورده‌ايد خدا و رسول او را هنگامى كه شما را به سوى آنچه به شما حيات و زندگى مىبخشد دعوت مىكنند ، اجابت كنيد » .\r\nخدا و رسول ما را به چيزى دعوت مىكنند كه ما را حيات مىبخشد و اين حيات اعم از مادى و معنوى است ، از اين رو بايد هم به امور زندگى مادى و دنيوى كه خوردن و آشاميدن است برسد و هم به امور معنوى و اخروى بپردازد « 3 » و بحث ما در اين فراز راجع به قسمت اول و يكى\r\nاز مسائل زندگى مادى است كه بى ارتباط با\r\n\r\n\r\n","description":"","footnote":"\r\n( 1 ) . سوره مؤمن ( غافر ) ، آيه 43 .\r\n( 2 ) . سوره اسراء ، آيه 27 .\r\n( 3 ) . در قرآن هم سخن از زندگى و حيات مادى است مثل « اعْلَمُوا أَنَّ اللّهَ يُحْىِ الأَرْضَ بَعْدَ مَوْتِها . . . » ( حديد 17 ) « بدانيد خدا زنده مىكند زمين را بعد از مرگش . . . » و هم زندگى و حيات معنوى « أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشي بِهِ فِي النّاسِ كَمَنْ مَثَلُهُ فِي الظُّلُماتِ لَيْسَ بِخارِج مِنْها . . . » ( انعام 122 ) « آيا كسى كه مرده بود و زنده‌اش كرديم و حياتش بخشيديم و نورى برايش قرار داديم تا با آن راه رود مثل كسى است كه در تاريكيها است و خارج از آن نمىشود . . . » شأن نزول آيه را بعضى در مورد حمزه كه با ايمان آوردن زنده شد و بعضى عمارياسر گفته‌اند در برابر ابوجهل كه مرده‌اى بود و زنده نشد و در تاريكى ماند و همچنين قرآن درباره هر دو حيات مادى و معنوى سخن مىگويد « . . . وَ مَنْ احياها فكانّما احيا الناس جميعا . . . » ( مائده 32 ) « كسى كه نفسى را زنده كند مثل اين است كه همه مردم را حيات بخشيده است » ( در تفسير نور الثقلين جلد 1 ذيل همين آيه امام صادق ( عليه السلام ) به هر دو حيات ) اشاره فرموده‌اند ) . .\r\n","page_name":" 369 ","page_number":369},
  {"content":"\r\n\r\nزندگى اخروى نيست .\r\nدر كتاب مصباح الشريعة و مفتاح الحقيقة در باب 41 چنين آمده است :\r\n« قِلَّةُ الاكْلِ مَحْمُودٌ فى كُلِّ حال وَ عِنْدَ كُلِّ قَوْم لأَنّ فيه مَصْلحةً للظّاهرِ وَ الباطِن وَ المَحْمُود مِنَ المَاكُولات ارْبَعَةٌ ، ضَرُورةٌ و عُدّة و فُتُوح و قُوَّة ، فالاكْل الضّرورى للأصْفِياء و العُدَّة لقوام الاتْقياء و الفُتُوحُ لِلمُتَوَكّلين و القُوَّةُ لِلمؤمنين وَ لَيسَ شىءٌ أضَرَّ عَلى قلب المؤمن مِنْ كَثْرَةِ الاكْلِ فَيُورِثُ شَيئَين قَسْوَةُ القَلْبِ وَ هَيَجانُ الشَّهْوَةِ والجوع إدامُ لِلمؤمنين وَ غَذاءٌ لِلرُّوح و طَعامٌ لَلْقَلْبِ وَ صحَّة لَلْبَدَنْ » .\r\n« كم خوردن در هر حالى و نزد هر قوم و دسته‌اى پسنديده است ، زيرا در آن صلاح و خير ظاهر و باطن است و آنچه از انواع خوردنيها مطلوب و پسنديده است چهار است :\r\n1 - خوردن ضرورى ، كه آن براى انبياء ( عليهم السلام ) و فراد برگزيده است .\r\n2 - خوردن عدة كه به معناى مهيا شدن براى امر ديگر است و اين براى پرهيزگاران است كه خوراك را مقدمه انجام وظيفه قرار مىدهند .\r\n3 - خوردن فتوح كه وسيله گشايش امور تكيه كنندگان به حق است .\r\n4 - خوردن قوّت است كه براى توانائى و نيرو گرفتن مؤمنين است . چيزى زيان‌آورتر بر قلب مؤمن از پرخورى نيست ، كه موجب قساوت و سنگدلى قلب و هيجان و شعلهور شدن شهوت مىشود و گرسنگى خورشت مؤمنين و غذاى روح و طعام قلب و سلامتى بدن است » . « 1 »\r\nشرح بيشتر كلمات فوق اين است كه : غذا خوردن سه مرتبه دارد :\r\n1 - يك بار به منظور لذت بردن از غذا و طعام است و بس و اين موافق طبع حيوانات است كه تا آنجا كه از غذا لذّت\r\nمىبرند ، مىخورند و هيچ‌گونه رعايت بهداشت و تندرستى و يا ملاحظه روحانيت و معنويت نمىكنند .\r\n\r\n\r\n","description":"","footnote":"\r\n( 1 ) . مصباح الشريعه و مفتاح الحقيقة ، ترجمه و شرح مصطفوى ، صفحه 170 . .\r\n","page_name":" 370 ","page_number":370},
  {"content":"\r\n\r\n2 - به منظور لذت بردن از خوراكى با حفظ بهداشت تن ، و در اين مقام هر دو جنبه رعايت مىشود ، و اشخاصى كه اين طور هستند در اثر علوم پزشكى و بهداشتى و يا تجربه مقّيدند كه خوردن و التذاذ از طعام بيش از حدود بهداشتى نباشد .\r\n3 - به منظور حفظ روحانيت و براى توفيق در انجام وظائف الهى ، و در اين مرتبه است كه چهار نوع مزبور متصوّر مىشود و به اختلاف مقامات اصفياء ، اتقياء ، متوكلين ، مؤمنين نيت و مقصود در خوردن متفاوت خواهد شد . « 1 »\r\nدر آن كتاب شريف در ادامه رواياتى را از بزرگان دين نقل مىكند كه اشاره مىكنيم : نبى اكرم ( صلى الله عليه وآله ) فرمودند : « فرزند آدم ظرفى را پر نكرد كه بدتر از شكمش باشد ( زيرا مايه قساوت قلب و بدبختى انسان است ) » حضرت داود ( عليه السلام ) فرمود :\r\n« تَرْكُ لُقْمَة مَعَ الضّرُورَةِ الَيْها أحَبُّ ألَىَّ مِنْ قِيامِ عِشْرينَ لَيلةً » :\r\n« ترك كردن لقمه‌اى با اين كه نياز به آن است ، محبوب‌تر است نزد من از عبادت بيست شب » .\r\nآرى اين پيامبر الهى ، به اثر آن لقمه آگاه‌تر است ، تا ما كه بىخبريم گاه آن لقمه اثرى مىگذارد كه عبادت بيست شب نمىتواند اثر آن را خنثى كند .\r\nرسول گرامى اسلام ( صلى الله عليه و آله ) فرمودند : « مؤمن در يك معده چيزى مىخورد و منافق در هفت معده » . به اصطلاح مؤمن يك شكم مىخورد و منافق هفت شكم ! و اين كنايه از كم‌خورى مؤمن و پرخورى منافق است .\r\nدر حديثى ديگر فرمودند : واى بر مردم از « قَبْقَبَينْ » سؤال شد مراد از دو ( قبقب ) چيست ؟ فرمودند : شكم و فرج ( كه اشاره به شهوت جنسى است ) .\r\nعيسى بن مريم ( عليه السلام ) فرمود : قلبى مريض نمىشود ، به شديدتر از قساوت و نفسى مريض و بيمار نمىگردد ، به سخت‌تر از بُغْض گرسنگى و اين دو بيمارى دو مهارند براى مطرود شدن و دور گشتن از رحمت الهى و نزديك شدن به شقاوت و گمراهى .\r\n\r\n\r\n","description":"","footnote":"\r\n( 1 ) . همان مدرك ، صفحه 171 . .\r\n","page_name":" 371 ","page_number":371},
  {"content":"\r\n\r\nنخستين قدم براى مهيا شدن در مسير سير و سلوك ، پرهيز كردن از خوردن بيش از حدّ لازم است تا بتوان هميشه خود را مهياى خضوع و خشوع و عبادت نمايد .\r\nدر مقدار خوردن و اعتدال در آن ، بايد مثل همه كارها به اسوه‌هاى اخلاق و راهيان راه الهى توجه كرد ، پيامبران و اوليائى كه با روش و سير خود راه را به ما نشان مىدهند .\r\nمولى على ( عليه السلام ) در ذيل خطبه 159 « 1 » در مورد چند پيامبر بزرگوار الهى چنين مىفرمايد :\r\nدر مورد حضرت موسى كليم اللّه مىفرمايد : آن حضرت مىگفت : رَبِّ إِنِّى لِمَا أَنزَلْتَ إِلَىَّ مِنْ خَيْر فَقِيرٌ : « پروردگارا ، به آنچه از خير و نيكوئى برايم فرستادى فقير و محتاجم » . « 2 »\r\nسوگند به خدا موسى ( عليه السلام ) از خدا نخواسته بود ، مگر نانى را كه بخورد ، زيرا گياه زمين را مىخورد ، و به جهت لاغرى بيش از اندازه ، سبزى گياه از زير پوست او ديده مىشد .\r\nدرباره حضرت داود ( عليه السلام ) كه صاحب مزامير و زبور و خواننده اهل بهشت است مىفرمايد به دست خود از ليف خرما زنبيل مىبافت « 3 » و به همنشينان خويش\r\n\r\n\r\n","description":"","footnote":"\r\n( 1 ) . خطبه 159 فيض الاسلام و 160 صبحى صالح .\r\n( 2 ) . سوره قصص ، آيه 24 ( اكثر مفسرين گفته‌اند مراد از آن خيرى كه نازل بر حضرت موسى ( عليه السلام ) شد طعام و غذا بود و اين حرف را روايت تفسير صافى و تفسير عياشى از امام صادق ( عليه السلام ) تائيد مىكند كه حضرت فرمودند موسى ( عليه السلام ) از خدا طعام خواست ( سَأَلَ الطعام ) و در تفسير صافى گفته در « اكمال » روايت شده كه موسى ( عليه السلام ) درخواست طعام مىكرد در حالى كه نياز به نصف خرما داشت و در مجمع البيان ، از ابن‌عباس نقل كرده كه حضرت موسى ( عليه السلام ) اين نبىّ خداوند نصف نان از خدا درخواست مىكرد تا استقامت و توانائى خود را حفظ كند ( سأَلَ نبىُّ اللّه فِلْقَ خُبز يُقيم بِه صُلبَه ) ( شرح نهج‌البلاغه خوئى ، جلد 9 ، صفحه 368 ) .\r\n( 3 ) . مرحوم مجلسى در بحار الانوار مىفرمايد : شايد اين زنبيل بافى ، قبل از آن بوده كه آهن به دست او نرم شود ( زيرا خداوند آهن را براى او نرم كرد تا زره ببافد ) . .\r\n","page_name":" 372 ","page_number":372},
  {"content":"\r\n\r\nمىگفت : كدام يك از شما در فروختن آنها مرا كمك مىكنيد ( شايد مرادش اين بود كه كداميك مىخريد ؟ ) و از بهاى آنها براى خود غذا تهيه مىكرد كه يك عدد نان جو بود .\r\nدر مورد حضرت عيسى بن مريم ( عليه السلام ) مىفرمايد : سنگ را پشتى خود قرار داده و لباس خشن مىپوشيد و طعام سفت مىخورد و خورش او گرسنگى بود « 1 » و چراغ او در شب روشنائى ماه بود و سايه‌بان او در زمستان مشرق و مغربها زمين بود ، يعنى جائى بود كه آفتاب مىتابيد و خانه‌اى براى سكونت نداشت ( ممكن است مراد از مشرق صبح و مغرب عصر باشد چنان كه مرحوم خوئى ذكر كرده است ) و ميوه و سبزى خوشبوى او گياهى بود ، كه زمين براى چهارپايان مىروياند ، نه زنى داشت كه او را به فتنه و تباهكارى افكند و نه فرزندى كه او را اندوهگين سازد و نه دارائى كه او را از\r\nتوجه به خدا بازدارد و نه ( به دنيا و اهل آن ) طمعى كه او را خوار كند ، مركب او دوپا بود ( پياده را مىرفت ) و خدمتكار او دو دستش ( هر كارى را خود انجام مىداد ) .\r\nدر مورد پيامبر خاتم نبى اكرم ( صلى الله عليه و آله ) نيز مىفرمايد : « لقمه دنيا را به اطراف دندان مىخورد نه به پرى دهان » يعنى در دنيا زيادتر از آنچه را كه ناچار به استفاده بود ، فرانمىگرفت ، و يا مراد از به اطراف دندان خوردن ، اين است كه غذاى سخت و خشك مثل نان خشك مىخورد ، كه با دندانهاى محكم آسيا جويده و خُرد مىشود\r\n\r\n\r\n","description":"","footnote":"\r\n( 1 ) . مرحوم خوئى در مراد از اين كه خورشت او گرسنگى بود ، دو احتمال از مرحوم علامه مجلسى و دو احتمال از خودشان ذكر مىكنند .\r\nاما دو احتمال مرحوم مجلسى 1 - انسان محتاج به خورشت است زيرا نفس انسانى برايش مشكل است نان خشك و خالى خورد ، پس با گرسنگى شديد از نان لذت مىبرد و چيز ديگرى نمىخواهد پس گرسنگى گويا به منزله خورشت مىشود . 2 - يا آن كه نان را در موقع گرسنگى اگر خورد گويا گرسنگى با آن ، مثل خورشت مخلوط مىشود .\r\nاما دو احتمال مرحوم خوئى : 1 - از گرسنگى لذت مىبرد چنان كه از خورشت و غذا لذت مىبرد . 2 - گرسنگى بدل از خورشت است ، پس لفظ جوع به معنى گرسنگى براى خورشت استعاره گرفته شده آن هم استعاره اسم ضد براى ضد . .\r\n","page_name":" 373 ","page_number":373},
  {"content":"\r\n\r\nنه چيزهاى نرم كه با تمام دهان خورده مىشود و دنيا را به گوشه چشم نمىنگريست ( مثل آدمهائى كه حسرت آن دارند و دل به آن بسته‌اند ) ، از جهت بدن لاغرتر و از جهت شكم گرسنه‌ترين اهل دنيا بود ، دنيا به او پيشنهاد شد ( خداوند نيز بوسيله جبرئيل اختيار كردن دنيا را به او پيشنهاد فرمود ) « 1 » از قبول آن امتناع نمود . . . او بر روى زمين ( بى آنكه سفره اندازد ) « 2 » غذا مىخورد و مانند نشستن بنده مىنشست ( دو زانو مىنشست و پا روى پا نمىانداخت ) « 3 » به دست خود پارگى كفشش را دوخته و جامه‌اش را وصله مىكرد و بر خر برهنه سوار مىشد و پشت سر خويش ديگرى را سوار مىكرد . . . )\r\nمرحوم خوئى در شرح كلمات فوق در مورد حضرت موسى ( عليه السلام ) مىگويد : از شهر فرعون كه به حال ترس خارج شد ، بدون مركب و توشه بود ، گاه زمين مىخورد و گاه بلند مىشد ، تا اين كه به زمين « مدين » رسيد و فاصله شهر فرعون و ( مدين )\r\nسه روز و به قولى هشت روز بوده ، با پاى برهنه خارج شد . . . و در مدت سفرش به جز گياه صحرا و روئيدنيهاى زمين نخورد .\r\nمرحوم خوئى در مورد حضرت عيسى ( عليه السلام ) مىگويد : در عدة الداعى از امام صادق ( عليه السلام ) نقل كرده كه فرمودند : در انجيل است كه عيسى ( عليه السلام ) گفت خدايا در صبح گرده نانى از جو و در عصر نيز گرده نانى از جو روزيم گردان ، و بيشتر از اين به من مده كه طغيان مىكنم .\r\nسپس در مورد ابراهيم خليل اللّه گويد : لباسش پشمين و غذايش از جو بود ( مثل نان جو ) و حضرت يحيى بن زكريا ( عليه السلام ) لباسش از ليف خرما و غذايش برگ درخت بود ، سليمان ( عليه السلام ) نيز غذايش را از طريق زنبيل‌بافى با ليف خرما مانند پدرش به دست\r\n\r\n\r\n","description":"","footnote":"\r\n( 1 ) . ترجمه و شرح نهج البلاغه فيض الاسلام .\r\n( 2 ) . همان مدرك .\r\n( 3 ) . همان مدرك . .\r\n","page_name":" 374 ","page_number":374},
  {"content":"\r\n\r\nمىآورد .\r\n\r\nمقدار كم‌خوراكى\r\nمقدار آن را نبى اكرم ( صلى الله عليه و آله ) و پزشك عالم بشريت معين كرده است ، در عدة الداعى مىگويد : از آن حضرت روايت شده كه فرمودند : فرزند آدم در غذا خوردن حساب مىكند چند لقمه بخورد كه توانائى او حفظ شود و اگر بخواهد بخورد معده را سه قسمت مىكند ، يك سوم براى غذا ، يك سوم براى نوشيدنى ، و يك سوم براى تنفس .\r\n« قرطبى » مىگويد : اگر « بقراط » آن حكيم بزرگ اين قسمت از سخن پيامبر ( صلى الله عليه و آله ) را مىشنيد ، از حكمت آن حضرت تعجب مىكرد .\r\nبعضى مراتب خوردن را به هفت رسانده‌اند : 1 - مقدارى كه بتواند شخص زندگى كند . 2 - مقدارى زياد كند كه بتواند روزه بگيرد و نماز ايستاده خواند ( و فعاليت واجب زندگى را انجام دهد ) و اين دو مرتبه از واجبات خوردن است . 3 -\r\nمقدارى زياد كند كه بتواند مستحبات و نوافل را به جاى آورد . 4 - مقدارى زياد كند كه قدرت بر كسب براى گسترش زندگى پيدا كند ، و اين دو مرتبه مستحب است . 5 - به مقدار ثلث معده غذا خورد كه اين جائز است و همان است كه نبىاكرم ( صلى الله عليه و آله ) فرمودند . 6 - مقدار زيادترى خورد به طورى كه بدن سنگين شود و خواب زياد گردد و اين مكروه است . 7 - به اندازه‌اى زياد خوردن كه ضرر داشته باشد و اين شكم‌پرستى و پرخورى است كه از آن نهى شده است و اين حرام است ( مرحوم خوئى در شرح خود مىگويند ممكن است مرتبه اول را در دوم و سوم را در چهارم ادغام نمود ) . « 1 »\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 9 ، ذيل خطبه 159 ، صفحه 400 - 399 . .\r\n","page_name":" 375 ","page_number":375},
  {"content":"\r\n\r\n\r\nفوائد كم‌خورى و مضرات پرخورى\r\n1 - كم‌خورى موجب سلامتى و اعتدال جسمى و روحى مىشود - چنان كه در ذيل همين فراز از خطبه توضيح داديم تمام پزشكان بر اين باورند كه : از عوامل مؤثر و مهم در سلامتى جسم كم‌خوراكى است و عامل بسيارى از سكته‌ها و مرگهاى زودرس پرخورى است ، روانشناسان و روانپزشكان نيز يكى از عوامل به هم خوردگى اعتدال روحى و اضطرابات و كسالتها را پرخورى مىدانند .\r\nمولى على ( عليه السلام ) مىفرمايند\r\n« قَلّةُ الغذاءِ كَرَمُ النّفس و أدْوَم للصّحة » :\r\n« كم‌خورى موجب كرامت نفس و دوام سلامتى است » . « 1 »\r\nدر جاى ديگر مىفرمايند : كسى كه غذايش زياد شد ، سلامتى او كم مىشود و سختى و ناراحتى بر نفس او زياد مىگردد . « 2 »\r\nدر جاى ديگر مىفرمايند\r\n« من قَلّ طعامُه قَلّ الامُه » :\r\n« كسى كه غذايش كم شد دردهايش كم مىشود » . « 3 »\r\nمرحوم خوئى در جلد 9 شرح نهج البلاغه ، خطبه 159 ، به ده چيز كه فوائد گرسنگى و كم‌خورى است از احياء العلوم غزالى اشاره مىكند در فائده نهم درباره صحت بدن و سلامت مىگويد : سبب بيمارى زياده‌خورى و زياد شدن أخلاط در معده و عروق است .\r\nنقل شده كه سقراط حكيم كم‌خوراك بود و وقتى در اين باره از او سؤال شد جواب داد : « إنّ الأَكْلَ لَلْحَياةِ وَ لَيْسَ الحَياةُ لِلأكْل » : « خوردن براى زنده ماندن است نه زنده ماندن براى خوردن » ( به تعبير ديگر مىخوريم تا زندگى كنيم نه زندگى مىكنيم\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . مستدرك ، جلد 3 ، صفحه 81 .\r\n( 3 ) . غرر الحكم . .\r\n","page_name":" 376 ","page_number":376},
  {"content":"\r\n\r\nتا بخوريم ) .\r\nمحدث جزائرى در « زهر الربيع » گويد : در حديثى آمده كه حكيمى نصرانى وارد بر امام صادق ( عليه السلام ) شد و گفت : آيا در كتاب پروردگار شما ( قرآن ) و در سنت پيامبر ( روايات ) شما چيزى از طبّ و پزشكى هست ؟ فرمودند : آيا در كتاب پروردگار ما نيست : « كُلُوا و اشْرَبُوا و لا تسرفوا » : « بخوريد و بياشاميد و اسراف نكنيد » ، و آيا در سنت پيامبر ما نيست : « ألِاسْرافُ فِى الاكْلِ رَأسُ كُلِّ داء وَ الحِميةَ منه رَأْس كُلِّ دَواء » : « اسراف در خوردن سرآمد هر مرض و پرهيز از خوردن سرآمد هر دوائى است » ، مرد نصرانى بلند شد و گفت : به خدا قسم كتاب پروردگار شما و سنّت پيامبر شما ، از طبّ جالينوس چيزى را جا نگذاشته ( يعنى تمام دستورات جالينوس در همان دو جمله خلاصه شده است ) .\r\nمرحوم محدث جزائرى گويد : از امام صادق ( عليه السلام ) روايت شد كه اگر از اهل قبور سؤال شود ، سبب مرگ شما چه بود ؟ اكثر آنها مىگويند : « تُخَمِة » ( سنگينى ناشى از خوردن ) . « 1 »\r\nيكى از دانشمندان مىگفت : روزى سنگ قبرها را خواندم ، ديدم اكثر آنها در ماه شوال فوت كرده‌اند مىدانيد چرا ؟ زيرا بعد از ماه رمضان بدون رويه پرخورى كرده‌اند و اين واقعيتى است گرچه او به شوخى مىگفت .\r\n2 - كم‌خورى مايه بيدارى و استفاده از فرصتها است - بسيار تجربه شده كه غالب خوابها ناشى از پرخورى است ، چه بسيار فعاليتها و مطالعه‌ها و كسب و كارها و استفاده از فرصتها كه با خواب بعد از پرخورى از بين مىرود ، چه بسيار عبادتها خصوصاً نماز شبها كه با پرخورى سر شب از دست مىرود .\r\nبزرگان مىگويند : كسى كه سير خورد ، آب زياد مىآشامد و آشاميدن آب زياد موجب كثرت خواب مىشود و در كثرت خواب تلف شدن عمر است كه نفيس‌ترين\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 9 ، صفحه 399 . .\r\n","page_name":" 377 ","page_number":377},
  {"content":"\r\n\r\nجواهر و سرمايه انسان است كه با آن تجارت كرده و براى آخرتش توشه برمىگيرد .\r\nحضرت مسيح ( عليه السلام ) مىفرمايد : اى بنىاسرائيل غذا را زياد نكنيد ، زيرا كسى كه غذايش را زياد كرد ، خوابش نيز زياد مىگردد . « 1 »\r\n3 - كم‌خورى موجب صفاى روح و نشاط روان است - رسول گرامى ( صلى الله عليه و آله ) مىفرمايند :\r\n« مَنْ قَلّ طَعْمَه صَحّ بَطْنُه وَ صَفا قَلْبُه و مَن كَثُرَ طَعْمُه سَقُمَ بَطْنُه وَ قَسا قَلْبُه » :\r\n« كسى كه غذايش كم شد ، شكمش سالم و قلبش باصفا مىگردد و كسى كه غذايش زياد شد ، شكمش مريض و قلبش قسى مىگردد » . « 2 »\r\nكم خوراكى از چيزهائى است كه اگر خداوند به بنده‌اى محبت ورزد به او عنايت كند ، مولى مىفرمايند :\r\n« اذا ارادَ اللّه سُبحانه صَلاحُ عَبْدِه الْهَمَه قِلّةُ الكلامِ و قَلَّةَ المَنام » :\r\n« هنگامى كه خداوند سبحان خير و صلاح بنده‌اش را خواهد ، كمى سخن و كمى غذا و كمى خواب را به او الهام كند » . « 3 »\r\n4 - كم خورى موجب عدم اسراف و تبذير است - بسيارى از پرخوريها باعث اسرافها و تبذيرها است اگر به اندازه كفاف انسان داشته باشد كه بخورد ديگر چيزى باقى نمىماند كه به اسراف و تبذير منجر شود مولى مىفرمايند :\r\n« قِلّةُ الاكْلِ مِنَ العَفافِ وَ كَثْرتهُ مِنَ الاسْراف »\r\n« كم خوراكى از عفت و پرخورى از موارد اسراف است » . « 4 »\r\n5 - كم خورى زاينده حكمت و دانش در قلب است - رسول گرامى ( صلى الله عليه و آله ) مىفرمايند :\r\n« القَلْبُ يَنْتَحِل الحَكْمَةُ عَنْدَ خُلُوّ البَطْنُ يُمَجّ مِن الحِكمَةِ عِنْد امْتِلاءِ البَطْن » :\r\n« قلب در موقع خالى بودن شكم داراى حكمت و دانش مىشود ،\r\n\r\n\r\n","description":"","footnote":"\r\n( 1 ) . تنبيه الخواطر ، صفحه 38 .\r\n( 2 ) . همان مدرك ، صفحه 38 و در همان مدرك ، صفحه 456 نيز « صحّ بدنه . . . و سقم بدنه » دارد .\r\n( 3 ) . مستدرك ، جلد 3 ، صفحه 61 .\r\n( 4 ) . همان مدرك ، صفحه 81 . .\r\n","page_name":" 378 ","page_number":378},
  {"content":"\r\n\r\nقلب خالى از حكمت مىشود در وقتى كه شكم پر مىشود » . « 1 »\r\nدر بعضى روايات دارد ، كه حتى اگر شكم از چيزهاى مباح و حلال پر شود ، قلب از تشخيص صلاح و فساد خود باز مانده و كور مىشود ، يعنى اثر وضعى پرخورى اين است .\r\nمولى على ( عليه السلام ) مىفرمايند :\r\n« اذا مَلِىء البَطْنُ مِنَ المُباح عَمِىَ القَلْب عن الصَّلاح »\r\n« هنگامى كه شكم از مباح پر مىشود قلب از تشخيص نيك و بد خود و ديدن راه از چاه كور مىشود » « 2 » و كورى قلب يعنى عدم اكتساب معرفت و حكمت زيرا مبدأ علم پذيرى قلب و\r\nدل و روح انسانى است اگر كور شود از كسب علم حقيقى محروم مىشود « لا فِطنَةَ مَعَ بِطنَة » : « فطانت و فهم با شكم‌پرستى جمع نمىشود » . « 3 »\r\n6 - كم‌خورى موجب اسارت نفس و عدم ارتكاب معصيت و عدم هيجان شهوت است - از عوامل كنترل هواهاى نفسانى كم خورى و گرسنگى است حتى علماى اخلاق براى كسانى كه هنوز وسيله ازدواج آنها فراهم نشده ولى تحريك مىشوند ، روزه را توصيه مىكنند ، سرّ آن هم روشن است كه روزه موجب عدم تحريك قواى شهوانى و يا كاستن از آن مىشود .\r\nمولى مىفرمايند : « بهترين ياور بر اسارت نفس و شكستن عادت نفس ، گرسنگى كشيدن است » . « 4 »\r\nامام صادق ( عليه السلام ) مىفرمايند : « هيچ چيز براى قلب مؤمن زيان بارتر از پرخورى نيست و آن دو چيز به ارث مىگذارد قساوت قلب و هيجان شهوت »\r\n« لَيسَ شىءٌ أضَرّ لَقَلبِ المُؤمِن مِنْ كثرة الاكْل وَ هِىَ مُورثَة شَيئَين : قَسوَةُ القَلبِ و هَيَجانُ الشَّهوة » . « 5 »\r\n\r\n\r\n","description":"","footnote":"\r\n( 1 ) . تنبيه الخواطر - ميزان الحكمه ، جلد 1 ، صفحه 118 .\r\n( 2 ) . غرر الحكم .\r\n( 3 ) . غرر الحكم ( در روايتى ديگر مىفرمايد : لا تجتمع الفِطنَة و البطنه ) مستدرك ، جلد 3 ، صفحه 82 .\r\n( 4 ) . مستدرك ، جلد 3 ، صفحه 81 .\r\n( 5 ) . همان مدرك ، صفحه 80 . .\r\n","page_name":" 379 ","page_number":379},
  {"content":"\r\n\r\nدر روايتى از مولى آمده است :\r\n« نِعم عَونِ المَعاصِى الشّبَع » :\r\n« بهترين ياور بر معاصى ، سيرى و پرخورى است » . « 1 »\r\n7 - كم خورى سبب توفيق در انجام عبادات است .\r\nدر كلمات حضرت عيسى ( عليه السلام ) به بنى اسرائيل است كه : هر كس پرخورى كند پرخوابى كند و هر كس پرخوابى كند ، نماز كم خواند و كسى كه كم نماز خواند و به عبادت كم مشغول شده نام او جزو غافلين از ياد حق نوشته مىشود . « 2 »\r\nدر روايت است كه وقتى جبرئيل نزد پيامبر ( صلى الله عليه و آله ) آمده و خزائن دنيا را به او عرضه كرد ، تا انتخاب\r\nكند و پيامبر از انتخاب آن امتناع كردند ، به جبرئيل فرمودند : مرا رها كن ، روزى گرسنه و روزى سير باشم ، روزى را كه گرسنه‌ام به تضرع و سؤال از پروردگارم مىپردازم و روز سيرى را شكر و حمد او گذارم ، جبرئيل گفت : « وُفِّقْتَ لكلِّ خَيْر » « در اين صورت براى هر كار خيرى موفق باشى » . « 3 »\r\n8 - كم‌خورى اشتياق و علاقه ملائكه را به دنبال دارد - رسول گرامى ( صلى الله عليه و آله ) مىفرمايند : كسى كه تسبيح و تمجيدش زياد گرديد و طعام و نوشيدنى و خوابش كم شده ملائكه به سوى او اشتياق و شوق پيدا مىكنند ( و او را تأييد مىكنند ) . « 4 »\r\n9 - كم‌خورى موجب تداوم حيات قلب و پرخورى موجب ميراندن آن است - رسول گرامى ( صلى الله عليه و آله ) فرمودند :\r\n« لا تُميتُوا القلوب بكثرَةِ الطّعام و الشَّراب فانَّ القلبَ يَمُوتُ كالزّرع اذا كثر عليه الماء » :\r\n« قلبها را با زيادى غذا و نوشيدنى نميرانيد ، زيرا قلب مثل زراعتى است كه وقتى زياد آب بر آن رود مىميرد » . « 5 »\r\nدر جاى ديگر رسول گرامى فرمودند : « قلبهاى خود را با كمى خنده و كمى\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . تنبيه الخواطر ، صفحه 38 .\r\n( 3 ) . شرح نهج البلاغه خوئى ، جلد 9 ، صفحه 397 .\r\n( 4 ) . تنبيه الخواطر ، صفحه 356 .\r\n( 5 ) . همان مدرك ، صفحه 38 ، و مستدرك ، جلد 3 ، صفحه 80 . .\r\n","page_name":" 380 ","page_number":380},
  {"content":"\r\n\r\nخوردن زنده كنيد و با گرسنگى آن را پاك كنيد تا صاف و رقيق شود » . « 1 »\r\nاز بعضى روايات مىتوان استفاده كرد كه كم‌خورى موجب روشنائى نور معرفت در قلب و پرخورى موجب خاموشى آن است ، همان نور معرفت فطرى كه خداوند براى تشخيص صلاح و فساد در نهاد هر انسانى قرار داده است . در ذيل شماره 5 گفتيم قلب با كم خورى از كسب معرفت و حكمت و دانش باز مىايستد . ولى اينجا مىگوئيم اگر كار از حد بگذرد قلب مىميرد ،\r\nرسول گرامى ( صلى الله عليه و آله ) فرمودند :\r\nلا تَشْبَعُوا فَيطفَىء نُورٌ المعرفة مِنْ قُلُوبِكم\r\n« شكمها را پر نكنيد كه نور معرفت و شناخت از سرزمين قلبهاى شما خاموش مىشود » . « 2 »\r\n10 - كم‌خورى موجب ورود به مقامات عالى و ملكوت آسمانها و زمين و در مقابل پرخورى مانع آن است - رسول خدا ( صلى الله عليه و آله ) فرمودند :\r\n« لا يَدْخُلُ مَلَكُوتُ السَّمواتِ وَ الارْضِ مَنْ مَلأَبَطنُه »\r\n« كسى كه شكمش را پر كرد ، داخل ملكوت آسمانها و زمين نمىشود » « 3 » كنايه از اين كه ترقى نخواهد كرد .\r\n11 - كم‌خورى مايه نزول رحمت خداوندى و پرخورى مايه غضب الهى و دورى از خداوند و رحمت او است .\r\nامام باقر ( عليه السلام ) فرمودند :\r\n« ما مِنْ شىء ابْغَضُ الَى اللّهِ مِنْ بَطْنِ مَمْلُوّ » :\r\n« هيچ چيزى نزد خداوند مبغوض‌تر از شكم پر نيست » « 4 » شبيه به اين روايت كه به جاى « مملوّ » ، « مِلآن » دارد ، نيز از رسول گرامى ( صلى الله عليه و آله ) رسيده است . « 5 »\r\nدر روايتى ديگر امام باقر ( عليه السلام ) فرمودند :\r\n« أبْعَد الخَلقِ من اللّه اذا ما إمتلا بطنُه » :\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 9 ، صفحه 397 .\r\n( 2 ) . مستدرك ، جلد 3 ، صفحه 81 .\r\n( 3 ) . تنبيه الخواطر ، صفحه 81 .\r\n( 4 ) . مستدرك ، جلد 3 ، صفحه 80 .\r\n( 5 ) . همان مدرك . .\r\n","page_name":" 381 ","page_number":381},
  {"content":"\r\n\r\n« هنگامى كه شكم كسى پر شود ، در اين لحظه دورترين مخلوق به خداوند است » . « 1 »\r\n12 - كم‌خورى موجب رقّت قلب و تأثير موعظه در آن مىگردد .\r\nدر روايتى از رسول اسلام ( صلى الله عليه و آله ) آمده :\r\n« ايّاكُم و فُضُول المطعم فَإنَّه يَسُمُّ القلبُ بالفَضلة و يُبْطىء بالجوارحِ عن الطّاعةِ و يَصَمّ الهِمَمُ عن سِماع المَوعِظَة » :\r\n« بپرهيزيد از پرخورى و زيادى غذا زيرا قلب با\r\nزيادى غذا متأثر و مسموم مىشود ، و جوارح از طاعت خدا كند مىگردد و همتها از شنيدن موعظه سنگينى مىكند » . « 2 »\r\n13 - كم خورى مايه انديشه و فكر مستقيم و صحيح مىگردد و پرخورى موجب حماقت و نادانى و عدم تفكر صحيح و سليم است .\r\nلقمان به فرزندش گفت : اى فرزند من هنگامى كه معده پر شد ، تفكر به خواب مىرود و حكمت و دانش لال مىشود ( و قدرت راهنمائى و روشنائى ندارد ) و اعضاء و جوارح از عبادت باز مىماند . « 3 »\r\nمولى نيز فرمودند :\r\n« مَنْ اقْتَصَدَ فى أكْلِه كَثُرَتْ صِحَّتُه وَ صَلُحَتْ فِكْرَتُه » :\r\n« كسى كه ميانه‌روى در خوردن پيشه كند سلامتى او افزون و فكرش نيك مىگردد » . « 4 »\r\n14 - كم خورى مايه حال دعا و مناجات و راز و نياز است و پرخورى ميراننده اين حال - اين مسئله شايد به تجربه ثابت شده چه بسا كسانى ارده كنند شب جمعه مشغول دعا و راز و نياز باشند ولى در اثر پرخورى حال دعا به آنها دست نمىدهد ، بلكه آنچه به آنها دست مىدهد حالت خواب و چرت است .\r\nچه بسا شيطان انسان را به وسيله پرخورى از مشغول شدن به عبادت و حال انابة بازمىدارد ، در حديثى آمده كه گفتگوئى بين حضرت يحيى ( عليه السلام ) و شيطان درگرفت .\r\n\r\n\r\n","description":"","footnote":"\r\n( 1 ) . همان مدرك .\r\n( 2 ) . بحار الانوار ، جلد 72 ، صفحه 99 ، و جلد 77 ، صفحه 182 .\r\n( 3 ) . شرح خوئى ، جلد 9 ، صفحه 397 .\r\n( 4 ) . غرر الحكم . .\r\n","page_name":" 382 ","page_number":382},
  {"content":"\r\n\r\nطبق آن حديث حضرت يحيى ( عليه السلام ) به شيطان گفت اين چيزهائى كه به تو آويزان ست چيست ؟ گفت : اينها وسيله شهواتى است كه فرزندان آدم را با آنها مشغول مىكنم حضرت فرمود آيا از اينها چيزى براى من هم هست ؟ گفت : بله ؟ چه بسا مىشود\r\nكه سير غذا مىخورى و تو را مشغول مىكنيم و از نماز و ذكر باز مىداريم .\r\nحضرت گفت : قسم به خدا كه ديگر شكم خود را از غذا پر نكنم ، شيطان نيز گفت قسم به خدا كه هرگز مسلمانى را نصيحت نكنم ( كه راه فرار را ياد گيرد ) .\r\nسپس امام جعفرصادق ( عليه السلام ) نيز فرمودند : « كه به خدا قسم بر گردن جعفر و آل او است كه شكمهايشان را هرگز پر از طعام نكنند و به خدا قسم بر گردن جعفر و آل جعفر است كه عملى هرگز براى دنيا انجام ندهند » . « 1 »\r\n15 - كم خورى موجب بقاء ورع و تقوى و پرخورى موجب فساد تقوى و مايه طغيان است .\r\nمولى على ( عليه السلام ) مىفرمايند :\r\n« ادْمانُ الشِّبَع يورثُ الأَشر و يُفْسِد الورع » :\r\n« تداوم پرخورى ، موجب طغيان و سركشى و فاسد كردن پرهيزكارى است » . « 2 »\r\nدر جاى ديگر فرمودند :\r\n« بِئسَ قَرينُ الوَرَعِ الشِّبَع » :\r\n« پرخورى و سيرى ، بد همنشينى براى پرهيزكارى است » . « 3 »\r\n16 - كم خورى و گرسنگى موجب سيرى در قيامت و پرخورى مايه گرسنگى در قيامت است .\r\nرسول اكرم ( صلى الله عليه و آله ) در روايتى مىفرمايند :\r\n« طوبى لِمَنْ طَوى و جاعَ اولئك الذين يَشْبَعُون يَومَ القيامة » :\r\n« خوشا به حال كسى كه دامنه خوردن را جمع كند و گرسنگى\r\n\r\n\r\n","description":"","footnote":"\r\n( 1 ) . وسائل ، جلد 16 ، صفحه 607 - مستدرك ، جلد 3 ، صفحه 81 .\r\n( 2 ) . غرر الحكم .\r\n( 3 ) . غرر الحكم . .\r\n","page_name":" 383 ","page_number":383},
  {"content":"\r\n\r\nكشد ، آنها كسانى هستند كه روز قيامت سير هستند » . « 1 »\r\nدر روايتى ديگر آمده است :\r\n« اكثَرُ النّاس شَبَعاً اكثرهم جُوعاً يومَ القيامة » :\r\n« كسانى كه بيشتر سير هستند ، روز قيامت بيشتر گرسنه‌اند » . « 2 »\r\n17 - كم خورى و گرسنگى سبب لذّت بردن از طعام است به خلاف پرخورى . به تجربهاثبات شده كه اگر انسان گرسته باشد هميشه با اشتها است و غذا به دهان او طعم مىكند ، ولى اگر سير باشد ، و بخواهد چيزى خورد آنقدر احساس لذّت نمىكند لذا لقمه‌هاى آخر انسان كه در حال سيرى است ، لذتى مانند لقمه‌هاى اول را ندارد .\r\n18 - انسانى كه كم خوراك است و خود را گرسنه نگاه مىدارد به ياد گرسنگى فقراء و مساكين نيز هست ، وقتى درد گرسنگى را كشيد ، درد گرسنگان را احساس مىكند و انگيزه‌اى بر يارى آنها و دعوت آنها بر سر سفره و اطعام كردن آنها مىشود به خلاف فرد سير و پرخورى كه بىدرد است و احساس رنج و درد گرسنگان را ندارد .\r\nبه همين جهت بود كه وقتى به حضرت يوسف ( عليه السلام ) گفتند : چرا گرسنگى مىكشى ، در حالى كه كليد خزينه‌هاى زمين در دست تو است و خزانه‌دار پادشاه مصر هستى ؟ گفت : « اخافَ ان اشْبَعَ فَانسى الجائع » : « مىترسم از اين كه سير باشم و گرسنه را فراموش كنم » . « 3 »\r\n19 - كم خورى مايه كم‌مؤونه بودن است كسى كه عادت بر كم‌خورى دارد غذاى كم و مال محقّرى او را كفايت مىكند به خلاف كسى كه شكم‌پرستى كرده و\r\n\r\n\r\n","description":"","footnote":"\r\n( 1 ) . مستدرك ، جلد 3 ، صفحه 80 .\r\n( 2 ) . شرح خوئى ، جلد 9 ، صفحه 398 .\r\n( 3 ) . شرح نهج البلاغه خوئى ، جلد 9 ، صفحه 398 . ( اكثر روايات اين فراز را صاحب ميزان الحكمه ، در جلد 1 ، ماده ( أكل ) ، صفحه 116 تا 126 آورده است ) . .\r\n","page_name":" 384 ","page_number":384},
  {"content":"\r\n\r\nخود را بر آن عادت داده است كه هر روز و شب او طلبكار او است . او را مىكشد به جائى كه به مال مردم طمع كند و او را يا به كسب حرام مىكشد كه عقاب دارد ، يا به حلال مىكشد كه حساب دارد .\r\n20 - كم خورى و گرسنگى باعث مصونيت روان آدمى از نفوذ شيطان است .\r\nرسول گرامى ( صلى الله عليه و آله ) فرمودند :\r\n« انّ الشيطان يجرى مِنْ آدم جرى الدّم فى العروق فَضَيّقوا مجاريه بالجُوع » :\r\n« شيطان در دروان فرزند آدم به جريان مىافتد مثل جريان خون در رگها ، پس راههاى او را با گرسنگى ببنديد » ! « 1 »\r\nبا گرسنگى مىتوان قسمت عمده از وساوس آن را كنترل كرد ، قوه غضبيه و شهويه كه از اركان لشكر او هستند ، با كم خوراكى تا حدّى قابل تعديل هستند\r\nاين بيست ثمره بود كه ذكر كرديم و غزالى در احياء العلووم به ده تا از اينها اشاره كرده است كه مرحوم خوئى در ذيل خطبه 159 ، جلد 9 آنها را آورده است . « 2 »\r\n* * *\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 9 ، صفحه 398 .\r\n( 2 ) . احياء العلوم ، جلد 3 ، صفحه 84 . .\r\n","page_name":" 385 ","page_number":385},
  {"content":"\r\n . \r\n","description":"","footnote":"","page_name":" 386 ","page_number":386},
  {"content":"\r\n\r\n\r\n70 - سهولت در برخوردها\r\n« سهلًا امرُه »\r\nترجمه : ( مىبينى پرهيزكار را كه ) امورش آسان و به اصطلاح خفيف المؤوْنه است .\r\n* * * شرح : از صفات ديگر متقيان سادگى امور و كم‌خرجى آنها است . آنها با مسائل ، ساده و آسان برخورد مىكنند ، نه با سختى و شدت و تكلّف ، و اين ناشى از روح بلند و ايمان قوى آنها است .\r\nگاهى انسان افرادى را مىبيند كه وقتى مىخواهند از خانه خارج شوند ، يا به ميهمانى روند ، يا مسافرتى كنند ، بسيار ساده امور خود را ترتيب مىدهند و سريع به كار خود مىرسند ولى بعضيها براى يك ميهمانى رفتن آن قدر خود را در چهارچوب آداب و رسوم تجملاتى محصور مىكنند و جدا خود را به تكلف و زحمت مىاندازند ، مسافرت رفتن آنها نيز با مشقت و زحمت همراه است ، بايد حتماً چند چمدان از اين طرف لباس ببرند و چند چمدان سوغاتى خريده از آن طرف بياورند ، به زيارت حج و طواف خانه كعبه مىروند ولى تجملات و تكلّفات آنها را ببين چه قدر است ، برعكس انسان خفيف المؤونة و ساده كه با يك كيف كوچك به سفرى\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nچند ماهه مىرود و بازمىگردد و خود را مقيد به اين قيود و آداب زائد نكرده است .\r\nانسان پرهيزكار در معامله با مرد آسان مىگيرد ، در قرض دادن و كارهاى خير ديگر سختگيرى نمىكند ، در گرفتن طلب و قرض خود شدت به خرج نمىدهد ، در مسائل ازدواج بسيار راحت برخورد مىكند ، و از تنگ نظرى به دور است نه خود را به زحمت مىاندازد و نه ديگران را به دردسر .\r\nو همين نيك نفسى و خوش حسابى با مردم موجب مىشود ، كه رحمت الهى بر او نازل شده و خداوند نيز با او همانگونه محاسبه كند .\r\nبراى اين كه سهل الامر بودن و در مقابل آن سخت‌گير بودن روشن شود ، حديثى را از تفسير برهان كه در ذيل آيه 21 سوره رعد وارد شده است نقل مىكنيم ، خداوند در آيه 18 همين سوره در مورد كسانى كه دعوت حق را اجابت نكردند مىفرمايد : أُوْلَئِكَ لَهُمْ سُوءُ الْحِسَابِ وَمَأْوَاهُمْ جَهَنَّمُ وَبِئْسَ الْمِهَادُ : « براى آنها حساب سخت و جايگاهشان جهنم است كه بسيار بد جايگاهى است » .\r\nو در آيه 21 همان سوره درباره كسانى كه دستورات خداوند را عمل كرده و خاشع شدند مىفرمايد : يَخَافُونَ سُوءَ الْحِسَابِ : « از سختى و بدى حساب مىترسند » .\r\nحمّاد بن عثمان گفت : مردى بر امام صادق ( عليه السلام ) وارد شد و از يكى از اصحاب او شكايت كرد ، در همان موقع آن مردى كه از اصحاب بود ، سررسيد ، حضرت به او فرمودند : چرا فلانى از تو شكايت مىكند ! گفت چون تمام حقّم را از او مىخواهم بگيرم ( تا دينار آخر را مىخواهم در سر وقت بگيرم ) حضرت با حالت غضب نشستند و فرمودند : تو گمان مىكنى وقتى تا آخرين حقّت را گرفتى بدى نكرده‌اى ، و كار سوئى انجام نداده‌اى ! آيا نديده‌اى قول خداوند را كه از قول افراد نيك حكايت مىكند : يَخَافُونَ سُوءَ الْحِسَابِ : آيا فكر\r\nمىكنى از خدا مىترسند كه ظلم بر آنها روا دارد ، نه به خدا قسم نمىترسند مگر از اين كه خداوند تا آخرين چيز آنها را\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nمحاسبه كند اين‌گونه حساب را خداوند عزوجل به حسابى ( سوء الحساب ) ناميده است . « 1 »\r\nاز آيات قرآن به خوبى استفاده مىشود كه مردم در قيامت به دو گروه تقسيم مىشوند : گروهى هستند كه خداوند حساب آنها را به آسانى و سهولت رسيدگى مىكند و هيچ‌گونه سختگيرى در موردشان نخواهد كرد فَأَمَّا مَنْ أُوتِىَ كِتَابَهُ بِيَمِينِهِ - فَسَوْفَ يُحَاسَبُ حِسَاباً يَسِيراً « 2 » و به عكس كسانى هستند كه با شدّت به حساب آنها رسيدگى مىشود و ذره مثقال آن مورد دقت قرار مىگيرد ، چنان كه درباره بعضى از شهرها كه مردم آن سركش و گنهكار بودند ، مىفرمايد : فَحَاسَبْنَاهَا حِسَاباً شَدِيداً وَعَذَّبْنَاهَا عَذَاباً نُّكْراً « 3 » و يا در آيه 18 سوره رعد فرمود : أُوْلَئِكَ لَهُمْ سُوءُ الْحِسَابِ : به خاطر اين است كه عده‌اى در زندگى دنيا و رسيدگى به حساب ديگران فوق العاده سختگيرند ، و به اصطلاح مو را از ماست مىكشند و سعى دارند حق خود را تا آخرين دينار به هر قيمتى كه شده بگيرند ، و به هنگامى كه خطائى از ديگرى سر زده ، تا آخرين حدّ ممكن او را مجازات كنند ، اينها كسانى هستند كه در زندگى كمترين گذشت حتى در مورد زن و فرزند و برادر و دوستان ندارند ، و از آنجا كه زندگى جهان ديگر بازتاب و انعكاس از زندگى اين جهان است ، خداوند نيز در حساب آنها چنان سختگيرى مىكند ، كه\r\nبايد در برابر هر كارى كه كرده‌اند ، جوابگو باشند ، بى آنكه كمترى گذشتى درباره آنها شود !\r\nامّا به عكس ، كسانى هستند آسانگير و پرگذشت و بزرگوار ، مخصوصاً به هنگامى كه در برابر دوست و آشنا و يا كسانى كه بر آنها حق دارند و يا افراد ضعيف قرار مىگيرند ، آن قدر بزرگوارند كه سعى مىكنند ، در بسيارى از موارد خود را به\r\n\r\n\r\n","description":"","footnote":"\r\n( 1 ) . تفسير برهان ، جلد 2 ، صفحه 288 ، ذيل آيه 21 ، سوره رعد ، تفسير نمونه ذيل آيه 18 آورده است .\r\n( 2 ) . سوره انشقاق ، آيه 7 و 8 .\r\n( 3 ) . سوره طلاق ، آيه 8 . .\r\n","page_name":" 389 ","page_number":389},
  {"content":"\r\n\r\nتغافل زنند و گناهان بعضى را ناديده بگيرند ، البته گناهانى كه نسبت به آنها جنبه شخصى دارد ، خداوند در مورد اين‌گونه اشخاص آسان مىگيرد و آنها را مشمول عفو بىپايان و رحمت وسيع خود قرار مىدهد و با حساب يسير و آسان آنها را محاسبه مىكند و اين درسى است بزرگ براى همه انسانها ، مخصوصاً كسانى كه مصدر كارى هستند و با گروه زيادى سر و كار دارند . « 1 »\r\nاگر ما در محاسبات خود سختيگرى نكنيم خداوند نيز حساب ما را آسان مىگيرد و بلكه بدون حساب وارد بهشت مىكند ، و بدون حساب روزى مىدهد يَدْخُلُونَ الْجَنَّةَ يُرْزَقُونَ فِيهَا بِغَيْرِ حِسَاب « 2 »\r\nاگر انسان سهل الامر و خفيف المؤونه شد كارهاى او را خداوند سريع سامان مىدهد ، گاهى انسان تعجب مىكند از بعضى افراد كه چگونه كارهاى زندگى آنها سريع و راحت حلّ مىشود ، گويا دست خداوند قبل از رسيدن او گره را باز كرده است ، حتى ديده شده چنين افرادى مرگ و كارهاى بعد از مرگشان به راحتى انجام مىگيرد و مىگويند چه مرگ راحتى كرد و چگونه كارها و قرضهايش سريع انجام و پرداخت شد ، اينان هم خود سبكبار و سبكبالند و به راحتى به سوى آخرت پرواز\r\nمىكنند و هم بار مردم را سبك مىكنند و تكليفى به دوش ديگران نمىگذارند ، ديگران را براى كار خود به زحمت نمىاندازند .\r\nامام صادق ( عليه السلام ) در روايتى مىفرمايند : « تكلّف در هر بابى و موردى از اخلاق و سيره صالحين نيست و خداوند متعال به پيامبرش فرمود : « قُل لا اسْئلكُم عليه من اجر و ما انا مِنَ المتكلّفين » : « بگو بر امور رسالت خود اجر و پاداشى از شما نمىخواهم و من از افراد متكلّف سختگير نيستم » . » « 3 »\r\n* * *\r\n\r\n\r\n","description":"","footnote":"\r\n( 1 ) . تفسير نمونه ، جلد 10 ، صفحه 181 - 180 .\r\n( 2 ) . سوره غافر ( مؤمن ) ، آيه 40 .\r\n( 3 ) . سفينة البحار ، جلد 2 ، صفحه 490 ، و در تفسير نور الثقلين ، جلد 4 ، صفحه 473 نيز با تغييرى آمده است . .\r\n","page_name":" 390 ","page_number":390},
  {"content":"\r\n\r\n\r\n71 - محافظت از دين\r\nحريزاً دينُه\r\nترجمه : ( مىبينى پرهيزگار را كه ) دين او داراى حرز و حصار و محفوظ است .\r\n* * * شرح : از صفات ديگر پرهيزگاران مصون بودن دين و عقائد آنها از امورى است كه موجب نقص و خلل در آن مىشود ، اين محفوظ بودن دين ناشى از ايمان آنها است كه با يقين آميخته است .\r\nدر ذيل فراز : « ايمانا فى يقين » توضيح داديم كه ايمان اشخاص و عقايد آنها داراى شدت و ضعف است و گاهى از روى تقليد و بدون دليل و استدلال است و گاهى از روى دليل و استدلال است و گاهى بالاتر از اين دو است : يعنى از روى علم است با آگاهى به اين كه علم او هم صحيح و مطابق با واقع است و اين « علم اليقين » است .\r\nايمان و اعتقاد تقليدى و استدلالى هر دو با شبهه و اشكال تراشى ممكن است ، تضعيف و يا تخريب شود ، ولى علمى كه به صورت يقينى درآمد ، احتمال خلاف در آن راه ندارد ، زيرا دارنده اين علم مىداند كه واقع ، همان ادراكى است كه كرده است .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nمرحوم خوئى شارح نهج‌البلاغه مصون بودن دين از شكوك و شبهات را عنوان كرده است و مىتوان گسترده‌تر از آن بيان كرد و مطلق چيزهائى را گفت كه موجب خلل و نقص و يا\r\nنابودى دين مىشود ، متقين دين خود را در حفاظت دارند ، چنان كه اهل دنيا اشياء گرانبهاى خود را در گاوصندوقها حفاظت مىكنند .\r\nگاهى انسان تعجب مىكند از بعضى كه دين و عقيده خود را به نازلترين قيمت مىفروشند در حالى كه اگر ما به اين قيمت نفروشيم ممكن است به قيمت گران بفروشيم !\r\nچه افرادى بودند كه براى يك كيسه برنج دين و شرف فروختند و جاى تعجب نيست چه تضمينى هست كه ما اگر در شرائط آنها باشيم چنين نكنيم !\r\nبسيارى از افرادى كه در كربلا حاضر شدند و در لشكر عمرسعد قرار گرفتند ، و با حسين بن على ( عليه السلام ) و امام وقت خود جنگيدند ، به خاطر گرفتن پول ناچيز به اين كار اقدام كردند ، آنها دين خود را فروختند ، اينها افرادى بودند كه اگر گوهر ايمان و دين داشتند ، در حرز و حفاظ قرار نداده بودند ، بلكه در برابر طوفان شهوات قرار دادند و اين طوفان برحسب سنگينى و سبكى دين آنها ، دين يكى را زودتر و دين ديگرى را كمى ديرتر برد .\r\nدر انقلاب اسلامى كه به رهبرى امام فقيد ، خمينى كبير به وقوع پيوست چه بسيار افراد به ظاهر متدّينى را ديديم كه براى مالى اندك دين خود را فروختند و مردم را با بمب گذاريها به خاك و خون كشيدند ، حتى ميعادگاه نماز جمعه‌ها را با خون مردم و ائمه جمعه رنگين كردند ! ولى اين تاريخ است كه تكرار مىشود و حوادث صحراى كربلا مكرّر به نمايش مىگذارد ، ولى با بازيگرانى ديگر و اين ما هستيم كه بايد از تاريخ عبرت بگيريم .\r\nاى كاش دين خود را مىفروختند و دنياى خود را آباد مىكردند ، بعضى دين مىفروشند و ديناى ديگران را آباد مىكنند و اين نهايت بدبختى است !\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nدر اينجا حكايتى تاريخى و واقعيتى دردناك را يادآور مىشويم كه شايد پند گيريم و گوهر عقايد را با مطالعه عميق‌تر و با ايمان بيشتر محفوظتر گردانيم .\r\nاين قضيه را مرحوم شيخ صدوق در عيون اخبار الرضا ( عليه السلام ) و مرحوم مجلسى در « بحار الانوار » آورده است . از عبيداللّه بزاز نيشابورى كه مردى مسن بود ، نقل كرده‌اند كه گفت : ميان من و حميد بن قحطبة الطائى الطوسى ( والى خراسان ) دوستى بود ، من در بعضى مواقع وارد بر او مىشدم ، چون خبر آمدن من به او رسيد ، مرا استحضار نمود و من جامه سفر را عوض نكرده بودم ، و آن موقع ماه رمضان وقت نماز ظهر بود ، چون بر او وارد شدم ديدم او را در خانه‌اى كه آب در آن خانه جارى بود ، بر او سلام كردم و نشستم ، پس طشتى و ابريقى ( آفتابه‌اى ) آوردند و دست او را شستند ، و مرا نيز امر نمود ، دستم را شستم و غذا حاضر ساختند ، در اين حال به خيالم خطور كرد كه ماه رمضان است .\r\nچون متذكر شدم ، دست نگاه داشتم ، حميد گفت چرا غذا نمىخورى ، گفتم ماه رمضان است و من هم مريض نيستم و علتى ندارم كه روزه خود را افطار كنم ، شايد شما را عذرى يا علتى باشد كه ، افطار مىكنيد .\r\nگفت مرا هم علّتى نيست ، من هم صحيح و سالم هستم ؛ در اين حال اشك از ديده‌اش جارى شد و مشغول غذا خوردن شد ، بعد از غذا گفتم چه چيزى تو را به گريه انداخت ، گفت وقتى هارون در طوس بود ، شبى كسى را نزد من فرستاد كه پيش اميرالمؤمنين هارون بيا چون وارد بر او شدم پيش روى او شمعى\r\nبرافروخته و شمشيرى كشيده بود و در كنار او خادمى ايستاده بود ، سر خود را بلند كرد ، و گفت : اطاعت تو نسبت به اميرالمؤمنين چگونه است ؟\r\nگفتم : به نفس و مال اطاعت مىكنم ، و حاضرم اين دو را در راه شما بدهم ، سر خود را به زيرا افكند و اجازه مرخصى داد و كمى در منزل خود استراحت كرده بودم كه دوباره شخصى را نزد من فرستاد و گفت باز خليفه تو را مىخواهد ، من در نزد\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nخود گفتم : « انّا للّه و انّا اليه راجعون » : و بر خود ترسيدم كه عزم و اراده قتل مرا كرده باشد ، قضيه به همان صورت اول گذشت و همان سؤال را تكرار كرد من گفتم : به نفس و مال و عيال و فرزند اطاعت مىكنم ( الَعَبْدُ وَ ما فى يَدِه كانَ لِمولاه ) اين بار تبسمى كرد و اذن مراجعت داد ، پس از مدتى كه بازگشته بودم ، بار ديگر مأمور او آمد : « اجِبْ اميرالمؤمنين ) باز اميرالمؤمنين ، تو را احضار مىكند ، اين بار نيز همان سؤال را تكرار كرد و من گفتم به نفس و مال و عيال و فرزند و دين اطاعت مىكنم ( يعنى آخرين چيزى كه دارم ، دين است كه در راه تو مىدهم ) . خنده‌اى كرد و گفت : اين شمشير را بگير و هر چه اين خادم گفت عمل كن !\r\nخادم شمشير را به من داد و مرا بر در خانه‌اى كه بسته بود برد و درب را گشود ، ديدم در وسط آن خانه چاهى است و در آن خانه سه اطاق بود ، كه دربهاى آن بسته بود ، درب يكى را گشودم ، بيست نفر را كه بعضى پير بودند و بعضى جوان با موهاى بلند ، در غل و زنجير ديدم ، خادم به من گفت : اميرالمؤمنين تو را مأمور كرده كه اينها را به قتل رسانى و همه از سادات علوى و از اولاد على ( عليه السلام ) و فاطمه ( عليها السلام ) هستند ، يكى يكى را گردن زده و جسد و سرها را درون چاه انداختم ! سپس درب اطاق دوم و سوم را گشودم و در هر كدام\r\nبيست سيد بودند كه مجموع همه آنها شصت نفر مىشدند ، بقيه را نيز به همين طرز به قتل رساندم ، آخرين نفر ، پيرمدى بسيار نورانى و روشن ضمير بود ، به من گفت واى بر تو جواب جدّم پيامبر ( صلى الله عليه و آله ) را چه مىدهى كه اولاد او را چنين گردن زدى ؟ ! خواستم دست نگه دارم خادم خليفه نگاهى غضب‌آلود به من كرد و ترسيدم و او را هم گردن زدم و در چاه انداختم و پس از كشتن اين شصت پير و جوان علوى و فاطمى در يك شب ، ديگر نماز و روزه براى من چه فائده‌اى دارد كه مىدانم مخلّد در آتش خواهم بود . « 1 »\r\nآرى حبّ جاه و مقام و شهوت انسان را به جائى مىرساند كه باارزش‌ترين چيز\r\n\r\n\r\n","description":"","footnote":"\r\n( 1 ) . بحار الانوار ، جلد 48 ، صفحه 176 تا 178 - عيون الاخبار الرضا ( عليه السلام ) ، جلد 1 ، صفحه 108 . .\r\n","page_name":" 394 ","page_number":394},
  {"content":"\r\n\r\nخود را كه از جان و مال و ناموس ارزشمندتر است به بهائى اندك مىفروشد ، اگر همه دنيا را هم به انسان دهند در برابر زندگى ابدى آخرت بسيار كم‌ارزش است .\r\nوقتى خبر عملكرد حميد ( والى خراسان ) را به حضرت رضا ( عليه السلام ) دادند ، فرمود يأس و نااميدى او از رحمت پروردگار ، گناهش بيشتر از قتل شصت سيدهاشمى است ! « 1 » ( يعنى گناه نااميدى اين قدر بزرگ است و درگه او درگه نوميدى نيست ) .\r\nمواظب باشيم دين فروش نشويم ، نه ارزان نه گران ، در اين وادى ما بايد به كسى اقتداء كنيم كه فروشنده نباشد ، به مولائى چون على بن ابيطالب ( عليه السلام ) اقتداء كنيم كه مىفرمايد حاضر نيستم كمترين ظلمى به كسى نمايم و دانه‌اى\r\nاز دهان مورى گيرم ، به اين مولى اقتداء كنيم كه چراغ بيت المال را به خاطر رف خصوصى طلحه و زبير خاموش مىكند به او اقتدا كنيم كه در برابر تقاضاى برادرش عقيل ، آهن داغ به دست او نزديك مىكند ، به فرزند او حسين بن على ( عليه السلام ) اقتداء كنيم كه جان و ياران خود را مىدهد ، ولى دين نمىدهد ، حاضر به اسارت زن و بچه خود مىشود ولى عقيده خود را از دست نمىدهد ، به برادرش ابوالفضل ( عليه السلام ) اقتداء كنيم كه وقتى شمر ذى الجوشن براى او امان‌نامه مىآورد تا دين خود را به دنيا بفروشد دست ردّ به سينه آنها مىزند ، به حجر بن عدىها و ميثم تمارها اقتداء كنيم كه جان مىدهند و از عقيده و آئين خود محافظت مىكنند .\r\nاى عزيز ! رفيق ، همسر ، پدر ، مادر ، برادر ، خواهر و فرزند گرامى هر كدام از تو توقعاتى دارند ، خصوصاً اگر به جائى رسى ، از تو ملاحظاتى مىطلبند ، اگر ديدى تقاضاها و توقعات آنها مساوى با شكستن حريم دين است بگو تا اين جا رفاقت و\r\n\r\n\r\n","description":"","footnote":"\r\n( 1 ) . چهارده معصوم ( عليهم السلام ) ، صفحه 996 ، در همين كتاب ، صفحه 995 دارد كه هارون در طوس باغى داشت كه مكرر به طوس مىرفت و در سال 193 به طوس آمد و فوت كرد و در باغ حميد بن قحطبه او را دفن كردند ، در صفحه 996 نيز مىگويد كه اين حميد ، همان كسى است كه در مجلس مأمون در اثر اهانت به حضرت ، شير روى پرده به امر حضرت او را بلعيد . .\r\n","page_name":" 395 ","page_number":395},
  {"content":"\r\n\r\nپدرى و زوجيت و برادرى و خواهرى است ، از اين جا به بعد حريم دين است ، دين فروشى نمىكنم ، ضوابط مقدم بر روابط است ، آن هم ضوابط و قوانين الهى .\r\nمواظب باش كه شيطان تو را نفريبد كه دين‌فروشى آسان و عقوبت آن بسيار دشوار است . خداوند ما را از اين امتحان الهى سربلند بيرون آورد و دين و عقيده ما را از گزند حوادث و فتن مصون و محفوظ دارد انشاءاللّه تعالى .\r\n* * *\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\n72 - خاموش كردن شعله‌هاى شهوت\r\n« مَيْتَةً شَهوَتُه »\r\nترجمه : ( مىبينى براى پرهيزكار كه ) شهوت او مرده است .\r\n* * * شرح : از ويژگيهاى ديگر پرهيزكاران خاموش كردن شعله‌هاى شهوت است ، مراد از مرگ شهوت ، كنترل و اعتدال آن و عدم سركشى آن است ، نه اين كه واقعاً اين غريزه خدادادى را نابود كنند كه اين نيز طبق روايات عملى نكوهيده و غير جائز است ، حضرت ، موت را كنايه از فروشى شهوت و عدم طغيان گرفته‌اند ، زيرا مرده نيز بعد از مرگ ديگر قدرت طغيانگرى ندارد ، شهوت دشمنى است كه اگر رها شود ، انسان را به هلاكت مىاندازد .\r\nامام صادق ( عليه السلام ) از رسول گرامى اسلام ( صلى الله عليه و آله ) نقل كردند كه : « ثلاث اخافُهُنّ على امّتى بعدى : الضلالة بعد المَعْرِفته و مَضَلات الفِتَنْ و شَهْوَةُ البَطْنِ و الفَرْج » : « سه چيز است كه بعد از خود بر امت خود مىترسم : گمراهى بعد از معرفت و شناخت ، و گمراهى در آزمايشها و امتحانات ، و شهوت شكم و فرج » ( اشاره به شهوت جنسى ) . « 1 »\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 146 ، ذيل همين فراز . .\r\n","page_name":" 397 ","page_number":397},
  {"content":"\r\n\r\nامام باقر ( عليه السلام ) مىفرمايند : « عبادتى با فضيلت‌تر از پاكدامنى شكم و فرج نيست » . « 1 »\r\nامام صادق ( عليه السلام ) مىفرمايند : اميرالمؤمنين ( عليه السلام ) بسيار فرمودند كه :\r\n« افْضَلُ العبادةِ العِفاف » :\r\n« بهترين عبادت ، عفاف و پاكدامنى و كنترل شهوات است » . « 2 »\r\nمولى على ( عليه السلام ) در وصيتى به فرزند خود محمدبن حنفيه ، مىفرمايند :\r\nمَنْ لَم يُعطِ نَفْسَه شَهْوَتَها اصابَ رُشْدَه ؛\r\n« كسى كه خواهش‌هاى نفس را در اختيارش نگذاشت و به خواسته‌ها و تمايلات آن جواب مثبت نداد ، به رشد و هدايت رسيده است » . « 3 »\r\nميلها و خواسته‌ها در هر زمينه‌اى كه باشد ، براى پرهيزكاران واقعى قابل كنترل است ، و هيچگاه اسير و برده شهوت نمىشوند .\r\nزيرا برده شهوت پست‌ترين مردگان است\r\n« عبدالشهواة اذلُّ من عبدالرّق » « 4 »\r\nو كسى كه اسير شهوت شد ، اسارتش پايان نپذيرد ، مگر با مرگ\r\n« عبدُ الشّهوة اسيرٌ لا ينفك أسْرهُ » « 5 »\r\n) و پرهيزكاران به مقتضاى علم ( و ايمانى ) كه دارند به بردگى شهوت كشيده نمىشوند كه\r\n« الجاهلُ عَبدُ شهوتِه » :\r\n« جاهل برده شهوت خود است » « 6 » و اساساً خواهشهاى نفسانى جاهلان را اسير مىكند\r\n« الشهواتُ تَسْتَرِقُّ الجُهُول » « 7 »\r\nو اگر شهوت كنترل شد يعنى عقل حاكم شده است :\r\n كدخداى تن بشر عقل است * از همه حال باخبر عقل است \r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 146 ، ذيل همين فراز .\r\n( 2 ) . شرح نهج البلاغه خوئى ، جلد 12 ، صفحه 146 ، ذيل همين فراز .\r\n( 3 ) . همان مدرك .\r\n( 4 ) . غررالحكم .\r\n( 5 ) . غررالحكم .\r\n( 6 ) . غررالحكم .\r\n( 7 ) . غررالحكم . .\r\n","page_name":" 398 ","page_number":398},
  {"content":"\r\n\r\n هر كه با عقل آشنا باشد * از همه عيبها جدا باشد « 1 » \r\nيكى از عرفا گفته است : چه حيوان چموشى محتاج‌تر است به لجام محكم ، از نفس خودت . « 2 »\r\nيكى از زاهدان گفته : دشمنان انسان سه چيز است : دنيا ، شيطان و نفس او ، خود را از دنيا با زهد و بىاعتنائى به آن و از شيطان با مخالفت با آن و از نفس با ترك شهوات آن ، حفظ كن . « 3 »\r\nسقراط حكيم مريض بود به او گفتند : براى شما مرغى ذبح كنيم ، گفت : دلهاى كسانى كه در باب معرفت حقايق غرق باشند ، منبرهاى فرشتگان و ملائكه است و شكم‌هاى كسانى كه از شهوات لذت برند ، قبرهاى حيوانات هلاك شده است . « 4 »\r\nيكى از حكماى هند گفت : از دو دسته از مردم بايد پرهيز كرد و دورى گزيد ، يكى كسى كه بگويد : نه ثوابى ، نه عقابى ، نه معادى و نه نيكى و نه گناهى است ( منكر اين امور باشد و خداشناس نباشد ) و ديگر آنكه مالك شهوت خود نباشد و قادر بر گرداندن قلب و ديده‌اش از شهوت نباشد . « 5 »\r\nدر روايتى آمده است :\r\n« اسْتَهِينُوا بِالموت كيلا تَمُوتوا و امِيْتُوا الشهواتِ تَخْلُدُوا » :\r\n« مرگ را خوار و حقير شماريد تا نميريد و شهوات را بميرانيد تا زندگى جاودانه يابيد » . « 6 »\r\nيكى از عوامل خاموش كردن شعله‌هاى خانمان‌سوز شهوات ، حفظ شكم و عدم پرخورى است كه حضرت در فراز قبل متذكر شده‌اند و گويا اين فراز معلول فراز\r\n\r\n\r\n","description":"","footnote":"\r\n( 1 ) . ترجمه و شرح مصباح الشريعه و مفتاح الحقيقه ، از حسن مصطفوى ، صفحه 160 با تلخيص .\r\n( 2 ) . احياء العلوم غزالى ، جلد 3 ، صفحه 66 .\r\n( 3 ) . همان مدرك .\r\n( 4 ) . اخلاق محتشمى ، صفحه 349 .\r\n( 5 ) . همان مدرك ، صفحه 348 .\r\n( 6 ) . همان مدرك ، صفحه 347 . .\r\n","page_name":" 399 ","page_number":399},
  {"content":"\r\n\r\nقبلى است و حضرت پس از آن ذكر كردند .\r\nخداوند ما را از همنشينى شهوت دور گرداند كه مولى فرمودند :\r\n« قَرين الشَهوة مريضُ النّفس مَعْلُولُ العقل » :\r\n« همنشين شهوت و تمايلات نفسانى ، داراى نفس مريض و عقل عليل است » . « 1 »\r\n* * *\r\n\r\n\r\n","description":"","footnote":"\r\n( 1 ) . غررالحكم . .\r\n","page_name":" 400 ","page_number":400},
  {"content":"\r\n\r\n\r\n73 - مهار كردن قوه غضب\r\nمكظوماً عَيظُه\r\nترجمه : ( مىبينى براى فرد پرهيزكار كه ) خشم او فرو نشسته است .\r\n* * * شرح : در فراز قبل اشاره به مهار كردن قوه شهوت بود و حال اشاره به مهار كردن قوه غضب ، دو قوه‌اى كه مىتواند ، تحت نفوذ عقل عمل كند ، و انسان را مثل دو بال به عالم ملكوت پرواز دهد .\r\nمفردات راغب گويد « 1 » « كظم » محل خروج نفس را گويند و در موارد سكوت استعمال مىشود ( انسان ساكت كسى است كه گويا محل خروج كلمات را بسته است ) .\r\nدر مورد « غيظ » نيز مىگويد « 2 » : شديدترين حالت غضب است و آن حرارتى است كه انسان از فوران خون قلبش احساس مىكند .\r\nدر لغت وقتى سقّا دهنه مشك را بعد از پر شدن آب مىبندد « كظم السقّاء » « 3 »\r\n\r\n\r\n","description":"","footnote":"\r\n( 1 ) . مفردات ، صفحه 449 .\r\n( 2 ) . همان مدرك ، صفحه 382 .\r\n( 3 ) . همان مدرك ، صفحه 382 . .\r\n","page_name":" 401 ","page_number":401},
  {"content":"\r\n\r\nگويند دهنه مشك را مىبندد تا آبهاى جمع شده در درون آن بيرون نريزد ، فردى كه در حالت عصبانت به سر مىبرد كوره‌اى از آتش مىشود ، اگر خود را كنترل كند كظم غيظ كرده است ، بسيارى از جنايتها ، قتلها و كشتارها ، از اين آتش درونى ( غضب ) سرچشمه مىگيرد .\r\nانسان در حال غضب ، تجلىگاه جهنم است ، اگر خود را كنترل نكرد ، زبانه و شراره اين آتش به بيرون سرايت مىكند و در روز قيامت با همين آتش مىسوزد ، صداى تنفّس و ناله انسان غضب كرده ، صداى غيظآلود جهنم است ( سَمِعُوا لَها تَغَيُّظاً و زَفيرا ) : براى جهنم ناله غيظآلود و رفت و برگشت تنفس او را مىشنوند گويى جهنم مثل موجودى زنده است .\r\nچنان كه در روايت است ، از جاهائى كه شيطان بسيار به انسان نزديك مىشود حال عصبانت است ، پس در اين حالى كه محدوده قدرت شيطانى است ، نه تصميم گير و نه عملى انجام ده ، كه هر دو شيطانى است و هميشه اين شعار را مدّ نظر داشته باش ، كه در حال عصبانت نه تصميم ، نه اقدام ! محقق بزرگ ، احمدبن محمد ، معروف به ابن مسكويه در كتاب « طهارة الاعراق » كه از كتب كم‌نظير و گرانقدر در نيكوئى ترتيب و حسن بيان است ، درباره غضب سخنى دارد كه حاصل ترجمه‌اش قريب به اين مضمون است :\r\n« غضب » در حقيقت عبارت از حركتى نفسانى است كه بواسطه آن ، جوشش در خون قلب براى شهوت انتقام حادث شود . پس وقتى كه اين حركت تند شود ، آتش غضب را افزون كند و بر افروخته‌تر سازد و شريانهاى مغز را پر كند از يك دود تيره و تاريكى به واسطه آن خود عقل كم و ناچيز شود و كار او ضعيف گردد و مَثَل انسان در اين هنگام ، چنانچه حكما گويند ، مَثَل غارى شود كه در آن آتش افروزند و از دود خفه كننده پر گردد . پس علاج آن سخت شود و خاموش نمودن آن مشكل گردد و چنان شود كه هر چه بر وى افكنند كه او را فرو نشاند خود او نيز جزء آن شود\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nو بر ماده آن افزايد و سبب ازدياد آن شود ، پس از اين سبب است كه انسان در اين حال از رشد و هدايت باز مىماند .\r\nپس از آن فرمايد : و امّا بقراط ( حكيم ) گويد كه من از كشتىاى كه دچار بادها و طوفان‌هاى سخت شود و آن را موج‌هاى دريا متلاطم سازد ، اميدوارترم از شخص غضبناك برافروخته ، زيرا ممكن است كشتى را در اين حال ، ملّاحان با لطائف الحيل به ساحل نجات هدايت كنند و امّا نفس وقتى آتش در آن شعلهور گردد ، اميد نجات براى او نيست . . . زيرا كه هر چه حيله به خرج دهى از قبيل مواعظ و نصائح و هر چه با او فروتنى و زارى نمائى بر شعله و مايه آن افزايد . « 1 »\r\nقوه غضب در اصل يكى از نعمتهاى بزرگ الهى است كه بوسيله آن انسان مىتواند بقاى خود را حفظ كند و مدخليتى بزرگ در تشكيل مدينه فاضله و نظام برتر دارد .\r\nاين قوه مايه اشدّاء على الكفار : « 2 » است كه از اوصاف مؤمنين است ، اشتباه كردند كسانى كه فكر كردند ، بايد قوه غضبيه كشته شود و خاموش كردن آن از كمالات و معارج نفس است ، آنها از مقام اعتدال و حدّ كمال غافلند ، نفهميدند كه در جميع سلسله حيوانى خداوند اين قوه را عبث و بيهوده نيافريده است ، اين سرمايه زندگانى را بىجهت نداده است ، جهاد با دشمنان دين و دفع دشمن از مال و ناموس و ديگر نواميس مبتنى بر اين قوه است .\r\nآنچه مذمت شده ، جنبه افراط آن است كه امام صادق ( عليه السلام ) از رسول گرامى ( صلى الله عليه و آله ) نقل كردند :\r\n« الغضب يُفْسِدُ الايمان كما يُفْسد الخَلّ العَسَل » :\r\n« غضب ايمان را فاسد مىكند ، چنان كه سركه عسل را » . « 3 » امام باقر ( عليه السلام ) نيز فرمودند : « اين غضب تكه آتشى از\r\n\r\n\r\n","description":"","footnote":"\r\n( 1 ) . چهل حديث امام خمينى ، صفحه 114 - 113 .\r\n( 2 ) . سوره فتح ، آيه 29 .\r\n( 3 ) . كافى ، جلد 2 ، كتاب الايمان و الكفر ، باب الغضب ، حديث 1 . .\r\n","page_name":" 403 ","page_number":403},
  {"content":"\r\n\r\nشيطان است كه در قلب فرزند آدم افروخته شده\r\nاست » « 1 » در حديثى ديگر فرمودند : در تورات در خطابهائى كه به موسى ( عليه السلام ) شده ، نوشته است : اى موسى غضب خود را از كسى كه تو را بر او مسلط كرده‌ام ، نگاه دار ، من نيز غضب خود را از تو باز مىدارم » . « 2 »\r\nاين حديث نشان مىدهد كه غضب بر زيردست مظلوم ، غضب الهى را به دنبال دارد .\r\nامام صادق ( عليه السلام ) مىفرمايند از پدرم شنيدم كه مىفرمود : مردى باديه نشين نزد رسول اللّه ( صلى الله عليه و آله ) آمد و گفت : من در بيابان زندگى مىكنم ، جامع‌ترين كلمات را ( كه كوتاه و پرمعنا ) باشد به من تعليم كن ! حضرت فرمودند : « آمُرُك انْ لا تَغْضَب » : تو را امر مىكنم كه غضب نكنى » !\r\nسپس امام صادق ( عليه السلام ) فرمودند : پدرم مكرّر مىفرمود : چه چيزى سخت‌تر از غضب است ؟ همانا مرد غضب مىكند و نفس محترمه‌اى را كه خداوند ريختن خون آن را حرام كرده ، مىكشد و افتراء و نسبت ناروا به زن عفيفه و پاكدامنى مىدهد . « 3 »\r\n\r\nعلاج غضب\r\nالف - براى علاج غضب در همان حالت غضب و اشتعال آن ، امورى علمى و عملى را علماء اخلاق و روانپزشكان ذكر كرده‌اند :\r\n1 - علاج علمى - آن كه در مفاسد غضب فكر كند كه موجب هتك حرمت و نواميس مردم مىشود ، گاه موجب قتل يا به خاك مذلت نشاندن مظلومى مىگردد ، گاهى باعث كينه‌توزى و حسد\r\nو غيره مىشود و اين مفاسد هر يكى براى هلاكت انسان كافى است .\r\n\r\n\r\n","description":"","footnote":"\r\n( 1 ) . همان مدرك ، حديث 12 .\r\n( 2 ) . همان مدرك ، حديث 7 .\r\n( 3 ) . سوره آل عمران ، آيه 134 . .\r\n","page_name":" 404 ","page_number":404},
  {"content":"\r\n\r\n2 - علاج عملى - عمده آن انصراف و منحرف كردن نفس در ابتداى پيدايش اين حالت است ، زيرا كه آتش را در مراحل ابتدائى به راحتى مىتوان مهار كرد ، تا اين شعله بيشتر مشتعل نشده خود را به وسائلى منصرف كند ، يا به رفتن از آن محل ، يا به تغيير حالت ، اگر نشسته است برخيزد و اگر ايستاده است بنشيند ، يا به ذكر خداى مشغول شود ، بلكه بعضى ذكر خدا را در حال غضب واجب دانسته‌اند .\r\nدر نزد امام باقر ( عليه السلام ) سخن از غضب به ميان آمد ، فرمودند : « همانا انسان غضبناك مىشود و راضى نمىشود تا داخل آتش شود ، پس هر كسى كه غضب بر كسى كرد و ايستاده است زود بنشيند ، زيرا اين عمل موجب رفتن وسوسه شيطان از او مىشود . . . » . « 1 »\r\nب - براى معالجه اساسى غضب نيز فرموده‌اند : بايد ريشه غضب را جستجو كرده و با آن مبارزه نمود ، گاهى عجب ، افتخار ، تكبر ، لجاجت ، مزاح ، و غيره است ولى عمده آنها به دو چيز برمىگردد :\r\nيكى حبّ نفس است ، كه از آن حبّ مال و جاه و شرف و حبّ نفوذ اراده و بسط قدرت توليد مىشود ، و اينها نوعاً اسباب هيجان آتش غضب مىگردد ، زيرا انسانى كه داراى اين چنين محبتهائى است ، به اين امور خيلى اهميت مىدهد ، و موقعيت اينها در قلبش بزرگ است و اگر مختصر مزاحمتى در يكى از اينها برايش پيش آمد كند و يا احتمال مزاحمت دهد ، بى موقع غضب كند و جوش و خروش نمايد و مالك نفس خود نشود ولى اگر تمايلش چندان شديد نباشد ، به اين امور اهميت ندهد و\r\nسكونت نفس و طمأنينه حاصل از ترك حبّ جاه و شرف و ساير شُعَبات آن نگذرد نفس بر خلاف رويه و عدالت قدمى گذارد . و انسان بى تكلّف و زحمت در مقابل ناملايمات بردبارى كند و عنان صبرش گسيخته نشود و اگر حبّ دنيا از دلش ريشه‌كن شود و قلع اين ماده فساد بكلّى شود ، تمام مفاسد نيز از قلب\r\n\r\n\r\n","description":"","footnote":"\r\n( 1 ) . همان مدرك ، حديث 2 . .\r\n","page_name":" 405 ","page_number":405},
  {"content":"\r\n\r\nهجرت كند و تمام محاسن اخلاقى در مملكت روح وارد گردد .\r\nو سبب ديگر از مهيجات غضب آن است كه انسان غضب و مفاسد حاصل از آن را كه از اعظم قبائح و نقايص و رذائل است ، به واسطه جهل و نادانى ، كمال گمان كند و از محاسن شمرد ، چنانچه بعضى از جهّال آنها را از جوانمردى و شجاعت و شهامت و بزرگى دانند و از خود تعريف‌ها و توصيفها كنند كه ما چنين و چنان كرديم و شجاعت را كه از اعظم صفات مؤمنين است ، با اين صفت زشت اشتباه كند بايد بداند كه شجاعت غير از اين رذيله است و موجبات و مبادى و آثار و خواص آن نيز غير آن است .\r\nمبدأ شجاعت قوت نفس و طمأنينه آن و اعتدال و ايمان و قلّت مبالات به زخارف دنيا و پست و بلند آن است ولى غضب از ضعف نفس و سستى ايمان و عدم اعتدال مزاج و محبت دنيا و خوف از دست رفتن لذائذ دنيوى است و در مورد آثار نيز ، فردِ غضبناك در حال شدت و فوران غضب مثل ديوانه‌ها ، عنان گسيخته شده و چون حيوانات درنده گشته و بدون ملاحظه عواقب امور و بدون رويه و حكم عقل حمله كند و افعال و اطوار زشت و قبيح از او صادر شود ، مالك زبان و دست و پا و سائر اعضاى خود نباشد چشم و لب و دهن را به طورى زشت و بدتركيب كند كه اگر در آن حال آئينه به دست او بدهند ، از زشتى صورت خود خجل و شرمسار گردد .\r\nبعضى از اينها به حيواناتى بى شعور بلكه به جمادات غضب كنند هوا و زمين و برف و باد و باران و سائر حوادث را سبّ كنند ، اگر خلاف مطلوب آنها جريان پيدا كند ، گاهى بر قلم و كتاب و كاسه و كوزه غضب كنند ، آنها را درهم شكنند يا پاره كنند ، ولى شخص شجاع در تمام اين موارد بر خلاف عمل كند ، كارهايش از روى رويه و ميزان عقل و طمأنينه نفس است ، به موقع غضب كند و در موقع خود حلم پيشه كند ، هر چيزى او را به غضب در نياورد ، و موقع غضب به كلى از كنترل خارج نمىشود و با تميز و عقل انتقام كشد ، مىفهمد از كه انتقام كشد و به چه اندازه و به چه كيفيت\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nكند و از كه عفو و اغماض نمايد و بطور كلى كارى كند كه پشيمانى ندارد . « 1 »\r\nيكى از حكماء جمله بسيار ارزنده‌اى دارد كه قابل توجه است ، او مىگويد :\r\n« لا يَفى عِزُّ الفضبِ بَذِلّة الاعتذار » :\r\n« عزت غضب به ذلت معذرت‌خواهى برابرى نمىكند » . « 2 »\r\nيعنى فرد غضبناك فكر مىكند با اين عمل عزّتى براى خود كسب كرده و خود را مىگيرد و به خود مىبالد ، ولى اين عزّت در برابر ذلّت پشيمانى و عذرخواهى قابل مقايسه نيست ، اصلا در اين عمل هر چه هست ذلت است و نزد ارباب بصيرت عزّتى نيست .\r\nمردى به نزد ربيع بن زياد حارثى آمد و گفت فلانى غيبت تو را كرده ، و به تو دشنام داده ، گفت : به خدا قسم من از كسى كه به او امر كرده خشمگين و غضبناكم ، مرد گفت چه كسى به او امر كرده است ؟ گفت شيطان ، دشمن خدا ، گمراه كرد او را تا به گناهش وادارد و اراده كرد تا مرا بر ضد او\r\nغضبناك كند و مجازاتش كنم و به خدا آنچه را دوست دارد به او ندهم ، خداوند گناهان ما و آن مردى را كه پشت سر من غيبت كرد و ناسزا گفت ، بيامرزد . « 3 »\r\nپس برادر كظم غيظ كن و شعله خشم خود را با آب سرد حلم فرو نشان .\r\nرسول گرامى ( صلى الله عليه و آله ) فرمودند :\r\n« ما تَجَرَّع عبدٌ جرعَةً افضَلْ عند اللّه مِنْ جرعة غيظ كَظَمَها لِلّه ابتغاء وجه اللّه » :\r\n« هيچ بنده‌اى جرعه‌اى نخورد كه با فضيلت‌تر باشد نزد خداوند از جرعه غيظى كه آن را براى خدا و رسيدن به رضاى او خورد و كظم غيظ نمود » . « 4 »\r\n\r\n\r\n","description":"","footnote":"\r\n( 1 ) . چهل حديث ، ذيل حديث هفتم .\r\n( 2 ) . شرح نهج البلاغه ابن ابى الحديد ، ذيل همين فراز ، جلد 10 ، صفحه 158 .\r\n( 3 ) . همان مدرك .\r\n( 4 ) . كنز العمال ، خبر 5819 . .\r\n","page_name":" 407 ","page_number":407},
  {"content":"\r\n\r\nدر جاى ديگر فرمودند : كسى كه كظم غيظ نمود ، خداوند درون او را پر از ايمان گرداند . « 1 »\r\nامام صادق ( عليه السلام ) فرمودند : هيچ جرعه‌اى بنده ننوشد نزد خداى عزوجل كه محبوبتر باشد از جرعه خشمى كه هنگام غيظ در دل بنوشد ، بوسيله صبر يا خويشتن دارى . « 2 »\r\nدر جاى ديگر فرمودند : از محبوبترين راهها به سوى خداوند عزوجل دو جرعه است : يكى جرعه غضبى كه با حلم رد كنى و ديگرى مصيبتى كه با صبر دفع كنى . « 3 »\r\nمرحوم الهى در ذيل فرازهاى ( تراه قريباً امله قليلا زلله خاشعاً قلبه قانعة نفسه منزوراً كله سهلا امره حريزاً دينه ميتة شهوته مكظوما غيظه ) گويد :\r\n تو چون آن پاك گوهر باز بينى * بدين اوصاف خوش دمساز بينى\r\nامل نزديك و لغزش اندك و باز * دل خاشع به مهر دوست دمساز\r\nقناعت پيشه و كم خوار و آسان * همه كارش در آئين سخت بنيان\r\nبه دست قدرت روحانى خويش * سپرده شهوت نفس بد انديش\r\nفرو بنشانده شعله آتش خشم * نه چينش در جبين نى خيره در چشم \r\n\r\nحكايت\r\n شنيدستم كنيز شاه سجاد * كه بر حلمش ز ايزد آفرين باد\r\nفتاد ابريقش از كف بر رخ شاه * كه گلگون گشتى از خون روى آن ماه\r\nشه دين بر كنيزك ديده بگشود * نگاهى خوش به چشم قهر فرمود \r\n\r\n\r\n","description":"","footnote":"\r\n( 1 ) . بحار الانوار ، جلد ج 69 ، صفحه 382 .\r\n( 2 ) . كافى ، جلد 2 ، صفحه 111 .\r\n( 3 ) . همان مدرك ، صفحه 110 ، اخبار در مورد فضل كظم غيظ بسيار وارد شده و در كافى نيز بابى بر آن باز كرده است . .\r\n","page_name":" 408 ","page_number":408},
  {"content":"\r\n\r\n كنيز ( الكاظمين الغيظ ) برخواند * هماندم خشم و قهر شاه بنشاند\r\nز قرآن باز خواند او آيت عفو * شه سجاد برزد رايت عفو\r\nبه ذكر محسنين آمد كه سجاد * به جاى قهر كرد از لطفش آزاد\r\nالهى شو زنيكان جو نشانه * وز آن شه بشنو آن شيرين ترانه\r\nاز آنشه بردبارى را بياموز * چراغ معرفت جان را بيفروز\r\nكه با نيكى و حلم و بردبارى * رهى از جور خلق و قهر بارى \r\n\r\nحكايت\r\n شنيدستم ز عيساى مجرّد * يكى پرسيد كى روح مؤيد\r\nچه باشد سخت‌تر در هر دو عالم * بگفتا خشم ايزد دان مسلّم\r\nبگفت آن كيست كز خشم خدا رست * بگفت آن كس كه چشم از خشم خود بست \r\n* * *\r\n تو با هر نيك و بد گر هوشيارى * رها كن خشم و بگزين بردبارى\r\nبه دام خشم و شهوت تا اسيرى * اگر شاهى يكى مسكين فقيرى\r\nالهى خشم خود بنشان چو خواهى * كه ايمن باشى از خشم الهى \r\n* * *\r\n\r\n","description":"","footnote":"","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n\r\n\r\n74 - 75 - همگان به خيرش اميدوار و از شرش در امانند\r\n« الخير منه مَأمول و الشرّ منه مَأمون »\r\nترجمه : از او ( متّقى ) اميد خير است و امنيت از شر .\r\n* * * شرح : دو ويژگى بارز متقين صدور خير از آنها و عدم صدور شر از آنها است ، يا اگر شرّى به آنها نسبت داده شود ، شرّى نسبى است چون خير و نيكى ، بسيار از پرهيزكاران صادر مىشود ، مردم اميد آن را از آنها دارند ، و چون داراى ملكه تقوى هستند ، شرى از آنها صادر نمىشود و مردم از شرّ آنها كاملا در امان هستند .\r\nمسئله خير و شرّ را در ذيل فراز « شرورهم مأمونة » توضيح داديم و اينجا نيز اضافه مىكنيم :\r\n\r\nتعريف خير و شرّ\r\nتفسير خير و شر از ديد يك فرد معتقد به مبدأ و معاد اين است كه هر چه مايه تكامل بشر و سوق او به طرف اللّه شود خير و هر چه باعث تنزّل و انحطاط و دورى از خدا شود ، شرّ است . هر كمالى خير و هر عدم كمالى شرّ است ، خداوند خير و شرّ كتاب تكوين را با فرستادن قرآن بيان فرمود ، مولى على ( عليه السلام ) در نهج‌البلاغه\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nمىفرمايد : « انّ اللّه سبحانه انْزَلَ كتاباً هادياً بَيَّنَ فيه الخير و الشّر فَخُذُوا نَهجَ الخَير تَهْتَدُوا واصْدِفوا عن سَمْتِ الشّر تَقصُدُوا » : « خداوند سبحان كتاب هدايت كننده‌اى را فرستاد و خير و شرّ را در آن تبيين فرمود ، پس راه خير را پيش بگيريد كه هدايت\r\nمىشويد و از جانب شرّ متمايل به منصرف شويد تا در مسير مستقيم قرار گيريد » . « 1 »\r\nمفسّر اين كتاب على ( عليه السلام ) نيز تأكيد مىكند :\r\n« اذا رأيتم الخير فَخُذوا به و اذا رايتمُ الشّرَ فأَعرضُوا عنه » :\r\n« هنگامى كه خير را ديديد آن را بگيريد و وقتى شرّ را ملاحظه كرديد ، از آن اعراض كنيد » ! « 2 »\r\nدر ذيل فراز « شرورهم مامونة » گذشت كه عالم تركيبى از خير محض و شر محض نيست بلكه از نظر ما هر چه در عالم است خير است و شرور يا امورى عدمى هستند ، مانند جهل و مرگ و فقر كه عدم علم و عدم حيات و عدم ثروت است و يا شرورى نسبى هستند ، مثل نيش عقرب و زنبور يا سمّ مار و ميكروبهاى موذى بيمارىزا ، اينها گرچه امرى وجودى هستند ، ولى شرّ محض نيستند ، نيش عقرب و زنبور و مار همانند سلاحهائى است كه در دست يك سرباز براى دفاع از خود و مرز و بوم و ناموس او است ، اينها فى نفسه شرّ نيست اگر عقرب اين نيش را به انسانى براى دفاع از خود زند ، براى او شرّ نيست ، خير محض است گرچه براى مضروب و آن كه نيش خورده شرّ است ، ميكروبهائى را نيز كه ما موذى و بىفائده مىپنداريم در اين عالم مأمورانى براى انجام كارى هستند و لازمه نظام احسن مىباشند گرچه در مواردى براى فردى مضرّ باشند .\r\nبله اگر خود را محور قرار داديم ، و خود محور شديم مى گوئى اين امور براى من شرّ است ، يا خار كنار گل شرّ است ولى خود خار سپر حفاظتى گل است تا\r\n\r\n\r\n","description":"","footnote":"\r\n( 1 ) . نهج‌البلاغه ، خطبه 167 صبحى صالح و 166 فيض الاسلام .\r\n( 2 ) . همان مدرك . .\r\n","page_name":" 412 ","page_number":412},
  {"content":"\r\n\r\nحيوانات را از حريم گل دور كنند آنها مايه حفاظت حيثيت گل هستند ولى گلچين خود را مىنگرد .\r\nبارانى كه مىريزد و قبلش بادى كه ميوزد ، حياتبخش زمين و گياهند ، زنده شدن زمينها با باران و گرده‌افشانى گلها خير است گرچه آن باد لانه ى پرنده‌اى را خراب و او را بىخانمان كند و آن باران خانه مورى را پر كند و خانه مستضعفى را خراب كند ، بايد مجموع را مطالعه كرد و نتيجه مطالعه اين است كه عالم خير محض است و شرّ محض با آن جمع نمىشود .\r\nپس آنچه پرهيزكاران انجام مىدهند ، خير است و شرّى ندارند ، و اگر باشد مثل اين شرور نسبى است ، پرهيزكارى كه در مقام استغاثه يك مؤمن به نفع او شهادت مىدهد ، مسلماً براى طرف ديگر مخاصمه شرّ است ولى نسبت به ظالم شرّ است و اين طبيعى مسئله است ، در مقام قضاوت اگر حق را براى صاحب حق تشخيص داد به نظر طرف ديگر كه ناحق است ، شرّ محسوب مىشود ولى در درون اعمال قلب آن طرف هم كه ناحق ادعا كرده و ظلم كرده ، اين عملِ قاضى خير است ، گرچه ظاهراً از آن ابراز ناراحتى كند چون فطرت سليم انسانى خير و تصديق كننده خير است .\r\nمولى در اين فراز نمىفرمايند : فرد متقّى كار خير مىكند يا عمل نيك انجام مىدهد ، بلكه مىفرمايد مردم از او انتظار خير دارند يعنى او منبع خير است نه تنها مصدر خير ، حال به چند مصداق از مصاديق خير كه مردم اميد صدور آن را از متّقيان دارند و چند مصداق شرّ كه مردم از آنها نسبت به پرهيزكاران در امنيت هستند ، از آيات و روايات ذكر كنيم ، تا كاملا مراد از خير و شرّ در اين دو فراز مشخص شود :\r\n1 - قرآن مال و ثروت را خير دانسته است : كُتِبَ عَلَيْكُمْ إِذَا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ « 1 » :\r\nخداوند در اين آيه مىفرمايد : « دستور داده شد كه\r\n\r\n\r\n","description":"","footnote":"\r\n( 1 ) . سوره بقره ، آيه 180 . .\r\n","page_name":" 413 ","page_number":413},
  {"content":"\r\n\r\nچون يكى از شما را مرگ فرا رسد اگر داراى متاع دنيا است وصيت كند » ، مفسّرين از خير در اين آيه تفسير به مال و ثروت كرده‌اند و اين نشان مىدهد ثروت فى نفسه خير و نيك است و بايد در راه شرعى از آن استفاده شود .\r\n2 - قرآن جهاد را خير معرفى كرده است : كُتِبَ عَلَيْكُمْ الْقِتَالُ وَهُوَ كُرْهٌ لَكُمْ وَعَسى أَنْ تَكْرَهُوا شَيْئاً وَهُوَ خَيْرٌ لَكُمْ : « حكم جهاد بر شما نوشته شده و حال آنكه بر شما ناگوار و ناپسند است و چه بسا با شما چيزى را ناپسند مىپنداريد و آن براى شما خير است » . « 1 »\r\n3 - روزه از ديدگاه قرآن خير است : أَنْ تَصُومُوا خَيْرٌ لَكُمْ : « اينكه روزه‌دار باشيد براى شما بهتر است » . « 2 »\r\n4 - تقوى خير است : لِبَاسُ التَّقْوَى ذَلِكَ خَيْرٌ : « لباس پرهيزگارى بهتر است » . « 3 »\r\n5 - توبه خير است : فَإِنْ تُبْتُمْ فَهُوَ خَيْرٌ لَّكُمْ : « اگر توبه كنيد براى شما بهتر است » . « 4 »\r\n6 - قرآن امت اسلام را بهترين امت و « خير » معرفى مىكند و هر كس در زمره اين امت باشد خير است : كُنْتُمْ خَيْرَ أُمَّة أُخْرِجَتْ لِلنَّاسِ « 5 » : « شما بهترين امتى بوديد كه به سود انسانها آفريده شديد » . در ادامه درباره علت و ملاك خير مىفرمايد : زيرا امر به معروف و نهى از منكر مىكنيد و ايمان به خدا داريد ، كسى خير است كه اين خصوصيات و ملاكها در اوباشد و همين نيز ملاك خير بودن جامعه است ، هر جامعه‌اى نورانيت امر به معروف و نهى از منكر و ايمان به خدا از آن\r\nغروب كند ، بيچارگى و بدبختى بر آن جامعه طلوع كند و نكته دقيق اين است كه در قرآن امر به\r\n\r\n\r\n","description":"","footnote":"\r\n( 1 ) . سوره بقره ، آيه 216 .\r\n( 2 ) . سوره بقره ، آيه 184 .\r\n( 3 ) . سوره اعراف ، آيه 26 .\r\n( 4 ) . سوره توبه ، آيه 3 .\r\n( 5 ) . سوره آل عمران ، آيه 110 . .\r\n","page_name":" 414 ","page_number":414},
  {"content":"\r\n\r\nمعروف و نهى از منكر ، بر ايمان به خدا مقدم داشته شده و شايد به خاطر اينكه ايمان وقتى ريشه‌دار است كه دو اصل امر به معروف و نهى از منكر حاكم باشد .\r\n7 - بهترين مردم نافع ترين آنها براى مردم است - مولى على ( عليه السلام ) مىفرمايند :\r\n« خير النّاس مَنْ نَفَعَ النّاس » :\r\n« بهترين مردم كسى است كه به مردم نفع رساند » . « 1 »\r\nدر روايتى دارد كه مردى به نبىّ اكرم ( صلى الله عليه و آله ) گفت ، دوست دارم بهترين مردم باشم ، فرمودند\r\n: « خيرا النّاس مَنْ يَنْفَعُ النّاس فكُنْ نافِعاً لَهم » : «\r\nبهترين مردم كسى است كه نفع به مردم رساند ، پس نافع براى آنها باش » . « 2 »\r\nدر روايتى ديگر مولى على ( عليه السلام ) مىفرمايند : « بهترين مردم كسى است كه تحمل سختى و مشقت زندگى مردم را كند »\r\n« خَيرُ النّاس مَنْ تَحَمَل مَؤُونَةَ النّاس » . « 3 »\r\n8 - بهترين مردم كسى است كه حرص را از قلب خود بيرون كند و به خاطر اطاعت پروردگارش عصيان هوانى نفسانى خود نمايد . مولى على ( عليه السلام ) فرمودند :\r\n« خيرُ النّاس مَنْ اخرَجَ الحِرْص عَنْ قَلْبِه وَ عَصى هَواه فِى طاعَةِ ربّه » « 4 »\r\n) در روايتى ديگر كلّىتر فرمودند : « كه بهترين مردم كسى است كه نفس خود را از شهوات تطهير كند ( و از جمله ناپاكيهاى نفس حرص است ) و غضب خود را نابود كند و پروردگارش را راضى گرداند » . « 5 »\r\n\r\nمصاديق شّر :\r\n1 - قرآن بخل را از شرور شمرده است : وَلَا يَحْسَبَنَّ الَّذِينَ يَبْخَلُونَ بِمَا آتَاهُمُ\r\n\r\n\r\n","description":"","footnote":"\r\n( 1 ) . غررالحكم .\r\n( 2 ) . كنز العمال ، خبر 44155 .\r\n( 3 ) . غررالحكم ( اين حديث را صاحب ميزان الحكمه ، در جلد 3 ، صفحه 215 - 214 آورده است ، براى مطالعه بيشتر به بحث « خير » در همان مجلّد ، صفحه 199 مراجعه شود .\r\n( 4 ) . غررالحكم .\r\n( 5 ) . غررالحكم . .\r\n","page_name":" 415 ","page_number":415},
  {"content":"\r\n\r\nاللهُ مِنْ فَضْلِهِ هُوَ خَيْراً لَّهُمْ بَلْ هُوَ شَرٌّ : « كسانى كه بخل ميورزند به آنچه خداوند از فضل و رحمتش به آنها داده ، گمان نكنند براى آنها خير است ، بلكه شر براى آنها است » . « 1 » افراد بخيل فكر مىكنند اگر از اعطاء مال به ديگرى امساك كنند ، براى آنها بهتر است و مال بيشترى روى هم انباشته مىكنند ، ولى او كه اين اموال از اوست و بركت به آنها مىدهد ، اين بخل را خير نمىداند ، بلكه شرّ مىشمارد .\r\n2 - افرادى كه تعقل نمىكنند ، شرّ هستند ، قرآن مىفرمايد : إِنَّ شَرَّ الدَّوَابِّ عِنْدَ اللهِ الصُّمُّ الْبُكْمُ الَّذِينَ لَا يَعْقِلُونَ : « بدترين جنبندگان نزد خداوند ، افراد كر و لالى هستند كه انديشه نمىكنند » . « 2 » كسانى كه تعقل نمىكنند و گوشهاى آنها از سخنان الهى ناشنوا و از گفتن حق امتناع ميورزد بدترين مخلوقات از نظر كتاب الهى هستند .\r\nاز مصاديق اين عدم تعقل كنندگان كافرانى هستند كه از روى آگاهى كفر ورزيدند : إِنَّ شَرَّ الدَّوَابِّ عِنْدَ اللهِ الَّذِينَ كَفَرُوا فَهُمْ لَا يُؤْمِنُونَ : « همانا بدترين جنبندگان نزد خداوند كسانى هستند كه كفر ورزيدند و آنها ايمان نمىآورند » . « 3 »\r\n3 - پيشواى ظالم و جائرى كه گمراه شد و گمراه مىكند از مصاديق شرّ است ، مولى على ( عليه السلام ) مىفرمايند :\r\n« انّ شرَّ النّاسِ عِنْدَ\r\nاللّه امامٌ جائرٌ ضَلّ و ضُلّ به » :\r\n« بدترين مردم نزد خداوند ، رهبر و پيشواى ظالمى است كه گمراه شد و به وسيله او مردم گمراه مىشوند » . « 4 »\r\n4 - كسى كه از ترس شرش اكرام شود ، خود شرّ است ، رسول گرامى ( صلى الله عليه و آله ) مىفرمايند\r\n: « شَرَّ النّاس عنداللّه يوم القيامة الذين يُكرَمُونَ اتّقاءَ شَرَهم » :\r\nبدترين مردم نزد خداوند ، روز قيامت ، كسانى هستند كه به خاطر پرهيز از شرّشان اكرام و\r\n\r\n\r\n","description":"","footnote":"\r\n( 1 ) . سوره آل عمران ، آيه 18 .\r\n( 2 ) . سوره انفال ، آيه 22 .\r\n( 3 ) . سوره انفال ، آيه 55 .\r\n( 4 ) . نهج‌البلاغه 164 صبحى صالح ، 163 فيض الاسلام . .\r\n","page_name":" 416 ","page_number":416},
  {"content":"\r\n\r\nاحترام مىشوند . « 1 »\r\n5 - ظالم شرّ است : مولى على ( عليه السلام ) فرمودند :\r\n« شَرَّ النّاس من يظلِمُ النّاس » :\r\n« بدترين مردم كسى است كه مردم را ظلم و ستم مىكند » . « 2 »\r\n6 - كسى كه عذر و عفو قبول نمىكند ، شرّ است . مولى على ( عليه السلام ) مىفرمايند :\r\n« شرّ النّاس مَن لا يَقبل العُذر و لا يُقيل الذنب » :\r\n« بدترين مردم كسى است كه عذر نمىپذيرد و گذشت از گناه ديگرى نمىكند » . « 3 »\r\n7 - كسى كه از مردم مىترسد و از خدا نمىترسد مصداق شرّ است . مولى على ( عليه السلام ) فرمودند :\r\n« شَرُّ النّاسِ مَنْ يَخْشَى النّاس فى رَبّه و لا يَخْشى رَبّه فى الناس » :\r\n« بدترين مردم كسى است كه از مردم در برابر فرامين خداوند مىترسد و از پروردگارش در مورد رضايت مردم نمىترسد » . « 4 »\r\n8 - كسى كه نسبت به مردم سوءظن دارد و به آنها اعتماد نمىكند ، و احَدى هم به خاطر عملكرد بدش به او اعتماد\r\nنمىكند از مصاديق شرّ است مولى فرمودند :\r\n« شرّ النّاس مَنْ لا يَثَقُ بِاحَد لسوء ظَنِّه و لا يَثِقُ به احَدٌ لسوء فِعله » « 5 »\r\nاينها نمونه‌هاى مختصرى از صدها بلكه هزاران خير و شرّى است كه ما به آن برخورد مىكنيم و اين نوشته جاى ذكر همه آنها نيست .\r\nاين مصاديقى كه از خير و شرّ شمرده شد ، تعدادى از وسائل رسيدن به كمال و تعدادى از وسائل سقوط و عدم تكامل است . « 6 »\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحه 283 .\r\n( 2 ) . غررالحكم ( روايات مربوط به شرّ را به ضميمه روايات ديگرى در اين مورد مىتوانيد در ميزان الحكمه ، جلد 5 ، صفحه 37 تا 39 مطالعه فرمائيد ) .\r\n( 3 ) . غررالحكم .\r\n( 4 ) . غررالحكم .\r\n( 5 ) . غررالحكم .\r\n( 6 ) . در كتاب « ارزشها و ضد ارزشها در قرآن » بسيارى از مصاديق خير و شرّ را آورده كه مىتوانيد مراجعه نمائيد . .\r\n","page_name":" 417 ","page_number":417},
  {"content":"\r\n\r\nمتقّين واقعى تا بتوانند سعى مىكنند ، منبع صدور خيرات باشند و از شرّ بپرهيزند ، از تجاوز و ظلم و تعدى اجتناب كنند ، از غيبت و تهمت و دروغ مبرّا باشند ، راستى در اجتماعى كه همه به همه دروغ مىگويند ، چگونه مىشود زندگى كرد ، اعتماد سرمايه بزرگ زندگى است كه در سايه صدق و صفا و راستى امكان‌پذير است ، رذائل اخلاقى و شرور ، جامعه را متلاشى مىكند .\r\nمسلمان راستين آن است كه براى مردم منشأ خير باشد و هميشه مردم از او توقع خير داشته باشند ، مسلمان واقعى آن است كه همّتش مصروف مردم است و براى خير و صلاح جامعه تلاش مىنمايد .\r\nداستان طنزآميزى گفته‌اند كه نمايانگر حقيقتى بزرگ است : اميرى ، داروغه جوانى را انتخاب كرد تا دزدهاى شهر را بگيرد يعنى مملكت را آباد كند و سر و صداى مردم را كه اعتراض مىكردند ، دزد فراوان شده بخواباند ، اين داروغه جوان با مهارتى خاص پس از اندك زمانى دزدها را گرفت و به امير گزارش كرد كه من مملكت را امنيت دادم و دزدها را\r\nدستگير كردم ، امير گفت تمام آنها را دستگير كردى ، گفت : آرى ، گفت بسيار كار بدى كردى ، جوان تعجب كرد و گفت چرا ؟ گفت تو منافع ما را با گرفتن آنها از دستمان گرفتى ، اگر دزد نباشد كسى به سراغ ما نمىآيد و توجهى به ما نمىشود درآمد ما در اين است كه لااقل هميشه چند سارق و دزد و متقلّب در اجتماع باشند ، بسيارى از هديه‌ها و رشوه‌ها كه به ما مىرسيد به خاطر ناامنى مردم بود ، اگر مردم به سراغ ما آيند براى ما نفع دارد . اين گرچه طنز است ولى حقيقتى را مىفهماند ، كه بعضى مردم راضى به ضرر مردم و اجتماعند ، تا از آن نفع شخصى و سود شخصى برند . در روايتى كه در فرازهاى سابق ، نقل كرديم آمده بود كه پيامبر ( صلى الله عليه و آله ) ديدند مردم به دور مردى جمع شده‌اند ، فرمودند كيست ؟ گفتند ديوانه است ، حضرت فرمودند : او ديوانه نيست او مريض است بيائيد تا ديوانه واقعى را به شما\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nمعرفى كنم و خصوصياتى ذكر فرمودند و از جمله فرمودند :\r\n« الَّذى لا يُؤمَنُ شَرّه و لا يُرجى خيرُه فذلك المجنون » :\r\n« كسى كه مردم از شرّ او در امان نيستند و خير و نيكى او را اميد ندارند ، او مجنون و ديوانه است » . « 1 »\r\nآرى ديوانه از ديد اين بزرگترين پيامبر الهى كه سخنى گزاف نمىگويد چنين شخصى است .\r\nخداوندا از وجود پربركت خودت كه خير محض است خير محض به ما عنايت فرما و همچون انبياء و اوصياء ( عليهم السلام ) خود كه درباره آنها فرمودى كُلّ مِنَ الاخيار « 2 » وجود ما را نيز منبع خير گردان تا همچون راهيان راهت اولين اقدام كنندگان به خيرات باشيم « انْ ذُكِرَ الخيرُ كُنْتُم اوَّلَه وَ اصَلَه و فَرعَه و مَعدِنَه و مَأويه و مَنتَها » : « اگر نام خير\r\nو نيكى برده شود شما ( ائمه و معصومين ( عليهم السلام ) ) اول و اصل و فرع و معدن و جايگاه و منتهاى آن هستيد » . « 3 »\r\n« الهى » اين عارف وارسته در ذيل اين دو فراز ( الخير منه مأمول و الشرّ منه مأمون ) گويد :\r\n از او غير از نكوئى كس در آفاق * ندارد چشم زير چرخ نه طاق\r\nنباشد غير نيكى از وى اميد * بد از وى كسى نخواهد ديد جاويد\r\nجمالش آينه كل الكمال است * زكل الخير فعال شرّ محال است\r\nز شاخ نخل كس حنظل « 4 » نچپده است * شرنگ « 5 » از شكرستان ناپديدست \r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 189 .\r\n( 2 ) . سوره ص ، آيه 48 .\r\n( 3 ) . زيارت جامعه .\r\n( 4 ) . ميوه‌اى به شكل هندوانه بسيار كوچك ، طعمش تلخ ، گياه آن نيز شبيه بوته هندوانه است و در جاهاى خشك مىرويد ، در فارسى هندوانه ابوجهل و خربزه روباه گفته مىشود ( فرهنگ فارسى عميد ) .\r\n( 5 ) . زهر و هر چيز تلخ ( فرهنگ فارسى عميد ) . .\r\n","page_name":" 419 ","page_number":419},
  {"content":"\r\n\r\n* * *\r\n نكوئى كن تو نيز اى مرد هشيار * بگرد شرّ ، مگرد انديش بسيار\r\nچنان شود كز تو جز خوبى نبينند * جهانى غير محبوبى نبينند\r\nز تو چون خير دارد گيتى اميد * به خوبى تو گردد ماه و خورشيد\r\nشتابد گردش گردون به كامت * شود مه مشترى انجم غلامت\r\nبه هر آئينه سازد خوب رويت * كه نيك و بدهمى بيند نكويت\r\nنيازارد به جور اين آسمانت * نگه دارد ز اطوار زمانت\r\nنكو شو گر نكوئى دارى اميد * كه بايد بد كند بهرام و ناهيد\r\nچو آن نيكو نهادان پاكدين باش * ز زشتى دور و با خوبى قرين باش\r\nبدان خوبى كه خورشيد سپهر است * كه با سرتاسر گيتى به مهر است\r\nز خير انديشى انسان باش بارى * كه جز خير از تو نبود انتظارى\r\nز شر آن سان منزّه دار خود را * كه ايمن سازى از خود نيك و بد را \r\n* * *\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n\r\n76 - در ميان غافلان از ذاكران است\r\n\r\n77 - و در ميان ذاكران از غافلان نيست\r\n« ان كان فى الغافلين كتب فى الذّاكرين و ان كان فى الذاكرين لم يكتبْ مِنَ الغافلين »\r\nترجمه : پرهيزگار اگر در بين غافلان و اهل غفلت باشد ، از ذاكران محسوب مىگردد و اگر در ميان ذاكران باشد از غافلان محسوب نمىشود .\r\n* * * شرح : مرحوم خوئى در شرح خود مىگويد : شارح معتزلى ( ابن ابى الحديد ) و ابن ميثم بحرانى و غير اين دو در شرح فراز اول گفته‌اند اگر فرد متقى با غافلانِ از ذكر خدا و در مجلس آنها باشد ، در زمره ذاكرين و اهل توجه نوشته مىشود ، زيرا گرچه با زبان ذكر خدا نگويد ولى با قلب متوجه او هست و قلبش به ياد او مىتپد .\r\nسپس ادامه مىدهد : ولى اظهر نزد من اين است كه مراد و غرض از اين فراز ، تداوم ذكر پرهيزگار است يعنى با اينكه بين اهل غفلت و در مجلس آنها است ، مانند آنها غافل از ياد الهى نيست و مداومت بر ذكر دارد ، زيرا آگاه است كه ذكر در ميان\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nاهل غفلت موجب زياد شدن پاداش است . سپس در تأييد نظر خود چهار روايت نقل مىكند : امام صادق ( عليه السلام ) فرمودند :\r\n« الذّاكِرُ لِلّه عَزّوجلَّ فِى الغافَلين كالمُقاتِلِ فى المُحارِبين » :\r\n« ذاكر خداوند عزوجل در ميان غافلان مثل جهادگر در راه خدا در بين جنگجويان است » .\r\nدر حديثى ديگر رسول خدا ( صلى الله عليه و آله ) فرمودند : « ياد كننده و ذاكر خداوند در ميان اهل غفلت مثل جنگ كننده در راه خدا در ميان فرار كنندگان است و جنگ كننده در ميان آنها براى او بهشت است » . رسول گرامى ( صلى الله عليه و آله ) به ابوذر نيز شبيه اين را فرمودند كه : « اى اباذر ذاكر خداوند در ميان اهل غفلت مثل مجاهد در راه خداوند در ميان فرار كنندگان است » .\r\nدر روايتى ديگر رسول گرامى ( صلى الله عليه و آله ) فرمودند : « كسى كه در بازار با خلوص ياد خداوند كند ، در موقعى كه مردم غافل هستند ، و مشغول به اجناس دنيوى در بازار هستند ، خداوند براى او هزار حسنه مىنويسد و خداوند او را در قيامت مىآمرزد ، آمرزيدنى كه بر قلب بشرى خطور نكرده است » . « 1 »\r\nو در فراز دوم مولى مىفرمايند : اگر در ذاكرين باشند جزو غافلان نام آنها نوشته نمىشود ، زيرا وقتى با غافلان در زمره آنها نوشته نشدند به طريق اولى با ذاكرين كه باشند در زمره غافلان نوشته نمىشوند ، آنها اگر با زبان در ميان غافلان ذاكر نبودند ، در ميان ذاكرين و با آنها با زبان هم ذاكرند .\r\nو ممكن است اين فراز اشاره به خلوص پرهيزگاران باشد ، كه در ميان ديگر ذاكرين بواسطه درجه خلوصشان همچون ستاره مىدرخشند و در زمره غافلان نامشان ثبت نمىگردد و طورى حضور قلب دارند كه گويا ديگر ذاكران در برابر مقام اينها غافل محسوب مىشوند .\r\nخداوند درباره منافقين مىفرمايد : منافقان با خداوند خدعه مىكنند و او هم\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 147 . .\r\n","page_name":" 422 ","page_number":422},
  {"content":"\r\n\r\nبا خدعه پاداششان دهد و هنگامى كه\r\nبه نماز مىايستند ، با حالت كسالت مىايستند و براى مردم ريا مىكنند و ذكر خدا نمىكنند ، مگر كم يُرَاءُونَ النَّاسَ وَلَا يَذْكُرُونَ اللهَ إِلَّا قَلِيلا « 1 »\r\nبعضى از مفسرين گفته‌اند : خداوند ذكر آنها را قليل شمرده ، زيرا خداوند سبحان ذكر آنها را قبول نمىكند و هر چه را خداوند ردّ كند ، آن قليل است ، ذكر بايد با خلوص باشد و گرنه انسان رياكار مشرك است ، مرحوم خوئى روايتى را آورده كه امام صادق ( عليه السلام ) از پدرانشان نقل مىكنند كه از رسول اللّه ( صلى الله عليه و آله ) سؤال شده درباره اينكه نجات در روز قيامت در چيست ؟ فرمودند در اينكه خدعه نكنند خداوند را ، كه با آنها خدعه مىكند . . . گفته شد : چگونه با خدا خدعه و نيرنگ مىشود ، فرمود به اينكه عمل مىكند بر طبق امر خداوند و غير او را با اين عمل اراده مىكند و براى خدا انجام نمىدهد ، پس از ريا بپرهيزيد ، زيرا شرك به خدا است ، رياكننده روز قيامت با چهار نام خوانده مىشود . اى كافر ، اى فاجر ، اى غادر ( نيرنگ زننده و حيله كننده ) اى خاسر ( زيانكار ) عمل تو نابود شد و اجر و پاداش تو باطل گشت و براى تو امروز بهره‌اى نيست ؛ از كسى اجر خود را بگير كه براى او عمل كردى .\r\nذاكرِ ريائى نه اينكه نامش در دفتر غافلان است بلكه در دفتر محرومان و زيانكاران است و خداوند ما را از شرّ ريا مصون دارد .\r\nآرى از صفات پرهيزگاران اين است كه در ميان غافلين نيز در ياد خدا هستند و در ميان افراد خواب بيدارند . بسيارى را مىبينيم كه براى توجيه كار باطل خود مىگويند ، نمىشود در ميان بى نمازها نمازخوان بود ، نمىشود\r\nدر ميان افراد « متمدن و امروزى » ، « امّل » بود ، چگونه مىشود در جائى كه پر از فساد است آلوده نباشم چطور در خانواده‌اى كه پدر و مادرم بىنماز و غيرمقيد به شريعت هستند ، صالح و با تربيت باشم ، چطور در جامعه‌اى كه پر از نيرنگ و حيله و كلاه سر مردم گذاردن است\r\n\r\n\r\n","description":"","footnote":"\r\n( 1 ) . سوره نساء ، آيه 142 . .\r\n","page_name":" 423 ","page_number":423},
  {"content":"\r\n\r\nمن سالم باشم ، چطور در بازارى كه غِش در معامله و دروغ رواج دارد من از اين كارها نكنم ؟ !\r\nآرى عزيزم ! مىشود ؛ پرهيزگاران چنين كردند و شد ، نه امّل شدند و نه فاسد و نه نيرنگ زن ، آنها نمىگويند « خواهى نشوى رسوا همرنگ جماعت شو » بلكه به قول آن شاعر « همرنگى تو مايه رسوائى توست » .\r\nگرچه محيط و عوامل اجتماعى مؤثر است ولى علت تامه براى انحراف نيست ، و اينها عذرى نيست كه در روز محشر مورد پذيرش قرار گيرد ، آرى در هر لحظه مىتوان به ياد خدا بود و چنان كرد كه غافلان نيز متذكر شوند ، چرا من تحت تأثير آنها قرار گيرم ، آنها تحت تأثير من باشند ، چرا آنها بر باطل خود اين قدر استقامت كنند و من بر حق خود استقامت نكنم !\r\nبه ياد خدا باش و غفلت مَوَرز كه خداوند فرمود : وَمَنْ يَعْشُ عَنْ ذِكْرِ الرَّحْمَانِ نُقَيِّضْ لَهُ شَيْطَاناً فَهُوَ لَهُ قَرِينٌ : « كسى كه از ياد خداوند رحمان روى گردان شد ، براى او شيطانى مىگماريم كه همواره قرين او باشد » . « 1 »\r\nبراى ذكر سه مرحله گفته‌اند : 1 - با زبان ، كه زبان دائماً مشغول به اوراد و اذكار شرعى باشد ، تا هر آن ، غفلت را از خود دور كند . 2 - با قلب - باتوجه و ذكر قلبى كه در اثر تكرار و تداوم ذكر زبانى نيز حاصل مىشود ، دل به ياد الطاف و نعمت و نقمت خدا مىافتد و مواظب و\r\nمراقب است تا دلش نلغزد . 3 - با عمل ، كه عمل او عملى است براى خدا و هر كس ببيند متذكر خداوند مىگردد .\r\nدر سفارشاتى كه رسول اللّه ( صلى الله عليه و آله ) به مولى على ( عليه السلام ) فرمودند ، آمده : يا على سه چيز است كه اين امّت طاقت انجام آن را ندارند : 1 - مواسات و برادرى . 2 - انصاف و حق دادن از صميم قلب به مردم . 3 - ذكر خداوند در هر حالى و ذكر تنها سبحان اللّه الحمدللّه و لا إله الّا اللّه و اللّه اكبر نيست ، بلكه اين است كه به حرامى از حرامهاى\r\n\r\n\r\n","description":"","footnote":"\r\n( 1 ) . سوره زخرف ، آيه 36 . .\r\n","page_name":" 424 ","page_number":424},
  {"content":"\r\n\r\nالهى برخورد كند و از خداوند عزوجل بترسد و تركش كند . « 1 »\r\nعوامل تذكر : دقت در حوادث سخت روزگار و مصائب روزمره افراد و مشاهده آثار گذشتگان و سرزمينهاى بلا ديده و ويرانه‌هاى آنها و اشياء باقيمانده در موزه‌ها موجب ازدياد ذكر و رفع غفلت است ، تأمل در كلام مولى كه فرمودند :\r\n« ما رَأَيْتُ شَيئاً الّا وَ رأيتُ اللّه قَبْلَه وَ بَعْدَه وَ مَعَه ؛\r\n« چيزى را نديدم مگر اينكه خدا را قبل و بعد و با او ديدم » به انسان درس تذكر مىدهد ، ببينيم هر چيزى خالقى و حافظى و نگه دارنده‌اى دارد كه پس از نابودى آن باقى است .\r\nچرا اين همه به مسئله ذكر اهميت داده شده است ، فلسفه آن چيست ؟ دو نكته را اجمالا در جواب اين سؤال مىتوان گفت : 1 - عالم دنيا طبيعتش غفلت‌زا است ، لذا از پيامبر ( صلى الله عليه و آله ) نقل شده ، كه روزى هفتاد مرتبه استغفار مىفرمود ، زيرا طبيعت پرداختن به اين عالم مادى موجب گرايش و توجه به ماده است موجب وابستگى و دلبستگى به عالم فانى است و موجب روى گرداندن از عالم باقى است ، دست به هر كارى بزنيم ما را به خود مشغول مىكند ، خانه ساختن ، كسب و كار ، نوشتن ، بذر افشاندن ، مطالعه كردن ، با\r\nديگرى سخن گفتن همه و همه عاملى براى توجه به امرى دنيوى است ، كه بايد در هر كارى متوجه خدا بود ، در محضر بزرگ خطا كردن موجب شرمسارى است ، بايد به ياد دادگاه او و محاسبه مثقال ذره باشيم ، اين توجه در اين عالم آثار بسيارى ، چون آثارى تربيتى ، اخلاقى ، اجتماعى و سازندگى دارد .\r\n2 - ذكر و ياد محبوب ، محبت آفرين است ، هر چه بيشتر دوستم را ياد كنم ، محبت او در اعماق دل من عميق‌تر مىشود ، هر چه از خدا بيشتر ياد كنم ، حبّ او در قلبم ريشه دارتر مىشود تا جائى كه وابستگى به او پيراستگى از همه چيز است و مسلماً دوستى و عشق به محبوب مانع از خطائى است كه موجب ناراحتى او مىگردد چه رسد به خطا در حضور و محضر او .\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، ماده ذكر ، صفحه 484 . .\r\n","page_name":" 425 ","page_number":425},
  {"content":"\r\n\r\nاين همه خصوصيات براى ذكر ، مسلماً تنها ذكر لفظى و لقلقه زبان نيست ، بلكه بايد قلب و عمل را نيز متوجه ياد خدا كرد ، بايد اطاعت مولى و ترك محرمات را در همه حال مراعات كرد .\r\nاصبغ بن نباته گفت ، اميرالمؤمنين على ( عليه السلام ) فرمود :\r\n« الذّكرُ ذِكران : ذِكرُ اللّه عند ما حرم الله عزَّوَجَلَّ عِند المُصيبة وَ افْضَلُ مِن ذلِكَ ذِكْرُ اللّهَ عَلَيك فيكونُ حاجِزاً » :\r\n« ذكر دو نوع ذكر است : ذكر و ياد خداوند عزوجل در مصيبت ، و افضل از آن ذكر خداوند است نزد آنچه خداوند بر تو حرام كرده است ، پس آن ذكر و ياد ، مانعى براى ارتكاب حرام است » . « 1 »\r\nحسن بصرى در حديثى گويد : اميرالمؤمنين ( عليه السلام ) روزى وارد بازار بصره شدند و مردم را مشغول خريد و فروش ديدند ، از ديدن آن وضع به شدت گريه كردند ، سپس فرمودند : اى بندگان دنيا و عمله‌هاى دنياپرستان ، اگر روز را به خريد و فروش\r\nو قسم خوردن و معاهده ( در امر معاش ) مشغوليد و در شب در رختخواب خود استراحت مىكنيد و در خلال اين امور از آخرت غافل هستيد ، پس چه زمانى براى آخرت زاد و توشه برمىداريد ، و چه وقتى در مورد معاد تفكّر مىكنيد ؟ « 2 »\r\nمولى على ( عليه السلام ) مىفرمايند\r\n: « مَن غَفَل غَرَّته الامانِى وَ اخَذَتْهُ الحسرةُ اذا انكشَفَ الغِطا وَ بَدالَهُ من اللّه مالَم يَكُنْ يَحْتَسِب » :\r\n« انسان غافل ، آرزوهايش او را مغرور مىكند و ندامت او را فرا مىگيرد وقتى كه روز قيامت آشكار شد و پرده‌ها كنار رفت براى او از طرف خداوند ظاهر مىشود آنچه كه به حساب نمىآورد » ( چيزهائى در پرونده او نوشته شده كه فكر نمىكرد در پرونده او ثبت باشد ) « 3 » اگر مىخواهيد بدانيد در ياد خدا هستيد و يا از آن غافليد ، پيامبر ( صلى الله عليه و آله ) چهار علامت براى غافل فرمودند :\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، ماده « ذكر » .\r\n( 2 ) . سفينة البحار ، جلد 1 ، صفحه 674 .\r\n( 3 ) . همان مدرك ، جلد 2 ، صفحه 323 ، ماده « غفل » . .\r\n","page_name":" 426 ","page_number":426},
  {"content":"\r\n\r\nيكى كوردلى ، دوم اشتباه كارى و سهو ، سوم بازيگرى و مشغول به امورات باطل و چهارم فراموشى از حق . « 1 »\r\nشيخ ( ابوسعيد ابى الخير ) را گفتند كه فلان كس بر روى آب مىرود گفت سهل است بَزَغى ( وَزغى و قورباغه‌اى ) « 2 » و صعوه‌اى ( گنجشك « 3 » و هر پرنده‌اى شبيه آن ) نيز بر روى آن مىبِرَوَد گفتند كه فلان كس در هوا مىپرد گفت زغنى ( پرنده‌اى كوچكتر از كلاغ ) « 4 » و مگسى نيز در هوا بپرد گفتند فلان كس در يك لحظه از شهرى به شهرى مىبِرَود شيخ گفت : شيطان نيز در يك نفس از مشرق به مغرب مىشود ، اين\r\nچنين چيزها بس قيمتى نيست مرد آن بُوَد كه در ميان خلق بنشيند و برخيزد و بِخُسبد و با خلق داد و ستد كند و با خلق درآميزد و يك لحظه از خداى غافل نباشد . « 5 »\r\nشاعرى در مورد عدم غفلت چنين سروده است :\r\n آن بنا كز عمل خير ، يكى كاخ بلند * و آن بنا كز عمل زشت ، يكى غار بلاست\r\nنفس را با همه بيمى كه مرگش باشد * آرزوهاى درازيست كه خبط است و خطاست\r\nكار ما چيدن و آئين فلك بر چيدن * عمر ، وا كردن و پيچيدن طومار قضاست\r\nخانه ما شود آخر ، به خدا لانه جغد * سهم ميراث خور است آنچه كه در خانه ماست \r\n\r\n\r\n","description":"","footnote":"\r\n( 1 ) . عرفان اسلامى ، جلد 2 ، صفحه 117 ( از امام صادق ( عليه السلام ) هست كه لقمان به فرزندش سه ملامت را براى غافل شمرد و آن سه تاى آخر است ( لهو و سهو و نسيان ) .\r\n( 2 ) . فرهنگ معين و عميد .\r\n( 3 ) . فرهنگ معين و عميد .\r\n( 4 ) . فرهنگ معين و عميد .\r\n( 5 ) . ديدارى با اهل قلم ، جلد 1 ، صفحه 189 به نقل از « خواندنيهاى دلنشين » ، جلد 1 ، صفحه 105 . .\r\n","page_name":" 427 ","page_number":427},
  {"content":"\r\n\r\n بنده خاص خدا ، زندگيش در رنج است * بهر او ، جام شراب اجلش جام شفاست\r\nشب كه سر مىنهد آشفته به بالين ، گوئى * صبح فرداست ، كه غوغاى قيامت برپاست\r\nترسَمَت فرصت توفيق به فردا ندهند * بارى ، امروز كن آن توبه كه طوق فرداست\r\nدر سكوت ابدى وحشت گورستان بين * گوئى از هر طرفش ناله و فرياد به پاست\r\nكه هَلّا ، روى زمين پاى به غفلت ننهيد * كه سر پادشهان زير كف پاى شماست « 1 » \r\n\r\nفرق منزل تفكّر و تذكّر :\r\nبدان كه تذكّر از نتائج تفكّر است ، و از همين روى منزل تفكّر را بر منزل تذكّر مقدّم دانسته‌اند . خواجه عبداللّه انصارى اين عارف بزرگ مىفرمايد :\r\n« التَّذَكُر فَوقَ التّفكر فَانّ التّفكر طَلَبٌ و التّذكّر وُجُودٌ » :\r\n« تذكّر فوق تفكّر است ، زيرا كه تفكّر طلب محبوب است و تذكّر ، حصول مطلوب » .\r\nتا انسان در سختى طلب ، و رنج جستجو است از مطلوب محجوب است و وقتى به وصال محبوب رسيد آرام مىگيرد .\r\nمعرفت و تذكّر از تفكّر صحيح پديدار مىشود .\r\nاز اين رو فرمودند ، يك ساعت تفكّر بهتر از هفتاد سال عبادت است ، چه بسا يك ساعت تفكّر دريچه‌هائى از معارف به روى مالك بگشايد كه عبادت هفتاد سال نگشايد ، يا انسان را چنان متذكر محبوب نمايد كه از مشقت‌ها و زحمت‌هاى چندين\r\n\r\n\r\n","description":"","footnote":"\r\n( 1 ) . همان مدرك ، صفحه 182 . .\r\n","page_name":" 428 ","page_number":428},
  {"content":"\r\n\r\nساله اين مطلوب حاصل نشود .\r\nذكر حقيقى و ياد تمام و كمال آن است كه به تمام مملكت وجود انسان نفوذ كند و ظاهر و باطن و سرّ و علن را فرا گيرد .\r\nاگر قلب به ياد حق تپيد ، حركت و سكون اين كشتى كه هر آن در تلاطم طوفانها است به دست خداوند مىشود كه « بسم اللّه مَجريها و مُرسيها » .\r\nعارف عامل امام خمينى ( رحمه الله ) در كتاب چهل حديث خود مىفرمايند « شيخ عارف كامل ما جناب شاه‌آبادى - روحى فداه - مىفرمودند : شخص ذاكر بايد در ذكر مثل كسى باشد كه به طفل كوچك كه زبان باز نكرده مىخواهد تعليم كلمه را كند ، تكرار مىكند تا اينكه او به زيان مىآيد و كلمه را اداء مىكند . . . » .\r\nآرى آن قدر بايد ذكر لفظى بگويد تا زبان قلب گشوده شود ، وقتى زبان قلب گشوده شد ، در اين مرحله زبان از قلب تبعيت مىكند و كار ذكر براحتى انجام مىپذيرد . « 1 »\r\n\r\nفوائد ذكر :\r\n1 - ذكر ، كليد نيكو شدن قلب است - مولى فرمودند :\r\n« اصْلُ صَلاح القَلب اشْتِغالُه بِذِكر اللّه » :\r\n« اصل و ريشه نيكو شدن قلب مشغول بودن آن به ياد خدا است » . « 2 » در جاى ديگر فرمودند :\r\n« مُداوَمَة الذكر قُوتُ الارواح و مِفْتاحُ الصَّلاح » :\r\n« دوام ذكر و ياد حق طعام و غذاى روحها و كليد نيكوئى است » . « 3 »\r\n2 - ذكر ، حيات قلبها است . مولى على ( عليه السلام ) فرمودند :\r\n« فى الذكر حياة القلوب » :\r\n\r\n\r\n","description":"","footnote":"\r\n( 1 ) . فرق دو منزل تفكر و تذكر با استفاده از چهل حديث ، صفحه 248 تا 251 آورده شد .\r\n( 2 ) . غررالحكم .\r\n( 3 ) . غررالحكم . .\r\n","page_name":" 429 ","page_number":429},
  {"content":"\r\n\r\n« در ياد خداوند حيات و زندگى قلبها است » « 1 » رسول گرامى ( صلى الله عليه و آله ) نيز فرمودند :\r\n« بذكر اللّه تَحيى القلوبُ و بِنسيانهِ مَوتُها » :\r\nبه ياد خدا قلبها زنده مىشود و به فراموشى از يادخدا مىميرند » . « 2 »\r\n3 - ذكر ، غذاى نفوس است ؛ مولى فرمودند :\r\n« ذكر اللّه قُوت النُفُوس و مُجالَسةُ المحبوب » : «\r\nياد خدا غذاى نفوس و همنشينى محبوب است » . « 3 » در جاى ديگر فرمودند :\r\n« مداومُة الذكر قُوت الارواح » :\r\n« دوام ذكر غذاى روحها است » . « 4 »\r\n4 - ذكر ، نور قلبها است ، مولى فرمودند :\r\n« ثمرُ الذكر استنارة القلوب » : «\r\nفائده و ميوه ذكر نورانيت قلبها است » . « 5 »\r\n5 - ذكر بر طرف كننده زنگار قلبها است .\r\nعلى ( عليه السلام ) فرمودند :\r\n« انّ اللّه سبحانه جعل ، الذكر جلاءً للقلوب تسمع به بعد الوقرة و تُبْصَرُ به بعد العشوة و تنقاد به بعد المعانده . . . » :\r\n« خداوند ياد خود را جلا دهنده قلبها قرار داد ، ( بعد از بر طرف شدن زنگار غفلت ) با ذكر حق قلبها مىشنوند ، بعد از اينكه گوش آنها سنگين بود و مىبينند بعد از اينكه خوب نمىديدند و رام مىشوند بعد از اينكه عناد ميورزيدند . . . » . « 6 »\r\n6 - ذكر شفاء قلبها است : رسول گرامى ( صلى الله عليه و آله ) فرمودند :\r\n« ذِكرُ اللّه شِفاء القُلوب » « 7 »\r\nو در\r\n\r\n\r\n","description":"","footnote":"\r\n( 1 ) . غررالحكم .\r\n( 2 ) . تنبيه الخواطر ، صفحه 360 .\r\n( 3 ) . غررالحكم .\r\n( 4 ) . غررالحكم .\r\n( 5 ) . غررالحكم .\r\n( 6 ) . بحار الانوار ، جلد 69 ، صفحه 325 - شرح نهج البلاغه ابن ابى الحديد ، جلد 11 ، صفحه 177 ، خطبه 217 .\r\n( 7 ) . كنزالعمال ، خبر 1751 . .\r\n","page_name":" 430 ","page_number":430},
  {"content":"\r\n\r\nدعاى كميل مولى است :\r\n« يا مَنْ اسْمُهُ دَواء وَ ذِكْرُهُ شِفا » :\r\n« اى كسى كه اسم او دواء و يادش شفا است » . « 1 »\r\nدر جاى ديگر رسول گرامى ( صلى الله عليه و آله ) مىفرمايند : « بر شما است كه به ياد خدا باشيد كه شفاء است و بپرهيزيد از ياد كردن مردم و ( دلبستن به آنها ) كه مَرَض و بيمارى است » . « 2 »\r\n7 - ذكر كليد انس است - مولى فرمودند :\r\n« الذّكرُ مِفتاحُ الانس » « 3 »\r\nدر جاى ديگر فرمودند : هنگامى كه ديدى خداوند تو را با ياد خود مأنوس مىكند ، تو را دوست داشته است هنگامى كه ديدى خداوند تو را به مخلوق و خلقش مأنوس مىكند و تو را از ياد خودش به وحشت مىاندازد تو را دشمن داشته است . « 4 »\r\n8 - ذكر دور كننده شيطان است مولى فرمودند :\r\n« ذِكرُ اللّه مَطْردة الشَّيطان » :\r\n« ياد خداوند دور كننده و طرد كننده شيطان است » « 5 »\r\nدر جاى ديگر فرمودند :\r\n« ذكر اللّه رأس مال كلّ مؤمن و ربحُهُ السلامةُ مِنَ الشّيطان » :\r\n« ياد خداوند سرمايه هر مؤمن و سود آن سلامتى از شيطان است » . « 6 »\r\n9 - ذكر امان از نفاق و دوروئى است ، در ضمن بحث گذشت كه منافقين با خدا خدعه مىكنند و\r\n« لا يذكرون اللّه الّا قليلا » : « 7 »\r\n« ياد خداوند نمىكنند يا بسيار كم مىكنند » ، ولى از آنها پذيرفته نيست . مولى نيز مىفرمايند :\r\n« مَنْ اكَثَرَ ذكر اللّه فَقَد بَرىء\r\n\r\n\r\n","description":"","footnote":"\r\n( 1 ) . اقبال الاعمال ، صفحه 709 .\r\n( 2 ) . تنبيه الخواطر ، صفحه 7 .\r\n( 3 ) . غرر الحكم .\r\n( 4 ) . غررالحكم .\r\n( 5 ) . غررالحكم .\r\n( 6 ) . غررالحكم .\r\n( 7 ) . سوره نساء ، آيه 142 . .\r\n","page_name":" 431 ","page_number":431},
  {"content":"\r\n\r\nمِنَ النّفاق » :\r\n« كسى كه ياد خدا را زياد كند از نفاق دور مىشود و از آن در امان است » . « 1 »\r\n10 - ذكر باعث محبت به خدا مىشود - رسول گرامى اسلام ( صلى الله عليه و آله ) فرمودند :\r\n« مَنْ اكثَرَ ذكر اللّه احَبَّه » :\r\n« كسى كه ياد خدا را زياد كند ، او را دوست دارد » ( زيرا ياد كردن محبوب از روى محبت است و زياد كردن ياد او بر محبت مىافزايد ) » . « 2 »\r\n11 - ذكر مايه مصون بودن از اشتباه و خطا است . رسول گرامى ( صلى الله عليه و آله ) فرمودند : خداوند سبحان مىفرمايد : « وقتى دانستم در اكثر مواقع بنده من ، مشغول به من و ذكر من است درخواست و او را به خود بيشتر مشغول مىكنم و وقتى بنده‌اى چنين شد اگر بخواهد بين او و بين خطاى او مانع مىشوم ، آنها اولياء حقيقى من هستند ، آنها قهرمانان حقيقى هستند . . . » « 3 »\r\n12 - ذكر اطمينان و آرامش قلبها است . . . قرآن مىفرمايد الا بذكر اللّه تطمئنّ القلوب « 4 » مولى نيز\r\nمىفرمايند :\r\n« ذكر اللّه جلاء الصدور و طمأنينة القلوب » :\r\n« ياد خدا جلاء سينه‌ها و آرامش قلبها است » . « 5 » در مناجات ذاكرين امام سجاد ( عليه السلام ) مىفرمايند :\r\n« فَلا تطمئن القلوب الّا بِذِكراك » :\r\n« قلوب آرامش نمىيابند مگر به ياد تو » « 6 » در مناجات عارفين نيز مىفرمايند :\r\n« الهى فاجْعَلْنا من الذّين تَوَشَحت ( تَرَسَّخَت ) اشجار الشوق اليك فى حدائق صدورهم . . . وَ اطمأنَّت بالرجوع الى ربّ الارباب انْفُسُهُم وَ تَيَقَّنَتْ بالفوز و الفلاح ارواحُهُم ؛\r\nخداى من قرار بده ما را از كسانى كه درختهاى شوق به سوى تو در باغهاى سينه‌هايشان رسوخ كرده . . . و نفْسهاى آنها به رجوع به ربّ الارباب آرامش پيدا كرده و ارواح آنها به رستگارى و سعادت يقين پيدا كرده\r\n\r\n\r\n","description":"","footnote":"\r\n( 1 ) . غررالحكم .\r\n( 2 ) . بحار الانوار ، جلد 93 ، صفحه 160 .\r\n( 3 ) . همان مدرك ، صفحه 162 و عدة الداعى ، صفحه 235 .\r\n( 4 ) . سوره رعد ، آيه 28 .\r\n( 5 ) . غررالحكم .\r\n( 6 ) . بحار الانوار ، جلد 94 ، صفحه 151 . .\r\n","page_name":" 432 ","page_number":432},
  {"content":"\r\n\r\nاست » . « 1 »\r\n13 - ذكر مايه شرح صدر است ؛ مولى على ( عليه السلام ) مىفرمايند : « الذكر يَشْرح الصدر » : « ياد خدا موجب وسعت سينه و شرح صدر است » ( و از مشكلات استقبال كرده و ناراحت نمىشود ) . « 2 »\r\nمرحوم الهى در ذيل اين دو فراز ( ان كان فى الغافلين كتب فى الذاكرين و ان كان فى الذاكرين لم يكتب من الغافلين ) چنين گويد :\r\n اگر با غافلان يك عمر بنشست * به ياد روى جانان بود پيوست\r\nو گر با ذاكران آميخته جانش * نَبُد غافل زيار مهربانش\r\nكه نامش از وفاداران نگارند * به راه دين زهشياران نگارند \r\n* * *\r\n\r\n\r\n","description":"","footnote":"\r\n( 1 ) . همان مدرك ، صفحه 150 .\r\n( 2 ) . غررالحكم ( براى مطالعه بيشتر در مورد اين ثمرات به روايات ثمرات ذكر در ميزان الحكمه ، جلد 3 ، صفحه 417 تا 423 مراجعه فرمائيد ) . .\r\n","page_name":" 433 ","page_number":433},
  {"content":"\r\n . \r\n","description":"","footnote":"","page_name":" 434 ","page_number":434},
  {"content":"\r\n\r\n\r\n78 - 80 - سه صفت پسنديده از صفات پرهيزگاران\r\n« يَعفُو عَمَّن ظَلَمَه و يُعطى مَنْ حرمَه و يَصِلُ مَنْ قَطَعَه »\r\nترجمه : كسى را كه به او ظلم كرده ، مىبخشد و به آن كه محرومش ساخته ، عطا مىكند و با كسى كه پيوندش را قطع كرده رابطه برقرار مىكند .\r\n* * * شرح : در اين قسمت مولى به سه صفت ديگر اشاره مىكنند كه هر كدام از مكرمتهاى اخلاقى و ارزشهاى پسنديده انسانى است ، عفو ناشى از شجاعت ، و اعطاء و بخشش به كسى كه او را محروم ساخته ناشى از سخاوت ، و ارتباط با كسى كه از او بريده ناشى از رحمت است . در مورد اين سه صفت و فضيلت آنها ، روايات زيادى وارد شده است :\r\nاز امام صادق ( عليه السلام ) روايت شده كه فرمودند : رسول اللّه ( صلى الله عليه و آله ) در خطبه‌اى چنين فرمودند :\r\n« الا اخْبِرُكم بِخَيرِ خلايِقِ الدُّنيا و الآخرة : العَفْوُ عَمَّن ظَلَمَك و تَصِلُ مَنْ قَطَعَك و الاحسان الى مَن اساء اليك و اعطاء مَنْ حَرَمَك » . « 1 »\r\n« آيا بهترين اخلاق دنيا و آخرت را به شما خبر ندهم ؟ ( بدانيد كه بهترين اخلاق ) عفو و گذشت از كسى است كه به تو ستم كرده و پيوستن به كسى كه از تو\r\n\r\n\r\n","description":"","footnote":"\r\n( 1 ) . اصول كافى ، جلد 3 ، صفحه 166 . .\r\n","page_name":" 435 ","page_number":435},
  {"content":"\r\n\r\nبريده و نيكى با كسى كه به تو بدى نموده و بخشيدن به كسى كه تو را محروم ساخته است » .\r\n2 - از ابى حمزه ثمالى نقل شده كه گفت شنيدم از امام سجاد ( عليه السلام ) كه مىفرمود : وقتى روز قيامت شد ، خداوند تبارك و تعالى اوّلين و آخرين را در يك جا جمع مىكند ، سپس منادى ندا مىدهد « اينَ اهلُ الفضل » : « كجائيد اهل فضيلت » ، عده‌اى از مردم بلند مىشوند و ملائكه با آنها روبرو شده و مىگويند فضل شما چه بود ، مىگويند : كُنّا نَصِلُ مَنْ قَطعنا و نعطى مَنْ حَرَمنا و نعفُوا عمّن ظَلَمَنا » : « با كسى كه قطع ارتباط با ما كرده بود ارتباط برقرار مىكرديم و به كسى كه ما را محروم ساخته بود ، بخشش مىنموديم . از كسى كه به ما ستم نموده بود ، درمىگذشتيم » ، سپس به آنها گفته مىشود ، راست گفتيد داخل بهشت شويد . « 1 »\r\n3 - جابر از امام باقر ( عليه السلام ) نقل مىكند كه فرمودند :\r\n« ثلاث لا يزد اللّه بِهِنّ المرء الّا عزّاً : الصفح عَمّن ظَلمَه و اعطاء مَن حَرَمَه و الصِّلة لِمَنْ قَطَعَه » :\r\n« سه چيز است كه خداوند به سبب آنها به انسان عزت مىدهد : گذشت از كسى كه به انسان ظلم و ستم كرده و اعطاء و بخشش به كسى كه او را محروم ساخته و ارتباط با كسى كه قطع ارتباط كرده است » . « 2 »\r\nاخبار در اين معنا بسيار است و مرحوم كلينى در باب عفو در كافى آورده است .\r\nعفو از كسى كه به انسان ستم نموده ، و عنايت و رسيدگى به كسى كه انسان را در وقت سختى دستگيرى نكرده و ارتباط با كسى كه از انسان بريده و با او قهر كرده بسيار نياز به مجاهدت نفسانى دارد ، پيروزى در ميدان نفس را نياز دارد ؛ حضرت عفو و اعطاء و ارتباط تنها را از صفات پرهيزگاران شمردند ، بلكه اضافه به ظالم و\r\n\r\n\r\n","description":"","footnote":"\r\n( 1 ) . اصول كافى ، جلد 3 ، صفحه 149 .\r\n( 2 ) . اصول كافى ، جلد 3 ، صفحه 149 . .\r\n","page_name":" 436 ","page_number":436},
  {"content":"\r\n\r\nمحروم كننده و قاطع ارتباط ،\r\nكردند ، تا شدت مجاهدت نفسانى و بلندى روح پرهيزگار واقعى را بفهمانند .\r\nيكى از شارحان كتاب شريف كافى در مورد اين روايات مىگويد : از صفات اهل كرم و عفو از كسى است كه به آنها ستم روا داشته و از صفات لئام و پست طينتان انتقام و تشفّى و عقاب است تا غيظ و غضب درونى را كه آفتى نفسانى است دفع كنند ، اين آفت نفسانى و بيمارى روانى ، جُهّال و كسانى را كه داراى نقص روحى هستند متغير مىكند زيرا بسيار سريع در برابر هر چه مخالف هواى نفسانى آنها است متأثر مىشوند . و امّا معنى عطا كردن به كسى كه انسان را در وقت تنگدستى از عطاى خود محروم كرده اين است كه وقتى احسان به كسى كردى و او مقابله به مثل كرد يا با بدى و كفران نعمت با شما برخورد كرد از احسان او روى گردان مشو ، زيرا اگر او شكرگزارى از تو نكرد ، ديگرى چنين مىكند و اگر هم احدى از تو سپاسگزارى و تقديم نكرد ، خداوند احسان كنندگان را دوست دارد ، چنان كه در قرآن مجيد فرمود ، و در شرافت و فضل تو همين بس كه تو مورد خطاب « ايْنَ اهلُ الفضل » در روز محشور شدن اوّلين و آخرين قرار مىگيرى .\r\nو امّا مراد « صلةُ مَنْ قطعَك » اين است كه به هر وسيله ممكن با كسى كه با تو قطع رابطه كرده ، ارتباط برقرار كن ، خصوصاً اگر ارحام و بستگان نزديك تو باشد . « 1 »\r\nحال به طور جداگانه در مورد اين سه فراز سخن گوئيم :\r\n« يَعفُوا عمّن ظَلَمَه »\r\nاز بهترين صفات ، گذشت از كسى است كه به انسان ظلم كرده است ، عفو معمولا در وقتى است كه انسان قدرت انتقام دارد\r\nو گرنه اگر اين قدرت را نداشته باشد مقام ، مقام صبر است نه عفو .\r\n\r\n\r\n","description":"","footnote":"\r\n( 1 ) . اصول كافى ، جلد 3 ، صفحه 149 . .\r\n","page_name":" 437 ","page_number":437},
  {"content":"\r\n\r\n\r\nانتقام :\r\nانتقام آن است كه شخص به مثل همان ظلمى كه در حقش شده ، يا بيشتر را مرتكب شود و ظالم را مؤاخذه نمايد ، انتقام اگر از مقابله به مثل در مواردى كه شرع اجازه داده تجاوز كند ، خواه كمّا و خواه كيفاً حرام است و اين حسّ انتقام از نتائج غضب است ، هر انتقامى جائز نيست ، زيرا مقابله غيبت و تهمت و فحش و سخن‌چينى و امثال اينها جائز نيست ، رسول گرامى ( صلى الله عليه و آله ) فرمودند : اگر كسى شما را به آنچه با شما است سرزنش و مسخره كرد شما به آنچه در اوست سرزنشش نكنيد ، در جاى ديگر فرمودند دو فردى كه يكديگر را سبّ و اهانت مىكنند ، دو شيطان هستند كه با اهانت به يكديگر مقابله به مثل مىكنند و فكر مىكنند تلافى فحش فحش است .\r\nدر روايتى آمده كه مردى ابوبكر را در حضور پيامبر ( صلى الله عليه و آله ) دشنام داد و ابوبكر ساكت بود وقتى شروع كرد ، از خود دفاع كند رسول اللّه ( صلى الله عليه و آله ) بلند شدند و به او فرمودند : « فرسته خداوند از جانب تو جواب مىداد ، وقتى تو آغاز به سخن كردى او رفت و شيطان آمد و من در مجلسى كه در آن شيطان باشد نمىنشينم ! »\r\nپس هر فعلى يا سخنى كه به صورت ظلم به انسان مىرسد ، اگر در شريعت قصاص و غرامتى دارد ، واجب است از آن حد تجاوز نشود ، گرچه در اينجا عفو افضل و نزديكتر به تقوى و پرهيزگارى است و علماى اخلاق فرموده‌اند ، در جائى كه حدّ شرعى معين نشده ، براى آرامش نفس مىتواند سخنى كه حرام و\r\nدروغ نباشد بگويد ، مثلا امثال فحش و مذمت و اذيتهاى ديگر را كه حد شرعى معين ندارد ، با كلماتى مثل كم حيا ، بداخلاق ، بىتربيت ، و شبيه اينها جواب دهد ، و اگر نادان و احمق بگويد نيز بلااشكال است ، زيرا در هر فردى جهل و بىخردى يافت مىشود و به اين اعتبار به او بگويد .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nگرچه اينها جائز است ، ولى بهتر از اين ، سكوت و واگذار كردن انتقام ، به ربّ الارباب و خداوند منتقم است ، البته در صورتى كه عدم جواب و سكوت منجر به سستى و بى غيرتى نشود .\r\nدر روايتى از رسول اللّه ( صلى الله عليه و آله ) آمده :\r\n« الا انّ بَنى آدَم خُلِقُوا عَلى طبقات شَتّى ، مِنْهُم بَطىء الغَضَب سَريعُ الفِيئى و منهم سريع الغَضَب سَريعُ الفيىء فَتَلكَ تِبلك و مِنْهُم سَريعُ الغَضَبِ بَطىء الفَىء و متهم بَطىء الغَضَبِ بَطِىء الفِىء الا و انّ خيرَهم البَطىء الغَضَب السريعُ الفَىء و شَرّهم السريعُ الغَضَبِ البطىء الفَىء » :\r\n« بدانيد فرزندان آدم بر طبقه‌ها و انواع مختلفى خلق شده‌اند ؛ بعضى از آنها كُنْد غضب و تند بازگشت و زود راضى شونده هستند ، و بعضى سريع غضب مىكنند و سريع آرام مىشوند و اين سرعت فروكشى عوض از سريع غضبناك شدن آنها است ( و به قول عوام اين به آن در ) و بعضى سريع غضب مىكنند و كُند بازگشت مىنمايند و بعضى كُند غضب و كُند بازگشت هستند ، بدانيد كه بهترين آنها كسانى هستند كه دير غضب مىكنند و سريع بازگشت و زود راضى شونده هستند و بدترين آنها كسانى هستند كه زود غضب مىكنند و دير بازگشت مىكنند » .\r\nعلماى اخلاق و پزشكان روح علاج ترك انتقام را انديشيدن در بد عاقبتى در آينده دور و نزديك دانسته‌اند و اين كه در فوائد ترك انتقام و عفو دقت كند و بداند كه واگذار كردن انتقام به منتقم حقيقى بهتر و سزاوارتر است و اين كه انتقام و عفو او شديدتر و قويتر است .\r\nپس فكر كن شايد روزى ، تو به دست او گرفتار شوى و بخواهد از تو انتقام گيرد ، عفو كن كه گذشت تاج ارزشها و مكرمتهاى اخلاقى است .\r\n« العَفْوُ تاجُ المَكارم » . « 1 »\r\n\r\n\r\n","description":"","footnote":"\r\n( 1 ) . غرر الحكم - ميزان الحكمه ، جلد 6 ، صفحه 366 . .\r\n","page_name":" 439 ","page_number":439},
  {"content":"\r\n\r\n\r\nعفو و گذشت\r\nعفو ضد انتقام است ، و آن گذشتن از قصاص و غرامت و خسارت است ، خصلتى است كه آيات و روايات در مدح آن بسيار است خداوند متعال مىفرمايد : « خُذِ العفوَ و أمر بالعُرف » : « اى پيامبر گذشت را اتخاذ كن و به كار نيك و معروف امر نما » « 1 » و نيز فرمود : « ولَيعْفُوا و ليَصْفَحوا » : « بايد عفو و گذشت كنند » . « 2 » راغب در مفردات مىگويد : « صَفْح » بالاتر و بليغ تر از « عفو » است گاهى انسان عفو مىكند ولى به مرتبه « صفح » نمىرسد ، شايد مرادش اين باشد كه انسان از مسأله‌اى مىگذرد و گذشت مىكند ولى هنوز كدورتى از طرف در قلب او است ، ولى « صَفْح » آن است كه اين مقدار كدورت نيز نباشد و با خلوص و طيب نفس گذشت كند ، قرآن در جاى ديگر گويد : « وان تعفوا اقرب للتّقوى » « و اگر عفو كنيد به تقوى نزديكتر است » . « 3 »\r\nرسول اللّه ( صلى الله عليه و آله ) نيز فرمودند : عفو بر بنده نمىافزايد مگر عزّت ، پس عفو كنيد تا خداوند شما را عزيز گرداند . باز رسول اللّه ( صلى الله عليه و آله ) فرمودند : حضرت موسى ( عليه السلام ) به خداوند عرض كرد پروردگار من ! كدام بندگانت عزيزترند بر تو ، فرمود : آنكه وقتى قدرت مىيابد عفو مىكند .\r\nامام باقر ( عليه السلام ) نيز فرمودند\r\n« النَّدامةُ عَلَى العَفْو افْضَل وَ ايْسَر مِنَ الندامةِ عَلى العُقُوبة » :\r\n« پشيمانى بر عفو و گذشت بهتر و راحت‌تر از پشيمانى بر عقوبت است » . « 4 »\r\nدر اينجا به نكته‌اى اشاره مىكنيم و آن اينكه در اسلام دو نوع دستور داريم :\r\n1 - دستور به مقابله به مثل ، چنان كه در قرآن مىخوانيم : « فَمَنِ اعْتَدَى عَلَيْكُمْ\r\n\r\n\r\n","description":"","footnote":"\r\n( 1 ) . سوره اعراف ، آيه 199 .\r\n( 2 ) . سوره نور ، آيه 22 .\r\n( 3 ) . . سوره بقره ، آيه 237 .\r\n( 4 ) . رواياتى كه در بحث انتقام و عفو ذكر شد از جامع السعادات ، جلد 1 ، صفحه 300 تا 304 ، استخراج شد . .\r\n","page_name":" 440 ","page_number":440},
  {"content":"\r\n\r\nفَاعْتَدُوا عَلَيْهِ بِمِثْلِ مَا اعْتَدَى عَلَيْكُمْ » : « كسى كه بر شما تجاوز روا داشت ، شما نيز بر او تجاوز كنيد به مثل آن تجاوزى كه بر شما رفت » . « 1 »\r\nدر جاى ديگر مىفرمايد : وَكَتَبْنَا عَلَيْهِمْ فِيهَا أَنَّ النَّفْسَ بِالنَّفْسِ وَالْعَيْنَ بِالْعَيْنِ وَالْانفَ بِالْانفِ وَالْاذُنَ بِالْاذُنِ وَالسِّنَّ بِالسِّنِّ وَالْجُرُوحَ قِصَاصٌ « و نوشتيم بر آنها ( بنى اسرائيل ) در تورات كه نفس با نفس و چشم با چشم و بينى با بينى و گوش با گوش و دندان با دندان قصاص مىشود و جراحتها نيز قصاص دارد » . « 2 »\r\nدر جاى ديگر مىفرمايد : وَلَكُمْ فِي الْقِصَاصِ حَيَاةٌ يَا أُوْلِي الْالْبَابِ : « اى صاحبان عقل براى شما در قصاص حيات و زندگى است » . « 3 »\r\n2 - دستور به عفو كه آيات و روايات زيادى در اين باره ذكر كرديم .\r\nسؤال اين است كه جمع بين اين دو دستور چگونه است آيا تضادى وجود ندارد از يك طرف امر به انتقام و قصاص و از سوى ديگر توصيه به عفو و گذشت !\r\nجواب اين است كه براى جمع بين اين دو دسته سه وجه ممكن است گفته شود : 1 - بايد توجه داشت كه ما هم قانون داريم و هم يك سلسله مسائل اخلاقى قانون اسلام قصاص و انتقام شرعى را به عنوان حقّى براى صاحب حق محترم شمرده است . اگر اين قانون نباشد ، جنايتكاران جسورتر مىشوند ، اين قانون عامل كنترل كننده‌اى براى جنايت پيشه‌گان است ، ضامن امنيت نظام است ، ولى در كنار آن عفو را نيز به عنوان ارزشى اخلاقى قرار داده است ، جايگاه اين اخلاق از آن قانون بالاتر است و فردى كه متخلق به اين اخلاق شود جايگاهش بالاتر از كسى است كه قدرت عفود ندارد ، خداوند در قرآن مىفرمايد : إِنَّ اللهَ يَأْمُرُ بِالْعَدْلِ وَالإِحْسَانِ « 4 » : « خداوند به عدل و احسان امر مىكند » ، اولى ( عدل ) قانون و دومى ( احسان ) اخلاق\r\n\r\n\r\n","description":"","footnote":"\r\n( 1 ) . سوره بقره ، آيه 194 .\r\n( 2 ) . سوره مائده ، آيه 45 .\r\n( 3 ) . سوره بقره ، آيه 179 .\r\n( 4 ) . سوره نحل ، آيه 90 . .\r\n","page_name":" 441 ","page_number":441},
  {"content":"\r\n\r\nاست اولى وظيفه و دومى انسانيت است ، اگر كسى به من نيكى كرد عدالت به عنوان يك قانون حكم مىكند كه به او همان قدر نيكى كنم ، ولى اخلاق حكم مىكند كه بيشتر از آنچه به من نيكى كرده و به او احسان كنم .\r\nهِگل اخلاق را عبارت از پيروى و اطاعت از قوانين مىداند ، ولى مىدانيم كه اين صحيح نيست ، چه بسيارند افرادى كه رفتارشان طبق مقررات و قوانين فردى و اجتماعى است و از مرز قانون قدمى فراتر نمىنهند امّا اخلاقاً خشن و تندخو ، بىگذشت و سختگير ، كينه‌توز و انتقامجو هستند ، اين تفكيك قانون و اخلاق را « كانت » ديگر فيلسوف غربى مورد اشاره قرار داده و در فلسفه اخلاق ، چندين رساله و كتاب نوشته و تكاليف را منقسم به دو قسم كرده است ، يكى تكليف قانونى يعنى آنچه به موجب قوانين بر مردم الزام مىشود و نقض آنها سبب بازخواست دادگاهها و ديوانخانه‌ها مىگردد .\r\nدوّم تكاليف فضيلتى كه الزامش درونى است و محاكمه‌اش با نفس انسان است .\r\nدر تكاليف قانونى ، نظر به عدل و داد است ، داد هر عملى است كه بنيادش بر اين اصل استوار است : آزادى هر كس با آزادى ديگران سازگار بوده باشد .\r\nبنابراين حكم قانونى اين است : چنان كن كه آزادى تو بر طبق يك قاعده كلى با آزادى همه مردم سازگار شود ، در تكاليف فضيلتى ، نظر به اخلاق است و غايب علم اخلاق براى هر كس كمال نفس خود او و خوشى ديگران است . « 1 »\r\nدر مكتب آسمانى اسلام عملى ساختن قوانين دينى معيار دادگرى ، و انصاف و تخلّق به مكارم اخلاق مايه كمال معنوى و فضيلت است .\r\nعلى ( عليه السلام ) مىفرمايند :\r\n« العَدلُ انّك اذا ظُلِمتَ انصَفْتَ و الفَضْل انّك اذا قَدَرتَ عَفوتَ » :\r\n« عدل اين است كه اگر مورد ستم واقع شدى ، با ستم كننده خود منصفانه رفتار نمائى و براى كيفر او از مرز حق و قانون تجاوز نكنى و فضيلت اين است كه اگر\r\n\r\n\r\n","description":"","footnote":"\r\n( 1 ) . سير حكمت در اروپا ، جلد 2 ، صفحه 169 ، به نقل از كتاب اخلاق فلسفى ، جلد 1 ، صفحه 29 . .\r\n","page_name":" 442 ","page_number":442},
  {"content":"\r\n\r\nقدرت به دست آوردى از مجازاتش چشم‌پوشى كنى و او را مشمول عفو و بخشش قرار دهى » .\r\n2 - انتقام در مقابل كسى است كه قابل هدايت نيست ، در مقابل فرد لجوجى است كه اگر قصاص نشود ، فردا چند نفر ديگر را نيز به قتل مىرساند ، در مقابل انسانى است كه نورانيت فطرى خود را از دست داده و قلبش به تاريكى گرائيده است ، در مقابل فردى است كه ريشه انسانيت و وجدان در درون او مرده است و عفو و گذشت براى انسانى است\r\nكه واقعاً نادم و پشيمان است و اگر هم قصاص نشود ، زير تازيانه وجدان قصاص مىشود و بيدار مىگردد .\r\n3 - عفو اصل است و قصاص استثنائى در اين اصل است ، شاخه اصلى عفو و شاخه فرعى انتقام است ، و عمل به اصل مقدم بر فرع است مگر اينكه خصوصيتى در مورد يافت شود ، مثل همان كه گفتيم فردى كه قابل اصلاح نيست بايد حتماً قصاص شود ، يا اگر تازيانه نخورد حواسش جمع نمىشود .\r\nدر زندگى عفو و گذشت داشته باش كه تا سربلند شوى ، چه بسيار جنايتكارانى كه با گذشت به راه آمدند و جامعه‌اى را ساختند تو يك دعاى كميل مىخوانى و مىخواهى خداوند همه گناهان و لغزشهاى هفتاد ساله تو را بيامرزد ، ولى يك لغزش از برادرت را دَه سال است نبخشيده‌اى چرا ؟ !\r\nگذشت را سرلوحه زندگى قرار ده و تاريخ عفو را در اسلام ملاحظه كن ، كه پيامبر ( صلى الله عليه و آله ) با همين عفو خصوصاً در فتح مكه چه كرد ، ظاهراً مكه را لشكر ده هزار نفرى فتح كرد ، ولى باطن آن را و قلب مردم آن را عفو فتح كرد ، و زندگانى ائمه ( عليهم السلام ) را از لحاظ عفو و گذشت ملاحظه كن كه چگونه آن را معلم جامعه قرار دادند و افراد را تربيت كردند . در كتاب شريف مصباح الشريعة و مفتاح الحقيقة از امام صادق ( عليه السلام ) نقل شده كه فرمودند : « گذشت به هنگام قدرت ، روش و سيره انبياء و از اسرار نهان پرهيزگاران است » .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nحقيقت و تفسير عفو اين است كه از شخص گناهكار چشم‌پوشى و اغماض كرده و به ظاهر او را مُلزَم به خطا و گناهش ننمائى و آنچه از اهانت و ضرر و ناراحتى به تو رسيده است ، از صميم قلب ببخشى و علاوه بر اينها به او\r\nاحسان و نيكى نيز بنمائى « تَفْسيرُ العَفْوانْ لا تَلزَم صاحِبَكَ فيما اجرم ظاهراً و تنسى مِنَ الاصل ما اصبتَ مِنه باطنا و تَزيد على الاختياراتِ احْساناً » .\r\nو هرگز كسى به مقام حقيقى عفو نمىرسد ، مگر آن كه پروردگار متعال گناههاى گذشته و آينده او را عفو فرموده و او را به خلعت كرامت و برگزيدگى خود زينت داده ، و از پرتو نور مبارك خود او را بپوشاند . آرى عفو و غفران از صفات خداوند عزيز است و آنها را در دلهاى بندگان مخصوص و انتخاب شده خود قرار مىدهد ، تا مانند حق تعالى با بندگان و افراد مردم با بخشش و گذشت رفتار كرده و با صفات و اخلاق الهى متخلق گردند و به همين جهت خداوند عزوجل فرمود وَلْيَعْفُوا وَلْيَصْفَحُوا أَلَا تُحِبُّونَ أَنْ يَغْفِرَ اللهُ لَكُمْ وَاللهُ غَفُورٌ رَّحِيمٌ « 1 » : « عفو و گذشت كنيد ، آيا دوست نمىداريد ، خداوند شما را ببخشيد خداوند بخشنده و آمرزنده و مهربان است » .\r\n هست اميدم كه عَلى رَغْم عَدُوّ روز جزا * فيض عفوش ننهد بار گنه بر دوشم\r\nپدرم روضه رضوان به دو گندم بفروخت * من چرا ملك جهان را به جُوى نفروشم \r\nدر همان كتاب شريف حضرت صادق ( عليه السلام ) مىفرمايد : « كسى كه از بشرى مثل خودش گذشت نكند ، چگونه اميد به عفو خداوند جبّار دارد . . . » رسول اللّه ( صلى الله عليه و آله ) بسيار مىفرمود : « آيا ناتوان هستيد كه مثل « ابى ضَمْضَمْ » باشيد » ، گفتيد يا رسول الله او كه بود ، فرمود : « مردى از امّتهاى گذشته بود ، هنگاميكه صبح مىكرد مىگفت : ( اللّهم انّى قَد تَصَدّقتُ بِعِرضى على النّاس عامَّة ؛ خدايا من آبرو و عنوان خود را براى\r\n\r\n\r\n","description":"","footnote":"\r\n( 1 ) . سوره نور ، آيه 22 . .\r\n","page_name":" 444 ","page_number":444},
  {"content":"\r\n\r\nخدمت به مردم و بندگان تو صدقه دادم و وقف كردم » .\r\nآرى برادرم وصفت عفو نورى است كه از جانب حق به قلب پاك بنده خاضع افاضه مىشود و پيوسته با اين نور خود را در مقابل عظمت حق كوچك و نسبت به بندگان او مهربان مىگردد ، وقتى اين نور دل را منوّر كرد ، از خلاف و عصيان ديگران چشم‌پوشى مىكند .\r\n به خوارى منگر اى مُنعم ضعيفان و نحيفان را * كه صدر مجلس عشرت گداى ره نشين دارد\r\nچو بر روى زمين باشى توانائى غنيمت دان * كه دوران ناتوانىها بسى زير زمين دارد\r\nبلا گردان جان و تن دعاى مستمندانست * كه بيند خير از آن خرمن كه ننگ از خوشه چين دارد \r\n« 1 »\r\nكسى كه به ديگرى بد مىگويد و با سخن زشت خود او را مورد هتك و تحقير قرار مىدهد ، با اين عمل به دلش زخم مىزند و دل او را مجروح مىكند ، اگر در ملأ عام ناسزا بگويد زخمش عميق‌تر است و اگر تنها و بدون حضور كسى توهين كند ، جراحتش خفيف‌تر خواهد بود ، زخم ناسزاگوئى در محيط خصوصى براى روح ، همانند بريدگى با خراش سطحى انگشت است .\r\nشخصى كه مورد دشنام و اهانت واقع مىشود ، اگر داراى سلامت فكر باشد در صورتى كه اهانت كننده از او معذرت بخواهد و در واقع با پوزش طلبيدن مرهمى بر دل مجروح وى بگذارد ، فوراً اعتذارش را مىپذيرد ، با بزرگوارى و كرامت نفس او را مىبخشد و زخم دلش خيلى زود التيام مىيابد .\r\nاز امام زين العابدين ( عليه السلام ) رسيده كه فرمود\r\n: « انْ شَتَمَك رَجُلٌ عن يمينك ثمّ تَحَوَّلَ الى يسارك فاعتَذَر اليك فَاقْبَلْ منه » :\r\n« اگر كسى از طرف راستت به تو ناسزا گفت و\r\n\r\n\r\n","description":"","footnote":"\r\n( 1 ) . شرح مصباح الشريعة از مصطفوى ، باب شصت ، صفحه 250 تا 253 . .\r\n","page_name":" 445 ","page_number":445},
  {"content":"\r\n\r\nبلافاصله به سمت چپ آمد و از تو پوزش طلبيد ، معذرت خواهى او را قبول كن » ! « 1 »\r\nدر صورتى كه اهانت كننده معذرت نخواهد و بى اعتنا از وى جدا شود ، چون شخص اهانت شده داراى سلامت فكر ( و روح ) است كينه و دشمنى در دل نمىگيرد ، فكر انتقامجوئى در سر نمىپرورد اين خاطره تلخ را فراموش مىكند و با گذشت چند روز يا چند هفته زخم دلش بهبود مىيابد .\r\nاگر شخص مورد اهانت ، بر اثر خلق و خوى ناپسند گرفتار بيمارى انديشه و فكر ( و روان ) باشد ، زخم دلش نه خود به خود بهبود مىيابد و نه با مرهم معذرت‌خواهى درمان مىشود ، او كينه اهانت كننده را در دل مىگيرد و به فكر انتقامجوئى مىافتد ، اگر بتواند خيلى زود از خود عكس العمل نشان مىدهد و اگر نتواند به انتظار فرصت مىماند ؛ تا موقع مناسبى به دست آورد و عمل موهن او را تلافى نمايد .\r\nفكر كينه‌توز و انتقامجو ، مانند خون كسى كه بيمارى قند دارد ، همانطور كه زيادى قند خون مانع بهبودى زخم بدن مىشود و نمىگذارد بريدگى پوست و عضله التيام پيدا كند ، همچنين حسّ كينه و تمايل شديد به انتقام ، مانع علاج زخم دل است و نمىگذارد خاطر مجروح درمان گردد ، اين قبيل افراد ، تا از شخص مورد نظر انتقام نگيرند و عمل او را به دلخواه خود تلافى نكنند ، شفاى دل نمىيابند ؛ كسانى كه به اين بيمارى مبتلا هستند ، اگر بخواهند مىتوانند با راهنمائى افراد دانا و اجراء برنامه‌هاى اخلاقى ، خويشتن را مداوا كنند و از اين بدبختى و تيره روزى رهائى يابند و اگر\r\nنخواهند بايد تمام عمرشان با رنج و ناراحتى سپرى شود و آتش كينه اين و آن پيوسته در نهادشان مشتعل باشد . بعلاوه اين گروه ، با انديشه ناسالم و فكر بيمار ( و روح عليل ) كه دارند همواره در معرض درنده خوئى و اعمال ضدّ انسانى هستند و ممكن است در مواقعى براى تَشَفّى خاطر و اقناع تمايل انتقام ، به\r\n\r\n\r\n","description":"","footnote":"\r\n( 1 ) . مشكوة الانوار ، صفحه 229 ، به نقل از اخلاق فلسفى ، جلد 1 ، صفحه 182 . .\r\n","page_name":" 446 ","page_number":446},
  {"content":"\r\n\r\nجنايات وحشت‌زا و خطرناكى دست بزنند .\r\nدر قرن ششم هجرى شخصى به نام ( ابن سلّار ) كه از افسران ارتش مصر بود ، به مقام وزارت رسيد و در كمال قدرت بر مردم حكومت مىكرد ، او از يك طرف مردى شجاع ، فعّال ، و باهوش بود و از طرف ديگر خودخواه ، خشن و ستمكار . در دوران وزارت خود خدمت بسيار و ظلم فراوان كرد .\r\nموقعى كه ( ابن سلّار ) يك فرد سپاهى بود ، به پرداخت غرامتى محكوم شد ، براى شكايت نزد ( ابى الكرم ) مستوفى ديوان رفت و پيرامون محكوميت خود توضيحاتى داد ، ( ابى الكرم ) به حق يا به ناحق به اظهارات او ترتيب اثر نداد و گفت : سخن تو در گوش من فرو نشود ، ( ابن سلّار ) از گفته وى خشمگين گرديد ، كينه‌اش را به دل گرفت موقعى كه وزير شد و فرصت انتقام به دست آورد او را دستگير نمود و فرمان داد ميخ بلندى را در گوش وى فرو كوفتند تا از گوش ديگرش سر بيرون كرد . در آغاز كوبيدن ميخ ، هر بار كه ( ابى الكرم ) فرياد مىزد ابن سلّار مىگفت اكنون سخن من در گوش تو فرو شد ، سپس به دستور او پيكر بى جانش را با همان ميخى كه در سر داشت به دار آويختند . « 1 »\r\n( ابى الكرم ) با گفته خود خاطر ( ابن سلّار ) را مجروح نمود و به دل او زخم زد ، اگر ( ابن سلّار ) داراى سجاياى انسانى و سلامت فكر ( و روح ) مىبود ، با گذشت چند هفته و حداكثر\r\nچند ماه ، زخم دلش بهبود مىيافت ، و آن خاطره تلخ را فراموش مىكرد ولى او گرفتار بيمارى فكر ( و روح ) و فساد اخلاق بود و بر اثر خودخواهى ، به كينه‌توزى و انتقامجوئى ، جراحت خاطرش التيام پيدا نكرد به همين جهت پس از گذشت چند سال كه به وزارت رسيد و قدرت انتقام به دست آورد گفته او را تلافى نمود و به دل خويش شفا بخشيد ولى در انتقامجوئى مرتكب عمل وحشيانه و غير انسانى شد و مردى را به جرم گفتن يك جمله با وضع فجيع و دردناكى به هلاكت\r\n\r\n\r\n","description":"","footnote":"\r\n( 1 ) . لغت‌نامه دهخدا ، آ - ابوسعد ، صفحه 320 . .\r\n","page_name":" 447 ","page_number":447},
  {"content":"\r\n\r\nرساند . « 1 »\r\n« و يُعطى مَنْ حَرَمَه » پرهيزگار به كسى كه او را از بخشش خود محروم كرده ، بخشش و اعطاء كند . سخاوت وجود و بخشش در مقابل بخل است ، بخل آن است كه شخص بخيل از نظر روانى به جائى رسيده كه نمىتواند نسبت به ديگرى احسان و انفاق و تعليم و راهنمائى داشته باشد و سخاوت نيز مانند بخل مواردى دارد ، مانند انفاق مال ، تعليم علم ، تربيت ادبى و اخلاقى ، اعطاء شخصيت و عنوان و راهنمايى كردن كسى و هر بذل و بخششى كه بدون غرض انجام گيرد ، پس آنطور كه بعضى فكر مىكنند ، سخاوت در مال تنها نيست ، اينكه مولى مىفرمايند پرهيزگار عطاء و بخش به كسى مىكند كه او را محروم كرده ، نه فقط از نظر مال بلكه از نظر تعليم و تربيت و شخصيت بخشيدن و غيره چنين است ، فردى كه قلبش و روحش را ساخته از عمل ناشايست ديگرى سرخورده و ناراحت نمىگردد و سعى مىكند با عمل صحيح او را آگاه كند ، اين صفت از كرامتهاى نفسانى انسان است ، احسان به غير ذاتاً نيكو است و نيكوتر از آن هم احسان به كسى است كه به انسان در وقت نياز و تنگدستى كمك نكرده باشد .\r\nبعضى انسانها را كه بى مسؤوليت و بى احساس و بى درد هستند و درد مردم را مىبينند و متأثر نمىشوند و به تنگدستى مىافتند ، بايد اين‌گونه تنبيه كرد ، كسى كه روزى توسط فردى محروم شده ، اگر در مقابل آن بى اعتنائىها به او خدمت كند ، شرمندگى براى او بيشتر از اين نيست ، هر چه هم پست و رذل باشد ، از احسان آنها كه روزى محروم از كمك او بودنده‌اند ، متأثر شه و به خود مىآيد و اگر روزى بار ديگر متحول و با شخصيت شد به مردم رسيدگى و احسان مىكند .\r\nشما نگوييد چرا آن روز به درد من نرسيد ، اگر كار او ناشايسته بود ، كار شما كه از انتقام نشأت مىگيرد بدتر و ناشايسته‌تر است ، احسان و بخشش شما به او ، مايه\r\n\r\n\r\n","description":"","footnote":"\r\n( 1 ) . گفتار فلسفى ، جلد 1 ، صفحه 185 - 184 . .\r\n","page_name":" 448 ","page_number":448},
  {"content":"\r\n\r\nبزرگى شما است ، خود را در نزد خدا و كتاب و خلق بزرگ و بزرگوار كرده‌اى .\r\nاز امام صادق ( عليه السلام ) در مصباح الشريعه و مفتاح الحقيقه رسيده كه سخاوت از اخلاق انبياء ( عليهم السلام ) است و ستون ايمان محسوب مىشود و مؤمنى نيست مگر اينكه سخى است و سخى نيست مگر اينكه صاحب مقام يقين به معارف الهى و داراى همتى عالى است ، زيرا سخاوت پرتو و شعاع نور يقين است و كسى كه مقصود و مقصد از سخاوت را كه رسيدن به مقام قرب حق است شناخت ، آنچه بذل مىكند گرچه زياد باشد بر او آسان است .\r\nرسول گرامى ( صلى الله عليه و آله ) ب نيز فرمودند : فطرى و جِبِلِّى دوستدار خداوند نمىشود مگر سخاوت و سخاوت چيزى است كه به هر چيز دوست داشتنى تعلق مىگيرد ( نه هر چيزى كه انسان علاقه‌اى به آن ندارد و به تعبير قرآن كريم : لَنْ تَنَالُوا الْبِرَّ حَتَّى تُنْفِقُوا مِمَّا تُحِبُّونَ « 1 »\r\nو از علامت و نشانه بخشندگى و سخاوت اين است كه هرگز در فكر آن نيست كه مال دنيا نصيب چه كسى هست يا مىشود و كدام فرد مالك يا حاكم مىشود خواه آن ثروتمند و مالك مؤمن باشد يا كافر ، مطيع باشد يا معصيت‌كار ، شريف باشد يا انسان پست ، فرد سخاوتمند به ديگرى اطعام مىكند در حالى كه خود گرسنه است و ديگرى را مىپوشاند در حالى كه خود برهنه است ، به ديگرى مىبخشد و از قبول بخشش ديگرى امتناع مىكند ، از اعطاء ديگرى ممنون مىشود و از اعطاء خود منّتى بر طرف نمىگذارد .\r\nفرد سخاوتمند ، اگر دنيا را مالك شود و كليد خزائن عالم در اختيار او باشد ، خود را بيگانه مىبيند ( خود را نسبت به آن اموال اجنبى مىبيند ) و اگر بر فرض در راه خدا در ساعتى همه را انفاق و بخشش كند ، ملول و متأثر نمىشود ( زيرا علاقه و همبستگى بين خود و اين اموال احساس نمىكند ) .\r\n\r\n\r\n","description":"","footnote":"\r\n( 1 ) . سوره آل عمران ، آيه 92 . .\r\n","page_name":" 449 ","page_number":449},
  {"content":"\r\n\r\nامام صادق ( عليه السلام ) گويند : رسول اللّه ( صلى الله عليه و آله ) فرمودند : آدم سخاوتمند به خدا و مردم و بهشت نزديك است و از آتش دور ، ولى برعكس آدم بخيل دور از خدا و مردم و بهشت و به آتش نزديك است .\r\nسخاوتمند ناميده نمىشود مگر بخشنده در راه اطاعت خداوند و براى ذات او گرچه به گرده نانى يا مختصر آبى باشد . رسول گرامى ( صلى الله عليه و آله ) فرمودند : سخاوتمند آن است كه از مال خود براى رضايت خداوند بخشش كند ، ولى انسان « مُتُسخّى » و كسى كه تظاهر به سخاوت مىكند ( سخاوت‌نما ) او حمّال سخط و غضب الهى است و او بخيل‌ترين مردم نسبت به خود است ، چه رسد به غير خود ، زيرا متابعت هواى نفس و مخالفت امر خداوند عزوجل كرد ، خداوند متعال نيز فرمود : وَلَيَحْمِلُنَّ أَثْقَالَهُمْ وَأَثْقَالا : « و آنان\r\nسنگينى هاى بار خود را به دوش مىكشند و نيز سنگينى هاى ديگران را با سنگينى هاى بار خود عمل مىكنند » ، « 1 » آن كه در راههاى باطل انفاق مىكند و در راه غيرخدا بخشش مىكند ، گناهان ديگران را نيز كه گمراه شده و به باطل رفته‌اند همراه با گناهان خود به دوش مىگيرد .\r\nبذل و بخشش دو قسم است : يكى در راه خدا و براى كسب رضايت خدا و دوم از روى غرضهاى مادى و مقاصد دنيوى از كسب عنوان و اعتبار و ترويج باطل و اعانت به ظلم و فساد .\r\nآنچه دارم مورد مدح و ستايش است ، قسم اول است ، انسان در قسم دوم گذشته از اين كه به او سخاوتمند گفته مىشود ، عنوان بخل نيز درباره او صادق است ، زيرا اين شخص با اين بذل ، خود را از قرب خدا و از بهشت بر كنار كرده و به سوى آتش و غضب الهى كشانده است ، او در رسيدن به اين همه سعادت نسبت به خود بخل ورزيده است ، و بدترين و بالاترين بخل آن است كه خلاف صلاح و خير و سعادت خود قدم بردارد .\r\n\r\n\r\n","description":"","footnote":"\r\n( 1 ) . سوره عنكبوت ، آيه 13 . .\r\n","page_name":" 450 ","page_number":450},
  {"content":"\r\n\r\n ترك لذتها و شهوتها سخاست * هر كه در شهوت فرو شد بر نخاست\r\nمُرد مُحسن ليك احسانش نمرد * تا نپندارى به مرگ ، او جان سپرد\r\nمال در ايثار اگر گردد تلف * در درون صد زندگى آيد خلف \r\nدر روايتى آمده كه بخشنده كسى است كه واجبات الهى را اداء كند و بخيل كسى است كه نسبت به آنها بخل كند و انجام ندهد . « 1 »\r\nاز سرور آزادگان و سخاوتمندان كه نه از مال بلكه از جان و عرض و آبرو و شرفش در راه خدا گذشت ، چنين رسيده است :\r\n اذا جادَتِ الدّنيا عليك فَجُد بِها * على الناس طُرّاً قبل انْ تَتَفَّلَتْ\r\nفَلا الجود يفْنيها اذا هى اقْبَلَتْ * وَ لا البُخْل يبقيها اذا ما تَوَلَّتْ \r\nيعنى : زمانى كه دنيا بر تو كرامت و بخششى كرد ، آن را بر همه مردم ببخش قبل از اينكه از دست برود .\r\nنه جُود از بين برنده دنيا است اگر روى آورد ، و نه بُخل نگهدارنده آن است اگر پشت كند . « 2 »\r\nدر روايتى از رسول گرامى ( صلى الله عليه و آله ) چنين آمده :\r\n« انّ السخاء شجرةٌ مِنْ اشجار الجنّة لَها اغصانٌ مُتدَلّيةٌ فى الدنيا فَمَنْ كانَ سخيّاً تَعَلَّقَ بِغُصْن مِنْ اغْصانها فَساقَه ذلك الغُصْن الى الجنّة ؛\r\n« سخاوت درختى از درختان بهشت است ، براى آن شاخه‌هائى است كه در دنيا آويزان است ، كسى كه سخى شد به شاخه‌اى از شاخه‌هاى آن چنگ انداخته و آن شاخه او را بسوى بهشت مىكشاند » . « 3 »\r\nسخاوت پيشه كن كه شجاعترين مردم سخاوتمندترين آنها است\r\n« اشْجَعُ\r\n\r\n\r\n","description":"","footnote":"\r\n( 1 ) . بحار الانوار ، جلد 71 ، صفحه 351 ، ميزان الحكمه ، جلد 2 ، صفحه 186 .\r\n( 2 ) . بحار الانوار ، جلد 44 ، صفحه 191 ، ( ميزان الحكمه ، جلد 2 ، صفحه 188 ) .\r\n( 3 ) . بحار الانوار ، جلد 8 ، صفحه 171 - جلد 71 ، صفحه 352 - كنزل العمال ، خبر 15926 . .\r\n","page_name":" 451 ","page_number":451},
  {"content":"\r\n\r\nالنّاسِ اسخاهُم » « 1 »\r\nزيرا مبارزه با نفس و پيروزى بر آن را لازم دارد و اين از پيروزيهاى جهاد اكبر است .\r\nسخاوت ميوه عقل و قناعت دليل ذكاوت و فضيلت است\r\n« السَّخاءُ ثَمَرةُ العقل و القَناعَةُ برهانُ النّبل » « 2 »\r\n) پس قانع باشد و به مردم رسيدگى كن كه اين رسيدگى و سخاوت موجب نزديكى و صميمت است\r\n« السِّخاء قُربَة » « 3 »\r\n) و در مقابل عدم توجه و بخل ورزيدن و تلافى اين كه\r\nروزى او محرومم كرد ، مايه غُربت و دورى است ، سخاوت محبت را در دل ديگران مىنشاند ،\r\n« السخاء يَزْرَعُ المحبّة » « 4 »\r\n) سخاوت مايه صفا و صميمت است\r\n« السخاءُ يُثمر الصفاء » . « 5 »\r\n) در روايت است كه عده‌اى از كفار را نزد رسول الله ( صلى الله عليه و آله ) آوردند و به خاطر جنايتى كه آنها مرتكب شده بودند حضرت به اميرالمؤمنين على ( عليه السلام ) امر فرمودند گردن آنها را بزن ، سپس يكى از آنها را دستور دادند از بقيه جدايش كن و گردن او را مزن آن مرد گفت چرا مرا از يارانم جدا كرديد در حالى كه جنايت ما يكى بود و همه مشترك بوديم فرمود : خداوند تبارك و تعالى به من وحى رساند كه تو بخشنده طائفه خود بودى و لذا تو را نمىكشم ، مرد گفت : « اشهد ان لا إله الّا اللّه و انّك محمّد رسول اللّه ( صلى الله عليه و آله ) . . . » . ( و ايمان آورد ) . « 6 »\r\nدر روايتى آمده كه رسول گرامى ( صلى الله عليه و آله ) فرمودند : خداوند از بخيل از اين كه زنده است ناراحت است و از بخشنده در وقت مرگش . « 7 »\r\n\r\n\r\n","description":"","footnote":"\r\n( 1 ) . غررالحكم .\r\n( 2 ) . غررالحكم .\r\n( 3 ) . بحار الانوار ، جلد 72 ، صفحه 192 .\r\n( 4 ) . غررالحكم .\r\n( 5 ) . غررالحكم .\r\n( 6 ) . بحار الانوار ، جلد 71 ، صفحه 354 .\r\n( 7 ) . بحار الانوار ، جلد ج 77 ، صفحه 173 . .\r\n","page_name":" 452 ","page_number":452},
  {"content":"\r\n\r\nمولى على ( عليه السلام ) در روايتى مىفرمايند :\r\n« افْضَلُ السخاء انْ تكون بِما لَكَ مُتَبَرّعاً و عن مال غيرك مُتورِّعاً » ؛\r\n« بهترين سخاوت اين است كه مال خود را ببخشى و از مال ديگرى پرهيز كنى » . « 1 »\r\n« يَصِلُ مَنْ قَطَعَه »\r\n« پرهيزگار با كسى كه او قطع ارتباط كرده ، ارتباط برقرار مىكند » .\r\nاو مىداند كه قطع ارتباط با مردم خصوصاً با خويشاوندان و ارحام مبغوض خداوند است ، او مىداند كه\r\nقاطع رحم به بهشت نمىرود ، رسول گرامى ( صلى الله عليه و آله ) فرمودند :\r\n« ثَلاثَةُ لا يَدْخُلُونَ الجنّة : مُدمنُ خمر و مُؤمِنُ سِحر و قاطِعُ رَحِم » ؛\r\n« سه كس به بهشت نمىرود : دائم الخمر و مؤمن به سِحر و جادو و قطع كننده رحم با خويشاوند » . « 2 »\r\nاو مىداند كه قطع ارتباط موجب كوتاهى عمر است و صله رحم موجب زيادتى در عمر ، در روايت از رسول گرامى ( صلى الله عليه و آله ) آمده مَرد صله رحم مىكند در حالى كه سه سال از عمرش باقى مانده و خداوند سى سال مىكند و نيز قطع رحم مىكند و سى سال از عمرش مانده و خداوند به سه سال مبدل مىكند ، سپس اين آيه را تلاوت فرمودند : « يَمْحُوا اللهُ مَا يَشَاءُ وَ يُثْبِتُ وَ عِنْدَهُ أُمُّ الْكِتَابِ » : « خداوند محو مىكند آنچه را مىخواهد و اثبات مىكند و نزد او ام الكتاب است » . « 3 »\r\nمُيسّرى گويد امام صادق ( عليه السلام ) به من فرمودند : « چندين مرتبه اجل تو رسيده است و هر مرتبه خداوند بواسطه صله رحم تو و نيكى به نزديكانت آن را به تأخير انداخته است » . « 4 »\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحه 108 ، اين روايات را با روايت ديگرى در ميزان الحكمه ، جلد 4 ، باب سخاء ، صفحه 417 مىتوانيد بيابيد .\r\n( 2 ) . بحار الانوار ، جلد 74 ، صفحه 90 ( در بعضى روايات « مُدمنُ سحر » دارد كه به معنى ساحر است ) .\r\n( 3 ) . سوره رعد آيه ، 13 ؛ بحار الانوار ، جلد 74 ، صفحه 93 ، صفحه 99 ، صفحه 103 - كنز العمال ، خبر 6920 در روايتى دارد كه 3 سال 33 و 33 سال 3 مىشود ( جامع السعادات ، جلد 2 ، صفحه 256 ) .\r\n( 4 ) . بحار الانوار ، جلد 74 ، صفحه 99 . .\r\n","page_name":" 453 ","page_number":453},
  {"content":"\r\n\r\nبعضى فكر مىكنند رحِم و خويش كه قطع ارتباط با آن اين قدر نكوهيده شده پدر و مادر و برادر و خواهر است خير اين چنين نيست مرحوم نراقى در جامع السعادات مىگويد : « مراد از رَحمى كه قطع ارتباط با آن حرام و ارتباط با آن واجب است و اگر چيزى به او بخشيدى نمىتوانى در آن رجوع كنى و پس گيرى ، تمام افرادى هستند كه از طريق نَسَبى با تو آشنا هستند . گرچه نسبت آنها دور باشد و ازدواج با آنها جائز\r\nباشد ( نه فقط برادر و خواهر كه ازدواج با آنها حرام است ) و مراد به قطع ارتباط اين است كه با قول و فعل او را اذيت كنى ، يا سختى و مشكلى در زندگى دارند و تو از كمك به آنها امتناع كنى ، يا بتوانى دفع ظلمى از آنها كنى ولى نكنى . . . و آنچه مقابل اينها است از كمك و يارى با زبان و دست و پا و وِجهه اگر انجام دهى صِله و ارتباط است ( كه ممدوح است ) » . « 1 »\r\nپس طبق نظر اين عالم بزرگوار تمام خويشاوندان نَسَبى اعم از برادر و خواهر و پدر و مادر و پدربزرگ و مادربزرگ و هر چه بالاتر روى مثل جد و جده و برادرزاده و خواهرزاده و عمه و خاله و دائى و عمو و فرزندان و نوه‌ها و نتيجه‌هاى اينها همه رَحِم محسوب مىشوند ، بله خويشاوندان سببى كه از طريق ازدواجها بوجود مىآيند ، مثل عروس و داماد و پدر و مادر آنها و خويشاوندان آنها اگر خويشاوندى نسبى نداشته باشند رَحِم محسوب نمىشوند ولى باز ارتباط با آنها از ويژگيها و خصائص اهل ايمان و تقوى است و بسيار ضرورى است .\r\nاو روايات ائمه ( عليهم السلام ) را شنيده است كه فرمودند : حقّ خويشاوندى و رَحِم را هيچ چيزى از بين نمىبرد ابىبصير مىگويد از امام صادق ( عليه السلام ) پرسيدم ، مردى از خويشاوندان و نزديكانش كه عارف به حق و اسلام حقيقى نيستند آيا مىتواند كناره بگيرد ، حضرت فرمودند : « لا ينبغى لَهُ انْ يصرمَه » ؛ « هرگز جائز نيست قطع رابطه كند »\r\n\r\n\r\n","description":"","footnote":"\r\n( 1 ) . جامع السعادات ، جلد 2 ، صفحه 256 . .\r\n","page_name":" 454 ","page_number":454},
  {"content":"\r\n\r\nجهم بن حميد گفت ، به امام صادق ( عليه السلام ) عرض كردم كه خويشاوندانى دارم ، كه همفكر من نيستند يعنى مسلمان\r\nنمىباشند آيا حقى بر من دارند ؟ فرمودند : بله حقّ رَحِم و خويشاوندى را چيزى قطع نمىكند و اگر مثل تو مسلمان بودند ، دو حق داشتند : «\r\nحقّ الرَّحِم و حق الاسلام » :\r\n« حق خويشاوندى و حق اسلام » . « 1 »\r\nمردى به خدمت نبى اكرم ( صلى الله عليه و آله ) آمد و گفت : يا رسول اللّه ( صلى الله عليه و آله ) ، من داراى اهلى و خويشاوندانى هستم و آنها مرا اذيت مىكنند ، و قصد كرده‌ام آنها را ترك گويم ، حضرت فرمودند :\r\n« اذَنْ يرفَضُكم اللّه جميعا\r\n» : « در اين موقع خداوند همه شما را ترك مىكند و دست رحمتش را از سر همه شما برمىدارد » ، سؤال كرد پس چه كنم ؟ فرمودند :\r\n« تُعطى مَن حرمَك و تَصل مَنْ قَطَعَك و تَعفُوا عمّن ظَلمك فاذا فَعَلَتَ ذلك كان اللّه عزَّوَجلَّ عَلَيهم ظَهيرا » :\r\n« به كسى كه تو را محروم كرد احسان كن و كسى كه ارتباطش را با تو قطع كرد تو با او ارتباط برقرار نما و از خطاى كسى كه به تو ظلم كرد درگذر ، اگر چنين كردى ، خداوند عزوجل ياور تو بر ضد آنها مىشود » . « 2 »\r\nرسول گرامى ( صلى الله عليه و آله ) در روايتى ديگر كه امام صادق ( عليه السلام ) نقل مىكنند فرمودند :\r\n« لا تَقْطَع رَحِمَك و ان قَطَعَتْك » :\r\n« قطع ارتباط با ارحام خود مكن گرچه آنها با تو قطع ارتباط كردند ! » « 3 »\r\nابىذر گفت پيامبر ( صلى الله عليه و آله ) سفارش به من كردند :\r\n« ان اصِلَ رحمى و انْ ادبَرِت » :\r\n« ارتباط با ارحام خود داشته باشم ، گرچه آنها به من پشت كردند » . « 4 »\r\nخداوند نيز در قرآن كسانى را كه قطع رحم كرده‌اند و مىكنند لعنت فرستاده و جايگاهشان را دوزخ معرفى كرده\r\nاست : « وَالَّذِينَ يَنقُضُونَ عَهْدَ اللهِ مِنْ بَعْدِ مِيثَاقِهِ وَيَقْطَعُونَ مَا أَمَرَ اللهُ بِهِ أَنْ يُوصَلَ وَيُفْسِدُونَ فِى الْارْضِ أُوْلَئِكَ لَهُمُ اللَّعْنَةُ وَلَهُمْ سُوءُ\r\n\r\n\r\n","description":"","footnote":"\r\n( 1 ) . بحار الانوار ، جلد 74 ، صفحه 131 .\r\n( 2 ) . بحار الانوار ، جلد 74 ، صفحه 100 .\r\n( 3 ) . بحار الانوار ، جلد 74 ، صفحه 137 - صفحه 104 .\r\n( 4 ) . همان مدرك ، صفحه 91 . .\r\n","page_name":" 455 ","page_number":455},
  {"content":"\r\n\r\nالدَّارِ » : « و آنها كه عهد الهى را پس از محكم كردن مىشكنند و پيوندهائى را كه خداوند دستور برقرارى آن را داده ، قطع مىكنند و در روى زمين فساد مىنمايند ، لعنت براى آنهاست و براى آنها بدخانه و سرائى است » . « 1 » در سوره بقره شبيه اين آيه را دارد و در آخر مىفرمايد آنها از زيانكارانند « اولَئِكَ هُمُ الخَاسِرُون » « 2 »\r\nدر مورد صاحبان خرد خداوند مىفرمايد : « يَصِلُونَ مَا أَمَرَ اللهُ بِهِ أَنْ يُوصَلَ » : « پيوندهائى را كه خدا به آنها امر كرده برقرار مىدارند » ، « 3 » در ذيل اين آيه از امام صادق ( عليه السلام ) سؤال شد فرمودند قرابَتُك ؛ منظور خويشاوندان تو است . « 4 »\r\nدر سوره محمد ( صلى الله عليه وآله ) نيز خداوند مىفرمايد : « فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِى الْارْضِ وَتُقَطِّعُوا أَرْحَامَكُمْ * أُوْلَئِكَ الَّذِينَ لَعَنَهُمُ اللهُ فَأَصَمَّهُمْ وَأَعْمَى أَبْصَارَهُمْ » : « اگر به دستورات الهى پشت كرديد ، آيا جز اين انتظار مىرود كه در زمين فساد كنيد و قطع رحم نمائيد * آنها كسانى هستند كه خداوند لعنت كرده ، گوشهايشان را كر و چشمهايشان را كور كرده است » . « 5 »\r\nدر روايتى از امام سجاد ( عليه السلام ) مىخوانيم كه به فرزندشان امام باقر ( عليه السلام ) فرمودند\r\n: « ايّاك و مصاحبة القاطع لِرَحمة فَانّى\r\nوجَدتُه ملعوناً فى كتاب الله عزوجل فى ثلاث مواضع : قال اللّه عزوجل فهل عَسَيْتُم . . . » :\r\n« از مصاحبت با قطع كننده رَحمش بپرهيز ، زيرا او در قرآن خداوند عزوجل در سه موضع ملعون و دور از رحمت الهى يافتم . . . » « 6 » يكى همين آيه فوق را فرمودند و دو آيه ديگر را يكى آيه 25 سوره رعد كه\r\n\r\n\r\n","description":"","footnote":"\r\n( 1 ) . سوره رعد ، آيه 25 .\r\n( 2 ) . سوره بقره ، آيه 27 .\r\n( 3 ) . سوره رعد ، آيه 21 .\r\n( 4 ) . نور الثقلين ، جلد 2 ، صفحه 494 ، به نقل از تفسير نمونه ، جلد 10 ، صفحه 185 ، ذيل همين آيه .\r\n( 5 ) . سوره محمد ( صلى الله عليه و آله ) ، آيه 22 و 23 .\r\n( 6 ) . اصول كافى ، جلد 2 ، باب من تكره مجالسته ، حديث 7 ، به نقل از تفسير نمونه ، جلد 21 ، صفحه 466 ، ذيل آيه فوق از سوره محمد ( صلى الله عليه و آله ) . .\r\n","page_name":" 456 ","page_number":456},
  {"content":"\r\n\r\nصريحاً لعنت شده و يكى آيه 27 سوره بقره كه كنايتاً شده ذكر فرمودند . ( و هر دو را ما قبلا ذكر كرديم ) .\r\nبعضى از اين روايات گرچه در مورد ارحام و بستگان نزديك بود ، ولى بعضى ديگر از روايات و آيات عنوانى اعم داشتند و از انسانها خواسته بود كه پيوندها را نگسليد ، گرچه طرف مقابل چنين كند .\r\nبعضى را مىبينيم همسايه ديوار به ديوار هستند ولى سال به سال رفت و آمد نمىكنند بلكه اگر يكديگر را نيز ببينند به هم حتى سلامى نمىكنند ، در حالى كه پيامبر ( صلى الله عليه و آله ) فرمودند :\r\n« حُرْمَة الجارِ عَلى الجارِ كَحِرمَةِ أمّة » :\r\n« حرمت و احترام همسايه بر همسايه مانند احترام مادر است » . « 1 » همانگونه كه بايد به او احترام گذارى و نيز بين مهاجرين و انصار نوشتند : « الجار كالنفس » : « همسايه مثل نَفْس خود انسان است » . « 2 »\r\nو در روايتى پيامبر اكرم ( صلى الله عليه و آله ) همسايه‌ها را سه قسمت كردند : يكى آنها كه سه حق دارند : حق همسايگى و حق اسلام و حق خويشاوندى ، دوم آنها كه دو حق دارند : حق اسلام و حق همسايگى ، و سوم آنكه يك حق دارد ، و آن كافر است كه فقط حق همسايگى دارد ، « 3 » پيامبر ( صلى الله عليه و آله )\r\nحتى براى كافر نيز حق همسايگى قائل شده كه بايد مراعات شود گرچه او از شما ببرد ، مگر پيامبر ( صلى الله عليه و آله ) به سراغ آن يهودى كه خاكستر بر سر حضرت مىريخت ، نرفتند و چه بسا آنها با اين مراودات و رفت و آمدها و اين گونه اخلاق مسلمان شوند .\r\nو بالاتر از همسايه چه بسا دو برادر و دو خويش كه رَحِم محسوب مىشوند ، سال به سال به سراغ هم نمىروند از بعضى سؤال مىكنى چرا با برادر يا خواهر و حتى پدر و مادرت رفت و آمد نمىكنى ؟ مىگويد آنها با من قهر هستند من هم قهر\r\n\r\n\r\n","description":"","footnote":"\r\n( 1 ) . جامع السعادات ، جلد 2 ، صفحه 263 و 262 .\r\n( 2 ) . جامع السعادات ، جلد 2 ، صفحه 263 و 262 .\r\n( 3 ) . جامع السعادات ، جلد 2 ، صفحه 263 و 262 . .\r\n","page_name":" 457 ","page_number":457},
  {"content":"\r\n\r\nكرده‌ام .\r\nاصلا كلمه قهر با وجود انسان و دستگاه آفرينش كلمه نامأنوسى است ، روح انسانى با دوستى و صميميت آشنائى دارد ، با ميل به ديگران و پيوند با آنها و زندگى غيرفردى هماهنگ است ، انسان ميل به زندگى اجتماعى دارد و مىخواهد با هر موجودى انْس بگيرد ، قهر كردن خلاف اين طبيعت و سرشت انسانى است . كلمه نامأنوسى در كتاب تكوين و خلقت انسان است ، رابطه با برادران و خواهران دينى نوعى رابطه با خالق آنها است ، چنان كه كمك به آنها و توجه و محبت به آنها ، محبت ورزيدن بهخداوند آنها است آيا دوست نمى داريد دوست خداوند باشيد قهر كردن و دورى و قطع رابطه با مردم ، قهر خداوندى و دورى از رحمت او را به همراه دارد ، دورى از مخلوق دورى از اسم خدا است زيرا هر مخلوقى كلمه و اسمى و نشانه‌اى از او است و جلوه‌اى از جلوات او است .\r\nچه بسيار كارها كه با ارتباط و همبستگى با افراد اصلاح مىشود و چه بسيار مشكلات كه با مساعى آنها حل مىشود و چه بسيار مشكلات كه با دورى از افراد و گسستن از آنها به وجود مىآيد ، مضاعف مىشود .\r\nچرا بايد حكومت صفا و صميميت از بين دو برادر دينى رخت بربندد ، و قيچى قهر و غضب ، علقه و ارتباط آن دو را قطع كند ، چه بدى از صفا ديديم كه به بى صفائى روى آورديم ، اگر كسى نيز به بىصفائى روى آورد تو سعى كن يكطرفه صفاد دهى تا نظر طرف مقابل را برگردانى ، اگر كسى قطع ارتباط با تو كرد سعى كن قطع نكنى ، تو پيش قدم شو براى وصل و آشتى و فكر نكن سبك و كم قدر مىشوى ، اين تجربه در جامعه به اثبات رسيده كه هر كه در اين امور پيش قدم شود ، محبوب‌تر است ، هم نزد خداوند به مقتضاى روايات و هم نزد مردم به حكم تجربه ، مردم با چشمى ديگر به او مىنگرند و براى او احترامى ديگر قائلند .\r\nگاهى مىگوئى برو رابطه برقرار كن و مگذار دوستى چند ساله و خويشى تو از\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nبين برود ، مىگويد : « دورى و دوستى » اين حرف همه جا صحيح نيست بلكه « نزديكى و دوستى » در بعضى مواقع شعارى زيباتر و نزديكتر به شعور است .\r\nمرحوم الهى قمشه‌اى در مورد سه فرازى كه ذكر شد ( يعفُو عمّن ظَلَمَه و يُعطى مَنْ حَرَمَه و يَصِلُ مَنْ قَطَعَه ) چنين مىسرايد :\r\n ببخشد هر كه را بر وى ستم كرد * كه آن بيچاره حال خود دژم « 1 » كرد\r\nندارد از كسى كين در دل پاك * نمايد شاد هر كس ساخت غمناك\r\nبپويدند اگر از وى گسستند * نگه دارد اگر عهدش شكستند\r\nچو گل خندد به روى هر خس و خار * ندارد خار جُور آن طُرفه « 2 » گلزار \r\n* * *\r\n\r\n\r\n","description":"","footnote":"\r\n( 1 ) . غمگين و اندوهگين .\r\n( 2 ) . شگفت آور . .\r\n","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n\r\n\r\n81 - كار زشت از او دور است\r\n« بعيداً فُحشه »\r\nترجمه : ( مىبينى پرهيزگار را كه ) از گفتار و كردار زشت و ناسزا بر كنار است .\r\n* * * شرح : از صفات ديگر پرهيزگاران اين است كه از فُحش دورى مىكنند ، در فارسى « فُحش » را براى سخن زشت استعمال مىكنند ، ولى در نزد عرب فُحش و فحشاء اعم از قول و عمل زشت است مفردات راغب مىگويد\r\n« الفُحش وَ الفحشاء و الفاحشة ما عَظُم قُبْحهُ مِنَ الافعال و الاقوال » :\r\n« فُحش و فحشاء و فاحشه هر فعل و قولى است كه زشتى آن و قُبح آن زياد باشد » .\r\nمولى نمىفرمايند كار زشت نمىكنند ، بلكه مىفرمايد : كار زشت از آنها دور است و اين تعبير بليغ تر است « الكِنايَةُ ابْلَغُ مِنَ التَّصريح » .\r\nگاهى مىگوئيم فلانى اين كار را نمىكند و يك وقت مىگوئيم ، اين كار از او بعيد است ، پرهيزگاران نه اينكه كار زشت و ناپسند نمىكنند ، بلكه با كار زشت بسيار فاصله دارند ، زيرا كشش درونى آنها و جاذبه قلبى آنها فقط گفتار و اعمال نيك را جذب مىكند و با سخن و عمل نكوهيده ، سنخيتى ندارد ، چشمه‌اى كه منبع آب زلال است نمىشود از آن آب گنديده و عَفِنْ تراوش كند ، منبع آب زلال ، آب زلال\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nمىدهد .\r\nاين كه در فارسى فُحش را در مورد حرف رشت استعمال مىكنند ، به خاطر بارز بودن فحش زبانى است ، فحش زبانى به\r\nخاطر كثرتش ، فُحش عملى ( عمل زشت ) را تحت الشعاع قرار داده ، و ما نيز با اين كه در فرازهاى اول خطبه « منطقهم الصواب » درباره زبان و آفات آن سخن گفتيم باز اشاره‌اى به روايات مىكنيم .\r\nدرباره مذمت از شخص فَحّاش روايات زيادى آمده و او را به آتش وعده داده است ، مرحوم خوئى 5 روايت در ذيل اين فراز آورده است .\r\n1 - ابى بصير از امام صادق ( عليه السلام ) نقل مىكند كه فرمودند\r\n: « مِنْ علاماتِ شِركِ الشِّيْطان الَّذى لا يُشكّ فيه ان يكونَ فَحّاشاً لا يُبالى بِما قال و لا بِما قيل له ؛\r\nاز علامتهاى حضور و شرك شيطان كه شكى در آن نيست ، اين است كه كسى فَحّاش باشد كه باكى از آنچه گويد و از آنچه درباره او گويند نداشته باشد . يعنى شيطان در نزد چنين شخصى حاضر و با او شريك است » .\r\n2 - امام صادق ( عليه السلام ) فرمودند : رسول اللّه ( صلى الله عليه و آله ) فرمودند :\r\n« اذا رأيتمُ الرّجل لايُبالى ما قال و لا ما قيل له فانّه لِغَيَّة « 1 » او شرك شيطان » :\r\n« هنگامى كه مردى را ديديد كه باكى ندارد در آنچه مىگويد و يا آنچه به او گفته مىشود اين بواسطه ضلالت يا شركت شيطان است » .\r\n3 - سليم بن قيس از اميرالمؤمنين على ( عليه السلام ) نقل مىكند كه رسول اللّه ( صلى الله عليه و آله ) مىفرمودند : « خداوند حرام كرده است بهشت را بر هر فحّاش بىآبرو و كم‌شرمى كه باكى از آنچه گويد و آنچه به او گفته شود ندارد ، زيرا اگر بازرسى از حالش كنى يا از زنا است يا از شركت شيطان به وى عرض شد : اى رسول خدا ( صلى الله عليه و آله ) در ميان\r\nمردمان شركت شيطان هم\r\n\r\n\r\n","description":"","footnote":"\r\n( 1 ) . « لِغَية » لام براى ملكيت مجازيه است كه بر سر « غَية » به كسر و فتح اول و فتح ياء مشدّده بمعنى ضلالت و گمراهى است ، گفته مىشود او ولد غيّه است يعنى فرزند زنا است « الغيى » مثل « الغِنى » : پست و ساقط از اعتبار ( حاشيه 3 كتاب شريف كافى ، جلد 2 ، صفحه 323 با كمى اضافات ) . .\r\n","page_name":" 462 ","page_number":462},
  {"content":"\r\n\r\nهست فرمود : گفتار خداى عزوجل را نخوانده‌اى كه به شيطان فرمايد : شركت كن با ايشان در مالها و فرزندان » .\r\nهمين راوى مىگويد : مردى از فقيهى ( مراد يكى از ائمه ( عليهم السلام ) هستند ) سؤال كرد آيا در بين مردم كسى هست كه از آنچه درباره او گفته مىشود ناراحت نشود و باكى نداشته باشد ، فرمود : كسى كه معترّض مردم شود و به آنان دشنام گويد در صورتى كه مىداند كه آنها رهايش نمىكنند و تلافى مىكنند ، او كسى است كه اهميت به آنچه مىگويد و يا درباره او گفته مىشود نمىدهد .\r\n4 - سماعة از امام صادق ( عليه السلام ) نقل مىكند كه رسول اللّه ( صلى الله عليه و آله ) فرمودند :\r\n« انّ من شَرّ عِباد اللّه مَنْ تكره مجالَسَتُه لفُحْشِه » :\r\n« از بدترين بندگان خدا كسى است كه همنشينى با او به خاطر فحش دادن او مكروه است » .\r\n5 - ابى عبيده از امام صادق ( عليه السلام ) نقل مىكند كه فرمودند :\r\n« البذاء مِنَ الجفاء و الجَفاء فى النّار » :\r\n« بدزبانى از جفاكارى است و جفاكار در آتش است » .\r\nبرادرم از بدگوئى به مردم بپرهيز كه امام باقر ( عليه السلام ) فرمودند : « سلاح انسانهاى پست زشت‌گوئى است » : « سلاح اللئام قبيح الكلام » « 1 » ) شايد ديده باشيد وقتى دو نفر نزاع مىكنند و يكى قدرت مقابله با ديگرى را ندارد ، شروع به اهانت مىكند ، يعنى فحش اسلحه انسانهاى ضعيف است .\r\nخدا به فرياد انسانهائى رسد كه به خاطر بد دهن بودن آنها مردم از آنها كناره‌گيرى مىكنند ، اين‌گونه افراد از بدترين مردم در مكتب رسول اللّه ( صلى الله عليه و آله ) هستند ، رسول گرامى ( صلى الله عليه و آله ) فرمودند :\r\n« انّ مِنْ شر\r\nالنّاس مَنْ تركه النّاس اتِّقاءَ فُحْشِه » : «\r\nاز بدترين مردم كسى است كه مردم به خاطر دورى از بدزبانى او ، او را ترك گويند » . « 2 »\r\nچرا بايد بعضى اين قدر بددهن باشند ، كه مردم از آنها فرارى باشند ، كسى كه\r\n\r\n\r\n","description":"","footnote":"\r\n( 1 ) . بحار الانوار ، جلد 78 ، صفحه 185 .\r\n( 2 ) . كنز العمال ، صفحه 8082 . .\r\n","page_name":" 463 ","page_number":463},
  {"content":"\r\n\r\nخلق خدا از او گريزان است ، خداوند نيز از او گريزان است ، كسى كه مردم از زبان او راحتى ندارند خدا هم از او راضى نيست .\r\nبه فردى مىگويى در فلان موضوع با فلانى صحبتى كن ، مىگويد من با او صحبت نمىكنم او آدم بددهنى است . امام صادق ( عليه السلام ) فرمودند « كسى كه مردم از زبانش بترسند در آتش است »\r\n: « مَن خاف النّاسُ لسانَه فهو فى النار » . « 1 »\r\nدر روايتى دارد كه عمرو بن نعمان جُعفى مىگويد : « امام صادق ( عليه السلام ) دوستى داشتند كه مصاحبت حضرت را وقتى مىخواستند ، جائى بروند ، ترك نمىكرد و پيوسته همراه حضرت بود ، روزى با حضرت در بازار كفاشان راه مىرفت و دنبالشان غلام او كه اهل سند « 2 » بود مىآمد ، ناگاه آن مرد به پشت سر خود متوجه شد غلام را خواست او را نديد و تا سه مرتبه به دنبال برگشت او را نديد ، در مرتبه چهارم گفت : « يا ابْنَ الفاعلة اينَ كُنتَ » « اى زنازاده كجايى ؟ » حضرت وقتى اين جمله را شنيدند سر بلند كرده و با دست بر پيشانى خود زدند و فرمود : « سبحان الله ، نسبت ناروا به مادر او مىدهى ؟ فكر مىكردم تو پرهيزگار و انسان باتقوايى هستى و اكنون\r\nفهميدم چنين نيستى ! » گفت فدايت شوم مادر او از اهل سند و مشرك است ( مسلمان نيست و عقد ازدواج جارى نمىكنند ) حضرت فرمودند : آيا نمىدانى كه براى هر ملتى ازدواج هست ، ( هر فرقه‌اى مراسمى براى خود دارد ) از من دور شو . راوى مىگويد : ديگر او را نديدم كه با آن حضرت راه برود تا آنگاه كه مرگ آنها را از هم جدا كرد . ( در روايتى ديگر دارد كه براى هر امّتى ازدواجى و مراسمى است كه از زنا دورى\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحه 283 ، جلد 71 ، صفحه 286 .\r\n( 2 ) . « سِنْد » به كسر اول و سكون دوم . . . شهرى بين شهرهاى هند و كرمان و سجستان ، گفته‌اند « سند » و « هند » دو برادر از فرزندان « بوتير بن يقطين بن حام بن نوح » بوده ، به يك فرد از اهل آنجا « سِنْدى » گفته مىشود و جمع آن « سِنْد » است مثل زِنجى و زِنج ( معجم البلدانِ شهاب الدين ابى عبدالله ياقوت حموى رومى بغدادى ) شبيه به اين را در مراصد الاطلاع ، جلد 2 ، مختصرتر آورده و اين كتاب از صفى الدين بغدادى است كه معجم البلدان را مختصر كرده است . .\r\n","page_name":" 464 ","page_number":464},
  {"content":"\r\n\r\nمىكنند ) . « 1 »\r\nدر روايتى نيز از امام صادق ( عليه السلام ) نقل شده كه فرمودند : در بنىاسرائيل مردى بود كه خدا را سه سال پيوسته دعا مىكرد كه خدا پسرى به او عطا كند ، وقتى ديد خداوند اجابت نكرد ، گفت پروردگارا آيا من از تو دورم سخن مرا نمىشنوى يا تو نزديك من هستى و اجابت نمىكنى ؟ امام صادق ( عليه السلام ) فرمودند : در خواب ديد كسى نزد او آمد و گفت : تو خداوند عزوجل را سه سال است با زبانى فحّاش و قلبى سركش و غير متقى و نيتى غيرصادق مىخوانى ، خود را از فحاشى دور كن و قلبت را از خداوند بترسان و نيت خود را نيكو گردان .\r\nحضرت فرمودند چنين كرد و خداوند دعاى او را مستجاب كرد و فرزند پسرى به او عنايت كرد . « 2 »\r\nبرادرم ! سخن نيك گوى كه سخن و كلام تو كشف كننده درون تو است اگر درونى باصفا و نورانى داشته باشى آن را آشكار مىكند و اگر درونى تيره و تاريك داشته باشى همان آشكار مىشود مولى على ( عليه السلام ) نيز فرمودند : مرد در زير زبانش پنهان شده است « المرء مخبوء تحت لسانه » .\r\nدر روايتى آمده كه مردى دهنه مركب رسول الله ( صلى الله عليه و آله ) را گرفت و گفت : « يا رسول الله ( صلى الله عليه و آله ) اىُّ الاعمال افْضَلْ » : « يا رسول الله ( صلى الله عليه و آله ) كدام اعمال بافضيلت‌تر است ؟ فقال : اطعام الطعام و اطيابُ الكلام » : « طعام دادن و پاك كردن گفتار » . « 3 »\r\nعلى ( عليه السلام ) فرمودند : « سه چيز است كه از نيكوكارى است : سخاوت ، پاكيزگى كلام ، تحمل آزار »\r\n« ثلاث مِنْ البِرّ سخاء النفس و طيبُ الكلام و الصبر على الاذى » . « 4 »\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 324 ، باب ( البَذاء ) .\r\n( 2 ) . اصول كافى ، جلد 2 ، صفحه 324 ، باب ( البَذاء ) .\r\n( 3 ) . بحار الانوار ، جلد 71 ، صفحه 312 .\r\n( 4 ) . همان مدرك ، صفحه 312 . .\r\n","page_name":" 465 ","page_number":465},
  {"content":"\r\n\r\nقرآن مىفرمايد : اى اهل ايمان هرگز نبايد قومى قوم ديگر را مسخره و استهزاء نمايند ، شايد آن قومى كه مسخره مىكنيد بهترين مؤمنان باشند و نيز بين زنان باايمان قومى ، قوم ديگر را مسخره نكند ، چه بسا آنها بهترين زنانند و هرگز عيب‌جوئى از همدينان خود نكنيد و با نام و لقب‌هاى زشت همديگر را نخوانيد كه بعد از ايمان آوردن نام فسق ( بر مؤمن نهند ) زشت است و كسى كه توبه نكند ستمكار است . « 1 »\r\nآيا ما همانگونه‌ايم كه قرآن مىخواهد ، من نمىدانم بعضى چه لذتى مىبرند كه براى خنداندن چند نفر هم نسبتى و هر لقب زشتى هست به افراد مىدهند ، هر عيبى كه در ظاهر اندام آنها است با لحنى زشت براى مسخره كردن آن مؤمن مىگويند ، هر خصلتى را مثل قدكوتاهى ، قدبلندى ، بىموئى ، چاقى ، لاغرى همه را با حالتى زشت براى كوچك كردن او مىگويند ، آيا همين روش را خداوند به ما توصيه كرد ؟ آيا اين اعمال مرضىّ رسول الله ( صلى الله عليه و آله ) و ائمه‌اطهار ( عليهم السلام )\r\nاست ، باشد تا روز جزاء روشن شود و هر كس ببيند چه كسى مسخره است ، مسخره شونده در اين دنيا با مسخره كننده در آن دنيا .\r\nخداوند در زمره صفات منافقين و گم گشته‌گان از راه حقيقت مىفرمايد : « عُتُلٍّ بَعدَ ذلك زنيم » : « با اين همه ( عيب‌باز ) بدگوى و خشن بى اصل و نسبند » « 2 » در روايتى از\r\n\r\n\r\n","description":"","footnote":"\r\n( 1 ) . يَا أَيُّهَا الَّذِينَ آمَنُوا لَا يَسْخَرْ قَومٌ مِّنْ قَوْم عَسَى أَنْ يَكُونُوا خَيْراً مِّنْهُمْ وَلَا نِسَاءٌ مِّنْ نِّسَاء عَسَى أَنْ يَكُنَّ خَيْراً مِّنْهُنَّ وَلَا تَلْمِزُوا أَنفُسَكُمْ وَلَا تَنَابَزُوا بِالْالْقَابِ بِئْسَ الاسْمُ الْفُسُوقُ بَعْدَ الْايمَانِ وَمَنْ لَّمْ يَتُبْ فَأُوْلَئِكَ هُمُ الظَّالِمُونَ ( حجرات ، آيه 11 ) .\r\n( 2 ) . قلم 13 ( در شأن نزول اين آيه و آيات ديگر در اول سوره قلم آمده كه وقتى نازل شد كه مشركان پيامبر را به پيروى از آئين نياكان و شرك و بت‌پرستى دعوت مىكردند ( « فخررازى » جلد 30 ، صفحه 85 و « مراغى » ، جلد 29 ، صفحه 31 ) و بعضى درباره « وليد بن مغيره » كه از سران بزرگ شرك بود مىدانند كه اموال عظيمى به پيامبر عرضه داشت و سوگند ياد كرد در صورت برگشت پيامبر از آئين خود به او دهد ( تفسير قرطبى ) ، جلد 10 ، صفحه 6710 ( به نقل از تفسير نمونه ، جلد 24 ، صفحه 384 ) . .\r\n","page_name":" 466 ","page_number":466},
  {"content":"\r\n\r\nرسول گرامى در ذيل اين حديث آمده كه مراد فحش دهنده پست است « ( هو الفاحش اللئيم » . « 1 »\r\nسليمان بن مهران مىگويد : بر حضرت صادق ( عليه السلام ) وارد شدم عده‌اى از شيعيان نزد آن حضرت بودند ، شنيدم مىفرمود : اى شيعيان زينت ما باشيد و موجب وَهن و زشتى ما نگرديد ، با مردم سخن خوب بگوئيد و زبان خود را حفظ كنيد و از زيادى سخن و كلام زشت بازداريد\r\n« ( مَعاشِرَ الشيعه كونوا لنا زَيناً و لاتكونوا علينا شيناً ، قولوا للناس حُسْناً و احفظُوا السِنَتَكُم و كُفُّوها عن الفُضُول و قَبيح القَول » . « 2 »\r\nما با سخنان زشت و بيهوده خود ، خود را شيعه و مؤمن واقعى بناميم ، يا فضه كنيز حضرت زهرا ( عليها السلام ) كه بيست سال سخنى به غير از قرآن نگفت .\r\n\r\nداستانى عجيب از انسانى خودساخته :\r\nاز يكى از زاهدان نقل شده كه : در باديه زنى را تنها ديدم گفتم كيستى ، جواب داد : « وَقُلْ سَلَامٌ فَسَوْفَ يَعْلَمُونَ » : « بگو سلام به زودى مىدانيد » . « 3 »\r\nاز قرائت اين آيه فهميدم ، كه مىگويد : اول سلام كن ، سپس سؤال كن ، كه سلام علامت ادب و وظيفه وارد بر مورود است .\r\nبه او سلام كردم و گفتم ، در اين بيابان آن هم با تن تنها چه مىكنى ؟ پاسخ داد : « مَنْ يَهْدِ اللهُ فَمَا لَهُ مِنْ مُّضِلّ » : « كسى را كه خدا هدايت كند ، گمراه كننده‌اى براى او نيست » . « 4 »\r\nاز اين آيه شريفه دانستم راه را گم كرده ولى براى يافتن مقصد به حضرت حق\r\n\r\n\r\n","description":"","footnote":"\r\n( 1 ) . تفسير درّ المنثور ، جلد 6 ، صفحه 252 - ميزان الحكمه ، جلد 7 ، صفحه 409 .\r\n( 2 ) . بحار الانوار ، جلد 71 ، صفحه 310 ( اين روايت و دو روايت قبل در ميزان الحكمه ، جلد 8 ، صفحه 450 نيز آورده شده است ) .\r\n( 3 ) . سوره زخرف ، آيه 89 .\r\n( 4 ) . سوره زمر ، آيه 37 . .\r\n","page_name":" 467 ","page_number":467},
  {"content":"\r\n\r\nجلّ و علا اميدوار است .\r\nگفتم : جنّى يا آدم ؟ جواب داد :\r\n« يَا بَنِى آدَمَ خُذُوا زِينَتَكُمْ عِنْدَ كُلِّ مَسْجِد » : « اى فرزندان آدم زينتهاى خود را نزد هر مسجد برگيريد » . « 1 »\r\nاز قرائت اين آيه درك كردم كه از آدميان است .\r\nگفتم از كجا مىآئى ؟ پاسخ داد :\r\n« يُنَادَوْنَ مِنْ مَّكَان بَعِيد » : « از مكان بعيدى ندا داده مىشوند . « 2 »\r\nفهميدم از راه دور مىآيد .\r\nگفتم كجا مىروى ؟ جواب داد :\r\n« وَللهِ عَلَى النَّاسِ حِجُّ الْبَيْتِ مَنِ اسْتَطَاعَ إِلَيْهِ سَبِيلا » : « براى خداوند است بر گردن مردم حج خانه خدا براى كسى كه استطاعت به سوى آن را پيدا كرد » . « 3 »\r\nفهميدم قصد خانه خدا دارد .\r\nگفتم چند روز است حركت كرده‌اى ؟ گفت :\r\n« وَلَقَدْ خَلَقْنَا السَّماوَاتِ وَالْارْضَ وَمَا بَيْنَهُمَا فِى سِتَّةِ أَيَّام » : « ما آسمانها و زمين هر چه بين اين دو است را در شش روز خلق كرديم . « 4 »\r\n\r\n\r\n","description":"","footnote":"\r\n( 1 ) . سوره اعراف ، آيه 31 .\r\n( 2 ) . سوره فصّلت ، آيه 44 .\r\n( 3 ) . سوره آل عمران ، آيه 98 .\r\n( 4 ) . سوره ق ، آيه 38 . .\r\n","page_name":" 468 ","page_number":468},
  {"content":"\r\n\r\nفهميدم شش روز است از شهرش حركت كرده و به سوى مكه مىرود .\r\nپرسيدم غذا خورده‌اى ؟ جواب داد :\r\n« وَمَا جَعَلْنَاهُمْ جَسَداً لَّا يَأْكُلُونَ الطَّعَامَ » : « ما پيامبران را مثل فرشتگان بدون بدن قرار نداديم تا غذا نخورند » . « 1 »\r\nفهميدم چند روزى است غذا نخورده ، گفتم عجله كن تا تو را به قافله رسانم ، جواب داد :\r\n« لَا يُكَلِّفُ اللهُ نَفْساً إِلَّا وُسْعَهَا » : « خداوند هيچ نَفْسى را بيشتر از طاقتش تكليف نمىكند » . « 2 »\r\nفهميدم كه مثل من در حركت تندرو نيست و طاقت ندارد ، به او گفتم بر مركب من در رديف من سوار شو تا به مقصد رويم ، پاسخ داد :\r\n« لَوْ كَانَ فِيهِمَا آلِهَةٌ إِلَّا اللهُ لَفَسَدَتَا » : « اگر در اين آسمان و زمين چند خدا غير از خداى يگانه بود فاسد مىشدند » . « 3 »\r\nآگاه شدم كه تماس بدن زن و مرد در يك مركب يا يك خانه و يك محل موجب فساد است ، به همين خاطر از مركب پياده شدم و به او گفتم شما به تنهائى سوار شويد وقتى سوار شد گفت :\r\n« سُبْحانَ الَّذِى سَخَّرَ لَنَا هَذَا وَمَا كُنَّا لَهُ مُقْرِنِينَ » : « منزّه است خداوندى كه براى ما اين ( كشتيها و چهارپايان ) را مسخر گردانيد و ما هرگز قادر بر آن نبوديم » . « 4 »\r\nوقتى به قافله رسيديم گفتم در اين قافله آشنائى دارى ، جواب داد : « وَمَا مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ » : « محمد نيست مگر رسولى و قبل از او رسولانى ديگر بوده‌اند » . « 5 »\r\n« يَا يَحْيَى خُذْ الْكِتَابَ بِقُوَّة » : « اى يحيى كتاب را با قوت بگير » . « 6 »\r\n« يَا مُوسَى إِنِّى أَنَا اللهُ » : « اى موسى من خداوند هستم » . « 7 »\r\n\r\n\r\n","description":"","footnote":"\r\n( 1 ) . سوره انبياء ، آيه 8 .\r\n( 2 ) . سوره بقره ، آيه 286 .\r\n( 3 ) . سوره انبياء ، آيه 22 .\r\n( 4 ) . سوره زخرف ، آيه 13 .\r\n( 5 ) . سوره آل عمران ، آيه 144 .\r\n( 6 ) . سوره مريم ، آيه 12 .\r\n( 7 ) . سوره قصص ، آيه 30 . .\r\n","page_name":" 469 ","page_number":469},
  {"content":"\r\n\r\n« يا داود انّا جعلناك خليفَةً فى الارض » : « اى داود ما تو را در زمين جانشين و خليفه قرار داديم » . « 1 »\r\nاز قرائت اين چهار آيه دانستم ، چهار آشنا بنام محمد و يحيى و موسى و داود در قافله دارد . چون آن چهار نفر نزديك آمدند ، اين آيه را خواند :\r\n« الْمَالُ وَالْبَنُونَ زِينَةُ الْحَيَاةِ الدُّنْيَا » : « مال و فرزندان زينت حيات دنيوى هستند » . « 2 »\r\nفهميدم اين چهار نفر فرزندان او هستند ، به آنها گفت :\r\n« يَا أَبَتِ اسْتَأْجِرْهُ إِنَّ خَيْرَ مَنْ اسْتَأْجَرْتَ الْقَوِىُّ الْامِينُ » : دختر شعيب به پدرش گفت « اى پدر ، موسى را اجير كن\r\nبهترين كسى كه بايد به خدمت برگزيد ، كسى است كه امين و توانا باشد » . « 3 »\r\nفهميدم به آنها گفت به اين مرد امين كه زحمت كشيد و مرا تا اينجا آورد ، مزد بدهيد ، آنها به من مقدارى درهم و دينار دادند و او حسّ كرد كم است گفت :\r\n« وَاللهُ يُضَاعِفُ لِمَنْ يَشَاءُ » : « خداوند براى كسى كه بخواهد مضاعف مىكند » . « 4 »\r\nفهميدم مىگويد به مزد او اضافه كنيد .\r\nاز وضع آن زن سخت به تعجب آمده بودم و به فرزندانش گفتم : اين زن با كمال كه نمونه او را نديده بودم ، كيست جواب دادند : اى مرد اين زن حضرت فضّه ، خادمه حضرت زهرا ( عليها السلام ) است كه بيست سال است خارج از قرآن سخن نگفته است . « 5 »\r\n\r\n\r\n","description":"","footnote":"\r\n( 1 ) . سوره ص ، آيه 26 .\r\n( 2 ) . سوره كهف ، آيه 42 .\r\n( 3 ) . سوره قصص ، آيه 26 .\r\n( 4 ) . سوره بقره ، آيه 261 .\r\n( 5 ) . عرفان اسلامى ، جلد 10 ، صفحه 54 تا 57 . .\r\n","page_name":" 470 ","page_number":470},
  {"content":"\r\n\r\nاى عزيز ! اگر قدرت متابعت از همچون فضّه را نداريم ، سعى كنيم لااقل از كلام بيهوده بپرهيزيم ، كه : سخنِ بيش از حدّ موجب هلاكت انسان است ، چه رسد حرف زيادى بيهوده !\r\nمولى على ( عليه السلام ) فرمودند :\r\n« الكلام كالدواء قَليلُهُ يَنْفَع و كثيرهُ قاتِل » :\r\n« كلام مثل دواء است كمش سودمند است و زيادش كشنده است » . « 1 »\r\nابن ابى الحديد معتزلى مىگويد : در صفات پيامبر اكرم ( صلى الله عليه و آله ) آمده ، كه آن حضرت تند و خشن و بدخلق و بلند صدا نبودند\r\n« ليس بِفَظّ و لاصَخّاب » . « 2 »\r\n) پس به حضرتش اقتدا كن و سيره او را پيش گير كه\r\n« و فى رسول الله اسْوَةٌ حَسَنَه » :\r\n« او اسوه و الگوئى جامع براى يك زندگى كامل است و از اهانت و فحش و سخن ناروا بپرهيز زيرا گاهى اهانتى با انسان چنان كند كه شمشير و خنجر نكند ، چه بسا\r\nسخنى كه مثل شمشير برنده است « رُبّ كلام كالحُسام » « 3 » و چه بسا كلامى كه مجروح كننده است « رُبّ كلام كَلّام » « 4 » و چه بسا گفتارى كه مؤثرتر از تير باشد « رُبّ كلام انْفَذ مِنْ سهام » « 5 » : چه بسا قولى نافذ تر از حمله اى در جنگ باشد كه قهر و غلبه بر آن پيدا كنى « رُبّ قول انفذ من صَول « 6 » » گاهى بهتر است در ميدان جنگ به كسى حمله كنى و او را مجروح سازى تا بخواهى به او فحش دهى و شخصيت او را جريحه‌دار كنى .\r\nوقار و شخصيت خود را حفظ كن كه صورت حقيقى زن در صورتى ظاهرى و جمال او است و صورت حقيقى مرد در كلام و نطق او است\r\n« صورة المرأة فى وجهها\r\n\r\n\r\n","description":"","footnote":"\r\n( 1 ) . غررالحكم .\r\n( 2 ) . شرح نهج البلاغه ابن ابى الحديد ، جلد 10 ، ذيل همين فراز .\r\n( 3 ) . غررالحكم - ميزان الحكمه ، جلد 8 ، صفحه 435 .\r\n( 4 ) . غررالحكم - ميزان الحكمه ، جلد 8 ، صفحه 435 .\r\n( 5 ) . غررالحكم - ميزان الحكمه ، جلد 8 ، صفحه 435 .\r\n( 6 ) . بحار الانوار ، جلد 71 ، صفحه 291 ، نهج البلاغه ، حكمت 394 صبحى صالح و 388 فيض الاسلام . .\r\n","page_name":" 471 ","page_number":471},
  {"content":"\r\n\r\nوصُورةُ الرجل في منطِقِه » « 1 »\r\nپس خود را زيبا بسازيد ، به نطق خود بپردازيد نه فقط به سر و وضع ظاهرى خود .\r\n\r\n\r\n","description":"","footnote":"\r\n( 1 ) . بحار الانوار ، جلد 71 ، صفحه 291 . .\r\n","page_name":" 472 ","page_number":472},
  {"content":"\r\n\r\n\r\n82 - گفته‌هاى او ملايم است\r\n« لَيِّناً قَولُه »\r\nترجمه : ( مىبينى پرهيزگار را كه ) قول و سخن او نرم و توأم با محبت است ( نه خشن و تند ) .\r\n* * * شرح : از صفات ديگر پرهيزگاران نرم‌سخنى آنها است . مفردات گويد « لين » ضد « خَشن » است قول لين يعنى سخن با نرمى در مقابل سخن خَشن و ناراحت كننده كه مانند لباسى\r\nناراحت كننده فرساينده روح است . اولًا پرهيزگاران با آرامى و ثانياً بدون غلظت و درشتى سخن مىگويند و اين از واجبات دعوت و هدايت است ، خداوند نيز به موسى ( عليه السلام ) و برادرش هارون دستور مىدهد كه با فرعون با نرمى سخن بگويند !\r\n« اذْهَبَا إِلَى فِرْعَوْنَ إِنَّهُ طَغَى - فَقُولَا لَهُ قَوْلا لَّيِّناً لَّعَلَّهُ يَتَذَكَّرُ أَوْ يَخْشَى » : « اى موسى و هارون به سوى فرعون رويد ، زيرا او طغيان كرده و با او سخن به نرمى گوييد ، شايد متذكّر و ترسان شود » . « 1 »\r\nاين درس قرآن به همه افراد بشر است ، كه در مقام هدايت تندى و درشتى\r\n\r\n\r\n","description":"","footnote":"\r\n( 1 ) . سوره طه ، آيه 43 و 44 . .\r\n","page_name":" 473 ","page_number":473},
  {"content":"\r\n\r\nنكنيد .\r\nبسيارى را ديده‌ايم كه هدايت كردن و راهنمائى كردن آنها چون با شدت و تندى بوده نه اثر مطلوب گذاشته ، بلكه عكس نتيجه منفى داده و اين بيشتر در بين پيرمردها و پيرزنها مشهود است آنهائى كه ادعاى علم و تدين مىكنند ، بارها ديده شده وقتى مىبينند جوانى نو رسيده استحبابى را در وضو و نماز رعايت نمىكند به شدت اعتراض مىكنند و با تندى مىخواهند اين مطلب را ياد او دهند در حالى كه خودشان هنوز نفهميده اين عمل مستحب است ، حتى اگر واجب هم بود ، اين طرزِ ارشاد نيست !\r\nتعجب نكنيد كه عملى را نمىدانند ، مستحب است و واجب مىپندارند ، براى نمونه دست بالا بردن براى تكبيرة الاحرام مستحب است ولى الان بطورى عادت شده كه اگر كسى فقط بگويد ( اللّه اكبر ) و دست را تا نزديك گوشش بالا نبرد ، مىگويند نمازت باطل است و غير اين مستحب از مستحبات ديگر كه فكر مىكنند واجب است .\r\nيكى از خانمها روزى مىگفت : زن جوانى كه تازه ازدواج كرده بود ، در ماه رمضان به مسجد آمده بود و احكام نماز جماعت را درست نمىدانست ، و اشتباهى كرد و خودش گفته بود پس از مدتى طولانى ، براى اولين بار به مسجد آمده ، بعد از نماز ، پيرزنى كه بىسواد بود و ادعاى تدين مىكرد ، به او پرخاش كرد و گفت : چگونه زنى به سن و سال تو نبايد نمازش را درست بخواند و همين‌گونه صحبت كردن پيرزن با او موجب شد كه از مسجد برود و ديگر در آن مسجد ديده نشد . ما واقعاً مسؤوليم و بايد در آخرت جوابگو باشيم ، اگر از ما روز قيامت بپرسند چه كسى به شما گفته بود اين‌گونه امر به معروف كنيد چه داريم بگوئيم .\r\nيك بار خودم شاهد بودم كه جوانى دعائى مىخواند و آخر آن « برحمتك يا ارحم الراحمين » نبود و او گفت يك وقت پيرمردى بلند شد و گفت آخر اين دعا\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n« برحمتك يا ارحم الراحمين » ندارد اگر غريبه‌اى بيايد و بشنود اين طورى مىخوانى ، مىگويد افرادى كه در اين مسجد مىآيند سواد ندارند ، امام جماعت مسجد سواد ندارد كه به تو تذكر دهد ، تو كه دقيق دعا را نمىتوانى بخوانى نخوان ، آن قدر بد برخورد كرد كه خدا مىداند ، من شرمنده شدم و گفتم اين جوان كه شايد 15 سال ، هم نداشت عوض اين كه از او تقدير شود ، اين‌گونه با او برخود مىشود در حالى كه اگر هم اشتباه كرده بود بايد درست تذكر به او داده مىشد .\r\nچقدر بايد زحمت كشيده شود تا جوانى به مسجد كشيده شود و ما اين‌گونه به راحتى آنها را از دست مىدهيم ، بسيارى از مسجد راندگان و كسانى كه به مكتبهاى الحادى روى آوردند ، به واسطه همين برخوردها و اين به اصطلاح مسلمانهائى\r\nبوده كه اين چنين سخن گفتند ، آنهائى كه شروط دعوت را نمىدانستند .\r\nما اگر خود را پيرو ائمه ( عليهم السلام ) و امام حسن و امام حسين ( عليهما السلام ) مىدانيم چرا به چگونگى دعوت به حق و كيفيت برخورد و سخن آنها توجه و اقتدا نمىكنيم ، مگر همين دو بزرگوار در سن كوچكى نبودند كه وقتى مشاهده كردند پيرمردى وضوى اشتباه مىگيرد نزد او رفتند و گفتند شما مسن‌تر از ما هستيد ، ببينيد كدام يك از ما بهتر وضو مىگيريم و شما قضاوت كنيد ، وقتى وضو گرفتند ، پيرمرد اختلافى مشاهده نكرد و گفت متوجه اشتباه خود شدم شما هر دو بسيار خوب وضو گرفتيد و مىخواستيد مرا آگاه كنيد و از اين برخورد كه دو كودك با او كردند ، بسيار سپاسگزارى كرد ، حال اگر آن دو بزرگوار مىخواستند با تندى و سرزنش كردن به او وضو گرفتن ياد دهند ، شايد امكان نداشت از اين طريق هدايت شود و او اين گونه مطلب را بپذيرد خصوصاً افراد مسن كه عمرى اين‌گونه وضو گرفته‌اند و عمرى به اشتباه رفته‌اند ، تا بشود مىخواهند سعى كنند ، عمل خد را تصحيح كنند ، تا نمازهاى آنها صحيح شود .\r\nدر قرآن نيز خوانديم اگر پيامبر اكرم ( صلى الله عليه و آله ) مىخواستند با تندى و غلظت با مردم\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nبرخورد كنند ، مردم از گرد او پراكنده مىشدند ، گرچه سخن حق باشد ولى كيفيت بيان و تبيين مطلب بسيار در پذيرش آن مؤثر است ، نرم سخنى مايه جذب و انعطاف افراد است و اين روش در برخورد ائمه ( عليهم السلام ) نيز بسيار مشاهده شد تاريخ نمايانگر آن است .\r\nدر فراز قبل نيز گذشت كه در صفات رسول الله ( صلى الله عليه و آله ) فرموده‌اند ، آن حضرت تندخود و خشن و فريادزن نبوده است .\r\n متاب اى پارسا روى از گنهكار * به بخشايندگى در وى نظر كن\r\nاگر من ناجوانمردم به كردار * تو بر من چون جوانمردان گذر كن « 1 » \r\nبايد سعى كنيم اين‌گونه برخورد نرم را در امر به معروف و نهى از منكر مراعات كنيم كه تندگوئى و تندخوئى چيزى جز لجاجت طرف مقابل را به همراه ندارد .\r\n واعظ ، اگر چه امر به معروف واجب است * طورى بكن كه قلب گنهكار نشكند « 2 » \r\nمرحوم خوئى در شرح خود ذيل همين فراز از كتاب نفيس كافى نقل مىكند كه امام صادق ( عليه السلام ) فرمودند ، اميرالمؤمنين ( عليه السلام ) بسيار مىفرمودند : «\r\nلَيَجْتَمِعُ فى قلبِكَ الافتَقار الىَ النّاس و الاستغناء عنهم فيكون افتقارك اليهم فى لين كلامِك و حسن بشرك و يكون استغناؤك عنهم فى نزاهة عرضك و بقاء عزِّك » :\r\n« بايد در دل تو نياز به مردم و بىنيازى از آنها پيدا گردد پس نياز تو به آنها در نرمى زبان و خوش‌روئى باشد و بىنيازى تو از آنها در حفظ آبرو و نگهدارى عزّت تو باشد » . « 3 »\r\nعاليترين دستور معاشرت و برخورد با مردم را على ( عليه السلام ) بيان كرده است و حاصل آن اين است كه : انسان بايد در دل دو عقيده داشته باشد : يكى آنكه در\r\n\r\n\r\n","description":"","footnote":"\r\n( 1 ) . عرفان اسلامى ، جلد 10 ، صفحه 58 .\r\n( 2 ) . عرفان اسلامى ، جلد 10 ، صفحه 58 .\r\n( 3 ) . كافى ، جلد 2 ، صفحه 149 ، چاپ دارالكتب الاسلاميه ، باب الاستغناء عن الناس ، حديث 7 و .\r\n","page_name":" 476 ","page_number":476},
  {"content":"\r\n\r\nمعاشرت به همنوع محتاج است زيرا طبعاً اجتماعى آفريده شد و در بقاء خود به آنها\r\nاحتياج دارد پس لازم است نرم گفتار و خوش برخورد باشد ، ديگر آنكه محتاج به نيازمند به آنها نيست و بايد به خود اعتماد كند و خدا را روزى دهنده بندگان داند . پس نبايد تملق و چاپلوسى كند و خود را پيش مردم خوار و زبور نمايد ؛ بلكه در عين خوشروئى و شيرين‌سخنى عزت نفس و مناعت طبع خويش را بايد حفظ كند .\r\n* * *\r\n\r\n","description":"","footnote":"","page_name":" 477 ","page_number":477},
  {"content":"\r\n . \r\n","description":"","footnote":"","page_name":" 478 ","page_number":478},
  {"content":"\r\n\r\n\r\n83 - 84 - بديهاى پنهان و نيكيهاى آشكار\r\n« غائباً منكره حاضراً معروفه »\r\nترجمه : ( مىبينى پرهيزگار را كه ) كار قبيح او پنهان و كار نيك او آشكار است .\r\n* * * شرح : به دو خصلت ديگر پرهيزگاران مىرسيم كه كارهاى ناپسند و حرام آنها پنهان و مخفى و كارهاى پسنديده آنها آشكار است . مولى از عدم ارتكاب مُنكر تعبير به غائب و از انجام معروف تعبير به حاضر كرده‌اند . گويا در وجود آنها اعمال زشت غائب و پنهان هستند و اعمال نيكوى آنها حاضر و آشكارند ، اين غيبت هم غيبتى دائمى است ، يعنى ملكه تقوى و ايمان آنها اجازه حضور به اعمال ناروا نمىدهد .\r\nاحتمال ديگرى هم ممكن است داده شود و آن اينكه غائب به معنى معدوم و مفقود نباشد بلكه به معنى پنهان در مقابل آشكار باشد ، يعنى اگر خطائى هم از آنها سر زند آشكار و علنى نيست كه چهره جامعه اسلامى را زشت و ننگين كند و در واقع دو گناه كرده باشند يكى اصل گناه و دوم تجاهر به آن .\r\nالبته اين حرف صحيحى است كه اگر كسى گناهى هم مىخواهد بكند ، نبايد\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nدر مقابل چشمان مردم و انظار عمومى باشد ، زيرا اشاعه فاحشه و تجاهر به آن گناه ديگرى است ولى اين براى امثال ما كه افرادى معمولى هستيم صادق است نه در مورد كسانى كه به مقام تقوا رسيده و از گناه\r\nدورى مىكنند و حتى گناه صغيره هم براى آنها كبيره است ، بله اگر مراد از منكر را كار خطا و زشتى بگيريم كه به حدّ حرمت ، نرسد درباره آنها نيز صادق است . زيرا آنها همه معصوم نيستند و ممكن است كارناپسندى كنند ، ولى سعى مىكنند در جَلوَت و آشكار نباشد . در زبان مردم شنيده مىشود كه مىگويند : از فلانى ( كه شخصاً خوب است ) ما هيچ بدى نديديم ، هر چه ديديم خوبى بوده ، اشاره به اين كه نمىتوانيم بگوئيم معصوم است ولى : « غائباً منكره حاضراً معروفه » .\r\n\r\nمعروف و منكر\r\n« معروف » از ماده « عرفان » يعنى چيز شناخته شده و « منكر » از ماده « انكار » يعنى چيز ناشناخته ، راغب در مفردات مىگويد : معروف ، اسم است براى هر فعلى كه با عقل و شرع نيكى و « خوبى » آن شناخته مىشود و منكر اسم براى هر فعلى است كه با اين دو ، حُسن و خوبى آن انكار مىشود . « 1 »\r\nبه عمل نيك ، معروف و شناخته شده گويند ، زيرا خدا روح انسان را چنان آفريده كه صفات خوب براى او شناخته شده است ؛ تقوى ، ايثار ، عدالت ، سخاوت و ديگر فضائل ، عناصر شناخته شده براى انسان است ، گوئى مثلا در عالمى ديگر با آنها انس گرفته است و در مقابل كار زشت و بد را منكر گويند ، زيرا چهره ظلم و بىعدالتى و تضييع حق مردم و اعمال شنيع چهره‌اى ناشناخته است .\r\n\r\n\r\n","description":"","footnote":"\r\n( 1 ) . مفردات ، ماده « عرف » ، صفحه 343 . .\r\n","page_name":" 480 ","page_number":480},
  {"content":"\r\n\r\n\r\nمعروف در قرآن و روايات\r\nقرآن در هر زمينه‌اى دعوت به « معروف » مىكند . « فاتّباع المعروف » « 1 » « فامساكٍ بمعروف » « 2 » « متاعٌ بالمعروف » « 3 » « قول معروف » « 4 » « فليأكل بالمعروف » « 5 » « و عاشروهنّ بالمعروف » « 6 » « لا يعصينك فى معروف » « 7 » « تأمرون بالمعروف » « 8 » .\r\nدر روايات نيز معروف به آقائى و سيادت معرفى شده ( المعروف سياده ) « 9 » و در روايتى با شرافت‌ترين سيادت معرفى گرديده است ( المعروف اشرف سيادة ) . « 10 »\r\nعمل معروف تنها چيزى است كه از آثار انسان باقى مىماند ، حضرت عيسى بن مريم ( عليه السلام ) به يارانش مىفرمود :\r\n« استكثروا مِن الشىء الذى لا يأكله النار قالوا : و ماهو ؟ قال : المعروف » :\r\n« زياد كنيد چيزى را كه آتش آن را نمىخورد ، و از بين نمىبرد ، گفتند : آن چيست ؟ فرمود : معروف ( عمل شايسته و نيك ) » . « 11 »\r\nمولى نيز مىفرمايند :\r\n« المعروفُ ذَخيرةُ الأَبَد » :\r\n« عمل نيك ذخيره و توشه\r\n\r\n\r\n","description":"","footnote":"\r\n( 1 ) . سوره بقره ، آيه 178 .\r\n( 2 ) . سوره بقره ، آيه 229 .\r\n( 3 ) . سوره بقره ، آيه 241 .\r\n( 4 ) . سوره بقره ، آيه 263 .\r\n( 5 ) . سوره نساء ، آيه 6 .\r\n( 6 ) . سوره نساء ، آيه 19 .\r\n( 7 ) . سوره ممتحنة ، آيه 12 .\r\n( 8 ) . سوره آل عمران ، آيه 110 .\r\n( 9 ) . غررالحكم .\r\n( 10 ) . غررالحكم .\r\n( 11 ) . مستدرك ، جلد 2 ، صفحه 394 . .\r\n","page_name":" 481 ","page_number":481},
  {"content":"\r\n\r\nهميشگى است » « 1 » آن است كه در قيامت مىتوان از آن استفاده برد .\r\nدر جاى ديگر مىفرمايند :\r\n« عليكم بصنايع المعروف فانّها نِعْم الزاد الى المعاد » :\r\n« بر شما است كارهاى نيك انجام دهيد ، زيرا آنها بهترين توشه به سوى معاد و قيامت است ! » « 2 »\r\nامام صادق ( عليه السلام ) فرمودند :\r\n« اوّل مَنْ يدخل الجَنّة اهل المعروف » :\r\n« نخستين كسى كه داخل بهشت مىشود اهل معروف هستند » . « 3 »\r\nمولى على ( عليه السلام ) فرمودند :\r\n« مَنْ كَثُرَت عوارفُه كَثُرَت مَعارِفُه » :\r\n« كسى كه كارهاى نيك و شايسته او زياد شود ، ياران او ياد زايد مىشود » . « 4 » « عوارف » جمع « عارفه » به معنى كار نيك و مَعارِفُ الرجل يعنى دوستان و ياران آن مرد .\r\nكار نيك را بايد انجام داد و تا مىشود بايد آن را به اهلش رساند ، زيرا مولى على ( عليه السلام ) فرمودند : «\r\nلا خَير فى المعروف الى غَير عَروف » « 5 »\r\n« خيرى در كار نيك كه براى غير اهل آن انجام گيرد نيست » عَروف ، به معنى عارف است ، يعنى كسى كه معروف را نمىشناسد و با عمل نيك آشنائى ندارد ، اهل آن نيست و مستحق آن نيز نمىباشد .\r\nولى باز كار نيك انسان گرچه به غير اهلش برسد ، از بين نرفته است فرد خَيِّر ثواب خود را دارد ، مردى در نزد امام حسين ( عليه السلام ) گفت : عمل نيك و معروف اگر به غير اهلش برسد ، ضايع مىشود ؛ حضرت فرمودند :\r\n« ليسَ كذلك ، و لكن تَكونُ الصَنيعة مثلَ وابِلِ المَطَر تُصيبُ البّرَ و الفاجِر » :\r\n« اين طور نيست ؛ لكن كار نيك مثل باران\r\n\r\n\r\n","description":"","footnote":"\r\n( 1 ) . غررالحكم .\r\n( 2 ) . مستدرك ، جلد 2 ، صفحه 394 .\r\n( 3 ) . بحار الانوار ، جلد 75 ، صفحه 140 - جلد 96 ، صفحه 182 .\r\n( 4 ) . غررالحكم .\r\n( 5 ) . غررالحكم . .\r\n","page_name":" 482 ","page_number":482},
  {"content":"\r\n\r\nپربركت است كه به نيك و بد مىرسد » . « 1 »\r\nعمل نيك نزد خداوند هرگز ضايع نمىشود ، ابر كار خود را مىكند و در چمنزار و بيابان مىدهد ، ولى در بيابان چيزى نمىرويد ، اين نروئيدن نقصى براى باران و ابر نيست ، نقص براى آن زمين است ، عمل نيك انسان هم ضايع نمىشود گرچه تا مىشود نبايد به انسانى كه قلبش شوره‌زار است ، برساند ، چون خيرى در آن نيست ، ولى اگر رساند هم ضررى نكرده است ، مگر اين كه بداند عمل او عاملى بر كجروى و ازدياد گمراهى او مىشود .\r\nامام صادق ( عليه السلام ) فرمودند :\r\n« اصطبغ الخير الى مَنْ اهلُه و الى مَنْ ليس هو مِن اهله فان لم تُصب مَنْ هو اهله فَانت اهْلُه » :\r\n« كار خير را نسبت به كسى كه اهل آن يا غير اهل آن است انجام بده ، اگر به فردى كه اهل آن نبود رسيد ( ضرر نكرده‌اى ) تو اهل خير و معروف هستى » . « 2 »\r\nاز امام هفتم ( عليه السلام ) نقل شده كه فرمودند : « پدرم دست مرا گرفت و فرمود : اى فرزندم ، پدرم محمدبن على ( الباقر ) ( عليه السلام ) دست مرا همين‌طور كه من دست تو را گرفته‌ام گرفت و فرمود : پدرم على بن الحسين ( السجاد ) ( عليه السلام ) دست مرا گرفت و فرمود : و فرزندم كار خير را نسبت به هر كسى كه از تو طلب خير كرد ، انجام بده ، اگر اهل خير باشد به موضعش رسانده‌اى و اگر اهل آن نبود تو اهل آن هستى » . « 3 »\r\n« مُصادف » مىگويد : « با امام صادق ( عليه السلام ) در بين مكّه و مدينه عبور مىكرديم ، به مردى كه پاى درختى افتاده بود رسيديم ، حضرت فرمودند : با من بيا مىترسم عطش به او رسيده باشد ، به طرف او رفتيم ، مردى بود از « قراشين » كه بلندريش بود ، از او پرسيدند ، تشنه‌اى گفت بله : حضرت فرمودند : اى مصادف ! پياده شو و آب به\r\n\r\n\r\n","description":"","footnote":"\r\n( 1 ) . بحار الانوار ، جلد 78 ، صفحه 117 .\r\n( 2 ) . بحار الانوار ، جلد 74 ، صفحه 419 ( از رسول اكرم ( صلى الله عليه و آله ) نيز در صفحه 409 ) نقل شده است .\r\n( 3 ) . فروع كافى ، جلد 8 ، صفحه 152 . .\r\n","page_name":" 483 ","page_number":483},
  {"content":"\r\n\r\nاو بده و من چنين كردم ، سپس سوار شديم و به راه خود ادامه داديم . به حضرت گفتم : اين نصرانى بود ، آيا به نصرانى هم تصدّق و يارى مىكنيد ؟ ! فرمودند : بله وقتى در اين حال است چنين مىكنيم » . « 1 »\r\nنكته‌اى در اينجا قابل تذكر است اين كه اولا سعى كنيد كار نيك خود را با منّت همراه نكنيد ، زيرا اساساً ملاك عمل\r\nنيك و معروف ترك منّت است\r\n« ملاك المعروف ترك المَنّ به » « 2 »\r\nاگر منت گذاشتى گويا كه عملى انجام نداده‌اى .\r\nپس عمل نيك خود را با عدم اظهار آن زنده كنيد ، مولى على ( عليه السلام ) مىفرمايند :\r\n« احيوا المعروف باماتَتِه فَانّ المِنَّة تهدم الصنيعة » :\r\n« كار نيك خود را با ميراندان آن زنده كنيد ( يعنى اظهار نكنيد و منّت نگذاريد ) زيرا منّت ، عمل انجام شده را نابود مىكند » . « 3 »\r\nو ثانياً عمل نيك را نيمه كاره نگذاريد ، زيرا زيبائى عمل به اتمام آن است «\r\nجمال المعروف اتمامه » « 4 »\r\nبه پايان رساندن عمل بهتر از شروع آن است\r\n« اكمال المعروف احْسنْ مِنْ ابتدائه » . « 5 »\r\n) عمل بايد همچون فرزند تربيت شود تا رشد كند ، مولى على ( عليه السلام ) فرمودند : «\r\nمَنْ لم يُرَبّ معروفَه فَقَد ضَيَّعَه » :\r\n« كسى كه عمل نيك خود را تربيت و پرورش ندهد ، آن را ضايع كرده است » « 6 » و در روايتى ديگر فرمودند : گويا اصلا عملى انجام نداده\r\n\r\n\r\n","description":"","footnote":"\r\n( 1 ) . وسائل ، جلد 6 ، صفحه 285 .\r\n( 2 ) . مستدرك ، جلد 2 ، صفحه 413 « از امام على ( عليه السلام ) » .\r\n( 3 ) . غررالحكم ( در همين كتاب شريف هست كه فرمودند : « احىِ معروفَك بَاماتَتِه » « عمل نيك خود را با ميراندن آن زنده كنيد » .\r\n( 4 ) . همان مدرك .\r\n( 5 ) . غررالحكم - بحار ، جلد 78 ، صفحه 111 .\r\n( 6 ) . غررالحكم . .\r\n","page_name":" 484 ","page_number":484},
  {"content":"\r\n\r\nاست\r\n« مَنْ لم يُرَبّ معروفَه فَكانّه لم يَصْنَعْهُ » . « 1 »\r\nدر روايتى امام صادق ( عليه السلام ) فرمودند :\r\n« رايتُ المعروف لا يَتُمّ الّا بثلاث : تصغيره و ستره و تعجيله فانّك اذا صغّرتَه عظّمته عند مَنْ تَصنَعُه اليه و اذا سَتَرتَه تَمَّمتَهُ و اذا عجَّلتَه هَنَّأتَه و انْ كانَ غير ذلك سخَّفته نَكّدته » :\r\n« عمل نيك و معروف به اتمام نمىرسد مگر به سه چيز : كوچك كردن آن ، پوشاندن آن ، تعجيل كردن در آن زيرا هنگامى كه آن را كوچك كنى بزرگ كرده‌اى آن را نزد كسى كه برايش اين كار نيك را انجام داده‌اى ، و وقتى آن را بپوشانى ، تمام كرده‌اى آن را و زمانى كه تعجيل در\r\nانجام آن كردى آن را مبارك گردانيده‌اى و اگر غير اين باشد آن عمل را ناقص و نامبارك گردانيده‌اى » . « 2 »\r\nدر روايتى ديگر از مولى على ( عليه السلام ) است :\r\n« قَضاء الحوائج الّا بثَلاث : بِاسْتِصْغارِها لِتُعْظَم و بِاستِكتامِها لِتُظْهَر و بِتَعجيلها لِتُهْنَأ » :\r\n« بر آورده شدن حاجتها كامل و تمام نمىشود مگر به سه چيز : كوچك شمردن آن تا بزرگ شود ، پنهان كردن و كتمان آن تا ظاهر شود ، تعجيل وتسريع در آن تا مبارك گردد » . « 3 »\r\nثالثاً : كار نيك را گرچه كوچك باشد ، حقير مشماريد ! رسول گرامى ( صلى الله عليه و آله ) مىفرمودند : هيچ كار نيكى را كوچك نشماريد ، گرچه به اين باشد كه برادر خود را ملاقات كنى و به او روىخوش نشان دهى ! « 4 » در جاى ديگر فرمود :\r\n« دَخَلَ عبدٌ الجنّة بِغُصْن من شوك كان على طريق المسلمين فَاماطَهُ عنه » :\r\n« يك بنده داخل بهشت مىشود ، بواسطه شاخه تيغى كه در راه مسلمانها بوده و او برداشته و آن را كنار گذاشته است » . « 5 »\r\n\r\n\r\n","description":"","footnote":"\r\n( 1 ) . غررالحكم .\r\n( 2 ) . فروع كافى ، جلد 4 ، صفحه 30 - وسائل ، جلد 11 ، صفحه 543 .\r\n( 3 ) . وسائل ، جلد 11 ، صفحه 543 .\r\n( 4 ) . بحار الانوار ، جلد 77 ، صفحه 166 .\r\n( 5 ) . بحار الانوار ، جلد 75 ، صفحه 49 . .\r\n","page_name":" 485 ","page_number":485},
  {"content":"\r\n\r\nدر روايتى ديگر فرمودند : « كسى كه چيزى را از راه مسلمين كه موجب آزار آنها مىشود ، برداشت خداوند براى او پاداش قرائت كردن چهارصد آيه مىنويسد كه هر حرفى ده ثواب و حسنه دارد » . « 1 »\r\nامام صادق ( عليه السلام ) مىفرمايند : « امام سجاد ( عليه السلام ) در جاده عبور مىكردند ، تكه گلى در وسط راه بود از مَركب خود پياده شدند و آن را با دست خود از وسط راه دور كردند » . « 2 »\r\nمعاذ با مردى با هم مىرفتند ، معاذ سنگى را از وسط جاده برداشت ، آن مرد گفت چرا چنين كردى ؟ گفت از رسول خدا ( صلى الله عليه وآله ) شنيدم كه مىفرمود :\r\n« مَنْ رَفَعَ حجراً مِنَ الطريق كتبت له حسنةٌ وَ مَنْ كانَتْ له حَسَنَةٌ دَخَلَ الجنّة » :\r\n« كسى كه سنگى را از راه بردارد ، براى او حسنه‌اى نوشته مىشود و كسى كه براى او حسنه باشد داخل بهشت مىشود » . « 3 »\r\nرسول گرامى ( صلى الله عليه و آله ) فرمودند : « كسى كه از گروهى مسلمان دفع ضرر آب و آتش كند ، بهشت بر او واجب است » . « 4 »\r\nدر جاى ديگر فرمودند : « كسى كه ضرر آب و آتش يا ظلم دشمن معاند مسلمين را دور كند ، خداوند گناه او را مىآمرزد » . « 5 »\r\nرسول گرامى ( صلى الله عليه و آله ) فرمودند : « كسى كه در كنار راه جايگاهى بسازد كه عابرين در آن جاى گيرند ، خداوند عزوجل در روز قيامت او را پوششى از نور محشور مىكند » ، « 6 »\r\n\r\n\r\n","description":"","footnote":"\r\n( 1 ) . بحار الانوار ، جلد 77 ، صفحه 121 .\r\n( 2 ) . بحار الانوار ، جلد 75 ، صفحه 50 .\r\n( 3 ) . ترغيب ، جلد 3 ، صفحه 619 ( طبرانى در كبير روايت كرده است ) .\r\n( 4 ) . وسائل ، جلد 11 ، صفحه 109 .\r\n( 5 ) . همان مدرك ( الميزان الحكمه اين روايات را با روايت ديگرى در ، جلد 6 ، صفحه 238 تا 252 جمع كرده است ) .\r\n( 6 ) . بحار الانوار ، جلد 7 ، صفحه 216 . .\r\n","page_name":" 486 ","page_number":486},
  {"content":"\r\n\r\nدر روايتى ديگر مىفرمايند : « بر پوششى از دُرّ و جواهر مبعوث و محشور مىشود و صورت او براى اهل محشر كه جمع شده‌اند نور مىدهد » . « 1 »\r\n* * *\r\n\r\n\r\n","description":"","footnote":"\r\n( 1 ) . وسائل ، جلد 11 ، صفحه 562 . .\r\n","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n\r\n\r\n85 - 86 - نيكىاش رو آورده و شرش رخ برتافته !\r\n« مُقْبِلا خيرُه مُدْبِراً شَرُّه »\r\nترجمه : ( پرهيزگار را مىبينى كه ) خير و نيكى او روى كرده و شَرّ و پليدى او پشت كننده است . . .\r\n* * * شرح : در فرازهاى قبل در مورد خير و شرّ بحث شد و اينكه صدور كار نيك و خير از آنها مورد انتظار است و كار بد و زشت و شرّ از آنها مورد انتظار نيست . مردم از ناحيه آنها در امنيت كامل هستند ، و حال مولى على ( عليه السلام ) مىفرمايند : « نه اينكه كار خير از آنها مورد انتظار است بلكه كارهاى نيك آنها پيوسته به سوى مردم روان است و نه اينكه مردم از كار زشت آنها و شرور آنها در امانند ، بلكه كارهاى پليد و ناپسند آنها از مردم پشت كرده و گريزان است خيرات آنها در روى كردن به مردم ، زياد و زيادتر مىشود و شرور آنها كم‌كم از مردم دور مىشود ، نسبت خير و شر عكس است هر چه خير نزديكتر مىشود ، شرّ دور تر و كمرنگتر مىگردد ، و هر چه شرّ نزديكتر مىشود خير دور تر مىگردد » .\r\nانسان بايد خيرش بدون درخواست به كسى برسد ، انسان بايد خيراتش مانند آب رودخانه‌اى باشد كه ، خود عبور مىكند تا مردم هر وقت بخواهند از آن استفاده\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nكنند نه اينكه وقتى آب خواهند آب دهد .\r\nاگر نيازمندى را ديدى ، مگذار شخصيت خود را به خاطر سؤال و طلب از تو خرد كند ، مگذار سيلى ذلت صورت او را سياه كند ، تو خود در رفع نيازش اقدام كن .\r\nمردى به رسول اكرم ( صلى الله عليه و آله ) گفت : يا رسول اللّه ( صلى الله عليه و آله ) همسايه‌اى دارم كه ديگ غذا بر بار مىگذارد و مرا از آن نمىدهد حضرت فرمودند : « آن كس به من ايمان نياورده است » ! « 1 »\r\nچرا بايد همسايه اظهار عجز و گرفتارى و گرسنگى كند ، تا به او كمك كنيد ، قبل از اينكه دست به اين كار زند ، شما كه ادعا مىكنيد ، پيرو پيامبريد ، اقدامى در حق او كنيد .\r\nقرآن از صفات مؤمنين ، سرعت در خيرات و سبقت در آنها را مىشمارد « أُوْلَئِكَ يُسَارِعُونَ فِى الْخَيْرَاتِ وَهُمْ لَهَا سَابِقُونَ » « 2 »\r\nدر جاى ديگر مىفرمايد : « وَسَارِعُوا إِلَى مَغْفِرَة مِّنْ رَّبِّكُمْ » : « با انجام كارهاى نيك به سوى مغفرت و آمرزش از طرف پروردگارتان سرعت گيريد » . « 3 »\r\nدر روايتى آمده است :\r\n« التبّرعُ بِالمَعْروُف و الاعطاءُ قَبلَ السّؤال مِن اكْبَر السُّؤدَد » :\r\n« نيكوئى كردن بدون درخواست و عطا كردن پيش از سؤال و درخواست ، از بزرگترين كرامتها و آقائيها است » . « 4 »\r\nاز حكيمى پرسيدند : آقائى و سرورى چيست ؟ گفت : نيكوئى با قوم خود و تحمّل گناه گفتند شرّ چيست ؟ گفت : رنج بازداشتن و عطا دادن گفتند مجد و بزرگوارى چيست ؟ گفت : غرامت كشيدن و مكارم اخلاقى را بنا نهادن . « 5 »\r\nنگذاريد زمانه چنان شود كه پرهيزگاران واقعى فرياد غربت سر دهند ،\r\n\r\n\r\n","description":"","footnote":"\r\n( 1 ) . اخلاق محتشمى ، صفحه 373 .\r\n( 2 ) . سوره مؤمنون ، آيه 61 .\r\n( 3 ) . سوره آل عمران ، آيه 133 .\r\n( 4 ) . اخلاق محتشمى ، صفحه 383 .\r\n( 5 ) . همان مدرك ، صفحه 388 . .\r\n","page_name":" 490 ","page_number":490},
  {"content":"\r\n\r\nنگذاريد كه على گونه‌ها مانند على ( عليه السلام ) بر سر مردم فرياد زنند\r\n: « وَ قَد اصْبَحْتُم فى زَمَن لا يَزْدادُ الخَير فيه الّا ادباراً » :\r\n« شما در زمانى صبح كرده‌ايد و زندگى مىكنيد كه خير و نيكى جز عقب‌ماندگى چيزى ببار نمىآورد ! و شر و بدى عامل پيشروى است ! » « 1 »\r\nيعنى بر خلاف حالات و صفات متقين عمل مىكنيد ، و اين ننگ يك جامعه است كه مركزى براى شرور باشد .\r\nزشت است براى جامعه‌اى كه مركز اجحافها ، ظلمها ، تعديها و خالى از نيكيها و درستيها و صداقتها و محبتها و صميميتها باشد .\r\nمرحوم الهى ، اين عارف سوخته ، در ذيل اين فراز ( بَعيداً فُحشه لَيّناً قَولُه غائبا مُنْكَرهُ حاضِراً مَعْرُوفُه مُقبلا خَيْرُهُ مُدبراً شرّه ) چنين سروده است :\r\n نيايد زشت حرفى بر زبانش * بود زيبا سخن شيرين دهانش\r\nنهان از جان پاكش زشت رفتار * عيان از وى نكوئى در همه كار\r\nهر آن خوبيت ، باشد روبرويش * هر آن بد ، پشت گرداند زكويش\r\nدرخت هستيش شيرين دهد بَر * كجا تلخى بر آرد ناى شكر \r\n* * *\r\n\r\n\r\n","description":"","footnote":"\r\n( 1 ) . نهج‌البلاغه ، خطبه 129 صبحى صالح و فيض الاسلام . .\r\n","page_name":" 491 ","page_number":491},
  {"content":"\r\n . \r\n","description":"","footnote":"","page_name":" 492 ","page_number":492},
  {"content":"\r\n\r\n\r\n87 - خونسردى در شدائد و مشكلات\r\n« فىِ الزَّلازِل وَ قُور »\r\nترجمه : فرد پرهيزگار در زلزله‌ها و حوادث مضطرب كننده زندگى ، سنگين و با وقار و خونسرد و آرام است .\r\n* * * شرح : مولى على ( عليه السلام ) به صفتى ديگر كه ويژگى پرهيزگاران است ، اشاره مىكنند و آن آرامش و وقار است .\r\nوقار در مقابل خفّت و سبكى است وقار و تأنّى از نشانه‌هاى عقل ، و خفّت و سبكى و عجله در امور از نشانه‌هاى جهل است .\r\nپرهيزگاران در زلزله‌هاى زندگى سنگين و با اطمينان خاطر هستند ، آنها همچون كوههاى سنگين و سر به فلك كشيده در برابر تندبادها و حركتهاى تند روزگار مقاوم ايستاده‌اند ، آنها چون مظهرى از حق هستند ، پايدارند ، از بين حق و باطل آنچه ماندنى و هميشگى است حق است ، باطل همچون كف روى آب گذرا است ، باطل همچون خس و خاشاكى بر روى آب در حركت است .\r\nحق همچون صخره‌هاى سنگين در برابر آب است ، كه آب قدرت تكان دادن آنها را ندارد ، و اگر حركت آب تند ، كُند و مانند اينها شود آن صخره‌ها همچنان باوقار\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nو صلابت ايستاده‌اند به خلاف خس و خاشاك كه سيل به هر طرف كه بخواهد آنها را مىبرد .\r\nزلزله‌ها و حركتهاى تند اجتماعى گرچه بتواند بر چهره آنها خراشى وارد كند ، ولى آنها را نمىتواند از مسير حق خود منحرف كند .\r\nدر آنجا كه زلزله‌ها همه چيز را تكان مىدهد ، آنها استوارند ، زيرا حق استوار است ، آنها مانند بعضىها هر روز در زير يك بيرق و در زمره يك دسته به خاطر مصالح شخصى يا گروهى قرار نمىگيرند ، آنها از هر چه رنگ دارد آزادند و تعلق آنها به ذات حق ، وابستگى نيست ، بلكه گسستگى از هر چيز است ، اين عدم دلبستگى به غير حق آنها را همچون ذات احديت ثابت‌قدم نگاه مىدارد ، همانگونه كه ذات حق تحت تأثير هيچ شىء قرار نمىگيرد ، ذات پرهيزگاران واقعى كه مجلاى تابش حق و نمايانگر ذات اويند ، غير متغير است ، و از مواضع ثابت خود عدول نمىكند .\r\nاحمدبن عمر حَلَبى مىگويد از امام صادق ( عليه السلام ) سؤال شد :\r\n« اىّ الخِصال بالمرء اجْمَل ؟ وقارٌ بِلامَهابة و سَماحٌ بِلا طَلبِ مُكافاة وَ تَشاغُلٌ بِغير متاع الدنيا » :\r\n« چه خصلتهائى براى مرد زيباتر است ؟ وقارى كه بدون هيبت و ترساندن باشد و بخششى كه بدون توقع پاداش و جزاء باشد و مشغول شدن به غير متاع دنيا ( و به آخرت پرداختن ) » . « 1 »\r\nاميرمؤمنان على ( عليه السلام ) براى كسانى كه مأمورِ گرفتن زكات مىكردند ، چنين مىنوشتند ،\r\n« فَاذا قَدِمتَ على الحَىّ فَانْزِل بِمائِهِم مِنْ غير انْ تُخالِطَ ابْياتهم ثُمَّ امْضِ اليهم بالسكينة و الوَقار حتّى تقومَ بينهم فَتُسَلِّمَ عليهم و لا تُخْدِج بالتحيّة لَهُم . . . » :\r\n« وقتى به قبيله‌اى وارد شدى ، بر سر آب آنها ( آنجا كه از آن آب برمىدارند ) پياده شو بدون آن كه به خانه‌هاى آنها درآئى ، سپس با آرامش و وقار به سوى آنها برو تا بين آنها\r\n\r\n\r\n","description":"","footnote":"\r\n( 1 ) . بحار الانوار ، جلد 71 ، صفحه 337 . .\r\n","page_name":" 494 ","page_number":494},
  {"content":"\r\n\r\nبايستى و سلام بر آنها كنى ، و از درود بر آنها بخل نورز ( و كوتاهى مكن ) . « 1 »\r\nمولى على ( عليه السلام ) از صفات عاملين و گيرندگان زكات « وقار » را مىشمرد ، يعنى آرام و خونسرد باشد و اگر به او پرخاشگرى نيز شد ، با وقار ايستادگى كند و با نرمى و ملايمت به وظيفه خود عمل نمايد .\r\nوقار جمال انسان است ! « جمال الرجل ، الوقار » « 2 » ، نيكى و نيكوكارى انسان در خوش‌لباسى و خوش زندگى كردن نيست ، بلكه در آرامش و وقار در همه حال و خصوصاً در مشكلات است .\r\n« ليس البرّ فى حُسْن اللباس و الزّى و لكن البّر فى السكينة و الوقار » . « 3 »\r\nوقار زيبائى عقل است « الوقار حلية العقل » « 4 » ، وقار نور و زينت انسان است « وقار الرجل نورٌ و زينَةٌ » .\r\nرسول گرامى ( صلى الله عليه و آله ) فرموده‌اند :\r\n« عليكم بالسكينة و الوقار » « 5 »\r\nمولى على ( عليه السلام ) مىفرمايد :\r\n« المؤمن وَقُور عندَ الهَزاهِز ، ثُبُوتٌ عند المَكارِه ، صَبورٌ عندَ البلاء » :\r\n« مؤمن در فتنه‌هاى تكان دهنده سنگين و آرام است ، در موقع ناملايمات و مكروهات ثابت‌قدم و در نزول بلا صابر است » . « 6 »\r\nامام صادق ( عليه السلام ) فرمودند : سزاوار است كه مؤمن هشت خصلت دارا باشد : باوقار در فتنه‌ها و حوادثِ تكان دهنده ، صبور در موقع نزول بلا ، شاكر در رفاه و آسايش ، قانع به آنچه خداوند روزى او كرده است ، ظلم به دشمنان روا\r\nنمىدارد ، زحمتى براى ياران ندارد ، بدن او از دست او در زحمت و مردم از دست او در راحتى\r\n\r\n\r\n","description":"","footnote":"\r\n( 1 ) . نهج‌البلاغه ، نامه 25 ، صبحى صالح و فيض الاسلام .\r\n( 2 ) . غررالحكم .\r\n( 3 ) . كنز العمال ، خبر 6401 از رسول اكرم ( صلى الله عليه و آله ) .\r\n( 4 ) . غررالحكم .\r\n( 5 ) . كنز العمال ، خبر 6402 .\r\n( 6 ) . بحار الانوار ، جلد 78 ، صفحه 27 . .\r\n","page_name":" 495 ","page_number":495},
  {"content":"\r\n\r\nو آسايشند . « 1 »\r\nدر روايت آمده كه سبب وقار و آرامش حلم و بردبارى است\r\n« سبب الوَقار الحلم » « 2 »\r\nيا در روايت ديگر آمده\r\n« الوقار نتيجة الحلم » « 3 »\r\n) و اين نشان مىدهد ، نتيجه صفت حلم و استقامت در برابر مشكلات ، آرامش و وقار است .\r\nدر خبرى آمده است راهبى بنام شمعون بن لاوى از فرزندان يهودا كه از حواريون عيسى ( عليه السلام ) بود ، سؤالات زيادى از نبىاكرم ( صلى الله عليه وآله ) كرد و جواب شنيد و در آخر به حضرت ايمان آورد ، و مرحوم حسن بن شُعْبة الحرانى در تحت العقول قسمتى از سؤال و جوابها را آورده است و شاهد ما اين چند جمله است كه حضرت فرمودند از حياء وقار حاصل شود و از وقار مداومت برخيزد و در مورد « رَزانَة » كه همان وقار است ، فرمودند : « از آن لطف و ثبات و اداء امانت و ترك خيانت و صدق زبان و محفوظ كردن شهوت و نيكوئى مال و استعداد و آمادگى براى مقابله با دشمن و نهى از منكر و ترك بيخردى و ترك بىصبرى حاصل شود ، و اين چيزهائى است كه عاقل با آرامش و وقار به آن دست مىيابد ، پس خوشا به حال كسى كه با وقار شد و سستى و جهالت در آن نبود و عفو و گذشت كرد » . « 4 »\r\nعلى ( عليه السلام ) مىفرمايند : «\r\nكُنْ فى الشَّدائِد صَبُوراً و فى الزَّلِازل وَقُورا » :\r\n« در سختيها صابر و در زلزله‌ها و حوادث تكان دهنده آرام و باوقار باش ! » « 5 »\r\nاز خداوند آرامش و وقار و سكينت قلبى را بخواه كه او كسى است كه باران آرامش را بر زمين قلبهاى مؤمن فرو مىريزد « هُوَ الَّذِى أَنْزَلَ السَّكِينَةَ فِى قُلُوبِ\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 47 .\r\n( 2 ) . غررالحكم .\r\n( 3 ) . غررالحكم .\r\n( 4 ) . تحف العقول ، صفحه 20 .\r\n( 5 ) . غررالحكم ( اين روايات را با روايات ديگرى صاحب ميزان الحكمه در جلد 10 ، صفحه 606 تا 610 در بحث وقار جمع‌آورى كرده است ) . .\r\n","page_name":" 496 ","page_number":496},
  {"content":"\r\n\r\nالْمُؤْمِنِينَ » « 1 »\r\nاو است كه استقامت را به مؤمنان مىدهد گرچه سر از بدن آنها جدا شود ، در اينجا به واقعيتى اسف‌انگيز اشاره كنم و آن اين كه ، حجاج بن يوسف ثقفى در خونريزى و ستمگرى از افرادى است كه گوى سبقت را از همه ربوده است ؛ حجاج مخصوصاً حرص عجيبى به كشتن دوستان علىبن ابيطالب ( عليه السلام ) داشت .\r\nيكى از روزها در مجلس نشسته بود و جمعى هم از يارن و متملقين دستگاه او از همانهائى كه براى خوشگذرانى چند روزه دنيا به تمام فضائل و كمالات انسانى و مقدسات دينى پشت‌پا مىزنند و از انجام هيچ كار زشتى خوددارى نمىكنند ، گرد او جمع شده بودند .\r\nحجاج به آنان گفت : دوست دارم يكى از ياران و دوستان ابوتراب را به دست آورده ، و با ريختن خون او به خدا تقرب جويم ، منظور حجاج از ابوتراب على ( عليه السلام ) بود و اين كلمه را براى تحقير آن حضرت به زبان مىآورد .\r\nاطرافيان وى گفتند : ما يار و دوست باسابقه‌ترى از قنبر غلام او سراغ نداريم ؛ حجاج بلافاصله دستور جلب و احضار او را صادر كرد ، طولى نكشيد ، كه قنبر بوسيله مأمورين حجاج مقابل ميز محاكمه او قرار گرفت .\r\nحجاج گفت : تو قنبر هستى ؟ گفت : بله .\r\nگفت : تو همان ابوهمدان مىباشى ! گفت بله ، گفت بنده على بن ابيطالب ( عليه السلام ) توئى ، قنبر گفت : من بنده خدا هستم و على بى ابيطالب ( عليه السلام ) آقاى من\r\nحجاج گفت : از عقيده و مرام او بيزارى بجوى ! گفت : اگر بيزارى جويم ، مرا به عقيده و مرامى كه بهتر از آن باشد ، راهنمائى مىكنى ؟ !\r\nگفت : تو را خواهم كشت ، اكنون اختيار طرز كشته شدن با تو است !\r\nقنبر ( باوقار و آرامش ) گفت : اين اختيار با خود تو است ، حجاج گفت : چطور ؟\r\n\r\n\r\n","description":"","footnote":"\r\n( 1 ) . سوره فتح ، آيه 4 . .\r\n","page_name":" 497 ","page_number":497},
  {"content":"\r\n\r\nگفت براى اين كه هرطور مرا امروز بكشى ، روزى مىرسد كه من هم به همان طريق تو را خواهم كشت ، ولى اميرالمؤمنين ( عليه السلام ) مرا خبر داده است كه مرا از روى ستم سر مىبرند ! حجاج دستور داد او را سر بريدند . « 1 »\r\nو اين چنين ، قنبر كه در همه عمر همچون مولايش على ، آرامشى ويژه و و قارى عجيب داشت ، با همان آرامش در برابر حجاج ستمگر دست از عقيده خود برنداشت و سر در راه معبود داد و اين‌گونه ديگر از اخبار غيبى على ( عليه السلام ) را با خون امضاء كرد !\r\nدر مورد كميل بن زياد نيز رسيده « 2 » كه حجاج بعد از اين كه فرماندار كوفه شد ، او را طلبيد و او گريخت ، حجاج كه از گريختن وى آگاه شد ، حقوق فاميل و قبيله او را از بيت‌المال قطع كرد و كميل كه چنين ديد با خود گفت : من پيرى سالخورد هستم و عمرم به سر آمده و روا نيست به خاطر من حقوق قبيله من قطع شود ، و لذا با پاى خود به نزد حجاج رفت !\r\nحجاج گفت بسيار دوست داشتم به تو دسترسى پيدا كنم ، كميل گفت : صدايت را بر من درشت مكن ، و مرا از مرگ نترسان ، به خدا سوگند از عُمر من چيزى نمانده ، جز باقى مانده غبار ( كه از نهايت سستى قادر به جلو رفتن نيست ) پس هر چه خواهى درباره من انجام ده ، زيرا ميعادگاه من و تو نزد خدا است ، و پس از كشتن حساب در كار است .\r\nاميرالمؤمنين على ( عليه السلام ) خبر داده مرا ، كه تو قاتل من خواهى بود ! . . . حجاج گفت تو همان كسى هستى كه در زمره كشندگان عثمان بودى ؟ دستور داد بزنيد گردنش را ! و گردن او را زدند . درود بر اين راست قامتان تاريخ كه با وقار خود برگهاى تاريخ را رقم زدند و نقاط عطف تاريخ شدند . درود بر اين باوقارانى كه چهره وقار از چهره آنها\r\n\r\n\r\n","description":"","footnote":"\r\n( 1 ) . ارشاد مفيد ، باب اخبار غيبى على ( عليه السلام ) ، صفحه 329 ، جلد 1 ، ترجمه رسولى محلاتى .\r\n( 2 ) . همان مدرك ، صفحه 328 . .\r\n","page_name":" 498 ","page_number":498},
  {"content":"\r\n\r\nشرمنده شد .\r\nالهى ، اين عارف شيدا در ذيل اين فراز ( فى الزلازل وقور ) چنين گويد :\r\n چو گيتى در زلازل باوقار است * نه چون چرخ از فسون ناپايدار است\r\nدل پاكش چو كوه سخت بنياد * مصيبتهاى دوران چون سبكباد\r\nدلش دريا و امواج حوادث * بر آن اندك غمى را نيست باعث\r\nبه درياى جهان نوح زمانست * ز طوفان حوادث بى زيانست\r\nسفينه دين بر او ركن وثيق است * چو نوحش كى غم از بحر عميق است\r\nدهد ياد خدا در روزگارش * زهر خوف و خطر و جد و وقارش \r\nسپس حكايتى را چنين به نظم آورده است :\r\n به كوهى گفت مورى روز باران * به سوراخى شو از آسيب طوفان\r\nبه خنده گفت كوه سخت بنياد * به تو باران تواند كرد بيداد\r\nمرا باران برافشاند ز رخ گرد * تو را سيلى شود پر حسرت و درد\r\nدلا چون كوه شو ، ز آشوب دوران * مينديش از جفاى باد و باران\r\nدر آئين بهين ثابت قدم باش * ز باد فتنه بى اندوه ، و غم باش\r\nز جان بگسل به زلف يار پيوند * به هر فتنه كه چشمش كرد دلبند\r\nبه تار زلف جانان چون زنى چنگ * تو دلشادى جهان صلح است يا جنگ\r\nشو ايمن در پناه آستانش * سخن سر كن ز شيرين داستانش \r\n* * *\r\n\r\n","description":"","footnote":"","page_name":" 499 ","page_number":499},
  {"content":"\r\n . \r\n","description":"","footnote":"","page_name":" 500 ","page_number":500},
  {"content":"\r\n\r\n\r\n88 - در برابر ناگواريها شكيبا\r\n\r\n89 - در موقع نعمت سپاسگزار\r\n« و فى المكاره صَبُور و فى الرجاء شكور »\r\nترجمه : پرهيزگار در ناملايمات و ناگواريها شكيبا و در موقع نعمت سپاسگزار است .\r\n* * * شرح : اين فراز اشاره به مقام صبر و شكر پرهيزگاران است . اين مرتبه سومى است كه به صبر و مرتبه دومى است كه به شكر اشاره شده است ولى مولى هر مرتبه به لحاظى متفاوت با لحاظ مرتبه ديگر سخن مىگويند ، در مرتبه اول در مورد مطلق صبر سخن گفتند كه پرهيزگاران ايام كوتاهى را در اين دنيا صبور هستند و سختى مىكشند و به دنبال آن در راحتى طولانى به سر خواهند برد « صَبَروا اياماً قصيرة اعقَبَتهم راحةً طويلة » و مرتبه دوم نظر به صبر در شدائد و سختيها بود و اين بار سخن از صبر در چيزهائى است كه فرد كراهت دارد و فرق بين اين صبر و صبر در شدائد واضح است ، چه بسا صبر در مقابل امر شديدى باشد ولى مكروه انسان نيست ، فردى كه عبادت خدا را مىكند ، تا به بهشت او رسد ، نيمه‌هاى شب بلند مىشود و به نماز شب و دعا مشغول مىشود ، يا صبح زود رختخواب گرم و نرم را\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nرها كرده و به نماز مىايستد ، سختى مىكشد ، ولى آن عمل مكروه و مورد كراهت او نيست ، و به طور كلى هر عبادتى اعم از نماز و روزه و پياده به زيارت خانه خدا و\r\nقبور ائمه ( عليهم السلام ) رفتن سختى دارد و صبر بر آنها مىكند ولى مكروه نيست .\r\n\r\nصبر در برابر شدايد و ناملايمات\r\nپرهيزگاران نه فقط در برابر آنچه نفس آنها مىخواهد ، صبر مىكنند ، و به دنبال خواهشهاى نفسانى نمىروند ، ( صبر در معصيت ) بلكه در برابر آنچه نفس آنها نيز كراهت دارد ، صبر مىكنند ( صبر در مصيبت ) در برابر فقر و تنگدستى و اهانت ديگران و فشارهاى روحى و جنگ و اسارت و بيمارى و حوادث ناگوار طبيعى و غيرطبيعى ، استقامت مىكنند و مىدانند كه اين حوادث از مَبدئى قادر و رحيم و رئوف صورت مىگيرد ، كه بر همه امور آگاه است ، سررشته همه حوادث و تحركات عالم به دست او است ، چيزى از مقابل ديد او مخفى نيست ، همه چيز در محضر او است .\r\nو از طرفى مىداند كه عالمى بعد از اين عالَم هست كه يكايك اين مسائل مورد محاسبه قرار مىگيرد و در مقابل صبرى كه در برابر مشكلات كرده ، پاداش مىگيرد ، هر چه بيشتر تحمل كند ، بيشتر مأجور و مثاب خواهد بود . مانند كسى كه در مسابقه دو و ميدانى استقامت مىكند ، و رنج را تحمل مىكند و مىداند هرچه بيشتر رنج كشد و صبر كند ، بيشتر پاداش مىگيرد .\r\nاين ايمان و اعتقاد به چنان مَبدئى و چنين معادى صبر را بر او آسان مىكند و در راهى كه هدفدار است ، بيشتر استقامت مىكند و از اين رنج نمىرنجد ، او مىداند كه :\r\nصبر سرّ مكنون در روان عالم است ، صبر گنجينه‌اى است كه دسترسى به آن براى همه ميسور نيست ، صبر رمز موفقيت است ، صبر راز پيروزى است ، صبر كليد حلّ مشكلات است ، صبر كلمه‌اى الهى\r\nدر كتاب آفرينش است ، صبر موهبتى الهى\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nاست ، صبر رساننده انسان به فلاح و رستگارى است ، صبر برنده انسان به مقصد نهائى است ، صبر اشعه‌اى از اشعه‌هاى ذات الهى است ، نورانيتى بر چهره تاريكى است ، خورشيدى در آسمان جانها است ، تابشى است كه مشكلات را يكىيكى ذوب مىكند و نابود مىسازد .\r\nصبر است كه رسول الله ( صلى الله عليه و آله ) درباره آن فرمودند : « در صبر بر مكروهات و ناملايمات و امور غير موافق با نفس ، خير كثير است » « فى الصَّبر عَلى ما تكره خيرٌ كثير » . « 1 »\r\nاين نوع صبر دليل ايمان است ، در حديثى از ابن‌عباس آمده است كه رسول اكرم ( صلى الله عليه وآله ) بر انصار وارد شدند و فرمودند : آيا شما مؤمنيد ؟ و آنها همه ساكت شدند يكى از صحابه گفت بله يا رسول الله ( صلى الله عليه و آله ) ، فرمود : علامت ايمان شما چيست ؟ گفتند : « نَشْكُرُ عَلى الرّخاء وَ نَصْبِرُ عَلى البَلاء و نَرضى بِالقَضاء » : « در خوشى شاكريم و بر بلا صابريم و به قضاء الهى راضى » .\r\nحضرت فرمودند :\r\n« مؤمنون و ربّ العكبة » :\r\n« قسم به صاحب كعبه كه شما مؤمنيد » . « 2 »\r\nدر جاى ديگر فرمودند : « ايمان بر چهار پايه است ، يقين و صبر و جهاد و عدل » . « 3 »\r\nحضرت مسيح ( عليه السلام ) فرمود :\r\n« انّكم لا تُدركُونَ ما تُحِبّونَ الّا بصبركم على ما تكرهون » :\r\n« شما به آنچه دوست مىداريد نمىرسيد ، مگر به صبر و استقامت بر آنچه از آن كراهت داريد » . « 4 »\r\n\r\n\r\n","description":"","footnote":"\r\n( 1 ) . محجة البيضاء ، جلد 4 ، صفحه 67 .\r\n( 2 ) . محجة البيضاء ، جلد 4 ، صفحه 67 .\r\n( 3 ) . محجة البيضاء ، جلد 4 ، صفحه 67 .\r\n( 4 ) . محجة البيضاء ، جلد 4 ، صفحه 67 . .\r\n","page_name":" 503 ","page_number":503},
  {"content":"\r\n\r\nمرحوم محدث قمى در سفينة البحار در ذيل ماده « جُعَل » حكايتى جالب و آموزنده را نقل مىكند ، وى مىگويد از شيخ ابى الحجاج الاقصرى كه مرد عارفى بود ، روزى سؤال شد : شيخ و\r\nاستاد تو كيست ؟ گفت : شيخ من « ابوجِعران » است ( ابوجعران نوعى سوسك كثافت‌خوار است ) . « 1 »\r\nگمان كردند او شوخى و مزاح مى كندف گفت من مزاح نمى كنم ، گفتند چگونهچنين چيزى ممكن است ؟ گفت : شبى از شبها در زمستان بيدار بودم نا گهان ديدم ابوجِعران از مناره چراغ آن بالا مى رود و ليز مىخورد و بر مى گردد شمارش كردم كه هفتصد مرتبه ليز خورد و افتاد وخسته نشد ، در خود تعجب كردم سپس براى نماز صبحبيرون رفتم وباز گشتم وناگهان ديدم كه سر انجام بر بالاى مناره در كنار فتيله نشسته است من هرچه پيدا كردم از او پيدا كردم و از او صبر و ثبات و استقامت را با جديّت فراگرفتم . « 2 »\r\nآرى يك سوسك معلم عارفى مىشود و به او درس استقامت مىدهد و از اين معلمها زياد است ، ولى متعلّم كم است ، آيا ما در كارها به اندازه اين حيوان كوچك استقامت داريم ، اين حيوان طبق شمارش اين عارف هفتصد مرتبه تلاش كرد و خدا مىداند ، قبل و بعد از ديدن اين عارف چند مرتبه ديگر اين كار را تكرار كرده بود خداوند اگر توفيق فراگيرى حكمت و استقامت را از انبياء و اولياء خود به ما نمىدهد كه داده است ، توفيق فراگيرى آن را از سوسك و حيوانى ديگر به ما دهد ،\r\n\r\n\r\n","description":"","footnote":"\r\n( 1 ) . به اين نوع سوسك ابوجِعران گويند زيرا كثافت و مدفوع خشك حيوانات را در خانه‌اش جمع و ذخيره مىكند از امور عجبيه اين حيوان اين است كه از بوى گل و بوى طيّب مىميرد و اگر به نزديك كثافات و مدفوع برده شود ، زندگى مىكند و دو بال دارد كه ديده نمىشود مگر وقتى كه پرواز كند ، شش پا دارد و به عقب راه مىرود و با اين‌گونه راه رفتن به خانه خود هدايت مىشود و عادت آن است كه مواظب افراد خواب است وقتى براى قضاء حاجت براى دستشوئى رفتن بيدار مىشوند دنبال آنها راه مىافتد زيرا ميل زياد به مدفوع دارد ( سفينة البحار ، جلد 1 ، صفحه 165 - 164 ) .\r\n( 2 ) . همان مدرك . .\r\n","page_name":" 504 ","page_number":504},
  {"content":"\r\n\r\nكه آن را هم داده است و ما غافليم و تنبل !\r\nدر دعاى امين الله امام سجاد ( عليه السلام ) وقتى جدّ خود مولى على ( عليه السلام ) را زيارت مىكنند ، بر سر آن مزار شريف چنين دعا مىكنند : « اللهم اجْعَل نَفْسى مُطْمَئِنَّة بِقَدَرك راضِيةً بَقَضائك مُولَعَةً بذكرك و دُعائك مَحَبَّةً بِصَفوة اولياءك مَحبوبةً فى ارْضِك وَ سَمائِك صابرةً على نزولِ بَلائِك شاكِرَةً بفواضل نَعمائك » : « خدايا نفس مرا مطمئن به مقدرات ، راضى به قضاء ، حريص به ذكر و خواندن خودت قرار ده ، ( خدايا نفس مرا ) دوستدار برگزيدگان از دوستان خود ، محبوب در زمين و آسمان ، صبور بر نزول بلاء و شكرگزار بر نعمتهاى صادر شده از ناحيه خود قرار ده ! »\r\nامام سجاد ( عليه السلام ) صبر بر مصائب و مكروهات و شكر بر نعمتها كه از صفات پرهيزگاران واقعى است را از خداوند براى خود در چنين مكان مقدس درخواست مىنمايد .\r\nدر روايت از على ( عليه السلام ) آمده است :\r\n« الجزع عند البلاء تمام المحنة » :\r\n« زارى در موقع بلا ، تمامى رنج است » .\r\nرشيد الدين و طواط در كتاب « مطلوب كل طالب » در ذيل اين روايت مىگويد : صبر در موقع نزول بلا از امورى است كه ثواب را به طرف صابر مىكشاند و جزع و زارى در نزد بلا از موجبات عقوبت است و چه رنج و محنتى تمامتر از فقدان ثواب ابدى و دريافت عقوبت سرمدى است .\r\n در بليت جزع مكن كه جزع * به تمامى دلت كند رنجور\r\nهيچ رنجى تمامتر زان نيست * كز ثواب خداى مانى دور « 1 » \r\nدر روايتى ديگر از آن حضرت آمده : «\r\nالجَزَعُ اتْعَبُ مِنَ الصبر »\r\n( زارى سخت‌تر و دشوارتر از صبر كردن است » .\r\nدر ذيل اين روايت و طواط گويد جزع از صبر دشوارتر و اضطراب از سكون و\r\n\r\n\r\n","description":"","footnote":"\r\n( 1 ) . « مطلوب كل طالب » صفحه 73 . .\r\n","page_name":" 505 ","page_number":505},
  {"content":"\r\n\r\nآرامش سخت‌تر است .\r\n در حوادث به صبر كوش ، كه صبر * به رضاى خداى مقرون است\r\nتن مده در جزع ، كه رنج جزع * صَد رَه از رنج صبر افزون است « 1 » \r\nامام صادق ( عليه السلام ) چنين مىفرمايند : « بلا و گرفتارى زينت مؤمن و كرامت و عزت براى كسى است كه صاحب عقل و تدبر است ، زيرا در مباشرت و مصاحبت با بلا و صبر بر آن استقامت در برابر آن ، ايمان از ناخالص‌ها و تيرگيها پاك گشته و نسبت انسان با ايمانش تصحيح مىگردد و شخص مؤمن‌تر مىگردد ، نبىاكرم ( صلى الله عليه و آله ) فرمودند : ما گروه انبياء شديدترين مردم از جهت بلاء و گرفتارى هستيم و سپس مؤمنين با درجاتى به ترتيب شبيه ما هستند ( هر چه مؤمن‌تر باشند به ما شبيه‌ترند ) كسى كه طعم بلاء را چشيد ، البته در زير توجه و سايه مراقبت و حفظ پروردگار متعال ، او التذاذ و خوشيش به بلاء بيشتر از تلذّذ او به نعمت است و وقتى بلا را از دست مىدهد ، شوق به او ميورزد و مشتاق آمدن اواست ، زيرا در زير آتش‌هاى ابتلاء و گرفتارى و سختى ، انوار رحمت و نعمت فروزان است و به عكس در زير انوار نعمت و وسعت مادى آتش‌هاى گرفتارى و ابتلاء گذاشته شده است .\r\nو در اين دو مرحله آنان كه نجات و تخلّص پيدا كرده و نتيجه مطلوب بگيرند ، بسيار كم هستند ، و خداوند ثناگوى هيچ بنده‌اى از بندگان خود از زمان آدم ( عليه السلام ) تا ( خاتم )\r\nمحمد ( صلى الله عليه وآله ) نشد ، مگر بعد از ابتلاء او و فاء حق عبوديت ، كرامات خداوند در حقيقت نهايتا و نتائجى است كه ابتداءهاى آن بلاء است و ابتداءهائى است كه نهايت آنها بلا است « كراماتُ اللّه فى الحقيقة نهاياتٌ بداياتُها البلاء و بداياتٌ\r\n\r\n\r\n","description":"","footnote":"\r\n( 1 ) . همان مدرك ، صفحه 95 ( كتاب « مطلوب كل طالب » نوشته رشيدالدين وطواط است و او صد كلمه‌اى را كه جاحظ از كلام على ( عليه السلام ) اختيار كرده به عربى و فارسى شرح كرده و از خود دو بيت شعر در همان معنى آورده است ، گفتنى است تا آنجا كه مىدانيم نخستين كسى كه به جمع و تدوين مجموعه‌اى از كلمات مولى پرداخته جاحظ است و صد كلمه از مولى را انتخاب كرد ) رجوع شود به مقدمه همان كتاب . .\r\n","page_name":" 506 ","page_number":506},
  {"content":"\r\n\r\nنهاياتُها البلاء » .\r\nكسى كه از مرحله محدوده ابتلاء بيرون آمده ( و به خوبى امتحان داد و قبول شد ) چراغ اهل ايمان و يار و مونس مقربين و راهنماى كسانى مىشود كه قصد سير و سلوك معنوى و وصول به منزل نهائى را دارند و خير و بركتى نيست ، در بنده‌اى كه شكايت كند از ابتلاء و ناراحتى و محنتى كه هزاران رحمت و نعمت و گشايش قبل از آن بوده و هزاران نعمت و مرحمت ديگر بعد از آن است .\r\nكسى كه حق صبر و استقامت را در ابتلائات بجا نياورد ، از شكرگزارى در نعمتها محروم مىشود و همچنين كسى كه اداء حق شكر و سپاس در نعمتها نكند ، از صبر در بلاء محروم مىشود ، و هر كس از هر دو محروم شد ، از رانده شدگان دستگاه ربوبى است .\r\nحضرت ايوب ( عليه السلام ) در دعايش مىگفت : « خدايا هفتاد سال بر من در آسايش گذشت ، تا هفتاد سال بر من در ابتلاء و گرفتارى بگذرد ، ( و من بر آن‌گونه زندگى نيز صابرم ) » .\r\n« وهب بن مُنَبَّه » گفت « البلاء للمؤمن كالشكال للدابة و العقال للابل » : « بلاء و گرفتارى براى مؤمن مثل چيزى است كه دست و پاى چهارپا را مىبندند و مثل زانوبندى است كه به شتر مىبندند ( يعنى انسان را از آزادى مطلق و هوسرانى و سركشى بازمىدارد ) »\r\nو اميرمؤمنان على ( عليه السلام ) فرمودند : « صبر نسبت به ايمان ، مثل سر نسبت به جسد است و سرِ صبر نيز بلاء است ( اگر بلاء\r\nنباشد صبر نيست ) و جز عالمان و اهل بصيرت اين معنا را درك نمىكنند » . « 1 »\r\n ناز پرورده تنعّم نبرد راه به دوست * عاشقى شيوه رندان بلاكش باشد \r\n\r\n\r\n","description":"","footnote":"\r\n( 1 ) . مصباح الشريعة و مفتاح الحقيقة ، باب نود ، ترجمه مصطفوى ، صفحه 408 . .\r\n","page_name":" 507 ","page_number":507},
  {"content":"\r\n\r\n غم دنياى دنى چند خورى باده بخور * حيف باشد دل دانا كه مشوش باشد « 1 » « 2 » \r\n\r\n\r\n","description":"","footnote":"\r\n( 1 ) . همان مدرك ، صفحه 400 و 401 .\r\n( 2 ) . باده و صهبا و مى و امثال اينها در اصطلاح اهل عرفان ، بمعنى اثرى است كه روح را به عالم حقيقت و توحيد متوجه كند يا فيضى كه از نشئه ملكوت رسد ( مقدمه ديوان الهى ) .\r\nمرحوم الهى در مقدمه ديوان خود چنين مىگويد :\r\nعشق و عاشقى : محبت كامل به حق و شهود و حُسن ازل .\r\nمعشوق : معبود به حق و حُسن مطلق ، يا روَنِگار و دوست نيز ، حق و اولياء حق و شؤون الهى مقصود است و نيز صَنَم و دلبر و امثاله .\r\nشوق : طلب و سفر به سوى معشوق .\r\nمى : اثرى كه روح را به عالم حقيقت و توحيد متوجه كند ، يا فيضى كه از نشئه ملكوت رسد ، صهبا و باده و امثاله نيز به همين معنا است .\r\nساقى : آن دم قدسى كه روح را از علائق جسمانى پاك گرداند .\r\nمرغ سحر : نواى مرغان و ذكر بلبل و عندليب و طوطى و امثاله : گوياى سخن عشق و اشتياق به حق .\r\nمطرب و نى و چنگ . . . سخن يا نوائى كه روح را وَجد معنوى و نشاط روحانى بخشد و به ياد خدا آرد .\r\nچشم : توجه ذات احديت ، و چشم سياه : ذات و مقام غيب الغيوبى .\r\nابرو و زلف : صفاى جمال و جلال است كه حاجب ذاتند .\r\nناز و غمزه : التفات خاص معشوق به لطف يا به قهر و فتنه : انقلابات آسمانى است به سر ذات الهى لب شيرين و لب لعل و امثاله : اشاره به وحى و سخن آسمانى است كه شيرين‌ترين كلام وجود است .\r\nبوسه : اشاره به لطف خاص ازلى و عنايات مخصوص ربانى است .\r\nزلف و طره گيسو : حقائق ماهيات است ، و زلف پريشان نظام عالم كون و كثرات ماهيات است .\r\nرِندى : بى نيازى و بى اعتنائى به عالم طبيعت .\r\nرخ : وجود منبسط و اضافه اشراقى حقيقت وجود .\r\nباغ و بستان و گل و گلستان و امثاله : مكان توجه قلب بنده به معشوق عالم .\r\nنغمه و نوا و ساز : آوازى كه انسان را به ياد خدا و عالم روحانى آورد .\r\nخال : بساطت و وحدت ذات است .\r\nرقيب : نفس با فكرى كه عاشق را از ذكر حق باز دارد .\r\nجفا ، كرشمه ، بلا ، جور و امثاله : سبب محروم شدن عاشق يا سبب شدّت شوق او است و همه امتحان عشق است .\r\nهجر ، فراق : غيب از حضور معشوق حقيقى يا شام هجر عالم طبيعت و صبح وصال عالم تجرّد مستى : اقبال به حق و حالتى كه انسان را از شرك و ريا پاك سازد .\r\nمىطهور : آن تجلّى و اشراق كه قلب عارف را از ما سوى الله پاك سازد .\r\nسپس مىافزايد : آنچه را كه ياد آورد نشديم هوشمندان با همين بيانات مىتوانند دريابند . .\r\n","page_name":" 508 ","page_number":508},
  {"content":"\r\n\r\n\r\nصبر در آئينه عرفان\r\nصبر بر سه نوع باشد : اول صبر عام و آن حبس نفس باشد بر سبيل تَجَلُّد و اظهار ثبات در تحمّل تا ظاهر حال او به نزديك عاقلان و عموم مردمان مرضّى باشد .\r\nدوم صبر زهّاد و عبّاد و اهل تقوى و ارباب حلم از جهت توقع ثواب آخرت .\r\nسيم صبر عارفان ، چه بعضى از ايشان التذاذ يابند به مكروه از جهت تصور آن كه معبود ايشان را به آن مكروه از ديگر بندگان ، خاص گردانيده و ملحوظ نظر او شده‌اند .\r\nو علامت صبر حبس نفس است و استحكام درس و مداومت بر طلب انس و محافظت بر طاعات و استقضاء در واجبات و صدق در معاملات و طول قيام در مجاهدات و اصلاح جنايات و ترك شكايات و فرو خوردن تلخىها و روى ترش ناكردن .\r\nو صبر آن است كه فرق نكند ، ميان حال نعمت و محنت و سكون نفس در بلاء و بلا را به همت توان كشيد .\r\nبايد اگر بلاى كونين بر تو گمارند در آن آه نكنى و اگر محنت عالَمين بر تو فرود آيد ، به جز كوى صبر نجوئى و در بلا در آمدن همچنان باشى كه از بلا بيرون آمدن .\r\n صبر بايد مرد را در هر چه هست * تا تواند بر در شادى نشست\r\nگوشمال نفس تو صبر است و بس * جوهر عقل است صبر اى بوالهوس\r\nصابر اندر صبر بودن مشكل است * اين سخن نى لايق هر غافل است \r\n\r\n","description":"","footnote":"","page_name":" 509 ","page_number":509},
  {"content":"\r\n\r\n مرد عامى چون زكار آگاه نيست * گه مر او را صبر هست و گاه نيست\r\nدر بلا صابر شده مردان خاص * لكن از درگاه حق جسته خلاص\r\nخاص خاص از كار خود پرداخته * با بد و نيك دو عالم ساخته\r\nراحت از ميلى گرفته در بلا * بى تغير گفته غم را مرحبا\r\nصبر بايد در همه رنج و بلا * تا به ملك فقر گردى پادشا \r\nصبر را برحسب حالات صابران و نحوه صبر آنها به چند قسم تقسيم كرده‌اند :\r\nصبر للّه ، صبر فى اللّه ، صبر مع الله ، صبر عن اللّه ، صبر باللّه .\r\n1 - صبر للّه : عبارت از حبس نفس از جزع است در موقع وقوع در امرى مكروه ، يا موقع فوت شدن امرى مطلوب .\r\n2 - صبر فى اللّه : ثبات و استقامت در راه حق متعال است به جهت تحمّل بليات ، ترك لذّات ، و دفع موانع .\r\n3 - صبر مع اللّه : صبر اهل دل و حضور است كه در وقت بروز موانع و ظهور آثار نفس براى آنان پيش مىآيد .\r\n4 - صبر عن اللّه : به دو قسمت تقسيم شده ، يكى اختصاص به فسّاق دارد ، يكى اختصاص به عشّاق ، در قسم اول حكايت از بُعد و دورى مىكند ، در قسم دوم حكايت از قرب .\r\nدر معنى اول هر چه فاسق بر فسقش صبورتر باشد ، بد حال‌تر است ، در معنى دوم هر چه عاشق صبورتر باشد ، مقرّبتر\r\nاست ، صبر در معنى اول مربوط به اهل جفا و حجاب است و در معنى دوم مربوط به اهل عيان و مشاهده .\r\n5 - صبر باللّه : صبر موحدين و صبر اهل تمكين است كه در مقام استقامت در امر حق متعال پيش مىآيد .\r\nخواجه عبدالله انصارى مىگويد : صبر عبارتست از حبس نفس از جزع\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nهار آن دالّ بر شكوه و شكايت است ، صبر براى عامه سخت‌ترين منزل ، براى اهل محبت مخوفترين مقام و براى موحدّين نازلترين موقف است و بر سه درجه است :\r\nدرجه اول از صبر ، صبر از معصيت است كه براى بقاء ايمان و دورى از عذاب است و با مطالعه و عيد الهى حاصل مىگردد ، در اين مقام اگر موجبات صبر انفعال و شرمندگى باشد و حيا از حق ، موجب شود كه سالك از معاصى كناره‌گيرى نمايد ، اين نحوه صبر عالىتر است .\r\nدرجه دوم از صبر ، صبر بر طاعت است كه به محافظت طاعت ، رعايت طاعت و به تحسين طاعت حاصل است ، تحسين طاعت به علم ، رعايت طاعت به اخلاص و محافظت به دوام طاعت است .\r\nدرجه سوم از صبر : صبر در بلايا و مصائب است كه براى رسيدن به حسن جزاء الهى است ، تحمّل اين صبر با انتظار فرج از طرف حق متعال سهل و آسان مىگردد ، سبك گردانيدن مصائب و سهل شمردن آنها با ياد خدا و متذكّر شدن نِعَم بىپايان او است ، آن كه متذكّر حق متعال است ، زير بار مصائب ، احساس ناراحتى نمىكند . « 1 »\r\n\r\nحكايتى عجيب\r\nيكى از بزرگان دين نقل مىكند : كه از گورستانى مىگذشتم ، زنى را ديدم ميان چند قبر نشسته و اشعارى مىخواند بدين مضمون :\r\n« صبر كردم در حالى كه عاقبت صبر را مىدانم عالى است ، آيا بىتابى بر من سزاوار است كه من بىتابى كنم ؟ !\r\n« صبر كردم بر امرى كه اگر قسمتى از آن به كوههاى شرورى وارد مىشد ، متزلزل مىگرديد ، اشك به چشمانم وارد شد ، سپس آن اشكها را به ديدگان خود\r\n\r\n\r\n","description":"","footnote":"\r\n( 1 ) . مقامات معنوى ، جلد 2 ، صفحه 39 ( به نقل از عرفان اسلامى ، جلد 12 ، صفحه 362 ) . .\r\n","page_name":" 511 ","page_number":511},
  {"content":"\r\n\r\nبرگرداندم و اكنون در قلب گريانم » .\r\nآن مرد دين مىگويد : از آن زن پرسيدم بر تو چه شده و چه مصيبتى وارد گرديده كه مىگوئى صبرى كه كردم ، در عهده همه كس نيست !\r\nدر جواب گفت ، روزى شوهرم گوسپندى را براى كودكانم ذبح نمود و پس از آن كارد را به گوشه‌اى پرتاب كرد و از منزل خارج شد ، يكى از دو فرزندم كه بزرگتر بود به تقليد شوهرم دست و پاى برادر كوچك خود را بسته و خوابانيد و به او گفت مىخواهم به تو نشان دهم كه پدرم اين طور گوسپند ذبح كرد ، در نتيجه برادر بزرگتر سر برادر كوچكتر را بريد و من پس از اين كه كار از كار گذشته بود ، فهميدم ، ازدست پسرم خشمگين شدم به او حمله بردم كه وى را بزنم ، به بيابان فرار كرد ، چون شوهرم به خانه برگشت و از جريان آگاه شد ، به دنبال پسر رفت و او را در بيابان دچار حمله حيوانات ديد كه مرده است ، جنازه او را به زحمت به خانه آورد و از شدت عطش و رنج جان سپرد ، من خود را سراسيمه به جنازه شوهر و پسرم رساندم ، در اين اثناء كودك خردسامل خود را به ديگ غذا كه در حال جوش بود ، مىرساند و ديگ به روى او واژگون شده او را مىكشد ، خلاصه ، من در ظرف يك روز\r\nتمام اعضاى خانواده‌ام را از دست دادم ، در اين حال فكر كردم كه اگر براى خدا در اين حوادث عظيم صبر كنم ، مأجور خواهم بود ، آنگاه دنباله آن اشعار ، شعرى را به مضمون زير خواند :\r\nتمام امور از جانب خدا است و واگذار به او است و هيچ امرى واگذار به عبد نيست . « 1 »\r\nگويند عبدالله بن يعفور كه يكى از بزرگان شيعه است روزى براى مطلبى ناگزير شد نزد قاضى ابويوسف شهادت دهد ، قاضى گفت : من نمىتوانم در مورد تو حرفى بزنم و عيبى بگيرم ، زيرا تو همسايه من هستى ، و مىدانم راستگو هستى و شبها براى عبادت پروردگار عالم زياد بيدار مىباشى ، ولى فقط يك عيب در تو\r\n\r\n\r\n","description":"","footnote":"\r\n( 1 ) . ايمان و وجدان ، صفحه 10 به نقل از عرفان اسلامى ، جلد 12 ، صفحه 5 - 364 . .\r\n","page_name":" 512 ","page_number":512},
  {"content":"\r\n\r\nمىبينم ! عبدالله گفت : آن عيب چيست ؟\r\nقاضى گفت : آن عيب اين است كه تمايل به « شيعه » دارى ؟ !\r\nعبدالله وقتى اين جمله را شنيد به گريه افتاد به طورى كه اشك چشم او جارى شد ، سپس گفت : اى ابويوسف مرا به جمعيتى ( شيعه ) نسبت دادى كه مىترسم از آنان نباشم ، سپس قاضى گواهى او را پذيرفت . « 1 »\r\nعبدالله بن ابى يعفور كسى است كه به امام صادق ( عليه السلام ) عرض كرد ، به خدا قسم اگر شما انارى را پاره كنى و يك قسمت آن را بفرمائى حلال است و قسمت ديگر آن را حرام بفرمائى ، به طور مسلّم من گواهى مىدهم كه آنچه فرموده‌اى حلال ، حلال است و آنچه فرموده‌اى حرام ، حرام است . « 2 »\r\nاو كسى است كه امام صادق ( عليه السلام ) درباره او فرمودند :\r\n« ما وجدتُ احَداً يَقْبَل و يُطيع امرى الّا عبداللّه بن ابى يعفور » :\r\n« نيافتم احدى را كه قبول كند و اطاعت فرمان من كند مگر عبدالله بن ابى يعفور » . « 3 »\r\nاو كسى است كه حضرت درباره او فرمودند : « خداوند تو را رحمت كند » و وقتى از دنيا رفت حضرت به مفضل مطالبى درباره او گفتند كه درباره هيچ يك از دوستان و شيعيان خود نفرمودند . « 4 »\r\nمرحوم الهى ، در ذيل اين فراز « و فى المكاره صبور » چنين گفته است :\r\n به كام جان او هر ناگوارى * گوارا شد به صبر و استوارى\r\nصبورى هر چه در گيتى است ناخوش * نمايد در مذاق جان ما خوش\r\nدرخت صبر بار شادمانى * برآرد اندر اين باغ كيانى \r\n\r\n\r\n","description":"","footnote":"\r\n( 1 ) . سفينة البحار ، جلد 2 ، صفحه 124 .\r\n( 2 ) . سفينة البحار ، جلد 2 ، صفحه 124 .\r\n( 3 ) . سفينة البحار ، جلد 2 ، صفحه 124 .\r\n( 4 ) . سفينة البحار ، جلد 2 ، صفحه 124 . .\r\n","page_name":" 513 ","page_number":513},
  {"content":"\r\n\r\n صبورى چرخ سركش را كند رام * به هر ناساز سازد خاطر آرام\r\nجهان پرگير و دار ناگواريست * صبورى زان نشان هوشيارى است\r\nبه بصير ز جور دوران مىتوان رست * به كنج عافيت دلشاد بنشست\r\nمكاره چيست زهر غم چشيدن * فراق يار و رنج دهر ديدن\r\nكشيدن درد ، درد از جام ايام * نديدن روى زيباى دل آرام\r\nشب و روز انتظار يار بردن * به داغ هجر دلبر جان سپردن\r\nكشيدن از رقيبان رنج و بيداد * نگشتن از وصال يار دل شاد\r\nچو دلبر خواهد اين ، ايدل چنين خواه * كه چون خاصان شوى در حضرت شاه \r\n* * * \r\nوفى الرخاء شكور\r\nمقام ديگر بعد از صبر ، مقام شكر است ، گفتيم كه دومين مرتبه‌اى است كه مولى به مقام شكر اشاره مىكنند ، در مرتبه اول فرمودند :\r\n« يُمسى و همّه الشكر و يُصبحُ و همّه الذكر »\r\nكنايه از اينكه دائم در ذكر و شكرند ، صبح كه مىكنند همّشان ذكر است تا خداوند درهاى رحمت را به روى آنها بگشايد و شام كه مىكنند از نعمتهاى الهى شكرگزارند . در اين فراز نيز اشاره به شكر در آسايش و راحتى مىكنند ، در مقابل صبر در ناراحتى ، شكر بابى است كه خداوند از آن باب نعمت را افزون كند .\r\nامام صادق ( عليه السلام ) فرمودند : « در هر نَفَسى از نفسهاى تو شكرى لازم است ، براى تو و بلكه هزار شكر يا بيشتر است ، كمترين حد شكر اين است كه نعمت را از طرف خدا ديده و علتى را كه مورد علاقه قلب و جالب توجه باشد براى نعمت نتراشد و تنها علت و سبب نعمت را خدا دانسته و به آنچه او عطا مىكند ، راضى باشد و به وسيله نعمت‌هاى او معصيت و مخالفت اوامر و نواهى او نكند .\r\n شكر باشد دفع علتهاى دل * سود دارد شاكر از سوداى دل \r\n\r\n","description":"","footnote":"","page_name":" 514 ","page_number":514},
  {"content":"\r\n\r\n شكر ، جان نعمت و نعمت چو پوست * زانكه شكر آرد تو را تا كوى دوست\r\nنعمت آرد غفلت و شكر انتباه * صيد نعمت كن به دام شكر شاه « 1 » \r\nگفتند حضرت عيسى ( عليه السلام ) به مردى گذشت كه نابينا ، زمين‌گير و گرفتار مرض برص شده و گوشتهاى بدنش از هم متلاشى شده بود ولى او پيوسته مىگفت « الْحَمدُلِلّه الَّذى عافانى مِمّا ابْتَلى به كثيرٌ مِنَ الناس » يعنى حمد سپاس ( و شكر ) خداى را سزاست كه مرا از آنچه بسيارى از مردم را به آن مبتلا گردانيده است ، سلامت و در امان داشت .\r\nحضرت عيسى ( عليه السلام ) فرمودند : اى مرد عاجز چه بلائى است كه خداوند آن را از تو باز داشته است و از آن در سلامت هستى كه ديگران گرفتار آن مىباشند ، و شكر آن را مىنمائى ؟ مرد عاجز و كور عرض كرد من بهتر هستم از كسانى كه خداوند آن معرفت و ايمان و شناسائى خودش را كه در دل من گذاشته است در قلبشان قرار نداده است !\r\nعيسى ( عليه السلام ) فرمود : دست خود را جلو بياور ! وقتى عاجز دست خود را پيش آورد ، حضرت عيسى ( عليه السلام ) به امر خداوند عالم او را شفا داد كه در همان وقت سالم و زيبا گشت به طورى كه از تمام مردم از نظر جسمى و صورت بهتر شد و از آن به بعد همراه حضرت عيسى ( عليه السلام ) به راه افتاد و از شاگردان مخصوص آن حضرت گشت . « 2 »\r\nآرى نه فقط براى نعمتها بايد شكرگزار بود ، بلكه براى مصيبت و بلا نيز بايد شكرگزار بود .\r\nشخصى نزد يكى از بزرگان رفته و حال وى را پرسيده بود ، او فرموده بودند : الحمدللّه هنوز روى مريضى و فقر را نديده‌ام ، در حالى كه وقتى اين را گفته بود ، چند سال بود زمين‌گير شده بود و خانه او در گرو مردم بود ، هم مريض و هم فقير بود ولى\r\n\r\n\r\n","description":"","footnote":"\r\n( 1 ) . مصباح الشريعة و مفتاح الحقيقة باب شش - ترجمه مصطفوى ، صفحه 27 .\r\n( 2 ) . جامع السعادات ، جلد 3 ، صفحه 167 . .\r\n","page_name":" 515 ","page_number":515},
  {"content":"\r\n\r\nباز ، ناشكرى نمىكرد !\r\nغزالى در كيمياى سعادت مىگويد : در هر بلائى پنج‌گونه شكر واجب است :\r\n1 - مصيبت اگر در امر دنيوى و بدن باشد ، شكر لازم دارد ، زيرا مصيبت در دين و دچار شدن به كفر و شرك بسيار بزرگ است و به خاطر اين است كه در دعاى مىخوانيم : « اللّهُم لا تَجْعَل مُصيبَتَنا فى ديننا » : « خدايا مصيبت و ابتلاء ما را در دين ما قرار مده » .\r\n2 - هيچ بيمارى و بلائى نيست مگر آنكه بالاتر از آن متصور و موجود است بايد شكر كرد كه بدتر از اين نيست ، هر كس مستحق هزار تازيانه باشد و صد تازيانه خورد جاى شكر دارد ، يكى از بزرگان ظرف خاكستر بر سر او ريختند ، گفت : الحمدللّه و شكر كرد ، گفتند : چرا شكر مىكنى گفت ، كسى كه توقع داشت آتش بر سر او ريزند وقتى خاكستر ريختند جاى شكر دارد .\r\n3 - عقوبت اگر در دنيا به انسان رسد ، جاى شكر دارد كه عقوبت اخروى بسيار سخت و گران است . در روايت از رسول گرامى ( صلى الله عليه و آله ) است « كسى را كه در دنيا عقوبت كردند در آخرت نكنند » بلاكفاره گناه است و ديگر جائى براى عقاب نمىگذارد ، اگر طبيب داروى تلخ به تو دهد و « فَصْد » يعنى رگ تو را بزند و خون گيرد ، رنج اين ، به رنج بيمارى سخت مىارزد .\r\n4 - وقتى مصيبت و بلائى كه در لوح محفوظ نوشته شده و مقدّر بوده به انسان مىرسد ، بايد شكر كند كه اين بلا از سرش گذشت .\r\n5 - مصيبت دنيا ثواب آخرت دارد ، و جاى شكر است از دو جهت : يكى ثواب بردن چنان كه در اخبار آمده است و ديگر مصيبت موجب عدم الفت و انس با دنيا مىشود و راحت‌تر زندگى مىكند و راحت‌تر مىرود . « 1 »\r\nپس برادرم شاكر باش كه قضاء الهى حتمى است ، اگر شكايت كنى اجر خود\r\n\r\n\r\n","description":"","footnote":"\r\n( 1 ) . كيمياى سعادت ، جلد 2 ، صفحه 381 تا 384 ( با كمى تصرّف ) . .\r\n","page_name":" 516 ","page_number":516},
  {"content":"\r\n\r\nبرى ، پس شكرگزار ، تا ثواب برى . گويند حضرت سليمان ( عليه السلام ) فرزندى داشت كه از دستش برفت ، از غم او رنجور شد ، دو فرشته به صورت دو خصم پيش او آمدند . يكى گفت : اى پيغمبر خدا ، من در زمين كشت كردم و مزرعه‌اى شد اين مرد زير پا تباه كرده ، ديگرى گفت : او در راه كشت كرده و چون راه نبود بناچار از روى آن رفتم .\r\nسليمان به اولى گفت : چرا در راه كشت كردى ، مگر نمىدانستى مردم روى آن مىروند ؟ گفت : اى سليمان ( عليه السلام ) تو نمىدانستى آدميان بر راه مرگ نشسته‌اند ، چرا به مرگ پسر خود ماتم گرفته اى ؟ ! ( تو فرزند خود را در جلو راه مرگ گذاشته‌اى ، نه تو كه همه انسانها چنين مىكنند پس اگر با مرگ از دست تو رفت غضه مخور ) سليمان ( عليه السلام ) آگاه شده و استغفار كرد . « 1 »\r\nحاتم اصَمّ گفت : « خداوند متعال روز قيامت به وسيله چهار كس بر چهار گروه حجت تمام كند ، به سليمان ( عليه السلام ) بر توانگران ، به يوسف ( عليه السلام ) بر بندگان ، به عيسى ( عليه السلام ) بر درويشان و به ايوب ( عليه السلام ) بر اهل بلا « 2 »\r\n( بايد مثل ايوب ( عليه السلام ) شاكر بود و اگر عذر در صفحه قيامت آوريم ، كه نمىتوانستيم ، خداوند مىگويد چرا ايوب توانست ) ؟\r\n\r\nحقيقت شكر\r\nهمه مقامات دين متكى بر سه اصل است : علم و حال و عمل ، علم مايه حال و حال موجب عمل است علم همان شكر و شناخت نعمت است از خداوند و اين كه اسباب و وسائل واسطه‌اى بيش نيست حال ، شادى دل است به آن نعمت » : « و عمل ، به كار واداشتن آن نعمت است در آنچه مقصود خداوند است ، و آن عمل هم به دل هم به زبان و هم به بدن تعلق دارد .\r\nموسى ( عليه السلام ) در مناجات گفت : خدايا آدم را به دست قدرت خود آفريدى و با وى\r\n\r\n\r\n","description":"","footnote":"\r\n( 1 ) . كيمياى سعادت ، جلد 2 ، صفحه 381 تا 384 ( با كمى تصرّف ) .\r\n( 2 ) . كيمياى سعادت ، جلد 2 ، صفحه 381 تا 384 ( با كمى تصرّف ) . .\r\n","page_name":" 517 ","page_number":517},
  {"content":"\r\n\r\nچنين و چنان كردى شكر تو چگونه كرد ؟ گفت : « بدانست كه آن از جهت من است و دانستن وى شكر من بود » .\r\nعمل شكر به دل آن است كه همه خلق را خير خواهد و در نعمت بر هيچ كس حسد نكند .\r\nعمل به زبان آن است كه با زبان شكر او گويد و الحمدلله زياد بر زبان آرد . عمل به تن آن است كه هر نعمتى را در جاى خود مصرف كند ، خواه آن نعمت اعضاء و جوارح باشد خواه غير آن . « 1 »\r\n\r\nعلت عدم شكرگزارى مردم\r\nعلماى اخلاق دو سبب ذكر كرده‌اند : 1 - جهل . 2 - غفلت .\r\n1 - جهل دارند يا به اصل نعمت و بعضى چيزها را نعمت ندانند و يا فكر مىكنند ، شكر فقط با زبان است و گمان مىكنند اگر مثلا شكر صحت و سلامتى اعضاء و جوارح خود را كردند كفايت مىكند و مىتوانند ديگر هر استفاده‌اى كه بخواهند از آنها ببرند ، گرچه مورد رضايت مُنعم و خداوند يگانه نباشد .\r\n2 - غفلت از نعمت دارد ، هر نعمت عمومى را گرچه مىداند نعمت است ، ولى نعمت نمىشمارد و غافل است و حق آن را بجا نمىآورد . به نَفَسى كه مُمِّد حيات است و مُفرّح ذات بىتوجه است ، مگر اينكه در دود و دَم گرفتار شود آن وقت قدر آن داند ، تا عضوى از او درد نكند قدر آن عضو نداند و اين همچون بنده‌اى مىماند كه تا وى را نزنند ، قدر نعمت نداند » : « قدر حيات را نمىداند ، مگر اينكه به قبرستان رود و ببيند كه مردگان در آرزوى يك روز عمرند ، تا تقصيرهاى خود را با آن جبران كنند ، آنها در حسرت روزى و او در مَسرّت روزها است و قدر نمىداند .\r\n\r\n\r\n","description":"","footnote":"\r\n( 1 ) . مىتوانيد به كيمياى سعادت ، جلد 2 ، صفحه 358 تا 362 مراجعه نمائيد و همينطور به محجة البيضاء ، جلد 7 ، بحث شكر . .\r\n","page_name":" 518 ","page_number":518},
  {"content":"\r\n\r\nيكى دز نزد بزرگى ، از فقر و تهيدستى گله مىكرد ، آن بزرگ گفت : مىخواهى چشم نداشته باشى و ده هزار درهم داشته باشى ؟ گفت نه ، گفت : مىخواهى عقل نداشته باشى و آن مقدار داشته باشى ، گفت ، نه ، گفت : مىخواهى گوش و دست و پاى نداشته باشى ، و آن مقدار داشته باشى گفت نه ، گفت پس خدا در نزد تو پنجاه هزار درهم جنس و كالا گذاشته چرا گله مىكنى ؟ ! « 1 »\r\nابن سماك بر يكى از خلفا وارد شد ، در حالى كه در دست آن خليفه ظرف آبى بود كه مىآشاميد ، به سماك گفت ، مرا موعظه كن ، گفت : آيا اگر همه اموال خود را بايد مىدادى\r\nتا اين آب را بخورى و گرنه عطشان مىماندى اين كار را مىكردى ؟ گفت بله ، گفت اگر تمام سلطنت و پادشاهى خود را بايد مىدادى ، آيا ترك سلطنت مىكردى ؟ گفت بله ، گفت پس خوشحال به پادشاهى نباش كه مساوى با آشاميدن مقدار كمى آب است . « 2 »\r\nاز اين روشن مىشود كه نعمت آشاميدن آب در موقع عظش ، از پادشاهى تمامى زمين بيشتر است .\r\nحكايت شده كه يكى از حافظان و قاريان قرآن دچار فقر شد و كار بر او مشكل شد ، در خواب ديد ، كسى مىگويد : آيا دوست دارى ، سوره انعام را از ذهنت پاك كنيم و فراموشت گردانيم و هزار دينار در عوض آن به تو دهيم گفت : نه ، گفت : سوره هود ( عليه السلام ) چطور ؟ گفت نه ، گفت : سوره يوسف ( عليه السلام ) چطور ؟ گفت نه همينگونه سوره‌هائى را شماره كرد ، سپس گفت : با تو قيمت صد هزار دينار است و تو شكايت مىكنى ؟ صبح كرد در حالى كه معلوماتش به خاطر ناشكرى از او گرفته شده بود . « 3 »\r\nنكته‌اى كه در آخر تذكر آن لازم است اين كه : سعى كنيد در زندگى شكرگزار\r\n\r\n\r\n","description":"","footnote":"\r\n( 1 ) . كيمياى سعادت ، جلد 8 ، صفحه 379 و 380 .\r\n( 2 ) . محجة البيضاء ، جلد 7 ، صفحه 219 و 218 .\r\n( 3 ) . محجة البيضاء ، جلد 7 ، صفحه 219 و 218 . .\r\n","page_name":" 519 ","page_number":519},
  {"content":"\r\n\r\nمردم باشيد ، تا شكرگزار خدا شويد ، اگر كسى به شما خدمتى كرد قدر نعمت او را بجا آوريد ، تا خداوند نيز نعمتش بر شما افزون كند .\r\n\r\nكيفر كفران نعمت\r\nدر كوفه مرد صرّافى بود ، كه ثروت و مال فراوانى داشت ، يكى از ملازمين اميران كوفه با او آشنائى و دوستى داشت وقتى\r\nكه مختار كشته شد و مصعب بن زبير روى كار آمد ، وى خود را در خطر ديد ، و به دوست خود ( صرّاف ) پناهنده شد .\r\nصراف هم روى دوستى و آشنائى كه با او داشت ، وى را پناه داد و مدت دو سال از او و عائله‌اش پذيرائى كرد ، و مخفيانه او را در خانه خويش نگاه داشت و مخارج او و عائله‌اش را مىداد ، او هم از وضع خانه و پولهاى صراف كاملا آگاه شده بود .\r\nوقتى كه حجاج بن يوسف ثقفى روى كار آمد ، او از مخفيگاه خود درآمد و از مأمورين و مقرّبين حجاج گشت .\r\nروزى حجاج به او گفت : كسى را از ثروتمندان كوفه كه دوست ابوتراب « على ( عليه السلام ) » باشد ، سراغ ندارى ؟\r\nاو هم به حكم نمك‌شناسى و قدردانى از زحمات صراف ، گفت : چرا ؟ ! و فوراً مرد صراف را معرفى كرد و اضافه كرد كه مبلغ هشت هزار دينار هم از مال « مصعب » نزد او است ، حجاج هم بلافاصله او را احضار كرد و دستور داد صراف را تحت شكنجه قرار دهند ، و آن مبلغ گزاف را از او بگيرند .\r\nوقتى كه خواستند صراف را بزنند گفت : مرا نزد حجاج ببريد كه با او كارى دارم ، مأمورين به گمان اينكه مىخواهد پولها را بدهد وى را رها كرده نزد حجاج بردند .\r\nحجاج به او رو كرد و گفت : زود باش پولها را بده و آزاد شو !\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nصراف گفت : من اصلا با مصعب آشنائى نداشته‌ام و پول از او نزد من نيست .\r\nحجاج گفت : چرا حتماً پول نزد تو هست ، چون مأمور من گزارش داده است .\r\nصراف گفت : مأمورى شما دروغ گفته است و تنها گناه من اين بوده كه در وقتى كه جان او در خطر بود ، من مدت دو\r\nسال او را در خانه خود مخفى نگاه داشتم و تمام مخارج او و همسرش را پرداخته‌ام حجاج همسر و فرزندان مأمور را احضار كرد ، آنان هم همان طورى كه صراف گفته بود گواهى دادند و گفتار او را تصديق كردند .\r\nحجاج اطمينان پيدا كرد كه صراف درست مىگويد و مأمور كفران نعمت كرده است ، از اين رو دستور داد صراف را آزاد كنيد و به جرم بيوجدانى و خيانت مأمور را هزار چوب زنيد و ريسمانى به گردن او بيندازيد و او را در كوفه بگردانيد و اعلام كنيد ، اين است كيفر كسى كه كفران نعمت كند ، دستورات او عملى شد و مأمور به كيفر رسيد . « 1 »\r\nمرحوم الهى ، در ذيل اين فراز ( و فى الرخاء شكور ) چنين گويد :\r\n چو او را دولت و نعمت شود يار * گزارد منعمش را شكر بسيار\r\nنگردد غره دولت چو جاهل * كه از منعم به نعمت گشته غافل\r\nمبند اى جان اگر منعم شناسى * در نعمت به قفل ناسپاسى\r\nفراوان گو سپاس ايزدى را * ز ايزد خواه فيض سرمدى را\r\nچو گوئى شكر بر نعمت فزايند * دَرِ صد لطف بر رويت گشايند\r\nسپاس و شكر آن شه گو الهى * كز او درويش يابد پادشاهى\r\nبه هر عضوى سپاسى بايد گفت * نه تنها با زبان اين در توان سفت\r\nكه از هر موئى ار گوئى ثنائى * هنوز اندر سپاسش بينوائى \r\n* * *\r\n\r\n\r\n","description":"","footnote":"\r\n( 1 ) . زينت المجالس 7 صفحه 653 . .\r\n","page_name":" 521 ","page_number":521},
  {"content":"\r\n . \r\n","description":"","footnote":"","page_name":" 522 ","page_number":522},
  {"content":"\r\n\r\n\r\n90 - به خاطر دشمنى ظلم نمىكند\r\n\r\n91 - به خاطر دوستى مرتكب گناه نمىشود\r\nلا يحيفُ عَلى مَنْ يُبْغِض و لَايَأثِمُ فيمن يُحِبّ\r\nترجمه : پرهيزگار بر كسى كه با او دشمنى دارد ظلم روا نمىدارد و بخاطر كسى كه دوستش دارد گناه نمىكند .\r\n* * * شرح : مولى در اين دو فراز اشاره به دو مطلب مهم مىكنند ، يكى اينكه پرهيزگار اگر به واسطه معيارهاى انسانى اسلامى با كسى عداوت و دشمنى پيدا كرد ، ظلمى بر او روا نمىدارد ، با اينكه زمينه و انگيزه ظلم كه بُغْض و عداوت است موجود است و ديگر اين كه اگر برحسب همان معيارها با كسى دوستى ورزيد به خاطر دوستى مرتكب گناه نمىشود ، براى رضا و خشنودى او پا روى اصول اعتقادى خود نمىگذارد ، معمولا اگر انسان با كسى دشمن شد ، شيطان وسوسه مىكند كه به او ضربه‌اى زند ، و توجيهاتى نيز در جلو پاى او مىگذارد ، كه چنين و چنان كن ، او بود كه به تو اهانت كرد ، او بود كه حق تو را پايمال كرد ، او بود آبروى تو را بُرد ، او بود ستم به تو روا داشت . . .\r\nحتى اگر خودش نتواند در برابر او بايستد ، نفس مىگويد دوستان ديگر خود\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nرا ببين و وادارشان كن او را تنبيه كنند و گاهى مىگويد ، ادب كنند يعنى وجهه اخلاقى به مسئله مىدهد ، در حالى كه عمل خود و دوستانش ضد اخلاقى است .\r\nاز طرف ديگر وقتى انسان دوستى پيدا كرد ، دلش مىخواهد هر چه او مىگويد ، انجام دهد و اين در عشقهاى مجازى بين دو جنس مخالف بيشتر است ، خدا نكند پسرى عاشق دخترى نااهل يا برعكس دختر عاشق پسرى نااهل شود ، كه چه بسا اين عشق و محبت كاذب انسان را كور و كر مىكند و حتى پا روى اعتقادات و اصول مسلم و پذيرفته شده عقلى و نقلى مىگذارد ، و دست به گناه آلوده مىكند و محدوديتهاى مرزهاى الهى را مىشكند ، چه بسا پسر جوان به خاطر محبوبش بىنماز و بى اعتقاد مىشود و فكر مىكند اگر در برابر اين دوست معشوقش نماز خواند و ظواهر دين را رعايت كند ، امّل و غير مترقى است و چه بسا دختر بواسطه اين كه پسرى را دوست مىدارد و او نااهل است و خانواده‌اش بىحجاب است ، دست از حجاب خود مىكشد و حريم عفّت را مىشكند !\r\nمولى در اين دو فراز مرز حبّ و بغض را مشخص مىكنند ، كه نبايد از محدوده شرعى خارج شود مثل بعضى قضات و يا امراء جور مباش ، كه وقتى بغضى كس را به دل گرفتند ، در صدد ظلم به او هستند و نه مثل كسى باش كه به خاطر دوست داشتن كسى ، اگر خلاف كرد ، حكم شرعى او را نگويد به خاطر حُبّ مُفرط به همسرش ، دلش نمىآيد ، بگويد چادر نازك و جوراب نازك مپوش چون رنجيده خاطر مىشود بدين ترتيب خدا را مىرنجاند ، تا همسرش رنجيده نشود !\r\nحكماء گفته‌اند محبت پنج نوع است : طبيعى ، مثل محبت اولاد ، ارادى مثل محبت دوستان و ياران ، شَهَوىّ ( از روى شهوت و ميل درونى ) مثل محبت همسران ، نفعى مثل محبت انعام كنندگان و الهى مثل محبت اهل خير . « 1 »\r\nپرهيزگار واقعى به خاطر هيچكدام از اين محبتها و دوستيها مرز و حدود را\r\n\r\n\r\n","description":"","footnote":"\r\n( 1 ) . اخلاق محتشمى ، صفحه 33 . .\r\n","page_name":" 524 ","page_number":524},
  {"content":"\r\n\r\nنمىشكند .\r\nبه خاطر دوستى ، خلاف مكن ، حق را ناحق مكن ، ستم به ديگرى منما .\r\nحُبّ و بغض دو نيرو در روان آدمى است ، كه يكى جذب و ديگرى دفع مىكند ، در صورتى اين دو نيرو خوب عمل مىكنند كه برآيند حاصل از اينها تحقق منوّيات الهى باشد ، حبّ و بغض نبايد انگيزه‌اى براى تجاوز و شكستن حدود باشد ، بلكه بايد وسيله‌اى براى سرعت دادن به حركت معنوى باشد .\r\nبه خاطر بغض ديگرى ظلم به او مكن ، كه مولى فرمودند :\r\n« البَغْىُ سائَقٌ الى الحين » :\r\n« ظلم و تجاوز انسان را به هلاكت مىبرد » . « 1 »\r\n بغى شوم است گِرد بَغْى مگرد * بغى بيخ حيات را بكند\r\nمرد را از از صَفِ بقا ببرد * ناگه اندر كف فنا فكند « 2 » \r\nفكر مكن اگر به او ظلم كردى هنرى كرده‌اى و پيروزى و افتخارى نصيب خود كرده‌اى ، كه مولى على ( عليه السلام ) فرمودند : « لا ظَفَر مع البغى » : « با ظلم ، پيروزى حاصل نمىشود » . « 3 »\r\n هر كه از راه بغى چيزى جست * ظفر از راه او عنان بر تافت\r\nور ظفر يافت منفعت نگرفت * پس چنان است آن ظفر كه نيافت « 4 » \r\nمرحوم الهى ، در ذيل فراز « لا يحيف على من يبغض » چنين گويد :\r\n ز بد خواهى گرش خاطر غمين است * نه هرگز بر جفايش در كمين است\r\nبه دشمن هم نخواهد جور و بيداد * كه جانش راست زيب دانش و داد\r\nدرى غير از نكوكارى نشايد * به روى دوست يا دشمن گشايد \r\n\r\n\r\n","description":"","footnote":"\r\n( 1 ) . « مطلوب كل طالب » از وطواط ، صفحه 118 .\r\n( 2 ) . « مطلوب كل طالب » از وطواط ، صفحه 118 .\r\n( 3 ) . همان مدرك ، صفحه 74 .\r\n( 4 ) . همان مدرك ، صفحه 74 . .\r\n","page_name":" 525 ","page_number":525},
  {"content":"\r\n\r\n ستمگر شمع جان خود گدازد * روان خويشتن را تيره سازد\r\nستمگر بر هلاك خود تواناست * هلاك خود نخواهد هر كه داناست\r\nستمگر خوار سازد خويشتن را * روان را زار سازد خسته تن را\r\nكسى كو ناتوان را ستم كرد * دو عالم خويش را زار و دژم كرد\r\nبينديش از جفاى خلق و هشدار * كه بيند كيفر خود هر جفا كار\r\nبه نيكى كوش و در بيداد مخروش * نسازد دهر كيفر را فراموش\r\nچو تير نيك و بد جست از كمانت * خودى ، گر نيك پندارى نشانت\r\nجهان آئينه وَش هر نقش بندد * اگر خندى به رويت باز خندد\r\nو گر گريد ز دستت دل فكارى * بگرياند جهانت روزگارى \r\n\r\nحكايت\r\n شنيدم گفت : مرغ ناتوانى * كه صيدش كرد باز سخت جانى\r\nمباش ايمن ز آه خسته جانم * كه باز چرخ سوزد از فغانم\r\nستمديده چو آه از دل برآرد * بر ستمگر شرار قهر بارد\r\nنكرد اين نكته گوش آن باز و ناگاه * به شكل تير صيادى شد آن آه\r\nنكرد طعمه‌اش آن ناتوان را * كه داد اندر كف صياد جان را\r\nبر آن صياد نيز اين رفت بيداد * كه با وى گرگ خونخوارى در افتاد\r\nبر آن گرگ از جفاى آسمان باز * پلنگى چيره شد چون مرغ و شهباز\r\nچه آمد بر پلنگ تيز چنگال * تو دانى در جهان اين بوده احوال\r\nگر امروز از تو مسكينى بنالد * دگر روزى سپهرت گوش مالد \r\nمرحوم الهى در ذيل فراز « و لا يأثم فيمن يُحِبّ » گويد :\r\n دل روشن نسازد از گنه تار * به راه دوستان آن نيك رفتار\r\nز عصيان رنج نپذيرد به جانش * كه آسايد روان دوستانش \r\n\r\n","description":"","footnote":"","page_name":" 526 ","page_number":526},
  {"content":"\r\n\r\n چرا جان در تبهكارى و بيداد * در اندازد كه ياران را كند شاد\r\nدلا در راه عصيان چند تازى * كه خود سوزى و ياران را نوازى\r\nبه خود چون شمع خواهى سوختن را * براى دوست بزم افروختن را\r\nزهى نادان كه خود را خوار سازد * به عصيان ، تا دگر كس را نوازد\r\nز قرب درگه حق روى تابد * كه قرب دوستان را باز يابد \r\n* * *\r\n\r\n","description":"","footnote":"","page_name":" 527 ","page_number":527},
  {"content":"\r\n . \r\n","description":"","footnote":"","page_name":" 528 ","page_number":528},
  {"content":"\r\n\r\n\r\n92 - اعتراف به حق\r\n« يَعْتَرِفُ بالحقِّ قبلَ انْ يُشهَد عَليه »\r\nترجمه : پرهيزگار اعتراف به حق مىكند ، قبل از اين كه شهادت عليه او داده شود .\r\n* * * شرح : از ديگر اوصاف پرهيزگاران اعتراف به حقيقت است ، آنها نياز به گواه و شاهد عليه خود ندارند ، زيرا در مخاصمات و منازعات بين افراد ، اگر طرفى ، حرف ديگرى را پذيرفت نزاع مرتفع مىشود و تنها وقتى نياز به شاهد و گواه است كه يكى ادعا كند و ديگرى انكار كند ، پرهيزگار واقعى خود اعتراف به حق مىكند و ديگر نياز به شاهد و گواه بر ضد او نيست ، زيرا اگر انكار حق كند ، دروغ و كذب صريح است و تقوى و عدالت باطنى او اجازه اين گناه را به او نمىدهد .\r\nاو مىداند اگر در نزاعى محكوم هم شود و ضررى ببيند ، ضرر دنيوى و مادى است و آن بهتر از ضرر اخروى و معنوى است كه او را از سعادت ابدى محروم مىكند .\r\nامام باقر ( عليه السلام ) مىفرمايند :\r\n« اصبر نفسَكَ على الحق فانّه من مَنَعَ شيئاً فى حَقٍّ اعطى فى الباطل مثليْه » :\r\n« نفس خود را بر حق صبور گردان ، زيرا كسى كه چيزى را در\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nراه حق منع كند دو برابر آن را در راه باطل مصرف خواهد كرد » . « 1 »\r\nعلى ( عليه السلام ) مىفرمايند :\r\n« اصبر على مَرارة الحَقّ و ايّاكَ انْ تَنْخَدِعَ لَحَلاوة الباطِل » :\r\n« بر تلخى حق صبر كن و مواظب باش فريب شيرينى باطل را نخوردى » . « 2 »\r\nدر جاى ديگر فرمودند :\r\n« لايصبر للحق الّا مَن يعرففضله » :\r\n« كسى براى حق صبرنمى كند مگر آنكه فضيلت آن را بداند . « 3 »\r\nامام باقر ( عليه السلام ) مىفرمايند : « وقتى نزديك وفات پدرم امام زين‌العابدين ( عليه السلام ) بود ، مرا به سينه خود چسبانيدند و فرمودند : پسرم ! آيا مىخواهى تو را سفارش كنم ، به آنچه پدرم ( حسين بن على ( عليهما السلام ) ) در موقع مرگ و شهادت و آخرين لحظات به من سفارش فرمود ، و پدر او « على ( عليه السلام ) » نيز او را به آن وصيت و سفارش كرده بود :\r\n« أَى بُنَىّ اصبر على الحق و انْ كان مُرّاً » :\r\n« پسرم ! صبر كن بر حق ، اگر چه تلخ باشد » . « 4 »\r\nچه مطلب بزرگى است كه سه امام در آخرين لحظات عمر خود سفارش كرده‌اند ، آن هم به اين صورت كه امام حسين ( عليه السلام ) و امام سجاد ( عليه السلام ) در لحظات آخر حيات بوده‌اند ، با كوله‌بارى از تجربه‌هاى تلخ و شيرين و آن هم به صورتى كه امام سجاد ( عليه السلام ) ، امام باقر ( عليه السلام ) را به سينه مىچسبانند .\r\nدر روايت آمده ، مردى از كوهستان و خارج شهر نزد امام صادق ( عليه السلام ) آمد و مسأله‌اى پرسيد و حضرت ، پاسخى فرمودند كه مطابق ميل او نبود ، سپس در سيماى او كراهت و گرفتگى را احساس كردند ، و فرمودند :\r\n« يا هذا اصْبِر عَلى الحَقٍّ فَانَّه لَم يَصْبر احدٌ قَطُّ لِحَقٍّ الّا عوَّضَه اللّه ما هُو خيرٌ لَه » :\r\n« اى مرد صبر كن بر حق ، زيرا احدى براى حق\r\nصبر نكرده است مگر اين كه خداوند آنچه را خير براى او بوده در\r\n\r\n\r\n","description":"","footnote":"\r\n( 1 ) . بحار الانوار ، جلد 78 ، صفحه 176 - تحف العقول ، صفحه 216 .\r\n( 2 ) . غررالحكم .\r\n( 3 ) . غرر الحكم .\r\n( 4 ) . بحار الانوار ، جلد 70 ، صفحه 184 ؛ جلد 71 ، صفحه 76 . .\r\n","page_name":" 530 ","page_number":530},
  {"content":"\r\n\r\nعوض صبر به او داده است » . « 1 »\r\nمولى على ( عليه السلام ) فرمودند :\r\n« الحقُّ ثَقيل ، و قد يخَفَّفْهُ اللّه عَلى اقْوام طَلَبُوا العاقبةَ ( العافية ) فَصَبّروا نفوسَهُم وَ وَثقوا بصدق موعود اللّه لِمَن صَبَر و احتَسَب فكن منهم و استَعْنِ باللّه » :\r\n« حق سنگين است و خداوند گاهى سبك مىگرداند بر عده‌اى كه عاقبت ( عافيت ) را طلب كرده و نفوس خود را صبور ساخته و اعتماد كردند . به درستى آنچه خداوند وعده داده است به صابرين و محاسبه گران ، پس از آنها باش و از خداوند يارى طلب » . « 2 »\r\nحق گوئيد گرچه بر عليه و بر ضرر شما باشد ، خداوند در سوره نساء مىفرمايد : « اى كسانى كه ايمان آورده‌ايد ، كاملا قيام به عدالت كنيد ، براى خدا گواهى دهيد ، اگرچه ( اين گواهى ) به زبان خود شما با پدر و مادر با نزديكان شما بوده باشد ؛ ( يَا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَدَاءَ للهِ وَلَوْ عَلَى أَنفُسِكُمْ أَوِ الْوَالِدَيْنِ وَالْاقْرَبِينَ . . . ) « 3 »\r\nدر ذيل آيه فوق حديثى از ابن‌عباس آمده كه از آن استفاده مىشود ، افراد تازه مسلمان حتى بعد از ورود به مدينه به خاطر ملاحظات خويشاوندى از دادن شهادتهائى كه به ضرر بستگان آنها مىشد ، خوددارى مىكردند و آيه فوق نازل شد و به آنها هشدار داد . « 4 »\r\nامام باقر ( عليه السلام ) مىفرمايند : على ( عليه السلام ) فرموده‌اند در قبضه ( دسته ) شمشيرى از شمشيرهاى رسول خدا ( صلى الله عليه و\r\nآله ) صحيفه‌اى بود كه در آن سه چيز بود : « صِل مَنْ قَطَعَك و قُل الحَقّ و لو على نفسِك و احسن الى مَنْ اساءَ اليك » : « كسى كه با تو ارتباطش را قطع\r\n\r\n\r\n","description":"","footnote":"\r\n( 1 ) . بحار الانوار ، جلد 70 ، صفحه 107 .\r\n( 2 ) . بحار الانوار ، جلد 77 ، صفحه 258 - شرح نهج البلاغه ابن ابى الحديد ، جلد 17 ، صفحه 86 .\r\n( 3 ) . سوره نساء ، آيه 135 .\r\n( 4 ) . المنار ، جلد 5 ، صفحه 455 ، به نقل تفسير نمونه ، جلد 4 ، صفحه 3 - 162 . .\r\n","page_name":" 531 ","page_number":531},
  {"content":"\r\n\r\nكرده تو ارتباط با او برقراركن و حق را بگو گرچه بر ضرر تو باشد و كسى كه به تو بدى كرد تو به او نيكى كن ! » « 1 »\r\nرسول گرامى ( صلى الله عليه و آله ) فرمودند : « با تقواترين مردم كسى است كه در آنچه به نفع يا به ضرر اوست ، حق را بگويد «\r\nاتْقَى الناس مَنْ قال الحقُّ فيما له و عليه » . « 2 »\r\nمولى على ( عليه السلام ) در وصاياى خود به امام حسين ( عليه السلام ) مىفرمايند\r\n: « يا بُنَىّ اوصيك بتقوى الله فى الغنى و الفقر و كلمة الحق فى الرضا و الغضب . . . » :\r\n« فرزندم تو را سفارش مىكنم ، به پرهيزگارى و خداترسى در بىنيازى و فقر و اين كه حق‌گوئى و حق را مراعات كنى در حالت رضا و غضب . . . » . « 3 »\r\nرسول گرامى ( صلى الله عليه و آله ) فرمودند : « كسى كه با مظلومى رود تا حق او را اثبات كند ، خداوند متعال قدمهاى او را در روزى كه قدمها مىلغزد ثابت مىكند » . « 4 »\r\nمولى على ( عليه السلام ) در زمان خود مىناليد و مىفرمود\r\n: « اعْلَمُوا رَحِمكُمُ اللّه انّكم فى زمان القائلُ فيه بالحق قليل و اللسان عن الصدق كليل و اللازم للحقّ ذليل . . . » :\r\n« بدانيد « خداوند ، شما را رحمت كند » شما در زمانى هستيد كه گوينده به حق در اين زمان كم و زبان از راستگوئى كُند شده ( و راست و صدق نمىگويد ) و مُلازم حق ذليل است » . « 5 »\r\nالهى ، اين شاعر شيوا در ذيل اين فراز\r\n« يعترف بالحق قبل ان يُشهد عليه »\r\nمىگويد :\r\n به حق زان پيش بر خويش آرد اقرار * كه بگشايد گواهى لب به گفتار\r\nكى او را اعتراف حق زيان است * كه با حق هر زمان سودى عيان است \r\n\r\n\r\n","description":"","footnote":"\r\n( 1 ) . بحار الانوار ، جلد 74 ، صفحه 157 .\r\n( 2 ) . بحار الانوار ، جلد 70 ، صفحه 288 - جلد 77 ، صفحه 112 .\r\n( 3 ) . بحار الانوار ، جلد 77 ، صفحه 236 .\r\n( 4 ) . كنز العمال ، خبر 5604 .\r\n( 5 ) . بحار الانوار ، جلد 71 ، صفحه 292 - شرح نهج البلاغه ابن ابى الحديد ، جلد 13 ، صفحه 12 ( روايات ديگرى را مىتوانيد در ميزان الحكمه ، جلد 2 ، صفحه 464 تا 476 بيابيد ) . .\r\n","page_name":" 532 ","page_number":532},
  {"content":"\r\n\r\n ز حقگوئى همه سود آشكارا * به هر كار است مردان خدا را\r\nكسى حق را نهان خواهد به انكار * كه پندارد زيانش را در اقرار\r\nبه اقرار حق ار تنها زيان است * زيان تن را ولى سود روان است\r\nزيان تن بسى ناچيز باشد * چو جان را از زيان پرهيز باشد\r\nبه انكار حق ارگيرى جهان را * زيان باشد كه سازى تيره جان را\r\nجهان بگذارى و تاريك جانت * كشد در رنج و حسرت جاودانت\r\nور از اقرار حق محتاج گردى * به ملك عقل صاحب تاج گردى \r\n* * *\r\n\r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n\r\n\r\n93 - در امانت خيانت نمىكند\r\n« لا يُضَيِّعُ ما استُحفِظ »\r\nترجمه : پرهيزگار آنچه را به او سپرده‌اند ضايع نمىكند .\r\n* * * شرح : از خصلتهاى ديگر پرهيزگاران امانتدارى آنها است بر آنچه خداوند به آنها فرموده محافظت كنند .\r\nمرحوم خوئى مىفرمايد : آنچه را خداوند امر به محافظت آن كرده مثل نمازهاى پنجگانه و مانند آن از عبادتهاى ديگر ، محافظت مىكنند و آنها را پايمال نمىكنند ، خداوند متعال مىفرمايد : « حَافِظُوا عَلَى الصَّلَوَاتِ وَالصَّلَاةِ الْوُسْطَى » : بر نمازها و نماز ميانه محافظت كنيد » . « 1 »\r\n« وَالَّذِينَ يُؤْمِنُونَ بِالْاخِرَةِ يُؤْمِنُونَ بِهِ وَهُمْ عَلَى صَلَاتِهِمْ يُحَافِظُونَ » : و كسانى كه ايمان به آخرت آوردند ، ايمان به قرآن و كتاب خدا آوردند و آنها بر نمازشان\r\n\r\n\r\n","description":"","footnote":"\r\n( 1 ) . سوره بقره ، آيه 238 - ( نسبت به نماز ميانه اختلاف است كه چه نمازى است ، از قرائن به دست مىآيد كه منظور نماز ظهر است اولا وسط و ميان روز خوانده مىشود و ثانياً شأن نزول آن براى نماز ظهر است و ثالثاً در روايات متعددى تصريح شده نماز وسطى نماز ظهر است ( به تفسير نمونه ذيل همين آيه رجوع كنيد ) . .\r\n","page_name":" 535 ","page_number":535},
  {"content":"\r\n\r\nمحافظت مىكنند » . « 1 »\r\nمحافظت بر نماز از صفات اهل ايمان به قرآن و معاد شمرده شده است ، خداوند در سوره مؤمنون اينها را بشارت مىدهد : « وَالَّذِينَ هُمْ عَلَى صَلَوَاتِهِمْ يُحَافِظُونَ أُوْلَئِكَ هُمْ\r\nالْوَارِثُونَ - الَّذِينَ يَرِثُونَ الْفِرْدَوْسَ هُمْ فِيهَا خَالِدُونَ » : « كسانى كه بر نمازهايشان محافظت مىكنند * آنها وارثين هستند كه بهشت فردوس را ارث مىبرند و در آن جاودانى مىشوند » . « 2 »\r\nو نيز در سوره معارج مىفرمايد : « وَالَّذِينَ هُمْ عَلَى صَلَاتِهِمْ يُحَافِظُونَ أُوْلَئِكَ فِى جَنَّات مُّكْرَمُونَ » : « كسانى كه بر نماز خود حفاظت مىكنند آنها در بهشتها اكرام مىشوند » . « 3 »\r\nمراد از محافظت ، محافظت بر اوقات و حدود و مراعات آداب و شرائط و مداومت بر آن است و عكس محافظت ، سستى و كاهلى در امر نماز و خصوصيات آن است ، اولى از جنود و سپاه عقل است و دومى از سپاه جهل ، چنان كه در حديث كافى آمده و مراد به تضييع اعمّ از ترك نماز و سستى و اخلال به حدود آن است .\r\nمرحوم خوئى در ذيل اين فراز اين چنين سخن گفته است ولى تعجب از ايشان است كه چرا فقط به مسئله محافظت بر نمازهاى پنجگانه يا مثل آن از عبادات ، مثل نمازهاى مستحبى اشاره كرده‌اند .\r\nدر حالى كه پيمان حفاظت تنها بر نماز گرفته نشده است ، مىتوان گفت تمام قوانين اسلام و حدود و مرزهاى الهى بايد حفظ شود .\r\nدر مورد اهل ايمان قرآن مىفرمايد : « الْامِرُونَ بِالْمَعْرُوفِ وَالنَّاهُونَ عَنْ\r\n\r\n\r\n","description":"","footnote":"\r\n( 1 ) . سوره انعام ، آيه 92 .\r\n( 2 ) . سوره مؤمنون ، آيات 9 و 11 .\r\n( 3 ) . سوره معارج ، آيه 34 و 35 . .\r\n","page_name":" 536 ","page_number":536},
  {"content":"\r\n\r\nالْمُنكَرِ وَالْحَافِظُونَ لِحُدُودِ اللهِ » : « امر به معروف و نهى از منكر مىكنند و\r\nحدود و مرزهاى خداوند را كه در اوامر و نواهى او متجلّى شده حفظ مىكنند » . « 1 »\r\nاز ما پيمان گرفته شده كه خداپرست باشيم و شرك به خدا نورزيم و لازمه اين پيمان رعايت و امانتدارى و حفاظت از تمام دستورات الهى است .\r\nدر جاهاى متعدد نيز قرآن اشاره به بعضى مصاديق حدودى كه بايد محافظت شود ، مىكند ، از جمله در سوره احزاب مىفرمايد : « إِنَّ الْمُسْلِمِينَ وَالْمُسْلِمَاتِ وَالْمُؤْمِنِينَ وَالْمُؤْمِنَاتِ وَالْقَانِتِينَ وَالْقَانِتَاتِ وَالصَّادِقِينَ وَالصَّادِقَاتِ وَالصَّابِرِينَ وَالصَّابِرَاتِ وَالْخَاشِعِينَ وَالْخَاشِعِينَ وَالْخَاشِعَاتِ وَالْمُتَصَدِّقِينَ وَالْمُتَصَدِّقَاتِ وَالصَّائِمِينَ وَالصَّائِمَاتِ وَالْحَافِظِينَ فُرُوجَهُمْ وَالْحَافِظَاتِ وَالذَّاكِرِينَ اللهَ كَثِيراً وَالذَّاكِرَاتِ أَعَدَّ اللهُ لَهُمْ مَّغْفِرَةً وَأَجْراً عَظِيماً » : « همانا كليه مردان مسلمان و زنان مسلمان و مردان و زنان باايمان و مردان و زنان اهل طاعت و عبادت و مردان و زنان راستگو و مردان و زنان صابر و مردان و زنان خداترس و خاشع و مردان و زنان خيرخواه و مسكين نواز و مردان و زنان روزه‌دار و مردان و زنانى كه ياد خدا بسيار كنند خدا براى همه آنها مغفرت و پاداش بزرگ مهيا ساخته است . « 2 »\r\nگرچه بالفظ « حافظين و حافظات » بر مسئله مسائل جنسى اشاره فرموده ولى ديگر امور ياد شده در آيه هم لازم است محافظت شود ، اسلام و ايمان و صداقت و اهل عبادت بودن و صبر و خشوع و كمك به محرومين و روزه و ياد خداوندى از امورى است و از حدودى است كه حفظ آن واجب است ، اگر خداوند متعال امر به عمل صالح\r\nمىكند و غير آن را خسران و زيان مىداند ، چنان كه در سوره عصر مىفرمايد : « همانا انسان در خسران و زيان است مگر كسانى كه ايمان و عمل صالح\r\n\r\n\r\n","description":"","footnote":"\r\n( 1 ) . سوره توبه ، آيه 112 .\r\n( 2 ) . سوره احزاب ، آيه 35 . .\r\n","page_name":" 537 ","page_number":537},
  {"content":"\r\n\r\nداشته باشند ، و سفارش به حق و صبر كنند » . « 1 » مسلماً محافظت بر آن ايمان و اعمال صالح را به طريق اولى از او مىخواهد .\r\nدر جاى ديگر قرآن در مورد زنان صالح و پاكدامن مىفرمايد : زنان صالح كسانى هستند كه به عبادت پروردگار پرداخته و در غياب شوهران خود ، خود را حفظ مىكنند و پاكدامنى را رعايت كرده و حقوق شوهران را محافظت مىكنند و از طرف ديگر آنچه را خداوند امر به حفظ آن كرده ، حفظ مىكنند ، يعنى حقوق خداوند را هم رعايت مىكنند فَالصَّالِحَاتُ قَانِتَاتٌ حَافِظَاتٌ لِّلْغَيْبِ بِمَا حَفِظَ اللهُ « 2 »\r\nپس نه فقط حق نماز و رعايت آن لازم است ، بلكه تمام حقوق الهى نيز لازم الاتباع و محافظت و حفظ آن واجب مىباشد و پرهيزگار واقعى آن است كه اين حقوق را تضييع و پايمال نكند .\r\nاسرار مردم ، گفته‌هاى خصوصى انسانها ، دست و پا و اعضاء و جوارح ما همه و همه از امانات الهى و از امورى است كه حفظ آن واجب است .\r\nو از بزرگترين امورى كه حفظ آن بر ما واجب است كتاب خداوند و عترت اهل‌بيت پيامبر ( صلى الله عليه و آله ) است يعنى همان دو گوهر گرانبها كه در حديث ثقلين آمد\r\n( كتاب الله و عترتى )\r\nو حفظ اين دون ، توجه و عمل به دستورات آنها و محبت آنها است .\r\nمولى على ( عليه السلام ) نيز در نهج‌البلاغه مىفرمايند :\r\n« واسْتَتِمُّوا نِعْمةَ اللّهِ عَلَيكُم بالصَّبر عَلى طاعةِ اللّه و المُحافَظَة عَلى ما اسْتَحْفَظَكُم مِنْ كِتابه » :\r\n« با صبر بر\r\nعبادت و بندگى خدا و با محافظت بر كتاب خدا و آنچه از شما در آن خواسته بر آن محافظت كنيد ، نعمت خدا را بر خود تمام كنيد ( اگر اطاعت و حفاظت كرديد خداوند نعمت خود را بر شما تمام خواهد كرد » . « 3 »\r\n\r\n\r\n","description":"","footnote":"\r\n( 1 ) . « انَّ الانسانَ لَفى خُسْر الَّا الذين آمنُوا و عَمِلوا الصّالِحاتِ و تَواصَوا بالحقِّ و تَواصَوا بالصّبر » .\r\n( 2 ) . سوره نساء ، آيه 34 .\r\n( 3 ) . خطبه 173 ، صبحى صالح و 172 فيض الاسلام . .\r\n","page_name":" 538 ","page_number":538},
  {"content":"\r\n\r\nمرحوم الهى ، در ذيل اين فراز ( لا يضيّع ما استحفظ ) چنين سروده است :\r\n امانات حق و خلق و دل و دين * نگه دارد نكو آن پاك آئين\r\nنگه دارد همه راز جهان را * نسازد فاش اسرار نهان را\r\nهر آن رازى كه محفوظيش بايست * نمودن فاش آن را نيست شايست \r\n* * *\r\n\r\n","description":"","footnote":"","page_name":" 539 ","page_number":539},
  {"content":"\r\n . \r\n","description":"","footnote":"","page_name":" 540 ","page_number":540},
  {"content":"\r\n\r\n\r\n94 - فراموشكارِ دستورات الهى نيست\r\n« ولا يَنْسى ما ذُكِّر »\r\nترجمه : پرهيزگار آنچه را از ناحيه الهى به او تذكر داده شده فراموش نمىكند .\r\n* * * شرح : تذكّر و نسيان دو امر متقابل است ، در يك لحظه نمىشود فردى هم متذكّر و هم ناسى باشد ، از صفات پرهيزگاران اين است كه آنچه را خداوند در آيات كريمه خود به صورت واجبات و احكام و عبرتها و حكايتهاى پندآموز و عقائد و اخلاق بيان فرموده در حافظه خود هميشه مانند تابلوئى در مقابل ذهن دارند و ذهنشان از آنها غفلت نمىكند .\r\nيكى از محققين در توضيح نسيان و تذكر مىگويد : « ادراك در ما عبارت از حصول صورتى عقلى يا حسى در قوه‌اى از قوه‌هاى ما ا ست ؛ و اين قوه را مُدركِه نامند و حفظ ، عبارت از وجود اين صورت در قوه ديگرى است كه فوق اين قوه است و آن را خِزانه و حافظه نامند ، و تذكّر ، عبارت از حاضر كردن اين صورت است يك بار ديگر از حافظه ، بعد از اين كه در آن مخزون شد ، و نسيان عبارت از زوال و از بين رفتن آن صورت از مُدرِكة و حافظه\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nاست و سهو عبارت از زوال آن صورت از مُدركة فقط است نه حافظه » . « 1 »\r\nپس متقى آنچه را كه خداوند فرموده ، در خاطر دارد و نسيان و غفلت نمىكند ، زيرا دائماً عمل به آن اعمال مىكند و دائماً ملاحظه و مداومت بر حاضر كردن آن دستورات در صفحه ذهن دارد ، و گرچه براى او سهو رخ دهد ولى نسيان به او دست نمىدهد ، به طورى كه دستورات الهى از حافظه او محو شود . گوئى حافظه آنها كتاب الهى است كه دستورات آن در آن نقش بسته است و هر روز و هر شب به سراغ آن مىروند .\r\nاصولا نسيان و فراموشى در جائى است كه مطلبِ دانسته شده كه در حافظه جا گرفته ، توجه به آن نشود ولى وقتى مطلبى است كه هر چند وقت يك بار انسان ، آن را از حافظه بيرون كشيده و مورد نظر و توجه قرار مىدهد ، فراموش نمىشود .\r\nكسى كه احكام و دستورات و مطلوبهاى الهى را مورد توجه قرار داد و در حافظه خود با ممارست حفظ كرد ، اعمال خودرا سعى مىكند بر اين دستورات و اين كتاب الهى وفق دهد ، تا اين كه در عمل هم كتابى ديگر شود ، كتابى كه عملا آنچه را خداوند فرموده نشان مىدهد ، چنين انسانى هر وقت بخواهد سخن گويد ، يا فعلى انجام دهد ، بر كتاب خداوند عرضه مىكند و آنچه او مىخواهد مىگويد و آنچه او مىطلبد ، انجام مىدهد ، چنين شخصى موجبات غفلت را زدوده و قلب را متوجه ياد حق و دستورات حقّه كرده است و او است كه به مقصد فلاح و رستگارى حركت مىكند و خواهد رسيد .\r\nچون توضيح بيشتر را در ضمن فرازهاى سابق تحت عنوان غفلت و ذكر داده‌ايم ، به همين مقدار بسنده مىكنيم .\r\nمرحوم الهى ، در ذيل اين فراز ( و لا ينسى ما ذكر ) گويد :\r\n تذكرهاى قرآن را كند گوش * نسازد ياد جانان را فراموش \r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 152 . .\r\n","page_name":" 542 ","page_number":542},
  {"content":"\r\n\r\n به ياد دوست دل را زنده دارد * به جان نقش جمالش برنگارد\r\nدل غافل زيادش غرق خون باد * گل شادى ز بستانش برون باد\r\nسر فارغ ز سوداى نكوئى * دم چوگان چرخ افتد چو گوئى\r\nكسى كز جان نمىجويد نشانش * برون باد از بهشت عاشقانش\r\nبه خاطر دار نقش يار و خوش باش * مشو غافل وز اين معنى به هُش باش\r\nكه ياد حق گر از دل شد فراموش * كند ديوت ، غلام حلقه در گوش\r\nوگر با ياد حق باشد روانت * بود رشك بهشت خُلد ، جانت\r\nالهى بر نگار اين نقش در دل * مكن جانم ز فكر دوست غافل\r\nبه ذكر خويش جان را آگهى بخش * گداى كوى را شاهنشهى بخش\r\nز مهر دوست روشن كن روانم * كه رشك ماه گردد تيره جانم\r\nبه دل از ياد جانان فَرَّهى « 1 » ده * به سر چون عاشقان شورِ شَهى ده \r\n* * *\r\n\r\n\r\n","description":"","footnote":"\r\n( 1 ) . شكوه ، شوكت ، جلال ، نيرو ( فرهنگ عميد ) . .\r\n","page_name":" 543 ","page_number":543},
  {"content":"\r\n . \r\n","description":"","footnote":"","page_name":" 544 ","page_number":544},
  {"content":"\r\n\r\n\r\n95 - كسى را با لقب زشت نمىخواند\r\n« ولا يُنابِزُ بالالقاب »\r\nترجمه : پرهيزگار قلب زشت روى كسى نمىگذارد .\r\n* * * شرح : صفتى ديگر از پرهيزگاران كه از صفاى باطن و روح سالم آنها نشأت مىگيرد ، اين است كه كسى را با لقب زشت نمىخوانند .\r\nاين خصلت زشت كه گاهى ديده مىشود ، بعضى به خاطر خنداندن ديگران از روى مسخره كسى را با القاب زشت صدا مىكنند اين از موارد فُحش است كه سابقاً گفته شد ، پرهيزگاران از آن دورند ، پرهيزگاران واقعى سخن نيك گويند و اگر سخنى نيك براى گفتن نداشته باشند ، سكوت مىكنند ، آنها را به مجالسى كه مؤمنين در آنها مسخره مىشوند ، راهى نيست ، اگر در مجلسى هم باشند و چنين عملى از ديگرى سر زند از آن جلوگيرى مىكنند .\r\nدر عرب رسم بوده كه سه گونه اسم داشته‌اند : 1 - نام شخص ، مثل على و حسن يا زهرا و زينب . 2 - كنيه كه با لفظ اب و ام مىآمده ، مثل ابوطالب يا ام‌كلثوم . 3 - لقب كه معنا و وصفى را در آن لحاظ كرده‌اند مثل اميرالمؤمنين و سيدالشهداء ( عليهما السلام ) .\r\nلقب مىتواند بر دو گونه باشد : يكى : براى احترام و تشريفات مثل القاب\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nسلاطين و يكى براى سرزنش كردن ، و اين نوع است كه در قرآن از آن نهى شده است .\r\n« وَلَا تَنَابَزُوا بِالْالْقَابِ بِئْسَ الاسْمُ الْفُسُوقُ بَعْدَ الْايمَانِ » : « لقب‌هاى زشت بر يكديگر مگذاريد ، چقدر بَد است فردى بعد از ايمان آوردن ، اسم فاسق و كافر بر او نهاده شود » . « 1 »\r\nاين قسميى از آيه يازده سوره حجرات است ، در آن آيه مىفرمايد : « اى كسانى كه ايمان آورده‌ايد ، گروهى ( از مردان ) گروه ديگر را مسخره نكند ، شايد آن گروه بهتر از اين گروهى باشد كه مسخره مىكند و نه زنانى از زنان ديگر ، شايد آنها بهترا ز اينان باشند و يكديگر را مورد طعن و عيبجوئى قرار ندهيد و با القاب زشت و ناپسند ياد نكنيد ، بسيار بد است كه بر كسى بعد از ايمان نام كفر بگذاريد و آنها كه توبه نكنند ستمگر و ظالمند » . « 2 »\r\nدر مورد شأن نزول اين آيه مفسران مختلف گفته‌اند : از جمله اين كه : عبارت « لا يَسْخَر قومٌ مِنْ قوم » : « گروهى از مردان گروه ديگر را مسخره نكنند » ، درباره « ثابت بن قيس » ( خطيب پيامبر ( صلى الله عليه وآله ) ) نازل شده است كه گوشهاى سنگينى داشت و هنگامى كه وارد مسجد مىشد كنار دست پيامبر ( صلى الله عليه وآله ) براى او جائى باز مىكردند ، تا سخن حضرت را بشنود ، روزى وارد مسجد شد ، در حالى كه مردم از نماز فراغت پيدا كرده و هنوز جاى خود نشسته بودند ، او جمعيت را مىشكافت و مىگفت : جا بدهيد ! تا به يكى از مسلمانان رسيد و او گفت همين جا بنشين ! او پشت سرش نشست ، امّا خشمگين شد ، هنگامى كه هوا روشن گشت « ثابت » به آن مرد گفت : كيستى ؟ او نام خود را برد و گفت فلان كس هستم ، « ثابت » گفت : فرزند فلان زن ؟ ! و در اينجا نام مادرش را با لقب زشتى كه در جاهليت\r\nمىبردند ياد كرد ، آن مرد شرمگين شد و سر خود را به زير انداخت ، آيه نازل شد و مسلمانان را از اين گونه\r\n\r\n\r\n","description":"","footnote":"\r\n( 1 ) . سوره حجرات ، آيه 11 .\r\n( 2 ) . سوره حجرات ، آيه 11 . .\r\n","page_name":" 546 ","page_number":546},
  {"content":"\r\n\r\nكارهاى زشت نهى كرد . « 1 »\r\nو گفته‌اند « وَلا نِساءٌ مِنْ نِساء » : « گروهى از زنان ، زنانِ ديگر را مسخره نكنند » درباره « ام سَلَمِه » نازل گرديد كه بعضى از همسران پيامبر ( صلى الله عليه وآله ) او را به خاطر لباس مخصوصى كه پوشيده بود ، يا به خاطر كوتاهى قدش مسخره كردند ، آيه نازل شد و آنها را از اين عمل بازداشت . « 2 »\r\nنكته قابل ذكر اين كه « تَنابُزوا بالالقاب » امروزه خصوصاً نسبت به غيرعرب در لقب تنها نيست ، بلكه هر اسم خواه به صورت لقب يا غيرلقب ، اگر اراده مسخره و سرزنش و كوچك شمردن از آن شد ، نكوهيده و مبغوض خداوند است .\r\nدر آيه فوق خداوند به سه حكم در زمينه اخلاق اجتماعى اشاره كرده است ، مسخره نكردن ، عيب‌جوئى نكردن ، صدا نزدن به القاب زشت ) .\r\nقرآن كتابى است كه آمده تا فرهنگ جامعه اسلامى را براساس معيارهاى اخلاقى پىريزى كند ، در اين آيه خداوند به سه ريشه از ريشه‌هاى اختلاف پرداخته ، تا با قطع آنها اختلافات نيز برچيده شود و درگيرى و نزاع پايان پذيرد .\r\nخداوند در اين آيه سه عامل مهم جنگ و نزاع را شمرده و در آيه ديگر كه مورد بحث ما نيست نيز به سه عامل ديگر ( گمان بد ، تجسس ، و غيبت ) اشاره كرده است .\r\nدر مورد\r\n« تَنابُزوا بالالقاب »\r\nدر حديثى آمده كه روزى « صفيه » دختر « حىّ ابن اخطب » ( همان زن يهودى كه بعد از ماجراى فتح خيبر مسلمان شد و به همسرى پيغمبر اسلام ( صلى الله عليه وآله ) درآمد )\r\nروزى خدمت پيامبر ( صلى الله عليه وآله ) آمد ، در حالى كه اشك مىريخت ، پيامبر ( صلى الله عليه وآله ) از ماجرا پرسيدند ، گفت : عايشه مرا سرزنش مىكند و مىگويد : « اى يهودىزاده ! » پيامبر ( صلى الله عليه وآله ) فرمودند : « چرا نگفتى پدرم هارون است و\r\n\r\n\r\n","description":"","footnote":"\r\n( 1 ) . تفسير نمونه ، جلد 22 ، صفحه 177 .\r\n( 2 ) . همان مدرك . .\r\n","page_name":" 547 ","page_number":547},
  {"content":"\r\n\r\nعمويم موسى ( عليه السلام ) و همسرم محمد ( صلى الله عليه وآله ) » و در اينجا بود كه آيه نازل شد « لا تنابزوا بالالقاب ، بئس الاسم الفسوق بعد الايمان » « 1 »\r\nجالب اينجا است كه در همين آيه مىگويد : « لا تلمزوا انْفُسَكُم » : « نفسهاى خود را عيبجوئى نكنيد ) . عوض اين كه بگويد ديگرى را عيبجوئى نكنيد » ، مىگويد : خودتان را عيبجوئى نكنيد ، و اين نشان دهنده اين است كه در فرهنگ قرآن مؤمنان به منزله ء نفس واحدى هستند كه عيبجوئى از ديگرى عيبجوئى از خود است و اين مايه‌اى براى اختلاف و كشمكش است .\r\nاين گونه برخورد با ديگران كه با عيبجوئى و سرزنش و با نام زشت صدا زدن باشد ، موجب عداوت و دشمنى در صفوف مسلمين است و به اين جهت ، نهى از آن شده است .\r\nآنقدر اين خصلت در نزد خداوند ، مبغوض است كه سوره‌اى به نام « هُمَزَه » ( عيبجوئى و سرزنش كننده ) در قرآن آمده و با لحنى شديد وعده عذاب و آتش به دارنده اين خصلت مىدهد .\r\nمرحوم الهى ، در ذيل اين فراز ( و لا ينابز بالالقاب ) گويد :\r\n به نام زشت مردم را نخواند * نكوهش بر زبان هرگز نراند\r\nخلائق را بالقابى كه زشت است * نخواند هر كه او نيكو سرشت است\r\nنيارد از زبان بر خلق بيداد * بخوش گفتار هر دل را كند شاد \r\n* * *\r\n\r\n\r\n","description":"","footnote":"\r\n( 1 ) . بعضى در تفسير اين جمله احتمال ديگرى داده‌اند و آن اينكه خداوند مؤمنان را نهى مىكند ، از اينكه بعد از ايمان به خاطر عيبجوئى مردم نام فسق را بر خود پذيرند ، تفسير نمونه ، تفسير اول را با توجه به صدر آيه و شأن نزولى كه ذكر شد مناسبتر ديده است . .\r\n","page_name":" 548 ","page_number":548},
  {"content":"\r\n\r\n\r\n96 - عدم ضرر به همسايه\r\n« لا يُضرّ بالجار »\r\nترجمه : پرهيزگار ضرر و زيان به همسايه نمىزند .\r\n* * * شرح : كمترين حقى كه هر فرد نسبت به انسان دارد ، اين است كه انسان ضرر به او نرساند و از جمله ، همسايه است كه بايد از ضرر و زيان همسايه ديگر مصون باشد ، مولى على ( عليه السلام ) مىفرمايند پرهيزگار كسى است كه ضرر به همسايه خود نمىرساند و نه تنها ضرر نمىرساند كه اين‌گونه پرهيزگاران به همسايه توجه و عنايت مىكنند .\r\nحق همسايه همچون حق ارحام و بستگان نزديك انسان است ، زيرا هر همسايه حقى بيشتر از حق برادرى اسلامى كه همه مسلمانها دارند ، دارد ، كسى كه در حق او تقصير كند و به او ضرر و زيانى رساند گناهكار و تجاوز پيشه است .\r\nدر ضمن مطالب قبل وقتى درباره مسئله صله رحم و ارتباط با افراد صحبت مىشد ، روايتى گذشت كه پيامبر ( صلى الله عليه و آله ) فرمودند : « همسايه‌ها سه گروهى : گروهيه سه حق دارند ، ( حق همسايگى ، حق اسلام و حق خويشاوندى ) و گروهى دو حق دارند ( حق اسلام و حق همسايگى ) و گروهى يك حق دارند و آن كافر است كه فقط حق\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nهمسايگى دارد » . « 1 »\r\nپيامبر ( صلى الله عليه و آله ) حتى براى كافر نيز حق همسايگى قرار داده‌اند ، در جاى ديگر فرمودند : « رفتار خود\r\nرا با همسايه ات نيكوگردان ( و حق همسايگى را اداء كن ) آن وقت مؤمن هستى\r\n« احْسِنْ مُجاوَرةَ مَنْ جاوَرَك تَكُنْ مُؤْمناً » : « 2 »\r\n« مؤمن آن است كه در مرحله عمل ، ايمان خود را به اثبات رساند » ، در جاى ديگر فرمودند : « كسى كه ايمان به خدا و روز معاد دارد ، همسايه خود را اذيت نمىكند\r\n« مَن كانَ يؤمن باللّه و اليوم الآخر فلا يُؤذ جارَه » . « 3 »\r\n) خداوند در قرآن كريم مىفرمايد : « وَاعْبُدُوا اللهَ وَلَا تُشْرِكُوا بِهِ شَيْئاً وَبِالْوَالِدَيْنِ إِحْسَاناً وَبِذِي الْقُرْبَى وَالْيَتَامَى وَالْمَسَاكِينِ وَالْجَارِ ذِي الْقُرْبَى وَالْجَارِ الْجُنُبِ وَالصَّاحِبِ بِالْجَنْبِ وَابْنِ السَّبِيلِ وَمَا مَلَكَتْ أَيْمَانُكُمْ » : خدا را عبادت كنيد و هيچ چيز را شريك او قرار ندهيد و به والدين ( پدر و مادر ) و خويشاوندان و يتيمان و مسكينان و همسايه نزديك و همسايه دور و دوست و همنشين و واماندگان در سفر و بردگانى كه مالك آنها هستيد احسان كنيد . . . » « 4 »\r\nخداوند بعد از امر به پرستش خود ، دومين چيزى را كه مورد اهميت قرار مىدهد ، احسان به كسانى است كه در آيه مىشمارد ، و از جمله آنها « الجارُذى القُربى والجارُ الجُنُب » است .\r\n« الجار ذى القربى » يعنى همسايگان نزديك از نظر مكانى ، بعضى خواسته‌اند همسايگان خويشاوند را بگويند ، ولى بعيد به نظر مىرسد ، زيرا از خويشاوندان با عبارت « ذى القربى » تعبير شده است پس يا همسايگان مكانى يا همسايگانى كه از\r\n\r\n\r\n","description":"","footnote":"\r\n( 1 ) . معراج السعادة ، جلد 2 ، صفحه 262 .\r\n( 2 ) . بحار الانوار ، جلد 69 ، صفحه 368 - جلد 71 ، صفحه 206 .\r\n( 3 ) . بحار الانوار ، جلد 43 ، صفحه 62 .\r\n( 4 ) . سوره نساء ، آيه 26 . .\r\n","page_name":" 550 ","page_number":550},
  {"content":"\r\n\r\nنظر مذهب و دين با انسان نزديك هستند مراد است .\r\nو « الجار الجنُنُبْ » يعنى همسايگان دور خواه مكانى و خواه آنها كه از نظر كيش و آئين و مذهب از انسان دور هستند . « 1 »\r\nو بطور كلى همه همسايگان را در برمىگيرد ، خواه نزديك و خواه دور ، خواه مسلمان و خواه غير مسلمان ، در تفسير نمونه ذيل آيه مىگويد : طبق پاره‌اى از روايات تا چهل خانه از چهار طرف همسايه محسوب مىشوند « 2 » كه در شهرهاى كوچك تقريباً تمام شهر را در برمىگيرد ( چون اگر خانه هر انسانى را مركز دايره‌اى فرض كنيم كه شعاع آن از هر طرف چهل خانه باشد ، با يك محاسبه ساده درباره مساحت چنين دايره‌اى روشن مىشود كه ، مجموع خانه‌هاى اطراف آن را تقريباً پنج هزار خانه تشكيل مىدهد ، كه مسلماً شهرهاى كوچك بيش از اين خانه ندارند ) . « 3 »\r\nحق جوار و همسايگى آنقدر در اسلام مورد تأكيد قرار گرفته كه نبى اكرم ( صلى الله عليه و آله ) مىفرمايند :\r\n« ما زال جبرئيل يوصينى بالجار حتّى ظَنَنْتُ انّه سَيُوَرّثه » :\r\n« جبرئيل دائماً مرا سفارش به همسايه مىكرد به طورى كه گمان كردم او ارث مىبرد . « 4 »\r\nاميرالمؤمنين ( عليه السلام ) نيز در وقت شهادت فرمودند :\r\n« اللّه اللّه فى جيرانكم فانه وصية نبيكم مازال يوصى بهم حتّى ظَنَنّا انه سَيُوَرّثهم » :\r\n« خدا را در مورد همسايگان در نظر بگيريد و نيكو همسايگى كنيد ، زيرا سفارش پيامبر ( صلى الله عليه و آله ) شما اين بود و مرتب سفارش براى آنها مىكرد به طورى كه گمان كرديم ارث مىبرد » . « 5 »\r\nو اين كلمات نشان دهنده نزديكى حق همسايه به حق نزديكان است ، زيرا\r\n\r\n\r\n","description":"","footnote":"\r\n( 1 ) . رجوع شود به تفسير نمونه ، ذيل همين آيه ، جلد 4 ، صفحه 381 - 380 .\r\n( 2 ) . بحار الانوار ، جلد 74 ، صفحه 151 ( حَريمُ المسجد اربعون ذِراعاً و الجوارُ ارْبَعونَ داراً مِنْ اربعة جوانبها ) و در كنز العمال خبر 24893 و خبر 24895 آمده « اربعون داراً جارٌ » .\r\n( 3 ) . بحار الانوار ، جلد 74 ، صفحه 151 ، همان مدرك .\r\n( 4 ) . بحار الانوار ، جلد 74 ، صفحه 151 - جلد 74 ، صفحه 387 - كنز العمال ، خبر 24913 .\r\n( 5 ) . بحار الانوار ، جلد 74 ، صفحه 153 - شرح ابن ابى الحديد ، جلد 17 ، صفحه 5 . .\r\n","page_name":" 551 ","page_number":551},
  {"content":"\r\n\r\nنزديكان به حسب نزديكيشان ارث مىبرند .\r\nرسول گرامى ( صلى الله عليه و آله ) فرمودند : « حرمت و احترام همسايه بر انسان مثل حرمت و احترام مادر انسان است » . « 1 »\r\nمردى به نزد رسول گرامى ( صلى الله عليه و آله ) آمد و گفت يا رسول الله ( صلى الله عليه و آله ) من قصد خريد خانه كردم كجا دستور مىدهيد بخرم ؟ در « جَهينه » يا « مزينه » يا « ثقيف » يا « قريش » ، فرمودند :\r\n« الجار ثُم الدار ، الرفيق ثُمّ السفر » :\r\n« همسايه سپس خنه ، رفيق سپس سفر ! » . « 2 »\r\nمولى على ( عليه السلام ) هم فرمودند :\r\n« سَلْ عن الجار قبل الدار » :\r\n« از همسايه قبل از خانه سؤال كن ! » . « 3 »\r\nاين روايات نشان دهنده اهتمام به همسايه نيك است به طورى كه اول مىگويد همسايه را بنگر سپس خانه يعنى در خريدن خانه تنها موقعيت خانه و امكانات آن را در نظر نگير بلكه به همسايه آن بنگر ، زيرا بسيارى از روحيات او ممكن است به تو منتقل شود ، خانواده تو با همسايه رفت و آمد مىكنند و اخلاق و روحيات آنها در خانواده شما مؤثر است .\r\n\r\nهمسايه بد\r\nلقمان حكيم فرمود : « صخره سنگين و آهن را حمل كردم و هر بارى سنگين است ، ولى چيزى سنگين‌تر از همسايه بد حمل نكردم ! » « 4 »\r\nآرى سنگينى و تحمل همسايه بد از آهن و كوهها بيشتر و سخت‌تر است .\r\nرسول گرامى ( صلى الله عليه و آله ) فرمودند : اى على ، چهار چيز است كه كمرشكن است ، يكى از\r\n\r\n\r\n","description":"","footnote":"\r\n( 1 ) . بحار الانوار ، جلد 76 ، صفحه 154 .\r\n( 2 ) . مستدرك ، جلد 2 ، صفحه 80 .\r\n( 3 ) . غررالحكم .\r\n( 4 ) . بحار الانوار ، جلد 13 ، صفحه 421 . .\r\n","page_name":" 552 ","page_number":552},
  {"content":"\r\n\r\nآنها همسايه بد است . « 1 »\r\nرسول گرامى ( صلى الله عليه و آله ) فرمودند : سه چيز است كه مادر فقرها است ، ( هر چه انسان هم مال داشته باشد اگر يكى از اينها باشد باز فقير است ) و يكى از آنها همسايه‌اى است كه چشمش مواظب تو و قلبش آگاه از تو است ، اگر حسنه و نيكى ببيند پنهان كرده ، اظهار نمىكند و اگر گناه و بدى ببيند ، اظهار و پخش مىكند . « 2 »\r\nمولى على ( عليه السلام ) فرمودند : « همسايه بد بزرگترين سختى و شديدترين بلا است\r\n« جار السوء اعظم الضرّاء و اشَدّ البلاء » . « 3 »\r\nپس اى عزيز حال كه دانستى بايد از همسايه بد مواظب باشى ، خود از اين گونه همسايه‌ها براى ديگران مباش ، كه رسول گرامى ( صلى الله عليه و آله ) فرمودند : از ما نيست كسى كه همسايه او از شر او ايمن نباشد »\r\n« ليس منّا مَنْ لَم يَأمن جارُ بوائقَه » . « 4 »\r\n) مردى از انصار نزد رسول گرامى ( عليه السلام ) آمد و گفت : خانه‌اى از بنى فلان خريده‌ام و نزديكترين همسايه به من كسى است كه اميد خير از او ندارم و از شرّ او ايمن نيستم .\r\nراوى مىگويد : رسول اكرم ( صلى الله عليه وآله ) ، على ( عليه السلام ) و سلمان و ابوذر ( و يكى ديگر را كه فراموش كرده‌ام و به گمانم\r\nمقداد بود ) را دستور دادند ، با صداى بلند در مسجد ندا دهند ، ايمان ندارد كسى كه همسايه‌اش از شرور او در امان نيست و سه بار ندا دادند » . « 5 »\r\n( صاحب ميزان الحكمة مىگويد : نسيان و فراموشى از راوى بوده و نفر چهارم « عمرو بن عكرمة » بود . « 6 »\r\n\r\n\r\n","description":"","footnote":"\r\n( 1 ) . بحار الانوار ، جلد 74 ، صفحه 151 - جلد 75 ، صفحه 338 .\r\n( 2 ) . بحار الانوار ، جلد 74 ، صفحه 152 - جلد 75 ، صفحه 344 - جلد 78 ، صفحه 372 .\r\n( 3 ) . غررالحكم .\r\n( 4 ) . بحار الانوار ، جلد 74 ، صفحه 151 .\r\n( 5 ) . وسائل ، جلد 8 ، صفحه 478 .\r\n( 6 ) . ميزان الحكمه ، جلد 2 ، صفحه 193 . .\r\n","page_name":" 553 ","page_number":553},
  {"content":"\r\n\r\nآفرين باد بر چنين مكتبى كه اين‌گونه ارزشهاى انسانى را زنده مىكند ، چه كسى توانسته مثل امام سجاد ( عليه السلام ) و پيامبر اكرم ( صلى الله عليه وآله ) درباره رعايت همسايه سخن گويد ؟ !\r\nامام سجاد ( عليه السلام ) در رساله حقوق خود كه پنجاه حق را براى هر انسانى مىشمارند ، درباره حق همسايه چنين مىفرمايند : حق همسايه اين است كه در غياب ( آبروى ) او را حفظ كنى و در حضور احترامش را نگه دارى ، و در هر حال يار و مددكارش باشى ، در پى عيب‌جوئى او نباشى ، براى پيدا كردن بديهايش كنجكاوى نكنى ، اگر تصادفاً و بدون قصد و تعقيب ، به عيبى در او برخوردى ، بايد سينه‌ات دژى محكم و پرده‌اى مستحكم باشد كه با سر نيزه هم نتوان بدان راز دست يافت ، اگر با كسى راز مىگويد ، گوش مده ، او را در سختيها وامگذار ، در نعمت بر او رشك و حسد مبر ، از خطايش بگذر ، لغزشش را ناديده گير ، اگر نادانى كرد تو بردبارى كن ، مسالمت را از دست مده ، زبان بدگويان را از او بگردان ، دغل كارىِ نصيحتگو ( ىِ منافق ) را بر او فاش گردان و با وى خوشرفتار باش ! « 1 »\r\nرسول گرامى ( صلى الله عليه و آله ) نيز مىفرمايند : اگر از تو كمك خواست ياريش كن ، اگر از تو قرض خواست به قرض او بده و اگر نيازمند شد ، به او برگردان ( و ببخش ) و اگر\r\nبه او خير رسيد تبريكش گوى و اگر مريض شد به عيادتش برو و اگر مصيبتى به او رسيد ، تعزيت و تسليتش ده ، و اگر فوت كرد به دنبال جنازه‌اش برو و ديوار خانه خود را طورى بلند مكن كه راه باد را بر او ببندد مگر به اجازه او باشد و اگر ميوه‌اى خريدى ، به او هديه كن و اگر نكردى ( به هر دليلى بود ) پنهانى به خانه‌ات وارد كن و مواظب باش فرزندانت بيرون نبرند ، كه فرزندان او احساس نقص و كمبود كنند و با دود ديگ خود كه پخت و پز مىكنى ، او را اذيت مكن ، مگر اينكه مقدارى هم به او دهى ! « 2 »\r\n\r\n\r\n","description":"","footnote":"\r\n( 1 ) . تحف العقول ، در كلمات امام سجاد ( عليه السلام ) .\r\n( 2 ) . بحار الانوار ، جلد 82 ، صفحه 94 . .\r\n","page_name":" 554 ","page_number":554},
  {"content":"\r\n\r\nرسول خدا ( صلى الله عليه و آله ) فرمودند : به من ايمان نياورده است كسى كه سير بخوابد و همسايه او شكمش گرسنه باشد ، و همچنين به من ايمان نياورده است كسى كه شب را به روز آورد و پوشيده باشد ولى همسايه‌اش بدون لباس باشد .\r\n« ما آمَنَ مَنْ باتَ شبعان و جارُه طاو ، ما آمَنَ بى مَنْ باتَ كاسِياً و جارُه عار » . « 1 »\r\nدر روايتى آمده كه با همين كمكها كه از زيادى غذا و خرما و برگ درخت و لباس و غيره به ديگران مىكنيد : غضب پروردگار را خاموش مىنمائيد . « 2 »\r\nدر حديث بسيار جالب امام هفتم ( عليه السلام ) مىفرمايند : حُسن جوار و همسايگى خوب آن نيست كه اذيت به او نكنى ، بلكه آن است كه صبر بر اذيتهاى او داشته باشى\r\n« ليس حُسنُ الجوار كَفُّ الاذى و لكن حُسنُ الجَوار الصّبرُ عَلَى الاذى » . « 3 »\r\n\r\nفوائد حُسن جوار ( همسايگى خوب )\r\nثمرات و فوائد خوب برخورد كردن در همسايگى و مراعات همسايه بسيار است كه به بعضى اشاره مىكنيم :\r\n1 - موجب زيادتى در رزق مىشود - امام صادق ( عليه السلام ) فرمودند : « حُسنُ الجوار يَزيدُ فى الرزق » . « 4 »\r\n2 - موجب آبادى شهر و زيادى عمر مىشود - امام صادق ( عليه السلام ) فرمودند : « حُسنُ الجوار يُعَمّر الديار و يزيد فى الاعمار » « 5 » ، آبادى و خرمى شهر در روابط\r\n\r\n\r\n","description":"","footnote":"\r\n( 1 ) . مستدرك ، جلد 2 ، صفحه 80 .\r\n( 2 ) . بحار الانوار ، جلد 77 ، صفحه 191 .\r\n( 3 ) . بحار الانوار ، جلد 77 ، صفحه 320 - از على ( عليه السلام ) نيز در كنز العمال ، خبر 44226 و كافى ، جلد 2 ، صفحه 667 آمده است .\r\n( 4 ) . بحار الانوار ، جلد 74 ، صفحه 153 .\r\n( 5 ) . كافى ، جلد 2 ، صفحه 667 . .\r\n","page_name":" 555 ","page_number":555},
  {"content":"\r\n\r\nحسنه بين مردم و همسايگان است نه به خرمى فضاهاى سبز و پاركهاى آن ، چنان كه خرّمى و احياء مسجد به عبادت است نه به پرداختن به ظواهر و در و ديوار و محراب آن ، و همچنين هر وقت انسان از دست همسايه راحت بود و در آسايش به سر برد طبعاً از فشارهاى روحى او كاسته شده و موجب طول عمر مىشود و چه بسا در اين روابط حسنه رزق و روزى او نيز افزوده شود .\r\n3 - يارى كنندگان و كمك كنندگان انسان زياد مىشود - مولى على ( عليه السلام ) فرمودند\r\n« مَنْ احسَنَ الى جيرانه كَثُر خَدَمُه » :\r\n« كسى كه به همسايگان خود نيكى كند خدمتكارها و كمك كارهاى او زياد مىشود » « 1 » و اين مسئله بسيار واضح است و قابل تجربه ، كسى كه در محلى خيرخواه و كمك‌كار همسايگان بود ، هر كدام از آنها در وقت گرفتارى به كمك او مىشتابند و اگر تقاضائى داشت با جان و دل انجام مىدهند ولى اگر توجهى به آنها نكرد ، عكس العمل آنها نيز بى توجّهى است .\r\n4 - همسايگان انسان زياد مىشوند ، مولى على ( عليه السلام ) مىفرمايد : كسى كه حُسْن جوار داشت و خوب همسايگى كرد ، همسايه‌هاى او زياد مىشود :\r\n« مَنْ حَسُنَ جواره كثير جيرانه » : « 2 »\r\nزيرا خوش\r\nبرخوردى موجب گرايش افراد به سوس او مىشود و در نتيجه همسايه و دوست بيشترى پيدا مىكند و چه بسا با اين خوش برخوردى افراد ديگرى كه در آن منطقه نيستند نيز طالب همسايگى او شوند .\r\nپس اى برادر نه تنها ضرر و زيان به همسايه نزن ، بلكه به او احسان كن ، و بلكه ضرر اورا تحمل نما و به او دعا كن ، چنان كه حضرت زهرا ( عليها السلام ) به نقل امام حسن ( عليه السلام ) اول به همسايه دعا مىكردند ، و سپس به خود و اين را موجب سرعت استجابت دعا در حق خود مىدانستند ( الجّار ثم الّدار ) و امام سجاد ( عليه السلام ) نيز در\r\n\r\n\r\n","description":"","footnote":"\r\n( 1 ) . غررالحكم ، ( روايات ديگرى در مورد همسايه و همسايگى نيز صاحب ميزان الحكمه در جلد 2 ، صفحه 190 تا 197 آورده است ) .\r\n( 2 ) . غررالحكم . .\r\n","page_name":" 556 ","page_number":556},
  {"content":"\r\n\r\nصحيفه سجاديه ( دعاى بيست و ششم ) دعا ، براى همسايگان دارند .\r\nمرحوم الهى ، اين نكته سنج عالم در ذيل اين فراز ( و لا يضارّ بالجار ) گويد :\r\n نخواهد در زيان همسايگان را * كه نبود سخره اين كون و مكان را\r\nمخواه آزردن همسايه زنهار * ز قرآن دَر نِيوش « 1 » اين نغز گفتار\r\nبه احسان كوش با همسايه و خويش * ز آزار دل آنان بينديش\r\nحق همسايه را در دفتر عشق * سفارشها نموده ، دلبر عشق\r\nكتاب عشق قرآن را بياموز * به اشراقش چراغ جان بيفروز\r\nدل همسايه گر شاد از تو باشد * بسى به تا به فرياد از تو باشد \r\n* * *\r\n\r\n\r\n","description":"","footnote":"\r\n( 1 ) . نيوشيدن ، مصدر و به معنى شنيدن ، گوش كردن است و « نيوش » امر به نيوشيدن است ( فرهنگ عميد ) . .\r\n","page_name":" 557 ","page_number":557},
  {"content":"\r\n . \r\n","description":"","footnote":"","page_name":" 558 ","page_number":558},
  {"content":"\r\n\r\n\r\n97 - مصيبت‌زده را شماتت نمىكنيد\r\n« ولا يَشْمتُ بِالمَصائِب »\r\nترجمه : پرهيزگار به مصيبت ديگران خوشحال نمىشود ( گرچه دشمن او باشد ) و كسى را شماتت نمىكند .\r\n* * * شرح : عالم پر از حوادث ناگوار و مصيبتهاى گوناگون است ، هر روز چرخ روزگار مصيبتى را متوجه فرد يا افرادى مىكند ، همه هدفى براى تيرهاى بلا هستند ، حال اگر كسى بر اين باور باشد ، بر ناراحتى و غم و مصيبت ديگران خشنود نمىشود ، زيرا هر آن ممكن است تيرى شبيه آن دو را هدف قرار دهد .\r\nپرهيزگاران و اهل تقوى به خشنودى ديگران خشنود ، و به ناراحتى ديگران ناراحت مىشوند ، راضى نيستند حتى دشمنشان به مصيبت نشنيد و اگر نشست مسرور نمىگردند ، بلكه اگر راهى براى تسلّى او باشد ، او را تسلى مىدهند .\r\nچطور انسان از بيچارگى ديگرى خشنود باشد و حال آنكه از صبح تا شام خود در معرض بلاها و حوادث ناگوار است و از لابه‌لاى تيرهاى خانمان سوز عبور مىكند .\r\nكسى كه روح او با ياد خدا تلطيف شده ، نمىتواند رنجشى در سيماى ديگرى\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nببينيد ، قلبى كه محزن انوار الهى شد هرگز نمىتواند ، از غم ديگران مسرور گردد ، زيرا كه اين تاريكى است و قلب آنها تاريكى نمىپذيرد . از امام صدق ( عليه السلام ) است كه فرمودند :\r\n« لا تُبْدى الشِّماتَةَ لَاخيك فَيَرْحَمُه اللّه و يَصيرها بِك » :\r\n« اظهار خشنودى به\r\nخاطر مصيبتى كه به برادرت وارد شده ، مكن ، كه خداوند او را مورد رحمت قرار مىدهد و شماتت را به تو برمىگرداند » « 1 » چنان دچار مصيبت شوى ، كه مردم تو را شماتت كنند و چيزى سخت‌تر از شماتت دشمن نيست ، از حضرت ايوب ( عليه السلام ) پرسيدند ، از اين همه بلا و مصيبت كه ديدى كدام سخت‌تر بود ؟ ! نفرمود بيمارى و مرض و از دست دادن مال و فرزند ، بلكه فرمود :\r\n« شماتة الاعداء » :\r\n« شماتت و خشنودى دشمنان » . « 2 »\r\nو همين است كه وقتى موسى ( عليه السلام ) از كوه طور بازگشت و ديد مردم گوساله پرست شده اند و به برادرش اعتراض كرد ، هارون گفت نزديك بود مرا بكشند و مرا ضعيف كردند فلا تُشْمِت بى الاعداء » : « تو با خشم و اعتراض به من ، دشمنان را به من شاد مگردان » . « 3 »\r\nامام صادق ( عليه السلام ) مىفرمايند : «\r\nمَنْ شَمَتَ بِمُصيبَة نَزَلَتْ بِاخيه لم يَخْرُجْ مِنَ الدّنيا حتّى يُفْتَتَنُ » :\r\n« كسى كه خشنود شود به مصيبتى كه به برادرش وارد شده ، از دنيا بيرون نمىرود ، تا اينكه او خود به همان مصيبت گرفتار شود و آزمايش گردد » . « 4 »\r\nشماتت به مؤمن علاوه بر اين ، مايه شكستن قلب مؤمن و محزون كردن و مجروح آن مىشود ، كه نيز مخالف مقصود خداوند است ، او مىخواهد قلب\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 359 ، سفينة البحار ، جلد 1 ، صفحه 714 - شرح نهج البلاغه خوئى ذيل همين فراز ، جلد 12 ، صفحه 154 .\r\n( 2 ) . سفينة البحار ، جلد 1 ، ماده « شمت » ، صفحه 714 .\r\n( 3 ) . سوره اعراف ، آيه 150 .\r\n( 4 ) . اصول كافى ، جلد 2 ، صفحه 359 و شرح نهج البلاغه خوئى ذيل همين فراز و در سفينة البحار ، جلد 1 ، صفحه 714 اين روايت را آورده و در آخر لفظ « يفقتتن به » دارد . .\r\n","page_name":" 560 ","page_number":560},
  {"content":"\r\n\r\nمؤمنين مسرور شود ، و از اين رو به كسى كه به قلب مؤمن ادخال سرور كند پاداش مىدهد .\r\nگاهى شماتت ، به قلب انسان چنان مىكند ، كه شمشير و نيزه نمىكند ، بىجهت نيست كه امام سجاد ( عليه السلام ) اين قدر ناليدند ، وقتى از ايشان سؤال شد ، كجا سخت‌تر به شما گذشت ؟ ! سه بار فرمود : « الشام ، الشام ؛ الشام » : زيرا در شام بسيار مردم بر حال ما خوشحال بودند و زخم زبان زدند » !\r\nدرد از دست دادن پدر و برادران و اسارت زن و بچه‌ها ، اين قدر تحت الشعاع قرار گرفت كه از آنها شكايت نكردند و سخن از شام گفتند !\r\nدر روايتى از رسول گرامى ( صلى الله عليه و آله ) است كه وقتى اهل بلا و مصيبت را ديديد ، شكر و سپاس خدا كنيد كه شما به مصيبت گرفتار نشديد ، ولى نگذاريد آنها بشنوند ، زيرا ناراحت مىشوند . « 1 » يعنى هم متأثر شويد به حال آنها و هم خود شاكر باشيد كه دچار مصيبت نشده‌ايد .\r\nمؤمن واقعى آن است كه از مصيبت ديگران خشنود نشود و از وارد شدن حوادث ناگوار نسبت به خود و خانواده‌اش جزع و فزع نكند .\r\nبقول آن شاعر در وصف فردى مىگويد :\r\n فَلَستَ تراه شامتا بمصيبة * و لا جَزَعاً مِنْ طارِقِ الحَدَثان \r\n« نمىبينى او را كه خشنود به مصيبت ديگرى شود و نمىبينى از شرور كوبنده جزع و فزع كند » . « 2 »\r\nمرحوم الهى ، در ذيل اين فراز ( و لا يشمت بالمصائب ) مىگويد :\r\n نيازارد كسى را از نكوهش * كه خوب آزار ديد از چرخ سركش\r\nور از دهرش هزاران گونه رنج است * نه بر دل بار و نى بر رخ شكنج است \r\n\r\n\r\n","description":"","footnote":"\r\n( 1 ) . شرح نهج البلاغه خوئى ، ذيل همين فراز .\r\n( 2 ) . شرح نهج البلاغه ابن ابى الحديد ، جلد 10 ، صفحه 160 . .\r\n","page_name":" 561 ","page_number":561},
  {"content":"\r\n\r\n فلك بر جام اقبالش زند سنگ * كه گردد از هجوم غصه دلتنگ\r\nنگردد زشت ليكن نيك نامش * فزون گردد زِهَر سختى مقامش\r\nدلش آزاد شد از دام اوهام * دو زلف يار گشت آن مرغ را دام\r\nالهى دام بگسل دانه بگذار * برون شو زين قفس بر طرف گلزار \r\n* * *\r\n\r\n","description":"","footnote":"","page_name":" 562 ","page_number":562},
  {"content":"\r\n\r\n\r\n99 - وارد باطل نمىگردد و از دايره حق بيرون نمىرود\r\n« ولا يدخل فى الباطل و لا يخرج من الحق »\r\nترجمه : پرهيزگار وارد باطل نمىشود ، و خارج از حق نمىگردد .\r\n* * * شرح : پرواداران بواسطه داشتن ملكه تقوى هرگز در گرداب باطل فرو نمىروند ، هرگاه بخواهند ، پاى آنها بلغزد يا بخواهند آنها را در اين گرداب اندازند ، با تمسك به ريسمان خداوندى و حبل اللّه المَتين نجات مىيابند .\r\nقرآنِ خداوند همچون ريسمانى است كه اگر انسان به آن چنگ زند ، به باطل نمىافتد ، آن كتاب نشان دهنده حق و صحيفه نور است ، كسى كه به آن روى آورد ، در باطل نمىافتد و از مسير حق خارج نمىشود . پرهيزگاران آنچه را كتاب الهى حق دانسته پذيرفته و هر چه را باطل دانسته رها كرده‌اند ، براساس آيات قرآن مجيد مصاديق بارز حق عبارتند از :\r\n1 - خداوند « الله هو الحقّ » « 1 » - « فَتَعالَى اللّه المَلِك الحقّ » « 2 » .\r\n2 - خلقت آسمان و زمين و موجودات آنها - وَمَا خَلَقْنَا السَّماوَاتِ وَالْارْضَ و\r\n\r\n\r\n","description":"","footnote":"\r\n( 1 ) . سوره حج ، آيه 62 .\r\n( 2 ) . سوره مؤمنون ، آيه 116 . .\r\n","page_name":" 563 ","page_number":563},
  {"content":"\r\n\r\nمَا بَيْنَهُمَا إِلَّا بِالْحَقِّ « 1 » - مَّا خَلَقَ اللهُ السَّماوَاتِ وَالْارْضَ وَمَا بَيْنَهُمَا إِلَّا بِالْحَقِّ « 2 » - خَلَقَ السَّماوَاتِ وَالْارْضَ بِالْحَقِّ « 3 »\r\n3 - بعثت انبياء و رسل و امامت ائمه معصومين ( عليهم السلام ) - لَقَدْ جَاءَتْ رُسُلُ رَبِّنَا بِالْحَقِّ « 4 »\r\n4 - نزول كتابهاى آسمانى - فَبَعَثَ اللهُ النَّبِيِّينَ مُبَشِّرِينَ وَمُنذِرِينَ وَأَنزَلَ مَعَهُمْ الْكِتَابَ بِالْحَقِّ « 5 » - نَزَّلَ عَلَيْكَ الْكِتَابَ بِالْحَقِّ « 6 »\r\n5 - هر چه از ناحيه خداوندى آمده - فَيَعْلَمُونَ أَنَّهُ الْحَقُّ « 7 » - وَإِذَا يُتْلَى عَلَيْهِمْ قَالُوا آمَنَّا بِهِ إِنَّهُ الْحَقُّ مِنْ رَبِّنَا « 8 »\r\n6 - مرگ و سكرات آن - وَجَاءَتْ سَكْرَةُ الْمَوْتِ بِالْحَقِّ « 9 »\r\n7 - صيحه‌اى كه مقدمه حشر است - يَوْمَ يَسْمَعُونَ الصَّيْحَةَ بِالْحَقِّ ذَلِكَ يَوْمُ الْخُرُوجِ « 10 »\r\n8 - قيامت و حكومت الهى در آن روز - الْمُلْكُ يَوْمَئِذ الْحَقُّ لِلرَّحْمَانِ وَكَانَ يَوْماً عَلَى الْكَافِرِينَ عَسِيراً « 11 »\r\n9 - ترازوهاى سنجش اعمال - وَالْوَزْنُ يَوْمَئِذ الْحَقُّ فَمَنْ ثَقُلَتْ مَوَازِينُهُ\r\n\r\n\r\n","description":"","footnote":"\r\n( 1 ) . سوره احقاف ، آيه 3 .\r\n( 2 ) . سوره روم ، آيه 8 .\r\n( 3 ) . سوره نحل ، آيه 3 .\r\n( 4 ) . سوره اعراف ، آيه 43 .\r\n( 5 ) . سوره بقره ، آيه 213 .\r\n( 6 ) . سوره آل عمران ، آيه 3 .\r\n( 7 ) . سوره بقره ، آيه 26 .\r\n( 8 ) . سوره قصص ، آيه 53 .\r\n( 9 ) . سوره ق ، آيه 19 .\r\n( 10 ) . سوره ق ، آيه 43 .\r\n( 11 ) . سوره فرقان ، آيه 26 . .\r\n","page_name":" 564 ","page_number":564},
  {"content":"\r\n\r\nفَأُوْلَئِكَ هُمْ الْمُفْلِحُونَ « 1 »\r\n10 - قضاوت خداوند نسبت به مردم در دنيا و آخرت - وَأَشْرَقَتِ الْارْضُ بِنُورِ رَبِّهَا وَوُضِعَ الْكِتَابُ وَجِىءَ بِالنَّبِيِّينَ وَالشُّهَدَاءِ وَقُضِىَ بَيْنَهُمْ بِالْحَقِّ وَهُمْ لَا يُظْلَمُونَ « 2 »\r\n11 - وعده‌هاى حضرت حق - وَعْدَ اللهِ حَقّاً وَمَنْ أَصْدَقُ مِنْ اللهِ قِيلا « 3 » - إِلَيْهِ مَرْجِعُكُمْ جَمِيعاً وَعْدَ اللهِ حَقّاً « 4 » - أَلَا إِنَّ وَعْدَ اللهِ حَقٌّ وَلَكِنَّ أَكْثَرَهُمْ لَا يَعْلَمُونَ « 5 » - وَعْدَ اللهِ لَا يُخْلِفُ اللهُ وَعْدَهُ وَلَكِنَّ أَكْثَرَ النَّاسِ لَا يَعْلَمُونَ « 6 »\r\nآنان كه به اين واقعيات معرفت دارند و تمام حركات و سكنات خود را برحسب اين معلومات انجام دهند ، اهل تقوى و اهل حقّند و هر كس از مدار اين معرفت و عمل خارج است اهل باطل است .\r\nامام صادق ( عليه السلام ) مىفرمايند : تقوى آبى است كه از چشمه معرفت و شناسائى خداى متعال ، خارج مىشود و هر قسمتى از علم و يقين محتاج به تقوى است و تقوى نيازمند است ، به تصحيح و تكميل معرفت الهى به وسيله سكون و برقرار شدن در تحت عظمت و تسلط پروردگار متعال ، و توجه به آنكه حكومت و سيطره عظمت پروردگار متعال در همه حال انسان را فرا گرفته است و هر چه انسان بيشتر به احاطه و آگاهى و قيوميت خداوند عزيز توجه پيدا كرد ، موجب زيادى تقوى و سبب محكم بودن آن خواهد بود ، پس تقوى اساس و پايه هر حق و حقيقتى است .\r\nو امّا باطل ، آن چيزى است كه انسان را از قرب به پروردگار متعال دور سازد ، و\r\n\r\n\r\n","description":"","footnote":"\r\n( 1 ) . سوره اعراف ، آيه 8 .\r\n( 2 ) . سوره زمر ، آيه 69 .\r\n( 3 ) . سوره نساء ، آيه 122 .\r\n( 4 ) . سوره يونس ، آيه 4 .\r\n( 5 ) . سوره يونس ، آيه 55 .\r\n( 6 ) . سوره روم ، آيه 6 . .\r\n","page_name":" 565 ","page_number":565},
  {"content":"\r\n\r\nدر نامطلوب بودن آن خلافى نيست ، لازم است كه از باطل دورى كرده و باطن و قلب را وابسته به خداوند عزيز نموده و متمسك به قرب او گرديد . « 1 »\r\nعارف بزرگوار شيخ حسن مصطفوى ، در ذيل اين كلمات گويد : « حق به معنى ثابت و صحيح و متحقق است و مقابل حق باطل است و آن چيزى است كه ثبوت نداشته و روى اساس و پايه محكم برقرار نباشد و در عالم وجود آنچه ثابت و برقرار و ازلى و ابدى و بىنياز و لا يتغير است . وجود خداوند متعال است و سپس آنچه وجهه او و از اسماء او باشد « كُلُّ مَنْ عَلَيها فان و يَبْقى وَجْهُ ربّك ذِى الجَلالِ و الاكْرام » « 2 » و بقيه همه باطلند\r\n« الا كل شى ما سوى اللّه باطل » :\r\nو بهترين تعبير از باطل همان است كه امام صادق ( عليه السلام ) در عبارات فوق فرمودند\r\n« هو ما يَقْطَعُكَ عَنِ الحَقّ » :\r\n« آنچه تو را از خداوند و حق باز مىدارد » . « 3 »\r\nو از اين جا معلوم مىشود ، حقيقت تقوى عبارت است از ، خوددارى از باطل و حفظ خود از هر آنچه انسان را از رسيدن به حق و از گرفتن و جهه و راه حق و از اتصاف به صفات و اسماء حق جلوگيرى نمايد ، پس تقوى خود و جهه حق پيدا كردن و صورت حق گرفتن است .\r\nامام باقر ( عليه السلام ) مىفرمايند : مردى از شام از طرف معاويه خدمت امام حسن ( عليه السلام ) رسيد و گفت پادشاه روم از معاويه سؤال كرده :\r\n« كَمْ بينَ الحَقِّ و الباطل ؟ » :\r\n« بين حق و باطل چقدر فاصله است » ، حال آمده‌ام تا جوابش را از شما بگيرم ، حضرت فرمودند :\r\n« اربع اصابع ، فما رَأَيتَه بِعَينك فَهُو الحق و قَد تَسمَعَ بِاذُنيك باطلا كثيراً » :\r\n« چهار انگشت است ، آنچه را با دو چشم خود ديدى حق است و چه بسا با دو گوش خود باطل زيادى بشنوى » . « 4 »\r\n\r\n\r\n","description":"","footnote":"\r\n( 1 ) . مصباح الشريعة و مفتاح الحقيقة ، باب 67 - ترجمه مصطفوى ، صفحه 287 .\r\n( 2 ) . سوره الرحمان ، آيه 27 - 26 .\r\n( 3 ) . همان مدرك ، صفحه 288 - 287 .\r\n( 4 ) . بحار الانوار ، جلد 75 ، صفحه 196 - جلد 43 ، صفحه 357 . .\r\n","page_name":" 566 ","page_number":566},
  {"content":"\r\n\r\nامام باقر ( عليه السلام ) مىفرمايند : از اميرمؤمنان ( عليه السلام ) نيز همين سؤال شد ، و حضرت فرمودند : « چهار انگشت است » و حضرت چهار انگشت را پهلوى هم گذاشته و بين گوش و چشمهاى خود\r\nگذاردند ، سپس فرمودند : « آنچه چشمان تو ديد حق و آنچه گوشهاى تو شنيد اكثر آن باطل است » ! « 1 »\r\nدر جاى ديگر فرمودند : « بين حق و باطل چهار انگشت است . . . و باطل اين است كه بگوئى شنيدم ، حق اين است كه بگوئى ديدم » . « 2 »\r\nچون در ذيل بحث « يعترف بالحق قبل ان يشهد عليه » توضيحاتى گذشت توضيح بيشتر را در اين جا لازم نمىدانم . فقط در يك جمله مىگويم حق‌گوى و به حق عمل كن و در مجالس حق شركت كن كه نجات ابدى در اين است .\r\nمرحوم الهى ، در ذيل اين فراز ( لايدخل فى الباطل و لا يخرج من الحق ) گويد :\r\n نپويد راه باطل آن نكونام * نه از حق يك قدم بيرون نهد گام\r\nچنين گفتند ارباب حقائق * چو بشگفتند چون باغ شقايق\r\nكه باشد در حقيقت باطل و حق * گدائى ابد شاهى مطلق\r\nبه باطل گر جهان‌گيرى گدائى * چو چون را پيروى ، كشور گشائى\r\nحق آن هستى محض آمد كه آنجا * نيارد نيستى هرگز نهد پا\r\nبه حق پيوند اگر هشيارى اى دل * ز باطل رشته اميد بگسل \r\n* * *\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحه 196 .\r\n( 2 ) . شرح نهج البلاغه ابن ابى الحديد ، جلد 9 ، صفحه 72 - نهج السعاده ، جلد 3 ، صفحه 133 - خصال ، صفحه 236 - بحار ، جلد 75 ، صفحه 197 ( ميزان الحكمه ، جلد 1 ، 427 و 428 اين سه روايت را آورده است ) . .\r\n","page_name":" 567 ","page_number":567},
  {"content":"\r\n . \r\n","description":"","footnote":"","page_name":" 568 ","page_number":568},
  {"content":"\r\n\r\n\r\n100 - هرگز از سكوت غمگين نمىشود\r\n« انْ صمت لم يَغُمّه صَمُته »\r\nترجمه : اگر پرهيزگار سكوت كند ، سكوت او ، او را محزون نمىكند .\r\n* * * شرح : فرد متقى وقتى سكوت مىكند ، كه حرفى پسنديده نداشته باشد ، و كسى كه بداند اگر بخواهد سخن گويد ، حرف بيهوده و چه بسا باطل كه منجر به به گناه مىشود ، مىزند ، از سكوت خود خشنود است ، اگر صاحب مارى ، مارى را در سوراخ خود محبوس كرده باشد ، مگر ناراحت مىشود ، نه هرگز ! زيرا بيرون آمدن مار همان و نابود كردن انسانها و بلكه خود صاحب مار همان !\r\nغصه خوردن بر سكوت براى كسى است كه زبان خود را عادت به بيهوده‌گوئى و سخنان زائد داده است و اهل تقوى به جهت آگاهى از فوائد و ثمرات دنيوى و اخروى سكوت و مفاسد و آفات سخن گفتن مثل خطا و دروغ و غيبت و سخن‌چينى و نفاق و اهانت و ستيزه‌جوئى و ايذاء خلق و غير اينها ، خود را عادت داده‌اند كه بيشتر از مقدار لازم سخن نگويند .\r\nرسول گرامى اسلام ( صلى الله عليه و آله ) مىفرمايند\r\n: « طوبى لِمَنْ امسك الفضل من لسانه و انفَق الفضل من ماله » :\r\n« خوشا به حال كسى كه زياده‌گوئى را از زبانش گرفت و زيادى مال\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nخود را انفاق كرد » . « 1 »\r\nاميرمؤمنان ( عليه السلام ) مىفرمايند : « اگر كلام تو از نُقره باشد ، يقين بدان كه سكوت از طلا است » . « 2 »\r\nو در كلمات بزرگان آمده است : لايق‌ترين چيزى كه در زندان مىباشد ، زبان است «\r\n( اليق شى يكون فى السجن هو اللسان » « 3 »\r\n) و نيز گفته شده : زبان كم وزن ولى بزرگ جُرم است ! «\r\nاللسان صغيرُ الجِرم و عظيمُ الجُرم » . « 4 »\r\n) ابوبكر بن عياش مىگويد : چهار پادشاه هند و چين و كسرى و قيصر اجتماع كردند ( كسرى لقب پادشاهان ايران و قيصر لقب پادشاهان روم بوده است ) ، يكى از آنها گفت ، من بر آنچه گفته‌ام پشيمانم و بر آنچه نگفته‌ام پشيمان نيستم ، دومى گفت : من هنگامى كه سخن مىگويم و كلمه‌اى بر زبانم جارى مىكنم ، آن كلمه مالك من است ولى من مالك و صاحب اختيار او نيستم و وقتى آن كلمه را نگويم مالك آن هستم و آن مالك من نيست ، سومى گفت : تعجب مىكنم براى متكلّم كه وقتى سخن او به سوى او برگردد ، كلمه او ضرر و زيان به او مىزند و اگر رجوع به او نكرد نفع به او نمىرساند ( يعنى تعجب از بعضى كه وقتى سخن مىگويد ، يا به ضرر او تمام مىشود ، يا نفعى براى او ندارد ) چهارمى گفت : من بر برگرداندن آنچه نگفتم قدرتمندتر هستم ، تا آنچه گفتم ( آنچه از دهان بيرون آمد ديگر برنمىگردد ) . « 5 »\r\nگفته‌اند چهار چيز است كه : هرگز برنمىگردد : 1 - سخنى كه گفته شود . 2 - تيرى كه انداخته شود . 3 - ساعتى كه بگذرد . 4 - فرصتى كه از دست برود . « 6 »\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 155 .\r\n( 2 ) . شرح نهج البلاغه خوئى ، جلد 12 ، صفحه 155 .\r\n( 3 ) . شرح نهج البلاغه خوئى ، جلد 12 ، صفحه 155 .\r\n( 4 ) . شرح نهج البلاغه خوئى ، جلد 12 ، صفحه 155 .\r\n( 5 ) . همان مدرك .\r\n( 6 ) . خواندنيهاى دلنشين ، جلد 1 ، صفحه 100 . .\r\n","page_name":" 570 ","page_number":570},
  {"content":"\r\n\r\nامام صادق ( عليه السلام ) فرمودند : سكوت شعار محققين به حقائق گذشتگان و حقائق ثابت و محقق است ( و در آن فوائدى است ) .\r\n1 - كليد همه راحتيهاى دنيا و آخرت است . 2 - رضايت خداوندى در آن است . 3 - سبك كردن حساب . 4 - حفاظت از خطاها و لغزشها . 5 - پوششى بر جاهل است كه جهل و نادانيهاى او آشكار نشود . 6 - زينت و زيبائى و ابهّت عالم است . 7 - در سكوت گوشه‌گيرى و انزواى هواى نفسانى است . 8 - رياضت و مجاهدت با نفس در آن است . 9 - شيرينى عبادت . 10 - از بين رفتن قساوت قلب . 11 - عفت . 12 - جوانمردى و مروّت . 13 - تدبر صحيح و فهم و كياست و عقل .\r\nپس تا مجبور و ناچار نشدى ، لب به سخن مگشاى و زبان فرو بند ، خصوصاً اگر شنونده اهليت كلام تو را نداشته باشد .\r\nربيع بن خثيم كاغذى در برابر خود مىگذاشت ، و هر چه تكلم مىكرد مىنوشت و شبانگاه محاسبه مىكرد ، كه چه به نفع او بوده و چه به ضرر او و مىگفت : « آه آه نَجَا الصامِتُون و بَقينا » : « آه آه سكوت كنندگان نجات يافتند و ما باقى مانديم » ( و گرفتار سخن شديم ) !\r\nبعضى از ياران رسول الله ( صلى الله عليه و آله ) مرتب سنگ در دهان خود مىگذاردند ، وقتى مىخواستند حرف بزنند و مىدانستند براى خدا و در راه خدا و براى انجام وظيفه الهى است ، سنگ را از دهان بيرون آورده و سخن مىگفتند . بسيارى از صحابه ( سكوت مىكردند ) و گاهى آه بلندى مثل تنفس انسان غمديده از سينه مىكشيدند و مانند اشخاص مريض ( كه به زور حرف مىزند ) حرف مىزدند !\r\nو جز اين نيست كه سبب هلاكت خلق و نجات آنها در سخن و سكوت است ( سخن موجب هلاكت و سكوت موجب نجات است ) !\r\nپس خوشا به حال كسى كه معرفت عيب كلام و درستى آن و فوائد سكوت نصيبش شد كه اين از اخلاق انبياء ( عليهم السلام ) و شعار برگزيدگان است ، كسى كه ارزش و مقدار\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nتأثير كلام را فهميده باشد سكوت را شعار خود قرار داده و بدون دقت و تفكر سخن نمىگويد و كسى كه اطلاع و احاطه بر آثار لطيف و خصوصيات دقيق و باريك سكوت پيدا كرده و سكوت را نگهبان امين اسرار و حقائق قلبى خود قرار داده است ، البته كلام و سكوت چنين آدم ، عبادت خواهد بود و كسى بر اين عبادت او آگاهى نمىيابد بجز پادشاه با جبروت كه خداوند متعال است . « 1 »\r\nابن ابى الحديد در ذيل اين فراز مىگويد : پرهيزگار از فوت كلام و سخن نگفتن محزون و ناراحت نمىشود ، زيرا سكوت را غنيمت مىداند ، نه خسران و زيان\r\n( لانه يَرى الصمتَ مَغْنَماً لا مَغْرَماً ) « 2 »\r\n) آرى پرهيزگاران ساكتان ناطقند ، آنها گرچه ساكتند ولى روش و منش آنها گوياى ارزشهاى اخلاقى است آنها مجسمه و تابلوى تمام‌نماى قرآنند ، قرآن هم امر و هم نهى مىكند و ساكت ناطق است\r\n( القرآن آمر زاجرو صامتٌ ناطق ) . « 3 »\r\nرسول اكرم ( صلى الله عليه وآله ) مىفرمايند : « چهار چيز است كه فقط مؤمن دارا است ، يكى از آنها سكوت است و آن اولين عبادت است » . « 4 »\r\nامام صادق ( عليه السلام ) مىفرمايند : كسانى كه قبل از شما بودند ، سكوت را فرا گرفتند و شما سخن را ، اگر فردى از شما خواست متعبّد و عبادت كننده ( با خلوص نيت ) باشد ، بايد سكوت را قبل از آن به مدت ده سال فرا گيرد ، اگر اين كار\r\nرا به خوبى انجام داد و صبر بر آن كرد ، متعبّد مىشود و گرنه بايد بگويد : من اهليت آنچه را در نيت دارم ، ندارم « ما انا لِما اروم بِاهْل » . « 5 »\r\nاز نبى اكرم ( صلى الله عليه و آله ) نقل شده كه حضرت به مردى كه نزد ايشان آمده بود فرمودند : « آيا\r\n\r\n\r\n","description":"","footnote":"\r\n( 1 ) . مصباح الشريعة و مفتاح الحقيقة ، باب 27 .\r\n( 2 ) . شرح نهج البلاغه ابن ابى الحديد ، جلد 10 ، صفحه 160 .\r\n( 3 ) . نهج‌البلاغه ، خطبه 183 صبحى صالح و 182 فيض الاسلام .\r\n( 4 ) . بحار الانوار ، جلد 77 ، صفحه 88 .\r\n( 5 ) . بحار الانوار ، جلد 78 ، صفحه 228 . .\r\n","page_name":" 572 ","page_number":572},
  {"content":"\r\n\r\nتو را به امرى كه وارد بهشت مىكند ، راهنمائى كنم » گفت بله يا رسول الله ( صلى الله عليه و آله ) ! فرمودند : « از آنچه خدا به تو داده به ديگرى بده » ، گفت : اگر محتاجتر از ديگرى بودم چه طور ؟ ! فرمودند : « مظلوم را يارى كن » گفت : اگر ضعيف‌تر از كسى باشم كه ياريش مىكنم ؟ ! فرمودند : « راهنماى انسان جاهل و احمق باش » ، گفت : اگر خود ، جاهلتر از ديگرى بودم ؟ ! فرمودند :\r\n« فَاصْمت لِسانك الّا مِنْ خير » :\r\n« زبان خود را ساكت كن ، جز براى خير » . تو را خوشحال نمىكند اين كه در وجودت خصلتى از اين خصال باشد ، كه به سوى بهشت تو را سوق دهد . « 1 »\r\nمولى على ( عليه السلام ) نيز در صفات مؤمن در نهج‌البلاغه مىفرمايند :\r\n« كثيرٌ صمته ، مشغول وقته » :\r\n« مؤمن سكوتش زياد و وقتش مشغول است » . « 2 » آن قدر به دنبال كار خير است كه ديگر ، وقتى براى كلام و سخن بيهوده ندارد .\r\n كم گوى و بجز مصلحت خويش مگوى * چيزى كه نپرسند تو خود پيش مگوى\r\nگوش تو دو دادند و زبان تو يكى * يعنى كه دو بشنو و يكى بيش مگوى « 3 » \r\n* * *\r\n آن را كه شراب معرفت نوش كنند * از هر چه به جز اوست فراموش كنند\r\nآن را كه زبان دهند ، ديده ندهند * و آن را كه دهند ديده خاموش كنند « 4 » \r\nامام صادق ( عليه السلام ) مىفرمايند : « در حكمت آل داود ( عليه السلام ) چنين آمده است :\r\n« على العاقل ان يكون عارفاً بزمانه مُقْبلا على شأنه حافظاً لِلِسانه » :\r\n« بر فرد عاقل لازم است كه عارف به زمان خود باشد و روى آورنده به شأن و امورات خود گردد و بررسى احوال خود كند و حافظ زبان خود باشد » . « 5 »\r\n\r\n\r\n","description":"","footnote":"\r\n( 1 ) . بحار الانوار ، جلد 71 ، صفحه 296 .\r\n( 2 ) . نهج‌البلاغه ، حكمت 333 صبحى صالح ، 329 فيض الاسلام .\r\n( 3 ) . ترجمه مصباح الشريعة مصطفوى ، صفحه 121 .\r\n( 4 ) . ترجمه مصباح الشريعة مصطفوى ، صفحه 121 .\r\n( 5 ) . شرح نهج البلاغه خوئى ، جلد 12 ، صفحه 156 . .\r\n","page_name":" 573 ","page_number":573},
  {"content":"\r\n\r\n« وَشّا » مىگويد : شنيدم از امام هشتم ( عليه السلام ) كه مىفرمود : اگر مردى از بنىاسرائيل مىخواست عابد بشود مىبايست ده سال قبل از آن سكوت اختيار كند . « 1 »\r\n زبان بسيار سر بر باد داده است * زبان سر را عدوى خانه زاد است\r\nعدوى خانه خنجر تيز كرده * تو از خصم برون پرهيز كرده\r\nنشد خاموش كبك كوهسارى * از آن شد طعمه باز شكارى\r\nاگر طوطى زبان مىبست در كام * نه خود را در قفس ديدى نه در دام\r\nخموشى پرده پوش راز باشد * نه مانند سخن غمّاز « 2 » باشد « 3 » \r\nاتفاق عجيبى كه براى ابويوسف كه از اكابر علماء ادبيات و بزرگان شيعه و از اصحاب امام جواد و امام\r\nهادى ( عليهما السلام ) است اين كه در پرهيز از لغزشهاى زبان گفته :\r\n يصابُ الفَتى مِنْ عَثْرَة بلسانِه * و ليس يصاب المرء مِنْ عثرَةِ الرِجل\r\nفَعَثْرَتُه فى القول تذهب رأسَه * و عثرته فى الرَّجل تذهب عن مَهَل \r\n( از لغزش زبان به جوان صدمه مىرسد و از لغزش پا به مرد صدمه نمىرسد ) .\r\n( لغزش او در گفتار سر او را مى بد و لغزش او در پا زود رسيدن را مى برد ) اگر خواهى مرد حقيقت باشى سكوت كن ، كه گويند شخصى در چين نزد پيرمرد آگاه و صاحب نظرى رفت ، و گفت مرا از حقيقت آگاه كن .\r\nپير گفت : حقيقت ده جزو است : يكى كم گفتن و نه ديگر خموش بودن ، « باز » ( اين پرنده شكارى ) به سبب خاموشى به دست پادشاهان است و بلبل به جهت آواز خوشش در قفس . چون چشمه در جوش مباش تا از خاموشى ، دريا گردى .\r\nدرين دريا به گوهر هر كه ره داشت ، به غواصيش بايد دم نگه داشت .\r\n\r\n\r\n","description":"","footnote":"\r\n( 1 ) . شرح نهج البلاغه خوئى ، جلد 12 ، صفحه 156 .\r\n( 2 ) . غَمَزَ عيبُه / ظَهَرَ ( غَمّاز در اينجا به معنى بسيار ظاهر كننده عيب است ) .\r\n( 3 ) . شرح نهج البلاغه خوئى ، جلد 5 ، صفحه 255 - 254 ، ذيل خطبه 77 . .\r\n","page_name":" 574 ","page_number":574},
  {"content":"\r\n\r\nپيرگوى ( گوينده‌اى كه پيرمرد بود ) خودستايى نزد حكيمى لاف مىزد ، كه بر سه زبان مسلط است و مىتواند با آن زبانها نطق كند .\r\nحكيم گفت : بفرمائيد كه به چه زبانى مىتوانيد سكوت كنيد . « 1 »\r\nدر مجلس معاويه يكى از بزرگان خاموش بود و هيچ نمىگفت ، معاويه گفت : چرا سخن نمىگوئى ؟\r\nآن مرد فاضل گفت : چه گويم ، اگر راست گويم از تو بترسم و اگر دروغ گويم از خدا بترسم ، پس در اين مقام سكوت اولاتر . « 2 »\r\nمرحوم الهى ، عارف معارف ، در ذيل اين فراز ( ان صمت لم تَغُمّه صَمتُه ) گويد :\r\n لب ار خاموش سازد از تكلم * غمش نبود كه دل دارد ترنّم\r\nبه خاموشى توان با دل سخن گفت * گهرهاى حقائق بى زبان سفت\r\nبه خاموشى گل آرايد چمن را * هزاران راز گويد ياسمن را\r\nبه خاموشى يكى مرد روان پاك * ز باغ دل زدايد خار و خاشاك\r\nز لب چون زشت و زيبا در حجابست * خموشى به ز گفت ناصواب است\r\nز خاموشى نكوتر گفتن خوش * و اگر ناخوب گوئى باش خامش\r\nز خاموشى تو را زنهار نايد * كه گفت بد دَرِ حسرت گشايد\r\nز خاموشى خيال مرد هشيار * در آسايش بود ز اندوه و تيمار\r\nبه گاه خامشى نادان غمين است * كه گوئى با خيال خود به كين است\r\nهر آن كو در دلش نقش نگار است * به گاه خامشى سرگرم يار است\r\nلبش خاموش و دل در صحبت دوست * كه با دل صحبت دلدار نيكوست\r\nچو غم دارد زبانش گر خموشست * دلش با روى دلبر در خروش است\r\nببند اى دل لب از گفتن زمانى * كه دلبر گويدت راز نهانى \r\n* * *\r\n\r\n\r\n","description":"","footnote":"\r\n( 1 ) . پاسدار اسلام ، شماره 90 ، صفحه 38 .\r\n( 2 ) . خواندنيهاى دلنشين ، جلد 1 ، صفحه 91 . .\r\n","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n\r\n\r\n101 - صدايش به قهقه بلند نمىشود\r\n« وانْ ضَحِك لم يَعْلُ صَوتُه »\r\nترجمه : پرهيزگار اگر بخندد ، صداى خنده او بلند نمىشود .\r\n* * * شرح : اين خصلت نشانه وقار دارنده آن است ، لبخند ، خنده بزرگان است ، حتى بعضى موقع خنديدن دندانهايشان آشكار نمىشود .\r\nآنها كه اعتقاد به مبدأ و معاد دارند و از عاقبت اعمال خود باخبرند ، محزونند و اين حزن مانع از خنده نامعقول آنها است و در حد حُسن اخلاق و معاشرت و خوشروئى ، لبخند زنند ، آنها كه نه اعتقادى دارند و نه به عاقبت خود مىانديشند ، از حزن در قلب آنها خبرى نيست و از اين روى فكر مىكنند در آسايش هستند ، در حالى كه توهّمى بيش نيست !\r\nرسول خدا ( صلى الله عليه وآله ) هيچ وقت صداى خنده‌اش بلند نمىشد و تنها تبسّم مىكردند . و گويا همه انبياء ( عليهم السلام ) چنين بوده‌اند . در جريان حضرت سليمان ( عليه السلام ) با مورچه در قرآن آمده كه حضرت سليمان ( عليه السلام ) خنده‌اى تبسّم‌گونه كردند : فَتَبَسَّمَ ضَاحِكاً مِّنْ قَوْلِهَا « 1 » و اين روش انبياء نشانه وقار و توجه آنها به عالم ديگر بود .\r\n\r\n\r\n","description":"","footnote":"\r\n( 1 ) . سوره نمل ، آيه 19 . .\r\n","page_name":" 577 ","page_number":577},
  {"content":"\r\n\r\nروزى نبى گرامى اسلام ( صلى الله عليه و آله ) از كنار عده‌اى از جوانهاى انصار عبور كردند و آنها با يكديگر گرم صحبت بودند و صداى قهقهه و خنده‌هايشان بلند بود حضرت\r\nفرمودند : « اى گروهى كه چنين مىكنيد ، چه كسى از شما آرزويش فريبش داده و بواسطه اين آرزو در عمل كوتاهى كرده ( اين چنين شخصى ) بايد از آنچه در قبرها است و آنچه در آنها مىگذرد آگاهى و اطلاع يابد و از حشر و نشر عبرت گيرد و ياد كنيد مرگ را كه نابود كننده لذات است » . « 1 »\r\nدر جاى ديگر فرمودند :\r\n« لو تعلمون ما اعلم لضحكتم قليلا و ليبكوا كثيراً » :\r\n« اگر مىدانستيد آنچه را كه من مىدانم ، كم مىخنديديد ، و بسيار مىگريستند » . « 2 »\r\nرسول گرامى ( صلى الله عليه و آله ) به جبرئيل فرمودند : « چرا هرگز ميكائيل را خندان نديده‌ام ؟ گفت\r\n: « ما ضحك ميكائيل مُنْذُ خُلِقَتِ النار » :\r\n« ميكائيل از وقتى آتش خلق شده نخنديد » . « 3 »\r\nامام باقر ( عليه السلام ) مىفرمايند : حضرت داود ( عليه السلام ) به سليمان ( عليه السلام ) ( فرزندش ) فرمود\r\n: « يا بُنَىّ ايّاك و كثرةَ الضحك فَانّ كثرة الضحك تترك العبد حقيراً يوم القيامة » :\r\n« اى فرزندم بپرهيز از خنده زيادى ، زيرا زيادى خنده بنده را در روز قيامت حقير دست مىكند » . « 4 »\r\nآرى از قهقهه بپرهيزيد كه از شيطان است ( القهقهة من الشيطان ) « 5 » و حتى در روايت از امام باقر ( عليه السلام ) آمده كه هرگاه قهقهه زديد بعد از آن بگوئيد : « اللهم لا تَمقتنى » « خدايا مرا مورد غضب خود قرار مده » « 6 » و اين روايت به خوبى نشان مىدهد كه\r\n\r\n\r\n","description":"","footnote":"\r\n( 1 ) . بحار الانوار ، جلد 76 ، صفحه 59 .\r\n( 2 ) . تفسير نور الثقلين ، جلد 2 ، صفحه 249 .\r\n( 3 ) . تنبيه الخواطر ، صفحه 54 .\r\n( 4 ) . بحار الانوار ، جلد 71 ، صفحه 277 - جلد 76 ، صفحه 58 ( در اين مجلّد بحار « فقيراً يوم القيامه » آمده است ) .\r\n( 5 ) . وسائل ، جلد 8 ، صفحه 479 ( از امام صادق ( عليه السلام ) است ) .\r\n( 6 ) . وسائل ، جلد 8 ، صفحه 479 . .\r\n","page_name":" 578 ","page_number":578},
  {"content":"\r\n\r\nخنده بلند انسان را در معرض غضب خداوند رحمان قرار مىدهد .\r\nپس هرگاه خواستيد خنده كنيد ، تبسّم نمائيد كه بهترين خنده ، تبسّم است .\r\n( خَيْرُ الضِّحْكِ التَّبَسُّم ) . « 1 »\r\nو همين ، خنده مؤمن است . « 2 » نه فقط در حال شنيدنِ گفتارى خنده‌آور تبسّم كنيد ، بلكه در همه حال تبسّم را بر چهره خود آشكار كنيد ، خصوصاً در برخوردها و سخن گفتن‌ها ، در روايت است كه رسول گرامى ( صلى الله عليه و آله ) وقتى سخن مىفرمود : تبسم مىكرد « 3 » و نيز در روايت است كسى كه در برابر صورت برادرش متبسّم باشد ، براى او حسنه است\r\n( مَنْ تَبَسُّمَ فى وَجه اخيه كانَتْ له حَسَنَة ) « 4 »\r\nدر روايت آمده ، رسول اكرم ( صلى الله عليه وآله ) وقتى خندان مىشدند ، چشمهاى مباركش تنگ مىشد . و همه خنده او تبسّم بود ، به طورى كه دندانهاى حضرت از سفيدى مانند تكه ابرى كه آماده باران ريختن است آشكار مىشد . « 5 »\r\n\r\nعواقب زياد خنديدن\r\nدر روايات به تعدادى از آنها اشاره شده كه از آن جمله :\r\n1 - موجب حقارت انسان در قيامت مىشود و اين مطلب در حديث امام باقر ( عليه السلام ) گذشت كه فرمودند :\r\n« كَثْرَةُ الضّحكِ تَتْركُ العَبد حقيراً يومَ القيامة » . « 6 »\r\n2 - موجب مرگ قلب مىشود ، رسول گرامى ( صلى الله عليه و آله ) فرمودند :\r\n« ايّاك وَ كَثْرَةَ الضّحكِ\r\n\r\n\r\n","description":"","footnote":"\r\n( 1 ) . غررالحكم .\r\n( 2 ) . غررالحكم ، ( ضحك المؤمن تَبَسُّمٌ ) .\r\n( 3 ) . بحار الانوار ، جلد 16 ، ص 298 .\r\n( 4 ) . بحار الانوار ، جلد 74 ، صفحه 298 - كافى ، جلد 2 ، صفحه 206 ( به همين مضمون با اضافه‌اى از امام صادق ( عليه السلام ) در وسائل ، جلد 11 ، صفحه 569 آمده است ) .\r\n( 5 ) . بحار الانوار ، جلد 16 ، صفحه 298 .\r\n( 6 ) . بحار الانوار ، جلد 71 ، صفحه 277 . .\r\n","page_name":" 579 ","page_number":579},
  {"content":"\r\n\r\nفانّه يُميتُ القلب » :\r\n« از خنده زيادى\r\nبپرهيزيد كه قلب را مىميراند » . « 1 » مولى على ( عليه السلام ) نيز فرمودند :\r\n« كَثُرَ ضِحْكُه مات قَلبُه » :\r\n« كسى كه خنده‌اش زياد شود ، قلبش مرده است » . « 2 »\r\n3 - موجب محو ايمان مىشود رسول گرامى ( صلى الله عليه و آله ) :\r\n« كَثْرَةُ الضِّحَكِ يَمحُو الايمان » :\r\n« خنده زياد ايمان را محو مىكند » . « 3 »\r\n4 - موجب از بين رفتن هيبت و وقار انسان مىشود . مولى على ( عليه السلام ) مىفرمايند :\r\n« مَنْ كَثُرَ ضِحْكُه ذَهَبَتْ هِيْبَتُه » :\r\n« كسى كه خنده او زياد شود ، هيبت و ابهّت او مىرود » . « 4 » در جاى ديگر مىفرمايند :\r\n« كثرة ضحك الرجل تُفْسِد وَقارَه » :\r\n« زيادى خنده مرد ، وقار او را فاسد مىكند » .\r\n5 - خنده زياد موجب وحشت همنشين و زشت كردن رهبر و رئيس مىشود : امام متقيان على ( عليه السلام ) مىفرمايند :\r\n« كثرة الضحك يوحش الجليس و يَشين الرئيس » : « 5 »\r\nخنده زيادى اعتماد دوست و همنشين انسان را نسبت به انسان كم و موجب وحشت او در همنشينى مىشود » ، زيرا زياد خنديدن مناسب انسان عاقل و متين نيست و موجب بى وقارى رهبر مىگردد .\r\n6 - خنده مستانه موجب گريه در قيامت و گريه بر گناه مايه سرور و خنده در قيامت است . امام صادق ( عليه السلام ) فرمودند :\r\n« كم ممّن اكثر ضحكه لاعبا يكثر يوم القيامة بكاؤه و كم ممّن اكثر بكائه على ذنبه خائفا يكثر يوم القيامه فى الجنَّة سروره و ضحكه » :\r\n« چه بسيار از كسانى كه خنده را از روى بازى و شوخى زياد كردند و روز قيامت گريه آنها زياد است و چه بسيار از كسانى كه گريه بر گناهشان را از\r\nروى ترس از مقام خداوندى زياد كردند و در روز قيامت در بهشت ، سرور و خنده آنها زياد\r\n\r\n\r\n","description":"","footnote":"\r\n( 1 ) . بحار الانوار ، جلد 76 ، صفحه 59 .\r\n( 2 ) . غررالحكم .\r\n( 3 ) . بحار الانوار ، جلد 14 ، صفحه 249 - جلد 76 ، صفحه 60 .\r\n( 4 ) . بحار الانوار ، جلد 77 ، صفحه 285 .\r\n( 5 ) . غررالحكم . .\r\n","page_name":" 580 ","page_number":580},
  {"content":"\r\n\r\nمىشود » . « 1 »\r\nآرى از خنده مستانه و قهقهه بپرهيزيد ، و بالاتر از اين خود شما نيز سخنى نگوئيد و كارى نكنيد كه ديگران اين‌گونه بخندند به اصطلاح خود را دلقك بىخبران نكنيد !\r\nرسول گرامى ( صلى الله عليه وآله ) فرمودند :\r\n« انّ الرجلَ لَيَتَكّلمُ بالكلمة فى المَجْلس ليَضْحَكَهم بها فَيهوى فى جَهَنَّم ما بين السماء و الارض » :\r\n« مردى در مجلسى به كلمه‌اى تكلم مىكند ، تا حاضرين را با آن كلمه بخنداند ولى خودش در جهنم ميان آسمان و زمين رها مىشود » . « 2 »\r\nدر جاى ديگر فرمودند : « واى بر كسى كه سخن مىگويد و دروغ مىگويد ، تا عده‌اى را بخنداند ، واى بر او واى بر او ! » « 3 »\r\nمولى على ( عليه السلام ) مىفرمايند :\r\n« ايّاكَ انْ تَذْكُرَ مِنَ الكَلامِ ما كانَ مُضْحكاً و ان حكيتَ ذلك عن غيرك » :\r\n« بپرهيز از ذكر كردن كلامى كه خنده‌آور باشد ، گرچه از ديگرى آن را حكايت كنى ! » « 4 »\r\nامام صادق ( عليه السلام ) نقل مىكنند ، در مدينه ( در زمان امام سجاد ( عليه السلام ) مردى بود ياوه‌گو كه كار او خنداندن مردم بود .\r\nامام سجاد ( عليه السلام ) فرمودند : اين مرد مرا خسته كرده كه به او بخندم ، روزى آن حضرت با غلامان عبور مىكردند و اين مرد آمد و عباى حضرت را از پشت سر برداشت و رفت ، حضرت ملتفت نشدند ، ولى غلامان ملتفت شده و او را دنبال كرده و عباء را از او گرفته و نزد حضرت آوردند ، حضرت فرمودند\r\nاين كه بود ، گفتند : اين مرد ياوه‌گو و مزاح كننده‌اى است كه مردم را مىخنداند ، فرمودند به او بگوئيد :\r\n« انّ\r\n\r\n\r\n","description":"","footnote":"\r\n( 1 ) . بحار الانوار ، جلد 76 ، صفحه 59 ( در شرح نهج البلاغه خوئى ذيل همين فراز با تفاوتى نقل شده است ) .\r\n( 2 ) . بحار الانوار ، جلد 77 ، صفحه 88 .\r\n( 3 ) . همان مدرك .\r\n( 4 ) . بحار الانوار ، جلد 76 ، صفحه 60 - شرح ابن ابى الحديد ، جلد 16 ، صفحه 121 . .\r\n","page_name":" 581 ","page_number":581},
  {"content":"\r\n\r\nلِلّه يوماً يَخْسُرُ فيه المُبْطِلُون » :\r\n« براى خداوند روزى است كه افراد ياوه‌گو در آن روز در خسران و زيانند ! » « 1 »\r\nمولى على ( عليه السلام ) در جمله بسيار جالبى مىفرمايند :\r\n« وَقِّرُوا انْفُسَكِم عَنِ الفُكاهات و مَضاحِكِ الحكايات و محالّ التُّرَّهات » :\r\n« وقار خود را نسبت به فكاهيات و حكايات خنده‌آور و محلهائى كه سخنان باطل گفته مىشود حفظ كنيد » « 2 » و با زياده‌روى در اينها شخصيت خود را خدشه‌دار مگردانيد .\r\nمرحوم الهى ، در ذيل اين فراز\r\n« و ان ضحك لم يعل صوته »\r\nچنين مىسرايد :\r\n وگر خندد چو گل خندد در اين باغ * نه آشوب افكند در باغ چون زاغ\r\nغنچه لب گشايد در تبسّم * كه آرد بلبلان را در ترنّم\r\nكه لبخند نهان خوش چون ربا بست * چو خنده صبحدم كز آفتابست\r\nلب خندان خوش است اما نه چندان * گل از خنده خزان گرد ببستان\r\nبخند اى نازنين ليك بينديش * كه لبخند فزون دل را كند ريش\r\nببين در قهقهه كبك خرامان * كه چشم باز بر وى گشت خندان \r\n\r\nحكايت\r\n شنيدم طرفه كبك كوهسارى * خرامان بود چون زيبا نگارى\r\nبه خنده كوه را رقصان همى خواست * نشاطش مىفزود و غصّه مىكاست\r\nبه دشت از قهقهه آن كبك دلشاد * ز بالا ، شاهبازى ديده بگشاد\r\nگرفت آن كبك خندان را به چنگال * ز بهر طعمه بشكستش پر و بال\r\nمبادا ناگهان باز شكارى * كند بازى به كبك كوهسارى\r\nدر اين محفل تو چون شمع اى خردمند * به جان سوز و به لب آهسته مىخند\r\nكه مىترسم ز لبخند فزونت * فلك چون غنچه سازد غرق خونت \r\n\r\n\r\n","description":"","footnote":"\r\n( 1 ) . تنبيه الخواطر ، جلد 4 ، صفحه 537 .\r\n( 2 ) . غررالحكم ( روايات ديگرنيز درباره ضحك در ميزان الحكمه ، باب « ضحك » ، جلد 5 ، صفحه 479 تا 486 آورده شده ، مىتوانيد مراجعه نمائيد ) . .\r\n","page_name":" 582 ","page_number":582},
  {"content":"\r\n\r\n\r\n102 - انتقامجو نيست\r\n« انْ بُغِىَ عَليه صَبَرَ حَتّى يكونَ اللّه هو الذّى يَنْتَقِمُ لَه »\r\nترجمه : اگر ظلمى به پرهيزگار شود صبر مىكند تا خداوند انتقام او را بگيرد .\r\n* * * شرح : اگر به او ستمى شود شكيبائى كرده و مقابله به مثل نمىكند و به فكر انتقام نمىافتد ، البته اين نسبت به دوستان يا دشمنانى است كه عدم انتقام تأثير مثبت روى آنها مىگذارد ، يا در مقابل ظالمانى است كه قدرت انتقام از آنها نيست ، يعنى جزع و فزع و ناراحتى نمىكند ، بلكه انتقام را به خدا وامىگذارد و قبلا بحث درباره انتقام و صبر مشروحاً گذشت .\r\nاولياء بزرگ خدا و پرهيزگاران واقعى كسانى بودند كه زندگى آنها آميخته با اين‌گونه صبر بود ، از خود مولى على ( عليه السلام ) تا امام حسن عسكرى ( عليه السلام ) و حتى امام زمان ( عليه السلام ) دچار ظلم طواغيت و ستمگران بودند و با صبر و واگذارى انتقام به خداوند به وظائف الهى خود عمل كردند . شيعيان واقعى آن بزرگواران ، همچون ابىذرها نيز چنين كردند ، در اينجا نامه‌اى كه ابوذر غفارى اين مبارز بزرگ و صبور دوران ، براى « حُذَيفه بن يمان » دوست قديمى خود كه از اصحاب رسول خدا ( صلى الله عليه و آله ) و از شيعيان على ( عليه السلام ) بود و در زمان عثمان در پست فرماندارى بصره قرار گرفته بود ،\r\nنوشته است ،\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nمىآوريم ، نامه‌اى كه نشان ظلمهائى است كه به او روا داشته شده و صبرى است كه در برابر ظالمان و ظلم آنها كرده است ، و او شكايت خود را به خداوند كرده و انتقام را به او واگذاشته است . اين نامه را وقتى ابوذر به دستور عثمان به « ربذة » آن بيابان خشك و سوزان تبعيد شده ، نوشته است . و در مقابل ، حذيفة هم جوابى داده كه ما هر دو نامه را در اينجا ذكر مىكنيم به اين اميد كه از روح بلند و استوار دوستداران حق الهام گرفته و هر چه بيشتر موفق باشيم .\r\n\r\nدو نامه تكان دهنده\r\n\r\nنامه ابوذر به حُذيفه\r\n« به نام خدا ، بَعد ، اى برادرم طورى از خدا بترس كه چشمان تو اشك زياد بريزد و هميشه مواظب قلب خويش باش ! شب زنده دارى و بدن خود را در اطاعت خداوند قرار بده !\r\nكسى كه مىداند سرانجام غضب خداوند آتش است ، سزاوار است آن را در نظر داشته باشد و تا وقتى كه ندانسته است كه خداوند از او راضى شده است ، گريه وى ادامه داشته باشد و ( در عبادت خدا ) شبها بيدار بماند .\r\nكسى كه مىداند عاقبت رضايت خداوند بهشت است سزاوار است از حق استقبال نمايد تا بوسيله آن سعادتمند گردد و در راه خدا از اهل و مال گذشتن ، شب زنده‌دارى كردن ، روزه گرفتن ، با دست و زبان با ستمگرانى كه دين ندارند ، نبرد و مبارزه كردن ، براى او آسان و كوچك گردد .\r\nتا وقتى كه نفهميده است خداوند از او راضى شده است بايد به اين اعمال ادامه دهد و به طور حتم تا از دنيا نرود اين مطلب را درك نمىكند !\r\nهر كسى مايل است در پناه خدا باشد و به رفت و آمد با پيغمبران نائل گردد ،\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nبايد همين روش را داشته باشد .\r\nاى برادرم تو در آن مكان دور راحت هستى و من هم مصيبتها و غمهاى خود را به خدا واگذار مىكنم و شكوه اين كه ستمگران بر من غالب شده‌اند ، به خدا مىنمايم .\r\nمن ستمگريها و جناياتى كه مىشد با چشم خود ديدم و با گوش شنيدم ( و روى احساس مسئوليت دينى كه كردم ) بر ضد آنها به مبارزه برخاستم و در نتيجه از بهره خويش محروم شدم ، مرا به شهرها بردند و از خويشان و برادران و حرم پيغمبر ( صلى الله عليه وآله ) دورم كردند و اينك در اينجا غريب شده‌ام .\r\nبه خداى بزرگ پناه مىبرم از اين كه خواسته باشم در مورد امورى كه برايم پيش آمده است اظهار نارضايتى ( از خدا ) نمايم ، بلكه به تو اطلاع مىدهم كه به آنچه خداوند دوست دارد و برايم مقدور كرده است راضى هستم ، من اين مطلب را براى تو نوشتم تا براى من و عموم مسلمانان دعا كنى و نجات و راحتى را از خداوند مسئلت نمائى و خير پايان و حسن عاقبت را از او خواستار باشى ! والسلام .\r\n\r\nنامه حذيفه در پاسخ ابوذر\r\n« بنام خدا ، نامه تو كه در آن مرا بيم داده بودى و از عواقب خويش ترسانده و به مواظبت به جان خود تأكيد كرده بودى ، به من رسيد !\r\nاى برادرم تو از زمانهاى پيش نسبت به من و مردمان با ايمان ، خيرخواه مهربان و دلسوز بودى و راهنمائى نمودى به\r\nرضاى خداوندى كه غير از او خدائى نمىباشد و به غير از فضل و رحمت و منّت بزرگ او چيزى نيست و جز او كسى نيست ، كه انسان را از غضب وى بازدارد !\r\nبنابراين آمرزش عمومى و رحمت با وسعت خداوند را از براى خود و خويشان و غيرخويشان و براى جمعيت مسلمانان مسئلت دارم !\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nاى برادر ، من از آنچه نوشته و بيان كرده بودى در مورد حركت و غربت و تبعيد خويش با اطلاع شدم ! به خدا سوگند اى برادر مصيبتها و ناراحتيهايى كه به تو وارد شده است برمن بسيار گران تمام شد ! و اگر امكان داشت كه آنها با پول بر طرف گردد ، من با كمال ميل حاضر بودم مال خود را در اين راه خرج كنم تا خداوند مصيبتهاى شما را بر طرف نمايد . . . »\r\nتا اين كه مىنويسد :\r\n« اى برادر بر آنچه از دست تو رفته است تأسف نخور و در مقابل مصيبتهائى كه به تو وارد شده است اندوهگين مباش و آنها را براى خود خير و خوبى بدان و در انتظار پاداش نيك خداوند باش !\r\nاى برادر ! من مرگ را از براى خود و تو بهترين اندرزگو مىدانم ، براى اين كه فتنه‌هائى بر ما سايه افكنده كه همانند پاره‌هاى شب تاريك روى هم انباشته شده و همه را در كام خود فرو برده است !\r\nشمشيرها در اين آشوبها ظاهر گشته و مرگها در آن مىرسد ، هر كس بر آنها آگاه شود - و از آنها انتقاد نمايد - و در آنها داخل شود و حركتى داشته باشد - كه با آنها مبارزه كند - كشته مىگردد !\r\nاين فتنه‌ها و نكبتها تمام جمعيتها و قبائل عرب را فرا گرفته است ، در اين زمان هر كس ستمگرتر باشد ، عزيزتر است و هر كس پرهيزگارتر باشد ، ذليل‌تر مىباشد ، خداوند ما و تو را از شر زمانه‌اى كه مردمش چنين هستند حفظ كند ! من در هر حال و هر وقت از دعا خوددارى نمىكنم ، چه خداوندى كه وعده او خلاف نمىشود مىفرمايد : « مرا بخوانيد تا براى شما اجابت كنم ، آنان كه از عبادت من تكبر مىنمايند به زودى وارد دوزخ خواهند شد » . « 1 »\r\nپناه مىبرم به خدا از اين كه عبادت او تكبر نمائيم و از اطاعت او رو گردان\r\n\r\n\r\n","description":"","footnote":"\r\n( 1 ) . سوره مؤمن ، آيه 62 . .\r\n","page_name":" 586 ","page_number":586},
  {"content":"\r\n\r\nباشيم ، خدا را به رحمت او سوگند مىدهم ، كه به زودى من و تو را از اين بلاها نجات دهد و سعادتمند گرداند ، والسلام عليكم » . « 1 »\r\nآرى پرهيزگاران واقعى زندگى تلخ خود را با صبر شيرين مىكنند و با واگذارى انتقام به خداوند به آن آرامش مىبخشند .\r\nمرحوم الهى ، در ذيل اين فراز « و ان بغى عليه صبر حتى يكون اللّه هو الذى ينتقم له » چنين گويد :\r\n شكيبد گر ز مردم بيند استم * كه خواهد داد او سلطان عالم\r\nكه چون قهرش ستمگر را زبون كرد * بسا طش همچو گردون سرنگون كرد\r\nستمگر را به كيفر دست بندد * كه به روى ابر گريد برق خندد\r\nجهان دار المجاز است هشدار * چو گردون زير دستان را ميازار\r\nبترس از برق آه بى گناهى * كه سوزد آهى از مه تا به ماهى\r\nرقيب ارجور كرد اى جان صبورى * كه شد بيداد را كيفر ضرورى\r\nجفا بينى وفا كن ايزدى هست * كه گر از پا درافتى گيردت دست \r\n* * *\r\n دو گونه است اين سخن هشدار و بنيوش * يكى گوهر بر از گنجينه هوش\r\nستم بر شخص اگر رفت از ستمكار * روا باشد كه بگذارد به دادار\r\nوگر بر خلقى آن جور افكند تير * دليرى شخص را بايست چون شير\r\nكه بخشايش ستم بر ديگران را * قوى پنجه كندا ستمگران را\r\nستمگر را قوى سر پنجه كردن * ضعيفان را بود دل رنجه كردن \r\n* * *\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه 236 و 237 ، به نقل از مرد خسيس ، صفحات 206 تا 211 . .\r\n","page_name":" 587 ","page_number":587},
  {"content":"\r\n . \r\n","description":"","footnote":"","page_name":" 588 ","page_number":588},
  {"content":"\r\n\r\n\r\n103 - نفس او در زحمت\r\n\r\n104 - مردم از او در راحت\r\n\r\n105 - خود را براى آخرت به سختى مىاندازد\r\n\r\n106 - مردم را در آسايش قرار مىدهد\r\n« نَفْسُه منه فى عَناء و النّاس مِنه فى راحة اتْعَبَ نَفْسَه لِاخرته و اراح النّاس مِن نفسه »\r\nترجمه : نفس او در سختى ، و مردم از او در آسايشند ، نفس خود را براى آخرت خويش به تعب افكنده و مردم را از خود در راحتى قرار مىدهد .\r\n* * * شرح : پرهيزگار وقتى ببيند مردم مشكل دارند ، خود را به زحمت مىاندازد و چه بسا بىخوابى را بر خود تحمل مىكند تا مشكل آنها را حل كند . چنان عمل كرده كه وقتى مردم دچار مشكلى مىشوند ، خود به سوى او مىآيند و گوئى او باز كننده گره و حلّال مشكلات است ، دائماً به دنبال كارهاى مردم است ، تا مردم راحت باشند ، گرچه خود ناراحت باشد ، ولى اين ناراحتى نه به خاطر امور دنيوى و وجهه پيدا كردن است ، بلكه براى خدا و توشه برگرفتن براى آخرت است .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nاو به بقاء مىانديشد و بقاء در آخرت است .\r\nبينش و انديشه او چنين عملى را به او توصيه مىكند ، زيرا بينش او بينشى توحيدى است كه خدمت به خلق را بعد از عبادت خالق افضل چيزها مىشمارد . در روايتى از امام عسكرى ( عليه السلام ) رسيده كه « دو خصلت است كه بالاى آن چيزى نيست .\r\nيكى ايمان به خداوند و دوّمى نفع رساندن به برادران دينى و انسانى » « خصلتان ليس فوقهما شىء الايمان باللّه و نفع الاخوان » .\r\nپرهيزگار مىداند نفس او امر كننده به پليديها است ( امّاره به سوء ) و دشمنى شناخته شده است و از اين رو توجه به خواهشهاى آن نمىكند ، تا به سختى افتد ، سختى او مايه راحتى مردم و راحتى او مايه ناراحتى مردم است ، او ظلم به احدى نمىكند و جز آسايش خلق به چيزى نمىانديشد .\r\nاز امام صادق ( عليه السلام ) روايت شده كه از پدران خود نقل كردند ، در وصيت و سفارش نبىاكرم ( صلى الله عليه و آله ) به على ( عليه السلام ) است كه فرمودند :\r\n« يا على افضل الجهاد مَنْ اصبَحَ لايَهُمّ بِظُلم احَد » :\r\n« اى على با فضيلت‌ترين جهاد اين است كه فرد صبح كند و اهتمام به ظلم احَدى نداشته باشد » .\r\nنظر پرهيزگاران به آخرت است زيرا آن سراى باقى و محل استقرار ابدى است وَإِنَّ الْاخِرَةَ هِىَ دَارُ الْقَرَارِ « 1 » و هر عاقلى خانه اقامت خود را آباد مىكند ، نه منزلگاههاى ميان راه را ، مولى على ( عليه السلام ) مىفرمايند :\r\n« مَنْ عَمَر دارَ اقامته فهو العاقل » :\r\n« كسى كه خانه اقامتى خود را بنا كند و آباد سازد ، او عاقل است » . « 2 »\r\nدر جاى ديگر مىفرمايند :\r\n« انّك مخلوق للاخرة فاعمل لها ، انّك لم تُخْلَق للدنيا فازهد فيها » :\r\n« تو اى انسان ، براى آخرت آفريده شده‌اى ، ( تا آنجا سكونت كنى ) پس براى آنجا عمل انجام بده و براى دنيا و سكونت در آن آفريده نشده‌اى ، پس در\r\n\r\n\r\n","description":"","footnote":"\r\n( 1 ) . سوره غافر ، آيه 39 .\r\n( 2 ) . غررالحكم ( ميزان الحكمه ، جلد 1 ، بحث آخرت ، صفحات 31 تا 40 ) . .\r\n","page_name":" 590 ","page_number":590},
  {"content":"\r\n\r\nآن زاهد باش و براى آن كار مكن ( هدف را آخرت قرار بده ! ) « 1 » » آرى به فرموده مولى على ( عليه السلام ) هر كس همت خود را براى آخرت قرار داد ، به\r\nآرزوى خود رسيد « مَنْ جعل كلّ همّه لَاخرته ظفر بالمأمول » و هر كس براى دنيا و به قصد دنيا فعاليت كرد دچار خسارت شد . « 2 »\r\nمرحوم الهى ، در ذيل « نفسه منه فى عناء و الناس منه فى راحة » چنين گويد :\r\n به خلق آسايش آرد خويش را رنج * كه جويد در خراب خويشتن گنج\r\nتو نيز ايجان چو مردان وفا كيش * جهان را نوش باش و خويش را نيش\r\n( الهى ) جهد كن تا مىتوانى * كه مردم را به آسايش رسانى \r\nو در ذيل « اتعب نفسه لاخرته » گويد :\r\n كشد رنج سفر آن جان آگاه * كه يابد ملك جاويدان در اين راه\r\nتن آسائى رها كرد آن دل آزاد * كه آسايد در اقليم روان شاد\r\nفرو ماندن به چاه تن‌پرستى * روان را جاودان دارد به پستى \r\n* * *\r\n دو روزى رنج بر دَرِ دانش و دين * پرستش كن وصال دوست بگزين\r\nسفرگاهيست گيتى ، باش هشيار * كز اينجا رفت بايد تا بَر يار\r\nترا رنج سفرگر باشدت هوش * به منزل چون رسى گردد فراموش\r\nنماند رنج و ماند شادمانى * در آن دولت‌سراى جاودانى \r\nو در ذيل « و اراح الناس من نفسه » گويد :\r\n ز رنج آرد به راحت مردمان را * نشاند فتنه دور زمان را\r\nهمه راحت بود بر خلق بىرنج * وجودش خلق را شاديست چون گنج\r\nبكوش اى جان كه بر بيگانه و خويش * وجودت نوش شايد بود نِى نيش \r\n\r\n\r\n","description":"","footnote":"\r\n( 1 ) . غررالحكم ( ميزان الحكمه ، جلد 1 ، بحث آخرت ، صفحات 31 تا 40 ) .\r\n( 2 ) . غررالحكم ( ميزان الحكمه ، جلد 1 ، بحث آخرت ، صفحات 31 تا 40 ) . .\r\n","page_name":" 591 ","page_number":591},
  {"content":"\r\n\r\n چو بتوان شد دواى دردمندان * نشايد گشت درد مستمندان\r\nبه رنج مردم از خورسند گردى * به زنجير ستم پابند گردى\r\nو اگر خوشنودى از آسايش خلق * تو را آسيب دوران نفشُرَد حلق\r\nز من بنيوش و جاى بد ، نكوئى * به كار خلق كن گر پاك خوئى \r\n* * *\r\n\r\n","description":"","footnote":"","page_name":" 592 ","page_number":592},
  {"content":"\r\n\r\n\r\n107 - كناره‌گيرىاش از روى زهد است\r\n\r\n108 - معاشرتش توأم با مهربانى است\r\n\r\n109 - دورىاش از روى تكبر نيست\r\n\r\n110 - نزديكىاش به خاطر مكر و خدعه نيست\r\n« بُعدُه عَمّن تَباعَدَ عنه زُهدٌ و نَزاهَةٌ و دُنُوّه ممّن دَنا منه لينٌ و رحمة ، لَيسَ تَباعُدُه بِكِبر و عَظَمة و لا دُنُوّه بِمَكر و خَديعة »\r\nترجمه : دورى او از كسى كه از او دورى مىكند از روى زهد و به خاطر پاك ماندن است و معاشرتش با كسى كه به او نزديك مىشود توأم با نرمش و مهربانى است ، دورى كردن او از روى تكبر و بزرگى نيست و نزديك شدن او نيز از روى مكر و نيرنگ نمىباشد .\r\n* * * شرح : پرهيزگار بر طبق ديدگاه توحيدى خود به افرادِ حق‌گرا منعطف و از افراد باطل‌گرا دور مىشود ، اين دور شدن و كناره‌گيرى از فرد يا گروهى خاص نه به عنوان تكبر و بزرگى و فخرفروشى است ، بلكه به خاطر پاك ماندن و آلوده نشدن به صفات اهل باطل است و نزديك شدن و تمايل به فرد و گروهى خاص نه به خاطر\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nفريفتن و سوء استفاده باشد ، بلكه به خاطر برخورد نرم و آميخته با مهربانى است ، به خاطر اين است كه آنها همسفران او در كوى حقّند ، ملاك دورى و نزديكى آنها از كسى از روى فساد اخلاق مثل تكبر و مكر و\r\nحيله نيست ؛ بلكه از روى ارزشهاى بالنده اخلاقى مثل كناره‌گيرى از فساد و براساس رحمت و عطوفت است .\r\nاساساً فردى كه داراى نظم و انضباط است نمىتواند ، در همه احوال و با همه متمايل و يا از همه كناره‌گيرى كند اگر كسى با همه نرمى نشان داد و به هر دسته و فرقه‌اى متمايل شد بايد رگه‌هاى نفاق را در او جستجو كرد . مگر مىشود انسان با اين همه انسانها و اين همه افكار جور واجور هماهنگ شود . و اگر با همه تندى كرد ، او بيمار است و تعادل روحى ندارد .\r\nبعضى فقط براى پول كسى رفيق او مىشوند ، تا وقتى مثل گاو شيرده ، مىشود او را دوشند ، او را مىدوشند و تا وقتى مثل شتر ، سوارى دهد ، سوارى مىكشند ، وقتى ديگر بهره نداد مثل تفاله كه در دهان است او را دور مىاندازند .\r\nپرهيزگاران از زمره اين افراد نيستند كه ملاك رفاقت آنها بهره‌كشى باشد ، پرهيزگاران مانند منافقين نيستند ، كه وقتى به مؤمنان مىرسند ، بگويند ايمان آورديم و وقتى با دوستان شيطان صفت خود خلوت كردند ، بگويند ما با شمائيم و آنها را مسخره كرديم وَإِذَا لَقُوا الَّذِينَ ءَامَنُوا قَالُوا ءَامَنَّا وَإِذَا خَلَوْا إِلَى شَيَاطِينِهِمْ قَالُوا إِنَّا مَعَكُمْ إِنَّمَا نَحْنُ مُسْتَهْزِءُونَ « 1 » در صفات اخلاقى آنها مكر و حيله راه ندارد ، زيرا مكر و حيله تاريكى است كه با نورانيت درون آنها سازگار نيست .\r\nمرحوم الهى قمشه‌اى ، اين بلبل گلزار عشق و عرفان در ذيل « بعد عمّن تباعد عنه زهد و نزاهه و دنوه ممن دنى منه لين و رحمة ليس تباعده بكبر و عَظَمَة و لا دُنُوُّه بمكر و خديعه » چنين مىسرايد :\r\n چو دور از خلق گردد در تفرّد * نزاهت خواهد و زهد و تجرّد \r\n\r\n\r\n","description":"","footnote":"\r\n( 1 ) . سوره بقره ، آيه 14 . .\r\n","page_name":" 594 ","page_number":594},
  {"content":"\r\n\r\n نى از مردم بكبر و ناز دور است * چنان كز طبع ارباب غرور است\r\nو اگر نزديك گردد آن وفادار * بجز اشفاق و رحمت نيستش كار\r\nشود نزديك با مردم كه شايد * درى از عشق بر دلها گشايد\r\nنى از مكر و فريب آيد به نزديك * سخن اينجا رسيد اى عقل ناهيك\r\nگريز اى عقل كامد عشق خونريز * و يا پروانه شو ، ز آتش مپرهيز\r\nروان بگذار و تن بسپار جانسوز * دل از شمع جمال شه بيفروز\r\nبر آتش زن كه شمع بزم لاهوت * روزد جان و سوزد جسم ناسوت\r\nبيفشان بال و پركان طرفه صياد * بگيرد جسم و جان را سازد آزاد \r\n* * * \r\nروح بىقرار همام به ملكوت پرواز كرد !\r\nقال : فَصَعِقَ همّام صعقَة كانتَ نَفْسُه فيها\r\nترجمه : ( راوى مىگويد ) : هنگامى كه سخن به اينجا رسيد ، ناگهان همّام ناله‌اى از جان بركشيد كه روحش همراه آن از كالبدش خارج شد .\r\n* * * شرح : آرى اهل معرفت و پرهيزگاران واقعى گاهى به جائى مىرسند كه تأثير موعظه در آنها اين‌گونه نمودار مىشود ،\r\nهمّام گرچه مردى عابد و زاهد و اهل رياضت بوده چنان كه در روايت كافى آمده\r\n« كانَ عابِداً ناسِكاً مُجْتهداً » « 1 »\r\nو گرچه اهل تقوى و قلبش مملوّ از حكمت و روحش سرشار از زيركى و ذكاوت بوده ، چنان كه از سؤالش پيدا است ، ولى هر چه قلب او وسيع باشد ، در مقابل قلب على ( عليه السلام ) كه چون دريا است ، قابل مقايسه نيست ، مسلماً قلب كوچك همّام تاب تحمل فشار آن\r\n\r\n\r\n","description":"","footnote":"\r\n( 1 ) . در اصول كافى جلد 3 صفحه 32 داستان همام و سئوال او از حضرت به صورت ديگرى نقل شده است و عبارت ( كان عابداً ناسكاً مجتهداً درهمان مدرك آمده است . .\r\n","page_name":" 595 ","page_number":595},
  {"content":"\r\n\r\nمعلومات را نداشت ، چون استخر كوچك تحمل آب دريا ندارد و جاى تعجب نيست كه همّام صيحه‌اى زند و از هوش رود « 1 » آن هم از هوش رفتنى كه جان خود را روى آن بگذارد !\r\nتجلّى اين حقايق بر قلب همّام ، همانند تجلّى الهى بر كوه طور براى موسى ( عليه السلام ) بود كه از عظمت آن مدهوش شد فَلَمَّا تَجَلَّى رَبُّهُ لِلْجَبَلِ جَعَلَهُ دَكّاً وَخَرَّ مُوسَى صَعِقاً « 2 » نه فقط موسى ( عليه السلام ) مدهوش شد كه كوه طور با آن سختى و عظمت نيز منهدم شد .\r\nمرحوم الهى در ذيل اين فراز چنين مىسرايد :\r\n چون سلطان سخن در سوز و در ساز * به لحن عشق كرد اين قصّه آغاز\r\nسرانجام آن حريف عشق بنياد * بزد فرياد و رفت از هوش و جان داد\r\nنمود آن عاشق اسرار ازل گوش * به پاى شمع شد پروانه مدهوش\r\nشنيد از گوش دل آواى معشوق * فكند از شوق سر در پاى معشوق\r\nبلى رسم و ره عشاق اين است * طريق جان فشانيشان چنين است \r\n* * * \r\nتأثير موعظه بر قلوب مؤمنان\r\nفقال اميرالمؤمنين ( عليه السلام ) « اما و اللّه لقد كُنتُ اخافها عليه ثمّ قال ( عليه السلام ) : هكذا تصنع المواعظ البالغة باهلها » .\r\nترجمه : اميرالمؤمنين على ( عليه السلام ) فرمود : « به خدا قسم من از اين پيشامد مىترسيدم سپس فرمود : مواعظ و پند و اندرزهاى بليغ و رسا به آنان كه اهل موعظه‌اند چنين مىكند » .\r\n\r\n\r\n","description":"","footnote":"\r\n( 1 ) . همان مدرك ، صفحه 324 ( فَصاح همامُ صيحةً ثم وقع مغشيا عليه ) .\r\n( 2 ) . سوره اعراف ، آيه 143 . .\r\n","page_name":" 596 ","page_number":596},
  {"content":"\r\n\r\nشرح : حضرت سوگند مى خورند كه از اين پيش‌آمد بر همّام مىترسيدند و لذا در ابتدا از جواب تفصيلى اجتناب كردند و به جواب مختصر قناعت كردند « يا همّام اتّق اللّه و احِسن فان اللّه مع الذين اتّقوا و الذين هم محسنون » : « اى همّام از خدا بترس و نيكى كن ، زيرا خداوند با افراد تقوا پيشه و كسانى است كه احسان مىكنند » . ولى او به اين جواب راضى نشد و اصرار ورزيد تا اين كه امام ( عليه السلام ) براى او تفصيلا اين خطبه را انشاء فرمودند و چه بسا اگر او هنوز هم تحمل مىداشت حضرت به سخنان خود ادامه مىدادند ولى مرگ او حضرت را ساكت و آن درياى معلومات را كه متلاطم شده بود ، آرام كرد .\r\nآرى موعظه‌اى كه از دل برخيزد اين گونه بر دل نشيند ، ولى مهم اين است كه خود را اهل « مواعظ بالغة » كنيم ، تا در ما تأثير گذارد قلبى كه از سخنى همچون سنگ شده و قساوت رذائل اخلاقى بر آن حاكم است ، موعظه در آن مؤثر نيست ، قلبِ رام ، پذيرش دارد و گرنه قلب وحشى ، گريزان است و از موعظه و پند بيزار !\r\nمرحوم الهى در ذيل اين فراز « فقال اميرالمؤمنين ( عليه السلام ) : اما و اللّه لقد كُنت اخافُها عليه » چنين گويد :\r\n از آن پس گفت شه زان داشتم بيم * كه دل بازد ، كند جان نيز تسليم\r\nگران بودم سخن گفتن در اين باب * كه تابد مهر و گردد ماه بىتاب\r\nبرون از پرده افتد راز جانش * بياسايد ز قيد تن روانش \r\nو در ذيل « ثم قال ( عليه السلام ) هكذا تصنع المواعظ البالغة باهلها » چنين مىگويد :\r\n پس آنكه شاه فرمود از سرناز * كه راز اين سان كند با محرم راز\r\nاگر سرّ ازل ، مَحرم كند گوش * در افتد تا ابد سرمست و مدهوش\r\nز دام تن پرد مرغ روانش * بياسايد ز درد هجر جانش\r\nسخن اين بود و پند اين بود و راز اين * حق اين بود و حقيقت بى مجاز اين \r\n\r\n","description":"","footnote":"","page_name":" 597 ","page_number":597},
  {"content":"\r\n\r\nسپس مرحوم الهى داستان فضيل بن آياز را كه از سران دزدان بود و مردم بسيار از او وحشت داشتند و در اثر شنيدن آيه « أَلَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللهِ » : « آيا وقت آن نرسيده كسانى كه ايمان آوردند ، قلبشان براى ذكر خداوند خاشع شود » « 1 » در نيمه‌شب در وقت دزدى منقلب شده و توبه كرد را به نظم درآورده است تا تأثير پند را روشن كند .\r\n\r\nحكايت\r\n شنيدستم فضيل نيك فرجام * شبى برشد به دزدى بر در و بام\r\nشنيد از خانه‌اى آواز قرآن * بزد راه دل او راز قرآن\r\nدل شب داشت مرد پارسائى * بدين خوش نغمه از قرآن نوائى\r\nز شورانگيز آه عاشقانه * ( الم يأن ) همى زد در ترانه\r\nكه پوئى « 2 » تا به كى راه خطا را * دل آگه شو به ياد آور خدا را\r\nفضيل آن ناله جانسوز بشنيد * پشيمان گشت و راه عشق بگزيد\r\nبه كنج مسجد آن شب تا سحرگاه * برآورد از دل افغان وز جگر آه\r\nاز آن پس راه و رسم عشق دريافت * به جانش پرتو توفيق برتافت\r\nسخن كز دل برآيد همچو تيرى * نشيند بر دل روشن ضميرى \r\n* * * فَقالَ له قائلٌ فَما بالُكَ يا اميرالمؤمنين فَقال ( عليه السلام ) وَيْحَك انَّ لِكلّ اجَل وَقْتاً لا يَعْدُوه و سَبَباً لا يَتَجاوَزه\r\nترجمه : گوينده‌اى به حضرت عرض كرد حال و شأن شما چيست اى اميرمؤمنان ؟ ! ( اگر موعظه در همّام اثر كرد چرا در شما اثر نكرد كه اين‌گونه غش\r\n\r\n\r\n","description":"","footnote":"\r\n( 1 ) . سوره حديد ، آيه 16 .\r\n( 2 ) . دونده ، رونده ، جستجو كننده . .\r\n","page_name":" 598 ","page_number":598},
  {"content":"\r\n\r\nكنيد ، و يا اگر بر او ترسان بوديد ، چرا براى او اين‌گونه سخن گفتيد ؟ ) مولاى متقيان على ( عليه السلام ) فرمودند : واى بر تو ، براى هر اجل و مرگى وقت مشخصى و سبب معينى است كه از آن تجاوز نمىكند .\r\n* * * شرح : كلام حضرت كه به اينجا رسيد ، فردى ( كه گفته‌اند « عبداللّه بن كوّاء » يكى از خوارج بود ) از روى اعتراض گفت : « فما بالك يا اميرالمؤمنين » مراد اين شخص يكى از اين دو چيز بود :\r\n1 - اين موعظه و اندرزهاى بليغ چرا در خود شما اثر نكرد و بىهوش نشديد . پس واقعيت ندارد و گرنه خود مىبايستى در همان راه برويد .\r\n2 - چرا اين موعظه را به همّام فرموديد با آن كه نسبت به او ترسان بوديد ؟ !\r\nحضرت يك جواب اقناعى كه در حدّ فهم شنوندگان و سؤال كننده باشد ، فرمودند و حاصل آن جواب اين است كه هر انسانى اجلى حتمى دارد كه مقدّر شده و از وقت خود نه مقدم نه مؤخر مىشود ! و نيز علت و سبب مشخصى دارد كه قابل تبديل و تغيير نيست ، چنان كه خداوند متعال مىفرمايد : « وَمَا كَانَ لِنَفْس أَنْ تَمُوتَ إِلَّا بِإِذْنِ اللهِ كِتَاباً مُؤَجَّلا » : « هيچ نفسى نمىتواند بميرد مگر به اذن خداوند كه اجَل هر كس در لوح قضاى الهى به وقت معين ثبت است » . « 1 »\r\nپس مقدر بوده همّام در اين وقت و در اثر چنين موعظه‌اى جان دهد ، و اين اجل در لوح محفوظ امّ الكتاب ثبت بوده است .\r\nولى من ( على ( عليه السلام ) ) هنوز وقت مرگم فرا نرسيده ( و سبب آن كه ضربت ابن‌ملجم مرادى است هنوز نرسيده است ) .\r\nابن ابى الحديد در شرح خود مىگويد : براى حضرت ممكن نبود ، فرق بين نفس خود و نفوس آنها را ذكر كنند ( كه بزرگى نفس من و تحمل آن موجب شد من به\r\n\r\n\r\n","description":"","footnote":"\r\n( 1 ) . سوره آل عمران ، آيه 145 . .\r\n","page_name":" 599 ","page_number":599},
  {"content":"\r\n\r\nحال غشوه نيفتم ، ولى نفوس شما مثل من نيست ) و آن حال نيز مقتضى ذكر اين فرق نبود\r\n( زيرا موجب تفضيل نفس و برترى نفس او مىشد ) از اين رو جوابى اسكاتى دادند كه خصم را ساكت كند .\r\nبه عبارت ديگر :\r\nجواب وجه اول كه چرا خود مولى بىهوش و دچار غشوه نشدند ؟ اين است كه نفوس بشر داراى استعداد و ظرفيت مختلف است ، و اولياء خدا مخصوصاً اميرالمؤمنينعلى ( عليه السلام ) در حد اعلاى آن قرار گرفته‌اند ، پيدا است كه نيروى نفس قدسى على ( عليه السلام ) در برابر واردات . الهيه تحمّل بسيار دارد ، و با رياضت و تمرين به درجه وقار و طمأنينه رسيده است ، علاوه بر آن كه امام ( عليه السلام ) آن صفات را كه براى مؤمنان و متقيان بيان فرمودند ، به حدّ اعلا از بركت فيض خداى تعالى در خود مىبيند ، از اين رو از فقدان آنها متأثر و متألم نمىشود ، چون واجد همه آنها است به خلاف همّام كه اولا نسبت به مولى ضعف نفس و كمى حوصله دارد و ثانياً فقدان اين صفات در او موجب اندوه و افسوس كشنده مىشود و به قول ابن ابى الحديد وسيله‌اى كه گِل را با آن سوراخ مىكنند ، با آن سنگ را نمىشود سوراخ كرد ، وسيله اول تأثيرى بسزا و مؤثر در سنگِ استوار نمىكند ؛ موعظه‌اى كه قلب همّام را سوراخ مىكند ، توان تأثير بر قلب محكم و استوار مولى را ندارد . و اين سبب قريب براى مرگ همّام بود و آنچه مولى جواب دادند كه وقت و سبب معينى براى مرگ همّام بود گرچه صحيح است ولى سبب بعيد مرگ او بود .\r\nجواب وجه دوم كه اگر مولى ترسان بر همّام بودند ، كه دچار اين پيش‌آمد شود ، چرا جواب تفصيلى دادند ؟ بايد عرض كنم چنان كه شارح بزرگ نهج‌البلاغه ابن ميثم بحرانى مىگويد : حضرت بىتابى او را تا حدّ بىهوشى و غشوه توقع و گمان داشتند ، ولى اين گمان را نداشتند كه ، در اين غشوه مرگ او\r\nمحقق مىشود « 1 » و يا\r\n\r\n\r\n","description":"","footnote":"\r\n( 1 ) . شرح ابن ميثم ، جلد 3 ، صفحه 414 . .\r\n","page_name":" 600 ","page_number":600},
  {"content":"\r\n\r\nچنان كه دانشمند محترم آقا سيد جواد مصطفوى در شرح خطبه همام در شرح كتاب شريف كافى بعد از آوردن جواب ابن ميثم ، جواب ديگرى مىدهد كه هر كس اجلى و مرگى مقدور دارد و امام آگاه به اين سبب بودند و طبق قضاء و قدر الهى نسبت به همّام رفتار كردند ، پس نظير كشتن جوان در داستان خضر و موسى ( عليهما السلام ) است كه قرآن كريم بيان مىكند . « 1 »\r\nالهى ، اين سوخته و سوته دل در ذيل اين فراز ( فقال له قائِلٌ فَما بالكُ يا اميرالمؤمنين ( عليه السلام ) وَيْحَك انَّ لِكُلّ اجَل وَقْتاً لا يَعْدُوه وَسَبَباً لا يَتَجاوَزُه ) چنين مىسرايد :\r\n فضولى گفت شه را ، در تو چون بود * كه آواى تو اين تأثير ننمود\r\nشه از گفتار آن نادان برآشفت * به پاسخ بهر تعليمش چنين گفت\r\nكه بر بخت سياهت واى و صد واى * ز خواب جهل زين پس ديده بگشاى\r\nكه هر مرگى ز فرمان ازل خواست * بهنگامى و شرطى بى كم و كاست \r\n* * * فَمَهلا لا تَعُد لِمِثلِها فانّما نَفَثَ الشيطان على لسانك\r\nترجمه : پس آرام باش و ديگر اين گونه سخن مگوى اين حرفى بود كه شيطان بر زبانت نهاد .\r\n* * * شرح : حضرت پس از جواب آن معترض ، او را نهى مىكنند كه ديگر چنين اعتراض مكن زيرا اين سخن برخاسته از شيطان است\r\nو شيطان با زبان تو اين‌گونه سخن مىگويد ، اعتراض بر امام از القائات شيطان است و اى كاش اعتراضى در مورد خود بود ، اين اعتراض در جاى خود نبود و نسبت به امام جا نداشت .\r\n\r\n\r\n","description":"","footnote":"\r\n( 1 ) . اصول كافى ، با شرح و ترجمه مصطفوى ، جلد 3 ، صفحه 325 ، جوابهاى هر دو وجه را آورده و به نظر حقير جواب اخير قابل تأمل است . .\r\n","page_name":" 601 ","page_number":601},
  {"content":"\r\n\r\nو اين فرمايش امام درسى است كه ببينيم در كجا سخن گوئيم و در كجا اعتراض كنيم و مخاطب را ارزيابى كنيم كه كيست ، شايد او احاطه به مسائلى دارد كه ما آگاه نسبت به آنها نيستيم ، پس نسنجيده سخن مگوئيد ، زيرا چه بسا سخنانى كه به عنوان بلندگوى شيطان از زبان ما خارج مىشود و خداوند ما را از شرور او محافظت فرمايد .\r\nالهى اين بلبل گلشن راز در ذيل اين فراز آخر ( فمهلا لا تَعُد لمثلها فانّما نفث الشيطان على لسانك ) چنين گويد :\r\n از اين پس بو الفضولى را زبان سوز * ز شيطان ، زشت گفتارى مياموز\r\nمبادا ديگر اين ناخوش بيانت * كه ديو افكند بى شك بر زبانت\r\nبسا كازرده گوش مستمندان * نواى دلخراش خود پسندان\r\nبسا خاموش گردد بلبل باغ * چو آهنگ مخالف بركشد زاغ \r\n* * * خداوند ما را در رسيدن هر چه بيشتر به صفات متقيان يارى فرمايد و ما را از نصيب آنها بهره‌مند گرداند .\r\nبحمداللّه شرح اين خطبه شريف پس از قريب دو سال و نيم در شامگاه ولادت رسول گرامى ( صلى الله عليه و آله ) و امام صادق ( عليه السلام ) در كنار مرقد منوّر حضرت معصومه ( عليها السلام ) به پايان رسيد .\r\nاللّهم وَفِّقْنا لِما تُحِبُّ و تَرضى وَ السَّلام على مَن اتَّبَعَ الهُدى\r\nاكبر خادم الذاكرين ( خادمى ) - قم\r\n17 ربيع الاول 1411 برابر با 16 مهرماه 1369\r\n\r\n","description":"","footnote":"","page_name":" 602 ","page_number":602},
  {"content":"\r\n\r\n\r\n« فهرست منابع »\r\n1 . آداب النفس - عارف حكيم محمد عيناثى\r\n2 . السيرة النبوية - ابن هشام\r\n3 . الكامل - مبرّد\r\n4 . المفردات فى غريب القرآن - راغب اصفهانى\r\n5 . المنطق المقارن - محمدعلى گرامى\r\n6 . اخلاق محتشمى - محتشم السلطنة ( حسن اسفنديارى )\r\n7 . اعلام القرآن - دكتر محمد خزائلى\r\n8 . الغارات - ابواسحاق ابراهيم بن محمد ثقفى كوفى\r\n9 . الجعفريات - قاضى ابى المحاسن الرويانى\r\n10 . الاختصاص - شيخ مفيد\r\n11 . اخلاق حسنه - فيض كاشانى\r\n12 . الاخلاق - سيد عبدالله شُبّر\r\n13 . المنجد - بولس المعلوف اليسوعى\r\n14 . احياء العلوم - غزالى\r\n15 . الحقائق - فيض كاشانى\r\n16 . ارزشها و ضدارزشها در قرآن - ابوطالب تجليل\r\n17 . اقبال الاعمال - سيد رضى الدين الطاووس ( سيدبن طاووس )\r\n18 . اخلاق فلسفى - محمدتقى فلسفى\r\n19 . اسد الغابة - جَزَرى\r\n20 . اسرار الحكم - حاجى سبزوارى\r\n21 . الكنى و الالقاب - محدّث قمى\r\n22 . ارشاد - شيخ مفيد\r\n23 . ايمان و وجدان - . . . .\r\n24 . الحياة - محمدرضا ، على ، محمد حكيمى\r\n25 . الامامة و التبصرة - ابى الحسن على بن الحسين بن بابويه قمى ( پدر شيخ صدوق )\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n26 . المعجم المفهرس لالفاظ نهج‌البلاغه - دشتى ، محمدى\r\n27 . الترغيب - ابى جعفر البرقى\r\n28 . امالى - صدوق\r\n29 . المحاسن - ابى اجعفر البرقى\r\n30 . امالى - شيخ طوسى\r\n31 . اثناعشريه فى المواعظ العددية - آية الله مشكينى\r\n32 . بداية الحكمة - علامه طباطبائى\r\n33 . باب حادى عشر - علامه حلى\r\n34 . بيدادگران اقاليم قبله - محمدرضا حكيمى\r\n35 . باغ اپيكيور - آناتول فرانس - ترجمه كاظم عمادى\r\n36 . بحث در آثار و افكار و احوال حافظ - . . .\r\n37 . پاسدار اسلام - ( مجله )\r\n38 . تفسير كبير - فخررازى\r\n39 . تفسير قرطبى - محمد الانصارى القرطبى\r\n40 . تفسير روح المعانى - آلوسى بغدادى\r\n41 . تفسير ابوالفتوح رازى\r\n42 . تفسير عياشى - محمدبن مسعود بن عياشى السمرقندى\r\n43 . تفسير صافى - ملا محسن فيض كاشانى\r\n44 . تفسير المنار - محمدرشيد رضا\r\n45 . تفسير طبرى ( جامع البيان ) - محمدبن جرير طبرى\r\n46 . تفسير البصائر - يعسوب الدين رستگارى\r\n47 . تفسير الميزان - علامه طباطبائى\r\n48 . تفسير جوامع الجامع - مرحوم طبرسى\r\n49 . تفسير اطَيب البيان - آية الله عبدالحسين طيب\r\n50 . تفسير برهان - سيد هاشم برهانى\r\n51 . تفسير الخازن - علاء الدين بغدادى صوفى معروف به خازن\r\n52 . تفسير روح البيان - الشيخ اسماعيل حقّى البرسوى\r\n53 . تاريخ بيهقى\r\n54 . تحف العقول - حرّانى\r\n55 . تنبيه الخواطر - سيد حسين طباطبائى يزدى\r\n\r\n","description":"","footnote":"","page_name":" 604 ","page_number":604},
  {"content":"\r\n\r\n56 . تكامل در پرتو قرآن - سلطانى\r\n57 . ترجمه الميزان - موسوى همدانى\r\n58 . تفسير الدر المنثور - جلال الدين سيوطى\r\n59 . تفسير على بن ابراهيم قمى\r\n60 . توحيد مفضّل - مفضّل بن عمر جعفى\r\n61 . ترجمه مصباح الشريعه - حسن مصطفوى\r\n62 . ثمرات الانوار - محمدبن ابى الفتح\r\n63 . ثواب الاعمال شيخ صدوق\r\n64 . جامع السعادات - محمدمهدى نراقى\r\n65 . جلوه حق - آية الله مكارم شيرازى\r\n66 . جامع الاخبار - شيخ صدوق\r\n67 . چهارده معصوم - عمادزاده\r\n68 . چهل حديث - امام خمينى ( ره )\r\n69 . خصال - شيخ صدوق\r\n70 . خلاصه بيماريهاى گوش و حلق و بينى - دكتر عليم مروستى\r\n71 . خواندنيهاى دلنشين - سعيدى لاهيجى\r\n72 . ديوان اشعار - مرحوم الهى قمشه‌اى\r\n73 . داستان راستان - شهيد مطهرى\r\n74 . دار السلام - حاجى نورى\r\n75 . رسائل فلسفيه - محمدبن زكريا رازى\r\n76 . رسالة لبّ اللباب - آية الله سيد محمدحسين حسينى طهرانى\r\n77 . رسالة « الانسان بعد الدنيا » - علامه طباطبائى\r\n78 . رجال كشى\r\n79 . زندگى و شخصيت شيخ انصارى - مرتضى انصارى\r\n80 . زينة المجالس - مجدالدين محمد حسينى\r\n81 . سفينة البحار - محدّث قمى\r\n82 . سيماى فرزانگان - رضا مختارى\r\n83 . سير حكمت در اروپا - فروغى\r\n84 . سياحت شرق - قوچانى\r\n85 . شرح نهج‌البلاغه - ابن ابى الحديد\r\n\r\n","description":"","footnote":"","page_name":" 605 ","page_number":605},
  {"content":"\r\n\r\n86 . شرح نهج‌البلاغه - ابن ميثم\r\n87 . شرح نهج‌البلاغه خوئى ( منهاج البراعة )\r\n88 . شرح مكاسب - كلانتر\r\n89 . شرح منطق كبرى - . . .\r\n90 . شرح مصباح الشريعه و مفتاح الحقيقه - عبدالرزاق گيلانى\r\n91 . شرح منظومه - سبزوارى\r\n92 . شفاء - بوعلى سينا\r\n93 . شرح نهج‌البلاغه - محمدتقى جعفرى\r\n94 . شرح صحيفه سجاديه - جزائرى\r\n95 . شرح ابن عقيل - بهاء الدين عبدالله ابن عقيل العقيلى\r\n96 . صحيفه سجاديه - امام سجاد ( عليه السلام )\r\n97 . صحيح بخارى - محمدبن اسماعيل بخارى\r\n98 . صحيح مسلم - مسلم نيشابورى\r\n99 . عيون اخبار الرضا ( عليه السلام ) - شيخ صدوق\r\n100 . عين الحيوة - مجلسى\r\n101 . عيون اخبار - ابن قتيبه\r\n102 . عدل الهى - شهيد مطهرى\r\n103 . عدة الداعى - احمدبن فهد الحلى\r\n104 . علل الشرايع - شيخ صدوق\r\n105 . غرر الحكم - على ( عليه السلام )\r\n106 . غوالى اللئالى - شيخ محمدبن على بن ابراهيم ابى جمهور احسائى\r\n107 . فوائد الرضوية - محدث قمى\r\n108 . فتوح البلدان بلازرى\r\n109 . فيض القدير - محدث قمى\r\n110 . فيزيك پزشكى - ذبيح الله عزيزى - دكتر گلبان مقدم\r\n111 . فروغ كافى - شيخ كلينى\r\n112 . فرهنگ عميد - حسن عميد\r\n113 . قرآن مجيد\r\n114 . قصص العلماء - ميرزا محمد تنكابنى\r\n115 . قصص قرآن - رسولى محلاتى\r\n\r\n","description":"","footnote":"","page_name":" 606 ","page_number":606},
  {"content":"\r\n\r\n116 . قصه‌هاى قرآن - مصطفى زمانى\r\n117 . قصص انبياء ( عليهم السلام ) - ابواسحق ابراهيم نيشابورى\r\n118 . كنز الفوائد - . . .\r\n119 . كمال الدين - شيخ صدوق\r\n120 . كيمياى سعادت - غزالى\r\n121 . كنز العمال - علاء الدين هندى\r\n122 . گنجينه دانشمندان - شريف رازى\r\n123 . لئالى الاخبار - شيخ محمد نبى تويسركانى\r\n124 . لغت نامه دهخدا\r\n125 . لؤلؤ و مرجان - حاجى نورى\r\n126 . مجلدات بحار الانوار - مجلسى\r\n127 . مجلدات تفسير مجمع البيان - مرحوم طبرسى\r\n128 . مجلدات ميزان الحكمه - محمد رىشهرى\r\n129 . مجلدات وسائل الشيعه - شيخ حرّ عاملى\r\n130 . مجلدات تفسير نمونه - آية الله مكارم شيرازى\r\n131 . مجلدات محجة البيضاء - فيض كاشانى\r\n132 . مجلدات اصول كافى - شيخ كلينى\r\n133 . مجلدات پيام قرآن - آية الله مكارم شيرازى\r\n134 . مجلدات تفسير نور الثقلين - علامه عبدعلى بن جمعة العروسى الحويزى\r\n135 . مجلدات معادشناسى - آية الله سيد محمدحسين حسينى طهرانى\r\n136 . مجلدات عرفان اسلامى - شيخ حسين انصاريان\r\n137 . مجلدات انوار نعمانية - سيد نعمة الله جزائرى\r\n138 . مجلدات اولين دانشگاه و آخرين پيامبر - دكتر پاك‌نژاد\r\n139 . مجموعه ورّام - ورّام بن ابى فراس\r\n140 . معالم الاصول - حسن بن زين الدين عاملى ( فرزند شهيد ثانى )\r\n141 . منية المريد - شهيد ثانى\r\n142 . مشكوة الانوار - مرحوم طبرسى\r\n143 . مفاتيح الجنان - محدث قمى\r\n144 . مجمع البحرين - طريحى\r\n145 . ملاصدرا - هانرى كربن فرانسوى « ترجمه ذبيح الله منصورى »\r\n\r\n","description":"","footnote":"","page_name":" 607 ","page_number":607},
  {"content":"\r\n\r\n146 . مجاهد شهيد حاج شيخ محمدتقى بافقى\r\n147 . مسكن الفواد - شهيد ثانى\r\n148 . مكارم الاخلاق - امام سجاد ( عليه السلام )\r\n149 . مناقب شهرآشوب\r\n150 . معجم البلدان - شهاب الدين ياقوت حموى\r\n151 . منتهى الامال - محدث قمى\r\n152 . مصباح الشريعه و مفتاح الحيقة - منسوب به امام صادق ( عليه السلام )\r\n153 . معالم التنزيل - . . .\r\n154 . معراج السعادة - شيخ احمد نراقى\r\n155 . معماى هستى - آية الله مكارم شيرازى\r\n156 . من لا يحضره الفقيه - شيخ صدوق\r\n157 . مراصد الاطلاع - ( مختصر معجم البدان ) - صفى الدين بغدادى\r\n158 . مستدرك الوسائل - حاجى نورى\r\n159 . مرآة العقول - مرحوم مجلسى\r\n160 . مطلوب كل طالب - رشيد الدين و طواط\r\n161 . مقامات معنوى - . . .\r\n162 . مسافر سرگشته - دكتر پوران شجيعى\r\n163 . مرد خسيس - مصطفى زمانى\r\n164 . مصباح الانوار - . . .\r\n165 . معانى الاخبار - شيخ صدوق\r\n166 . نهج‌البلاغه - فيض الاسلام\r\n167 . نهج‌البلاغه - صبحى صالح\r\n168 . نفثة المصدور - محدث قمى\r\n169 . نهج الصباغة ( شرح نهج‌البلاغه ) - آية الله محمدتقى تسترى\r\n170 . نور الابصار - شبلنجى\r\n171 . نهج السعادة - شيخ محمدباقر محمودى\r\n172 . نصايح - آية الله مشكينى\r\n173 . همائى نامه - . . .\r\n\r\n\r\n","description":"","footnote":"","page_name":" 608 ","page_number":608}
  ]