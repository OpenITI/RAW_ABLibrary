[
  {"content":"\r\n\r\nالله\r\nفقه گويا\r\nيا\r\nفقه سنتى ، فقه پويا و\r\nفقه بشرى ؟ !\r\nنگرشى مختصر در سراسر فقه اسلامى\r\nبه قلم :\r\nحضرت آيت الله العظمى صادقى تهرانى ( دامت بركاته )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nفقه گويا يا فقه سنتى و فقه پويا - آيت الله دكتر محمد صادقى تهرانى - تهران - اميد فردا - 1382\r\nشابك : isbn 964 - 5731 - 92 - 5\r\nفهرست نويسى براساس اطلاعات فيپا :\r\n1 - فقه . الف . عنوان . ب . عنوان : فقه گويا : سيرى مختصر و نوين در فقه و فقاهت اسلامى بر مبناى قرآن وسنت .\r\n7 ف 2 ص / 9 / 169 bp\r\n324 / 297\r\nكتابخانه ملى ايران\r\n27738 - 82 م\r\nفقه گويا يا فقه سنتى و فقه پويا\r\nآيت الله دكتر محمد صادقى تهرانى\r\nانتشارات اميد فردا\r\nحروف نگار و صفحه آرا : فاطمه على حسينى\r\nليتوگرافى و چاپ : سپهر اسكنر\r\nناظر فنى چاپ : هادى افتخارى\r\nچاپ اول : 1383\r\nشمارگان : 4000\r\n1300 تومان\r\nنشانى : تهران - ميدان انقلاب - ابتداى خيابان آزادى - ابتداى خيابان جمالزاده جنوبى - كوچه دانشور - پلاك 32 ( ساختمان آفاق ) - طبقه همكف - واحد 2\r\nتلفن : 6949575 - 6917449 تلفكس : 6913568 همراه : 09123574809\r\nسايت اينترنتى : www . omidefarda . net پست الكترونيك : info @ omidefarad . net\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nبررسى فقه بر مبناى قرآن و سنّت ( فقه گويا )\r\n« بسم‌اللَّه الرحمن الرحيم . الحمدللَّه رب‌العالمين و افضل‌الصلوة والسلام على خاتم‌النبين و افضل‌الخلق اجمعين محمّد و آله الطاهرين المعصومين المكرمين والسلام علينا و على عباداللَّه الصالحين و رحمةاللَّه و بركاته » .\r\n« فقه » كه - در جمع اكبر و اصغرش - بيست‌بار با واژه‌هاى گوناگون در قرآن آمده ، به معنى فهميدن مجهولى است با چيدن مقدماتى معلوم به‌گونه‌اى شايسته ، و « تفقّه » همان « فقه » است با زحمتى بيشتر كه شرعِ انوَرِ الهى آن را برعهده‌ى تمامى مكلّفان نهاده كه در اقيانوس موّاج زندگى برحسب امكان و استعدادشان ، بايستى هميشه مجهولاتِ خود را - در حد امكان - بر طرف سازند ، و « لِيَتَقَّهُوا فِىالدِّينِ » « 1 » به‌گونه‌اى شايسته ، آن را مسئوليت همگانى خوانده است .\r\nخداى تبارك و تعالى براى بر طرف ساختن مجهولات فكرى ما در حدِ امكان ، مقدّماتى درونى و برونى فراهم ساخته كه بايد با چشم باز و\r\n\r\n\r\n","description":"","footnote":"\r\n( 1 ) - سوره‌ى توبه ، آيه‌ى 122 .\r\n","page_name":" 7 ","page_number":7},
  {"content":"\r\n\r\nعقل روشن ، كاوشگرانه از اين مقدمات پرده‌هاى جهالت را بر طرف سازيم ، چون :\r\n« انظُرْ كَيْفَ نُصَرِّفُ الآياتِ لَعَلَّهُمْ يَفْقَهُونَ » . « 1 »\r\n« بنگر چگونه نشانه‌هاى ( حقيقت را ) گوناگون بيان مىكنيم ، شايد به خوبى بفهمند » و نيز :\r\n« فَصَّلْنا الْآياتِ لقومٍ يَفْقَهُونَ » . « 2 »\r\n« محققاً نشانه‌هاى حق را به‌گونه‌اى روشن بازگو كرده‌ايم ، براى گروهى كه مىفهمند . »\r\nاين آيات و آياتى ديگر ، براى « فقه » و تفقه شايسته ، خودكفايى و خودرأيى را از ميان برده ، بررسى نظرات و دريافت‌هاى ديگران را در مسير يافتن حقيقت ، تكليفى همگانى دانسته - جز براى معصومان عليهم السلام كه دانسته‌هاى شرعى آنها الهامى است ، و نيز زمره‌ى پويندگانِ جمعىِ حقيقت را در آيه‌ى « زُمَرْ » برشمرده كه :\r\n« وَالَّذينَ اجْتَنَبُواالطَّاغُوتَ أنْ يَعْبُدُوها وَ انابُوا إلىَاللَّه فَبَشِّرْ عِبادِ . الَّذينَ يَسْتَمِعُون‌َالْقَوْلَ فَيَتَّبِعُونَ أحْسَنَهُ أولئِك‌َالّذينَ هَداهُم‌ُاللَّه وَأولئكَ هُمْ أولوُالْبابُ » . « 3 »\r\n« و كسانى كه دورى گزيدند از « طاغوت » : طغيان‌گر كه او را بپرستند و به‌سوى خدا رهنمون شدند پس بشارت ده بندگان مرا . آنان‌كه مىشنوند گفته را ، پس از بهترينش پيروى مىكنند ، اينانند كه پروردگارشان هدايت كرده و هم اينانند انديشمندان . » كه ديگران طبعاً گمراه و بىانديشه‌اند .\r\nسخن خوب در راستاى شريعت الهى تنها همان است كه به خوبى از\r\n\r\n\r\n","description":"","footnote":"\r\n( 1 ) - سوره‌ى انعام ، آيه‌ى 65 .\r\n( 2 ) - سوره‌ى انعام ، آيه‌ى 98\r\n( 3 ) - سوره‌ى الزّمر ، آيه‌ى 18 .\r\n","page_name":" 8 ","page_number":8},
  {"content":"\r\n\r\n« كتاب و سنّت قطعيّه » برداشت شود ، و نه از مداركى ديگر ، كه آن اصلاح و ديگرش افساد است ، زيرا :\r\n« وَالَّذينَ يُمَسِّكُونَ بِالْكِتابِ وَأقامُواالصَّلاةَ إنّالانُضيعُ اجْرَالْمُصْلِحينَ » . « 1 »\r\nو كسانى كه به‌وسيله‌ى « كتاب » ( قرآن ) نگهبانى مىكنند ( خود و ديگران را از كژى و نابسامانى ) و نماز را به پا مىدارند ، محققاً ما مزد اصلاح‌كنندگان را ضايع نمىكنيم .\r\nو چون اين « كتاب الهى » و سنّت پيمبر صلى الله عليه و آله ، و امامان معصوم عليهم السلام پس از وى را به‌ترتيب مورد تمسّك قرار داده است كه :\r\n« أطيعُوااللَّهَ وَأطيعُواالرَّسُولَ وَأولِيالأمْرِ مِنْكُمْ . . . » « 2 »\r\nما نيز به سنّت قطعيه پس از كتاب تمسّك مىكنيم .\r\nبا توجّه به اينكه « سنّت » هرگز برخورد سلبى و مضادّ با قران ندارد ، كه تنها در حاشيه‌ى آن است و نه مخالف با آن ، زيرا :\r\n« فَاسْتَمْسِك بِالَّذى أوحِيَ إلَيْكَ إنَّكَ عَلى صِراطٍ مُسْتَقيمٍ » . « 3 »\r\n« پس به آنچه بر تو وحى شده استمساك كن كه محققاً تو بر صراطى مستقيمى » « 4 » كه بنياد استمساكْ ، قرآن ، و در حاشيه‌اش سنّتِ موافق يا غير مخالف با آن از رسول گرامى صلى الله عليه و آله و اهل بيت قرآن است .\r\nو بالاخره براى شخص رسول صلى الله عليه و آله كه در بالاترين قلّه‌ى عصمت ، عقل ، علم و درايت است پناهگاهى به‌جز قرآن نيست كه :\r\n« وَاتْلُ ما أوحِيَ إلَيْكَ مِنْ كِتابِ رَبِّكَ لامُبَدِّلَ لِكَلِماتِهِ وَلَنْ تَجِدَ مِنْ دُونِهِ مُلْتَحَداً . » « 5 »\r\n\r\n\r\n","description":"","footnote":"\r\n( 1 ) - سوره‌ى اعراف ، آيه‌ى 170 .\r\n( 2 ) - سوره‌ى نساء ، آيه‌ى 59 .\r\n( 3 ) - سوره‌ى الزّخرف ، آيه‌ى 43 .\r\n( 4 ) - استمساك ، نگهبانى كردنِ رسالت به‌وسيله‌ى قرآن است .\r\n( 5 ) - سوره‌ى كهف ، آيه‌ى 27 .\r\n","page_name":" 9 ","page_number":9},
  {"content":"\r\n\r\n« و بخوان آنچه را كه از كتاب پروردگارت به‌سوى تو وحى شده ، هرگز تبديل‌كننده‌اى براى كلماتش نيست ، و هرگز به‌جز آن : [ قرآن كريم 
  ] ملجأ و پناه و مرجعى نخواهى يافت »\r\nپس همانگونه كه ترك خدا و پناه به غير او « الحاد » است ، ترك كتاب يگانه‌اش « قرآن » و پناه به غير قرآن نيز الحاد ، و نيز شريك نهادن براى آن شركى نسبت به قرآن است ، و سنت هم شريك قرآن نيست ، بلكه وحيى است در حاشيه و همراه آن .\r\n« ملتحد » : پناهگاه تنها در دو جاى قرآن براى تمامى مكلفان آمده است . نخست در سوره‌ى جن - درباره‌ى الوهيت ( 72 : 22 ) و سپس در سوره‌ى كهف قرآن تنها ملتحد و پناهگاه وحيانى براى رسول گرامى صلى الله عليه و آله به‌ميان آمده است .\r\nاين پيغمبر كه قلب نورانيش فرودگاه نخستينِ آخرين وحى الهى بوده ، فقط مستمسِك به وحى و كتاب است ، تا چه رسد به ديگران ، كه بايد تنها مستمسَكِ آنان همين « كتاب » و در حاشيه‌اش سنّت قطعيه باشد .\r\n« فقهِ » قرآن و « تَفَقُّهْ » در آن ، تمامى معارفش را شامل است ، و زير بناى « فقهِ » احكام شرعيش ، « فقهِ » اكبر يعنى اصول معارف قرآنى است .\r\n« فقهِ » قرآن در تمامى ابعادش « فقه گويا » است ، كه در بالاترين قله‌ى روشن بيانى و روشنگرى است ، كه با بيانى رسا « حجت بالغه » و رساى ربانى را براى مكلفان بيان داشته ، و خودِ اين روشن‌بيانى در بالاترين حدّ اعجاز و روشن‌گويى است كه به اصطلاح « فصاحت و بلاغتش »\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمانند ساير ابعاد اعجازش ، از تمامى فصاحت‌ها و بلاغت‌هاى زبان‌هاى ادبى موجود در جهان - و حتى از وحىهاى ديگر ربانى هم - برتر است ، و به تعبير مكررش « عربى مبين » روشنى روشن‌كننده است .\r\nو نيز : « وَكَذالِكَ أنْزَلْناهُ حُكْماً عَرَبِيّاً » . « 1 »\r\nكه « عربى » به معنى روشن و آشكار است ، و زبان عربى هم از اين‌رو عربى است كه آشكارترين زبان‌ها است ، كه : و اين‌گونه ( بلندپايه و جايگاه بلند ) قرآن را روشن و آشكار نهاديم ، كه اين « حكماً عربياً » هرگز در راه ربّانيش مشكلى ندارد ، كه در لغات و جملاتش ، در فهم آنها ، در علم و عقيده ، در عمل و تمامى درجات و مجالاتش هرگز برخوردى سلبى با حقايق نداشته ، و بسيار هموار و راهوار و رهنمون به‌سوى حقايقى است كه بايسته و شايسته مىباشد .\r\nآرى « قُرآناً عَرَبِيّاً غَيْرَ ذي عِوَجٍ لَعَلَّهُمْ يَتَّقُونَ . » « 2 »\r\nقرآنى آشكار خالى از هرگونه كژى و ناهموارى ( و پر از همه‌ى راستىها در راستاى بيان حقيقت فرستاديم ) شايد آنها ( از بدىها و كژىها ) بپرهيزند .\r\nو اصولًا بيان آشكار قرآن بر دو مبناى متين استوار است ، نخست اينكه آخرين كاب شريعت ربانى و حجت بالغه‌ى اوست ، كه اگر اجمال و گنگى در بيانش باشد خود عذرى است در برابر پذيرش احكامش ، و خودْ جهالت ، ناتوانى و يا خيانت است كه حجت بالغه‌ى الهيه نابالغ و نارسا باشد !\r\nو دوّم - كه خود اوست - اينكه قرآن خودْ آيت الهى و معجزه‌ى يگانه و جاويدان است براى پذيرش شريعتش ، كه بايستى براى پويندگان حقيقت همچون خورشيد روشن باشد ، از اين‌رو از نامهايش :\r\n\r\n\r\n","description":"","footnote":"\r\n( 1 ) - سوره‌ى الرّعد ، آيه‌ى 37 .\r\n( 2 ) - سوره‌ى الزّمر ، آيه‌ى 28 .\r\n","page_name":" 11 ","page_number":11},
  {"content":"\r\n\r\n« هذا بَيانٌ لِلنَّاسِ » « 1 » و « تِبْياناً لِكُلِّ شَىْءٍ » « 2 » است ، كه آياتى چند با واژه‌هاى گوناگون آن‌را به روشن‌بيانى و روشنگرى شناسانده ، و اين‌گونه ، پنهان‌كنندگانش را سرزنش مىكند كه :\r\n« انَّ الَّذينَ يَكْتُمُونَ ما انْزَلْنا مِن‌َالْبَيِّناتِ وَالْهُدى مِنْ بَعْدِ ما بَيَّنَّاهُ لِلنَّاسِ فِىالْكِتابِ أولئِكَ يَلْعَنُهُم‌ُاللَّهُ وَ يَلْعَنُهُمُ اللّاعِنُونَ . » « 3 »\r\n« محققاً كسانى كه پنهان مىدارند آنچه را فرو فرستاديم از آيات روشن و هدايت ، پس از آنكه در كتاب ( قرآن ) براى مردم آشكار كرديم ، ايشان را خدا و تمامى لعنت‌كنندگان لعنت مىكنند » كه نغمه‌ى « ظَنّىُالدَّلالَة » بودن قرآن كه بيانش را تاريك و ظنّى خوانده ، مانند ساير پرده‌هاى ديگر كه بر حقايقش از درون و برونِ عالم اسلامى كشيده شده و مىشود ، همگى مورد لعنت خدايند .\r\nفهم و برداشت درست از قرآن ، به‌ويژه از آيات احكام و فقه اصغرش ، از نظر ظاهرى تنها مرهون دانستن شايسته‌ى لغت و قواعد عربى است ، كه آن هم بايد برمبناى لغت و ادبيات قرآن پايه‌گذارى شود ، و سپس درنظر گرفتن تمامى آياتى كه در زمينه‌ى آيه‌ى مورد نظر در سراسر قرآن وجود دارد ، بدون هيچ‌گونه تحميل لغوى ، ادبى ، فلسفى ، فقهى ، اصولى و ساير علوم بشرى ، و بالاخره تمامى عوامل برونى و درونى تحميلى در راستاى شناخت معانى قرآن اجنبى و بيگانه‌اند ، و در پايان كار اين فهم مستقيم قرآنى را در شور و همفكرى ساير پويندگان و جويندگان معانى\r\n\r\n\r\n","description":"","footnote":"\r\n( 1 ) - سوره‌ى آل عمران ، آيه‌ى 138\r\n( 2 ) - سوره‌ى النّحل ، آيه‌ى 89\r\n( 3 ) - سوره‌ى بقره ، آيه‌ى 159 .\r\n","page_name":" 12 ","page_number":12},
  {"content":"\r\n\r\nقرآن گذاردن ، كه در نتيجه عصمتِ قرآن ، و عصمت دلالتى آن ، و عصمت برخورد و راه يافتن به مرادش ، و عصمت مشورت درباره‌ى آنچه دريافته‌اى ، خود « نورٌ على نور » شده و شانه به شانه‌ى معصومان معانىِ آن به دست مىآيد ، كه اگر هم اندك اختلافى برجاى بماند نتيجه‌ى برخورد غيرمعصومانه‌ى مراجعه‌كنندگان به قرآن است و بس ، بدين‌معنى كه قرآن را در راستاى دلالت قرآنى درنيافته‌اند .\r\nبرخورد سنّت هم با قرآن بدين‌معنى نيست كه ظنّيات يا مبهمات آن‌را بيان كند ، بلكه چون بيشتر مردم استعدادشان نارسا است ، و يا كاوش و حوصله‌ى كاملى در راه فهميدن معانى قرآن مصرف نمىكنند ، براى كمك به آنان رواياتى از منابع وحى صادر شده است ، كه تمامى آنها هم با استناد به خود قرآن است ، و نه ادعاى بدون دليل و بيرون از دلالت لفظى آن .\r\nو بالاخره كوتاه‌بينىها ، و عوامل بيگانه‌ى برونى و درونى ، و عدم بررسى درست كه خطاهايى را به‌دنبال دارد ، با بيانات مستدل آنان بر پايه اصل دلالتى قرآن بر طرف مىشود .\r\nمثلًا زُرارة كه در بابِ دليلِ مسحِ بخشى از سر در مورد وضو در برابر سنيان سرگردان است ، با رهنمود حضرت صادق عليه السلام :\r\n( لِمَكانِ الْباءِ )\r\nبه خوبى توانسته در برابر برادران سنى بايستد كه « وَامْسَحُوا بِرؤوسِكُمْ » باباى به‌اصطلاح تبعيض ، مسحِ بخشى از سر را واجب مىداند ، و نه تمامش را و يا شستن آن‌را .\r\nو روى همين اصل در مسح پاها كه « وَارْجُلَكُمْ الَى الْكَعْبَيْنِ » است ، چون اين تبعيض در كار نيست ، و « ارْجُلَكُمْ » هم به‌اصطلاح منصوب است ، بايد تمامى روى پاها را تا بلندى نخستين مسح كرد ، كه اينجا نخست بر خلاف فتواى برادران سنى در دو جهت ، و سپس بر خلاف فتواى بسيارى از فقهاى شيعه در يك جهت ، قرآن حكم الهى را به‌خوبى بيان\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nنموده است .\r\nو از جمله جملات مكرر امامان معصوم عليهم السلام در بيان احكام اللَّه اين است كه : هر حكمى را ما گفتيم ، از ما بپرسيد به كدام آيه از قرآن استدلال مىكنيم و اينجا مقصود آيات دال قرآن است و نه حروف رمزى آن كه قابل استناد دلالتى براى غيرمعصومان نيست .\r\nو بالاخره كُلّاً در ظواهر آيات قرآنى و برخورد روايات ، روشنگرىِ نكته‌اى كه مثلًا در آيه‌اى تاريك باشد وجود ندارد ، بلكه اين خود تاريكىِ بعضى از برخوردهاى نادرست با قرآن است ، كه معانى نادرست را ببار مىآورد .\r\nآرى ، بعضى از احكام فرعى هست كه هرگز در قرآن نيامده و با سنت قطعيه به‌دست مىآيد ، مانند چگونگى و تعداد ركعات نمازهاى يوميه و چند حكم ديگر كه به عنوان « أطيعُواالرَّسُول » بايستى پذيرفته شود ، و آن‌هم مبنايش حروف رمزى قرآنى است ، ولى اگر قطعى نباشد هرگز پذيرفته نيست زيرا :\r\n« إن‌َّالظَّنَّ لايُغْنى مِن‌َالْحَقِّ شَيْئاً » . « 1 »\r\nهرگز ظن و گمان ، چيزى را از حق بىنياز نمىكند ،\r\nو خصوصاً « لا تَقْفُ ما لَيْسَ لَكَ بِهِ عِلْمٌ » . « 2 »\r\nهرگز از آنچه به آن « علم » ندارى ، پيروى مكن .\r\nكه پس از بيان احكامى فرعى آمده ، و در نتيجه پذيرش احكام فرعى مانند احكام اصلى اسلامى بدون علم و اطمينان ، از « محرّمات قطعيّه » است .\r\nبا اين‌وصف ، باب علم هرگز - بر خلاف گفته‌ى گروهى از فقيهان -\r\n\r\n\r\n","description":"","footnote":"\r\n( 1 ) - سوره‌ى النّجم ، آيه‌ى 28 .\r\n( 2 ) - سوره‌ى بنى اسرائيل ، آيه‌ى 36\r\n","page_name":" 14 ","page_number":14},
  {"content":"\r\n\r\nبه‌روى جويندگان علوم اسلامى بسته نيست ، بلكه كلًا از نظر قرآن راه علم براى جويندگان و پويندگانش باز است ، و اسلام كلًا علمى است ، كه يا در قرآن به روشنى ياد شده و يا در سنّت قطعيه .\r\nو اگر حكمى از احكام الهيه - كه كلًا حجت بالغه‌اند - با احاديثى متناقض و متضاد آميخته گردد ، به‌گونه‌اى كه حديثِ حق مشخص نگردد ، در نتيجه علم و اطمينان به حكم الهى به‌دست نيايد ، اينجا حتماً بايستى در قرآن كه محك و محور اصلى است ياد شود ، و يا حضرات معصومان بايد آن‌را به‌گونه‌اى مكرّر توسط راويان زياد بيان كنند ، كه حديث مخالف در برابرش بىرنگ و يا كمرنگ باشد ، تا حجّت بالغه الهيه راه بلوغ و رسائى خود را بپيمايد ، و در هر صورت اين حجت بالغه‌ى الهيه برحسب علم و قدرت و رحمت خدايى ، بايستى به‌وسيله‌اى معصوم و دور از هرگونه گزندى به‌گونه‌اى اطمينان‌بخش ، در دسترس جويندگان حق قرار گيرد ، تا سيه‌روى شود آن كه در او غش باشد .\r\nو بالاخره آن‌گونه معنايى كه برمبناى دلالت و روشنگرى لفظى و عبارتى مىباشد برحسب درجاتِ گوناگونِ معنى ، همگانى است ، سپس آنچه كه در لفظ از تمامى ابعاد معناى ظاهر ، اشاره و لطيفه بيرون است ، در اختصاص معصومان محمدى مىباشد ، مانند معانى حروف مقطه‌ى رمزى قرآن همچون « آلمر » و تأويلات حقيقى قرآن كه حقايق پايانى آن است ، مانند علت و رمز احكامى كه در قرآن به‌ميان نيامده ، و نيز پيامدهايى از آن كه بازگو نشده است .\r\nحديث علوى عليه السلام گواهى از ده‌ها گواه بر اين معانى از قرآن است كه :\r\n« إِنَّ كِتاب‌َاللَّهِ على أرْبَعَةِ أشْياءَ عَلَىالْعِبْارَةِ وَالْإشارَةِ وَاللَّطائِفِ وَالْحَقائِقِ\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفَالْعِبارَةُ للعوامِ وَالْإشْارَةُ لِلْخَواصِّ وِاللَّطائِفُ لِلْأوْلِياءِ وَالْحَقائِقُ لِلْانْبِياءِ » . « 1 »\r\nكتاب خدا بر چهار چيز استوار است - كه مقصودْ مربعى از معانىِ پى در پى آن است - اوّل بر « عبارت » كه نه تنها لفظ بدون فهم معنايش ، بلكه « عبارت » كه تعبيركنندگيش در نخستين گام ، يعنى معنى ساده‌اش كه بايد براى همه به صورت معنى آشكار و روان مشخص باشد . و به‌همين دليل پس از عبارت اشاره است كه بعد از معنا قراردارد ، و نه آن‌كه پس از لفظِ تنها ، و اين اشاره براى « خواص » است كه بعد از فهم معنايش از اشارات معنويش نيز برخوردارند ، و سپس « لطائف » كه پس از اشاره است ، و اين براى اولياى الهى است ، و در آخر « حقايق » مىباشد كه در انحصار انبياء است كه برترينشان خاتم‌الانبياء صلى الله عليه و آله مىباشد و سپس امامام معصوم و برخى از پيامبران بزرگ الهى - صلوات‌اللَّه عليهم اجمعين - مانند حضرت مسيح عليه السلام كه هم‌اكنون - برطبق نص قرآنى - زنده است ، بر حقايق كتاب الهى آگاهى دارند و اين چهار مرحله توأمان براى تكامل معنوى به يكديگر پيوسته‌اند و ديگر اختلافى در اين ميان بجز تكامل نيست ، براين اساس هر مرحله‌ى بعدى ادعايى كه با مرحله‌ى پيشينش اختلافى و تصادمى دارد هرگز پذيرفته نيست .\r\nرتبه‌ى نخست از اين چهار در چهارچوب لفظ و عبارت است ، و سپس اشاره بر پايه‌ى همان لفظ كه نياز به دقت و بررسى بيشتر دارد ، و پس از آن لطائف : باريك‌بينىهاى بيشتر ، كه اين هم بر پايه‌ى اشاره بوده ،\r\n\r\n\r\n","description":"","footnote":"\r\n( 1 ) - سفينهةالبحار بسندى از امام حسين از اميرالمؤمنين عليهما السلام\r\n","page_name":" 16 ","page_number":16},
  {"content":"\r\n\r\nو در پايان « حقايق » كه از چهارچوب لفظ بيرون بوده ، گرچه خودْ وحى و الهام ويژه‌اى است كه « تأويل » قرآن را دربردارد ، و همين تأويل هم بر خلاف آنچه گفته مىشود ، معنى بر خلاف ظاهر لفظ نيست ، بلكه به معنى « اولْ » و برگشت است ، كه برگشتى به حالت آغازينِ قرآن دارد ، كه بر مبناى مبداءِ حكمتِ عاليه صدور يافته ، و نيز برگشتن به حالت فعلى و بعدى كه پىآمد و نتيجه‌ى علمى و عملى آن است ، و همچنين مقصود از حروفِ رمزى قرآن كه از مقوله‌ى لغوى و كلامى بيرون است .\r\nما اكنون در تشريح مختصر « فقه گويا » از نخستين مرحله‌ى شناخت قرآنى آن كه « عبارت » است ، سخن مىگوييم : « عبارتِ » قرآن به اندازه‌اى برخوردار از اتقانِ بيان و روشنايى است كه همچون خورشيد تمامى تاريكىها را روشن مىكند ، و محك و مدرك درستى و نادرستى احاديث و اقوال ديگر است ، چنان كه اين مطلب را مكرّراً پيامبر و ائمه عليهم السلام بيان فرموده‌اند .\r\nدرست است كه آيات نغز قرآن خيلى پرمغز است ، و حتى بدست آوردن معناى نخستين آن هم نياز به تدبّر دارد ، ولى اين بدان معنى نيست كه اهمال يا اجمال و كوته‌بيانى داشته باشد ، بلكه گاهى با يك لغت چندين معنى را اراده كرده ، و با يك جمله جملاتى را قصد مىكند ، مثلًا كلمه‌ى « قُروء » كه در جمع « قُرء » است شامل هر دو معناىِ « حيض » و « طُهر » است ، و كلمه‌ى « مَثابه » كه داراى چهارده معنى است همگى آنها را دربردارد و مانند اينها .\r\nقرآن ، روزنامه و مجله نيست كه هرگز براى فهم معنانيش نيازى به تفكّر و بررسى نباشد ، بلكه با نغزگويى پُرمغزش جويندگان معانيش را به تفكّر و كاوش واداشته ، گرچه در معنى آغازينش نيز مكلّف را به آنچه در گام نخستين معرفت لازم است آشنا مىسازد .\r\nلغات قرآن مانند ساير لغات در گذشتِ زمان نشيب و فراز داشته و دارد ، ولى راه شايسته براى درك معنايش بررسى همان معناى زمان\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nنزولش مىباشد ، كه در آن‌هنگام چه بوده ، و اكنون نيز همان معنى بايستى منظور گردد ، و نه آن‌كه با نشيب و فرازهاى ديگر معنى شود مثلًا « مَكروه » در اصطلاح لغوى قرآن « حرمت زياد » است چنان‌كه « كُلُّ ذلِكَ كانَ سَيِّئُهُ عِنْدَ رَبِّكَ مَكْرُوهاً » . « 1 » پس از محرماتى شديد مانند آدمكشى ، تبذير ، زنا ، خوردن مال يتيم و شرك و پيروى از غير علم آمده ، چنان‌كه واجبات بزرگى هم مانند عبادت خدا و احترام به والدين ياد شده ، و پس از تمامى اينها ، بدهايش - اعم از فعل و تركشان - نزد پروردگار هميشه « مكروه » بوده است كه طبعاً حرمتى زياد مىباشد .\r\nو نيز « ما يَنْبَغي » در آيه‌ى « وَ مْا يَنْبَغيِ لِلرَّحْمنِ أنْ يَتَّخِذَ وَلَداً » « 2 » كه انتخاب فرزند را براى خدا « مْا يَنْبَغي » و محال دانسته است .\r\nاين بخش مختصرى از « فقه گويا » است كه هرگز كژى ، كوتاهى و نقصانى در بيانش نيست ، و در هيچ زمان ، مكان و شرايطى از بيان حقيقت مورد نياز مكلفان ساكت و يا ناتوان نيست ، و همان‌گونه كه گذشتِ زمان و پيشروى علم ، نور و حرارت خورشيد را وامانده و ناقص نمىنمايد ، بلكه كمال و نياز به آن را بيشتر نمودار مىكند ، اين خورشيد معرفتى قرآن نيز هميشه امام و پيشواى عقل و علم بوده و پيشرفت عقل و علم نياز به آن را آشكارتر مىسازد .\r\n\r\n\r\n","description":"","footnote":"\r\n( 1 ) - سوره‌ى بنى اسرائيل ، آيه‌ى 38\r\n( 2 ) - سوره‌ى مريم ، آيه‌ى 92\r\n","page_name":" 18 ","page_number":18},
  {"content":"\r\n\r\n\r\nنقد و بررسى فقّه سنّتى\r\n« فقه سنّتى » كه فقهش هر دو فقه اكبر و اصغر را دربردارد ، اينجا مقصود از آن سنّت رسول‌اللَّه صلى الله عليه و آله - كه پس از قرآن و در حاشيه‌ى آنها مستند قطعى اسلامى است - نيست ، بلكه روش عادى علماى اسلام است به استثناى كمى از آنها ، در اين « فقه » كلًا عادت شده كه قرآن حتى در حاشيه‌ى علوم اسلامى هم - چندان - نباشد ، تا چه رسد در متنش ، و حال آن‌كه در تمامى مذاهب اسلامى دليل و مرجع اوّل است و در حاشيه‌اش سنّت ، كه در شيعه ، عقل و اجماع و سيره و شهرت و خبر واحد ظنى را به آن افزوده‌اند ، و برادران سنّى مذهب نيز قياس - استحسان و استصلاح را در رشته ادلّه‌ى دينى آورده‌اند ، ولى عملًا روايت و اجماع يا شهرت و يا . . . بر ظاهر و حتى بر نص قرآن « 1 » مقدّم داشته مىشود ، و در نتيجه تضاد و تناقض نظرات اسلامى چه اصلى و چه فرعيش ، نه در اثر گذشت زمان ، كه در يك زمان هم بسيار است .\r\nروى همين اصل نااصلى كه از زمان پيمبر بزرگوار - در ميان\r\n\r\n\r\n","description":"","footnote":"\r\n( 1 ) - دلالت صددرصد\r\n","page_name":" 19 ","page_number":19},
  {"content":"\r\n\r\nمسلمانان - آغاز شده بود ، حضرتش در خطبه‌ى مشهور مُنى فرمود :\r\n« لَقَدْ كَثُرَتْ عَلَىَّالْكَذَّابَةُ وَسَتَكْثُرُ فَمَنْ كَذِبَ عَلَىَّ مُتَعَمِّداً فَلْيُتَبَوَّءْ مَقْعَدُهُ مِنَ النَّارِ فَما جاءَكُمْ عَنِّى مِنْ حَديثٍ يُوافِقُ كِتاب‌اللَّهِ فَانَا قُلْتُهُ وَما جاءَكُمْ مِنْ حَديثٍ يُخالِفُ كِتاب‌َاللَّهِ فَلَمْ اقُلْهُ » .\r\nمحققاً دروغ‌سازان عليه من بسيار شده‌اند و زيادتر - هم - مىشوند ، پس هركس بر من دروغى جعل كند جايگاهى پر از آتش خواهد داشت ، در نتيجه اگر حديثى از من نقل شود كه با قرآن موافق است من آن‌را گفته‌ام و اگر حديثى نقل شود كه مخالفِ « كتاب‌اللَّه » است من آن‌را نگفته‌ام . »\r\nآيات و رواياتِ متواترِ « عرضِ بر كتاب » نيز بسيار است ، كه در بحث « فقه گويا » بدان‌ها اشاره شد ، ولى اين فقيهان و شرعمدارانى با برچسب « ظَنّىُالدِّلالَة » « 1 » بودنِ قرآن نخست راه علم به شرع را بسته‌اند ، و سپس براى معنى كردن قرآن تنها توسّل به حديت را - كه ظنّى بودنِ سند و دلالتش خيلى زياد است - راه فهم قرآن دانسته‌اند !\r\nعجبا ! اين چه اعجاز عالى در فصاحت و بلاغتِ وحيانى « قرآن » است كه ظنّى است ! ولى سخنان ديگران كه برمبناى عقل و روشنگرى عادى و غيرمطلق است ، قطعى است ! ! ! ما هرگز چنان فكرى را در ميان كفار و معارضان قرآن هم در تاريخ اسلامى نديده و نشنيده‌ايم ! !\r\nاين برچسب به عنوان « قداستِ » قرآن به ميان آمده ! و در حوزه‌هاى اسلامى رنگ ثابتى به خود گرفته است ، و حتى به اميرمؤمنان عليه السلام نيز\r\n\r\n\r\n","description":"","footnote":"\r\n( 1 ) - اصطلاحى است كه در اصول فقه سنّتىِ رايج در حوزه‌هاى علميه به قرآن نسبت داده مىشود و مقصود از آن اين است كه « دلالت معانى لغات قرآنى در حدّ ظنّ و گمان است » در نتيجه علم به معناى لغت قرآن حاصل نمىشود ، مگر با بيان حديث ، كه اين خود دور مُصَرَّح را دربردارد ، زيرا اهل بيت رسالت عليها السلام براى شناخت درستى و نادرستى احاديث ، مردم را به قرآن ارجاع داده‌اند .\r\n","page_name":" 20 ","page_number":20},
  {"content":"\r\n\r\nاين‌گونه نسبت داده‌اند كه به ابن‌عباس فرموده است :\r\n« لاتُحاجِّهِمْ بِالْقُرآنِ فَانِّهُ حَمَّالٌ ذُو وُجُوهٍ »\r\nبه‌وسيله‌ى قرآن با آنان ( خوارج ) محاجه مكن كه همانا وجوهى بسيار را دربردارد !\r\nو اينان هم احياناً مىگويند : چون آيات قرآن مورد احتمالات و نظرات گوناگون است ، پس نمىتوان به آن استدلال قاطع و قانع‌كننده كرد ! ؟ بنابراين با چه مبنايى بايد در برابر مخالفان احتجاج كنيم ؟\r\nدر پاسخ ، خودِ قرآن ، خويش را « حجت بالغه » و « بيان للناس » يگانه برهان ربّانى بودنش ، و بهترين دليل تمامى دين مىداند ، و احتمالات زياد هم هرگز نقصى براى قرآن نيست ، زيرا آنچه مراد الهى است همچون خورشيد از خود آيات مورد بحث - و يا آياتى ديگر - نمايان است .\r\nو ساير احتمالات بر خلاف لفظ و يا معنى آن است ، و اگر صرف احتمالات گوناگون و نظرات متفاوت و متضاد ، قرآن را از دلالت و حجيّت روشن بياندازد ! وجود خدا و اصل اعجاز قرآن و رسالت پيمبران نيز كه مورد اختلافِ بسيار وسيعِ نظراتِ اين و آن است بايستى از دلالت و حجيّت بيفتند !\r\nاين خود از امتيازات قرآن است كه چند معناى درست و مقصود را احياناً با يك لغت و يا جمله‌اى گوشزد مىكند ، يعنى به اصطلاح « استعمال لفظ در اكثر از معناى واحد » - در حالى كه بسيارى از علماى اصول سنتى ، آن را محال مىدانند ، و خود يكى از حجاب‌هاى فهم قرآن و سنّت گرديده است ، با آن كه مقام « جمع‌الجمع » ربانى در اصل ، و براى پيمبر و ساير معصومان به عنايت ربانى در فرعش از مسلمات است .\r\nمثلًا يگانه آيه‌اى كه عِدّه‌ى طلاق را تعيين مىكند ، آيه‌ى « وَالْمُطَلَّقاتُ\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nيَتَرَبَّصْنَ بِأنْفُسِهِنَّ ثَلاثَةَ قُرُوءِ » « 1 » است ، كه جزو مجملات نهاده شده ، و با رها كردن آن به حديث ، شهرت و يا اجماع مراجعه مىكنند ! و مبتلاى به تضادى در فتواهايشان گشته‌اند .\r\nو حال آن كه دوگانه بودن معنى « قُرْءْ » دوگانه بودن حيض و طهارت را بيان مىكند ، و اگر تنها يكى از آنها مقصود بود مقتضاى فصاحت معمولى هم اين بود كه لغت ويژه‌اش كه « حيض » يا « طهارت » است در اين يگانه آيه بيايد ، پس اينجا هر دوى حيض و طهارت با هم اراده شده ، كه سه حيض و سه طُهر است ، و طهر اولش همان طهر غيرمواقعه : - هم‌بسترى - است كه خود از شرائط صحت طلاق مىباشد .\r\nاصولًا علم اصول ، به‌ويژه مباحث الفاظش ، نه تنها سودى براى فقاهت ندارد ، كه خود مانعى شرعى و علمى ! در راه فهم كتاب و سنّت قرار گرفته است ، چنان كه در كتاب « اصُول‌ُالْاسْتِنْباطِ بَيْن‌َالْكِتابِ وَالسُّنَةِ » بيان كرده‌ايم .\r\nاينان قرآن را در كل « ظنّىالدّلالة » و يا « مُجمل » و بالاخره نيازمند به بيان حديث دانسته‌اند ، و حال آن كه قضيه درست به عكس است ، كه تنها قرآن مىتواند حديث را تصديق و يا تكذيب كند ، و مادامى كه مطلبى در قرآن براى ما روشن نشود تمسك به حديث در مورد آن مطلب نادرست است ، مگر در صورتى كه نفى و اثباتى در اين مورد در قرآن وجود نداشته باشد ، و سنت قطعيه - بر مبناى معانى وحيانى حروف رمزى - نفى يا اثباتش كند .\r\nحديث با ابتلائاتى مانند « رجالِ سند » ، « خبر واحد » ، « متضاد » ، « احتمال جعل » ، « احتمال تقيه » ، « نقل به معنى » ، « تقطيع » و « احتمال\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 228 .\r\n","page_name":" 22 ","page_number":22},
  {"content":"\r\n\r\nمنسوخ بودن با قرآن » ، حتى تحمل ظنى بودن را هم ندارد ، ولى « قرآن » هيچ كدام از اين موانع را هرگز ندارد ، و در دلالت هم همچون ساير جهاتش بزرگترين معجزه الهى است ، و راهِ فهمش نيز بسيار راهوار و روشن مىباشد .\r\nو اگر اصالت با حديث بود ، جوينده‌ى حق بايستى با صرف اوقاتى زياد به حالتى برسد كه دائماً مبتلا به « احوط » ، « اقوى » ، « فيه تردّد » و « تضاد » و مانند اينها شود .\r\nولى با اصالت قرآن هم وقت بسيار كمترى را مىخواهد ، و هم در اين وقت كم حقايق بسيار روشن قرآن براى جوينده‌ى حقايقش روشن‌تر مىشود ، « ببين تفاوت ره از كجاست تا به‌كجا ! » .\r\nاينان بر دو حجت بالغه‌ى الهيه « كتاب و سنّت » ادلّه‌اى ديگر ، مانند « عقل » « اجماع » و « شهرت » « سيره » و « جزواحد » : غيرقطعى ، و يا قياس ، استحسان و استصلاح را افزوده‌اند ، و نه تنها به اينها اصالت داده‌اند و قرآن را حتى در نصوصش در بيغوله نهاده‌اند .\r\nاگر نص قرآن بر خلاف شهرت يا اجماع باشد ، مانند « ميراث زن از تمامى اموال شوهرش » و « انحصار حرمت در شيرخوارگى به مادر و خواهر رضاعى » و « وجوب حج براى كسانى كه توانايى پياده‌روى را دارند » و صدها مورد ديگر ، نص يا ظاهر مستقر و پايدار قرآن را - به اصطلاح خود - تأويل مىكنند ، و محور اصلى را كنار گذارده ، شهرت يا اجماع منقول يا مستند ، و يا احياناً ضرورت فتوانى - و يا روايت را مقدم مىدارند .\r\n« فقه سنتى » در طول صدها سال كارى كرده كه قرآن اصولًا در حوزه‌هاى اسلامى نه حضورى شايسته ، بلكه چندان رنگى هم ندارد ، و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاگر نمونه‌هايى از « فقه سنتى » مخالف نص يا ظاهر قرآن ، و نيز متضاد و متناقض ، و بالاخره بر خلاف حس ، عقل ، فطرت و عدالت ، به جهانيان نشان داده شود ، مسلمانان را مردد يا كافر و كفّار را كافرتر و در كفر خود استوارتر مىكنند !\r\nو در طرف مقابل اگر « فقه گويا » كه برمبناى كتاب و سنّت است ، به روشنى ، بدون تقيه از شهرت‌ها ، اجماعات و نظرات ديگر به آنان نشان داده شود ، خود بهترين دليل بر حقانيّت است ، « ببين تفاوت ره از كجاست تا به‌كجا » .\r\nاينان اگر نظراتى بر محور مبانى خود دارند كه احياناً بر خلاف حس يا عقل و يا علم است با برچسب « تَعَبُّد » تصحيحش مىكنند ، و حال آن كه ما اصولًا دين را بر مبناى عقل و فطرت و علم پذيرفته‌ايم ، پس چگونه ممكن است اين دينِ پذيرفته‌ى عقل و فطرت و علم با خود اينها تضادى داشته باشد ، و فىالمثل هواپيما فرودگاه خود را بمباران كند !\r\nو چنان كه پيمبر بزرگوار صلى الله عليه و آله و پس از حضرتش ، حضرات ائمّه‌ى معصومين عليهم السلام با حجت بالغه‌ى قرآن به جنگ همگى خرافات رفتند ، شرعمداران حقيقى هم بايستى اسلام را از خرافات و هرچه غيراسلامى و يا ضد اسلام است نجات دهند ، كتاب‌هاى حديث و نظرات اين و آن را با محك قرآن و سنّت قطعيه زير و رو سازند ، تا سيه‌روى شود آن كه در او غش باشد ! « 1 »\r\nاينان بسيارى از عوامل برونى و درونى را در فهم قرآن دخالت شرعى و علمى ! مىدهند ، كه علم اصول ، فلسفه ، عرفان ، منطق ، فقه سنتى و . . . را\r\n\r\n\r\n","description":"","footnote":"\r\n( 1 ) - در كتاب « غوص فىالبحار » حدود 180 كتاب حديثى شيعه و سنى را برمبناى قرآن مورد انتقاد قرار داده‌ايم .\r\n","page_name":" 24 ","page_number":24},
  {"content":"\r\n\r\nبر مبانى غيرقرآنى استوار كرده‌اند ، و نيز بعضى از عوامل درونى را در برخورد با قرآن ترجيح داده و بر همان مبنى قرآن را معنى مىكنند ، كه اضافه بر تضاد و تناقض نظراتى كه بر مبناى ساير ادله ! مانند آنچه برشمرديم ، دارند ، اگر نظرى به قرآن افكنند باز برداشت‌هاى گوناگونى نصيبشان مىشود ، كه بالاخره « ظُلُماتٌ بَعْضُها فَوْقَ بَعْضٍ » است .\r\nولى « فقه گويا » بر مبناى درست قرآن و سنت ، « نُورٌ عَلى نُورٍ » بوده و چهان را پر از نور مىسازد ، تفسير به رأى هم كه خيلى مورد مذمّت مىباشد به اين معنى است كه عوامل ساختگى غيرربّانى برونى و درونى موجب تحميل رأى بر قرآن گردد ، كه يا بر خلاف نص يا ظاهرش بوده ، و يا لااقل قرآن در نفى و اثباتش ساكت باشد و سنّت قطعيه هم آن را ثابت نكرده باشد .\r\nولى تفسير قرآن با خود قرآن ، و از راه درست لغت ، ادبيات ، تفكّر صحيح و در نهايت مشورت شايسته ، تفسير درست و راهوار قرآن است .\r\nاز شرعمدارانى كه « عقل » ، « اجماع » و . . . را در شمار ادلّه‌ى شرعيه آورده‌اند بايد پرسيد : آيا مقصود دخالت عقل و اجماع است در جعل يا كشف حكمى شرعى ؟ كه هرگز ! زيرا خود رسول‌اللَّه صلى الله عليه و آله كه سرآمد علما و عقلاى جهان هستى بوده هرگز چنان حقى را نداشته است ! كه « وَما يَنْطِقُ عَنِ الْهَوى . إنْ هُوَ الّا وَحْيٌ يُوحى » « 1 » و . . . ، بلكه منظور اين است كه توسط به‌كار گرفتن درست و راهوار علم ضرورى عقل شايسته بايستى مرادات الهى را از كتاب و سنّت فهميد ، كه خود وسيله‌ى دريافت حكم الهى از دليل آن است ، و گرنه در اين صورت بايد « لغت » ، « ادبيات » و . . . را نيز در شمار ادله‌ى شرعيه بياورند .\r\n\r\n\r\n","description":"","footnote":"\r\n( 1 ) - سوره‌ى النّجم ، آيه‌ى 4 .\r\n","page_name":" 25 ","page_number":25},
  {"content":"\r\n\r\nكشف حكم شرعى نيز يا از مجراى دليل روشنِ كتاب و سنّت است ، كه اين خود موردِ امر است ، و يا در غياب اين دو ، كه هرگز عقل نمىتواند بدون اين دو وسيله حكم خدا را كشف كند ، وانگهى چنان كه گذشت « حجت بالغه » بودنِ كتاب و سنّت بدين معنى است كه خودكفايند ، و تنها از مجراى لفظى لغت و ادبيات ، و مجراى معنوى تفكر و انديشه‌ى درست ، به‌خوبى مىتوان احكام الهى را بدون هيچ كژى و دغدغه‌اى فهميد .\r\nروى اين اصل تنها دليل اسلام « قرآن » است و در حاشيه‌اش « سنّت » و ديگر هيچ ، كه اين هيچ هم نزد اينان همه چيز شده و « كتاب‌اللَّه » در برابرش ناچيز و هيچ گشته است !\r\nدر اينجا پرسشى همگانى مطرح است كه چگونه شرعمداران اسلام اين‌گونه ناموس بزرگ الهى يعنى « قرآن » را كنار زده ، و به نظرات خود ، روايت و شهرت يا اجماع دل خوش كرده‌اند ، كه اگر هم پاسخى نباشد ، چون وكالتى براى پاسخ‌گويى ما به اين سؤال نيست ، بايد گفت بالاخره براى روشن‌بينان و جويندگان حقيقت دو راه در پيش است ، يا پيروى از اين نظرات مشهور ، يا از نص و ظاهر قرآن ، و اگر هم خود اهليّت چنان تشخيصى را ندارند ، بايستى از كسانى پيروى كنند ، كه سند اصلى رسالت اسلامى يعنى « قرآن » و « سنّت قطعيه » را مستند خود قرار داده‌اند .\r\nگروهى از اينان نيز برحسب عادت ديرينه ، و اين‌كه حيثيت علمىشان ! از ميان نرود ، با برچسب « تقيه » و . . . سكوت را اختيار كرده و به‌هنگام گفتگو اعتراف دارند كه قرآن خيلى غريب و دورافتاده است ، ولى صد حيف كه به آن توجهى چندان ندارند !\r\nدر چنين جريانى از خودگذشتگانى لازم است كه تنها يك بُعدى فكر كنند ، و چنان‌كه پيمبر بزرگوار صلى الله عليه و آله با يكتاپرستى در برابر تمامى مشركان\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nايستاد و اساس شرك را ويران ساخت ، و با حجت بالغه‌ى « قرآن » تمامى جاهليت‌ها و خرافات را زير پا نهاد ، از باب :\r\n« لَقَدْ كانَ لَكُمْ في رَسُول‌ِاللَّهِ أُسْوَةٌ حَسَنَةٌ لِمَنْ كانَ يَرْجُوااللَّهَ وَالْيَوْمَ الآخِرَ وَ ذَكَرَاللَّهَ كَثيراً » « 1 »\r\n« محققاً بوده است براى شما در رسول خدا پيروىاى نيكو ، براى كسى كه اميد به خدا و روز واپسين را دارد و خدا را بسيار ياد كند . . . »\r\nبا پيروى از سنّت حضرتش به‌وسيله‌ى قرآن تمامى لكه‌هاى ننگ را بايد از چهره‌ى نورانى اسلام زدود ، كه هرچه پيش آيد خوش آيد ، چنان‌كه اين حق‌جويى و حق‌گويى ، حضرتش را به بلايايى مبتلا كرد كه فرمود :\r\n« ما أوذِىَ نَبِىٌ بِمِثْلِ ما اوذيتُ »\r\nهيچ پيامبرى برجسته همچون من اذيت نشده .\r\nپيروى از سنّت رسول‌اللَّه صلى الله عليه و آله پيامدهايى سخت و دشوار دارد - كه نويسنده آنها را به لطف الهى - تحمل كرده و مىكند ، به‌ويژه در برابر چهره‌هايى شرعى ! كه شرع را وارونه نشان‌مىدهند ، و به‌نام دين ، قرآن ، سنت و قداست « آن كار ديگر مىكنند ! »\r\nدور شدن قرآن از حوزه‌هاى اسلامى قرين قصور و تقصير برخى از شرعمداران ! است ، كه براى روشن شدن حقايق دورافتاده‌ى قرآن بايستى كمر همت بسته ، و تمامى راحتىها و گذران زندگى از راه شرعمدارى را فراموش كنيم ، تهمت‌ها ، تبعيدها و مانند آنها را به جان و دل پذيرا باشيم كه « يا مكن با پيل‌بانان دوستى . يا بنا كن خانه‌اى در خورد پيل ! » « يا اسلام اصيل را نپذير ، و يا اين‌كه از دليل اصليش قرآن و سنّت قطعيه پيروى كن . »\r\n\r\n\r\n","description":"","footnote":"\r\n( 1 ) - سوره‌ى الأحزاب ، آيه‌ى 21\r\n","page_name":" 27 ","page_number":27},
  {"content":"\r\n\r\n\r\nنقد و بررسى فقه پويا\r\nو نظريه‌ى قبض و بسط تئوريك شريعت\r\n« فقه پويا » كه پويايى نظرات را به‌مقتضاى برداشت‌هاى گوناگون دربردارد ، خود - تا اندازه‌اى - از پيامدهاى « فقه سنتى » است ، گرچه مبانى غيرقرآنى را احياناً به‌دور داشته ، ولى با تكرار تأثيرناگزيرى عوامل برونى و درونى ! در برداشت از شريعت ، بلواى تضاد و تناقض شريعت را به راه انداخته است .\r\nطرفداران « فقه پويا » مىگويند ، چنان‌كه عوامل برونى و درونى در برداشت علمى از طبيعت مؤثر بوده و موجب نظرات متفاوت است - كه مثلًا نظر سطحىِ نخستين به « آب » آن را ماده‌اى بسيط دانسته ، و نظر جديد علمى پيشرفته آن را مركبى از  H 2 O  مىداند - همين‌گونه برداشت از شريعت نيز گوناگون است .\r\nاينجا بايد گفت در اين دو نظر « آب » بالاخره « آب » است ، گرچه وضعيّت تركيبش مورد برداشت‌هاى مختلف مىباشد ، و نه اصل « آب » بودنش !\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nالبته بايد متذكر شويم كه عمق نظرات علمى نسبت به حكمت‌هاى احكام رو به‌افزايش است ، ولى به‌هيچ‌وجه اصل واجب و حرام در شريعت تغييرپذير نيست .\r\nو اگر عوامل برونى و درونى موجب برداشت‌هاى گوناگون از شريعت باشد ، اين نظرات هرگز درست نيست ، چون خود تفسيرى به رأى است ، مانند « اختلاف روايت » ، « اختلاف فهم از روايت » ، « شهرت » ، « اجماع » ، « قواعد مختلف اصولى » و ساير عوامل فقه سنتى ، كه هرگز نبايد موجب تحميل بر نص يا ظاهر قرآن و سنّت گردد ، و همچنين اختلاف نظرات علمى ديگر نقشى دربرداشت از حجت بالغه‌ى شريعت نبايد داشته باشد ، كه نه علم امر روز و فردا ، و نه علم ديروز احكام خدا را قبض و بسط نمىدهد .\r\nعلماى « فقه سنتى » كه مبتلا به اختلاف برداشت از شريعت شده‌اند ، برمبناى همان انحراف نخستين است ، كه اولًا ادله‌ى متفاوت را در نظر دارند ، و در ثانى مثلًا دليل « حديث » يا « اجماع و شهرت » را كه خودبه‌خود اختلاف‌انگيز بوده ، و حتى در يك زمان هم اختلافات زيادى دارند ، در غياب قرآن مستند قرار داده‌اند ، با توجّه به اين‌كه اختلاف برداشت آنها از شريعت برمبناى پيشرفت علم روز بسيار كم است .\r\nبنابراين « قبض و بسط تئوريك شريعت » نه برمبناى « فقه سنتى » درست است كه مبتلا به ادله‌ى متعارض و احياناً متناقض بوده ، و نه براساس تأثير عوامل برونى و درونىِ « علم » زيرا نصوص شريعت خود « حجت بالغه الهيه » و « بيان للناس » است ، به‌ويژه در احكام فقهىاش هرگز دگرگونىِ اصلى را در خود نمىپذيرد .\r\nو اين تنها موضوعات احكام شريعت است كه تغييرناپذير است ، نه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nخود شريعت ، و اگر خود شريعت در اثر برداشت‌هاى گوناگون تحت عواملى برونى و درونى ، تغييرپذير باشد ، بايد گفت اين تغييرپذيرى كه خود تضاد و تناقض است ، آيا برعهده‌ى سوءفهم طرفداران فقه پويا و شرعمدارانى است ، يا برعهده‌ى صاحب شريعت ؟\r\nو آيا صاحب شريعت ندانسته ، يا نتوانسته و يا خيانت كرده كه مُراد اصلى خود را درست و به‌گونه‌اى ابدى روشن بيان نكرده است كه در نتيجه موردِ برداشت‌هاى گوناگون گردد ؟ و يا اصولًا شريعت ، برحسب برداشت‌هاى مختلف قابل دگرگونى و تضاد است ؟\r\nدر اين مثلث تنها « ضلع » كج‌فهمى و برداشت نادرست از شريعت است كه تمامى تقصيرها را به‌عهده دارد ، نه اصل شريعت يا بيان ناقصش !\r\nطرفداران « قبض و بسط تئوريك شريعت » هم مكرراً به اين حقيقت اعتراف دارند كه : نقص در برداشت‌هاى گوناگون ، در اثر عوامل مختلف برونى و درونى است ، ولى در اينجا هم طبعاً اعتراف مىكنند كه اين برداشت‌هاى گوناگون اتوماتيكى و خالى از تقصير نيست كه قابل جبران نباشد ، زيرا اگر چنان جريانى ناگزير و حتمى باشد ، كه قصور و كوتاهى ، حتمى و غيرقابل تغيير دانسته شود ، معنايش « قصور مطلق » در فهم از شريعت است ، كه اين هم با تكليف به اصل شريعت منافات دارد و اختلاف فهم‌ها در معانى آياتى از قرآن - كه به گمان اينان - ناگزير است ، طبعاً همان معانى گوناگون مراد قرآن است !\r\nنخست بايد گفت آيا خدا در اين كتاب بيان و تبيان و نور و حجت بالغه ، تضادهايى را اراده كرده ، و يا با اراده‌ى معانى بىتضاد ، مكلفان ناچارند كه در اثر پيش‌فرض‌ها و انتظارات غلط يا غيرمطلق ، معانى متضادى بفهمند ، كه هر دو از ساحت عقل ، تا چه رسد به بالاترين وحى\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nربانى به‌دور است ، و تنها راه سومى است كه قصورها و تقصيراتى در برداشت‌هايى ناروا از قرآن موجب تضادهايى در فهم آن است ، ولى دور كردن اين پيش‌فرض‌ها و انتظارات غلط يا غيرمطلق هم براى مكلفان ممكن است . و گرنه تكليف به محال مىباشد ! و بالاخره اين گروهى از مكلفانند كه با وسايل تحميلى معانى متضادى از قرآن به‌دست مىآورند ، و نه خدا در اين حجت بالغه كه نابالغ‌هاى عقلانى نابالغش كرده‌اند ! ! !\r\nما كه ايرادهايى بر « فقه سنتى » داريم ، بر « فقه پويا » اين ايراد وارد است كه : با حفظ اختصاص استدلال به كتاب و سنّت ، و عدم دگرگونى اصل شريعت با اختلاف برداشت از آن برحسب عوامل درونى و برونى ، آيا بالاخره راهى براى فهم درست و يگانه از احكام شريعت باقى است يا نه ؟\r\nدرست است كه در علوم مادى برداشت‌هاى متضاد يا تكاملى برحسب ترقى يا دگرگونى عوامل برونى و درونى وجود دارد ، ولى اصول ثابته‌اى نيز در كار است كه مبناى تمامى اين برداشت‌ها مىباشد .\r\nولى در « شريعت » تنها در بُعد غيرظاهرى ، يعنى حكمت‌ها و علل احكامِ اصلى و فرعى ، تكاملى و يا تضادى وجود دارد ، كه تضادش در اثر تقصير در برداشت از شريعت است ، و نه كوتاهى خود شريعت در محك و محور بودن براى مكلفان ، و تكاملش هم برحسب درجات در فهم حكمت‌هايى از احكام است .\r\nو بالاخره در احكام شريعت هرگز نه تغيير اصلى وجود دارد و نه برداشت‌هاى گوناگون خالى از تقصير است ، كه اگر از « شريعت معصوم » - معصومانه - و راستا بدون تحميل برداشت شود تمامى اختلافات بر طرف شده و يا كمرنگ مىشود ، به‌ويژه با شور شايسته در اين برداشت‌ها .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nو آيا صاحب شريعت در تبيين آن قاصر يا مقصر يا جاهل و يا خائن بوده است ! ؟ يا برداشت‌كنندگان از شريعت ؟ كه احكام را از راه درست برداشت نمىكنند ، و عوامل درونى و برونى آنها در اين برداشت‌ها گوناگون است ؟ !\r\nشكّى نيست كه شريعت در اصل و بيان همگانى و ابديش قصور يا تقصيرى ندارد ، والّا شريعتِ « اللَّه » نيست ، و اين كجروىهاى گروهى از برداشت‌كنندگان از آن است كه به تضاد ، تناقض و به خلاف قصد اصلى شريعت مىانجامد .\r\nمثلًا كسانى كه در دريا غوطه‌ور مىشوند ، و برخى از آنها كه شنا نمىدانند غرق مىشوند ، آيا اين تقصير درياست ؟ يا تقصير اينان است كه با ندانستن شناورى خود را به آب دريا مىافكنند .\r\nشريعت « اللَّه » اقيانوسى است بىكران كه براى شناوران آگاه نجات صددرصد را در پى دارد ، زيرا از لحاظ عقل و فطرت سالم در درون ، و از جهت لغت ، و جملات و علم درست در برون ، فهم قرآن و سنّت را به شايستگى مقرر داشته است .\r\nبايد از طرفداران « فقه سنتى » پرسيد اين كدام عامل درونى يا برونى است كه مىتواند برداشت حتمى بودن از « فُرِضَ » ، « كُتِبَ » و مانندش را عوض كند ، يا حرمت و حتميّت سلبى رااز « حُرِّم » و مانند آن دگرگون سازد .\r\nو نيز از « فقه پويا » مىپرسيم اين كدام عامل درونى يا برونى عقل و علم است كه مىتواند خدشه‌اى بر جايگاه رفيع مبانى و دلالت فصيح قرآن اندازد ؟\r\nآرى در باب موضوعات احكام ، قبض و بسطى وجود دارد ، ولى هرگز\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاحكام خدا در اثر اين قبض و بسط موضوعى ، انقباظ و يا انبساطى نمىپذيرد .\r\nمثلًا در باب مطلق سفرى معين كه از موجبات افطار حتمى روزه دانسته شده است ، اينجا تنها با معيار « عسر » و ضرر ، روزه - همچون وطن - در سفر حرام مىشود ، زيرا در گذشته كه « مَسيرَةُ يَوْمٍ » بيست و چهار ساعت راه بوده ، با نشيب و فرازها و سختىهاى سفر ، به روزه حالت عسر مىآمده ، و اكنون كه سفر چند ساعته و بلكه « مَسيرَةُ يَوْمٍ » آن‌هم چه بسا بهتر و راحت‌تر از منزل شما است ، نه تنها « عسرى » ندار كه « حرج » هم نيست و يُريدُاللَّهُ بِكُمُ الْيُسْرَ وَلايُريدُ بِكُم‌ُالْعُسرَ » « 1 » بيانگرِ حتميت روزه در چنان سفرهاى بىعسر و حرج است ، و همچنين مرض ، يكى از عذرهاى وضو و غسل مقرر گرديده كه :\r\n« وَانْ كُنْتُمْ مَرْضى أوْ عَلى سَفَرٍ . . . فَلَمْ تَجِدُوا ماءً فَتَيَمَّمُوا صَعيداً طَيَّباً » . « 2 »\r\nدر آيه‌ى فوق سفر را به عنوان نيافتن آب موضوع « لَمْ تَجِدُوا » گرفته ، زيرا نوعاً در سفرهاى گذشته به‌ويژه در حجاز قحطى آب بوده است ، كه سفر در اين دو مورد موضوع ظاهرىِ حكمِ افطارِ روزه و تيمّم مىباشد ، زيرا « لايُريدُ بِكُم‌ُالْعُسْرِ » در روزه و « فلَمْ تَجِدُوا ماءً » « 3 » در طهارت ، خصوصيتِ « عُسْر » و عدم وجدان و يافتن آب را موضوع حكم دانسته و نه خصوص سفر كه احياناً از زندگى در وطن راحت‌تر است ، و اكنون كه ما روزه‌ى در هر سفرى را مانند وطن واجب مىدانيم ، اين خود « بسط » در موضوع است و نه در حكمش .\r\nيااگر در مورد برد و باختِ مُحَرَّم ، مسابقه در دويدن ، شنا ، تيراندازى\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 185 .\r\n( 2 ) - سوره‌ى المائده ، آيه‌ى 6 .\r\n( 3 ) - سوره‌ى المائده ، آيه‌ى 6\r\n","page_name":" 33 ","page_number":33},
  {"content":"\r\n\r\nو اسب‌سوارى مستثنى است ، علّتِ روشنش اين است كه وجوب تقويتِ وسايل جنگى خيلى مهم‌تر از حرمت برد و باخت در آنهاست ، و مثلًا « تيراندازى » كه در گذشته به‌وسيله‌ى تير و كمان بوده ، اكنون تمامى سلاح‌هاى اتوماتيكى را ، و اسب‌سوارى فعلًا اضافه بر آن مسابقه با تمامى خودروهاى زمينى ، هوايى و دريايى را شامل است ، زيرا :\r\n« وَاعِدُّوالَهُمْ مَااسْتَطَعْتُمْ مِنْ قُوَّةٍ وَمِنْ رِباطِالْخَيْلِ » « 1 » تمامى استعدادهاى جنگى را زير پوشش « مِنْ قُوَّةٍ » قرار داده ، كه اين هم « بسطى » در موضوع است و نه حكم .\r\nو يا اگر « اوْفُوا بِالْعُقُودِ » در گذشته قراردادهاى معيّنى را دربر مىگرفت ، اكنون هم كه « عقد بيمه » معمول است ، در صورت عقلايى بودنش برمبناى ايمان مشمول همان « عقود » است ، يا « خيار مجلس » كه مجلس معمولى را دربر داشت ، اكنون مجلسِ تلگرافِ حضورى ، تلفن و مانندش را دربر دارد ، و اين هم « بسطِ » مجلس در خيارِ مجلس است .\r\nو در طواف خانه‌ى خدا و سعى ميان صفا و مروه كه تَقَيُّدى به پياده رفتن ندارد ، اكنون كه مىتوان با خودروى زمينى ، و يا هوايى طواف را انجام داد ، اين خود بسطى در موضوع طواف است ، و اگر در گذشته بوى عطرى كه در بازار صفا و مروه به شامّه مىرسيده مستثنى بوده ، اكنون كه بازارى در اين ميان نيست ، استثناى عطرش نيز موضوعى ندارد ، كه اين انعدام موضوع است .\r\nو اگر « قربانى » در مُنى بر مبناى « فَكُلُوا مِنْها وَأطْعِمُوا الْبائِسَ الْفَقيرَ » « 2 » واجب بوده ، اكنون كه قربانىها بسيار و فقرايى كه بتوانند در منى از آنها استفاده كنند ناچيزند ، اين قربانى ديگر موضوعيتى ندارد ، و به‌گونه‌اى\r\n\r\n\r\n","description":"","footnote":"\r\n( 1 ) - سوره‌ى الانفاق ، آيه‌ى 60 .\r\n( 2 ) - سوره‌ى الحجّ ، آيه‌ى 28 .\r\n","page_name":" 34 ","page_number":34},
  {"content":"\r\n\r\nديگر اين بخشش مالى براى بينوايان صورت مىگيرد ، و نه آن‌كه ميليون‌ها گاو ، گوسفند و شتر در اين محوّطه ، قربانىِ دفنِ به زير زمين و يا سوزاندن گردند و يا ايجاد تعفن و بدترين اسراف وحشيانه به‌نام دين در برابر ميليون‌ها گرسنه‌ى جهان اسلام صورت گيرد - چنان‌كه در كتاب « حج » مفصلًا بيان كرديم .\r\nيا اگر در گذشته « مسجدالحرامِ » بسيار كوچكْ ، موضوعِ حكمِ طواف و نمازش بوده ، اكنون كه دهها برابر شده و باز هم وسيع‌تر خواهد شد ، اين « بسط » و وسعت يافتن ، موضوع « مسجدالحرام » است كه حكمش همچنان تمامى محيط جديدش را مانند گذشته شامل است .\r\nو اگر در گذشته زنان بيشتر از مردان بوده‌اند ، و در همان زمينه تعدّد ازدواج احياناً عادلانه بوده ، كه خود ورزشى در ميدان عدالت هم محسوب مىشد ، اكنون اگر در اجتماعى تعداد زنان و مردان يكسان بودند ، و يا مردان محروم از ازدواج با شرايط موجود زياد بودند ، و مانند اين‌گونه موانع وجود داشت ، تعدّد ازدواج هم در اين زمينه‌ها حرام مىشود ، و نه به‌طور كلى ، زيرا قرآن تصريح دارد كه :\r\n« وَانْ خِفْتُمْ الّا تَعْدِلُوا فَواحِدَةٌ اوْ ما مَلَكَتْ ايْمانُكُمْ ذلِكَ ادْنى ألَّا تَعُولُوا . . . » « 1 » و اگر بترسيد با تعدّد ازدواج ، به عدالت رفتار نكنيد - يا نسبت به زنان متعدد ، يا نسبت به اجتماعى كه در آن زندگى مىكنيد و تعداد مردان و زنانش يكسان است ، و يا نسبت به خودتان كه در صورت تعدّد ازدواج بر خود زيان روا داريد - در تمامى اين زمينه‌ها و مانندشان « فَواحِدَةٌ » تنها به يك ازدواج اكتفا كنيد ، « اوْ ما مَلَكَتْ ايْمانُكُمْ » اگر در يك ازدواج دائمى هم عدالت را نمىتوانيد انجام دهيد ، راه ديگرى مانند عقد\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 3 .\r\n","page_name":" 35 ","page_number":35},
  {"content":"\r\n\r\nمنقطع و يا در پايان كار صبر بر عزوبت را پيشه گيريد .\r\nو اگر در زمان‌هاى گذشته صيد زمينى ، هوايى و دريايى ويژه‌ى وسايلى محدوده بود ، اكنون بسطى در وسايلِ صيد فراهم شده كه آنها را زير پوشش صيد حلال مىآورد .\r\nو نيز « نَحْرِ » شتر و « ذَبْحِ » ساير حيوانات حلال گوشت كه فردى و با دست بوده ، اكنون كه زندگى ماشينى است ، فرد يا افرادى مىتوانند حيوان را به‌گونه‌اى رو به قبله نهند و يك‌جا با گتفن « بسم‌اللَّه » به هر زبانى كه باشد ، با فشار دادن يا لمس دگمه‌ى برقى همگى آنها را « نَحْر » يا « ذَبْح » كنند ، كه اين هم بسطى در موضوع « صيد » ، « نَحْر » و « ذَبْح » است ، و نه در احكامشان چنان كه در آلات آهنين هم ، هر بُرنده‌اى مانند آهن ، همان حكم را دارد .\r\nو بسيار قابل توجه است كه اين « قبض و بسط » يا « انعدام موضوع حكم » در كتاب و سنت پيش‌بينى شده ، و ويژگىهاى موضوعات احكام الهى به‌خوبى بيان گرديده است ، به‌گونه‌اى كه در تفسير رسول‌اللَّه صلى الله عليه و آله و امامان معصوم عليهم السلام نسبت به مفاهيم كلى قرآن ، موضوعاتش ، بيشتر به‌ميان آمده .\r\nو براى تَفَهّم بهتر به نمونه‌هايى از موضوعات اشاره شده كه معمولًا ناديده گرفته مىشود ، مانند رزق روح كه علم است ، و نوعاً از « وَمِمّا رَزَقْناهُمْ يُنْفِقُونَ » « 1 » در انظار عامّه‌ى مردم بيرون است ، كه امام صادق عليه السلام مىفرمايد :\r\n« أىِ مِمَّا عَلَّمْناهُمْ يُنَبِّئونَ » يا « يبثونَ »\r\nيعنى از آنچه به آنها تعليم داديم آگاهى مىدهند - يا پخش مىكنند ،\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 3 .\r\n","page_name":" 36 ","page_number":36},
  {"content":"\r\n\r\nكه اينجا به اصطلاح مصداق اعلى و پنهان ، مورد تذكّر است .\r\nو يا در « فَلْيَنْظُرِ الْانْسانُ الى طَعامِهِ » فرمايد :\r\n« أىْ إلىعِلْمِهِ الَّذى يَأْخُذُهُ عَمَّنْ يَأْخُذُهُ »\r\nمقصود از طعامِ انسان كه بايد درست منظور گردد و بررسى شود ، - به‌گونه‌اى برتر از طعام جسم - علم شريعت است كه فرامىگيرد كه بنگرد از كه فرامىگيرد .\r\nيا درباره‌ى صراط مستقيم در آيه‌ى « إهْدِنَا الصِّراطَ الْمُسْتَقيمَ » روايات زيادى رسيده ، كه اين « صراط » همان راه على عليه السلام است ، كه در اينجا مقصودْ بيانِ مصداقى الحاقى و درجه سوّم است كه به « صراط رسول‌اللَّه » ملحق شده ، و خودِ پيمبر هم هدايت به « صراطاللَّه » را استدعا مىكند .\r\nبا آنكه « إنَّكَ لَمِنَ الْمُرسَلينَ . عَلى صِراطٍ مُسْتيمٍ » « 1 » حضرتش بر صراط مستقيم احاطه دارد و خود حضرت على عليه السلام و ساير معصومان عليه السلام در حاشيه‌ى « صراط مستقيمِ » حضرتش بوده‌اند ، و همگى با هم برحسب درجاتشان در قلب نماز كه سوره‌ى حمد است استدعاى هدايت به‌سوى صراط مستقيمِ « اللَّه » را دارند كه از « صراط مستقيمِ » بالفعلِ آنها برتر است ، البته نه « صِراطُالللَّهِ » كه ويژه‌ى خدا است ، بلكه صراطى را كه خدا براى بندگان خواسته است ، چنان‌كه « وَقُلْ رَبِّ زِدْنى عِلْماً » از پروردگار تقاضاى علم و معرفتى - افزون‌تر - كن ، كه اين خطاب به پيمبر بزرگوار است تا چه رسد به ديگران !\r\nبالجمله تفاسير پيمبر صلى الله عليه و آله و امامان معصوم عليهم السلام هرگز تحميلى بر قرآن نيست ، بلكه روشنگرى است براى تاريك‌دلانى كه مفاهيم كلى قرآن را محدود به حدود افكار خود مىدانند ، و يا « قبض و بسطى » را از پيش\r\n\r\n\r\n","description":"","footnote":"\r\n( 1 ) - سوره‌ى الشّعراء ، آيه‌ى 4 .\r\n","page_name":" 37 ","page_number":37},
  {"content":"\r\n\r\nخود بر آن تحميل مىكنند ، و يا بدون تدبر و كاوش در برداشت معنايى از قرآن شتاب دارند ، و بالاخره اين‌گونه نيست كه مكلّفان جهان حجتِ بيان آنان را بر « حجتِ بالغه‌ى » قرآن برتر بدانند ، تا بدون آن نتوانند از قرآن كه بهترين برهان است بهره گيرند ، تا چه رسد به آنچه از ايشان روايت شده كه مبتلاى به « جعل » و ساير بلاها گرديده است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nنقد و بررسى فقه بَشَرى\r\n« فقه گويا » صددرصد از آغاز و انجام ، اصل و فرع ، دلالت و مدلولش ربّانى است ، و « فقه سنتى و پويا » آميخته‌اى از ربّانى بودن و خودرأيى در به‌دست آوردن مرادات الهى است ، ولى « فقه بَشَرى » كه احياناً ولايت تشريعيه را نه تنها براى معصومان ، بلكه براى فقها و شرعمداران نيز قائل است ، خود شركى است به‌نام اسلام .\r\n« قرآن » و در كنارش سنّت قطعى اسلام ، تمامى احكام ربّانى را اعم از تكوينى و تشريعى در انحصار حضرت قدس الهى مىداند ، كه :\r\n« وَلا يُشْرِكُ فى حُكْمِهء أحَداً » . « 1 »\r\nو در حكمش احدى را شريك نمىكند .\r\nو اين آيه و نظايرش نه تنها دخالتِ مستقل در جعل حكم الهى را مردود دانسته ، كه برگُزيدن چنان مقامى را هم حتى نسبت برگزيدگان رسالتى سلب كرده ، و اگر خدا در حكمى ربّانى كه ويژه‌ى اوست ، كسى را مجاز كند اين خود شريك قراردادنى در حكم ربّانى است ، و اصولًا حكم\r\n\r\n\r\n","description":"","footnote":"\r\n( 1 ) - سوره‌ى كهف ، آيه‌ى 26 .\r\n","page_name":" 39 ","page_number":39},
  {"content":"\r\n\r\nربانى چه تكوينى و چه تشريعىاش لازمه‌ى علم ، قدرت و حكمت بىنهايت ربانى است ، كه ويژه‌ى حضرت اقدس الهى است ، و هرگز عطاكردنى نيست ، مگر گفته شود كه اصل ربوبيت نيز قابل اعطاء و بخشش است !\r\nو اصولًا « رسول » كه نخستين پيام‌آور شريعت ربانى است ، تنها رسول و نامه‌رسانِ وحى است و نه « رَبّ » و يا آميخته‌اى از رسالت و ربوبيت ، كه رسالت اعطائى است ولى ربوبيت هرگز اعطائى نيست .\r\nآياتى با تعبيرهاى گوناگون چنان « حكمى » را در انحصار حضرت حق‌تعالى قرارداده كه بخشى از آنها بازگو مىشود :\r\n« انِ الْحُكْمُ الّالِلَّهِ يَقُص‌ُّالْحَقَّ وَ هُوَ خَيْرُالفاصِلينَ » « 1 » « ألالَهُ الْحُكْمُ وَ هُوَ أسْرَع‌ُالْحاسِبينَ » « 2 » « ان‌ِالْحُكْمُ الّاللَّهِ أمَرَ ألَّا تَعْبُدُوا الَّا ايّاهُ » « 3 »\r\nكه انحصار حكم به خدا با انحصار عبوديت در برابر او بستگى صددرصد دارد :\r\n« وَاصْبِرْ لِحُكْمِ رَبِّكَ فَانَّكَ بِاعْيُنِنا » . « 4 »\r\n« براى حكم پروردگارت صبر كن كه تو « محمَّد » محققاً زيرنظرهاى مايى » و تحت توجّهات و مراقبت‌هاى كامل ما قراردارى .\r\nو اگر رسول در حكمى ربانى مجاز بود ديگر براى صبر به جهت حكم ربانى جايى نمىماند ، آرى حكم ربانى در انحصار رب است ، ولى حكم رسالتى براى تمامى رسولان خدا برحسب درجاتشان حتمى است ، و به عبارت ديگر ، حكمِ شرعى است و نه حكم تشريعى ، كه :\r\n« أولئِك‌َالَّذينَ آتَيْناهُم‌ُالْكِتابَ وَالْحُكْمَ وَالنّبُوَّةَ » « 5 »\r\n\r\n\r\n","description":"","footnote":"\r\n( 1 ) - سوره‌ى انعام ، آيه‌ى 57 .\r\n( 2 ) - سوره‌ى انعام ، آيه‌ى 62 .\r\n( 3 ) - سوره‌ى يوسف ، آيه‌ى 40 .\r\n( 4 ) - سوره‌ى الطّور ، آيه‌ى 48 .\r\n( 5 ) - سوره‌ى انعام ، آيه‌ى 89 .\r\n","page_name":" 40 ","page_number":40},
  {"content":"\r\n\r\nاينانند كه به آنها كتاب و حكم و نبوت داديم .\r\nكه در آغاز « كتاب وحى » است و در آخر نبوت كه مقام عالى رسالت است ، و در اين ميان « حكم » به كتاب برمبناى نبوت و ديگر هيچ ، و بالاخره آياتى مانند ،\r\n« وَما يَنْطِقُ عَن‌ِالْهَوى . انْ هُوَ الَّا وَحْىٌ يُوحى » . « 1 »\r\nتمامى سخنان رسالتى پيمبر بزرگوار را در چهارچوبِ « وحى » ربانى نهاده ، و نه تنها هواى نفس را در اين سخنان مردود دانسته ، كه « هواى عقل » « 2 » را نيز رد كرده است ، و تنها ضلعِ سومِ مثلثِ سخن را از رسول كه « وحىَّ يوحى » است پذيرفته است و اين وحى هم - برمبناى آياتى قرآنى - در انحصار قرآن است و بس .\r\nو بالاخره مانند : « قُلْ انَّما أَتَّبِعُ ما يُوحى الَىَّ مِنْ رَبِّى » . « 3 » « وَاتْلُ ما اوحِىَ الَيْكَ مِنْ كِتابِ رَبِّكَ لا مُبَدِّلَ لِكَلِماتِهِ وَلَنْ تَجِدَ مِنْ دُونِهِ مُلْتَحَداً » « 4 »\r\nكه « من فقط از وحى پيروى مىكنم » . « و هرگز به‌جز كتاب خدايت پناهگاه نخواهى يافت » چنان‌كه در سوره‌ى جن پناهگاه و مرجع الوهيت را تنها خداى واحد دانسته است . كه در جمع همان‌گونه كه تنها خدا مرجع الوهيتى است . قرآن هم تنها مرجع احكام ربوبيتى است .\r\nچنان ويژگى را در « حكم رب » صددرصد مىنماياند ، تا به‌جايى كه :\r\n« وَلَوْ تَقَوَّلَ عَلَيْنا بَعْض‌َالْأقاويل . لَاخَذْنا مِنْهُ بِالَيمينِ . ثُمَ لَقَطَعْنا مِنْه‌ُالْوَتينَ . فَما مِنْكُمْ مِنْ أحَدٍ عَنْهُ بِحاجِزينَ » . « 5 » كه : اگر برفرض محال ، بعضى گفته‌ها را - از پيش خود - به ما نسبت\r\n\r\n\r\n","description":"","footnote":"\r\n( 1 ) سوره‌ى النجم آيه 3\r\n( 2 ) وقتى پيامبر كه اعقل عالم است حق ندارد براساس هواى عقل و نفس حكمى صادر كند فقها و شوراى عقلا و يا ديگران چه حقى دارند\r\n( 3 ) سوره‌ى الاعراف آيه 203\r\n( 4 ) شوره‌ى كهف آيه 27\r\n( 5 ) سوره الحاقه آيه 47\r\n","page_name":" 41 ","page_number":41},
  {"content":"\r\n\r\nدهد ، با دست قدرت ما مأخوذ خواهد شد و رگ حيات رسالتش بريده گردد . پس احدى از شما را ياراى جلوگيرى از اراده‌ى ربانى نخواهد بود .\r\nوقتى اين عاقبتِ صدورِ حكم و قانون‌گذارى از جانب پيمبر بزرگوار است ، آيا امامان پس از وى - يعنى پيروان درجه اوّل او - مىتوانند از طرف خود قانون‌گذارى كنند ؟ و سپس شرعمداران غيرمعصوم در زمان غيبت كبرى كه حتى در نقل احكام خدا نيز خطاهايى مىكنند ، چگونه اجازه دارند كه بر مبناى عقل ، اجماع ، شهرت ، سيره ، و روايات غيريقينى ، و يا چه بدتر با « قياس » ، « استحسان » و يا « استصلاح » حكمى را شخصاً و يا توسط « شوراى مصلحت‌انديشى در احكام » صادر كنند .\r\nفقيهان سنّىمذهب كه احياناً از دريافت احكام قرآنى دور ، و از سنّت پيمبر بزرگوار كه بيشتر توسط ائمه‌ى اطهار عليهم السلام روايت شده مهجورند ، به‌ناچار احكامى را توسط « ثالوث » و « سالوسِ » قياس ، استحسان و يا استصلاح ، استفاده مىكنند ، و مگر « كتاب و سنّت » كه دو حجت بالغه‌ى الهىاند از بيان همه احكام ناتوانند كه لزوماً به‌چنان دستاويزهاى جعلى تمسّك مىكنند ، كه اين هر سه با اختلافِ دَرَكاتش - بر خلاف شريعتِ « اللَّه » بوده ، و موجب تضاد و تناقض بسيارى شده و مىشود .\r\nو اين « استصلاح » كه چاره‌ى آخرين آنان مىباشد ، به‌معنى مصلحت‌انديشى است ، كه با نگرش كوتاهشان ، بر كُرسى مصلحت‌بينى و يا مصلحت‌انديشى نشسته خود را در جعل حكم شرعى با خدا شريك مىكنند ، با آن‌كه « وَلايُشْرِكُ فى حُكْمِهِ احَداً » « 1 » خود پيمبر صلى الله عليه و آله يعنى سرآمد مصلحت‌دانان و مصلحت‌انديشان جهان ، هرگز حق ندارد نقطه‌اى از شريعت « اللَّه » را كم يا زياد كند ، چگونه اين حق به شرعمداران\r\n\r\n\r\n","description":"","footnote":"\r\n( 1 ) - سوره‌ى كهف ، آيه‌ى 26 .\r\n","page_name":" 42 ","page_number":42},
  {"content":"\r\n\r\nغيرمعصوم داده مىشود !\r\nدر اينجا هم روايات و نظراتى وجود دارد كه گويى خدا ، پيمبرش را در جعل احكامى مجاز و مختار دانسته ، مانند افزودن ركعتى به نماز مغرب و دو ركعت به نمازهاى عشاء ، ظهر و عصر ! كه حضرتش فراتر از وحى برونى ربانى اين‌گونه ركعاتى را بر نمازهايى افزوده باشد !\r\nو نيز بخشيدن زكوةِ غيرِ نُه چيز معروف كه :\r\n« وَعَفى رَسُول‌ُاللَّهِ عَمَّا سِوى ذلِكَ » پيمبر زكوتِ غيرِ اين نُه چيز را عفو كرده !\r\nكه اين بر خلاف سى آيه‌ى قرآن و حدود يك‌صد روايت درباره‌ى عموميت زكات است ، و نيز آن حضرت را طورى طرفدار ثروتمندان خوانده كه به سود آنان زكاتِ صدها گونه مال و درآمد كلان را به‌جز اين نه مورد بخشوده ، و مالِ كلان زكات را به‌گونه‌اى ناچيز ساخته كه براى يك بخش خصوصى هم هرگز كافى نيست .\r\n« نص » و « ظاهر » قرآن به‌گونه‌اى ابدى و پابرجا است كه هرگز بر دامن كبرياييش گردى نخواهد نشست ، و چنان‌كه پيشرفت عقل و علم و . . . از كبريايى خدا نخواهد كاست ، كتاب تكوين و تشريعش نيز چنان است كه « ولا رَطْبٍ وَلا يابِسٍ الّا في كِتابٍ مُبينٍ » « 1 » هيچگونه تر و خشكى ( نياز تكوينى و يا تشريعى نيست ) مگر آن‌كه در « كتاب مبين » و روشن‌كننده‌ى ، ( تكوين و تشريع ) الهى هويداست .\r\nپيشرفت دانش بشر نيز ، هرگز نمىتواند « كتاب تكوينِ » الهى را ، ناقص قلمداد كند ، بلكه هرچند قافله‌ى پيشتاز علم بيشتر شتاب گيرد ، حقايقى نوين‌تر از كتاب آفرينش مستفاد مىگردد .\r\n\r\n\r\n","description":"","footnote":"\r\n( 1 ) - سوره‌ى انعام ، آيه‌ى 59 .\r\n","page_name":" 43 ","page_number":43},
  {"content":"\r\n\r\nو همچنين « كتاب تشريع خدا » هرگز در اصل تبديل‌پذير نيست ، و تنها اين حكمت‌هاى احكام فرعى ، و درجاتى معرفتى است كه رو به تكامل مىباشد ، چنان‌كه امام باقر عليه السلام فرموده است :\r\n« عَلِم‌َاللَّهُ تعالى انَّ فى آخَرِالزَّمانِ يَجىءُ اقْوامٌ مُتَعَمِّقُونَ فَانْزَلَ : قُلْ هُوَاللَّهُ احَدٌ وَ آياتٍ فى آخرِ سورةِ الحَشِرْ »\r\nخدا مىدانست كه در آخرالزمان گروهى عميق‌فكر خواهند آمد ، پس سوره توحيد و آياتى در آخر سوره‌ى حشر را فرو فرستاد .\r\nيا درباره‌ى ضبط و پخش صدا و سيما در دهها آيه تصريح شده مانند :\r\n« يَوْمَئِذٍ يَصْدُرُالنَّاسُ أشْتاتاً لِيُرَوْا أعْمالَهُم » . « 1 »\r\n« آن روز مردم گروه گروه - از جايگاه‌هاى مرگشان - برون مىآيند كه اعمالشان به آنها نشان داده شود » .\r\nو : « انَّا كُنَّا نَسْتَنْسِخُ ما كُنْتُمْ تَعْمَلُونَ » . « 2 »\r\n« ما هميشه اعمال شما را نسخه‌بردارى مىكرديم » .\r\nو : « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّلَوْ انَّ بَيْنَها وَ بَيْنَهُ امَداً بَعيداً » . « 3 »\r\n« روزى كه همگان اعمال نيك و بدشان را حاضر مىيابند و . . . »\r\nو : « وَكُلَّ انْسانٍ الْزَمْناهُ طائِرَهُ فى عُنُقِهِ وَنُخْرِجُ لَهُ يَوْم‌َالْقِيامَةِ كِتاباً يَلقاهُ مَنْشُوراً » . « 4 »\r\n« اعمال همه انسان‌ها را در گردنشان مُلزم ساختيم و آنها را به روز جزا آشكار مىكنيم » .\r\nو : « يَوْمَ تَشْهَدُ عَلَيْهِمْ الْسِنَتُهُمْ وَايْديهِمْ وَارْجُلُهُم بِما كانُوا يَعْمَلُونَ » .\r\n\r\n\r\n","description":"","footnote":"\r\n( 1 ) - سوره‌ى الزّلزلة ، آيه‌ى 6 .\r\n( 2 ) - سوره‌ى الحاتية ، آيه‌ى 29 .\r\n( 3 ) - سوره‌ى آل عمران ، آيه‌ى 30 .\r\n( 4 ) - سوره‌ى بنى اسرائيل ، آيه‌ى 13 .\r\n","page_name":" 44 ","page_number":44},
  {"content":"\r\n\r\nروزى عليه آنان زبان‌ها و دست‌ها و پاهايشان - به آنچه عمل كرده‌اند - گواهى مىدهند .\r\nو : « قالوا لِجُلُودِهِمْ لِمَ سَنِهدْتُمْ عَلَيْنا قَالُوا انْطَقَنَااللَّهُ الَّذى انْطَقَ كُلَّ شَىْءٍ » . « 1 »\r\nكه به ترتيب اين آيات : تمامى اعمال مكلفان به روز جزا ديده و شنيده مىشود ، كه خدا تمامى آنها را نسخه‌بردارى اصلى كرده ، گويى خودِ كارهاى زيبا و زشت حاضر مىگردند ، و بالاخره تمامى اعمال مكلّفان بر گردن‌هاشان تثبيت شده و به روز جزا آشكار مىگردد . حتى زبان‌ها و دست و پاها و پوست‌ها و بدن‌ها را بر گواهىِ عينى وامىدارد .\r\nيا اشاره‌اى بس نغز و پُرمغز به دَكَل‌هاى گيرنده و فرستنده‌ى صدا و سيما و مانند آن در آيه‌ى :\r\n« أمْ لَهُمْ سُلَّمٌ يَسْتَمِعونَ فيهِ فَلْيَأتِ مُسْتَمِعُهُمْ بِسُلْطانٍ مُبينٍ » . « 2 »\r\nآيا براى آنها - كه وحى الهى را از مَلَاءِ اعلى منكرند - نردبانى است كه در آن بشنوند .\r\nو اينجا « فيهِ » است و نه « عليهِ » كه دوّمى مربوط به نردبانى است كه روى آن مىروند تا به‌جايى بالا برسند ، ولى اولى « فيهِ » : شنيدن در نردبان است كه فعلًا نمونه‌اى به‌جز دَكل‌هاى گيرنده و فرستنده‌ى صدا و سيما را ندارد .\r\nدر گذشته اين‌گونه آيات را تأويل به پاداش اعمال و يا تجسم اعمال مىكردند كه هر دو بر خلاف نص و ظاهر آشكار آنها است ، و امروز علمِ پيشرفته‌ى بشرى آن را بالحسّ و العيان دريافت كرده است . اين اشتباه و كوته‌بينى گذشتگان است كه برداشت‌هاى غلط و بر خلاف قرآن را به‌عنوان خدمت به قرآن با چهره‌ى تأويل - بر خلاف نص يا ظاهر قرآن -\r\n\r\n\r\n","description":"","footnote":"\r\n( 1 ) - سوره‌ى فُصّلت ، آيه‌ى 21\r\n( 2 ) - سوره‌ى الطّور ، آيه‌ى 38\r\n","page_name":" 45 ","page_number":45},
  {"content":"\r\n\r\nانجام داده‌اند .\r\nو يا آياتى كه حركات گوناگون زمين را با تعبير بسيار زيباى « راجِفَة » بيان كرده ، كه اين خود به عنوان يكى از نام‌هاى زمين به ميان آمده :\r\n« يَوْمَ تَرْجُف‌ُالرّاجِفَةُ . تَتْبَعُهَاالرّادِفَةُ . » « 1 »\r\n« روزى كه - زمين - لرزنده و مبتلا به حركات گوناگون ، لرزشِ ديگرى به‌خود مىگيرد » ، كه اولى حركات حيات‌بخش كنونى زمين ، و در آخر حركتِ مرگِ حتمى آن است .\r\nيا : « هُوَالَّذى جَعَلَ لَكُم‌ُالْارْضَ ذَلُولًا » . « 2 »\r\nاوست كسىكه زمين را همچون حيوانى راهوار قرار داده .\r\nو با بيانى صريح‌تر در آيه‌ى : « الَمْ نَجْعَلِ الْأَرْضَ كِفاتاً . أحيائاً و امْواتاً » « 3 »\r\n« آيا قرار نداديم زمين را همچون پرنده‌اى سريع‌السير كه بال‌هاى خود را بر سرنشينان زنده و مرده نهاده » كه در اين پرواز سريع پرتاب نشوند و « كفات » پرنده‌اى است سريع‌السير و « احياءً و امواتاً » هر دو مفعول آنند ، و اين هم لازم است و هم متعدى .\r\nكه اينجا اضافه بر پرواز سريع‌السير - لازم و متعدى - كيهان‌پيماى زمين ، نيروى جاذبه عمومى را به‌ميان آورده ، كه بر خلاف قانون فيزيكى گُريز از مركز در چنان سرعتى ، سرنشينان زنده و مرده را همچنان بر گُرده‌ى خود نگه‌داشته است .\r\nو يا درباره‌ى نيازِ اصلى و اجتناب‌ناپذير جهان آفرينش فرمايد :\r\n« وَ مِنْ كُلِّ شَىْءٍ خَلَقْنا زَوْجَيْنِ لَعَلَّكُمْ تَذَكَّرُونَ . فَفِرّوُا الَىاللَّهِ انّى لَكُمْ مِنْهُ نَذيرٌ مُبينٌ » . « 4 »\r\n\r\n\r\n","description":"","footnote":"\r\n( 1 ) - سوره‌ى النّازعات ، آيات 6 و 7 .\r\n( 2 ) - سوره‌ى الملك ، آيه‌ى 15 .\r\n( 3 ) - سوره‌ى المرسلات ، آيه‌ى 26 .\r\n( 4 ) - سوره‌ى الذّاريات ، آيات 49 و 50\r\n","page_name":" 46 ","page_number":46},
  {"content":"\r\n\r\nاز هر چيزى - مخلوق - جفتى آفريديم شايد به‌هوش آمده متذكّرِ ( حقيقتِ فقر و نياز اصلى جهان آفرينش ) گرديد . پس به‌سوى خدا بشتابيد ، همانا من از طرف او براى شما ترساننده‌اى آشكاركننده‌ام .\r\nدر اينجا ريزترين ماده ، كه نخستين مرز موجوديت آن است نيز مشمول « زَوْجَيْنِ » شبوده ، و مُهرِ نياز را بر ذواتِ تمامى كائنات زده ، كه بالاخره ماده هرچه باشد خالى از دوگانگى نيست ، و نياز هر يك در موجوديتشان به‌ديگرى مىباشد ، و اگر سوّمى كه خدا است - و برون از هر دو - در كار نباشد ، كه نگهبان هر دو است ، اين خود به اصطلاح دور مُصَرَّح است ، كه چيزى بر چيز ديگر متوقف باشد كه او هم بر اولى توقف دارد ، و اين هم از محالات اوليه است .\r\nو يا راجع به انسان‌ها و مانند آنها از حيوانات عاقل چنين فرمايد :\r\n« وَمِنْ آياتِهِ خَلْق‌ُالسَّماواتِ وَالْأَرْضِ وَ مابَثَّ فيهِما مِنْ دابَّةٍ وَ هُوَ عَلى جَمْعِهِمْ اذا يَشآءُ قَديرٌ » . « 1 »\r\nو از نشانه‌هاى - وجود و وحدانيت - خدا است ، آفرينش آسمان‌ها و زمين ، و آنچه در آنها پراكنده است از حيوانات و او بر جمعشان هنگامى كه مىخواهد توانا است » كه اينجابا لفظ « مِنْ دابَّهٍ » براى آسمان‌ها نيز ، همچون زمين ، حيواناتى معرفى كرده ، و سپس با « جَمْعِهِمْ » - به‌دليل « هم » كه براى عاقلان است - حيوانات عاقل زمين و آسمان را در آينده‌اى با هم جمع خواهد كرد ، كه كيهان‌پيماهاى متقابل زمينى و آسمانى ، عقلاى زمين و آسمان را براى آينده‌اى مجهول گردآورى كنند ، ولى علم پيشرفته - بادستيابى به آب‌هايى آسمانى - هنوز حتى وجود گياهانى را هم به‌طور حتم در آسمان‌ها كشف نكرده ، تا چه رسد به حيوانات يا انسان‌ها و\r\n\r\n\r\n","description":"","footnote":"\r\n( 1 ) - سوره‌ى الشّورى ، آيه‌ى 29 .\r\n","page_name":" 47 ","page_number":47},
  {"content":"\r\n\r\nبالاخره موجودى عاقل همچون انسان كه بالاخره تمامى جنبندگان بجز فرشتگان مقصودند .\r\nدرباره‌ى آفرينش انسان هم بر خلاف اوهام جاهليت كه پسر را از مرد و دختر را از زن مىپنداشتند ، مىفرمايد :\r\n« انّا خَلَقْنَاالْإنْسانَ مِنْ نُطْفَةٍ امْشاجٍ » . « 1 »\r\nو : « يَخْرُجُ مِنْ بَيْن‌ِالصُّلْبِ وَالتَّرائبِ » « 2 »\r\nانسان را از نطفه‌ى مخلوطها آفريده‌ايم ، كه مخلوط شدن آنها ، همبستگى بينِ كروموزوم مرد با اوول زن است - كه اوّلى از صلب مرد و دومى از ترائب زن برون مىريزد ، و هر دو در رحم زن قرار مىگيرد ، و همچنين نطفه از صلب مرد و از ترائب : سينه‌ى زن است .\r\nدر اين‌گونه روشن‌گرىهاى قرآن كه با پيشرفتِ علم روشن‌تر مىنمايد ، معرفت بشر را نسبت به آيات متشابه افزون ساخته و مشخص مىگردد كه چنين آياتى متشابهاتش از « متشابهات » علمى است ، و نه اين‌كه از نظر دلالت بر مقاصد الهى كوتاهى داشته باشد ، بلكه اين تنها بىتوجّهى و تعقّل نكردنِ بشر است كه گمان‌هايى بر خلاف نص يا ظاهر پايدارِ قرآن دارد ، و چنان‌كه از ابن‌عباس روايت شده است كه :\r\n« انَّ لِلْقُرْآنِ آياتٍ مُتَشابِهاتٍ يُفَسِّرُهاالزَّمَنُ » : محققاً در قرآن آياتى متشابه وجود دارد كه زمان‌ها آنها را تفسير مىكند .\r\nو آنها نيز « متشابهاتى » معرفتى است - و نه دلالتى - مانند « يَدُاللَّه » ، « وَجْه‌ُاللَّه » ، « عَرْش‌ُاللَّه » و . . . كه اين‌گونه كلمات بر پايه‌ى اشتراكِ استعمالْ در خدا و خلق ، براى كوته‌نظران ، معنىِ خلقى را براى خالق به‌همراه مىآورد ، با آن‌كه خودِ لفظِ « اللَّه » در اين‌گونه آيات قرينه‌ايست بس\r\n\r\n\r\n","description":"","footnote":"\r\n( 1 ) - سوره‌ى الأنسان ، آيه‌ى 2 .\r\n( 2 ) - سوره‌ى الطّارق ، آيه‌ى 7 .\r\n","page_name":" 48 ","page_number":48},
  {"content":"\r\n\r\nروشن كه معانى خلقى در آن هرگز راه ندارد ، كه « يَدُاللَّه » قدرتش و « وَجْه‌ُاللَّه » ذات و توجّهش و « عَرْش‌ُاللَّه » مقام فرماندهى علم و قدرت و سلطه‌ى بىنهايتش مىباشد .\r\nوانگهى « فيهِ آياتٌ مَحْكَماتٌ هُنَّ ام‌ُّالْكِتابِ وَ اخَرُ مُتَشابِهاتٌ » « 1 » آيات محكم و خيلى روشن بيان قرآن را « مادر » و مرجعِ تفسيرِ متشابهاتش قرار داده ، كه اگر با بررسى و دقّت شايسته معنىِ مُرادْ از خودِ متشابه فهميده نشود با مراجعه‌اى به آيات محكم در همان موارد پرده‌ى مشابهت به‌كلى از چهره‌ى آنها برداشته مىشود ، و بالاخره تشابه هيچ‌گاه در مورد الفاظ ، لغات و جملاتِ آيات نيست ، بلكه در مفاهيم آياتيست كه درباره‌ى ذات ، صفات و افعال خدا سخن مىگويد ، كه الفاظى مشترك بين آفريدگار و آفريدگان را به ميان آورده ، و اين هم براى اهلش گوناگون است چنان‌كه امام صادق عليه السلام فرموده‌اند :\r\n« الْمُتَشابِهُ مَااشْتَبَهَ عِلْمُهُ عَلى جاهِلِهِ » . « 2 »\r\nآيه‌ى متشابه آيه‌اى است كه معنايش بر نادانِ نسبت به آن مُشْتَبَهْ مىباشد .\r\nبنابراين گاه بسيارى از آيات براى كسانى كه از معارف قرآن خيلى دورند متشابه است ، و گاهى هم كمى از آيات ، و هنگامى نيز ، هرگز آيه‌اى حالت « متشابه » ندارد ، چنان‌كه براى معصومان ، و كسانى كه در معرفت قرآنى شانه به شانه و در پى آنان مىباشند ، متشابهى وجود ندارد ، همچون خواصّ و اولياء كه اشارات و طائف قرآن را مىفهمند .\r\nو بالاخره آنچه براى هر مكلفى ضرورت فهم دينى است ، با دانستن\r\n\r\n\r\n","description":"","footnote":"\r\n( 1 ) - سوره‌ى آل عمران ، آيه‌ى 7 .\r\n( 2 ) - اين روايت از امام رضا عليه السلام نيز نقل شده است .\r\n","page_name":" 49 ","page_number":49},
  {"content":"\r\n\r\nلغت و ادبيات عربى و يا ترجمه‌ى درست قرآن ، به‌دست مىآيد ، زيرا برحسب حديث « فَالْعِبارَةُ لِلْعَوامِ » اين سهم عوام است كه از ظاهر قرآن بهره‌مندند ، و سپس اشارات و لطائف است كه براى اهلش بوده و هر يك نيز برحسب درجاتِ « خواصّ و اولياء » مراتبى دارد كه پيشرفتِ عقل و علم ، و نيز نيروى تقوى ، زاد و راحله‌اى براى فهم بيشتر و روشنگرىِ زيادتر از خورشيد جهان‌افروز قرآن مىباشند .\r\nو در پايان « وَالْحَقائِقُ لِلْانْبِياءِ » آخرين درجات معرفت قرآنى براى مقام نبوت است و شخص خاتم‌النّبيين صلى الله عليه و آله در اين « حقايق » گوى سبقت را از همگان ربوده ، و در حاشيه‌اش امامان معصوم عليه السلام ، و حتى جبرئيل آورنده‌ى وحى قرآنى از شاگردان مكتب حضرتش مىباشند .\r\nآرى اين خوشه‌اى از خروار پيرامون « فقهِ شريعتِ اللَّه » است كه وسيع و فراگير مىباشد .\r\nاكنون با سيرى سريع در تمامى ابواب « فقه احكام » مسائلى را با اشاره به برهان قرآنيش مورد بررسى مختصر قرار مىدهيم كه خود نقطه‌ى عطفى در فقاهتِ احكامى است ، شايد فقيهان و شرعمداران با تجديد نظر در « فقه سنتى » و ديگران هم در ساير روش‌هاى فقهى ، فقه عالى قرآن را به جهانيان بنمايانند ، تا خدمتى اساسى و شايسته به اين ناموس بزرگ الهى كرده باشند ، و به‌جاى هرگونه برخوردِ بيگانه از علم و ادب اسلامىِ ناكسان ، از كَسان و اهل ايمان انتظار داريم با بررسى كاملِ اين دفتر با ما سخن گويند .\r\nو علىاللَّه قصدالسبيل و منها جائر »\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nمختصرى از فقه گويا برمبناى كتاب و سنّت\r\n« سيرى در فقه گويا بر مبناى كتاب و سنّت »\r\nمسأله‌ى 1 : بلوغ - آغاز تكليف هر فرد انسان - و عاقلانى ديگر مانند جنيان - در برابر خداى تبارك و تعالى - و پيش از تمامى مسائل شرعيه است - كه تاكنون با آن برخوردهايى نامناسب شده و احياناً به‌حساب اسلام ! مورد اعتراض بوه است ، ولى با توجّه به مراتبش از نظر كتاب و سنّتِ معصومين عليهم السلام مورد پذيرش تمامى عقلا مىباشد .\r\nاين « بلوغ » يعنى رسائى ، كه در ابعاد دينى ، نخستين مرحله‌اش شناختِ اجمالىِ قابلِ پذيرش خداى تعالى است ، و مسئوليتِ آغازينش « نماز » ، كه در تمامى درجاتِ تكليف ، نقطه‌ى اصلى ايمان مىباشد ، و كريمه‌ى :\r\n« وَأوحِيَ إلَىَّ هذاالْقُرآنُ لِأُنْذِرَكُمْ بِه وَ مَنْ بَلَغَ . . . » « 1 »\r\nتكليف قرآنى را از نخستين گام « بلوغ » دانسته كه رسائى به اسلام\r\n\r\n\r\n","description":"","footnote":"\r\n( 1 ) - سوره‌ى انعام ، آيه‌ى 19\r\n","page_name":" 51 ","page_number":51},
  {"content":"\r\n\r\nاست ، و اين « بلوغ » عقلى و معرفتى است ، و سپس « بلوغ بدنى » براى روزه و مانند آن ، و بعد بلوغ ازدواج ، و آن‌گاه بلوغ اقتصادى در ابعاد گوناگونش ، كه همگى از مصاديق آيه‌ى فوق مىباشند . « 1 »\r\nميانگين نخستين مرحله‌ى بلوغ در خانواده‌هاى مسلمان - براى نماز - حدود ده سال است ، چه براى پسر و چه دختر ، و مرحله‌ى بعد كه « بلوغ » براى روزه است ، در حدود سيزده سالگى است ، كه اگر بنيه‌ى بدنى پسر ، بيشتر از دختر نباشد كمتر نيست ، پس چرا به‌نام « دين » دختر بايد شش سال پيشتر از پسر براى روزه مكلّف باشد ، حتّى روايات زيادى هم همين سيزده سال را براى دختر و پسر مقرر كرده ، و براى نماز هر دو نيز سه سال پيش از آن را تعيين كرده است ، كه همين ميانگينِ هر دو بلوغ است ، گرچه استثناهايى هم براى هر دو در تكليف نماز ، روزه و بعضى از احكام وجود دارد ، كه برحسب اختلافِ امكانات و استعدادات پيش مىآيد .\r\nو بالاخره هرگاه براى « بالغ » روزه حرجى نداشت واجب ، و در صورت ضرر حرام است ، ولى اگر « حرج » داشت واجب نيست ، كه تمامى نيروى خود را مصرف كند ، و طاقتش طاق شود ، چه از جهت ضعف بُنيه باشد و يا كمى سن ، و تعيين سيزده‌سالگى براى روزه قاعده و ميانگينى بيش نيست ، و نه آن‌كه صددرصد باشد ، چنان كه در ده‌سالگى نماز نيز چنين است .\r\nدر زناشويى ، بلوغِ دختر پيش از پسر است ، ولى در امور اقتصادى بلوغ پسر پيش از دختر ، و به‌طور كلى بلوغ اقتصادى هر دو پيش از رشد كامل اقتصادى است ، يعنى مادامى كه سفيه نباشند در امور مالى بالغند ،\r\n\r\n\r\n","description":"","footnote":"\r\n( 1 ) - در توضيح‌المسائل نوين مورد بحثى مفصل است .\r\n","page_name":" 52 ","page_number":52},
  {"content":"\r\n\r\nولى در مورد يتيمان برحسب كريمه‌ى :\r\n« فَانْ آنَسْتُمْ مِنْهُمْ رُشْداً فَادْفَعُواالَيْهِم أمْوالَهُمْ » « 1 » بلوغ اقتصادى را پس از سن زناشويى مقرر داشته ، كه در اينجا هم بلوغ اقتصادىِ دختر ديرتر است ، گرچه بلوغِ زناشوئيش زودتر مىباشد .\r\nمسأله‌ى 2 : اجتهاد و تقليد - با پذيرش اين حقيقت كه همگى مكلفان بايدها و نبايدهايى در زندگى تكليفى خود دارند ، بر آنهاست كه احكام الهى را از « كتاب و سنت » فراگيرند ، و در احكام اختلافى خودكفا بوده ، به‌اصطلاح « اجتهاد » يا استنباط شايسته‌اى كنند ، و گرنه از فقيهان و شرعمدارانِ شايسته پيروى كنند ، و بر پايه‌ى « فَبَشِّرْ عِبادِالّذينَ يَسْتَمِعُون‌َالْقَوْلَ فَيَتِّبِعُونَ احْسَنَهُ » « 2 » بهترين « قول » و نظر را پيروى كنند ، كه اين صاحب‌نظر ، شخصى داناتر : « اعلم » و متعهدتر : « اتقى » باشد .\r\nو اينجا « أولئك‌َالَّذينَ هَداهُم‌ُاللَّهُ وَأولئك هُمْ أولُواالْألْبابِ » . « 3 » « اينانند كه خدا هدايتشان كرده و هم اينان داراى مغز و انديشه‌ى درست‌اند » كه اگر كسى از « احْسَنَه » يعنى از قول شخص داناتر و پرهيزكارتر ، پيروى نكند گمراه و بىانديشه است ، زيرا برتر را بر پايين‌تر مقدّم داشته ، تا چه رسد كه از بد پيروى كند .\r\nو اين پيروى و به‌اصطلاح تقليدِ از أحسن و شايسته ، ويژه‌ى زندگان ، مردان نيست ، كه اگر اكنون حضرت زهرا تشريف داشتند تقليد از ايشان بر همگان و حتى بر مجتهدان واجب بود .\r\nو چون تعهدِ بيشتر از علمِ بيشتر ، فتواى شخص متعهد را در بيان حكم خدا نزديك‌تر مىكند ، روى اين اصل اگر دو نفر عالم ربانىِ با تقوى بر\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 6 .\r\n( 2 ) - سوره‌ى الزّمر ، آيه‌ى 18 .\r\n( 3 ) - سوره‌ى الزّمر ، آيه‌ى 18 .\r\n","page_name":" 53 ","page_number":53},
  {"content":"\r\n\r\nپايه « كتاب و سنت » فتوى دهند ، و يكى از آنها متعهدتر باشد ، اينجا تقليد ويژه‌ى اوست ، زيرا نظرش « احْسَنَه » است .\r\nمسأله‌ى 3 - و چنان‌كه « اجتهاد » تبعيض‌پذير است ، كه در برخى از مسائل اجتهاد كنى و در بعضى كه خود نمىتوانى با دليل كافى به‌دست آورى ، يا اگر هنوز در آنها اجتهاد نكرده‌اى ، بايد از شايستگان تقليد كنى ، در تقليد نيز چنان است ، كه در بعضى از مسائل از فردى برتر و در بعضى ديگر از شخص ديگر كه در آنها از اوّلى برتر است تقليد كنى ، كه به‌اصطلاح هر دوى اجتهاد و تقليد تبعيض‌پذيرند ، چنان‌كه تمامى علوم ، معارف و كارها نيز چنان است ، و اينجا مسئوليتِ بيشتر برعهده‌ى صاحب‌نظران و فقيهان است كه به‌گونه‌اى پسنديده و قابل پذيرش مسأله‌ى « وجوب تقليد اعلم » را براى ديگران بيان كنند ، كه ديگران چه بسا نمىدانند كه اين مسأله تقليدى نيست ، ولى همانطور كه مىبينيم در آن هم تقليد مىكنند !\r\nمسأله‌ى 4 - تشخيص تقوى و تعهدِ بيشتر به عهده‌ى خود مقلدين است ، گرچه فقاهتِ بيشتر رااهل خبره و اطلاع مىفهمند ، كه اگر چنان اشخاصى متّقى و آگاه از فقه و فقاهت برمبناى كتاب و سنّت ، فردى را از نظر فقاهت برتر بدانند ، او برتر است . و به‌هنگام اختلافِ صاحب‌نظران به‌گونه‌اى يكسان ، پيروى در موارد اختلاف يكسان است ، گرچه پيروى از باتقواترينشان واجب است . و بالاخره احتمال عاقلانه‌ى برترى هم درين ميان نظر باتقواتر را برتر و تقليدش را مُتَعيَّن مىسازد . كه فقط پيروى از « احْسَنَهْ » واجب است .\r\nمسأله‌ى 5 - اصولًا تقليد هم مانند اجتهاد تقليدى نيست ، بلكه براساس حساب و ميزان عقلى و شرعى است ، يعنى اگر از مرجع تقليد\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nخود خلاف علم يا خلاف تقوى ديدى ، تقليد از او از همين‌جا باطل است ، كه اگر بر خلاف قرآن فتوايى داد ، و يا بر خلاف نظر فقهى خويش براى مراعات ديگران نظر ديگرى داد ، و يا كارى بر خلاف تقوى انجام داد و جبران هم نكرد ، ديگر شايسته‌ى تقليد نيست .\r\nو مىبينيد كه تقليد از نظر اسلام خود اجتهادى اندك برحسب توانِ انسان است ، ولى تقليد از علماى يهود ، مسيحى و مانندشان كوركورانه و بر خلاف پايه‌ى اساسى است !\r\nمسأله‌ى 6 - و چون « تقليد » خود « تقليدى » نيست ، بنابراين مسأله وجوب يا عدم وجوب تقليد اعلم نيز تقليدى نيست ، كه اگر نظر اعلم هرچه باشد تقليد از او نظر هيچ‌گاه بر پايه‌ى نظر خودش واجب نيست ، تا چه رسد به غير اعلم ، بلكه مقلدان بايستى بر پايه‌ى دليلى روشن در اين مسأله - همانند عقايد ضرورى - خودكفاباشند ، و يا شرعمداران آن را برايشان با برهانى روشن بيان كنند ، كه پايه‌ى اصلى آن هم آيه‌ى « زُمَر » است :\r\n« . . . الَّذينَ يَسْتَمِعُون‌َالْقَوْلَ فَيَتَّبِعُونَ احْسَنَةُ أُولئِك‌َالَّذينَ هَداهُم‌ُاللَّهُ وَاولئِكَ هُم‌ْالُواالْالْبابِ » . « 1 »\r\nو بالاخره آن‌چه در زمينه‌ى پذيرش نظر بر محور كتاب و سنت حتمى است همان « احْسَنَه » است ، و چنان‌كه مرگ صاحب‌رأى احسن سببِ نااحسن بودن رأيش نمىشود ، هرگز شرائطى ديگر به‌جز مبناى كتاب ، سنت و اعلم و اتقى بودن ، در هندسه‌ى تقليد نقشى ندارد ، و مگر پيمبر و ائمه معصومين عليهم السلام با مرگشان نظرات مقدّسشان مرده است ، تا شرعمداران ديگر با مرگشان رأى احسنشان ناديده گرفته شود ، و از\r\n\r\n\r\n","description":"","footnote":"\r\n( 1 ) - سوره‌ى الزّمر ، آيه‌ى 18 .\r\n","page_name":" 55 ","page_number":55},
  {"content":"\r\n\r\nديگرى كه از آنها پايين‌تر است پيروى شود !\r\nاين پىجويى و پيروى از برتر و بهتر در تمامى زندگى ايمانى ريشه‌دار است و هرگز چيزى ديگر جاى آن را نمىگيرد ، تا چه رسد كه بر او پيشى جويد ، مانند زنده ، مرد ، آزاد و پاكزاده بودن .\r\nامّا در مسائلى كه شخصِ برتر فتوى نداده و يا دسترسى به او نيست ، يا مرده ، در اينجا پيروى شايسته به شخص ديگر انتقال مىيابد ، زيرا به‌هيچ‌وجه نبايد احكام خدا معطل بماند .\r\nمسأله‌ى 7 : طهارت - پاكى و پاكيزگى ، سرلوحه‌ى جسم و جان و درون و برون انسان است ، اسلام هم آن را تبلور و تكامل بخشيده و افزون‌تر كرده است ، و پيمبر خدا صلى الله عليه و آله بدين‌گونه در قرآن معرفى شده است كه « يُحِلُّ لَهُم‌ُالطِّيِّباتِ وَ يُحَرِّمُ عَلَيْهِم‌ُالْخَبائِثَ » « 1 » پاك‌ها و پاكيزه‌ها را بر آنها حلال و پليدها و پليدىها را حرام كرده است ، چه علمى و عقيدتى يا عملى ، و كُلّاً هرگونه انتخاب را در زندگى ، كه تمامى بايدها ، نبايدها ، شايدها و نشايدها را شامل است .\r\nاز نظر ظاهرى بايد بدن ، لباس ، غذا ، آب ، مكان و هر چيز انسان ، پاك و پاكيزه باشد ، و اگر ناپاك بودن بدن يا لباس كُلّاً حرام نيست ، پليد بودنشان به‌ويژه در نماز و مانندش حرام است ، كه آبِ وضو و غسل و خاك و مانندش براى تيممم بدل از وضو و غسل ، اضافه بر پاكى ، بايستى پاكيزه بوده و پليد نباشند ، كه پاكِ پليد احياناً بدتر از ناپاك تميز است .\r\nپس وضو يا غسل با آبِ خبيث و يا تيممم بر چيزهاى پليد ، اگر چه پاك هم باشند باطل است زيرا « صعيداً طيباً » افزون بر پاكى ، پاكيزگى را در جايگاه تيمم شرط دانسته است .\r\n\r\n\r\n","description":"","footnote":"\r\n( 1 ) - سوره‌ى الأعراف ، آيه‌ى 157 .\r\n","page_name":" 56 ","page_number":56},
  {"content":"\r\n\r\nمسأله‌ى 8 - در وضو صورت را به هرگونه‌اى مىتوان شست ، و نيز در مسح سر كيفيت خاصى نيست ، ولى روى پاها را به‌درازا و پهنا بايستى مسح كرد كه « وَارْجُلَكُمْ الَى الْكَعْبَيْنِ » « 1 » با نصب و مفعوليت « ارجَلكم » ، تمامى روى دو پا را مشمول « مسح » قرار داده ، يعنى بايد پهنايشان را مانند درازاشان تا بلندى نخستين روى پاها مسح كنيم .\r\nدر غسل ترتيبى هم برمبناى « اغتسلوا » - و « فاطهروا » كه مطلق مىباشند ، هرگز ترتيبى واجب نيست و در روايات هم ترتيبى سه گانه و دوگانه و بىترتيبى يگانه مقرر شده ، كه بىترتيبى موافق اطلاق قرآنى و دو ترتيب فوق هم محمول بر استحباب است .\r\nو با همه‌ى غسل‌هاى واجب و همچنين غسل‌هاى مستحبِ - برمبناى سنّت مىتوان نماز خواند ، مگر با غسل استحاضه‌ى كثيره و متوسطه .\r\nمسأله‌ى 9 - طهارت در هر سه بعُدش از نجاست ، پليدى و حَدَثِ كوچك يا بزرگ ، پيش از وقتِ نماز شايسته و بهتر است ، كه « فَمَنْ تَطَوَّعَ خَيْراً فَهُوَ خَيْرٌ لَهُ » « 2 » « هركه كار خوبى را به زحمت انجام دهد براى او بهتر است » در نتيجه طهارتى كه پيش از وقتِ نمازِ واجب است ، « تَطَوُّعَ » است .\r\nو در اينجا حتى يك روايت ضعيف هم به چشم نمىخورد كه طهارتِ پيش از وقت را ممنوع سازد ، و اگر هم روايتى بود بر مبناى اين آيه مردود بود ، بلكه آيه‌ى طهارت‌هاى سه‌گانه‌ى « اذا قُمْتُمْ الَىالصَّلاةِ فَاغْسِلُوا . . . » « 3 » با توجّه به استحباب نماز در اوّل وقت ، طهارتِ پيش از وقت را صحيح دانسته است .\r\n\r\n\r\n","description":"","footnote":"\r\n( 1 ) - سوره‌ى انعام ، آيه‌ى 5 .\r\n( 2 ) - سوره‌ى بقره ، آيه‌ى 184 .\r\n( 3 ) - سوره‌ى مائده ، آيه‌ى 6 .\r\n","page_name":" 57 ","page_number":57},
  {"content":"\r\n\r\nمسأله‌ى 10 : آب - و هر موجود ديگرى در اصل خلقت پاك است ، و هرگز كُر يا جارى بودن آب و مانند در آن در « اعتصام » و خوددارى از مُتَنَجِّس شدن آن شرط نيست كه برمبناى آيه‌ى « وَأنْزَلْنا مِن‌َالسَّماءِ ماءً طَهُوراً » « 1 » آب به طَبْع آب بودنش پاك و پاك‌كننده است ، و اگر هر اندازه هم كم باشد در برخورد با نجاسات تأثّرپذير نيست ، مگر آن‌كه برحسب حديث متواتر از پيمبر بزرگوار صلى الله عليه و آله رنگ يا بو و يا مزه‌ى نجاست را به خود بگيرد ، كه مختصرش غلبه‌ى نجاست بر آب است ، پس تا هنگامى كه غلبه با آب است ، همچنان پاك است و « كر » يا « جارى » و يا باران در عدم تَنَجُّسش آن شرط نيست .\r\nو بسى شگفت‌انگيز است كه اگر آبى كمتر از حدِ اصطلاحىِ كُر باشد - برحسب بيشتر فتواها - با برخورد با نجاستى اندك متنجس شده و ديگر قابل مصرف آشاميدن و هرچه شرطش پاكى است نيست ، كه اگر هم هزارها ليتر آب صاف اندك اندك ، و كمتر از « كُر » بر آن افزوده شود ، و استخر بزرگى از آب صاف تشكيل دهد ، همان نقطه‌ى ناچيز خون و مانند آن هنوز آب را محكوم به تنجّس مىكند ! ولى اگر آبى به اندازه‌ى « كُر » كه هرگونه پليدى هم دارد ، مثلًا يك ليتر بول سگ به آن افزوده گردد ، همچنان بر پاكى خود باقى و برقرار است ، عجبا ! اين چه حساب بىحسابى است كه به خداى آفريدگار هرگونه حساب نسبت داده مىشود ! كه خود برهانى روشن بر بطلان اين حكم است .\r\nمسأله‌ى 11 : نجاست‌زدايى - در انحصار آب نيست ، مثلًا بول‌ِتر در جسمى ثابت همچون زمين و ساختمان با تابش خورشيد پاك مىشود ، و كف پا يا عصا و يا هر وسيله‌ى راه‌پيمايى كه نجس شده ، اگر با راه‌پيمايى\r\n\r\n\r\n","description":"","footnote":"\r\n( 1 ) - سوره‌ى فرقان ، آيه‌ى 48 .\r\n","page_name":" 58 ","page_number":58},
  {"content":"\r\n\r\nنابود شود محكوم به پاكى است ، و اصولًا اين‌گونه نابود شدن نجاست دليل بر طهارت است ، كه محل آن پس از نابوديش محكوم به نجاست نيست ، و « دليلْ » تنها خود نجاست را مورد پرهيز دانسته و نه جايگاهش را ، با آن‌كه پس از نابوديش اثرى از آن برجاى نمانده باشد . چنان‌كه فقيهانى مانند سيدمرتضى بر طرف شدن عين نجاست را كلًا موجب طهارت جايگاهش دانسته‌اند .\r\nمسأله‌ى 12 - و نه تنها نجاست رسمى و اصطلاحى ، كه تمامى پليدها ( خبائث ) كه مورد نفرت آدمى است ، در بسيارى از استعمالات حرام است ، كه خوردن ، آشاميدن ، نماز خواندن با آنها و . . . زير پوشش « يُحَرِّمُ عَلَيْهِم‌ُالْخَبائِثَ » « 1 » آمده ، با آن‌كه نجاست‌هاى رسمى اگر به حدّ « خبائث » نرسيده باشند ، تنها در عبادتى مانند نماز و احرام حرامند ، و از جهت خوردن و آشاميدن بين نجس : ناپاك و « خبيث » : پليد ، اصطلاحاً عُمومِ مِنْ وَجْه است ، كه بعضى نجس‌ها پليد و بعضى هم پليد نيستند ، چنان‌كه برخى از پليدها نجس و بعضى هم نجس نمىباشند .\r\nو چه بهتر و حتمىتر كه وسواس درباره‌ى طهارت و نجاستِ ظاهرى بايد جاى خود را به ايجاد طهارت باطن و زدودن نجاست باطنى دهد .\r\nمسأله‌ى 13 : نجاست - در اصطلاح شرعيش برمبناى كتاب و سنت ويژه‌ى سگ ، خوك ، بول ، غائط و خون حيوانات حرام گوشت ، و خون بيرون ريخته شده پس از كشتن حيوان حلال گوشت است ، كه « أوْدَماً مَسْفُوحاً » « 2 » در نتيجه خون‌هاى مانده در بدن حيوان پس از كشتن آن و خون غيرحيوانى - مانند خون‌هايى كه در لابراتوار ساخته شود ، پاك و حلال است ، و نيز « منى » انسان اگر با شهوت برون جهد ، و جسم مرده‌ى\r\n\r\n\r\n","description":"","footnote":"\r\n( 1 ) - سوره‌ى الأعراف ، آيه‌ى 157 .\r\n( 2 ) - سوره‌ى انعام ، آيه‌ى 145 .\r\n","page_name":" 59 ","page_number":59},
  {"content":"\r\n\r\nحيوان حلال گوشت - كه حرامش معلوم است - و استخوانش نيز كه مانند گوشتش جايگاه روح است نجس مىباشد .\r\nمسأله‌ى 14 - نامسلمان هركه باشد گرچه ملحد يا بت‌پرست ، تا چه رسد به اهل كتاب ، پاك است ، و آيه‌ى : « وَطَعام‌ُالَّذينَ اوتُواالْكِتابَ حِلٌّ لَكُمْ وِ طَعامُكُمْ حِلٌّ لَهُمْ » « 1 » كه غذاهاى آنان را براى ما حلال دانسته ، درباره‌ى اهل كتاب صريح است ، و براى نجاست ساير كفار هم دليلى نيست ، و درباره‌ى مشركان نيز روايتى وارد نشده است مگر درباره‌ى نجاست ظاهريشان در اثر پرهيز نكردن از نجاست‌ها كه اگر خود را تطهير كنند و ندانى سپس خود را متجنس كرده‌اند محكوم به طهارتند .\r\nو « انَّمَاالْمُشْرِكُونَ نَجَسٌ » « 2 » بدنشان را نجس ندانسته ، زيرا برمبناى ادله‌اى از خود آيه اين « نجس » هرگز در مورد بدن مشرك نيست ، مثلًا موضوعِ « نجس » در اينجا « المشركون » است ، و شرك هم در اختصاص روح است و نه جسم و تن ، و اگر هم چنان موضوعيتى نبود « نجس » در ارتباط با بدن نيست ، چنان‌كه « رجس » بدتر از « نجس » درباره‌ى منافقين آمده كه « انَّهُمْ رِجْسٌ » « 3 » با اين‌كه بدن‌هاى منافقين هرگز نجس نيست ! و « فلايقربوا المسجد الحرام » كه نزديك شدنشان را به مسجدالحرام - يعنى دست‌كم تمامى مكه - حرام دانسته و اگر اين نجاست بدنى بود و رود هر نجاستى به مكه حرام و در نتيجه زندگى در مكه هم حرام بود !\r\nمسأله‌ى 15 - « شراب » نيز پاك است ، تا چه رسد به آب‌جوى مست‌كننده ، و يا بالاخره آب‌انگور ثلثان نشده كه :\r\n« وَمِنْ ثَمَرات‌ِالنَّخيلِ وَالْأعْنابِ تَتَّخِذُونَ مِنْهُ سَكَراً وَرِزْقاً حَسَناً إنَّ فى ذلِكَ\r\n\r\n\r\n","description":"","footnote":"\r\n( 1 ) - سوره‌ى مائده ، آيه‌ى 3 .\r\n( 2 ) - سوره‌ى توبه ، آيه‌ى 28 .\r\n( 3 ) - سوره‌ى توبه ، آيه‌ى 95 .\r\n","page_name":" 60 ","page_number":60},
  {"content":"\r\n\r\nلَآياتٍ لَقَوْمٍ يَعْقِلُونَ » . « 1 »\r\n« و از دست‌آورده‌هاى خرماها و انگورها مست‌كننده و روزى نيكو مىگيريد . . . » در اين آيه آب انگور ثُلثان نشده كه مستى ندارد ، رزقِ حَسَن ناميده شده و طبعاً حلال است ، ولى مست‌كننده‌ى دست آورده‌ى انگور و خرما در برابر رِزْقاً حَسَناً روزىِ بد خوانده شده كه طبعاً حرام مىباشد .\r\nو دليلى از كتاب و سنت بر نجاست شراب هم نداريم . و « رجس من عمل‌الشيطان » هم تنها نجاست عملى را درباره‌ى شراب و قمار و . . . ثابت كرده و نه نجاست جسمى را .\r\nمسأله‌ى 16 : نماز - صلاة كه از « صِلاء » به معنى گيرانه است ، خود گيرانه‌ى نور ميان بنده و خداست ، و هيچ‌گاه ، مگر در حالتِ بىهوشى مطلق ، يا حيض و نفاس ، ترك‌شدنى نيست ، و تنها از كيفيّتش در صورتى كم مىشود كه خوف و اضطرارى پيش آيد ، چنان‌كه در نماز جماعت در حالتِ نبرد با دشمن براى پيمبر بزرگوار پيش آمد ، كه تكميل ركعات جماعتى پىآمدِ هجومى غافلگيرانه داشته : « وَإذا ضَرَبْتُمْ فىالْأرْضِ فَلَيْسَ عَلَيْكَمْ جُناحٌ أنْ تَقْصُرُوا مِن‌َالصَّلاةِ إن خِفْتُمْ أنْ يَفْتِنَكُم‌ُالَّذينَ كَفَرُوا . . . » « 2 »\r\nو اين « فَلَيْسَ عَلَيْكَمْ جُناحٌ » كه « گناهى نيست » در برابر گمان مسلمانانى است كه حتى در حالت خوف جانى از دشمن ، كم كردن از كيفيّتِ نماز را گناه مىپنداشتند ، بنابراين نماز قصر ويژه‌ى چنان حالتى است كه اتمام كيفيّتش ترس جانى و . . . داشته و يا كمتر ، كه حرجى باشد .\r\nو بالاخره در صورتى كه نگهداشتن يكى از نواميس پنجگانه‌ى : دين ، جان ، عقل ، عرض و يا مال لازمه‌اش كاستنِ كيفيّتى از نماز باشد جايز و\r\n\r\n\r\n","description":"","footnote":"\r\n( 1 ) - سوره‌ى نحل ، آيه‌ى 67 .\r\n( 2 ) - سوره‌ى نساء ، آيه‌ى 101 .\r\n","page_name":" 61 ","page_number":61},
  {"content":"\r\n\r\nواجب است ، و روى اين اصل با وجود راه‌هاى راهوار و وسايل آسان ، در تمامى كره‌ى زمين نماز هرگز شكسته نيست .\r\nو حتى از كيفيت نماز - كه اهميتش كمتر از ركعات آن است - در صورتى كم مىشود كه ضرورتى باشد زيرا :\r\n« حافِظوا عَلَىالصَّلَواتِ وَالصَّلاةِ الوُسْطى و قُومُواللَّه قانِتينَ . فَانْ خِفْتُمْ فَرِجالًا اوْ رُكْباناً فَاذا أمِنْتُم فَاذْكُرُوااللَّهَ كَما عَلَّمَكُمْ مالَمْ يَكُونُوا تَعْلَمُونَ » « 1 »\r\n« . . . براى خدا - در نماز - قيام كنيد در حالت خضوع . پس اگر از قيام كاملش ترسيديد پياده و سواره ، پس چون به حالت أمن رسيديد ياد كنيد خدا را چنان‌كه به شما ياد داد آنچه را نمىدانستيد » .\r\nدر نمازِ خوف هم به‌دنبال انجامش مىفرمايد :\r\n« فُإذا قَضَيْتُم‌ُالصَّلاةَ فَاذْكُرُوااللَّهَ قِياماً وَقُعُوداً وَ عَلى جُنُوبِكُمْ فإذا اطْمَأنَنْتُمْ فَأقيمُواالصَّلاةَ ان‌ّالصَّلاةَ كانَتْ عَلَىالمُؤمِنينَ كِتاباً مَوْقُوتاً » . « 2 »\r\n« . . . چون به حالت اطمينان رسيديد - بر خلاف حالت پيشين كه از نماز كم كرديد - نماز را به درستى و بدون شكستگى كيفيتى به‌جاى آوريد كه محققاً نماز بر مؤمنان مكتوب و واجبى داراى وقت بوده است كه شما حق نداريد به علت ترس از دشمن به‌جاى شكسته‌خواندنش ، آن را پس از وقتش به هنگام اطمينان درست بخوانيد .\r\nپس مىبينيم كه قصر كيفيتى نماز - و نه از كميتى آن - تنها در حال خوف و ضرورت جايز است و بس ، نه صرف اين‌كه وقتى چند كيلومتر از وطن و قرارگاه خود دور شوى ، بدون هيچ‌گونه ضرر و خطرى از نماز بكاهى ، با آن‌كه نماز به‌عنوان بزرگترين واجبات هرگز كمبود از چگونگيش نيست ، مگر آن‌كه با واجب مهم‌ترى برخورد كند ، و بالاخره\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 239 .\r\n( 2 ) - سوره‌ى نساء ، آيه‌ى 103\r\n","page_name":" 62 ","page_number":62},
  {"content":"\r\n\r\nبرمبناى قاعده « اهم و مهم » در برخوردِ دو واجب و يا دو حرامِ ناهماهنگ كه يكى واجب‌تر و يا حرام‌تر است ، واجب‌تر مقدم و آن‌كه حُرمتش كمتر است جايگزين حرام‌تر است ، كه در نماز خوف براى حفظ جان و جانان از كيفيّت نماز كاسته مىشود ، بالاخره در خوفِ مربوط به كيفيت نماز ، از شرائطى همچون ايستادن و مانندش كاسته مىگردد ، امّا در سفرهاى عادى هيچ‌گونه ترسى كه موجب كمبودى از نماز گردد وجود ندارد زيرا : اصولًا كارى واجب‌تر از نماز - ميان فروع دينى - در كار نيست ، و هيچ واجبى در اتمامِ نماز ترك نمىشود ، پس چرا بايد آن‌را قصر خواند ، خصوصاً آن‌كه اگر تمام بخواند مورد تهديد هم قرار گيرد ! و ما در تمامى احكام اسلام هرگز مواردى را سراغ نداريم كه كارى واجب‌تر براى مراعات كارى واجب ترك شود ، تا چه رسد به نماز كه بدون هيچ‌گونه مزاحمى نه برتر يا برابر - حتى از كيفيتش - تا چه رسد به ركعاتش - كاسته شود ! « 1 »\r\nمسأله‌ى 17 - پايان وقت نماز عصر غروب قرص خورشيد است و نه مغرب ، كه آيه‌ى آن « قَبْلَ طُلُوع‌ِالشَّمْسِ وَ قَبْلَ غُرُوبِها » « 2 » است ، و نه « قَبْل‌َمَغْرَبِها » بر خلاف روزه كه تا هنگام مغرب است زيرا « ثُمَّ اْتِمُّواالصِّيامُ إلَى اللَّيْلِ » « 3 » كه آغازش مغرب است ، و نه « إلى الغروب » كه نماز عشاء پس از نيمه شب قضا است ، و پايان وقت نماز عشاء نيمه‌ى حقيقى شب است زيرا « الى غَسَقِ اللَّيْلِ » « 4 » يعنى نيمه‌ى حقيقى شب ، كه آغازش مغرب و پايانش هنگام صبح در تاريكى مانند تاريكى آغاز مغرب است و « وَ زُلَفاً من‌الليل » ( 11 / 114 ) هم آغاز نمازهاى واجب شبانه را به‌هنگام شب\r\n\r\n\r\n","description":"","footnote":"\r\n( 1 ) - در كتاب « مسافران » به‌گونه‌اى مفصل درباره‌ى نماز و روزه‌ى مسافر بحث شده است .\r\n( 2 ) - سوره‌ى طه ، آيه‌ى 130 .\r\n( 3 ) - سوره‌ى بقره ، آيه‌ى 187\r\n( 4 ) - سوره‌ى بنى اسرائيل ، آيه‌ى 78\r\n","page_name":" 63 ","page_number":63},
  {"content":"\r\n\r\nمعرفى كرده است ، و با غروب قرص خورشيد - مگر پس از دقايقى - شب نيست .\r\nمسأله‌ى 18 : نماز جمعه - برحسب قرآن و سنّت همچون ساير نمازهاى يوميه با شرائطش واجب است ، و هرگز تَقَيُّدى به زمان حضور معصومين عليهم السلام ندارد ، وقتش اوّلِ ظهر است و اگر خطبه‌ها يا بخشى از آنها پيش از ظهر باشد بدعت و باطل است ، زيرا دو خطبه بخش آغازين نماز و بجاى دو ركعت كسرى جمعه است .\r\nو آيه‌ى : « إذا نُودِىَ لِلصَّلاةِ مِنْ يَوْم‌ِالْجُمُعَةِ فَاسْعَوْا إلى ذِكْرِاللَّهِ . . . » « 1 » سعى به‌سوى مجموعه‌ى نماز خطبه جمعه را هنگام اذان دانسته و نداى براى نماز اعلامى است براى وقتش كه « واذا ناديتم الىالصلاة اتخذوها هزواً » .\r\nسپس « وَذَرُوا الْبَيْعَ » تمامى كارهاى غير نماز جمعه را در اين وقت تحريم كرده است . « 2 »\r\nمسأله‌ى 19 : نماز طواف - كه پس از طوافِ واجب است ، هرگز نيابت‌پذير نيست ، مگر براى كسى كه كلّاً از آن معذور باشد ، كه در حالت حيض ، يا نفاس و يا در حال بيهوشى و مانند آن است ، و سپس اگر توانست بايد خودش نيز آن را انجام دهد .\r\nمسأله‌ى 20 : برهم‌زدن نماز - حرام است ، مگر در صورت ضرورتى برتر ، كه : « إن‌َّالصَّلاةَ تَنْهى عَن‌ِالْفَحْشاءِ وَالْمَنْكَرٍ » « 3 » و يكى از منكرات ، برهم زدن نماز است زيرا : « لاتُبْطِلُوا أعْمالَكُمْ » « 4 » باطل كردن اعمال شرعى - به‌ويژه نماز - حرام است مگر آن‌كه براى انجام كارى واجب‌تر و يا پرهيز از حرامى مهم‌تر از ترك نماز ، تنها برخى از شرائط و اجزاى نماز را به‌كلى\r\n\r\n\r\n","description":"","footnote":"\r\n( 1 ) - سوره‌ى جمعه ، آيه‌ى 9 .\r\n( 2 ) - در كتاب « علىشاطىالجمعه » و ترجمه‌اش درباره‌ى وجوب نماز جمعه بخشى مفصل است .\r\n( 3 ) - سوره‌ى عنكبوت ، آيه‌ى 45 .\r\n( 4 ) - سوره‌ى محمد ، آيه‌ى 33 .\r\n","page_name":" 64 ","page_number":64},
  {"content":"\r\n\r\nبرهم مىزنى ، و نه اين‌كه به‌كلى از آن دست بردارى ، كه در صورت عدم امكان ، نماز را برهم مىزنى ، و چون كار حرام در نماز ، از تمامى مُحرّمات به نماز نزديك‌تر است ، هر كار حرامى در حالتِ نماز ، آن را باطل مىكند ، كه از جمله ، تركِ جواب سلام و نظرِ حرام به نامحرمان است ، چنان‌كه لباس و مكان غصبى هم به حسابِ تَنْهى نماز را باطل مىكند ، كه در چنان مواردى نماز را بشكن و سپس قضايش را - با ترك كارى حرام - انجام بده .\r\nمسأله‌ى 21 : سجده - بر هر چيز پاك و پاكيزه‌اى درست است ، مگر خوراكى و پوشاكى كه از جمله‌ى پوشاكىها جواهرات است مانند طلا ، نقره ، الماس ، فيروزه ، عقيق و دُرّ ، نه هرگونه معدنى ، زيرا دليلِ سنّت فقط آن دو را مستثنى كرده و بس ، و شما مىتوانى بر فرش تميز كه نه مُتَنَجِس است و نه پليد سجده كنى ، زيرا هرگز پوشيدنى نيست . گرچه پيش از بافتن چنان قابليتى را داشته است .\r\nمسأله‌ى 22 : ركوع و سجود - دو عبادتِ مخصوص خداست كه هرگز براى غيرخدا جايز نيست ، و ركوع در غير نماز نيست ، زيرا فقط مخصوصِ حالتِ نماز است ، مانندِ رمىِ جَمَرات و وقوف در عرفات و مَشعَر و مُنى كه در زمان‌هاى ديگر - به‌عنوان حج - جايز نيست .\r\nمسأله‌ى 23 - در تمامى نمازها خواندن سوره‌ى « حمد » واجب است .\r\nبه‌گونه‌اى كه در قرآن آمده ، كه مثلًا خواندن « مَلِك » به‌جاى « مالك » باطل است ، و نيز به‌جاى « كُفُواً أحَدٌ » در سوره‌ى توحيد قرائات ديگر درست نيست . خواندن بيش از يك سوره پس از حمد ، و نيز چهار آيه - كه به‌تعداد كوچك‌ترين سوره‌ى قرآن است برحسب رواياتى - جايز است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمسأله‌ى 24 : نمازهاى پنجگانه - و نيز روزه‌ى رمضان - در تمامى آفاق جهان واجب و پابرجاست ، و اگر افقى برخلافِ عادت ، شب و روز معمولىِ پياپى نداشت ، كه مدّت‌ها روز و مدّت‌هاى ديگرى شب بود ، در اين‌گونه جاها افق « ام‌ُّالْقُرى » را بايد در نظر داشت ، كه رسالتش و قرآنش ، و برحسب اطلاقِ « ام‌ُّالْقُرى » « 1 » افقش نيز در تمامى مواردِ مشكوك ميزانِ اصلى است .\r\nروى اين اصل ساعات شرعىِ شبانه و روزانه‌اش بايد برمبناى افقِ مكّه باشد .\r\nو اگر شخصى در يكى از آفاقِ زمين نماز صبح را به‌جاى آورد و آفتاب طلوع كرد و سپس با هواپيما به جايى ديگر رفت كه مجدداً طلوع فجر شد ، مجدداً بايد نماز صبح را بخواند ، چنان‌كه نمازهاى ديگر نيز همين‌گونه است .\r\nمسأله‌ى 25 : روزه - و به اصطلاح قرآن « صيام » نگهبانيست دوجانبه ، كه‌شما خود را از خوردن ، آشاميدن و عمل جنسى نگهدارى كنى و روزه نيز شما را از شهوات حرام نگه‌دارد .\r\nروزه‌ى رمضان تنها در حالت عُسر و ضرر حرام است ، و به‌هنگام حرج كه طاقت‌فرسا باشد واجب نيست كه : « وَعَلَىالَّذينَ يُطيقُونَهُ فِدْيَةٌ طَعامُ مِسْكينٍ » « 2 » و در عين حال : « وَمَنْ تَطَوَّعَ خَيْراً فَهُوَ خَيرٌ لَهُ وَأنْ تَصُومُوا خَيْرٌ لَكُمْ إنْ كُنْتُمْ تَعْلَمونّ » « 3 » و اگر « مَنْ كانَ مِنْكُمْ مَريضَاً أوْ عَلى سَفَرٍ » « 4 » مستثنى شده‌اند ، تنها بر ميزان « عسر » است و نه صرفِ بيمارى و سفر كه « يُريدُاللَّهُ بِكُم‌ُالْيُسْرَ وَلايُريدُ بِكُمُ الْعُسْرَ » « 5 » و آيا پيرى ناتوان كه روزه براى\r\n\r\n\r\n","description":"","footnote":"\r\n( 1 ) - سوره‌ى شورى ، آيه‌ى 7\r\n( 2 ) - سوره‌ى بقره ، آيه‌ى 184 .\r\n( 3 ) - سوره‌ى بقره ، آيه‌ى 184 .\r\n( 4 ) - سوره‌ى بقره ، آيه‌ى 184 .\r\n( 5 ) - سوره‌ى بقره ، آيه‌ى 185 .\r\n","page_name":" 66 ","page_number":66},
  {"content":"\r\n\r\nاو حرجى است و نه زيان‌آور ، بهتر است كه در وطنش روزه‌دار باشد ، ولى جوانى نيرومند به مجرّد اين‌كه چند كيلومتر از قرارگاهش دور شود ، و هرگز حرج و عسر و زيانى براى او وجود نداشته باشد ، روزه بر او حرام است ! در حالى كه فقط مرض و سفرى كه روزه‌اش عسر و زيان‌آور باشد حرام است ، چنان‌كه « وَانْ كُنْتُمْ مَرْضى أوْ عَلى سَفَرٍ . . . فَلَمْ تَجدُوا ماءَ فَتَيَمَّوُا صَعيداً طَيِّباً » « 1 » تنها بر مبناى « لَمْ تَجِدُوا ماءً » بايد تيممم كرد ، و همچنين نيافتنِ آب در مرضى زيانبار ، استعمالِ آب در حال مرض است ، و در سفر نيافتن آب .\r\nمسأله‌ى 26 - به موجب نص قرآن تنها خوردن ، آشاميدن و عمل جنسى روزه را باطل مىكند ، و دود ، اگرچه حرام است ولى چون خوردنى و آشاميدنى نيست ، روزه را باطل نمىكند .\r\nمسأله‌ى 27 : ماندن بر حال جنابت - و مانند آن تا هنگام اذان صبح هرگز مانعى ندارد كه « فَالْآنَ بشِرُ وهُنَّ . . . وَكُلُوا وَاشْرَبُوا حَتّى يَتَبَيَّنَ لَكُم‌ُالْخَيْطُ الْأَبْيَضُ مِن‌َالْخَيْطِالْأسْوَدِ مِن‌َالْفَجْرِ » « 2 » و چنان‌كه خوردن و آشاميدن تا لحظه‌اى پيش از « فجر » جائز است ، عمل جنسى نيز چنان است كه در اين صورت هرگز وقتى براى غسل جنابت پيش از فجر باقى نمىماند ، چنان‌كه به روايت ائمه عليهم السلام و ديگران - پيمبر بزرگوار گاه‌گاهى عمداً با حالت جنابت تا فجر صادق مىماند ، و روايات ديگر هم متناقض و مخالفش با اين حكم بر خلاف نص قرآن مىباشد .\r\nمسأله‌ى 28 - آغاز روزه طلوع فجر صادق و پايانش ابتداى شب\r\n\r\n\r\n","description":"","footnote":"\r\n( 1 ) - سوره‌ى مائده ، آيه‌ى 6 .\r\n( 2 ) - سوره‌ى بقره ، آيه‌ى 187\r\n","page_name":" 67 ","page_number":67},
  {"content":"\r\n\r\nاست و نه غروب قرص خورشيد كه آيه‌ى : « ثُمَّ اتِمّوُا الصَّيامَ اللَّيْلِ » « 1 » است ، نه « الىالغروب » . مانند نمازِ عصر كه « قَبْلَ غُروبِها » است .\r\nمسأله‌ى 29 : ارتماس - سر زير آب بردن - يا هر مايعى مانند آن - در حال روزه حرام است ، ولى روزه را باطل نمىكند مانند قىكردن كه حرام هم نيست و چگونه برون كردن غذا از معده همچون غذا خوردن روزه را باطل مىكند ! و نسبت دروغ به‌خدا يا معصومان باطل‌كننده‌ى ايمان است كه روزه هم طبعاً باطل مىشود ، ولى نسبت مشكوك گرچه حرام است ولى ايمان و روزه را باطل نمىكند ، گرچه خود از ضعف ايمان است .\r\nمسأله‌ى 30 - اوّل ماه رمضان با ديدن هلال ، و يا اطمينان به آن ثابت مىشود ، و چشم مسلح نيز مانند چشم عادى كافى است ، و تنها براى افق شما تكليف‌آور است .\r\nمسأله‌ى 31 - روزه‌ى « يَوْمُ الشَّك » اگر به نيّت احتمالِ رمضان باشد درست است ، كه اگر هم رمضان نبود به نيّت قضاى گذشته ، و يا واجب و يا مستحبى ديگر صحيح است ، و روزه‌ى « يوم الشكِ » آخر رمضان واجب مىباشد .\r\nمسأله‌ى 32 - كفاره‌ى شصت روز روزه با اطعامِ شصت مسكين تنها در صورت عَمْد ، واجب مىشود ، و در صورت جهالت و نادانى قضاى روزه كافى است ، يعنى اگر با دانستن حكم افطار ، نادانى كرد ، و نه عناد و تعمّد ، كفّاره ندارد ، فطريه هم به اندازه‌ى سه كيلوگرم از غذاى معمولى خود شماست و نه ديگران ، فطريه‌ى ديگران نيز در صورتى برعهده‌ى شما است ، كه نه تنها ميهمان بلكه نان‌خورِ شما باشند ، اگرچه شبِ اوّلشان باشد ، زيرا اصولًا كسى كه بينوا نيست بايد خودش زكات خود را بدهد ، و برحسب نصِ « مَنْ ضَمَمْتَهُ الى عيالِكِ » يعنى كسى كه به نان‌خورهاى خود افزوده‌اى ، فقط زكات او برعهده شما است و ديگر هيچ .\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 187 .\r\n","page_name":" 68 ","page_number":68},
  {"content":"\r\n\r\nمسأله‌ى 33 : حج - كه در اصطلاح كتاب و سنّت در اصل طواف خانه‌ى خداست ، شامل هر دوى حج و عمره‌ى اصطلاحى مىباشد ، كه آن حج اكبر است و عمره حجِ اصغر .\r\nمسأله‌ى 34 - استطاعت حج يا عمره تنها اين است كه مكلف بتواند آنها را به‌گونه‌اى انجام دهد كه زندگيش از هم نگسلد ، لذا مىبينيم در آيه‌ى « حج » پيادگان بر ديگران مقدم شده‌اند :\r\n« و أذِّنْ فىالنّاسِ بِالْحَجِّ يَأتُوكَ رِجالًا وَ عَلى كُلِّ ضامِرٍ . . . » « 1 » كه « رجالًا » ، در اينجا پيادگانند . و در آيه‌ى ديگر خداى سبحان مىفرمايد :\r\n« وَلِلَّهِ عَلَىالنَّاسِ حِج‌ُّالْبَيْتِ مَنِ اسْتَطاعَ إلَيْهِ سَبيلًا » « 2 » : هر كه به راه شرعى بتواند بايد حج را انجام دهد » ، و اگر هم « حرج » باشد كه تمامى نيروى شما مصرف شود ، اينجا واجب نيست زيرا : « ما جَعَلَ عَلَيْكُمْ فِىالدّينِ مِنْ حَرَجٍ » « 3 » بلكه مستحب است چون : « فَمَنْ تَطَوَّعَ خَيْراً فَهُوَ خَيْرٌ لَهُ » « 4 » و « حج » كه به خودى خود خير است ، براى كسانى كه پُر زحمت و طاقت‌فرسا انجامش دهند ، بهتر است ، بلكه چنان تحملى كه حرجى است و ضررى هم ندارد مورد تشكر خدا است كه : « . . . فَان‌َّاللَّهَ شاكِرٌ عَليمٌ » « 5 » و اينجا حكمِ تجديد حج پس از استطاعت بر خلاف حكم خدا و كفران چنان خيرى است ، كه با زحمت فراوان انجام شده .\r\nمسأله‌ى 35 - يكى از اركانِ احرام ميقات است ، كه قبل يا بعد از ميقات حرام و باطل مىباشد ، و نذرِ مُحرم شدن پيش از ميقات هرگز اين بدعت را شرعى نمىكند ، مانند تكبيرةالاحرام نماز پيش از وقتش .\r\nمسأله‌ى 36 - عبور از نخستين ميقات ، احرام را از همان ميقات لازم\r\n\r\n\r\n","description":"","footnote":"\r\n( 1 ) - سوره‌ى حجّ ، آيه‌ى 27\r\n( 2 ) - سوره‌ى آل عمران ، آيه‌ى 97\r\n( 3 ) - سوره‌ى انفاق ، آيه‌ى 78 .\r\n( 4 ) - سوره‌ى بقره ، آيه‌ى 184 .\r\n( 5 ) - سوره‌ى بقره ، آيه‌ى 158\r\n","page_name":" 69 ","page_number":69},
  {"content":"\r\n\r\nمىكند ، و اگر از يكى از پنج ميقاتِ اصلى عبور نكرد احرام از ساير ميقات‌ها نيز درست است ، گرچه از ميقات‌هاى عمره‌ى مفرده باشد ، كه به‌جز ميقات‌هاى پنجگانه‌ى معروف است .\r\nمسأله‌ى 37 - قربانى گناهِ در احرامِ عمره را در هرجا كه بخواهى ، و براى احرامِ حج - در منى - حتىالامكان تا آخر ذيحجه ، بايستى به مصرف فقراى حرم برسانى ، و اگر تبذير يا اسراف و تلف مىشود بايد به‌گونه‌اى ديگر ، اصلش و يا پولش را به فقرا داد ، كه هرگز نبايد در اين ميهمانى الهى تبذير يا اسراف شود زيرا آيه‌ى « فَإذا وَجَبَتْ جُنُوبُها فَكُلُوا مِنْها وَاطْعِمُواالْقانِعَ وَالْمعَتَّر » « 1 » بينوايان را ركن اقتصادى قربانى دانسته است .\r\nمسأله‌ى 38 : عمره‌ى مفرده - كلًا ميان عمره و حج تمتع درست است ، و اگر شما خود مستطيع نباشيد و حج يا عمره‌ى اجاره‌اى رفته‌اى ، اينجا عمره‌ى مفرده بر شما واجب است ، چنان‌كه در غير اين صورت نيز اگر شما فقط براى عمره‌ى مفرده استطاعت داريد همان بر شما واجب است ، و اگر هم بعداً مستطيع شديد ، هر دوى حج و عمره‌ى تَمَتُّع در صورت وجوب حج تمتع - بر شما واجب خواهد بود كه « وَاتِمُّواالْحَجَّ وَالْعُمْرَةَ للَّهِ » « 2 »\r\nمسأله‌ى 39 : سه روز بيتوته در مُنى - بر تمامى حجاج واجب است ، و روز چهارم نيز بر حجاجى كه گناهى در احرام حج مرتكب شده‌اند ، زيرا « لِمَنْ اتَّقى » « 3 » ويژه‌ى تقواى خاصّى نيست ، بلكه مربوط به آن بنده‌ايست كه در احرام حج ، و يا كلًا در حج تقوى را رعايت كرده باشد .\r\nمسأله‌ى 40 : طواف - در انحصار جاى معينى نيست ، بلكه تمامى\r\n\r\n\r\n","description":"","footnote":"\r\n( 1 ) - سوره‌ى حجّ ، آيه‌ى 36 .\r\n( 2 ) - سوره‌ى بقره ، آيه‌ى 196 .\r\n( 3 ) - سوره‌ى بقره ، آيه‌ى 203\r\n","page_name":" 70 ","page_number":70},
  {"content":"\r\n\r\nمسجدالحرام ، طبقه‌ى همكف آن ، و طبقه‌ى فوقانى و زيرينش نيز ، جاى طواف بر گِردِ كعبه است زيرا كعبه هرگز ويژه‌ى ساختمان بيت‌اللَّه نيست بلكه استوانه‌اى نورانى موازى كعبه تمامى جهان را در بردارد و نماز طواف هم در ضلع مقام ابراهيم تا آخر مسجدالحرام صحيح مىباشد .\r\nمسأله‌ى 41 : خمس و زكات - هر دو از ماليات‌هاى مستقيم‌اند ، كه خمس برحسب يك آيه و زكات نيز برمبناى حدود سى آيه به تمامى درآمدها تعلّق دارد .\r\nو چنان‌كه سيّد بودن درگرفتن خمس شرط نيست ، سيّد نبودن هم در زكات مدخليّتى ندارد .\r\nبه‌ويژه آن‌كه اگر در سيّد بودن انتساب به پدر شرط باشد ، درصدِ سادات فقير از درصدِ فقيران غير سيّد بسيار كمتر خواهد بود ، كه شايد نود درصد فقرا سيّد نيستند ، در اينجا چگونه ميانگين 5 / 2 و 5 و 10 درصد زكات از نه گونه مال ، براى هشت دسته است ، ولى نيمى از خمس تمامى اموال ويژه‌ى 10 درصد فقراى اسلام است ، و اين چه حساب بىحسابى است كه به خداى آفريننده‌ى عدل و حساب نسبت داده مىشود ، ضمناً اگر سهم هر دو دسته نيز يكسان بود ، ويژگى هر يك به دسته‌اى مخصوص براى جدايىافكنى كافى است ! با توجه به اين‌كه با جعلِ روايتى پليد گفته‌اند كه : چون زكات از پليدىهاى دست‌هاى مردم است از فرزندان پيمبر به‌دور است ، با آن كه منبع نُه‌گانه‌ى زكات ! از منبع خمسِ تمامى اموال پاك‌تر است ، و اگر هم زكات به صد در صد اموال متعلق باشد - چنان‌كه ما مىفهميم - هر دو منابع مشتركى دارند ، و چگونه تصور مىشود زكات از همان منبع خمسْ پليد بوده ، ولى تنها خمس پاكيزه باشد ! وانگهى اگر هم زكات پليد باشد چرا اين پليدى براى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nغير سيّدان ولى خمس پاك براى سيّدان باشد !\r\nو اصولًا سيادتْ در حقِّ مالى هرگز دخالتى ندارد ، بلكه به‌شرط دارا بودنِ مقامِ معنوى ، اين برترى موجود است ، زيرا « إنَّ أكْرَمَكُمْ عِنْدَاللَّهِ أتقاكُم » « 1 »\r\nو سيادت در هر صورت ويژه‌ى ارتباط و انتسابِ پدرى نيست ، چون پايه‌ى اصلى سيادت و آقايى خود پيمبر صلى الله عليه و آله است و نه هاشم ، و در هر صورت چنان‌كه فرزندان پسرى فرزند جدّند ، فرزندان دخترى نيز چنانند ، و در صورتِ ويژگىِ انتساب پدرى ، « ذرّيه‌ى رسول‌اللَّه » هرگز مصداقى نخواهد داشت مگر شخص حضرت فاطمه عليه السلام كه نسل پيمبر فقط از ايشان است و بس .\r\nاختلافى هم كه ميان بنىاميه و امامان معصوم عليهم السلام بر سر « ذريّه » بوده درباره‌ى همين فكر جاهلى است ، كه آنها مىگفتند : شما ذريّه و فرزندان پيمبر نيستيد زيرا فرزندان دختر از « ذريّه » خارجند ، و اين بزرگواران به ادِلّه‌اى كه اصل آنها قرآن است براى ابطال اين فكر جاهلى با آياتى مانند « مِنْ ذُرِّيَّتِهِ . . . عيسى » « 2 » كه عيسى عليه السلام را از ذرّيه ابراهيم عليه السلام خوانده ، و او هم كه تنها ارتباط نَسَبىِ مادرى داشت و بس ، و آيه‌ى « ابناونا » « ذرّيه » بودن خود را نسبت به پيامبر صلى الله عليه و آله اثبات مىكردند .\r\nدليل ديگران نيز اين روايتِ جاهلى است : هركه مادرش از بنىهاشم و پدرش از ساير قريشيان باشد حقى از خمس ندارد كه خدا فرمايد :\r\n« أُدْعُوهُمْ لِآباءِهِمْ » « 3 » « كه اينان پسرخوانده‌اند و نه پسر واقعى ، البته سازنده‌ى اين روايت به اندازه‌اى نادان بوده كه آيه‌ى « أدعياء :\r\n\r\n\r\n","description":"","footnote":"\r\n( 1 ) - سوره‌ى حجرات ، آيه‌ى 13\r\n( 2 ) - سوره‌ى انعام ، آيات 84 و 85 .\r\n( 3 ) - سوره‌ى الأحزاب ، آيه‌ى 5 .\r\n","page_name":" 72 ","page_number":72},
  {"content":"\r\n\r\n« پسرخواندگان » را براى نفى ذريّه بودن پسران صُلبى و اصلىِ دختران گواه گرفته ، و آيا روى اين اصلِ نااصل حسنين عليهم السلام نيز از پسرخواندگان پيمبرند كه « أُدْعُوهُمْ لِآباءِهِمْ » و نه از پسران حضرتش و على عليه السلام كه سيادتش كمتر از پيمبر است محور اصلى سيادت نيست ، بلكه پيمبر بزرگوار محور سياست براى حضرت على و فرزندانش نيز مىباشد .\r\nاصل اين فكر نابسامان هم كه سيادت در انحصار انتساب پدرى است بيانگرش شعر جاهلى است كه :\r\n بَنُونا بَنُوا أبْناءِنا وَبَناتُنا * بَنُوهُنَّ أبناءُ الرِّجالِ الْأغاربِ \r\n« پسران ما فقط فرزندان پسران مايند ، و پسران دخترانمان فرزندان مردان غريبه‌اند » ! كه ريشه‌اش ناچيز گرفتن دختران است ، مانند ساير جاهليت‌ها و ظلم‌هايى كه نسبت به دختران روا شده است .\r\nو بالاخره در مجموع ، خمس و زكات بايستى به مصارف تبليغى و اقتصادى اسلامى برسد ، كه سه بخش اوّلِ خمس « للَّهِ خُمُسَهُ ولِلرَّسُولِ وَلِذِىالقُربى » « 1 » ويژه‌ى نشر دعوت اسلامى ، و سه بخش ديگر آن : « وَالْيَتامى والمَساكينَ وَابْنِ السَّبيلِ » « 2 » براى اين سه دسته از هر دوى سادات و غيرسادات است و ديگر هيچ ، و هرگز هيچ‌گونه خمس و زكاتى از هيچ درآمدى استثناء نمىشود .\r\nمسأله‌ى 42 - چنان‌كه زكات به اصل درآمد و باقيمانده‌ى از كاركرد تعلّق دارد ، خمس نيز چنان است ، كه اگر درآمد ساليانه‌ى شما يك ميليون و مخارج عادلانه‌ى بدون اسراف و تبذيرتان هشتصد هزار باشد ، خمس شما همان دويست‌هزار باقيمانده است ، و اگر هم مخارج شما كمتر باشد بقيه‌ى آن ويژه‌ى شما است ، ولى اگر بيشتر از هشتصد هزار\r\n\r\n\r\n","description":"","footnote":"\r\n( 1 ) - سوره‌ى انفاق ، آيه‌ى 41 .\r\n( 2 ) - سوره‌ى انفاق ، آيه‌ى 41 .\r\n","page_name":" 73 ","page_number":73},
  {"content":"\r\n\r\nباشد ، اين زياده ، از دويست هزار كه خمس است برداشت مىشود ، زيرا :\r\n« وَيَسألُونَكَ ماذا يُنْفقُونَ قُل‌ِالْعَفوَ » « 1 » كه فقط زياده‌ى از زندگى قابل پرداخت است ، كه به‌جاى آن‌كه كمبود زندگى را از بيت‌المال بگيرد ، از درآمد خودش برمىدارد ، و بالاخره يك پنجم از كل درآمد شما خمس است . ضرورت‌هاى زندگيتان هم اين‌گونه مستثنى مىشود ، كه اگر خانه‌ى مسكونى خود را به منظور تعويض به خانه‌اى ديگر فروختى اگر هم يك‌سال و بيشتر بر آن بگذرد خمس بر اين مال تعلّق نمىگيريد ، و موردِ حاجت شما است زيرا حاجت‌ها احياناً ساليانه و بيش از آن مىباشد .\r\nمسأله‌ى 43 : جهاد و امرونهى - آمران و ناهيان از پاسدارانِ راستين اسلامند كه امر و نهيش پاسدارى درونى و جهادش حراست از مرزهاى برونى است .\r\nامر به معروف تنها در صورتى واجب مىباشد ، كه طرف بداند كارى واجب است و آن را ترك كرده ، و نهى از منكر ، اين‌كه بداند عملى حرام است و مرتكبش شده ، و توبه نكرده و بدتر اينكه تصميم بر ترك واجب يا تكرار گناه دارد ، و اين دو به حكم الهى در درونِ جَوِّ اسلامى است كه واجب و حرام را باور دارند ، و آمر يا ناهى بايستى در برابر طرف خود ، به‌واجبى كه امر مىكند عامل بوده ، و حرامى را كه نهى مىكند تارك باشد ، و نيز كسانى هم كه خودشان واجبى را ترك و حرامى را مرتكب شده‌اند بايستى يكديگر را در هر دو مورد هشدار دهند ، به‌شرطى كه حالت پذيرش داشته و اصرارى بر سرپيچى نداشته باشند ، كه امر و نهى كسانى كه خود را به‌كلّى فراموش كرده‌اند خود بىعقلى و بىدينى است\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 219 .\r\n","page_name":" 74 ","page_number":74},
  {"content":"\r\n\r\n« أتأَمُرُونَ النَّاسَ بَالْبِرِّ وَ تَنْسَوْنَ أنْفُسَكَمْ وَ أنْتُمْ تَتْلُونِ الْكِتابَ أفَلا تَعْقِلُونَ » . « 1 »\r\n« آيا مردم را به نيكى امر مىكنيد و خود را فراموش مىكنيد در حالىكه شما كتاب ( وحى ) را مىخوانيد . آيا پس عقل‌هايتان را به‌كار مىگيريد ؟\r\nمسأله‌ى 44 - اگر ضَرَر تركِ امر و نهى بيشتر از انجامِ زيانبار آن باشد ، هيچ‌گاه آن دو را از وجوب نمىاندازد ، كه در وصيتِ امر و نهىِ لقمان به پسرش « وَاصْبِر عَلى مَا أصابِكَ » « 2 » اين‌چنين صبرى ، واجب شمرده شده ، و نيز هرگز تأثير در طرف از شرائطشان نيست كه « عُذْراً أوْنُذْراً » « 3 » به يكى از عذر و تأثير اكتفا كرده ، و « مَعْذِرَةٌ إلى رَبِّكُمْ وَلَعَلَّهُمْ يَتَّقُونَ » « 4 » تأكيدش مىنمايد ، كه يا بپرهيزند ، و گرنه خودِ انجامِ امر و نهى عذرى است به‌سوى خدا .\r\nمسأله‌ى 45 - اين امر و نهى آخرين مرزشان زد و خورد است ، كه طرف با آگاهى كامل و پند و اندرزِ پياپى هم‌چنان به سرپيچى خود ادامه داده كه اينجا جاى تأديب است .\r\nمسأله‌ى 46 - سپس زمينه‌ى برخورد جهادى است البته با وجود خطر جانى و يا عقيدتى كه مهم‌تر از آن است زيرا : « وَالْفِتْنَةُ اشَدٌ مِن‌َالْقَتْلِ » « 5 » كه در اين موارد بايستى دفاع كرد ، و اصولًا جهاد به معنى نبرد در اسلام ، تنها دفاعيست ، و هجوم ابتدايى ، پيش از روشنگرى كامل هرگز در اسلام نقشى ندارد .\r\nما هرگز كشتار ابتدايى نداريم ، بلكه كشتارهامان تنها براى دفاع است و بس ، و تا آنجا كه امكانِ برخوردِ مسالمت‌آميز باشد ، هرگز جايى\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 44 .\r\n( 2 ) - سوره‌ى لقمان ، آيه‌ى 17 .\r\n( 3 ) - سوره‌ى مرسلات ، آيه‌ى 6 .\r\n( 4 ) - سوره‌ى اعراف ، آيه‌ى 164 .\r\n( 5 ) - سوره‌ى بقره ، آيه‌ى 191\r\n","page_name":" 75 ","page_number":75},
  {"content":"\r\n\r\nبراى هيچ‌گونه ستيزى نيست ، تا چه رسد به كشتار .\r\nايمانِ بايسته دو بُعدى است ، كه نخست پاسدارى از خود در تمامى اعمال ، اقوال و احوال مىباشد ، و سپس پاسدارى نسبت به ديگران ، و همان‌گونه كه خود بايد بايسته را عملى كنى ديگران را نيز بايد به آنها وادارى ، و نيز در نبايدها بايد نهى كنى تا جوّ اسلامى پاك و پاك‌كننده باشد ، و زمينه‌ى خلافكارى تا سرحدِّ امكان كم و كمتر گردد .\r\nمسأله‌ى 47 - اساساً مؤمن هميشه بايد مهاجر و مجاهد باشد ، كه هجرت و دورى از هر كسى و هر چيز و مقامى را براى جانبدارى از ايمان ترجيح دهد كه « المُؤْمِنُ مُهاجِرٌ » و جهادش اعم از درونى است كه جهاد با نفس ، و برونيش جهاد با دشمنان خدا است ، در هر صورت بايد برمبناى آداب شرعى باشد و نه سر خود .\r\nو بالاخره‌ى هندسه‌ى بناى نيرومند و آبرومند اسلام داراى سه ضلع :\r\nامر ، نهى و جهاد است ، كه اسلام راستين را به‌خوبى پاسدارى مىكند ، و رسالت پيمبران را در هر زمان و مكانى تا سرحدِّ امكان تحقق مىبخشد .\r\n« وَ قاتِلُوهُمْ حَتَّى لاتَكونَ فِتْنَةٌ وَيَكُون‌َالّذين‌ُللَّهِ » « 1 » پيوستگى هميشگىِ مبارزه عليه كفر را ، تا هنگام حكومت عدل جهانى حضرت مهدى ( عج ) مسئوليتى عمومى و جهانى براى مسلمانان دانسته ، كه در هرجا و هر زمانى حتّىالامكان براى نفى كفر و اثبات ايمان ، بايستى جهاد و كوششْ ، همگانى و پيوسته باشد كه :\r\n« وَلَوْلا دَفْع‌ُاللَّهِ النّاسَ بَعْضَهُمْ بِبَعْضٍ لَفَسَدَت‌ِالْأرْضُ » « 2 »\r\n« و اگر مردم يكديگر را ( از بدىها ) بازدارنده نباشند زمين - تكليف - بىجون فاسد خواهد شد .\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 193 .\r\n( 2 ) - سوره‌ى بقره ، آيه‌ى 251 .\r\n","page_name":" 76 ","page_number":76},
  {"content":"\r\n\r\nمسأله‌ى 48 : اقتصاديات اسلامى - احكام اسلامى ويژه‌ى شايستگىهاى روحانى ، و تنها براى پس از مرگ نيست ، بلكه جان و تن ، با هم ، بهره‌هاى شايانى از دستورات زندگىساز اسلام دارند .\r\n« مال » از ديدگاه اسلام از نظر به‌دست آوردن ، داشتن و به‌كار بستنْ ، دستوراتى عادلانه دارد .\r\nو اصولًا « سفاهت » و سبك‌مغزى اقتصادى ، و يا مهم‌تر كه سفاهتِ بر ضد شرع در « مالْ » خود موجب محروميت از زندگى شايسته‌ى ايمانى است كه « ولا تُؤتُواالسُّفَهاءَ أمْوالَكُمُ الَّتى جَعَل‌َاللَّهُ لَكُمْ قياماً » « 1 » ( هرگز ) اموالتان را كه خدا براى « قيام » و به‌پا داشتنِ زندگى ( شايسته‌اى ) ، مقرر كرده به‌دست « سفيهان » ( كه آن را به تباهى مىكشند ، تبذير يا اسراف مىكنند ، و يا نابسامان مصرفش مىكنند ، اموالتان را به اينها ) ندهيد ، و سفاهت بىايمانى در اموال بسى بدتر از سفاهت اقتصادى است ، كه اين ندانسته زيان مىكند و يا زيان مىرساند ، و سفيهِ شرعى كه مراعات موازين شرعى را در به‌كار بستن مال نمىكند ، آن را به حرام مصرف مىكند ، و دانسته اين سرمايه‌ى « قيام » و به‌پاخاستن انسانى و ايمانى را تباه مىسازد ، و اگر هم ندانسته ، مصرفِ حرام كند ، نيز سفيه است ، چه قاصر باشد و چه مقصر .\r\nمسأله‌ى 49 : معاملات - تمامى معاملات عاقلانه خالى از سفاهت ، جهالت ، كلاه‌گذارى ، كلاه‌بردارى و خالى از هرگونه مفتخوارى و . . . از نظر شرع مقدس درست است ، چه آنها كه در صدر اسلام بوده ، يا بعداً پديد آمده ، مانند « بيمه » و يا پديد خواهد آمد ، و هرگز سنّ و يا كيفيتى خاص ، شرط صحت آن نيست ، و تنها رضايت عاقلانه و عادلانه در معامله‌ى\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 5 .\r\n","page_name":" 77 ","page_number":77},
  {"content":"\r\n\r\nچيزهاى حلال كافى است و ديگر هيچ .\r\nمسأله‌ى 50 - آنچه كلًا در تمامى معاملات حرام مىباشد ، « مفتخوارى » است ، مانند رباخوارى ، كم‌فروشى ، گران‌فروشى ، و بالاخره مالى را به‌ناحق و يا بيش از حق گرفتن و يا دادن ، زيرا در قرآن اكْلِ به باطل كلّاً حرام شده ، و بدترينش « ربا » است كه « وَحَرَّمَ الرِّبا » « 1 » آن را به‌طور كلى ممنوع دانسته ، و چون به‌اصطلاح موضوع حرمتِ ربا به مفتخوارى معلّل و مستدل بوده ، هرگز قابل استثناء نيست ، كه ميان « پدر و فرزند » و « زن و شوهر » و « مسلمان و كافر » هم حرام مىباشد ، چنان‌كه رواياتش هم بر ضد يكديگر و برخى بر خلاف اين نص قرآنى است .\r\nمسأله‌ى 51 : مفتخوارى - ربا / منفعت پول ، به‌كلّى حرام است اگرچه پنهان هم باشد ، مانندِ كلاهِ شرعى كه به‌جز كلاه شرّى معناى ديگرى ندارد كه « كلاه شرعى » ! تنها برپايه‌ى جهل و خيانت است ، و آيا خدا نَعُوذُ بِاللَّهِ » جاهل يا خائن است كه زيانِ اقتصادى رباخوارى را بااصطلاح « كلاه شرعى » حلال كند ، كه مثلًا صدهزار تومان را با يك قوطى كبريت ، شش ماهه مثلًا به قيمت يك‌صد و پنج هزار تومان ، به عنوان كلاه شرعى حلال شمرده باشد ؟ !\r\nو اينجا پنج هزار تومان زيادى اگر براى كبريت است كه خيلى جنون‌آميز و باطل بوده ، و اگر در برابر شش ماه باشد اين خود منفعت پول و نيز حرام و بدتر از رباى آشكار است .\r\nمسأله‌ى 52 - و يكى از ناهنجارترين مفتخوارىها در معامله‌ى دو جنسِ همانند يا از يك اصل ، در وزن يا پيمانه با اختلاف ارزش است ، كه به‌اصطلاح « رباى معاملى » است ، كه زياده‌ى جنسى ، وزنى يا\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 275 .\r\n","page_name":" 78 ","page_number":78},
  {"content":"\r\n\r\nپيمانه‌اى در اين معامله را به‌حساب ربا آورده‌اند ، با آن‌كه اگر ارزش جنسى كه از نظر وزن يا پيمانه كمتر است صدها برابر جنسِ بيشتر باشد ، اينجا مفتخوارى صد چندان برعكس است ، كه مثلًا يك‌صد كيلوگرم روغن حيوانى ناب را اگر با يك‌صد و چند كيلوگرم از دوغ همان جنس معامله كنند ، نه تنها گيرنده‌ى دوغ سودى نكرده بلكه صدها برابر هم زيان كرده است ، و اينجا ساير فقيهان گيرنده‌ى دوغ را رباخوار و كلاه‌گذار دانسته و گيرنده‌ى روغن كمتر را ربادهنده و ضرر كرده مىدانند ! و گويى يك‌صد هزار ريال از يك‌هزار كمتر است و اينجا گيرنده‌ى ارزش يك هزار برابر كلاه‌گذار است ! ! !\r\nو آيا كدام نظام اقتصادى ستمكار ، برابرى وزن يا پيمانه ، ميان دو جنس همانند را با اختلافِ ارزش درست ، و اختلافشان را نادرست مىداند ، كه اين‌گونه به شرعِ مقدّسِ عادلِ حكيم نسبت مىدهند .\r\nو بالاخره « ربا » و مفتخوارى در هر سه ضلع : قرض ، معاملى و كلاه‌گذارى در معامله حرام است ، كه اگر جنسى يك‌هزار مىارزد و شما آن را به جنسى همانند و هم‌وزن يا هم‌پيمانه با ارزش يك‌هزار و پانصد بفروشى ، اين پانصد زيادى « ربا » و مفتخواريست ، زيرا : « وَأنْ لَيْسَ للْإنْسانِ إلّا ما سَعى » « 1 » تنها بهره و سود را پىآمدِ كوشش مىداند و بس ، مگر در معامله‌ى جنس به پول كه طبعاً سودى دارد ، ولى اين هم بايستى عادلانه باشد .\r\nمسأله‌ى 53 : اموال عمومى و همگانى - كه در اصل هرگز اختصاص به‌فرد يا افراد معيّنى ندارند نيز موجب تورّم ثروت و مفتخوارىِ بىحد و حساب شده‌اند ، مانند زمين ، دريا ، جنگل و . . . كه هرگز نتيجه‌ى كوشش\r\n\r\n\r\n","description":"","footnote":"\r\n( 1 ) - سوره‌ى نجم ، آيه‌ى 39 .\r\n","page_name":" 79 ","page_number":79},
  {"content":"\r\n\r\nكسى نيستند ، و اگر شما كوششى در يكى از اموال همگانى كرديد فقطدر آنها بر ديگران برترى داريد ، مشروط بر اين‌كه تنها به اندازه‌ى نياز خود بهره‌گيرى كنيد ، كه بيشترش با دريافت مزدِ كاركردتان ، براى ديگران است ، و اگر شما با وسايل زيادى كه داريد يك روزه صد هزار ماهى صيد كرديد ، تنها مالك تعدادى از آنهاييد كه مصرف روزمره‌ى شما است ، و بقيه آنها از ديگران است كه مىتوانند با دادن مزدِ صيد ، بقيه‌ى ماهىها را از شما بگيرند ، كه ماهىِ مثلًا به‌جاى كيلويى هزارتومان كيلويى بيست تومان مىشود ، و همين‌گونه است تمامى اموال عمومى .\r\nاسلام با به‌دست آوردن ثروت هرگز مخالف نيست ، بلكه مسلمانان را در حد توان به بدست يافتن هرچه بيشتر ، براى زندگى بهتر خود و ديگران ترغيب مىكند ، ولى از طرفى هم با احترام به اموال عمومى ، اختصاص آنها را به برخى اشخاص حرام مىداند .\r\nو بالاخره در تمامى كارها و داد و ستدها تنها كوشش است كه ارزش را تعيين مىكند ، و نه حيله‌ها ، چپاول‌ها و ساير مفتخوارىها كه اين همه طبقاتِ متضاد را به‌بار آورده است .\r\nآرى ، اقتصاد اسلامى به اندازه‌اى پُركار و پُربار است كه مكتب‌هاى گوناگون اقتصادى هرگز به سودهاى فردى و اجتماعى آن نمىرسند ، مگر در بخش‌هايى كه از ضوابط آن بهره‌اى گرفته باشند و يا با رباخوارى و مانندش از راه‌هاى باطل مال‌اندوزى كنند .\r\nمسأله‌ى 54 - پايه‌ى اصلى اين اقتصادِ غنى كار است ، چه فكرى و قلمى و يا بدنى ، كه به‌اندازه‌ى كاركرد شما سود دارد ، و اين سود كه خود چهره‌ى دوّم كار است ، اگر به خودىِ خود سودى دارد بهره هم دارد ، مانند خانه‌اى كه از دسترنج حلال خود خريده‌اى كه به‌خودى خود « سودى »\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nقابل سكونت دارد ، و اجاره‌بهايش نيز نتيجه‌ى همين خانه مىباشد كه كار تَبَلوُريافته‌ى شماست .\r\nولى اگر خودِ پول است ، اين ديگر به خودى خود سودى ندارد ، چه نزد شما باشد و يا نزد غير شما ، كه اگر آن را وام بدهى درآمدى از اين وام نخواهى داشت چون « ربا » و سود پول خواهد بود ، مگر به صورت « مضاربه » يا ديگر عقود اسلامى .\r\nباز هم در باب ربا بايد گفت : اگر پولى كه وام داده‌ايد نزد شما بود و كارى با آن انجام نمىداديد كه سودى داشته باشد ، يا سودى كم و يا آن‌كه زيان داشت و يا اصلش از بين مىرفت ، آيا در اين زمينه‌ها شما سودِ مرتّبى داشتيد ، كه در صورت وام‌دادنش در هر صورت ، سود معينى را داشته باشد ، گرچه طرفْ اصولًا زيان كند ؟ وانگهى كاركرد ديگرى به شما چه ربطى دارد .\r\n55 : مضاربه - اگر وام مضاربه‌اى باشد ، يعنى به امانت نزد كسى بسپارى كه با آن كار كند ، اينجا شركتى بين دو كار است ، يكى اصلى كه كارِ طرف است ، و ديگرى فرعى كه پول شماست كه پىآمد كار شما مىباشد ، و اينجا قرار فيما بين چنين است كه : درصدِ معيّنى براى هر يك از دو شريك به‌گونه‌اى عادلانه مقرر مىگردد ، كه اگر سودى كرد ، چه كم و چه زياد درصدى از همان سود بخش مىشود ، و اگر زيانى در كار باشد ، در صورتِ بىتقصيرى ، در عينِ لياقت و كاردانىِ طرف ، اين زيان تنها به‌عهده‌ى صاحبِ پول است زيرا « ما عَلَىالُمحسِنينَ مِنْ سَبيلِ » « 1 » و امانت‌دار ، كه محسن است ، هرگز نبايد زيانى ببيند ، مگر در صورت خيانت و يا نادانى ، كه اصلِ مضاربه را نيز باطل مىكند .\r\n\r\n\r\n","description":"","footnote":"\r\n( 1 ) - سوره‌ى توبه ، آيه‌ى 91 .\r\n","page_name":" 81 ","page_number":81},
  {"content":"\r\n\r\nمسأله‌ى 56 - مضاربه خود شركتى است كه يك سويش كار زنده و عمل ، و سوى ديگرش مال است ، كه كار تبلوريافته مىباشد ، و اگر دو يا چند نفر در كارى با هم شركت كنند كه درصدِ مقرر بين آنها برپايه‌ى درصدِ كار باشد ، و هرگز حيله و جهالتى در كار نباشد ، چنين مضاربه‌اى درست است ، چنان‌كه در شركتِ كار و مال با كارِ ديگرى و شركتِ دوگانه‌ى كار و مال از هر دو سو نيز - برمبناى عدالت - درست است .\r\n57 - در باب قرض‌الحسنة كه چه بسا از بخشش برتر و بهتر مىباشد ، شرعاً بسيار پسنديده است ، كه اگر گيرنده‌ى قرض درآمدى شايان داشت و از زندگى او افزون بود ، بخشى از درآمدش را به صاحب مال بدهد ، بلكه از باب « وَإذا حُيِّيتُمْ بِتَحِيَّةٍ فَحَيُّوا بِأحْسَنَ مِنْها أوْرُدّوها » « 1 » چنان پرداختى واجب است ، زيرا خودِ قرض دادن « تحيّتى » است مالى ، كه در صورت امكان بايستى به‌مانندش جبران شود ، و يا بهتر كه در صورت نيازِ وام‌دهنده ، قرض بيشترى به او بدهد ، و يا از كاركردش حتىالمقدور بخشى را ويژه‌ى او قرار دهد ، ولى چنان بخشى از كاركرد از نظر معامله‌اى الزام‌آور نيست ، بلكه اين خود حكمى است شرعى به‌اندازه‌ى امكان ، مگر به‌عنوان « مُهابات » كه اين حكم الهى فيما بين آنها مقرر گردد ، كه « تحيّه » و بخششِ سكونتِ در خانه‌ام در برابر بخشش و به‌كارگيرى اين وام باشد ، در صورتى كه در اين دو استفاده برابرىِ شايسته‌اى باشد ، و يا مصالحه‌اى انجام گيرد .\r\nمسأله‌ى 58 - مضاربه در صورتى درست است كه گيرنده‌ى پول و انجام‌دهنده‌ى كار نخست مورد وثوق بوده و نيز ، در كارِ موردِ مضاربه خبره و سودبخش بوده و بدون تقصير و كوتاهى آن‌را انجام دهد ، كه اگر\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 86 .\r\n","page_name":" 82 ","page_number":82},
  {"content":"\r\n\r\nسودى در كار بود بخشِ مقرّرِ آن از آنِ شما باشد .\r\nو بالاخره اسلام دين كار و كوشش در تمامى ابعاد انسانى است ، و مال حلال هم برحسب نصّ قرآن « جَعَل‌َاللَّهُ لَكُمْ قِياماً » « 1 » است ، كه هرگز نبايد مالى بىكار بماند مگر براى مصارف روزانه ، كه انباشتن مال ، بدون به‌كارگرفتنش ، به‌اصطلاحِ قرآن « كَنْزْ » و مال‌اندوزى ظالمانه است ، به‌جز آن‌چه به‌ميراث مىرسد ، كه آن‌هم حتّىالمقدور بايستى به‌كار بسته شود .\r\nو اصولًا بىكارى و « تنبلى » در اسلام حرام ، و بىنواى تنبل هرگز حقّى از بيت‌المال ندارد ، و تنها كمبودهاى اضطرارى زمينه‌ى پرداختن از بيت‌المال است .\r\nتنها از باب « اهم » : كار مهم‌تر ، كه سودى مادى ندارد ، مانند شرعمدار شدن براى هدايتِ ره گم كردگان و نيازمندان به معارف الهى ، اينان مىتوانند بخشى از بيت‌المال را دريافت كنند ، البته به‌اندازه‌اى كه بتوانند از نظر مادى خودكفا باشند ، زيرا اين نيز يا موجب گريز مردم از آنان است ، و يا آنها را تحت‌الشعاع خواسته‌هاى مردم مىنهد ، و علماى دين هم كه بايد استمرار رسالت‌ها باشند ، بايستى بر پايه‌ى همين عنوان رهبرى كنند ، و بالاخره بايد حتىالامكان از زير بار نياز به دولت‌ها و ملت‌ها بيرون باشند تا بتوانند شريعت الهى را آزادانه تحقّق دهند .\r\nاسلام عزيز بر پايه‌ى كتاب و سنّت ، و نيز علم ، عقل ، كار و سازمان‌دهى روحى و جسمى به زندگى است ، تنبلى و بىكارى هرگز نقشى در اسلام ندارد ، ميدانِ زندگىِ اسلام ، ميدان مسابقه و پيشىگيرى در خير است ، و نه آن‌كه گروهى بىكار و بىعار و گروهى ديگر براى آنان كار كنند كه « وَأنْ لَيْسَ للْإنْسانِ إلّا ما سَعى » « 2 » و « يا أيُّهاالْإنْسانُ إنَّكَ كادِحٌ\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 5 .\r\n( 2 ) - سوره‌ى نجم ، آيه‌ى 39 .\r\n","page_name":" 83 ","page_number":83},
  {"content":"\r\n\r\nالى رَبِّكَ كَدْحاً فَمُلاقيهِ » « 1 » و مانندشان پايه‌ى زندگى را كوشش انسانى و ايمانى دانسته است .\r\nمسأله‌ى 59 - « مَنِ اسْتَطاعَ إلَيْهِ سَبيلًا » « 2 » در فرضيه‌ى حج ، توانِ مالى و ساير توان‌هاى حج را كه كنگره‌ى بين‌المللى اسلامى است مادّه‌ى وجوب حج مقرر كرده ، و بالاخره « وَأعِدُّوا لَهُمْ مَااسْتَطَعْتُمْ مِنْ قُوَّةٍ . . . » « 3 » آمادگى در تمامى نمودهاى زندگى را بر تمامى مسلمان‌ها مسئوليتى هميشگى مقرر كرده ، كه بايستى در برابر تمامى نامسلمانان قدرتِ نفوذناپذير خودپا باشند .\r\n60 : صدقات و هدايا - در جاهاى مناسب و شايسته ، پسنديده ، و گهگاهى هم واجب است ، بخشش نيز بخش مهمى از نيكوكارى را در بردارد ، و در هر صورت دهندهْ ، حقِّ پس گرفتن آن را ندارد ، زيرا به مقتضاى « أوْفُوا بِالْعُقُودِ » « 4 » بايستى در تمامى قراردادها وفادار بود ، مگر اين‌كه بخششى موقت و يا مشروط باشد ، كه وقت برگشتنش رسيده ، يا شرطش به‌سر آمده بالاخره بخششى بىمورد باشد .\r\n61 : وقف - شما چيزى را مىتوانيد وقف كنيد كه مِلكِ شما بوده و زمينه‌ى وقفِ شايسته باشد ، و نه آن‌كه ناهنجار بوه ، و يا شايسته‌تر يا بايسته‌اى در كار باشد ، مانند وقف اموالى براى سگ‌هاى مشهد با اين‌كه مردمى بىنوا با گرسنگى مدام مىسوزند و مىسازند ، كه اين‌گونه وقف نه تنها شرعى و انسانى نبوده ، بلكه جهالتِ مطلق است .\r\n\r\n\r\n","description":"","footnote":"\r\n( 1 ) - سوره‌ى انشقاق ، آيه‌ى 6 .\r\n( 2 ) - سوره‌ى آل عمران ، آيه‌ى 97 .\r\n( 3 ) - سوره‌ى انفاق ، آيه‌ى 60 .\r\n( 4 ) - سوره‌ى مائده ، آيه‌ى 1 .\r\n","page_name":" 84 ","page_number":84},
  {"content":"\r\n\r\nو نيز زمينى را مىتوانيد وقف كنيد كه از « موات » بيرون كرده‌ايد ، و چنان وقفى مورد نياز مسلمان‌ها باشد ، كه اگر نيازهاى مهم‌ترى نيز در كار باشد اصولًا اين وقف باطل بوده ، و زمينى هم كه به اين منظور آباد كرده‌ايد موردِ اولويت شما نيست تا بتوانيد وقف و يا هر كار ديگرى را در مورد آن انجام دهيد .\r\nمسأله‌ى 62 : رهن - رهن از نظر اسلامى گرو نهادن مالى است به‌عنوانِ تضمين‌ِطلبى كه از كسى داريد . والّا « فَإنْ امِنَ بَعْضُكُمْ بَعْضاً فَلْيُؤَدِّالّذى أوْتُمِنَ أمانَتَهُ وَلْيَتَّق‌ِاللَّهَ رَبَّهُ . . . » « 1 » پس اگر اطمينان داريد كه طلب شما برمىگردد امانتى را كه براى اطمينان گرفته‌ايد بايد برگردانيد و از خدا بپرهيزيد .\r\nو شما كه به‌اصطلاح خانه‌اى را رهن مىكنيد ، و مبلغى به همين عنوان پرداخت مىنماييد ، اگر آن را به مدّت محدودى خريدارى كرده‌ايد اين به اصطلاح « بيعِ شرط » مىباشد و حكم آن معلوم است ، و اگر اجاره كرده‌ايد بايد مال‌الاجاره را يك‌جا و يا تدريجاً بپردازيد ، كه در اين ميان چيزى به عنوان رهن معنى ندارد ، به‌جز اين‌كه مبلغ پرداختى شما به عنوان نفع پول و « ربا » درآمدش همان مال‌الاجاره‌ى خانه باشد كه حرام است ، و اگر هم براى اطمينان صاحب‌خانه است كه خانه‌اش در وقت مقرر به او برگردد ، كافى است سندى در كار باشد ، كه خيلى هم از مبلغ ناچيزى كه در اين ميان مىباشد اطمينان‌بخش‌تر است ، مگر آن‌كه به بهاى بيع شرط ، با مبلغى كه مىپردازيد بخشى از اين‌خانه را خريدارىِ موقّت و بقيه را اجاره كنيد و يا مصالحه‌اى عادلانه ميان اجاره‌بها و استفاده‌ى تجارتى از وام مقرر گردد ، مانند مضاربه .\r\nمسأله‌ى 63 : تقسيم اموال - قاعده‌ى « لَلذَّكَرِ مِثْل‌ُحظِّالْانْثَيَيْنِ » « 2 » كه براى پسر دو برابر دختر است ، ويژه‌ى پس از مرگ نيست ، بلكه بخش‌هاى ارث دنباله‌اى است عادى از پرداخت‌هايى به هنگامِ زندگىِ\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 283 .\r\n( 2 ) - سوره‌ى بقره ، آيه‌ى 283 .\r\n","page_name":" 85 ","page_number":85},
  {"content":"\r\n\r\nشما ، زيرا « يَوصيكُمُ اللَّه‌ُفى أوْلادِكُمْ لِلذَّكَرِ مِثْلُ حَظٍالْانْثَيَينِ » « 1 » و اينجا شما بخشش‌كنندگانِ مال ، موردِ اين تكليف مىباشيد ، و نه تنها پس از مرگ كه خطاب و تكليفى نداريد ، و پس از مرگ هم دنباله و استمرارى است از زندگى كه اين وصيت و سفارش ربانى براى فرزندانتان مقرر شده است پس اين « كُمْ » : شما ، نمىتوانيد در بخشيدن اموالتان ، به هنگام زندگى - بر خلاف اين قاعده - هرگونه كه ميل داريد عمل كنيد ، و تنها در مورد « ثُلثِ » اموالتان ، مىتوانيد براى وارثان رسمى و يا غير آنها ، وصيت كنيد ، اكنون نيز - چه بهتر - مىتوانيد در همان « ثلث » تصرفى عادلانه كنيد ، كه كمبودهاى برخى از ميراث‌بران و ديگران را بدين‌وسيله جبران كنيد و ديگر هيچ .\r\nو اين « اولادكم » در اينكه ميراث پسران دو برابر دختران است - تمامى اينان را - اعم از نوادگان دخترى و پسرى را - دربردارد ، كه پسرِ دختر مانند پسر شما ، و دخترِ پسر مانند دختر شما ارث مىبرد .\r\nمسأله‌ى 64 : وصيت - كه به معنىِ سفارشِ مالى براى بعد از مرگتان مىباشد ، خود دنباله‌اى است از وظايف اقتصادى در زندگى شما نسبت به كسانى كه نفقه‌خوار شمايند و يا بالاخره بايد به آنها كمك كنيد .\r\nاصولًا « وصيت » و سفارش مالى ، بر صاحبان مال احياناً واجب است كه « كُتِبَ عَلَيْكُمْ اذا حَضَرَ احَدَكُم‌ُالْمَوْتُ إنْ تَرَكَ خَيْراًالْوَصِيَّةُ لِلْوالِدَيْنِ وَالْأقْرَبينَ بِالْمَعرُوفِ حَقّاً عَلَىالْمُتَّقينَ » « 2 »\r\n« بر هر كه خيرى وامىگذارد وصيتى به هنگام مرگش واجب است ، براى پدر ، مادر و نزديكتران . . . » چه از نظر خويشاندى نزديك‌تر باشند ، و چه از نظر شايستگى و نياز مشروع كه بدين‌وسيله مسئوليت دينى خود\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 11\r\n( 2 ) - سوره‌ى بقره ، آيه‌ى 180 .\r\n","page_name":" 86 ","page_number":86},
  {"content":"\r\n\r\nرا انجام داده‌ايد . و اين خير كه مورد وصيت است تنها مالى است كه افزون از ضرورت وارثان رسمى است و نه هر مالى ، كه اگر به‌اندازه‌ى ضرورت وارثان رسمى و يا كمتر از آن باشد وصيت درباره‌ى اين مال شرّ است و نه خير .\r\nمسأله‌ى 65 - وصيتى ديگر هم از جانب خدا درباره‌ى زنان شما است كه « وَالَّذينَ يُتَوَفَّوْنَ مِنْكُمْ وَ يَذَرُونَ أزْواجاً وَصِيَّةً لِأزْواجِهِمْ مَتاعاً إلىَالْحَوْلِ غَيْرَ إخْراجٍ . . . » « 1 » يعنى تا يك‌سال پس از مرگِ شوهر ، مسكن و ساير مخارج زن به‌عهده‌ى « ماترك » است ، كه اضافه بر ارثش مىباشد مگر اين‌كه به گونه‌اى شايسته خانه‌ى مورثى را ترك كند و نه اينكه ازين خانه بيرونش كنيد ، ولى مخارج يكسانش برعهده‌ى ماترك است ، مگر در صورت بىنيازى و رضايتش .\r\nمسأله‌ى 66 - و نيز همان‌طور كه شما براى امور زندگيتان حق نداريد در اموال خود سفيهانه تصرفى كنيد ، در وصيّت نيز چنان است كه بايستى به‌گونه‌اى عاقلانه و خداپسندانه وصيت كنيد ، كه اين خود ادامه‌ى پرداخت‌هاى واجب و مستحب شماست ، و نه اين‌كه شايسته يا شايسته‌تر را محروم كنيد و به سودِ كسانى ديگر وصيّت كنيد ، كه : « فَمَنْ خافَ مِنْ مُوصٍ جَنَفاً أوْ إثْماً فَاصْلَحَ بَيْنَهُمْ فَلا إثْمَ عَلَيْهِ ان‌َّاللَّهَ غَفورٌ رَحيمٌ » « 2 »\r\n« هر كه ( وصى ، وارث و . . . ) از تعدّى و گناهِ وصيّت‌كننده‌اى - نسبت به افراد مورد وصيّت يا وارثان - بترسد ، پس بين آنها - وصيت‌كننده و موارد وصيت يا وارثان و يا بين افراد مورد وصيت را برمبناى عدالت تغيير دهد - همانا خدا آمرزيده‌ى مهربان است . »\r\nشما حق نداريد در اموال خودتان تبذير و اسراف كنيد ، كه هم خودِ\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 240\r\n( 2 ) - سوره‌ى بقره ، آيه‌ى 182 .\r\n","page_name":" 87 ","page_number":87},
  {"content":"\r\n\r\nاينها هميشه حرامند و هم زيانى بر بازماندگان شما است ، كه قرض كردن و قرض دادن و وصيّتِ زيان‌بخش نيز حرام است .\r\nمسأله‌ى 67 : زناشويى - يكى از ضرورت‌هاى زندگى و ادامه‌اش « زناشويى » است ، چه دائم و چه موقت ، كه اگر زمينه‌ى شايسته‌اى براى « دائم » نيست ازدواج موقت خود حكمى ثانوى است ، كه مرد و زن احياناً نياز حتمى به ازدواج موقت دارند ، و چنان‌كه خانه‌ى اجاره‌اى ضرورت ثانوى براى زندگى است ، ازدواج موقت هم - بلكه احياناً ضرورىتر براى مرد و زن - حتمى و يا شايسته است ، و بالاخره چون بلوغ جنسى خيلى مهم‌تر از بلوغ اقتصادى است ، ازدواج موقت نيز ضرورتى است كه زن و مرد را پيش از رسيدن به خودكفايى اقتصادى از گناه بازمىدارد .\r\nمسأله‌ى 68 - زن و شوهر در همسرى حقوقى برابر دارند كه « وَ لَهُنَّ مِثْل‌ُالَّذى عَلَيْهِنَّ بِالْمَعْرُوفِ » « 1 »\r\n« براى زنان - حقوقى - است مانند آنچه برعهده‌ى آنها است به شايستگى و چنان‌كه مرد در زندگى زناشويى در تمامى كارهاى حلال آزاد مىباشد ، زن نيز چنان است ، كه هرگز براى كارهاى خداپسند ، اجازه‌اى در اين ميان لازم نيست ، مگر در جاهايى كه مثلًا عفّت و آبروى زن به‌گونه‌اى عاقلانه در خطر باشد ، كه مرد بايد زن را در چنان مواردى باز دارد ، و بالعكس نيز همين وظيفه به‌عهده‌ى زن است .\r\nدر زمينه‌ى « نهى از منكر و امر به‌معروف » نيز حق طرفينى است كه « وَالْمُؤْمِنوُنَ وَالْمُؤْمِناتُ بَعْضُهُمْ أوْلِياءُ بَعْضٍ يَأمُرُونَ بِالْمَعْروفِ وَيَنْهَونَ عَن‌ِالْمُنكَرِ . . . » « 2 » كه اين بازدارى و پاسدارى در اينجا واجب‌تر است .\r\nمسأله‌ى 69 - در زناشويى دائم يا موقّت هرگز اجازه‌ى كسى ، حتّى\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 228 .\r\n( 2 ) - سوره‌ى توبه ، آيه‌ى 71\r\n","page_name":" 88 ","page_number":88},
  {"content":"\r\n\r\nپدر شرط نيست ، مگر در صورتى ناهنجار كه پدر و مادر و همچنين افراد آگاهِ ديگر مسئوليت نهى از منكر را برعهده دارند .\r\nمسأله‌ى 70 - در ازدواج موقت براى حق مهريه « اسْتِمْتاع » حتمى است كه « فَمَااسْتَمْتَعْتُمْ بِهِ مِنْهُنَّ فَآتُوهُنَّ اجُورَ هُنَّ فَريضَةٍ » « 1 » بهره‌ى جنسى و يا هر بهره‌ى شهوانى ديگر را به‌شرط استمتاع دانسته ، و لااقل نگريستنِ با شهوت شرط است ، ولى در ازدواج دائم تمتع و بهره‌هاى جنسى براى حق مهريه شرط نيست .\r\nمسأله‌ى 71 - در هيچ ازدواجى عمل جنسى از پشت با زن جايز نيست ، كه برحسب حديثى از پيمبر بزرگوار\r\n« هِىَاللُّوطِيَّةُالصُغْرى »\r\nاين زن لواطدهنده‌اى كوچك‌تر است و پايه‌ى اصلى اين حرمت آيه‌ى « نِسآءُكُمْ حَرْثٌ لَكُمْ فَأْتُوا حَرْثَكُمْ أنىَّ شِئتُمْ وَقَدِّمُوا لِانْفُسِكُمْ » « 2 » است ، كه زنان شما مزرعه‌ى تخم‌افشانىاند براى شما . . . » و عورتِ پُشتِ زن هرگز زمينه‌ى تخم‌افشانى و بارآورى نيست ، كه « حرْثْ » نيست بلكه « حِرص » است ! و چون « فَأْتُوا حَرْثَكُمْ » پس از تحريم در حالت حيض است اين تنها جواز حرث است كه عمل جنسى با همسر را تنها از جلو جايز مىداند و بس .\r\nمسأله‌ى 72 : حلال و حرام ازدواج - اصولًا ازدواج بدون موانع زيرينِ شرعى در صورتى حلال است كه موجب بىعدالتى و نابسامانى و پايمال كردن حكم شرعى نباشد ، كه « أولئكَ يَدْعُونَ إلىَالنّارِ » « 3 » به‌عنوان حكمتى اصلى در حرمت ازدواج زن مسلمان با مرد نامسلمان آمده ، و هر ازدواجى هم كه آتشين و گمراه‌كننده باشد بر اين مبنى حرام است ولى در ازدواج مرد مسلمان با زن كتابى - كه طبق آيه‌ى پنجم مائده حلال شده -\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 24 .\r\n( 2 ) - سوره‌ى بقره ، آيه‌ى 223 .\r\n( 3 ) - سوره‌ى بقره ، آيه‌ى 221 .\r\n","page_name":" 89 ","page_number":89},
  {"content":"\r\n\r\nنوعاً پيامد انحرافى ندارد ، و بالاخره پيامد انحرافى كلًا ازدواج را حرام كرده است .\r\nمسأله‌ى 73 - و به‌جز زن‌هايى كه از نظر نسبى از رده‌ى زناشويى با مردان بيرونند « مادر و خواهر » رضاعى نيز چنانند به دليل :\r\n« وَأُمَّهاتُكُم‌الّلاتي ارضَعْنَكُمْ وَأخَواتُكُمْ مِن‌َالرَّضاعَةِ » « 1 » و تنها به علّت شيرخوارگى نبايد با اين دو نفر ازدواج كرد ، و دخترِ رضاعى يا عمه و خاله‌ى رضاعى نداريم ، تا چه رسد به پسر يا برادر و يا . . . رضاعى ، زيرا شيرخوارگى فقط زناشويى ميان مرد و زنى اين‌گونه را حرام كرده ، و اگر پسرى از زن شما شير بخورد حرمت رضاعى در اينجا فقط ميان او و زن شما است كه به‌اصطلاح مادر رضاعى او است ، و نه ميان شما و او كه اصولًا زناشويى ميان دو مذكّر - يا دو مؤنث - معنايى ندارد كه مثلًا در اينجا به‌وسيله‌ى شيرخوارگى حرام باشد ، از اين‌رو زنِ پسرى كه از زن شما شير خورده نه با شما مَحْرم است و نه پس از طلاق يا مرگ وى ، ازدواجش با شما مُحرَّم است ، و اگر هم پسر رضاعى معنايى داشت « وَحَلائِلُ ابْناءِكُم‌ُالَّذينَ مِنْ اصْلابِكُمْ » « 2 » تنها زنان پسران صلبى را حرام كرده و بس !\r\nو اگر شيرخوارگى تمامى مواردش رابه تمامى مواردِ اصلى تنزيل مىكرد ، پس چرا در اين آيه تنها به اين دو نفر بسنده كرده ، و اگر برپايه‌ى مختصرگويى باشد « وَهُنَّ مِن‌َالرَّضاعةِ » هم مختصرتر است و تمامى موارد گذشته را زير پوشش مىگيرد ، كه گذشته از مادر و خواهر رضاعى ، دختر و عمه و خاله و . . . نيز مشمول حرمت رضاعى مىشدند .\r\nو اينجا اولويت يا برابرى هم در كار نيست كه اكتفاى به اين دو از باب\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 23 .\r\n( 2 ) - سوره‌ى نساء ، آيه‌ى 23 .\r\n","page_name":" 90 ","page_number":90},
  {"content":"\r\n\r\nاولويت يا برابرى ديگران مانند عمه و خاله باشد .\r\nمسأله‌ى 74 - ازدواج با دختر زنى كه با او هم‌بستر نشده‌ايد حلال است و هرگونه - دائم يا موقّت - مىتوانى با او ازدواج كنى كه پيش از جدايى مادرش نيز اين ازدواج حلال است ، ولى بعد از هم‌بسترى با او مادرش فوراً بدون طلاق جدا مىشود ، زيرا اكنون مادر زن شده و جدايى او نيازى به طلاق ندارد .\r\nو دخترِ زنىكه با او هم‌بستر شده‌اى بر شما حرام نيست ، زيرا تنها « ربائب » حرامند ، و دختران ربائب هم به عنوان ربيبه حرامند و تنها شرط تربيت دختر يا نواده زن در دامن شما و هم‌بسترى با همسرتان شرط حرمت است كه اگر دختر زن - در دامن تربيتى شما بود - به شرط دخول در اين زن - اين دختر همچنان بر شما حرام و محرم است .\r\nمسأله‌ى 75 - اگر با زنى شوهردار ، يا در عدّه‌ى طلاق يا وفات ازدواج كنى ، فعلًا اين ازدواج باطل است ، و پس از رفع مانعى كه بود مىتوانى - به شرط توبه‌ى هر دو - با او زناشويى كنى .\r\nو اصولًا ازدواج در صورتى حلال است كه بىعدالتى نشود ، تا چه رسد به تعددش كه اينجا مهم‌ترين ميدان مسابقه‌ى عدالت براى مردان و زنان است .\r\nمسأله‌ى 76 : طلاق - برحسبِ قاعده‌ى « أوْفُوا بِالْعُقُودِ » « 1 » در عقد دائم كه پيوند هميشگى است ، چنان‌كه در ساير عقود و قراردادهاى هميشگى نيز چنان است ، و حتّى اگر زن « ناشزه » شد و يا مرد ، « ناشز » گرديد ، حتّىالمقدور بايد يكديگر را اصلاح كنند ، و اگر هم نشد از خانواده‌ى هر يك حَكَمى برگزيده شود ، كه بالاخره در اصلاح فيما بين بكوشند ، و در\r\n\r\n\r\n","description":"","footnote":"\r\n( 1 ) - سوره‌ى مائده ، آيه‌ى 1\r\n","page_name":" 91 ","page_number":91},
  {"content":"\r\n\r\nآخر كار اگر اصلاح امكان‌پذير نشد بايد از هم جدا شوند .\r\nمسأله‌ى 77 - درباره‌ى « نشوز » و سرپيچى زن از تكاليف زناشويى مرد موظّف است تمامى راه‌هاى نهى از منكر را عمل كند ، و اگر نشوزش شدّت يافته و براى زندگى زناشويى ترسناك باشد ، اينجا نهى از منكر نيز شدّت مىگيرد كه :\r\n« وَالّلاتي تَخافُونَ نُشُوُزَّهُنَّ فَعِظُوهُنَّ و اهْجُروهُنَّ فِىالْمَضاجِعِ وَاضْرِبُوهُنَّ . . . » « 1 »\r\n« زنانى كه از « نشوزِ » شان بيمناكيد - و نه از اصل سرپيچى آنان - آنها را موعظه كنيد ، سپس در خوابگاهتان به آنان پشت نماييد ، و در آخرِ كار به زدنى تأديبى اكتفا كنيد .\r\nكه اين مراتبى از نهى از منكر ميان خود آنها است ، و سپس وظيفه‌ى اصلاح به‌عهده‌ى اصلاح‌گران ديگر است زيرا : « وَإنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أهْلِهِ وَ حَكَماً مِنْ أهْلِها إنْ يُريدا إصلاحاً يُوَفِّق‌ِاللَّهُ بَيْنَهُما . . . » « 2 »\r\nو اگر شما - شرعمداران - از دوئيّت ميان آن دو بيمناك شديد ، كه به‌كلّى شيرازه‌ى خانواده برهم بخورد ، دو نفر مصلح از خانواده‌هاشان بفرستيد .\r\nو همين جريان در نشوز مرد هم جارى است كه : « وَإنِ امرأة خافَتْ مِنْ بَعْلِها نَشُوزاً أوْ إعْراضاً فَلا جُناحَ عَلَيْهِما أنْ يُصْلِحا بَيْنَهُما صُلْحاً . . . » « 3 »\r\nآيه‌ى فوق به‌گونه‌اى مختصر هر سه‌گونه اصلاحِ فيما بين را بر زنان محوّل نموده ، و از باب « وَالْمُؤمِنُونَ وَالْمُؤْمِناتُ بَعْضُهُمْ أولِياءُ بَعْضٍ يَأمُرُنَ بِالْمعَرُوفِ وَ يَنْهَوْنَ عَن‌ِالْمُنْكَرِ » « 4 » در مسئوليت امر و نهى هر دوى زن و مرد را\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 34 .\r\n( 2 ) - سوره‌ى نساء ، آيه‌ى 35 .\r\n( 3 ) - سوره‌ى نساء ، آيه‌ى 128\r\n( 4 ) - سوره‌ى توبه ، آيه‌ى 71 .\r\n","page_name":" 92 ","page_number":92},
  {"content":"\r\n\r\nشريك قرار داده ، به‌ويژه نسبت به نزديكان ، و بالأخص در محيط زناشويى كه نزديك‌ترين پيوند است ، و بالاخره « ولايت » در امر و نهى ويژه‌ى كسى مىباشد كه خود شايسته است ، تا بتواند ديگرى را هم به شايستگى دعوت كند ، چه مرد و چه زن ، در هر سن و مقامى كه باشند ، به‌ويژه در محيط زناشويى و خانوادگى كه زن هم مانند مرد نسبت به نشوز ترساننده‌ى مرد بايد - در حد توانش - هر سه مرتبه‌اى نهى از منكر را نسبت به او عملى سازد و در آخر كار براى زدن تأدبيش - در صورت عدم امكانش - از ديگران كمك بگيرد .\r\nمسأله‌ى 78 - طلاق در صورتِ ترس از پايمال شدنِ حقوق الهى واجب است كه « إِلّا أنْ يَخافا أَلّا يُقيما حُدُودِاللَّهِ » چه اين‌كه ناسازگارى از هر دو باشد كه طلاق مباراتست ، و يا از طرف زن ، كه همسرش را هم به سرپيچى از احكامى الهى وادارد ، كه اينجا طلاق به اصطلاح « خلع » است ، ولى از طرف مرد گرچه « رِجعى » است ، كه فقط در اينجا مرد به شرط تصميم بر اصلاح ، حقِ رجوع را دارد زيرا :\r\n« وَبُعُولَتُهُنَّ أَحَقُّ بِرَدِّهِنَّ فىذلِكَ إنْ ارادُوا إصْلاحاً » « 1 » و اگر در اين « رجوع » تصميم اصلاح را ندارند ، و چه بدتر كه قصدشان اذيت باشد ، هرگز حق برگشت را ندارند زيرا :\r\n« وَلا تُضآرُّوهُنَّ لِتُضَيِّقُوا عَلَيْهِنَّ . . . » « 2 » چنان‌كه در صورتِ زيانبارىِ ادامه‌ى ازدواج ، حقِ طلاق براى زن هم هست .\r\nمسأله‌ى 79 - مرد در طلاق رجعى ، تمامى مهر را در صورت دخول ، و نصفش را در صورت عدمِ دخول بايد بپردازد ، و در طلاق مبارات بخشى از مهريه را حق دارد از زنش بازپس گيرد ، ولى در طلاق خلع حق دارد\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 228 .\r\n( 2 ) - سوره‌ى طلاق ، آيه‌ى 6 .\r\n","page_name":" 93 ","page_number":93},
  {"content":"\r\n\r\nفقط تمامى مهريه را بازگرداند ، و مطالبه‌ى چيزى بيش از مهريّه به‌عنوان « فديه » بر مرد حرام است گرچه هديه‌هاى زناشويى باشد .\r\nمسأله‌ى 80 - در طلاق رجعى نه مرد حق دارد كه زنش را از زندگى زناشويى بيرون كند و نه زن حق دارد خانه را ترك نمايد ، مگر در صورتى كه زن سرپيچى تحمّل‌ناپذيرى انجام دهد ، كه « لاتُخْرِجُوهُنَّ مِنْ بُيُوتِهِنَّ وَلا يَخْرُجْنَ الْا أن يَأتِيْنَ بِفَاحِشَةٍ مُبَيِّنَةٍ » « 1 »\r\nمسأله‌ى 81 : عِدَّة طلاق - چنان‌كه مرد هرگز عدّه‌اى پس از جدايى از زنش ندارد ، زن نيز چنان است ، مگر در مواردى كه احتمالِ حمل باشد كه يكى از علامات عموميش حيض است ، ولى در مرگ شوهر كه عدّه‌ى آن به‌طور كلّى « أرْبَعَةَ أشْهُرٍ وَعَشْراً » « 2 » است كه چهارماه و ده شب مىباشد نه ده روز .\r\nمسأله‌ى 82 - عدّه‌ى وفات ، تنها به منظورِ احترامِ وفات شوهر است وگرچه شوهر در وفات زن همين احترام را بايد براى زن مراعات كند ، جز آن‌كه برتر از آن جريان توليد مثل است كه بسيار نسبت به زن براى مرد بيشتر است و لذا مرد عده‌ى وفات ندارد .\r\nولى عدّه‌ى طلاق براى احترام نيست ، و اگر هم احترام منظورِ نظر بود ، پس چرا زن يائسه‌اى كه مثلًا چهل سال با شما زندگى كرده ، و فرزندانى هم از شما دارد ، لحظه‌اى پس از طلاق حقِّ زناشويى جديد دارد ، و نيز اگر باردار است ، كه اگر لحظه‌اى پس از طلاق فارغ شد مىتواند ازدواج كند ، و همچنين زنى كه با او هرگز هم‌بستر نشده‌اى و يا نابالغ است ، كه در تمامى اين موارد هرگز عدّه‌اى نيست ، پس چرا اگر در گذشته با زنت هم‌بستر شده‌اى و سپس مدّت زيادى بااو هم‌بستر نگشته‌اى ، و سپس\r\n\r\n\r\n","description":"","footnote":"\r\n( 1 ) - سوره‌ى طلاق ، آيه‌ى 1\r\n( 2 ) - سوره‌ى بقره ، آيه‌ى 234 .\r\n","page_name":" 94 ","page_number":94},
  {"content":"\r\n\r\nطلاقش داده‌اى ، اينجا محكوم به عدّه است ؟ ! با آن‌كه هرگز احتمالِ حملى نيست ، البته بايد توجّه داشت كه حيض تنها علامتى معمولى براى بارداريست ، و روى اين اصل زنانى كه اكنون حيض نمىشوند ولى باز هم احتمال حمل دارند ، اينها هم بايستى عدّه بگيرند ، و نيز بايد توجّه داشت كه اگر زن در سنِّ يأسِ قطعى نيست و شما هم مطمئن هستيد كه باردار نمىشود ، اين اطمينان هرگز كافى نيست ، زيرا بر خلاف چنان اطمينانى احياناً باردار مىشود ، چنان‌كه بارها هم اتفاق افتاده است ، تنها در صورتى عدّه نيست كه قطع به نازايىِ اصلى با واقعيت صددرصد برابر باشد ، مانند زنى كه چند ماه است با او هم‌بستر نشده‌اى ، و يا رَحِمش را به‌كلّى بسته ، و يا شما به‌كلّى احتمال آبستن كردن زن را بر خود بسته‌اى كه مانند زن با عمل جرّاحى - به‌طور قطع - نطفه‌ى شايسته‌ى بارور كردن ندارى ، و بالاخره تنها در مواردى كه صددرصد يقينِ شما با واقعيت برابر باشد ، عدّه هم لازم نيست .\r\nبنابراين اگر مثلًا با همسرت چند ماهى است كه هرگز هم‌بستر نشده‌اى و او را طلاق مىدهد ، اينجا بدون هيچ فاصله‌اى پس از طلاق حق زناشويى مجدّد دارد ، و ديگر طلاق رجعى اينجا معناى درستى نخواهد داشت .\r\nو آيه‌ى : « وِالّلائى يَئِسنَ مِن‌َالَمحيضِ مِنْ نِساءِكُمْ إنْ ارْتَبْتُمْ فَعِدَّتُهُنَّ ثَلاثَةُ أشْهُرٍ » « 1 » فقط موردِ شكِّ در باردارى را محكوم به عدّه كرده ، زيرا حيض تنها علامتى معمولى براى عدم باردارى است و نه حتمى ، كه اگر هم حيض نشود احتمال باردارى ، گرچه ضعيف‌تر باشد ، ولى پابرجاست . « 2 »\r\n\r\n\r\n","description":"","footnote":"\r\n( 1 ) - سوره‌ى طلاق ، آيه‌ى 4 .\r\n( 2 ) - رواياتى هم از قبيلِ « انماالعِدَّةُ مِن‌َالماءِ » : عده از آب منى است ، اين حقيقت را تصديق مىكند . ( وسائل 15 : 403 ) و نيز « لاتَحمِلُ مِثْلُها : مانند او باردار نمىشود ، كه حديث اول را معنى مىكند يعنى عدّه‌ى براى منى تنها به علت باردارى است 405 ) و نيز « لاتَلِدُ مِثْلُها : مانند او نمىزايد . « 406 ) و « الّتى مِثْلُها لاعِدَّةَ عَلَيْها : و زنى كه همگِنانش باردار نمىشوند عده ندارد . ( 409 ) و زنى كه هرگز اميدى به باردارى ندارد . ( 410 ) و « ان إرتبتم » در آيه‌اش نظر به شكِ باردارى دارد كه « لِانَّ العدة جُعِلَ لِلْحَبْلِ فَلَيْسَ بَعدَهُ ارْتيابٌ » خدا براى باردارى وقتى خاص را ( عده ) مقرر كرده كه پس از آن شكى در كار نيست ) روى اين اصل اگر به‌وسايلى تلقين بدون هم‌بستر شدن احتمال حمل باشد ، عده هم لازم است .\r\n","page_name":" 95 ","page_number":95},
  {"content":"\r\n\r\nدر آيه‌ى عده‌ى طلاق هم احتمال باردارى نطفه و برتر از آن شرط است كه : « والْمُطَّلقاتُ يَتَرَبَّصْنَ بِأنْفُسِهِنَّ ثلاثةَ قُروءٍ وَلايَحِلُّ لَهُنَّ أنْ يَكْتُمْنَ ما خَلَق‌َاللَّهُ في أرْحامِهِنَّ . . . » كه « هن » در « لايحل لهن » مرجعش « المطلقات » داراى حملى است كه اگر نطفه باشد سه حيض دارد ، و اگر باردارى است آيه‌ى « حَتَّى يَضَعْنَ حَمْلَهُنَّ » « 1 » اين عده را تا هنگام وضع حمل معين كرده گرچه پس از لحظه‌اى باشد .\r\nمسأله‌ى 83 - در اصلِ ازدواج دو شاهد عادل لازم نيست ، ولى براى رجوع در عدّه‌ى رجعيه همچون طلاق دو شاهد عادل لازم است ، كه « وَاشْهِدُوا ذَوَيْ عَدْلٍ مِنْكُمْ » « 2 » پس از طلاق و رجوع آمده است گرچه شهادت براى رجوع احياناً - مانند رجوع با عمل هم‌بسترى - ممكن نيست ، و تنها با اقرار شوهر نزد دو شاهد تحقق مىيابد ، بلكه كلًا همين اقرار دو نفر شاهد پس از هرگونه رجوعى كافى است .\r\nمسأله‌ى 84 - عده‌ى طلاق و وفات در آغازشان همانند يكديگرند ، كه هر دو از هنگام طلاق يا وفاتند ، و نه اين‌كه عدّه‌ى وفات از هنگام علم به وفات باشد و عدّه‌ى طلاق از زمان خود طلاق ، و دليلى بر فرق ميان آغاز اين دوگونه عدّه هرگز نيست ، و دو آيه‌ى طلاق و وفات در مرحله‌ى آغازينشان يكسانند .\r\nمسأله‌ى 85 : خوردنىها - صيد و ذبح : صيد هوايى و زمينى در صورتى حلال است كه براى نياز عادى زندگى باشد و نه تفريح و بازى با\r\n\r\n\r\n","description":"","footnote":"\r\n( 1 ) - سوره‌ى طلاق ، آيه‌ى 4 .\r\n( 2 ) - سوره‌ى طلاق ، آيه‌ى 2 .\r\n","page_name":" 96 ","page_number":96},
  {"content":"\r\n\r\nجان حيوانات گرچه آنها را به مصرف رسانى ، چنان‌كه در صورت ضرورت زندگيتان هم اگر اين گوشت‌ها را مصرف نكنى ، چنان صيدى هم حرام است .\r\nو در صيد دريايى تمامى ماهىها حلالند - چه شما صيدشان كنى و يا خود از آب برون افتند - زيرا در هر دو مرحله صيدند گرچه بدانى فلس و پولك ندارند ، و تنها كافى است كه ماهى در آب نمرده باشد ، ولى اگر در اثر ضربه‌اى بميرد در هر صورت حلال است ، چنان‌كه اگر در آب هم مردنى باشد و پس از لحظاتى ، بيرون از آب بميرد حرام است ، كه بالاخره مرگِ مستند به آب حرامش مىكند - كه طبعاً در اثر بيمارى است - و نه هرگونه مرگى كه در آب رخ دهد .\r\nمسأله‌ى 86 - هرگز در هيچ صيدى ، مسلمان بودن شرط نيست ، و تنها گفتن « بسم‌اللَّه » در صيد غيردريايى شرط است ، و حيوان درنده‌اى را كه براى صيدى مىفرستى ، چه هوايى و چه زمينى ، تنها بايستى كارآزموده باشد كه « وَما عَلَّمْتُمْ مِن‌ِالْجَوارِحِ مُكَلِّبينَ » « 1 » ويژگى را از سگ‌هاى شكارى برون برده ، زيرا « مُكَلِّبينَ » صفتِ تعليم‌دهندگانِ به حيوانِ صيّاد است و نه خودِ حيوان درنده ، كه شما بايد به اين حيوان صيد كردن را به‌گونه‌اى انسانى - حتىالامكان - بياموزيد و همين معناى « مكلبين » است كه فاعل در تعليم زندگى انسانى است ، و نه خود سگ و مانندش !\r\nمسأله‌ى 87 - در « ذَبْحِ » حيوانات حلال گوشت هم به‌جز « بسم‌اللَّه » و رو به‌قبله بودن و بريدن رگ‌هاى حياتى در گردن شرطِ ديگرى - مانند مسلمان بودن - نيست ، و بريدن گردن هم ويژگىِ خاص ندارد ، كه از هر سويش ببُرى كافى است ، جز آن‌كه چون از طرف جلو براى حيوان\r\n\r\n\r\n","description":"","footnote":"\r\n( 1 ) - سوره‌ى مائده ، آيه‌ى 4 .\r\n","page_name":" 97 ","page_number":97},
  {"content":"\r\n\r\nراحت‌تر مىباشد بهتر است ، و اگر هم از طرف عقب حرام باشد ، گوشتش حرام نمىشود .\r\nمسأله‌ى 88 - پوست‌هايى هم كه از كشورهاى غيراسلامى وارد مىشود و نمىدانى ذبح شرعى شده يا نه پاك است ، و مىتوان با آنها نماز خواند ، زيرا در آنها هرگز يقين به « تَذْكيه » شرط نيست ، بلكه تنها علم به عدم تذكيه آن را از رده‌ى استعمال بيرون برده ، در نتيجه نجس بوده و نمىتوان با آن نماز خواند زيرا « الاماذَكَيَتُمْ » كه علم به كشتن شرعى را لازم دانسته تنها براى حلاليت گوشت اين حيوانات است .\r\nمسأله‌ى 89 : حيوانات حلال گوشت - تمامى أنعام ، يعنى غيردرندگانند ، كه انسان را نمىدرند ، گرچه به او احياناً آسيبى برسانند مانندِ خرگوش ، و كلاغ كه چنان حيوانى ، تمامىِ اجزائش حلال است ، به‌جز خونى كه پس از كشتن شرعى به‌خودى خود بيرون مىآيد كه « أوْدَماً مَسْفُوحاً » « 1 » و نيز « خَبائث » كه « وَيُحَرِّمُ عَلَيْهِم‌ُالْخَبائِثَ » « 2 » يعنى آنچه مورد نفرت است مانند كثافت‌هاى حيوان كه گفتنى هم نيست .\r\nو اما تخم‌ها و مانندشان را كه حرام كرده‌اند نه تنها دليلى بر حرمتشان نيست كه انحصار اين دو استثنا آنها را به‌طور كلى حلال كرده است .\r\nمسأله‌ى 90 : آب انگور و خرما - در گذشته گذشت كه آب انگور يا كشمش يا خرماى ثُلثان نشده اگر مسكر و مست‌كننده نباشد پاك و حلال است ، چون خدا در قرآنش آنها را حلال فرموده ، گرچه گروه زيادى از فقيهان آن را حرام و گروهى ديگر نجس هم مىدانند .\r\nمسأله‌ى 91 - « ژله‌ى » استخوان و مانندش ، كه از مواد محرمه نباشد نيز حلال است ، و خودِ استخوان نيز ، مگر آن‌كه از « خبائث » محسوب\r\n\r\n\r\n","description":"","footnote":"\r\n( 1 ) - سوره‌ى انعام ، آيه‌ى 145 .\r\n( 2 ) - سوره‌ى اعراف ، آيه‌ى 157 .\r\n","page_name":" 98 ","page_number":98},
  {"content":"\r\n\r\nگردد ، كه تنفرى طبيعى دارد : و يا خودْ از محرماتِ رسمى باشد .\r\nمسأله‌ى 92 - درباره‌ى نجاست اهل كتاب ، و به‌ويژه مشركين و ماديين سخن بسيار است ، ولى نه - چنان كه گذشت - تنها هرگز دليلى از كتاب و سنّت بر نجاستشان نيست ، بلكه آياتى مانند « وَطَعام‌ُالَّذينَ اوتُواالكِتابَ حِلٌّ لَكُمْ وَطَعامُكُمْ حِلٌّ لَهُمْ . . . » « 1 »\r\n« خوردنىهاى كسانى كه كتاب داده شده‌اند براى شما حلال و خوردنىهاى شما هم بر آنها حلال است » آيه‌ى فوق آنها را ذاتاً پاك دانسته .\r\nو « طعام » كه هرگونه خوردنى بلكه آب را نيز - برحسب قرآن - و تمامى غذاهاى سفره را دربرگرفته كه بيشترش « تَر » است ، و طبعاً بادست با آنها تماس مىگيرند ، پس چگونه نجس مىباشند ، مگر آن‌كه خود را يا طعامشان را متنجّس كنند يا خود - مانند گوشت خوك كه نجس و حرام است - كه مسلماً در اين صورت طعامِ مسلمان هم متنجّس يا نجس است .\r\nمسأله‌ى 93 - تصرف در اموال ديگران كلًا حرام است مگر با اجازه‌ى درست ، به‌جز خوردنىهاى عادى از خانه‌هاى زن ، شوهر ، فرزند ، ابوين ، خواهر ، برادر ، عمو ، عمه ، دايى و خاله ، يا از خانه‌اى كه به‌كلى در اختيار شما است ، و يا دوستتان ، كه بدون اجازه هم حلال است ، مگر در صورت منع ، كه آن‌هم به جز در صورت ضرورت نبايد منع كنند زيرا اين رابطه‌ى نزديك را برهم مىزند ، ولى ساير خوردنىها همچون حق‌الماره ناحق است كه ميوه‌اى را به‌هنگام مرور از مرز باغستانى بخورى ! زيرا از آيه‌ى تحليل برون است .\r\n\r\n\r\n","description":"","footnote":"\r\n( 1 ) - سوره‌ى مائده ، آيه‌ى 5 .\r\n","page_name":" 99 ","page_number":99},
  {"content":"\r\n\r\nمسأله‌ى 94 : ارث - موضوع ارث تمامى بازمانده‌هاى مالى و حقوق مالى است ، كه كلًا پس از وصيّت و دَيْنْ به بازماندگان برحسب نزديك‌تر بودنشان مىرسد ، و بر خلاف آنچه گفته مىشود ، زن نيز مانند شوهرش از تمامى اموال منقول و غيرمنقول ارث مىبرد ، زيرا برمبناى « وَلَهُن‌َّالرُّبُع‌ُمما تركتم . . . وَلَهُن‌َّالُّثمُن‌ُمِمّا تُرَكْتُمْ » « 1 » و « مِن بَعَدِ وَصيَّةٍ تُوصوُنَ بِها اوْ دَيْنٍ » « 2 » در صورت فرزند داشتن و فرزند نداشتنِ شوهرش ، فقط وصيّت و دين از كلّ « ماترك » جدا مىشود كه بقيه‌ى ماترك - كلًا - نص صددرصد مورد ارث هر دو همسر است . و اگر در ارثِ زن ، استثناى سوّمى مانندِ « غيرمنقول » بودن در كار بود ، چرا در عين اهميّتش كه چهره‌ى ناپسندى هم دارد ، حتى يك‌مرتبه نيز به آن اشاره‌اى نشده ، ولى استثناى « وَصيَّةٍ تُوصوُنَ بِها اوْ دَيْنٍ » چندين‌بار به چشم مىخورد ، با آن‌كه در جاهاى ديگر هم اين دو حق ياد شده است ، و آيا نصِّ چنان استثنائى - با اين ويژگى - جدا ساختنِ اعيان را ناشدنى نمىسازد ، گرچه صدها حديثِ صريح هم درميان باشد ، با آن‌كه حديثِ استثنا به‌خودى خود و بدون نظر به مخالفت با كتاب و سنّت هم باطل است ، كه يكى از آن احاديث به‌عنوان علّت ممنوعيت گويد : زيرا ممكن است شوهر كند ، و ممكن است با شوهرش به خانه‌ى مسكونى وارثان ديگر رود و غصب كند ! ولى اين علّت در شوهر بيشتر نمايان است ، زيرا هم زن گرفتنِ مردِ زن‌مرده بيشتر است ، و هم نيروى غصبش از او زيادتر است ، پس او از چنان بخشى بايد محروم‌تر باشد وانگهى اين علت در غير خانه‌ى مسكونى نيست به‌ويژه در زمين .\r\nو در حديثى ديگر گويد : زن با شوهركردنش اصالت نَسَبى با او نيافته ، پس از اصلِ مال ارث نمىبرد ! و مگر شوهر با زن‌گرفتنش اصالتِ نسبى با\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 12\r\n( 2 ) - سوره‌ى نساء ، آيه‌ى 12\r\n","page_name":" 100 ","page_number":100},
  {"content":"\r\n\r\nاو يافته تا از اصل ، ارث ببرد ؟ ! وانگهى قيمت خانه‌ى مسكونى هم از اصل مال است و نه فرغ منقولش ، بلكه اصل مال هر دوى غيرمنقول و منقول را در بردارد ! البتّه ما در تفسير « الفرقان » حدود بيست ايراد بر اين‌گونه استدلالات گرفته‌ايم .\r\nمسأله‌ى 95 - در باب « حق » يتيمان و تهيدستانى هم كه به‌هنگام تقسيم حاضر باشند در عين آن‌كه از وارثان رسمى نيستند ، ولى در حاشيه‌ى ارث‌بران بايستى مورد عطوفتِ مالى و اخلاقى وارثان قرار گيرند كه « وَاذا حَضَرَالْقِسْمَةَ اْولُواالْقُربى وَالْيَتامى وَالْمَساكينُ فَارْزُقُوهُمْ مِنْهُ وَقُولُوا لَهُمْ قَوْلًا مَعْروفاً » « 1 »\r\n« و آن هنگام كه نزديك‌تران ( غيروارثان ) و يتيمان و مسكينان ( غيروارث ) در تقسيم ارث حاضر شوند پس چيزى از ميراث به آنها بدهيد و با گفتارى پسنديده با آنها سخن بگوييد » .\r\nو در آيه‌ى بعدى كسانى را كه بخشى از ارث را به اينان ندهند با تهديدى شديد روبرو ساخته كه « وَلْيَخْش‌َالَّذينَ لَوْتَرَكُوا مِنْ خَلْفِهِمْ ذُرِّيَّةً ضِعافاً خافوا عَلَيْهِمْ . . . » « 2 » « و بايد كسانى ( از تاركان اين حق ) كه بازماندگانى ضعيف دارند و نسبت به ناداريشان نگرانند ، از ترك حق اينان همچنان بترسند و همواره حقوقشان را مراعات كنند »\r\nگرچه به اين آيه هم مانند بعضى از آياتِ ديگر ، بسيارى از مسلمانان عمل نكرده‌اند !\r\nمسأله‌ى 96 - درباره‌ى پسرانِ دختر - بر خلاف آنچه گفته مىشود - سهم‌الارث همان دو برابر دخترانِ پسر است ، زيرا « يُوصيكُم‌ُاللَّهُ فى أوْلادِكُمْ\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 8 .\r\n( 2 ) - سوره‌ى نساء ، آيه‌ى 9 .\r\n","page_name":" 101 ","page_number":101},
  {"content":"\r\n\r\nلِلذَّكَرِ مِثْلُ حِظِّالأُنْثَيَيْنِ » « 1 » تمامى اولاد با واسطه را با بىواسطه شامل است ، جز آن‌كه دوّمىها طبقه‌ى دوم و با اوّلىها ارث‌بر نمىباشند .\r\nمسأله‌ى 97 - و نيز « ازْواجُكُمْ » هر دوى مرد و زنِ دائم و موقّت را شامل است ، جز آن‌كه اگر زنِ دائم و موقّت هر دو با هم باشند ، دوّمى اينجا ارث‌بر نيست ، زيرا « وَأولُوا الأرْحامِ بَعْضُهُمْ أوْلى بِبَعْضٍ فى كِتاب‌ِاللَّهِ » « 2 » و صاحبان « رحم » بعضى بر بعضى ديگر برترند » و پايه‌ى « رحم » همان زن است ، كه ديگران هم بر همين پايه از اولوالارحامند ، چنان‌كه برادر ، يا خواهرِ ابَوَيْنى ، اگر برادر يا خواهرِ مادرى يا پدرىِ است - برمبناى قرآن - تنها ميراثش بيشتر است و ديگر نزديكان هم به‌همين حساب ارث برند .\r\nمسأله‌ى 98 : قضاوت و شهادت - حاكم شرع در هر منطقه‌اى بايستى از نظر علم ، عدالت و كاردانى شايسته‌ترين مردم آن منطقه باشد ، و در هر صورت حق ندارد - در امور جنسى - به علم و حتى ديدن خود اكتفا كند ، و حتّى اقرار هم هرگز نقشى در اجراى حدود ندارد ، و فقط شهادتِ چهار مرد عادل - اگر به شايستگى شهادت دهند ، و با شهادتى ديگر نقض نشود - موجبِ اجراىِ حدّ مىشود .\r\nمسأله‌ى 99 - علم قاضى و يا هر فرد ديگر در امور جنسى تنها مسئوليّتِ امر و نهى را با مراتب شرعيش ثابت مىكند ، و اگر تنها علم براى اجراى حدّ كافى بود چرا پيمبر بزرگوار صلى الله عليه و آله و امامان عليهم السلام اقرار را كه قطعاً به‌خصوص براى آنان علم‌آور بوده است ، براى اجراى حدّ كافى\r\n\r\n\r\n","description":"","footnote":"\r\n( 1 ) - سوره‌ى نساء ، آيه‌ى 11\r\n( 2 ) - سوره‌ى انفاق ، آيه‌ى 75 .\r\n","page_name":" 102 ","page_number":102},
  {"content":"\r\n\r\nنمىدانستند ؟ !\r\nمسأله‌ى 100 - اسلام با شرط شهادت ، تنها خواسته كه بلاد اسلامى آن‌گونه به بىعفتى و هرزگى مبتلا نشوند كه در برابر چشم مردمانى رهگذر به‌گونه‌اى روشن و ديدنى بىعفتى شود ، كه چهار نفر مرد عادل - در اين ميان - آن‌را بنگرند ، به‌طورى كه بتوانند يكسان با شرائطش شهادت دهند .\r\nمسأله‌ى 100 - اگر حاكم شرع بدونِ شهادت ، و حتى با اقرار - خصوصاً با ايجاد خوف - حدّى را اجرا كند خود بايستى به همان حدّ مبتلا شود ، و اگر هم با علم به عمل جنسىِ نامشروع آن را براى ديگرى بازگو كند بايستى حدِّ افترا بخورد كه « لَولا جائوُا عَلَيْهِ بِأرْبَعَةِ شُهَدآءَ فَإذلَمْ يَأتُوا بِالشُّهَدآءِ فَأُوْلئكَ عِنْدَاللَّهِ هُم‌ُالكاذِبُونَ » « 1 »\r\n« چرا بر اين نسبت چهار گواه نياوردند ، پس چون چهار گواه نياوردند ، اينان نزد خدا دروغگويانند ! » و اين سرزنش مربوط به اصلِ نسبت دادن به عمل ضداخلاقى و جنسى است ، از هر كه و در هر شرائطى كه باشد ، به‌جز در موردى كه خودِ شخص عادل بوده و سه شاهد عادل ديگر با او نزد حاكمى شرعى شهادت دهند .\r\nمسأله‌ى 101 : حدود - حدّ زناى عادى « 2 » يك‌صد تازيانه‌ى متوسط است ، كه اگر هم طاقت آن‌را ندارد يا مهم‌تر اين‌كه اگر موجبِ خطرِ جانى يا خطرهايى ديگر مىشود ، سبك‌تر يا منفى خواهد بود ، و در صورت « مُحصَن » بودنِ مرد يا زن به علت داشتن همسر - چه دائم و چه موقت - كه در اختيارشان هست و نياز ضرورى به چنان عمل ناهنجار جنسى نداشته‌اند ، در اين‌صورت حدّش ريگ‌باران عادى است و نه كشتن ، چنان‌كه در صد تازيانه هم تنها ، تازيانه‌ى تأديبى است و نه كشتن ، و بالاخره اگر به هنگام ريگ‌باران عادى فرار كرد نبايد او را براى ادامه اين ريگ‌باران عودت داد ، مگر اين‌كه عُرفاً صدق ريگ‌باران نكرده باشد .\r\n\r\n\r\n","description":"","footnote":"\r\n( 1 ) - سوره‌ى 24 : 13 .\r\n( 2 ) - « زناى مرد بىزن يا زن بىشوهر »\r\n","page_name":" 103 ","page_number":103},
  {"content":"\r\n\r\nو بالاخره در تمامى حدود به‌جز حدّ اعدام بايستى طرف دانسته « 1 » جرمى را انجام داده باشد ، كه پيش از توجيه و يا در حالت ضرورت ، حدّى هم نخواهد داشت .\r\nمسأله‌ى 102 - درباره‌ى « مفسدين فىالارض » نيز ، حدّى يكسان در كار نيست ، و نصِّ قرآنى ، « وَيَسْعَوْنَ فِىالأرْضِ فَساداً » « 2 » را موضوع براى حدّهايى گوناگون قرار داده كه كوششى در افساد باشد ، و نه هرگونه افسادى ! و برحسب حديثِ « حَسَب‌َالْجَريمَةِ » به‌حساب و اندازه‌ى جريمه ، بايستى حدّ بر او جارى گردد ، كه اگر ترياك يا هروئين بر لب گذاشت ، و يا حتى آن را به ديگرى فروخت ، مادامى كه كوشش در اين افساد در كار نباشد حق حبس و تبعيد هم ندارد ، تا چه رسد به اعدام ، كه تنها بايد درباره‌ى قاتل و بدتر از او - فتنه‌گر عقيدتى - اجرا شود ، و نيز مرتد فطرى در سومين بارِ ارتداد اگر از روى علم و عمد و گمراه‌كننده‌ى ديگران باشد ، و در اين ميان ، كلّاً زنان مُستثنى از اعدام شده‌اند ، مگر در صورت آدم‌كشى عمدى و مانند آن همچون منحرف ساختن ديگران .\r\nمسأله‌ى 103 : قتل - خون‌بهاى مرد دو برابر زن است ، و اين اختلاف بها تنها از نظر بدنى است و نه ارزش روحى ، كه حتّى برخى از زن‌ها چندين برابر مردها ارزش روحى دارند ، و چنان‌كه - مثلًا - يك مرغ كه هر روزى دو عدد تخم مىكند با هم‌وزنش كه روزى يك تخم مىكند اختلاف ارزشى دارند ، ارزش بدنى مرد نيز - دست‌كم - دو برابر زن است ، كه اگر مردى زنى را بكشد نبايد كشته شود ، بلكه تنها نيمى از بدن مرد - به شرط نمردنش - قصاص مىشود ، كه همين مقتضاى مماثلت و برابرى\r\n\r\n\r\n","description":"","footnote":"\r\n( 1 ) - يعنى با آگاهى از حدّ شرعى ، مرتكبِ جُرم شود\r\n( 2 ) - سوره‌ى مائده ، آيات 33 و 64 .\r\n","page_name":" 104 ","page_number":104},
  {"content":"\r\n\r\nقضاس فيما بين است زيرا ارزش بدنى زن نصف مرد است و تنها - تا حد امكان - مىتوان نيمى از كل بدن مرد را - در صورت نمردنش - فلح كرد و يا قطع نمود ،\r\nجان هم نه خريدنى است و نه فروختنى كه با نصف خونبهاى مرد بتوان او را در برابر كشتن زن خريد ! ولى اگر زنى متعمّداً مردى را بكشد ، كشته مىشود و نيمِ ديگر از خون‌بهاى مرد را از تركه او ، يا از بيت‌المال بايد بپردازند .\r\nو چون در مجازات قتل برابرى شرط است ، اگر - مثلًا - چند نفر در كُشتن يك شخصى شركت كنند ، اينجا در صورت عدم امكان قصاص نسبى در مورد هريك از شركاى قتل تنها خون‌بهاى او را بايد بپردازند ، نه اين‌كه وارث مقتول بتواند با پرداختن خون‌بهاى اضافى هرچند نفر را به كشتن بكشاند ، زيرا « فَمَنْ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَااعْتَدى عَلَيْكُمْ » « 1 » « النَّفْسَ بِالنَّفْسِ » « 2 » « وَمَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلطاناًفَلا يُسْرِفْ فِىالقَتلِ إنَّهُ كانَ مَنْصوراً » « 3 »\r\nاين سه نص قرآنى چنان كشتار چند برابرى را محكوم مىسازد ، و رواياتِ گوناگون هم در اين‌باره بايد بر قرآن عرض گشته و آنچه موافق آن است پذيرفته شود . « 4 »\r\nمسأله‌ى 104 - در بريدن و يا مجروح كردن اجزاء بدن مردان همان دو برابرى نسبت به زنان ثابت است ، بر خلاف گفته‌ى گروهى كه : از يك تا سه انگشت زن بهاى مردانه دارد ، و از چهار انگشت به‌بعد بهايش زنانه\r\n\r\n\r\n","description":"","footnote":"\r\n( 1 ) - سوره‌ى بقره ، آيه‌ى 194 .\r\n( 2 ) - سوره‌ى مائده ، آيه‌ى 45 .\r\n( 3 ) - سوره‌ى بنىاسرائيل ، آيه‌ى 33\r\n( 4 ) - برحسب نقلى از امام رضا عليه السلام كه در صحيفه‌ى بزنطى « فرمايد » نه ، هرگز ، زيرا خدا مىفرمايد : « فَلايُسْرِفْ فىالْقَتْلِ » و كشتن چند نفر براى يك‌نفر اسراف در قتل است .\r\n","page_name":" 105 ","page_number":105},
  {"content":"\r\n\r\nمىشود ، كه در نتيجه بهاى چهار انگشت زن با دو انگشتش برابر و از بهاى سه انگشتش كمتر است ، و اين چه حساب بىحسابى است كه به آفريدگارِ تمامى حساب‌ها نسبت داده مىشود كه بر ضدعدالت و حساب است ، به‌ويژه آن‌كه ، براى ابطالِ قياسْ عليهِ ابوحنيفه به امام صادق عليه السلام نسبت داده مىشود ، و آيا درست است كه چيزى برخلافِ بديهى و ضرورى عقل و حس به شريعتِ مافوقِ عقل و حس نسبت داده شود ؟ !\r\nو اصولًا قصاص اجزا و اعضاى بدن در هر دو نسبت به اصل ديه است ، و نه آن‌كه جزئى يگانه ديه‌ى تمام و جزئى دوگانه نسبت به هر دو تمام و نسبت به يكى نصف ديه باشد ، كه اين خود برابرى جزء با كل و خلاف عقل و حس است ! !\r\nو در صورت همسانى عضوى يگانه ، و يا دوگانه ، با تمامى خونبهاى زن يا مرد اين اعضا در حدود بيست‌وشش برابر خونبهاى هريك از زن و مرد است . و چنان حساب ناحسابى هرگز عقلانى - تا چه رسد - وحيانى هرگز نيست .\r\nو اينجا راه درست اينست كه عضوى يگانه و يا دوگانه را از نظر عضوشناسان سنجيده و بخش مخصوص خودش خونبها باشد نه آنكه مثلًا بينى كسى و يا ريش مردى يا گيس زنى اگر بريده شود خونبهاى تمامى بدن هريك كلًا داده شود ، كه بالاخره بهاى مجموعه‌ى اعضاى هريك بيست‌وشش برابر تمامى خونبهاى او باشد ! ! !\r\nمسأله‌ى 105 : لهو - لهو در تمامى چهره‌هايش به معنى دورى از خدا و يا سستى در وظائفِ حتمىِ شرعى است ، كه وَمِن‌َالنَّاسِ مَنْ يَشْتَري لَهْوَالْحَديثِ لِيُضِلَّ عَنْ سَبيل‌ِاللَّهِ بِغَيْرِ عِلْمِ . . . » « 1 »\r\n\r\n\r\n","description":"","footnote":"\r\n( 1 ) - سوره‌ى لقمان ، آيه‌ى 6 .\r\n","page_name":" 106 ","page_number":106},
  {"content":"\r\n\r\nقرآن كلًا « لهوالحديث » و هرگونه لهوى را به‌شدّت حرام دانسته و چنان‌كه واجبات اسلامى و محرماتش حتمى است ، ميل به انجام واجب و ترك حرام هم به عنوان پاسدار اين دو نيز واجب است ، كه اگر كارى اين دو ميل را وارونه كند ، و از انجام واجب و يا ترك حرام جلوگيرى نمايد ، و يا سستى در فعل واجب و ترك حرام ايجاد كند ، به‌عنوان « لهو » حرام است ، و هرگونه ساز ، رقص ، خوانندگى ، قماربازى و مانند اينها كه « لهو » باشند حرام ، و اگرنه حلال‌اند ، چنان‌كه در صورت شك و ترديد نيز محكوم به حرمت نمىباشند ، و در اين‌ميان بُرد و باختِ مالى نقشِ اصلى ندارد بلكه بر حرمتِ « لهو » به‌عنوان « اكْلِ بِباطِلْ » و مفت‌خوارى مىافزايد ، كه باطل در باطل خواهد بود ، و آيه‌ى « مَيْسِرْ » با صرفنظر از بُرد و باخت ، اصالت را به « لهو » داده ، كه به آسانى انسان را از خدا و اعمال يا افكار يا علوم و يا عقايد خداخواه دور مىگرداند .\r\n« إنّما يُريدُالشَّيْطانُ أنْ يُوقِعَ بَيْنَكُم‌ُالْعَداوَةَ وَالْبَغْضاءَ فِىالْخَمْرِ والْمَيْسِرِ وَ يَصُدَّكُمْ عَنْ ذِكْرِاللَّهِ وَ عَن‌ِالصَّلاةِ فَهَلْ أنْتُمْ مُنْتَهُونَ » « 1 »\r\nكه دو پيامدِ نخست بشرى است ، كه دشمنى و ستيز ميان شراب‌خواران و ديگران ، و نيز ميان صاحبان « ميسر » و قماربازان ايجاد مىكند ، و دو پيامد ديگرش بدتر است زيرا : شما را از ياد خدا و نماز بازمىدارد ، و آيا « ميسر » ى مانند شطرنج چنان نيست ؟ !\r\nاصولًا لفظِ « قِمار » هرگز در قرآن به ميان نيامده ، بلكه دهها بار « لهو » حتى به‌وسيله اموال و اولاد ، تا چه رسد به مانندِ قمار ، رقص ، موسيقى\r\n\r\n\r\n","description":"","footnote":"\r\n( 1 ) - سوره‌ى مائده ، آيه‌ى 91 .\r\n","page_name":" 107 ","page_number":107},
  {"content":"\r\n\r\nو . . . ذكر شده و يك‌بار هم با لفظ « ميسر » آمده كه آسان‌گيرى براى گناهى ديگر است ، كه دوستى و وحدت را در اين ميان به آسانى از بين مىبرد ، و يا مالى هم به مفت رد و بدل مىكند كه آن لهو اصلِ حرمت و اين ميسر در حاشيه‌ى آن است .\r\nدر رواياتِ « قمار » به‌ويژه « شطرنج » بُرد و باخت مالى اصالت ندارد ، بلكه كمتر هم به چشم مىخورد ، خصوصاً در « شطرنج » اصلًا روايتى به‌عنوان بُرد و باخت مالى نمودار نيست ، كه اينجا بُرد و باخت انسانى مطرح است و نه مالى .\r\nو بالاخره آنچه « لهو » است و انسان را از « ذكراللَّه » بازمىدارد و يا دور مىكند حرام مىباشد ، گرچه دروسِ به اصطلاح « علوم اسلامى » « 1 » باشد زيرا هرگز جايى براى دروس و بررسىهاى شايسته‌ى قرآنى باقى نمىگذارد . كه در اين صورت اين « علوم » هم در رشته‌ى « لهوالحديث » است ، چه از روى تقصير و يا قصور ، بلكه در آيه‌ى « جمعه » « وَاذا رَأوْا تِجارَةٌ اوْ لَهْواً » « 2 » تجارتى را هم كه مانع از انجام خطبه و نماز جمعه گردد حرام شمرده ، تا چه رسد به علومى ! كه اصلًا نه سود دنيوى دارند و نه اخروى ، بلكه مانعى محكم در برابر دست يافتن به معارف قرآنند .\r\nمسأله‌ى 106 : ريش‌تراشى - هرگز شكّى نيست كه برحسب اختلاف آفرينشِ مرد و زن در برخى از جهات برونى و درونى ، گذاردن موى صورت براى مرد پسنديده و مستحب است ، ولى دليلى از كتاب و سنت براى حرمت ريش‌تراشى در دست نيست ، و چون اين مسأله از مسائل به‌اصطلاح « عام‌ُّالْبَلْوى » « 3 » است ، اگر ريش‌تراشى از محرمات باشد ، بايد نصّى از قرآن و يا روايتِ يقينى از معصومان عليه السلام در دست باشد كه « لاتَقْفُ\r\n\r\n\r\n","description":"","footnote":"\r\n( 1 ) - پيامد تأسف‌بار اين علوم - فقه سنّتى ، اصول ، رجال ، درايه ، و . . . وجودِ فتاواى بسيار زياد برخلافِ نصّ قرآن و نظرات فلسفى و عرفانى متضادّ با نصوص آيات قرآنى در ميان شيعه و سنّى مىباشد .\r\n( 2 ) - سوره‌ى جمعه ، آيه‌ى 11\r\n( 3 ) - مورد احتياج همه\r\n","page_name":" 108 ","page_number":108},
  {"content":"\r\n\r\nمالَيْسَ لَكَ بِهِ عِلْمٌ » « 1 » پيروى از غير علم را حرام شمرده ، و « بَيانٌ لِلنَّاسِ » « 2 » و « قُلْ فَلِلَّه‌ِالْحُجَّةُ الْبالِغَةُ » « 3 » شريعتِ الهى را همچون آفتابِ درخشان و رسا خوانده است .\r\nروايتى هم كه دست‌آويز تحريم‌كنندگان ريش‌تراشى است ، تنها از راه تشبّه به يهود ، كه ريش‌ها را مىتراشيدند و سبيل‌ها را وامىگذاشتند ، آن را حرام كرده ، و اگر هم عنوانِ همانندى و تَشَبُّه برجاى بود ، فقط اين‌كار را مُحَرَّم مىداشت ، كه اگر هر دو را بتراشى ، يا فقط سبيل را بتراشى و يا هر دو را بگذارى حلال است ، و تنها همانندى به يهوديان حرام بود ، ولى اكنون كه چنان ويژگى براى يهوديان و يا ساير كافران نيست ، و همگان همانند يكديگرند ، تشبّهى هم كه آن‌را حرام كند در كار نيست ، در نتيجه تراشيدن ريش به هرگونه كه باشد حرام نخواهد بود .\r\nدر پايانِ اين مختصر ، كه سيرى اندك در سراسر فقه اسلامى است « 4 » اين تذكر لازم است كه علت اصلى اختلافات در نظرات فقيهان و شرعمداران اسلامى اين است كه قرآن نقش اصلى و حتى حاشيه‌اى هم در علوم اسلامى و احكامش نداشته ، و احياناً به‌گونه‌اى ناآگاه و يا آگاهانه بر خلاف نصّ يا ظاهرِ روشنِ قرآن فتاوايى صادر كرده‌اند كه يا به روايت ، شهرت يا اجماع يا ضرورت مذهبى يا اسلامى اكتفا كرده و به قرآن نيز مراجعه‌اى نكرده‌اند ، و يا توجيهاتى بر خلاف نصّ يا ظاهر قرآن كرده‌اند تا موافق آنچه به‌دست آورده‌اند باشد .\r\nبا بهانه‌هايى از قبيلِ : قرآن « ظنىالدلالة » است ، و يا فهمش در اختصاص پيمبر صلى الله عليه و آله و امامان عليهم السلام مىباشد ، كه در نتيجه با بهانه‌ى\r\n\r\n\r\n","description":"","footnote":"\r\n( 1 ) - سوره‌ى بنىاسرائيل ، آيه‌ى 36\r\n( 2 ) - سوره‌ى آل عمران ، آيه‌ى 138 .\r\n( 3 ) - سوره‌ى انعام ، آيه‌ى 149\r\n( 4 ) - فقه مفصل در ده جله فقه قرآنى ، تبصره‌الفقها و توضيح‌المسايل نوين آمده است\r\n","page_name":" 109 ","page_number":109},
  {"content":"\r\n\r\nعمومىِ : « قرآن را بايستى با روايات معنى و تفسير كرد » و مانند اينها ، عملًا اين ناموس بزرگ و محكِ يگانه‌ى اسلامى از حوزه‌هاى اسلامى به‌دور مانده ، و اين دورىِ دور و دراز موجبِ پراكندگى بُهت‌انگيز آراء گرديده است .\r\nبا آن‌كه تمامى مسلمين معتقدند كه قرآن در تمامى ابعادش در بالاترين درجات اعجاز است ، كه از جمله روشن‌بيانى آن است ، تا به‌جايى كه خود را « بَيانٌ لِلنّاسِ » خوانده ، و هرگز بيانى روشن به‌پاى آن نمىرسد ، و در عينِ حالى كه فقيهان شيعه و سنّى نصوص و ظواهر قرآن را محك رد و قبول روايات مىدانند ، حاكميت را به سيل روايات افكنده ، و بر خلاف نصِّ « وَاعْتَصِمُوا بِحَبْل‌ِاللَّهِ جَميعاً » « 1 » كه حقاً قرآن است ، چنگاويزهاى دگرى را محك قرار داده‌اند . در اينجاست كه با اعتصام به كتاب و سنّت ، بايد بر غربت قرآنِ مهجور و سنّت از يادرفته‌ى معصومين عليهم السلام اشك بريزيم و ضجّه سر دهيم كه « ايْنَ الْمُؤَمَّلَ لِاحْيآءِ الْكِتابِ وَ حُدودِهِ ، ايْنَ مُحيى مَعالِم‌ِالدّينِ وَاهْلِهِ » . « 2 »\r\nادلّه‌ى كتاب و سنّت بر آنچه در اين مختصر آمده در رساله‌ى « توضيح‌المسائلِ نوين » فارسى و « تَبْصِرَةُالْفُقَهاءِ » مفصل‌ّتر عربى ، و تفسير سى جلدى تسلسلى « الفُرقان » و ده جلد موضوعى فقه قرآنى به تفصيلى بيشتر آمده است .\r\nدر پايان از تمامى فقها و دانشمندان اسلامى با اصرار و تمنّا مىخواهيم كه اسلام عزيز را در تمامى علوم اسلامى از نو بر پايه‌ى كتاب اللَّه و سنّت رسول‌اللَّه صلى الله عليه و آله و ائمه‌ى معصومين عليهم السلام بررسى كنند ، و بيان\r\n\r\n\r\n","description":"","footnote":"\r\n( 1 ) - سوره‌ى آل عمران ، آيه‌ى 103 .\r\n( 2 ) - « فرازى از دعاى ندبه به‌ياد حضرت بقيةاللَّه ( عج ) »\r\n","page_name":" 110 ","page_number":110},
  {"content":"\r\n\r\nروشن و متقن قرآن را بر كلِّ نظرات و روايات متناقضه مقدّم بدارند . و اين عادتِ جاهلانه‌ى اسلام‌نما را از جامعه‌ى اسلامى بزدايند كه : مگر علماى ديگر اشتباه كرده و يا عمداً بر خلاف قرآن فتوى داده‌اند ! كه شما بر خلاف آنها فتوى مىدهيد ! زيرا برپايه‌ى هر دوى اجتهاد و تقليد ، پيروى و بزرگداشت نظراتى كه بر خلاف قرآن مىباشد محكوم است ، به‌ويژه « اجتهاد » كه هرگز تقليدبردار نيست ، كه شما با ديدگاهى اجتهادى براساس قرآن حكمى را بفهمى ولى چون بر خلاف نظرات علماى ديگر است ، جرأت پيروى از حكم خدا را نكنى !\r\nبدترين سفاهت و كجروى اين جرأت غلط است كه به ملاحظه‌ى نظرات علمائى ، بر خلاف كتاب خدا نظر دهى و صاحب‌نظران راستين را به كژى و كج‌سليقگى متهم سازى .\r\nراه آزاد در شناخت دين بدون هيچ‌گونه تحميلى و رها از هر قيد و بندى در اصالت قرآنى است ، تا ببينيم علماى آزاده‌ى آزادانديش و امّت اسلامى با آن چه برخوردى مىكنند .\r\n« لَعَل‌َّاللَّهَ يُحِدِثُ بَعْدَ ذلِكَ امْراً » « 1 »\r\nحوزه‌ى علميه‌ى قم : محمّد صادقىتهرانى - تلفكس 2934425\r\nچهارشنبه - عيد فطر 1425 - 4 / 1 / 1383\r\n\r\n\r\n","description":"","footnote":"\r\n( 1 ) - سوره‌ى طلاق ، آيه‌ى 1\r\n","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\nمختصرى از زندگىنامه‌ى علمى و سياسى فقيه مجاهد و مفسّر و محقّق ، حضرت آيةاللَّه‌العظمى صادقى تهرانى « دامت بركاته »\r\nبسم اللَّه الرّحمن الرّحيم\r\nبه درخواست بنياد تاريخ انقلاب اسلامى ايران ، در خردادماه 1373 ( ه . ش ) گوشه‌هايى از زندگى نگارنده ، محمّد صادقى تهرانى متولد به‌سال 1305 ( هجرى شمسى ) در تهران در خاندانى روحانى از مرحوم حاج شيخ رضا لسان‌المحقّقين بدين شرح است :\r\nتا سن سيزده سالگى كه پدرم در قيد حيات بود سيكل دوم دبيرستان را به‌پايان رساندم . سپس به‌حَلَقات دروس عرفانى ، اخلاقى و تفسيرى مرحوم آيةاللَّه‌العظمى ميرزا محمّدعلى شاه‌آبادى استاد بزرگ مرحوم امام خمينى پيوستم و در ضمن يك‌سالى هم به‌دروس مقدماتى ( ادبيات عرب ) پرداختم ، سپس در سال 1320 عازم قم شده ، طىّ سه سال دروس سطح را پايان دادم .\r\nدر سال 1323 ، مرحوم آيةاللَّه‌العظمى بروجردى به‌قم آمدند . در دروس ايشان شركتى فعّال داشتم ، به‌گونه‌اى كه در مسائل فقهيه ، خود اتخاذ رأى مىكردم . طبعاً از دروس فقه ، فلسفه ، عرفان و ساير علوم\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاسلامى اساتيدى ديگر بهره‌مند مىشدم . ولى محور اصلىِ تحوّل فكرىام ، همان جنبش آغازين علمى نزد مرحوم آيةاللَّه‌العظمى آقاى شاه‌آبادى بود كه حركتِ قرآنى مرا از آغاز كرده و تاكنون استمرار داد و تمامى تحصيلات حوزوىام و تمامى مؤلفاتم تحت‌الشّعاع آن بود و هست ؛ پس از آن مرحوم آيةاللَّه‌العظمى علّامه‌ى طباطبائى نقشى عظيم در استمرار درجات تفسيرى ، عرفانى ، فلسفى و اخلاقىام داشت .\r\nدر دروس اين دو بزرگوار هفت سال شركت كردم ، و در سفرهاى بسيارى كه از قم به‌تهران داشتم از دروس فلسفى مرحوم آيةاللَّه‌العظمى ميرزامهدى آشتيانى و ميرزا احمد آشتيانى بهره‌ى وافرى مىبردم اگرچه استفاده‌هاى علمى از مرحوم آقاى شاه‌آبادى ، نقش نخستينِ محورى داشت .\r\nپس از ده سال توقف مستمر در قم ، به‌تهران مراجعت كرده و در دو بُعدِ علمى و سياسى به‌فعّاليت شديد پرداختم ، با مرحوم آيةاللَّه‌العظمى سيّدابوالقاسم كاشانى در قيام نفت و عليه شاه ، و با مرحوم آيةاللَّه العظمى حاج سيداحمد خوانسارى و مرحوم آيةاللَّه‌العظمى حاج شيخ محمّدتقى آملى از نظر استمرار مراحل فقهى ارتباط داشتم ، و همچنين در طى مدت اقامت ده‌ساله در تهران ، در دانشكده‌ى معقول و منقول ( معارف اسلامى ) بدون شرط حضور در كلاس درس و تنها با شركت در امتحانات ، چهار ليسانسِ حقوق ، علوم تربيتى ، فلسفه و فقه ؛ و پس از سه سال دكتراى عالى معارف اسلامى را دريافت داشتم . همان‌جا سه سال به‌تدريس حكمت ( فلسفه‌ى اسلامى ) برمبناى قرآن و سنت از روى متن كتاب « آفريدگار و آفريده » پرداختم ، جلساتى هم بر دو محور علمى و سياسى عليه حكومت شاهنشاهى در هفت نقطه‌ى تهران داشتم كه بيشتر قشر دانشجو\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nدر آن جلسات شركت مىكردند . منبر هم مىرفتم كه آن‌هم ، داراى نوآورىهاى علمى و سياسى بود ، و كلًا مورد تعقيب و تهديد و تحديد دستگاه ستمشاهى بودم .\r\nدر سال 1341 ه . ش در اثر مبارزات شديد بر ضد رژيم طاغوتى ، خصوصاً به‌جهت سخنرانى در سالگرد ارتحال مرحوم آيةاللَّه‌العظمى بروجردى در مسجد اعظم قم كه براى نخستين بار افشاگرىهايى عليه شاه را در برداشت ، از سوى ساواك محكوم به‌اعدام شدم و ايران را مخفيانه به‌قصد حجّ ترك نمودم ، در مكه و مدينه با سخنرانىها و اعلاميه‌هايى به‌زبان فارسى و عربى عليه طاغوت ، بين عمره و حجّ دستگير شدم ، حج را در حصار مأموران دولتى انجام دادم ، ولى بر اثر استدلالات قاطع اينجانب در برابر حكومت سعودى و اجتماع بزرگ و تحصن علماى عِراقَين در مسجدالحرام ، آزاد شده و تحت الحفظ به‌عراق رفتم ، نهضت علمى قرآنى و سياسى را در نجف اشرف - به‌مدت ده سال - با تدريس تفسير ، فقه ، اخلاق ، عقايد و . . . سخنرانى و تأليف ادامه دادم .\r\nدرضمن برحسب درخواست دولت ايران ، حكومت عراق تصميم گرفت مرا به‌ساواك ايران تحويل دهد ، ولى در اثر مخفى شدن در بيت مرحوم آيةاللَّه العظمى خويى ، با فعّاليت‌هاى ايشان ، توطئه آنان خنثى شد .\r\nبا آغاز اخراج ايرانيان از نجف اشرف و كل شهرهاى عراق ، به‌بيروت هجرت كردم ، جريان دو نهضت قرآنى و سياسى به‌مدّت پنج سال در لبنان ادامه داشت .\r\nبا تشكيل نماز جمعه در سراسر لبنان ، سخنرانىهايى بر محور قرآن در جلسات مذهبى ، كه نهضت سياسى ضد شاه را هم براى تشكيل\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nحكومت اسلامى دربر داشت ، و نيز با تأليفاتى نوين ، زمينه‌اى مناسب براى گفت‌وگو با علماى اديانِ ديگر براى اثبات حقّانيت اسلام قرآنى ايجاد شد . به‌گونه‌اى كه در مناطق مختلف لبنان ، ضمن گفتمان قرآنى با علماى شيعى ، به‌مباحثه و مناظره با علماى سنّى ، مسيحى ، يهودى ، و دُرزى پرداخته و با ملحدين و مشركين هم بحث مىنمودم و آنان يا سكوت مىكردند و يا محكومِ استدلالات قرآنى مىشدند .\r\nبا شدت‌گرفتن جنگ داخلىِ لبنان ، آن‌جا را به‌قصد حجاز ترك نمودم ، دو سال متمادى در مكّه‌ى مكرّمه با تماسى مستمر با شخصيت‌هاى علمى و سياسى اسلامى سراسر جهان ، بر مبناى دو نهضت قرآنى و سياسى ، فعاليت‌هاى پيگير و دامنه دارى براى رشد تفكر انقلاب قرآنى در ميان مسلمانان انجام شد .\r\nدر آنجا نيز اضافه بر مناظره‌هايى قرآنى با علماى وهّابى ، و عدم محكوميت اينجانب در هيچ‌يك از مناظرات ، حدود يك‌صد خانوار سنّى را در مركز حكومت آل سعود ( مكه‌ى مكرمه ) ، تنها با ادلّه‌ى قرآنى و گاه با استناد به‌يك آيه از قرآن ( آيه‌ى مباركه‌ى 32 از سوره‌ى فاطر ) به‌مذهب اهل‌البيت عليهم السلام راهنمايى نمودم و بحمداللَّه تعالى همگى آنان شيعه شدند .\r\nبراى دومين بار به‌فاصله‌ى هفده سال ، دستگير شدم و پس از آزادى به‌لبنان بازگشتم . در هر دو مرحله‌ى بازداشت در مكه‌ى مكرمه زندانى شدم به‌ويژه در دوّمين زندان ، ابتدا در مدينه ، سپس مكّه و در پايان در « سجن التّرحيلِ » جدّه بودم ، در دستگيرى نخست در كلانترى حرم و سپس در « شرطةالعاصمة » كه شهربانى مكه است در بازداشت بودم ، در زندان دوّم بود ، كه شنيدم مرحوم امام خمينى به‌پاريس هجرت نموده‌اند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nپس از گذشت دو هفته از زندان دوّم به‌بيروت بازگشته و از آنجا براى ديدار امام و قرار جريان انقلاب به‌پاريس رفتم . در اقامت ده روزه‌ى پاريس و شركت شبانه روزى در جلسات مرحوم امام ، در چندين دانشگاه سخنرانىهاى ممتدى بر هر دو مبناى قرآنى و سياسى داشتم .\r\nپس از بازگشت به‌بيروت به‌فاصله‌ى چندين روز از بازگشت امام به‌ايران ، پس از هفده سال هجرت - كه در طى آن چهار بار غياباً توسط ساواك شاه ، محكوم به‌اعدام شده و دائماً تحت تعقيب ساواك بودم - به‌ايران بازگشتم ، و پس از پايه‌ريزى جمهورى اسلامى كه در حركات بنيادينش ، نقشى مؤثر داشتم ، در قم اقامت كرده و تاكنون بر محور معارف قرآن ، دروس و تأليفات و خطابات خود را ادامه داده‌ام ، و به‌جهت مشورت‌هايى با مرحوم امام ، و براى ريشه‌دار كردن نهضت و انقلاب قرآنى ، در كارهاى اجرائى شركت نكردم . مگر چند روزى در آغاز انقلاب كه برحسب خواسته‌ى مرحوم امام ، مراجعات اصلى مردم را پاسخگو بودم و پيش از تشكيل نمازهاى جمعه بطور رسمى ، اضافه بر سخنرانىهايى در سراسر ايران ، نماز جمعه را در مراكز استان‌ها و بعضى از شهرهاى ديگر ، تشكيل دادم .\r\nسرآمدش نمازجمعه‌اى بود كه در پارك ملّت مشهد مقدّس در حضور حدود نيم ميليون نفر نمازگزار انجام شد ، از تانك به‌عنوان منبر نماز جمعه و از تيربار ضدهوايى بعنوان سلاح و از لباس كفن كامل استفاده كردم . در همين نخستين نمازجمعه‌ى مشهد ، مردم طومارى طولانى را تهيه كردند كه صدها هزار امضاء داشت و با اكثريت امضاها خواستار انتصاب رسمى اينجانب به‌امامت جمعه‌ى مشهد مقدّس شدند ، و سپس طومار را به‌دفتر امام ارسال كردند ولى به‌دست ايشان نرسيد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nنمازجمعه‌ى مستمرّى هم در مسجد مقدّس جمكران ، و در ضمن در دانشگاه صنعتى شريف ، و چند جمعه هم در مسجد دانشگاه تهران اقامه كردم ، سپس مرحوم امام مرحوم حجّة الاسلام و المسلمين آقاى طالقانى را به‌عنوان امام جمعه‌ى تهران مقرّر نمودند .\r\nبا تركِ نمازجمعه در قم به‌علت اذيت‌هاى فراوان عدّه‌اى از متحجّرين حوزوى و تهمت‌هاى كذب ديگران تمام اوقاتم صرف تدريس و تأليف شد ، كه 25 جلد از تفسير سى جلدىِ « الفرقان » را به‌مدت ده سال در قم ، ضمن دو تدريس عربى و فارسى تأليف كردم .\r\nبه‌ياد دارم كه مرحوم آيةاللَّه‌العظمى علّامه‌ى طباطبائى به‌من فرمودند تا اين تفسير پايان نيافته كتاب ديگرى ننويسم و چنان هم شد ، بالاخره در رشته‌هاى تفسيرى ، فلسفى ، فقهى و . . . بيش از 113 اثر تحقيقى قرآنى كه بسيارى از آنها به‌چاپ رسيده يا زيراكس شده و كتاب‌هايى هم كه فعلًا خطى است تأليف نمودم .\r\nبرخى از بزرگان علماى اسلام در عصر حاضر نكاتى را پيرامون تأليفات اينجانب متذكّر شده‌اند ، مِن‌جمله مرحوم آيةاللَّه‌العظمى حكيم مىفرمودند : شما در عين حركات زياد انقلابى ، كتاب‌هايى تأليف نموده‌ايد كه در مدتى كم از تمامى مؤلفين با سابقه‌ى نجف از نظر تعداد و محتوى سبقت گرفته ، و نيز مرحوم امام و مرحوم آقاى خوئى درباره‌ى كتاب « المقارنات » در نجف فرمودند : بهترين كتابى است كه عليه يهود و نصارى نوشته شده ، و بالاخره بر حسب تصديق مؤلَّفاتى گوناگون ، درجه‌ى عالى اجتهاد اينجانب در تمامى علوم اسلامى مورد تأييد مراجعى عظيم‌الشّأن بوده است . جز آنكه با گذشت مراحل تحقيقاتى تفسيرى ، و برمبناى آنها ، نظرات فقهى ، اصولى ، فلسفى ، عقيدتى ، عرفانى\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nو سياسىِ اينجانب اختلافات زيادى با ساير علما دارد .\r\nدر تفسيرِ كم‌تر آيه‌اى است كه نكته‌اى مغفول و يا خطايى مشهود نسبت به آن آيه‌ى مباركه را در ميان تفاسير شيعه و سنى متذكر نشده باشيم ، و در فقه با بسيارى از نظرات مشهور علماى شيعى و سنّى و احياناً با تعدادى از نظرات هر دو فرقه اختلاف داريم ، كه بيش از پانصد فتوى برمبناى قرآن و سنّت و مخالف با نظرات مشهور را در « تبصرةالفقهاء » آورده‌ايم ؛ و مبناى اين اختلاف وسيع در كلّ علوم اسلامى ، آزاد انديشى و تدبّرِ بدون پيش‌فرض در قرآن مبين است ، حال‌آنكه اگر علماى اسلام قرآن را درست بررسى كنند درصد اختلافاتشان با هم بسيار كم مىگردد گرچه اين گونه فتاواى آنان بر خلاف اجماع و رواياتى هم باشد .\r\nاركان اوّليه‌ى فلسفه‌ى مرسوم حوزوى را مانند قِدمت زمانى جهان و حدوث ذاتى آن ، سنخيت خدا و آفريدگان بر مبناى ضرورت سنخيت علت و معلول ، قاعده‌ى « الواحد لا يَصدُرُ منه الا الواحد » و . . . را بر خلاف برداشت‌هاى درست عقلى و قرآنى دانسته و طبعاً بسيارى از نظرات فلسفى را قبول ندارم . در منطق بشرى اضافه بر اعتراضاتى چند ، تعداد شصت و شش تضاد - طبق حساب ابجدى « اللَّه » - ميان نظرات منطقيان موجود است كه در حاشيه‌ى تفسير « الفرقان » در سوره‌ى اعراف ( جلد دهم ، صفحات 37 تا 48 ) يادداشت كرده‌ام .\r\nو بالاخره در علم اصول ، بحث و تحقيق در مباحث الفاظ را نادرست مىدانم - چنان كه هيچ يك از علماى علوم تجربى نيز در بديهيات لفظى بحث نمىكنند - و اصول عملى هم از نصوص كتاب و سنت پيداست . « 1 » اختلاف ما با اكثر علما در مسائل فقهى از ساير علوم بيشتر است ، و\r\n\r\n\r\n","description":"","footnote":"\r\n( 1 ) - كتاب « اصول‌الاستباط » ويژه مباحث ضداصول حوزوى است .\r\n","page_name":" 119 ","page_number":119},
  {"content":"\r\n\r\nتمامى اينها مبناى قرآنى دارد ، در تفسير سى جلدى « الفرقان » در همه‌ى اين موارد به‌تفصيل سخن رفته است . و از نظر فقهى نيز علاوه بر تفسير ، در كتاب‌هاى « تبصرةالفقهاء » « اصول الاستنباط » « تبصرةالوسيلة » « على شاطىء الجمعة » و . . . به‌زبان عربى ، و نيز در « رساله‌ى توضيح‌المسائل نوين » « فقه گويا » « اسرار ، مناسك و ادلّه‌ى حجّ » « مفت‌خواران » و . . .\r\nمباحث مهم فقهى قرآنى را مطرح كرده‌ايم . تمامى اين اختلافات برمبناى اصالتِ دلالت قرآنى است كه آن‌را « ظنّىّ الدّلالة » تلقّى كرده‌اند ! با آن‌كه در فصاحت و بلاغت ، در بالاترين اوج است .\r\nاين خادم كوچك قرآن ، تمامى علوم حوزوى منتسب به‌اسلام را - كه نزد بزرگ‌ترين علماى نيم قرن دريافته‌ام - از آغاز در حاشيه‌ى قرآن قرارداده و رفته رفته به‌اختلاف وسيع اين علوم با قرآن پىبرده‌ام ، و بسيار شده كه با علماى بزرگ گفت‌وگو كرده‌ام و حتى يك‌بار هم محكوم نشده‌ام ، و نوعاً معترفند كه علوم و معارف قرآنى در حوزه‌ها چندان اصالتى ندارد . و معتقدم كه مهمتر از انقلاب سياسى مرحوم امام ، بايستى انقلاب قرآنى در همه‌ى ابعاد علمى ، سياسى و . . . تحقّق يابد . اينجانب ادلّه‌ى اسلامى را ويژه‌ى قرآن و سنّت مىدانم و محور اصلى هم در اين ميان « قرآن » است ، زيرا خداى متعال مىفرمايد : ( و اتلُ ما اوحى اليك من كتاب ربّك لا مبدّل لكلماته و لن تجد من دونه مُلتحداً ) ( كهف / 27 ) و بخوان ، و پيروى كن آن‌چه را از كتاب پروردگارت : ( قرآن ) به‌سويت وحى شده ، هرگز هيچ تبديل‌كننده‌اى براى آن نيست و هرگز به‌جز قرآن پناهگاهى ( رسالتى و وحيانى ) نتوانى يافت .\r\nبنابراين آيه‌ى مباركه ، مسلمانان نيز به‌پيروى از وحى الهى به‌پيامبر گرامى صلى الله عليه و آله هيچ مرجع و پناهگاهى به‌جز قرآن كريم نخواهند داشت كه اگر\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nحديثِ متواترى نيز در دست باشد در صورت مخالفت با نصّ و يا ظاهرِ مستقرِّ قرآن مردود است ، حتى اگر حكمى\r\nهم ضرورتى اسلامى داشته باشد نيازمند به‌اصلى قرآنى است ، مگر اين‌كه قرآن نفى و يا اثباتى درباره‌ى آن نداشته باشد كه از باب « اطيعواالرّسول » پذيرفته است ، چنان كه اگر امامان معصوم عليهم السلام هم مؤيّد چنان ضرورتى باشند تصديق مىشود ، البته از باب « و أولىالأمر منكم . » و اين روايات قطعى هم برگرفته از حروف مقطعه و رمزى آيات قرآن است ، كه آيه‌ى 27 كهف ، منشأ همه‌ى احكام را از قرآن مىداند و بس ؛ در نتيجه سنّت ، وحى ويژه‌اى در برابر قرآن نيست .\r\nشهرت و اجماع و اطباق و حتّى ضرورتِ بين مسلمين هم در برابر قرآن نقشى ندارد ، زيرا بر پايه‌ى آيه‌ى « قل فللّه الحجّةالبالغة » چنان كه حجتهاى اثبات كننده‌ى اصل شريعت « بالغه » است ، آنها هم كه احكام شريعت را ثابت مىكنند ، حجت بالغه‌اند كه يا در قرآن ، و يا بالاخره در سنّت قطعيه بيان شده ، و هرگز نمىتوان پذيرفت كه خداى سبحان ،\r\nحكمى از احكامش را در قرآن و سنّت ثابته نياورده باشد ، تا ما نيازمند به‌مانندِ اجماع و شهرت و اقول اين و آن باشيم ، وانگهى چون نظرات تأليف‌شده‌ى فقيهان ، اندك است ، به‌دست آوردن اجماع همگانى نيز محال است . و فرضاً اگر هم ممكن بود ، هرگز به‌عنوان دليل شرعى قابل پذيرش نبود و نيست . دليل ظنّى هم از ديدگاه قرآن مطرود است كه « لاتقف ما ليس لك به‌علم » نيز هرگز ويژه‌ى اصولِ دين نيست ، زيرا اين ممنوعيتِ غير علم ، پس از احكامى فرعى آمده است ، بنابرين ظنّ و گمان هرگز نقشى در احكام الهى ندارد كه : « ان‌ّالظّنّ لايغنى من‌الحق شيئاً » ؛ اگر هم كتاب‌هايى اسلامى در حوادثى از ميان رفته ، علم و قدرت و رحمت الهيّه در بيان حجّت بالغه‌اش از ميان نرفته است . علم رجال هم اگر نقشى داشته باشد خيلى\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nكمرنگ است ، زيرا جاعلان متونى از احاديث ، سندهايى را هم ساخته‌اند و در نتيجه ، احاديثى صحيح‌السّند ! ! بر خلاف نصّ يا ظاهرِ پايدار قرآن ، به‌دست ما داده‌اند .\r\nچنان‌كه در كتاب « غَوص‌ٌفىالبِحار » حدود يك‌صد و هشتاد جلد كتاب حديثىِ شيعى و سنّى را برمبناى كتاب و سنّت نقد كرده‌ايم .\r\nپس محك اصلى شناخت اسلام ، تنها قرآن و سنّت قطعيه‌ى موافق آن است ، و يا لااقل سنّتى علم‌آور كه موافق و يا مخالف قرآن نباشد ، كه مستفاد از حروف رمزى است ، در نتيجه بسيارى از فتواها و احتياطات مردود است ، و اگر نظراتى فقهى بين فِرَق اسلامى نمودار است كه بر خلاف عقل ، حسّ ، عدل و علم مىباشد ، هرگز پايه‌ى قرآنى ندارد ، و مگر ممكن است اسلامى را كه برمبناى دليل قاطع عقلى پذيرفته‌ايم ، با خود اين مبناى نخستين مخالفتى كند ؟ !\r\nمثلًا درباره‌ى مناظره‌ى حضرت صادق عليه السلام باابوحنيفه روايت جعل كرده‌اند كه فرضاً آن‌حضرت ضمن نهى از قياس باطل ، مبادرت به‌رد قياس اولويت قطعيه نموده ! و مثلًا به‌راوى فرموده باشند : اگر يك انگشت زن بريده شود ديه‌اش يك‌دهم ديه‌ى كامله‌ى مرد است ( يعنى صد مثقال طلا ) و دو انگشت زن ، دو دهمش و سه ، سه دهمش ، ولى ديه‌ى چهار انگشتش مساوى با ديه‌ى دو انگشت او است !\r\nحال آن‌كه اولًا قياس اولويت قطعيه ، قياسى كاملًا صحيح است و مطابق با كتاب و سنت و عقل همه‌ى عقلاست ، ثانياً آيا مىتوان پنداشت كه چهار ، از نظر حساب و ارزش از سه كم‌تر و با دو برابر باشد ! ؟ قرآن هم پس از بيان تفاوت ديه‌ى زن و مرد با آيه‌ى « وَالجروحَ قصاص » ديه‌ى اعضاى زنان را متناسب با ديه‌ى كامله‌ى آنان و ديه‌ى اعضاى مردان را\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nنيز متناسب با ديه‌ى كامله‌ى آنان مقرّر فرموده‌است ،\r\nو نيز در باب ارثِ زنان از شوهران ، اكثر قريب به‌اتفاق فقهاى شيعى ، زنان را از اموال غير منقوله به‌جز قيمت بناى خانه‌ى مسكونى و غيره محروم نموده‌اند ، با آن‌كه بر حسب نصوصى قرآنى هرگز چنان محروميتى وجود ندارد ، زيرا آيه‌ى 11 و 12 سوره‌ى نساء ، تنها وصيّت و دَين را از « ما تَرَكِ » مورِّث استثنا كرده و اين حكم را براى ميراث مرد و زن مكرّراً بيان فرموده است كه : « . . . من بعد وصيّة يوصى بها أو دَين . . . » ، « . . . من بعد وصية يوصين بها أو دَين ، و لهنّ الرّبع مما تركتم ان لم يكن لكم ولد فان كان لكم ولد فلهنّ الّثمن ممّا تركتم من بعد وصيّة توصون بها أو دَين . . . من بعد وصية يوصى بها أو دَين غير مضارّ وصيةً\r\nمن‌اللَّه واللَّه عليم حليم » كه مكرراً تنها مورد وصيت و دين را - براى زنان هم‌چون مردان - استثنا زده است و ديگر هيچ .\r\nروايات اسلامى هم دراين‌باره گوناگون است ، اكثريت فقهاى ما تنها به‌رواياتى استناد كرده‌اند كه هم بر خلاف قرآن است و هم برهان موجود در آنها بر خلاف كل موازين عقلى و شرعى است . مثلًا در رواياتى براى محروميت فوق‌الذكر چنين استدلالى آورده‌اند : « چون زن ، داخل نسب اصلى مرد نشده پس از اصل ميراث ارث نمىبَرَد ! » در حالىكه عكسش نيز چنان است . يعنى چون مرد هم داخل اصل نسب زن نيست پس مانند او از اصل ميراث نبايد ارث ببرد .\r\nو در رواياتى ديگر اين‌گونه آمده : « چون زن بيوه ممكن است ازدواج كند و سپس با شوهر دوّمش به‌خانه‌ى ميراثىِ شوهر اوّل برود و حق ديگران را غصب كند از عين خانه محروم است ! » حال آن‌كه مگر مرد پس از فوت همسرش ، در ازدواج بعدى فعّال‌تر از بيوه نيست ؟ و در\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nغصب هم مگر از زن نيرومندتر نيست ؟ وانگهى چرا در صورتى كه شوهر نكند هم‌چنان ازين بخش ميراث محروم است . پس برمبناى دليل اين روايت ، اگر زن با آن دو احتمال از قسمت‌هاى اصلى « ميراث » محروم باشد ، مرد بايد محروميتى بيشتر داشته باشد .\r\nو يا در قضيه‌ى « عاقله » كه بر مبناى فتاوا ، اگر شخصى بالغ بدون تعمّد كسى را كشت ، خون‌بهاى مقتول بر عهده‌ى عموها و دايىهاى قاتل است هر چند اينان نوجوان بىثروت و وى مسنّ و ثروتمند باشد ! اين فتوا هم صد در صد مخالف عقل و بر خلاف نصوص آياتى از قرآن كريم است .\r\nو نيز در باب قصر نماز و افطار روزه ، همان سفر هشت فرسنگى گذشته ، مبناى فتواى مشهور است با آن‌كه لااقل « مسيرةُ يومٍ » ميزان است يعنى مسافت يك روز مسافرت با وسايل نقليه‌ى امروزى كه خيلى بيشتر از هزار كيلومتر است ، وانگهى اين هم ملاك نيست ، بلكه بر حسب آيه‌ى قصر : « إن خفتم أن يفتنكم‌الّذين كفروا » تنها به‌شرط خوف بر جان و مانند آن ، تنها از كيفيت نماز كاسته مىشود ، كه امروزه در سفر ، هرگز نماز شكسته نمىشود و روزه نيز افطار نمىگردد .\r\nو درباره‌ى فتواى مشهور لزوم طهارت از جنابت براى ورود روزه دار به‌صبح رمضان ، با رجوع به‌قرآن مىبينيم كه بر حسب نص قرآنى هرگز چنان قيدى وجود ندارد ، زيرا « فالآن باشروهنّ . . و كلوا و اشربوا حتّى يتبيّن لكم الخيط الابيض من الخيطالاسود من‌الفجر » مباشرت با زنان را هم‌چون خوردن و آشاميدن ، تا لحظه‌اى پيش از طلوع فجر جايز دانسته ، كه ديگر وقتى براى غسل جنابت نخواهد ماند ، رواياتى شيعى و روايات سنّى هم موافق نصّ آيه است و تنها چند روايت شيعى كه با يكديگر تناقض هم دارند اين طهارتِ پيش از طلوع فجر را يا واجب و يا شرط صحت روزه\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمىدانند .\r\nبا بزرگان علما پيرامون علوم رايج حوزوى به‌ويژه فقه گفت‌وگوهايى داشته‌ام ، از جمله بامرحوم آيةاللَّه‌العظمى حاج سيداحمد خوانسارى درباره‌ى ازدواج با زناكارى كه توبه نكرده و نمىكند ، فرمودند : به‌احتياط واجب نبايد با او ازدواج - اگر چه موقت - كرد ، زيرا بدون مانع بودن زن ، از شروط صحّت ازدواج است ، و گفته‌ى زناكار هم پذيرفته نيست ، گفتم :\r\nبنابراين حرمت ازدواج با او اقوى است و نه به‌احتياط واجب ، وانگهى « حرّم ذلك على المؤمنين » آن‌را تحريم كرده است و اگر هم روايات دراين‌باره مختلف باشند ، تنها آن‌كه با نصّ آيه موافق است مقبول است ؛ فرمودند : شايد ائمّه عليهم السلام آيه‌اى را درنظر داشته‌اند كه اين حرمت را نسخ كرده ، گفتم : اوّلًا آيات ناسخ و منسوخ قرآن معلوم است ، ثانياً در آيه‌ى پنجم سوره‌ى مائده كه آخرين سوره‌ى نازله مىباشد ، نصّ « والمحصنات من‌المؤمنات و . . . » پاكدامنى زنان را شرط اصلىِ ازدواج با آنان دانسته ، كه يا اين آيه شرط مهمترى درباره‌ى عفاف آنان دارد ، و يا لااقل دستى به « حرّم ذلك علىالمؤمنين » نزده است ، بنابراين تا هنگامىكه زنى زِنايش ثابت نشده حكم عفاف براى وى جاريست . در اين جا بود كه ايشان طبق نصِّ آيه‌ى تحريم ، فتواى قطعى به‌حرمت ازدواج ناهمسان دادند .\r\nهم‌چنين با مرحوم آية اللَّه العظمى گلپايگانى در اين‌باره بحث شد ؛ فرمودند : در حاشيه‌ى\r\nخطّى « عروه » احتياط واجب كرده‌ام ، ولى پس از بررسى ديديم كه فتواى ايشان احتياط مستحب بود . گفتم : بر مبناى نصِّ آيه‌ى تحريم اين احتياطات هم بىجاست و طبق دو نص قرآنى اين ازدواج ناهمسان حرام است .\r\nمرحوم آيةاللَّه‌العظمى خويى هم مىفرمودند : « لاينكحُ » خبر است و نه\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nانشاء پس حرمت نيست ، گفتم اگر خبر است قطعاً دروغ است ، زيرا هرگز مرد زناكار براى ازدواج به‌دنبال زن زناكار نمىرود ، و زن زناكار هم در تكاپوى ازدواج با مرد زناكار نيست ، پس « لاينكحُ » انشاء است به‌لفظ خبر ، و چون « حرّم » و « ذلك » مذكّرند ، مرجع و مشارٌاليه آن‌دو فقط « نكاح » است و نه « زنا » كه لفظاً مؤنّث مجازى است . و اگر هم بر فرض محال ، مرجع « ذلك » زنا بود ! مىپرسيم : آيا زنا تنها بر مؤمنان حرام است ؟ ! و نه بر كافران و فاسقان ؟ ! بنابراين « حرّم ذلك علىالمؤمنين » نصّ بر حرمت است ! فرمودند : از اين « حُرِّمَ » غفلت شده و دليل اول هم درست است .\r\nدر باب مسئله‌ى مشهوره‌ى « رِضاع » : شيرخوارگى ، نوعاً فتواى اكثريت فقها بر اين است كه اگر پسرى از زن شما شير خورْد پسر رضاعى شماست ، پس اگر او ازدواج كرد ، و سپس همسرش را طلاق داد يا پسر فوت كرد ، ازدواج با اين زن بر شما حرام است ! ! در اين باره با « مرحوم آيةاللَّه‌العظمى خمينى » در نجف اشرف گفت‌وگويى داشتم ، ايشان فتواى مشهور را مىپذيرفتند ! ! گفتم : اولًا پسر رضاعى هيچ معنايى ندارد ، زيرا حرمت رضاعى فقط در چهارچوب ازدواج است ، و آيا ازدواج ميان پدر و پسر رضاعى هم ممكن است ؟ تا پسر ، حرمت رضاعى داشته باشد ! ! وانگهى « و حلائل ابنائكم الّذين من اصلابكم » حرمت ازدواج را ويژه‌ى زنان پسران صُلبى و اصلى دانسته ، كه در نتيجه چنان پسرانى و « ادعياء » ( فرزندخواندگان ) از اين حكم برونند ، اگر هم بر فرض محال پسران رضاعى وجود داشتند ، ازدواج با زنان آنان معنايى ندارد ! ايشان پس از گفتن جملاتى كوتاه فرمودند : فتواى مشهور محترم و پذيرفته است ، با آن‌كه بر خلاف آيه است و روايتى هم نيست كه آن را تأييد كند ! ! بالاخره\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nما مبتلا به‌اجماع و شهرتيم .\r\nگفتم : ولى در كلّ ، موافق با نصِّ قرآن و بر خلاف فتاواى ديگران ، حرمت شيرخوارگى در انحصار مادران و خواهران رضاعى است .\r\nدر باب وجوب اطاعت مطلق از سنّت پيامبر و سيره‌ى ائمه‌ى معصومين عليهم السلام به مرحوم آيةاللَّه‌العظمى خويى متذكّر شدم كه از جهت اشاره‌ى كتاب و صراحت سنّت ، قطعاً غسل جمعه واجب است . پس چرا در اين حكم ، اجماع و شهرت فقها بر استحباب است ! ؟ فرمودند : ما گرفتار شهرت و اجماعيم ! گفتم : اين گرفتارى ، خلاف كتاب و سنّت است .\r\nدر باب زكاتِ « الزّيتون و الرمّان » كه در آيه‌ى 141 سوره‌ى انعام در مورد اموال زكويّه آمده ، به‌دليل « آتوا حقّه يوم حصاده » نيز مرحوم آيةاللَّه العظمى خوي عرض كردم : بنابرين زكات به‌بيش از نُه چيز تعلق مىگيرد .\r\nفرمودند : اين آيه مكّى است و زكات حكمى مدنى است . گفتم : از سى آيه‌ى مكّى و مدنى درباره‌ى زكات ، شانزده آيه‌اش مكّى است . فرمودند :\r\nاين فقهِ جديد است ! گفتم : اين فقهِ قرآن است و قديمىتر از فقه شماست .\r\nبا مرحوم آيةاللَّه‌العظمى ميرزامهدى آشتيانى درباره آيه‌ى « ان من شىءٍ الّا يسبّح بحمده » گفت‌وگويى شد ، فرمودند : اين تسبيح ، تكوينى است ، يعنى نگرش درست در وجود اشياء ما را به‌وجود خداى سبحان راهنمايى مىكند ، گفتم : تسبيحِ تكوينى قابل فهمِ تمام مكلّفان بوده و به آن امر شده است مانند : « قل انظروا ماذا فىالسّماوات والارض » و همچنين در آياتى ديگر مانند : « افلم ينظروا فى ملكوت‌السّماوات والارض » نگرش نكردن و نيانديشيدن در حقيقتِ وجودىِ آسمان‌ها و زمين - كه ذاتاً نيازمند مطلق و فقر مَحضَند - توبيخ شده است بنابراين تسبيح در آيه‌ى\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n« ان من شىءٍ الّا يسبّح بحمده » صرفاً تسبيح تكوينى نيست زيرا خداى متعال در ادامه‌ى آيه مىفرمايد : « و لكن لا تفقهون تسبيحهم » « ليكن تسبيحاتشان را درنمىيابيد » و اين پاسخ‌گوى شماست ، چون خداى بزرگ هرگز مكلّفان را به‌چيزى امر نمىكند كه « لاتفقهون » :\r\nنمىفهميد ، پيامد آن باشد ؛ پس با دقت در معناى آيه ، اين نكته را در مىيابيم كه همه‌ى اشياء - اعمّ از جمادات ، نباتات و حيوانات - علاوه بر تسبيح تكوينى ، هر يك به‌زبانِ ويژه‌ى خود ، آگاهانه و با اختيار به‌تسبيح خداى سبحان مشغول هستند ولى ما نحوه‌ى آن تسبيح را نمىفهميم . اين فيلسوف بزرگوار در آخر كار نظر مرا پذيرفت .\r\nبا مرحوم آيةاللَّه‌العظمى حاج سيّد ابوالحسن رفيعى قزوينى درباره تجرّد و عدم تجرد روح گفتگويى به‌ميان آمد ، گفتم : اضافه بر ساير ادلّه بر انحصار تجرّد به‌خدا ، چرا فيلسوفان به‌آيه‌ى « قل‌الرّوح من امر ربّى » براى تجرّد روح تمسّك بدين‌گونه جسته‌اند ، كه روح از عالم امر است ، و امر هم ايجاد مجرّدات است ! ! با آنكه ( امر ) در لغت تنها به‌معنى فرمان ، كار و چيز است و آيه‌ى « الاله‌الخلق والأمر » هم پس از خلقت و عرش آمده ، كه به‌معنى آفرينش و تدبير است ، پس « الخلق » كلّ آفرينش ، و « الامر » كل كار تدبير آفريدگان است ، چنان كه « كل شىءٍ خلقناه به قدر » خلق و آفرينش را مربوط به‌تمامى اشياء دانسته ، پس در اختصاص خلق مادّيات نيست . بعد از سخنانى چند فرمودند : آرى آن‌گونه استدلال به‌قرآن ، تعدّى و تفسير به‌رأى است ، اگر اينان از پيش خود با ادلّه‌اى كه قانعشان كرده به‌تجرّد روح اعتقاد دارند چرا اين عقيده را بر قرآن تحميل مىكنند ! !\r\nو بالاخره ، حتّى با صَرف‌نظر از اين مباحثات و مناظرات ، اگر قرآن\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمحور اصلى علوم اسلامى باشد ! بسيارى از نظريات حوزوى مخدوش است . اين يك ايراد بزرگ بر علوم اسلامى ! است كه يا پايه‌ى قرآنى ندارد و يا بر ضدّ قرآن است ! و اشكال ديگر اين است كه اگر هم احياناً در اكثر محافل حوزوى ، نظرى صحيح با بررسى دقيق ، مطابقِ دليلِ قرآن و سنّت مطرح گردد ، چون بر خلاف مشهور است ، در كتب منتشره و يا به‌هنگام اعلان فتوا در رساله‌هاى علميه ، چهره‌ى ديگرى به خود مىگيرد ، از جمله در بحث با مرحوم آيةاللَّه‌العظمى مرعشى نجفى درباره اينكه دخانيات روزه را باطل مىكند يا نه ، در جلسه‌اى خصوصى فرمودند :\r\nبه‌دليل حديثى\r\nموثّق ، دود مبطل روزه نيست . گفتم : نخست به‌دليل قرآن ،\r\nكه فقط خوردن و آشاميدن و مباشرت با زن را مبطل روزه مىداند و سپس به‌دليل روايت ؛ - البته بر مبناى قرآن ، استعمال دخانيات قطعاً حرام است ولى روزه را باطل نمىكند - بعد از آن گفتم : آيا در رساله هم اين گونه مرقوم فرموده‌ايد ؟ فرمود : به‌ملاحظه‌ى مردم نه ، بلكه آن را نيز در رساله از مبطلات برشمرده‌ام !\r\nآنچه نوشتم اندكى از بسيار و مختصرى از تلاش مستمرّ نگارنده براى گسترش نهضت قرآنى در سطح جهان است ، و البته مشروح اين خاطرات و زندگينامه مفصّلًا در مصاحبه‌اى هشتصد صفحه‌اى در حال تنظيم است كه ان‌شاءاللَّه به‌چاپ خواهد رسيد .\r\nبه‌انتظار روزى كه معارف قرآن جهانگير شود ، با قيام منتَظَر منتظِران امام مهدى ( عجّل‌اللَّه تعالى فرجه الشّريف ) .\r\nقم - محمّد صادقى تهرانى - 15 خرداد 1383 ه . ش\r\nجامعةُ علوم‌ِالقرآن / « واحد تبليغات »\r\nقم - بلوار امين ، كوچه‌ى 21 ، پلاك 7 ، كد پستى : 37139\r\nتلفن : 2934425 ؛ نمابر : 1 - 2935480\r\naddress : ( no 7 . 21 alley amin bivd qom - irarn tel : 2934425\r\nfax : 2935480 - 1 )\r\nurl : www forghan . org email : sadeghi @ forghan . org\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n( university for quranic studies )\r\n\r\nتأليفات حضرت آيةاللَّه‌العظمى صادقى تهرانى « دامت بركاته »\r\nعربى :\r\n1 - الفرقان فى تفسيرالقرآن بالقرآن\r\nوالسنة « 30 مجلداً »\r\n31 - التّفسير الموضوعى بين الكتاب و السّنّة « 22 مجلّداً »\r\n53 - الفقه‌المُقارَن بين‌الكتاب و السّنّة « 8 مجلّدات »\r\n61 - عقائدنا\r\n62 - المقارنات\r\n63 - رسول‌الإسلام في الكتب السّماوية\r\n64 - حوار بين الإلهيين و الماديين\r\n65 - علىّ و الحاكمون\r\n66 - على شاطىء الجمعة\r\n67 - فتياتنا\r\n68 - أين « الكراسة »\r\n69 - مقارنات فقهيّة\r\n70 - تاريخ‌الفكر و الحضارة\r\n71 - لماذا نصلّى و متى نقصر من‌الصّلاة ؟\r\n72 - لماذا انتصرت اسرائيل و متى تنهزم ؟\r\n73 - حوار بين اهل الجنّة و النّار\r\n74 - المناظرات\r\n75 - المسافرون\r\n76 - تبصرةالفقهاء بين‌الكتاب و السّنّة\r\n77 - تبصرةالوسيلة بين‌الكتاب و السّنّة\r\n78 - أصول الاستنباط بين‌الكتاب و السّنّة\r\n79 - غَوصٌ في البِحار بين‌الكتاب و السّنّة\r\n80 - الفقهاء بين‌الكتاب و السّنّة\r\n81 - شذرات الوسائل و الوافي « مخطوط »\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n82 - البلاغ في تفسير القرآن بالقرآن\r\nفارسى :\r\n83 - بشارات عهدين\r\n84 - ستارگان از ديدگاه قرآن\r\n75 - اسرار ، مناسك و ادلّه‌ى حجّ\r\n86 - انقلاب اسلامى 1920 عراق\r\n87 - آفريدگار و آفريده\r\n88 - حكومت قرآن\r\n89 - دعاهاى قرآنى « خطى »\r\n90 - حكومت مهدى عليه السلام\r\n91 - آيات رحمانى\r\n92 - گفت‌وگويى در مسجدالنّبى صلى الله عليه و آله\r\n93 - مسيح عليه السلام از نظر قرآن و انجيل\r\n94 - خاتم پيامبران\r\n95 - سپاه نگهبانان اسلام\r\n96 - مفت‌خواران\r\n97 - قرآن و نظام آموزشى حوزه « جزوه »\r\n98 - قضاوت از ديدگاه كتاب و سنت\r\n99 - حكومت صالحان يا ولايت فقيهان « خطى »\r\n100 - ماترياليسم و متافيزيك\r\n101 - مفسدين فىالارض\r\n102 - نماز جمعه\r\n103 - نماز مسافر با وسايل امروزى\r\n104 - پيروزى اسرائيل چرا و شكست آن كى ؟\r\n105 - برخورد دو جهان‌بينى\r\n106 - حقوق زنان از ديدگاه قرآن و سنّت\r\n107 - رساله‌ى توضيح‌المسائل نوين\r\n108 - فقه گويا\r\n109 - مسافران ( نگرشى جديد بر نماز و روزه مسافر )\r\n110 - توضيح‌المسائل نوين ( تأليف سال 1373 )\r\n111 - ترجمان قرآن\r\n112 - ترجمه و تفسير فارسى مختصر قرآن\r\n113 - جواب استفتاات\r\n114 - غوص فى البحار\r\n115 - نقدى بر سخنانى از دين پژوهان معاصر\r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n . \r\n","description":"","footnote":"","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n . \r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n . \r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n . \r\n","description":"","footnote":"","page_name":" 139 ","page_number":139},
  {"content":"\r\n . \r\n\r\n","description":"","footnote":"","page_name":" 140 ","page_number":140}
  ]