[
  {"content":"\r\n\r\nسلسله مباحث\r\nامامت ومهدويت\r\nجلد اول\r\nحضرت آية الله العظمى\r\nآقاى حاج شيخ لطف الله صافى گلپايگانى مدظله الشريف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nصافى گلپايگانى ، لطف الله ،\r\nامامت ومهدويت / لطف الله صافى گلپايگانى . - قم :\r\nواحد بين الملل دفتر حضرت آيت الله العظمى صافى گلپايگانى 1433 ق . = 1391 . 4 ج .\r\n000 / 320 ريال isbn : 978 - 600 - 5105 - 04 - 9\r\nفهرست نويسى براساس اطلاعات فيپا .\r\n1 . مهدويت . 2 . محمد بن حسن ( عج ) امام دوازدهم\r\n255 ق . - 3 . امامت الف . دفتر حضرت آيت الله العظمى صافى گلپايگانى .\r\nواحد بين الملل . ب . عنوان .\r\n2 ص / 4 / 224 bp\r\n462 / 297\r\nسلسله مباحث امامت ومهدويت / ج 1\r\nمؤلف : مرجع عاليقدر حضرت آيت الله العظمى صافى گلپايگانى ( مدظله الشريف )\r\nناشر : واحد بين الملل دفتر حضرت آيت الله صافى گلپايگانى\r\nچاپخانه و شمارگان : ثامن الحجج عليه السلام / 2000 دوره\r\nنوبت و تاريخ چاپ : پنجم / بهار 1391 ولادت حضرت فاطمه زهرا عليها السلام\r\nقيمت : 32000 تومان\r\nشابك : 9 - 04 - 5105 - 600 - 978\r\nتلفن ونمابر : 7715511 - 7479 - 0251\r\nسايت : www . saafi . net www . saafibooks . com\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاللهم\r\nكن لوليك الحجة بن\r\nالحسن صلواتك عليه وعلى\r\nآبائه في هذه الساعة وفي\r\nكل ساعةوليا وحافظا\r\nوقائدا وناصرا ودليلا وعينا\r\nحتى تسكنه ارضك طوعا\r\nوتمتعه فيها طويلا\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nمرجع عاليقدر حضرت آية الله العظمى\r\nآقاى حاج شيخ لطف الله صافى گلپايگانى مدظله الشريف\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسلسله مباحث امامت و مهدويت ( 1 )\r\n\r\nمقدمهء مؤلف\r\nبسم اللَّه الرحمن الرحيم\r\nبا استعانت از خداوند متعال و در ظلّ عنايات خاصه حضرت مولى الورى ، بقيّة اللَّه في الأرضين ارواح العالمين له الفداء ، تعدادى از مقالات و تأليفات حقير كه پيش از اين مكرر چاپ شده ، بر حسب درخواست علاقه‌مندان تجديد طبع مىشود كه باز هم ران ملخى از اين مور ريزه‌خوار سفره گسترده احسان آن حضرت به ملازمان درگاه و چاكران پيشگاه سليمان پناهى آن قطب عالم امكان و صاحب زمان عليه افضل التحيّة و السلام باشد .\r\nإنّ الهدايا على مقدار مهديها\r\nاللّهمّ عجل فرجه و سهل مخرجه و قرب زمانه و اهلك اعدائه و اجعلنا من مقوية سلطانه و انصاره و من المستشهدين بين يديه به حق محمّد و آله الطاهرين صلوات اللَّه عليهم اجمعين .\r\nرجب المرجب 1417\r\nلطف اللَّه صافى گلپايگانى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبسم الله الرحمن الرحيم\r\nسخن ناشر\r\nبا استعانت از خداوند جل و على و در ظل عنايات وتوجهات خاصهء حضرت مولى الورى بقية الله فى الارضين ارواح العالمين له الفداء ، به مناسبت ميلاد عصمت كبرى صديقه طاهره حضرت فاطمه زهرا عليها السلام و در راستاى احياى آثار اهلبيت عصم و طهارت عليهم السلام و تبليغ و ترويج انديشه هاى پاك و زلال ائمه طاهرين عليهم السلام و نيز در پى درخواست هاى مكرر مؤمنين مخلص در ايران و كشورهاى علاقه مند به اهل بيت عليهم السلام وآثار ايشان ، واحد بين الملل دفتر حضرت آيت الله العظمى صافى گلپايگانى فتخار دارد اين مجموعهء نفيس و غنى را كه به قلم عالم وارسته فقيه اهلييت عصمت و طهارت عليهم السلام و نگهبان مخلص مرزهاى عقيده ، مرجع عاليقدر جهان تشيع حضرت آية الله العظمى صافى گلپايگانى ( مد ظله العالى ) به عنوان سلسله مباحث \" امامت و مهدويت \" به زيور طبع برساند .\r\nقابل ذكر است مجموعهء سلسله مباحث \" امات و مهدويت \" قبلا در طول سالهاى متمادى در سه جلد منتشر مى شده است در چاپ حاضر با افزوده شدن چند كتاب ديگر بر آنان ، از جمله ترجمه و تلخيص كتاب ارزشمند \" منتخب الاثر فى الامام الثانى عشر \" ، در چهار مجلد در اختيار دوستداران اهل بيت عليهم السلام قرار مى گيرد\r\nاميد است نشر اين اثر فاخر و ماندگار به شرف خط قبول شيعيان و ملازمان درگاه و چاكران آستان ملائك پاسبان آن قطب جهان و كهف امان و ولى دوران قرار گيرد .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nولايت تكوينى و ولايت تشريعى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\nاگرچه مسلمانان در تمام ازمنه و اعصار و امكنه و اقطار ، همواره به اتّحاد ، اتفاق ، برادرى ، وفاق و پرهيز از جدال و نفاق احتياج داشته و دارند ؛ امّا در كمتر عصرى مانند عصر حاضر ، درمان دردهاى اجتماعى ، سياسى ، اقتصادى و حل مشكلات مادّى و معنوى آنها ، به وحدت كلمه محتاج بوده است . چنان‌كه در هيچ عصرى مانند عصر ما ، از جهت وسايل ارتباطى ، تحقق وحدت كامل اسلامى و اتّحاد مسلمانان زمينه نداشته است .\r\nوسايل ارتباط جديد ، خود به خود مسلمانان را به هم نزديك كرده و از حال هم باخبر ساخته ، و فاصلهء زمان و مكان را از ميان برداشته و مسايلى را كه مسلمانان در هر منطقه و كشورى با آن درگيرى دارند ، به عموم مسلمانان عرضه و همه را به همكارى و هم‌صدايى دعوت مىكند .\r\nامروز اتّحاد اسلامى ، مىتواند بيش از يك ميليارد مسلمان « 1 » كشورها و قارّه‌هاى مختلف را به هم پيوند داده و در خود بگنجاند ، و در آنِ واحد از همه ، براى همه و در راه تحقق اهداف عالى و انسانى اسلام و دفاع از عدالت و آزادى ، يارى و كمك بگيرد و همه را در عين حالى كه گرفتار حكومت‌هاى مختلف و متنازع\r\n\r\n\r\n","description":"","footnote":"\r\n( 1 ) . طبق بعضى آمارها .\r\n","page_name":" 11 ","page_number":11},
  {"content":"\r\n\r\nشده‌اند ، « 1 » تحت حكومت و قيادت اسلام رهبرى نمايد و حكومت اسلام را ما فوق هر حكومت و رژيمى قرار داده و پرچم « لا إِله إلّااللَّه » و اعتصام به حبل اللَّه را در برابر چشم بصيرت هر مسلمان افراشته سازد ، اتحادى كه در مشتركاتى چون قرآن و احكام آن ، قبله ، مساجد ، مآذن ، نماز ، روزه ، حج و شعاير اسلامى ديگر ، پس از چهارده قرن ، هنوز نظايرش به قوّت جلوه‌گر است ، گسترش دهد و به يك اتّحاد نيرومند تمام عيار فرهنگى ، آموزشى ، سياسى ، مالى و اقتصادى اسلامى برساند .\r\nمسلمانانِ امروز صداى يكديگر را مىشنوند و مىتوانند به استغاثهء يك نفر مسلمان و يك نفر همنوع كه در دورترين نقاط جهان گرفتار فشار و تبعيض نژادى و طبقاتى و سلب آزادى شده باشد ، جواب دهند و دنياى اسلام را براى يارى و كمك او بسيج نمايند .\r\nبديهى است كه در تحقق و حصول اين هدف عالى ، وجود يك مركز مطمئن و خودساخته و مورد اعتماد كه مجهّز به تمام وسايل ارتباط با مسلمانان جهان باشد ، بسيار لازم و مؤثر است . « 2 » امّا اينكه اين كار چگونه بايد انجام شود ، چه كسانى بايد شروع و اقدام نمايند ، محل اين مركز كجا بايد باشد و برنامهء كار چگونه بايد تنظيم شود ، مطالب مهمّى\r\n\r\n\r\n","description":"","footnote":"\r\n( 1 ) . كشورهايى چون : ليبى ، مصر ، سودان ، مغرب ، الجزاير ، عراق ، سوريه ، اردن ، فلسطين ، عربستان سعودى و حكومت‌هاى به اصطلاح آزاد ، يمن جنوبى و شمالى و حكومت‌هاى ديگرى كه شايد از چهل حكومت بيشتر باشد كه اكثراً متمايل به شرق يا غرب بوده و تحت نفوذ آنها و مكتب‌هاى استعمارى و الحادى آنها مىباشند .\r\n( 2 ) . خوشبختانه در اثر انقلاب اسلامى ايران ، عملى شدن و دست يافتن به اهداف اسلام و كارسازى اسلام در بازسازى جوامع بشرى ، بر اساس ايمان به خدا و حكومت احكام خدا و لغو كامل استعباد و استضعاف ، آشكار شده و دنياى متحيّر به ويژگىهاى مكتب اسلام در رفع سرگردانىهاى كنونى ، تا حدّى متوجّه گرديده است .\r\n","page_name":" 12 ","page_number":12},
  {"content":"\r\n\r\nاست كه اين رساله جاى بررسى آنها نيست .\r\nاجمالًا بايد همه در اين مطلبى كه پيشنهاد مىكنم و از مسائل بسيار حياتى عالم اسلام است ، فكر كنند و طرح بدهند و كوشش نمايند كه هرچه زودتر - به نحوى كه عقلا و دورانديشان و مخلصان شيعه و اهل سنّت آن را تصويب نمايند - جامه عمل بپوشد و بحث در اين موضوع ، موجب اختلاف تازه يا تشديد آن نگردد :\r\n« وَمَا النَّصْرُ إِلّا مِنْ عِنْدِ اللَّهِ الْعَزِيزِ الْحَكِيمِ » ؛ « 1 »\r\nاين مسلمانان هستند كه با نيروى اتّحاد ، هم اكنون با مسلمانان اريتره ، فلسطين ، فيليپين ، بلغارستان ، يوگسلاوى ، سومالى ، برمه ، چين « 2 » و نقاط ديگر همدردى كرده و در مجامع رسمى بين المللى ، يكديگر را تأييد و پشتيبانى مىنمايند .\r\nبحمداللَّه ، هر روز زمينه براى مستحكم‌تر شدن وحدت اسلامى كه اساس و پايه وحدت آزاد و انسانى جهانى است ، فراهم‌تر مىشود و روز به روز جنبش طرد برنامه‌ها و نظامات غير اسلامى و مطالبهء برقرارى نظام اسلامى در مسلمانان قوىتر مىگردد .\r\nصدها ميليون مسلمان ، در آفريقا و آسيا ، استعمار را از سرزمين‌هاى خود بيرون رانده‌اند ، و اين ملت مصر است كه با بيرون كردن بيش از بيست هزار كارشناس و افراد روسى ، خود را از خطر سلطه كمونيسم نجات داده و بازگشت خود را به نظام اسلامى رقم زده است .\r\n\r\n\r\n","description":"","footnote":"\r\n( 1 ) . سوره آل عمران ، آيه 126 .\r\n( 2 ) . و اخيراً با مسلمانان مظلوم افغانستان ، كه گرفتار وحشيانه‌ترين هجوم‌ها از سوى روسيه‌شدند ، مسلمانان جهان ، غير از معدود سرانى كه با روسيه بند و بست داشته يا نوكر روسيه هستند ، با آنها همدردى مىنمايند و مصايب آنها را مصيبت خود مىدانند .\r\n","page_name":" 13 ","page_number":13},
  {"content":"\r\n\r\nو اين ملّت پاكستان است كه حكومت غرب پرست را ساقط مىكند و تعطيلى يكشنبه را لغو و به جاى آن تعطيلى جمعه را رسمى مىنمايد و اجراى كامل نظامات اسلامى را عنوان مىنمايد .\r\nو حتى اين ملّت تركيه و دانشجويان مسلمان آن هستند كه پس از پنجاه سال اختناق رژيم تحميلى و ضدّ اسلامى و استعمارگر ، به پا خاسته و شعاير اسلام را احيا مىكنند و به سوى اسلام مىروند و بازگرداندن مسجد اياصوفيه را به اسلام ، و اخراج رهبر اخلال‌گر دولت ملّيون مسيحى را از اسلامبول مطالبه مىنمايند .\r\nخلاصه تقريباً در همه جا ، چه در كشورهاى به اصطلاح آزاد شدهء اسلامى ؛ مثل پاكستان ، بنگلادش ، مصر و اندونزى و چه در كشورهاى آزاد نشده ، جنبش اسلام‌خواهى و مطالبه عمل به احكام اسلام و شعار « سرزمين‌هاى اسلام ، براى اسلام و مسلمانان » « 1 » كم و بيش ديده مىشود .\r\nبر مسلمانان لازم است كه از فرصت استفاده كرده و به وحدت اسلامى تمسّك جويند تا رسالت جهانى اسلام را به جهانيان برسانند و ناتوانى و ضعفى را كه در اثر اختلافات و بدگمانىها و جهل به حقايق دين ، و خيانت‌ها و تحريكات و تلقينات سوء و اضلال استعمار ، پيكر جامعه مسلمان را رنجور و نحيف ساخته با اتّحاد و اتفاق و حسن ظنّ و حمل به صحّت و گذشت و اصلاح ذات بين و رعايت حقوق اخوت ، بر طرف سازند . و مسائل و مباحث سياسى ، اقتصادى ، اجتماعى و اعتقادى را فقط و فقط به منظور تحقيق و كاوش و ظاهر شدن انديشه‌هاى اصيل اسلامى و كمك به پيشرفت و ترقّى نسل معاصر ، طرح و در چهارچوب تعاليم جامع اسلامى\r\n\r\n\r\n","description":"","footnote":"\r\n( 1 ) . شعار « سرزمين‌هاى عرب ، يا نفت عرب ، براى عرب » و مانند آن ، اسلامى نيست و براى منحرف كردن افكار مسلمانان در جهت مبارزه با شعار اسلامى « سرزمين‌ها و معادن اسلام ، براى اسلام » عنوان شده است .\r\n","page_name":" 14 ","page_number":14},
  {"content":"\r\n\r\nبررسى نمايند و در اين باب جاه‌طلبى و شهرت‌خواهى و عناد و لجاج و خودرأيى را كنار گذاشته و از مكتب‌هاى بيگانگان و مزدوران استعمار الهام نگيرند و از مطرح كردن مسايلى كه فعلًا طرح آن لزومى ندارد - غفلت جامعه از بررسى آن ، زيانى به جايى نمىزند - بسا به موجب اختلاف و جدايى و جدال گردد ، خوددارى نمايند و بىسبب دودستگى و تفرّق ايجاد نكنند و به اسم تحقيق و روشن كردن افكار ، جامعه‌اى را كه بايد به جبران عقب‌ماندگىهاى خود بپردازد و در رشته‌هايى از صنعت و علوم تجربى كه از ديگران عقب مانده ، هرچه زودتر و سريع‌تر پيش برود ، از كار و تلاش باز ندارند .\r\n\r\nتذكّر ديگر\r\nهوشيارى و بيدارى ملّت اسلام ، دشمنان را نگران ساخته و منافع استعمارگرانه آنها را سخت در خطر انداخته است ، پس افراد مزدورى را استخدام كرده‌اند كه بر وحدت اسلامى و اتّحاد مسلمانان ضربه وارد كنند و مسلمانان را به خود مشغول ، و از مسير ترقّى و حركت و جهاد خارج نمايند و مسايلى را طرح كنند كه موجب گمراهى افكار و حمله به عقايد و تاريخ و مقدّسات و قلب و تحريف حقايق باشد ، تا فكر و قلم انديشمندان و علما و نويسندگان و گويندگان را متوجّه دفع شبهات و گمراهىها و جلوگيرى از انحراف افكار و دفاع از حقايق و عقايد و تاريخ و معارف گرداند ، و از پرداختن به مسايل ديگر كه استعمار را به سوى جهنم سقوط مىبرد ، باز دارد .\r\nآنان حتى به اسم توحيد و اتّحاد اسلامى و دعوت به ترك شرك و نفى غلوّ - و اين‌گونه الفاظ و مفاهيم كه مورد قبول هر مسلمان است - هرچند روز يك بار ، آتش اختلافى را روشن مىنمايند ، و پس از آنكه در اثر بيدارى مردم ، آن آتش خاموش\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nو آن نغمه فراموش شد ، آتش ديگرى روشن ، و نغمهء تازه‌اى را ساز مىكنند .\r\nبر مسلمانان است با اين صداها و فريادهاى تفرقه‌انداز را از هر حلقومى كه بلند شود ، ساكت كنند ، و كلام حكمت نظام اميرالمؤمنين عليه السلام را در نظر گرفته تا مانند « اتّباعُ كُلّ ناعِقٍ ؛ از هر صدايى پيروى كردن » نشوند و مفاهيم و الفاظ و اصطلاحات و برنامه‌هاى اسلام را از راه‌هايى كه صحّت آن تضمين و به گواهى رهبر اسلام رسيده ، فراگيرند .\r\n\r\nپيرامون مقام ولايت\r\nاز جمله چندى است كه عوامل مزدور و مغرض و مأمور - كه به هويت آنها اشاره شد - به مقامات قدسيه انبيا و اوصيا ، متهتّكانه و بىادبانه جسارت كرده و شؤون و مراتب مسلّم و معلوم آنها را انكار مىكنند و مىخواهند از اين راه جنگ داخلى برپا كرده ، تشكّل و هم‌بستگى نيرومند مسلمانان را در برابر دشمنان اسلام و مزدوران الحاد و استعمار ضعيف نمايند . يكى را بر مىانگيزند تا فضايل و علوم لدُنّى آنها را انكار كند ، و ديگرى را مأمور حمله به حريم ولايت آنها مىسازند و شؤونى را كه خداوند متعال به آن بزرگواران عطا كرده است ، حاشا مىنمايند .\r\nحتى پاى جسارت را فراتر گذاشته ، با نواصب و دشمنان اهل بيت رسالت هم‌صدا شده ، پيروى از يزيد ، معاويه ، زياد ، ابن زياد ، حجّاج و متوكّل را شعار خود ساخته ، و آيين بنى اميه و دشمنان آل محمّد عليهم السلام را نوسازى مىنمايند .\r\nپاره‌اى هم با تأويلات و تفسيرهاى نادرستى در پيرامون مسايلى مانند عصمت ، طهارت ، شفاعت ، ولايت ، وصايت و امامت مىخواهند خود را روشن فكر جلوه دهند ، تا تنى چند از افراد خام و روشن‌فكر زده را به دور خود جمع كرده ، در مقاصد جاه‌طلبانه خود از آنها استفاده نمايند .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nراجع به ولايت تكوينى و تشريعى نيز باب بحث و انكار را باز كرده ، و خوشبختانه يا متأسفانه ، بيشتر آنان كه در انكار آن مبالغه دارند ، معنى صحيح آن را درك نكرده و ندانسته و متعصّبانه و از راه لجاج و عناد انكار مىكنند ، چنان‌كه از معترضان و مخالفان آنها نيز بسيارى از ناحيه علم و آگاهى هم‌طراز آنها هستند .\r\nاز اين جهت بسا مىشود كه سلب و ايجاب طرفين وارد بر دو موضوع شده و آنچه يك نفر اثبات و از آن دفاع مىنمايد ، غير آن چيزى است كه ديگرى انكار و ردّ كرده است و مفهوم ولايت تكوينى و ولايت تشريعى نزد كسى كه آن را ردّ مىكند ، مفهومى است كه اثبات كنندهء ولايت تكوينى و تشريعى هم آن را ردّ مىنمايند و در نظر اثبات كننده نيز مفهومى است كه ردّ كننده هم آن را اثبات مىكند و اگر طرفين بفهمند نفى و اثبات آنها در دو مورد است و به هم ارتباط ندارد ، مىفهمند كه نزاع آنها لفظى بوده و ناآگاهى و ترك تحقيق باعث آن شده است .\r\nپاسخ‌هايى پيرامون اين دو جمله داده شده است ؛ ولى به نظر مىرسد به طور كافى روشن كننده اين مطلب نيست و محلّ بحث را تعيين نمىكنند و موارد لفظى بودن اين بحث و موارد حقيقى بودن آن را آشكار نكرده‌اند .\r\nالبته پاره‌اى هستند كه عامدانه و مغرضانه و مأمورانه ، راه خلاف را مىپويند و حتى ادعيه‌اى مثل \" جوشن كبير \" كه تمامش ذكر خدا و اسماء الحسنى و توحيد است و كتاب‌هايى مثل \" الغدير \" را خرافات مىگويند و ولايت تكوينى و تشريعى را بر هر معنى انكار مىكنند ، حتى از ابن تيميه‌ها و ابن قيّم‌ها و ابن حطان‌ها و نواصب ديگر هم در دشمنى با اهل بيت عليهم السلام پيش افتاده‌اند ؛ ولى بيشتر كسانى كه در ميدان اين مجادلات كشيده شده‌اند ، فريفته الفاظ گرديده‌اند كه اگر بفهمند منكران مأمور و مزدور چه قصدى داشته و چه حقايق مقدّس و ثابتى را انكار مىكنند ، از آنها بيزارى مىجويند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nقسمتى از اين كتاب به طور اختصار ، توضيحى است راجع به اين دو موضوع ( ولايت تكوينى و ولايت تشريعى ) كه در دو بخش تنظيم شده ، در بخش اوّل كه به منزله مقدمه است ، بعضى از مطالب بسيار مهم و اصولى تذكّر داده شده كه در درك حقيقت اين بحث و اطراف و جوانب آن مفيد بوده و دانستن آن ، با قطع نظر از اين بحث نيز كمال لزوم را دارد . و در بخش دوم - ان شاء اللَّه تعالى - توضيحات و تحقيقات پيرامون ولايت تكوينى و ولايت تشريعى به عرض پژوهشگران و جويندگان حقايق مىرسد .\r\nاميد است براى روشن شدن اذهان و حفظ وحدت كلمهء مسلمين و جلوگيرى از تفرقه ، مؤثّر باشد .\r\n« إِنْ أَرَدْتُ إِلَّا الْإِصْلاحَ مَا اسْتَطَعْتُ وَما تَوْفِيقِي إِلّا بِاللَّهِ\r\nعَلَيْهِ تَوَكَّلْتُ وَإِلَيْهِ أُنِيبُ »\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبررسى و تذكّر\r\nچند مطلب مهم\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nبررسى و تذكّر چند مطلب مهم\r\nپيش از ورود در اصل بحث ، بررسى چند موضوع مهم لازم است ؛ زيرا اين بررسى ، هم در روشن شدن حقيقت و اطراف و جوانب اين بحث مؤثّر است و هم مستقلًا شامل چند رشته از مسائل بزرگ و اساسى اعتقادى و فكرى است كه در متن معارف توحيدى و اسلامى قرار دارد :\r\n\r\n1 - توحيد و پرهيز از شرك و غلوّ\r\nدر ميان مسائل و اصولى كه دعوت اسلام بر آن قرار دارد ، موضوع و پايه‌اى مهم‌تر و اساسىتر از « توحيد » نيست . چنان‌كه عقيده‌اى خطرناك‌تر و فاسدتر و باطل‌تراز \" شرك \" و \" غلوّ \" « 1 » نيست ، آن را بايد اثبات كرد و هرچه روشن‌تر و وسيع‌تر و خالص‌تر و پاك‌تر فرا گرفت و اين را بايد طرد كرد و از صُور و مظاهر و نمايش‌هاى گوناگونى كه دارد ، فكراً و عملًا پرهيز كرد و جلوگيرى نمود :\r\n« . . . وَمَن يُشْرِكْ بِاللَّهِ فَكَأَنَّما خَرَّ مِنَ السَّمآءِ فَتَخْطَفُهُ الطَّيْرُ أَوْ تَهْوِى بِهِ الرّيحُ فِي مَكانٍ سَحِيقٍ » ؛ « 2 »\r\n\r\n\r\n","description":"","footnote":"\r\n( 1 ) . غلوّ اعمّ از شرك است ؛ مثلًا قول به تقديس انبيا از اكل و شرب و منافات آن با مقام نبوّت ، غلوّ است ؛ امّا شرك نيست .\r\n( 2 ) . سوره حج ، آيه 31 .\r\n","page_name":" 21 ","page_number":21},
  {"content":"\r\n\r\n« . . . هركس به خدا شرك آرد همانند آن است كه از آسمان در افتد و مرغان در فضا بدنش را با منقار بربايند ، يا بادى تند او را به مكان دور در افكند » .\r\nدر مسأله ولايت تكوينى و تشريعى و مقامات و فضايل انبيا و اوليا عليهم السلام بايد كمال توجّه را به اين دو موضوع داشت ، تا توحيد با تمام شُعب و اقسامى كه دارد ، صد در صد محفوظ باشد و به حريم آن تجاوزى نشده و از خلوص آن ، چيزى كم و كاست نگردد ، و مخلوق در مرتبهء خالق و ممكن در مرتبهء واجب شناخته نشود ، و شرك و غلوّى پيش نيايد و از افراط در عقيده به شؤون انبيا و اوليا و نبوّت و ولايت كه فكر و عمل شخص را به شرك و غلوّ گرايش مىدهد ، جلوگيرى شود .\r\nاز سوى ديگر ، از تفريط نيز بايد پرهيز كرد و به نام گريز از شرك يا غلوّ ، نبايد فضايل و مقامات و مناصب و شؤونى را كه انبيا و ائمه عليهم السلام دارند ، انكار نمود و به \" ولايت \" - كه خود نيز شعبه‌اى از \" توحيد \" است - حمله كرد و كمالات و مقامات انسان‌هاى نمونه و برتر را - كه بايد از آنها كسب معارف توحيدى كرد ، و كشتى نجات بشريت هستند - منكر شد .\r\nبديهى است مطلوب ، دقيق و حسّاس است و در اين ميان ، شناخت صراط مستقيم كمال لزوم را دارد ، و در بعضى از موارد و دقايق آن ، فقط علماى متفطّن و متبحّر و زحمت كشيده در قرآن و احاديث اهل بيت عليهم السلام مىتوانند اظهار نظر نمايند ، و راه ميانه و منزّه و پاك را از افراط و تفريط مشخص سازند و به ديگران هم نشان دهند ، كه متأسفانه هم افراط و هم تفريط ، بسيارى را گمراه كرده است و بعضى مسايلى را غلوّ پنداشته‌اند كه اعتقاد به آنها در حقّ انبيا و ائمه عليهم السلام نه فقط غلوّ نيست ؛ بلكه در حقّ ديگران هم جواز و امكان آن مسلّم است . و از سوى ديگر ، برخى هم به اندازه‌اى بىپروايى و بىاحتياطى كرده‌اند كه گرفتار تعطيل و تشبيه و شرك و حلول و اتّحاد و تاريكىها و گمراهىهاى گوناگون گرديده‌اند :\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n« وَمَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ » ؛ « 1 »\r\nأَعاذَنَا اللَّهُ مِنَ الشّرْكِ وَالْغُلُوّ وَالْإِلْحادِ وَالتَّشْبِيهِ وَالتَّعْطِيلِ ، وَمِنَ التَّقْصِيرِ فِي مَعْرِفَةِ أَوْلِيآئِهِ وَمَناصِبِهِمْ وَمَقاماتِهِمْ .\r\n\r\n2 - تفويض ، شرك و باطل است\r\nتفويضى كه باطل و خلاف توحيد است ، دو معنى دارد :\r\nاوّل اينكه : بندگان در كارهاى خود مستقل و فاعل بالاستقلال باشند و قضا و قدر الهى در كار نباشد ، افعال عباد از حيطه اراده و نظم عامّ الهى در عالم خلقت خارج باشد .\r\nدوم اينكه : امر خلق ، رزق ، اماته ، احيا ، شفاى بيماران ، برقرارى نظامات و تدبير كاينات ، به حجج الهى عليهم السلام يا به غير ايشان واگذار شده باشد كه فاعل بالاستقلال در اين امور باشند و خدا از تدبير امور و افعال كناره‌گيرى كرده و عالم را به غير خود سپرده باشد . « 2 » واضح است كه تفويض به اين دو معنا ، خلاف براهين عقلى و ادلّه شرعى است .\r\nامّا از نظر عقلى :\r\nاز اين رو كه استقلال غير خدا در افعال و تدبير امور كاينات ، هرچند به اقدارِ خدا باشد و حادث بوده و ازلى نباشد ، منافى با ذاتِ ممكن است كه بىاستقلال و عينِ وابستگى و تعلق و ارتباط به واجب الوجود است ؛ خواه مجعول بالذات ،\r\n\r\n\r\n","description":"","footnote":"\r\n( 1 ) . سوره مائده ، آيه 64 .\r\n( 2 ) . تفويض در امور تشريعى و جعل و وضع تكاليف نيز آمده است كه در آينده ، جداگانه از آن بحث خواهد شد . ان شاء اللَّه .\r\n","page_name":" 23 ","page_number":23},
  {"content":"\r\n\r\nماهيات باشند يا حقايق وجوديه . و فرض وجودى غير از خدا كه به نحو استقلال و استبداد ، منشأ جعل و خلق و مبدأ وجود باشد ، مستلزم خُلف و خروج آن از امكان به وجوب ، و از ارتباط به استبداد و از تعلق به استقلال است و اين ، علاوه بر اينكه محال است ، عين شرك است .\r\nو خلاصه ، مستقل و فاعل بالاستقلال شناختن غير خدا - حتى در افعال شخصى - شرك است ؛ زيرا فاعل بالاستقلال و وجود مستقل مطلق ، منحصر به خدا است و فرض استقلال براى غير خدا ، اگرچه در حيثيتى از حيثيّات باشد ، فرض محال و شرك است ، هرچند آن استقلال به جعل الهى باشد ، خواه به جعل تأليفى و تركيبى باشد و خواه به جعل بسيط .\r\nبديهى است كه امور مستحيله متعلق هيچ‌گونه جعل واقع نخواهد شد .\r\nو امّا از نظر شرع :\r\nپس كافى است در ردّ آن ، آيه شريفه :\r\n« وَقالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَلُعِنُوا بِما قالُوا بَلْ يَداهُ مَبْسُوطَتانِ » ؛ « 1 »\r\n« يهود گفتند : دست خدا بسته است ، به واسطه اين گفتار دروغ ، دست آنان بسته شده و به لعن خدا گرفتار گرديدند ؛ بلكه دو دست خدا گشاده است » .\r\nو نيز آيه كريمه :\r\n« كُلَّ يَوْمٍ هُوَ فِي شَأْنٍ » ؛ « 2 »\r\n\r\n\r\n","description":"","footnote":"\r\n( 1 ) . سوره مائده ، آيه 64 .\r\n( 2 ) . سوره الرحمن ، آيه 29 .\r\n","page_name":" 24 ","page_number":24},
  {"content":"\r\n\r\n« هركه در روى زمين است دست خودش فنا و نابودى است » .\r\nو آيات زيادى كه راجع به امر رزق و خلق ، كشف ضرّ ، وجوب توكّل به خدا و غير اينها وجود دارد .\r\nروايات بسيارى مثل حديث معروف :\r\n« لا جَبْرَ ولا تَفْوِيضَ ؛ لكِنْ أَمْرٌ بَيْنَ أَمْرَيْنِ » ؛ « 1 »\r\n« نه جبر است و نه تفويض ؛ بلكه امرى است ميان اين دو » .\r\nو حديثى از حضرت رضا عليه السلام :\r\n« مَنْ زَعَمَ أَنَّ اللَّهَ عَزَّوَجَلَّ يَفْعَلُ أَفْعالَنا ، ثُمَّ يُعَذّبُنا عَلَيْها ، فَقَدْ قالَ بِالْجَبْرِ .\r\nوَمَنْ زَعَمَ أَنَّ اللَّهَ فَوَّضَ أَمْرَ الْخَلْقِ وَالرّزْقِ إِلى حُجَجِهِ عليهم السلام ، فَقَدْ قالَ بِالتَّفْوِيضِ . وَالْقآئِلُ بِالْجَبْرِ كافِرٌ ، وَالْقآئِلُ بِالتَّفْوِيضِ مُشْرِكٌ » . « 2 »\r\n\r\n3 - قدرت غير مستقل و باذن اللَّه\r\nقادر بودن عبد ، به طور ارتباط و غير مستقل و بإذن اللَّه ، بر اماته و احيا و شفاى بيماران و خلق و رزق ، نه به عنوان ادارهء امور و خلق خلايق و ترتيب دادن نظام كلّى ارزاق و برقرار داشتن سازمان كاينات ؛ بلكه طبق حِكم و مصالح عارضى و ثانوى ، كه در داخل اين سازمان مناسب مىشود ، شرك نيست . « 3 » با اين حال ، اطلاق بعضى از اسما - كه اختصاص آن به خدا ثابت نيست - به\r\n\r\n\r\n","description":"","footnote":"\r\n( 1 ) . كافى ، ج 1 ، ص 224 .\r\n( 2 ) . بحارالانوار ، طبع جديد ، ج 25 ، ص 328 ، رقم 3 .\r\n( 3 ) . اعطاى اين قدرت به عبد ، به دو نحو متصوّر است :\r\nيكى اينكه : به شخص ، تسلط و قوه و نيرويى بخشيده شود كه بتواند به اذن خدا كارهايى انجام دهد .\r\nديگر اينكه : اشيا مطيع و فرمان‌بر او گردند و به قدرت و اذن خدا به نحوى گردند كه عبد در آنها تصرّف نمايد ؛ مانند نرم شدن آهن براى حضرت داود عليه السلام .\r\n","page_name":" 25 ","page_number":25},
  {"content":"\r\n\r\nكسى كه چنين قدرتى به او اعطا شده و همچنين استناد افعالى كه به طور حقيقت به خدا استناد داده مىشود ، به كسى كه در شرايط مذكور ، فعلى از او صادر مىگردد ، توقيفى و محتاج به دليل و اذن شرع است ، و حداقل بايد گفت : در مواردى جايز است كه قراين يا قرينهء ظاهرى از حال و مقال باشد كه به هيچ وجه شائبه شرك و استقلال در بين نيايد ، لذا قرآن مجيد در يك مورد مىفرمايد :\r\n« اللَّهُ يَتَوَفَّى الْأَنفُسَ » ؛ « 1 »\r\n« خدا است كه ارواح خلق را مىگيرد » .\r\nو در جاى ديگر مىفرمايد :\r\n« تَوَفَّتْهُ رُسُلُنا » ؛ « 2 »\r\n« فرستادگان ما او را مىميرانند » .\r\nو نيز :\r\n« الَّذِينَ تَتَوَفّيهُمُ الْمَلآئِكَةُ » ؛ « 3 »\r\n« ملائكه جان آنان را مىگيرند » .\r\nبنابراين ، اطلاق بعضى از اسماء الحسنى ، مثل « الرازق » ، « المميت » ، « المحيى » ، « الفالق » و « الخالق » به غير خدا به طور اطلاق ، خواه آن غير ملائكه باشد يا غير ملائكه جايز نيست ، و جواز و عدم جواز آن بر حسب موارد ، و بر حسب اسماء اللَّه ملاحظه مىشود . لذا و بر اساس همين جهت كه بيان شد ، مىبينيم به كسى كه زمين موات را احيا مىكند ، « محيى » مىگويند و شائبه و توهم شرك در آن نيست ؛ زيرا قرينه است كه معنايى كه از اسم « المحيى » در هنگام اطلاق آن بر خدا\r\n\r\n\r\n","description":"","footnote":"\r\n( 1 ) . سوره زمر ، آيه 42 .\r\n( 2 ) . سوره انعام ، آيه 61 .\r\n( 3 ) . سوره نحل ، آيه 28 و 32 .\r\n","page_name":" 26 ","page_number":26},
  {"content":"\r\n\r\nاراده مىشود از آن اراده نشده ، بلكه مَجاز است ؛ زيرا به لحاظ اينكه او اسباب و معدات زنده شدن زمين را با روييدن نبات در آن ، فراهم مىسازد ، به او مُحيى مىگويند . چنان‌كه به زمين هم ، به لحاظ آنكه در آن اشياى زنده روييده مىشود ، « محيات » مىگويند ، « 1 » امّا زنده ساختن زمين و روياندنِ نبات ، فعل خدا است .\r\nبارى ، غرض اين است كه در امثال اين موارد ، قرائن در كار است و هيچ شائبه و توهم شركى در بين نيست ، و اگر به احيا كنندهء زمين مُحيى بگويند و عمل احيا را به او نسبت دهند ، با احياى ارضى كه در آيات :\r\n« اعْلَمُوا أَنَّ اللَّهَ يُحْىِ الْأَرْضَ بَعْدَ مَوْتِها » ؛ « 2 »\r\n« بدانيد كه خداوند زمين را بعد از مردنش زنده مىگرداند » .\r\nو نيز :\r\n« وَآيَةٌ لَهُمُ الْأَرْضُ الْمَيْتَةُ أَحْيَيْناها » ؛ « 3 »\r\n« و يك برهان آن است كه ما زمين مرده را زنده مىكنيم » .\r\nاشتباه نمىشود . و تفاوت مفهوم اين دو اطلاق را ، هر كس اندك ذوق و معرفتى داشته باشد ، به وضوح درك مىكند .\r\nنكتهء ديگرى كه گاه مانع از جواز اطلاق بعضى از اسماء الحسنى ، بر صاحب\r\n\r\n\r\n","description":"","footnote":"\r\n( 1 ) . ممكن است گفته شود ، « حيات » چون معنايى مشترك است بين تمام موجودات زنده و آن عبارت است از مبدئيّت شىء براى ظهور آثار و خواصّ خود ، از اين جهت چون محيى و معطى اين مبدئيت خدا است لذا محيى تمام موجودات او است و چون عمل محيى ، اين مبدئيت را به ظاهر فعليت مىدهد ، به او محيى و به زمين محيات اطلاق مىشود به هر حال اين اطلاق مجاز باشد يا حقيقت ، در آنچه ما درصدد تحقيق آن هستيم تفاوت نمىكند و مثال را تغيير نمىدهد .\r\n( 2 ) . سوره حديد ، آيه 17 .\r\n( 3 ) . سوره يس ، آيه 33 .\r\n","page_name":" 27 ","page_number":27},
  {"content":"\r\n\r\nقدرت ارتباطى و اذنى و غير مستقل است ، اين است كه برخى از اين اسماء ، عند الاطلاق ، دلالت بر استمرار تلبّس ذات به آن دارد ، مثل « الفيّاض » ، « المحيى » ، « المميت » و « الرّزاق » ، در حالتى كه ظهور قدرت اذنى ، چون بر حسب مصالح و حكمت‌هاى خاصّه است ، موارد آن بسيار نادر ، بلكه در برابر ظهور قدرت استقلالى و ذاتى حقّ « اندر من النادر » است و پيوسته و لايزال نيست . و اين مقدار ، مجوّز صحّت اطلاق اين اسما به طور مطلق نمىشود . به علاوه ، از اطلاق اين اسما بر خدا چيزى فهميده مىشود كه از اطلاق آن بر غير خدا فهميده نمىشود . مثلًا اگر فرض كرديم اطلاق « الشافى » بر طبيب ، دوا ، دعا كننده و كسى كه به اذن خدا مىتواند بيماران را شفا دهد ، مانند عيسى عليه السلام جايز باشد ، از آن معنايى كه هنگام اطلاق آن بر خداوند متعال اراده مىشود ، اراده نمىگردد . خدا شافى مطلق و بالذّات و شافى بالاستقلال است و پزشك و دارو و تشخيص پزشك و اثر دارو و دعا و استجابت و اذن در شفا همه و همه اسبابى هستند كه « او » فراهم ساخته است و آنجا هم كه دوا اثر مىكند ، و پزشك بيمارى را معالجه مىكند و دعا مستجاب مىشود ، و عيسى كور مادرزاد را شفا مىدهد ، شافى او است ، امّا تشخيص پزشك و تأثير دارو و دعا و فعل عيسى - على نبيّنا و آله و عليه السلام - هر يك ، از اسباب عادى يا غير عادى شِفا مىباشند كه تشخيص پزشك به توفيق و هدايت خدا و تأثير دارو به جعل خدا و اثر دعا - كه سبب غير طبيعى است - به استجابت آن از جانب خدا و فعل عيسى هم - كه سبب غير عادى است - به اذن خدا مىباشد . بنابراين ، اگر هم كسى اين اشيا را شافى خواند ، مفهومش با مفهوم « الشافى » كه به خداوند اطلاق مىشود ، از زمين تا آسمان و از ممكن تا واجب تفاوت داشته و با يكديگر اشتباه نمىشوند . آن شفا ، اثر عالم غيب و غيبِ اين عالم است و اين شفا ، اثر اسباب طبيعى يا عادى است كه اين اسباب نيز مثل خود شفا ،\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nآيه و نشانه و اثر عالم غيب است « قُلْ كُلٌّ مِنْ عِنْدِ اللَّهِ » و درك تفاوت و مغايرت مفهوم « الشافى » اگر بر غير خدا اطلاق شود ، خصوصاً اگر اطلاق كننده ، موحّد و خداشناس باشد ، با مفهوم آن وقتى بر خدا اطلاق مىشود ، مثل درك مفهوم « المحيى » است كه گفتيم هر صاحب ذوق آن را درك مىنمايد .\r\n\r\n4 - اداره سازمان كاينات به اذن خدا\r\nممكن است مديريت كلى سازمان كاينات را ، به نحوى كه مستلزم شرك نباشد ، به اين‌گونه عنوان كرد : عقلًا مانعى ندارد كه ادارهء سازمان كاينات را به اذن خدا ، انسان كاملى مانند نبىّ و ولىّ وقت عهده دار باشد ، نه به نحو استقلال كه اشكالات عقلى لازم بيايد و محاذير عقيدهء يهود كه مىگويند : « يَدُ اللَّهِ مَغْلُولَةٌ » ، پيش بيايد ، بلكه به اين نحو كه فرد مذكور جزء جنود حقّ و مظهر مرتبهء : « كُلَّ يَوْمٍ هُوَ فِي شَأْنٍ » باشد و ادارهء امور كاينات توسط او ، ظهور مديريت مستقل ازلى و غير منقطع دائمى الهى باشد ، چنان‌كه اين منصب به طور جزئى براى ملائكه ثابت است و هر كدام از آنان - باذن اللَّه تعالى - در پُستى انجام وظيفه و مأموريت مىكنند و آيات قرآن مجيد ، مثل : « فَالْمُدَبّراتِ أَمْراً » « 1 » و « فَالْمُقَسّماتِ أَمْراً » « 2 » و احاديث بر آن دلالت دارند ، مانعى ندارد كه به طور كلّى - امّا به همان نحو كه براى ملائكه ثابت است - براى فردى از افراد بشر ، كه اكمل خلايق باشد ، ثابت باشد .\r\nاين احتمال - اگرچه شرك نبوده و اعتقاد به آن كفر و خلاف ضرورت نيست ، بسا كه بعضى از اخبار ضعيف دليل آن شمرده شود - ثابت نيست ، و دليل محكمى از قرآن كريم و احاديث صحيح و معتبر ، بر اينكه سازمان كاينات به طور كلى به نبىّ\r\n\r\n\r\n","description":"","footnote":"\r\n( 1 ) . سوره نازعات ، آيه 5 .\r\n( 2 ) . سوره ذاريات ، آيه 4 .\r\n","page_name":" 29 ","page_number":29},
  {"content":"\r\n\r\nيا ولىّ واگذار شده ، و نبىّ يا ولىّ ، عامل مطلق مشيّت اللَّه و ارادة اللَّه است وجود ندارد هرچند ممكن است بعضى از اطلاقات را عدّه‌اى دليل بگيرند ، امّا آنچه به نظر حقير رسيده و فعلًا در نظر است ، اين اطلاقات براى اثبات اين مطلب كافى نيست .\r\nعلاوه بر آنكه ظواهر آيات زيادى دلالت دارند كه بسيارى از افعال را خداوند متعال بلاواسطه انجام مىدهد :\r\n« إِنَّما أَمْرُهُ إِذا أَرادَ شَيْئاً أَن يَقُولَ لَهُ كُن فَيَكُونُ » ؛ « 1 »\r\n« فرمان نافذ خدا چون اراده خلقت چيزى را كند به محض اينكه بگويد موجود باش بلافاصله موجود مىشود » .\r\nو اگر هم قابل حامل بر فعل به واسطه بدانيم ، يا حمل بر مجرّد صدور فعل از او بنماييم - خواه با واسطه باشد يا بدون واسطه - با توجّه به اينكه موارد بسيارى در قرآن و حديث است كه با عدم قرينه اطلاق و استناد فعل به خدا داده شده است و ظاهر در فعل بدون واسطه است ، اين همه ظواهر را نمىتوان توجيه و بر خلاف ظاهر حمل كرد . در هر صورت اين ادّعا دليل محكمى ندارد ، و قولِ به آن قول به غير علم است .\r\nو اگر گفته شود : به ملاحظهء بعضى از احاديث ، مثل :\r\n« نَزّلُونا عَنِ الرُّبُوبِيَّةِ وَقُولُوا فِي فَضْلِنا ما شِئْتُمْ » ؛\r\n« ما را از مرتبهء ربوبيت و خدايى پايين آوريد ، سپس هرچه مىخواهيد در فضل ما بگوييد » .\r\nاين مقام و منصب براى آن بزرگواران ثابت است .\r\nجواب اين است كه :\r\n\r\n\r\n","description":"","footnote":"\r\n( 1 ) . سوره يس ، آيه 82 .\r\n","page_name":" 30 ","page_number":30},
  {"content":"\r\n\r\nاوّلًا : اعتبار اين حديث محقّق نيست و ضعيف است . « 1 » ثانياً : اين حديث دلالت ندارد بر اينكه مناصب و افعالى را كه شك در تلبّس و صدور آن از آنها داريم ، بر ايشان ثابت كنيم و محقّق الوقوع بگيريم ، مثلًا معجزه‌اى را كه شك در صدور آن داريم ، جهت وجود اين خبر ، صادر بدانيم يا هر بخشش و اعطا و هر صدقه و هر فعل مستحب را به آنها نسبت دهيم ، بلكه فقط در اين موارد ، نفى امكان اين منصب يا صدور معجزهء كذايى از آنها جايز نيست ، امّا مسأله اين است كه امكان ، غير از وقوع است .\r\nثالثاً : نفى اين منصب از نبىّ و امام ، دليل بر عدم كمال نفس قدسى آنها ، و عدم صلاحيّت و شايستگى نفسانى آنها براى اين منصب نيست ؛ زيرا ممكن است به رعايت مصالحى كه خدا داناتر است ، يا موانعى اين منصب براى آنها نباشد ، تا مردم غرق در توجّه به واسطه نشده و از ذى الواسطه غافل نگردند ، و قبل از واسطه و با واسطه و بعد از واسطه و بدون واسطه ، خدا را ديده و به او توجّه كنند ، و او را قاضى الحاجات و كافى المهمّات و مجيب الدعوات و اقربُ من حبل الوريد ، بدانند .\r\nرابعاً : چنان‌كه قبلًا گفتيم ، توجيه و حملِ تمام ظواهر قرآن كه دلالت بر اين دارند كه صدور بسيارى از افعال از خداوند متعال بدون واسطه است ، عرفى نيست و دلالت في الجملهء آنها بر صدور افعالى از خدا بدون واسطه قابل انكار نيست ، بنابراين با اتكا به مداركى مانند : « قُولُوا في فَضْلِنا ما شِئْتُمْ » نمىتوان دست از اين ظاهر برداشت .\r\n\r\n\r\n","description":"","footnote":"\r\n( 1 ) . ذيل حديث « و قولوا في فضلنا ما شئتم » به عين اين لفظ يا مضمون آن ، از تحف العقول و احتجاج و بصائر الدرجات ، نقل شده است مراجعه شود به كتب مزبور و جلد 25 بحارالانوار چاپ جديد ، باب نفى غلو .\r\n","page_name":" 31 ","page_number":31},
  {"content":"\r\n\r\n\r\n5 - پيرامون غلوّ\r\nاعتقاد به امكان اينكه خداوند ، ممكنات را مطيع و فرمانبر بشرى قرار دهد ، يا بشر مانند فرشته ، مناصب يا مأموريت‌هايى در داخل سازمان كاينات و رتق و فتق امور و امر خلق و رزق داشته باشد ، مثل ملائكهء صورت گر ، يا ملائكهء موكَّل بر امطار و سحاب و حتى حاملان عرش ، شرك نيست ولى بعضى ممكن است از طريق « غلو » اين‌گونه عقايد را مورد اشكال قرار دهند و بگويند : « اين مناصب از خواصّ ذاتى ملائكه است و بشر اين خواص را ندارد و اعتقاد به اينكه فردى از افراد بشر اين مناصب را دارد ، اعتقاد به ارتفاع و خروج او از عالم بشريّت است ، مانند اينكه كسى بگويد ، انبيا مثل ملائكه بالذات خوردن و خوابيدن و خسته شدن و بيمارى و گرسنگى و تشنگى و رنج و درد ندارند . اين عقيده اگرچه شرك نيست چون ملائكه اين عوارض را ندارند ، ولى غلوّ است . بنابراين اگر كار و عملى كه مقتضاى ذات بشرى نيست ، از نبى و ولى ظاهر شود ، خرق عادت بوده و حقيقتاً فعل خدا است » .\r\nامّا پاسخ از اين توهم اين است كه :\r\nاوّلًا : از كجا مىگوييد مداخلهء ملائكه در امورى كه مأموريت دارند ، و مناصبى كه برعهده دارند ، از خواص ذات آنها است ، تا بنابر اينكه خاصه مشترك بين آنها و انسان نباشد ، قول به آن نسبت به بشر غلوّ باشد ؟ بلكه ممكن است مأموريت و منصب باشد و بعضى از افراد بشر نيز مانند آنها مناصب غيبى داشته باشند . مانند بنده‌اى كه در سوره كهف ، شرح ملاقات حضرت موسى عليه السلام با او مذكور است ، و مأموريت‌هاى غيبى و باطنى و غير عادى انجام مىدهد . و مؤيد اينكه اين مناصب خاصيت ذات ملائكه نيست ، اين است كه هر كدام از ملائكه ، قائم به منصبى و مختص به مأموريتى هستند ، در حالى كه اگر خاصيت ذات آنها بود ، بايد\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nهمه داراى تمام اين مناصب باشند ، و قول به اينكه هر فردى از ملائكه خاصيت ذاتى جداگانه‌اى دارد كه اقتضاى مقام خاصى را دارد ، مستلزم قول به اين است كه ملائكه انواع مختلف هستند و چه انواع مختلف باشند و چه نباشند ، اين جهت كه مداخلهء آنها در امور كاينات ، خاصيت ذات آنها باشد ، آن هم نه خاصيت مشترك بين آنها و انسان ، مردود است .\r\nثانياً : اگر از خواص ذات آنها باشد ، خاصيت مشترك بين آنها و بشر است ؛ زيرا چنان‌كه گفته شد بعضى از افراد بشر نيز از اين‌گونه مناصب سرّى و مخفى و غير عادى دارند . و اگر گفته شود : پس چرا تمام افراد بشر اين مداخله را ندارند ؟ ممكن است جواب داده شود كه اصل اين خاصيت ، در بشر هست ولى ممكن است ظهور آن شرايطى داشته باشد ، يا موانعى از ظهور آن منع كنند ، يا عللى اصل آن را فاسد و باطل نمايند .\r\nثالثاً : جماعتى از حُكما و فلاسفه چنان‌كه خواهيم گفت - خرق عادت و قدرت بر تصرّف در اكوان را لازم ذات نبىّ و ولىّ مىدانند . و حداقل اين رأى ، اين است كه قدرت بر تصرّف ، از لوازم ذوات و نفوس كامله است ، خواه ملك باشد ، خواه بشر .\r\nرابعاً : اگر بگوييم : قدرت غير عادى بر تصرّف در اكوان و اطاعت و فرمانبرى مخلوقات ، از بشر ، ذاتى او نيست ، از كجا بگوييم حصول اين قدرت يا اطاعت ، و فرمانبرى كاينات از بشر ، منافى با ذات او است ، « 1 » چنان‌كه در عوارض ديگر نيز همين‌طور مىتوان گفت . مثلًا سهو و نسيان براى بشر امكان دارد ، امّا ضرورى نيست و چنان نيست كه بشر « واجب السهو و النسيان » باشد ، چنان‌كه مراتب\r\n\r\n\r\n","description":"","footnote":"\r\n( 1 ) . چنان‌كه در ملائكه نيز بعضى از مناصب و صفاتى كه دارند ، بيشتر از اينكه منافى با ذات آنهانيست ، ثابت نمىباشد و ذاتى بودن تمام مناصب و صفات آنها معلوم نيست .\r\n","page_name":" 33 ","page_number":33},
  {"content":"\r\n\r\nو موارد سهو و نسيان و همچنين تذكّر و توجّه ، به حسب همهء افراد امكان دارد ، ولى اين مراتب براى همه واجب نبوده و اتفاق نمىافتد . و با چنين تحقيقى ، مىتوان وفق و سازگارى داد بين قولى كه قائل به سهو نفوس كامله است كه مراد او امكان ذاتى سهو آنها باشد - هرچند خلاف ظاهر كلام او و استدلال او است - و بين قولى كه قائل به عدم جواز سهو است ، به اينكه مراد او نفى امكان وقوعى آن است . و اين نظر در ملائكه هم جارى است .\r\nبنابراين ، هيچ مانعى ندارد كه انبيا و اوليا ، تحت رعايت‌هاى خاصى اين مناصب را داشته باشند ، و مثلًا از سهو و نسيان مصون باشند و غلوى در اين فرض نمىشود و احتمال غلو ناشى از عدم تحقيق و بررسى موضوع است .\r\nاميرالمؤمنين عليه السلام راجع به پيغمبر اعظم صلى الله عليه و آله در خطبهء قاصعه مىفرمايد :\r\n« وَلَقَدْ قَرَنَ اللَّهُ بِهِ صلى الله عليه و آله مِنْ لَدُنْ أَنْ كَانَ فَطِيماً أَعْظَمَ مَلَكٍ مِنْ مَلآئِكَتِهِ يَسْلُكُ بِهِ طَرِيقَ الْمَكارِمِ وَمَحاسِنَ أَخْلاقِ الْعالَمِ لَيْلَهُ وَنَهارَهُ » ؛ « 1 »\r\n« خداوند بزرگ‌ترين فرشته‌اى از فرشتگانش را از وقتى كه پيغمبر صلى الله عليه و آله از شير گرفته شده بود همنشين آن حضرت گردانيد كه او را در شب و روز به راه بزرگوارىها و خوىهايى نيكو سير دهد » .\r\nو اينكه يك نفر تحت نظر خاص تربيت و رعايت الهى يا جنود غيبى حقّ باشد و ديگرى نباشد ، امر نادرى نيست و :\r\n« اللَّهُ أَعْلَمُ حَيْثُ يَجْعَلُ رِسالَتَهُ » ؛ « 2 »\r\n« خدا بهتر مىداند كه رسالت خود را در كجا مقرر دارد » .\r\n\r\n\r\n","description":"","footnote":"\r\n( 1 ) . نهج البلاغه ، فيض الاسلام ، خطبه 234 .\r\n( 2 ) . سوره انعام ، آيه 124 .\r\n","page_name":" 34 ","page_number":34},
  {"content":"\r\n\r\nمثلًا يك نفر صدقه مىدهد ، يا صلهء رحم مىكند ، يا دعا مىنمايد ، بلا از او دفع مىگردد ، و جنود غيبى الهى از او نگهدارى مىنمايند و به او كمك مىدهند . يا يك نفر صدقه نداده و قطع رحم كرده است ، عمرش كوتاه گرديده و ملائكه‌اى كه از او محافظت مىنمايند ، او را ترك مىكنند . اينها غلوّ نيست بلكه مسائلى است كه در نظام تدبير امور كاينات - كه قائم به آن خداوند قيوم است - وارد و از اسرار قضا و قدر الهى است .\r\nخامساً : ممكن است گفته شود ، ريشهء تمام كمالاتى كه براى موجود ممكن ، متصور و معقول باشد ، در تمام انسان‌ها نهفته است ، و مراتب ظهور آن به حسب وجود اسباب و شرايط و عدم آنها و همچنين وجود يا عدم موانع ، مختلف و متكثّر است و شدت و ضعف دارد ، و اختلاف مراتب به قدرى است كه بعضى از مراتب عالى آن ما فوق مرتبهء انسان جلوه مىكند ، چون انس اغلب با مراتب مادون است .\r\nمثلًا استعداد تعلّم غيوب ، به وحى و الهام الهى و حتى از طريق خواب و تفرّسات ، نيرويش در وجود بشر هست ، هرچند بالذات عالم به غيب نيست ، لذا مىبينيم بسيارى حتى با خواب ، از امور غيبى و آينده مطلّع مىشوند ، حال اگر افرادى باشند كه تحت رعايت و عنايت الهى ، و در اثر رياضات و عبادات و خلوص نيت و كمال معرفت با الهامات و عنايت‌هايى از غيب مطّلع باشند ، جايز است و غلو نيست و فوق مرتبهء بشرى نمىباشد ، اگرچه خارق عادت است آنچه فوق مرتبه بشر است ، علم غيب ذاتى است .\r\nسادساً : بر حسب روايات معتبر ، انوار و ارواح رسول اكرم و ائمه - صلوات اللَّه عليهم اجمعين - در عوالم قبل از اين عالم ، هميشه مشمول عنايت‌هاى الهى ، و داراى كيفيات خاص و خصوصيات ممتاز و واجد شؤون و مراتب و مقامات عالى بوده‌اند كه احدى آن مراتب و مقامات را نيافته است و سوابق آفرينش و سير آنها در\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعوالم مختلف و ظهور انوارشان ، حاكى از كمالات وجودى ايشان است و هرچند سرّ اختصاص آنها را به اين عنايت‌ها - كما هو حقّه - درك نكنيم ، ولى اختصاص آنها به مقامات و درجات و كمالات و مناصب رفيع و علوم غيبى و قدرت تصرّف در كاينات و اطاعت و فرمانبرى مخلوقات از آنها ، امرى مسلّم و واقع شده است و محل استبعاد نيست . در حالى كه ما در عصر خود ديده‌ايم ، برخى از اهل عبادت و تقوا را كه با خواندن قرآن مجيد و دعا و كشيدن دست بر محل درد ، درد را آرام مىكردند ، از ذوات مقدّس محمّد و آل محمّد عليهم السلام كه نخبهء كاينات و علّت غايى مخلوقات مىباشند ، مراتب و مقاماتى كه خدا به آنها اعطا كرده است ، استبعاد ندارد و در عين حال با « إِنَّما أَنَا بَشَرٌ مِثْلُكُمْ يُوحى إِلَيَّ » منافات ندارد و لازمهء اين كمالات « بشر برتر » بودن است ، نه برتر از بشر بودن و غير بشر بودن ، تا غلوّ محسوب شود .\r\nو آخرين نكته‌اى كه در اين قسمت متذكّر مىشويم اين است كه اعتقاد به اينكه نبىّ و ولىّ پاره‌اى از خصائص ملائكه را دارند ، غلو نيست ؛ « 1 » زيرا پيغمبر اكرم صلى الله عليه و آله و ائمه عليهم السلام از ملائكه افضل هستند و بلكه ساير انبيا نيز از ملائكه افضلند . چنان‌كه خواجه نصير طوسى در تجريد فرموده است : « وَالْأَنْبِيآءُ أَفْضَلٌ لِوُجُودِ الْمُضآدّ » بلى ، چون بشر بودن انبيا و ائمه عليهم السلام از ضروريات است ، انكار بشر بودن ايشان چون انكار ضرورى دين است ، كفر مىباشد و امّا غلوى كه در كتب فقه و كلام از آن بحث شده و قائل به آن كافر و نجس شمرده شده اين است كه پيغمبر اكرم و ائمه\r\n\r\n\r\n","description":"","footnote":"\r\n( 1 ) . هرچند با اعتراف به اينكه خصوصيتى از خصايص ملائكه است ، براى غير ملائكه به غيرخرق عادت و اعجاز ، قابل اثبات نباشد ، ولى به هر حال اين اعتقاد غلوى نيست كه در فقه ، حكم به كفر قائل آن مىشود ، مگر آنكه چنان‌كه اشاره كرديم ، به انكار ضرورى دين برگشت دين برگشت كند .\r\n","page_name":" 36 ","page_number":36},
  {"content":"\r\n\r\nطاهرى عليهم السلام را خدا و معبود بداند ، يا ايشان را در الوهيت و ربوبيت و خالقيت و رازقيت شريك خدا بداند يا اينكه بگويد خدا در ايشان حلول كرده يا متّحد شده است يا اينكه بدون تعليم خدا و افاضهء او عالم به غيوب هستند ، يا آنكه براى ائمه نيز مقام پيغمبرى و نبوّت قائل باشد ، يا اينكه معتقد باشد كه با ولايت و محبّت خاندان رسالت ، حاجتى به عبادت و اطاعت ، و پرهيز از معاصى نيست ، و امثال اين عقايد كه يا شرك است و يا انكار ضرورى در هر دو صورت كفر است .\r\n\r\n6 - مجارى فيض\r\nبعضى مىفرمايند : ذوات شريف رسول خدا صلى الله عليه و آله و ائمه هدى عليهم السلام مجارى وصول فيض خدا به ماسوى هستند .\r\nمقصود از اين بيان ، اگر جمع بين نظر حكما و اهل معقول و روايات و احاديث باشد ، بدين ترتيب كه بخواهند ، ميان اين رأى كه : « صادر اوّل و معلول اوّل و علّت ثانيه ، عقل اوّل است و پس از آن عقول و علل ديگر تا عقل عام‌تر » با احاديثى كه دلالت دارند بر اينكه :\r\n« أَوَّلُ ما خَلَقَ اللَّهُ ، نُورُ النَّبِيّ صلى الله عليه و آله » ؛ « 1 »\r\n« اولين چيزى كه خداوند خلق كرد نور رسول اكرم صلى الله عليه و آله بود » .\r\nوفق بدهند ، كه هم نظر حكما را در چگونگى حصول كثير از واحد و ربط حادث به قديم حفظ نمايند ، و هم اين احاديث را قبول كرده باشند ، و بگويند : « خلقت اشيا ، غير از صادر اوّل يا عقل اوّل يا نور رسول اكرم - هر تعبيرى كه نمايند - بدون واسطه ، محال و غير مقدور است » . و بگويند : « هر واسطه‌اى نيز در رساندن فيض به واسطه بعد از خود كه معلول او هم مىباشد - به ايجاب يا غير ايجاب - مثل علّت\r\n\r\n\r\n","description":"","footnote":"\r\n( 1 ) . بحارالانوار ، ج 54 ، ص 306 .\r\n","page_name":" 37 ","page_number":37},
  {"content":"\r\n\r\nاوّلى ، مؤثر و مفيض است و افاضهء فيض از ناحيهء فيّاض حقيقى ، بدون تأثير و توسط اين وسائط امكان‌پذير نيست » . و به عبارت ديگر ، اين وسايط را به ايجاب يا غير ايجاب ، جزء علل فاعلى معلولات بگيرند ، اين معنى خلاف آيات و روايات زيادى است كه دلالت دارند بر اينكه علّت فاعلى ايجاد كاينات و خالق مخلوقات ، خداوند متعال است و هر كجا نيز وسايط و فواعلى - مانند ملائكه - به اذن او در بين آمده باشد ، بر حسب مصالحى است ، و آن فاعليت و واسطه بودن هم - بر خلاف قول حكما در عقول عشره - ذاتى آن فواعل و وسايط نيست كه در نتيجه صدور افعال و افاضهء فيوض ، منحصراً بالايجاب ، و لزوماً از مجراى آنها صورت‌پذير باشد و گذشته از اين قول به فاعليت ذاتى صوادر و وسايط در برابر فاعليت ذاتى حقّ ، شرك است خواه از فاعل تعبير به عقل شود و يا به نور پيغمبر صلى الله عليه و آله .\r\nمضافاً بر اينكه همانطور كه هر بنده مىتواند بدون واسطه با خدا مرتبط شود و :\r\n« أَخْلُو بِهِ حَيْثُ شِئْتُ لِسِرّي بِغَيْرِ شَفِيعٍ فَيَقْضى لِي حاجَتِي » ؛\r\n« خلوت كنم با او هر جا بخواهم براى راز دلم بىواسطه و حاجتم را برآورد » .\r\nبگويد ، خدا به طريق اولى مىتواند فيض خود را در هر حال و هر مكان ، بدون واسطه به او برساند . اضافه بر اينها ، بين اين نظر و روايات و احاديث ، نمىتوان سازگارى كامل داد ؛ زيرا اگر صادر اوّل ، نور جميع حضرات عليهم السلام باشد ، صادر دوم نور كيست ؟ و اگر نور شخص پيغمبر باشد ، و ساير معصومين به سلسله مراتب صادر باشند ، به طور مستقيم با كلام حكما تطبيق نمىكند .\r\nو به هر حال ، اگر مبانى حكما در اين مورد به نحوى تقرير شود كه اشكالى پيش نيايد ، و شرك و ايجاب و محاذير ديگر لازم نشود و برهان قاطع هم بر آن اقامه شود\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nو دانستن اين مباحث يعنى چگونگى ربط حادث به قديم و صدور كثير از واحد هم لازم باشد و نظير مباحثى كه منتهى به بحث از ذات الهى مىشود - كه منهىٌّ عنه است - نباشد ، بديهى است كه در اين صورت اين سازگارى بين اين نظر و احاديث به جا و معقول است .\r\nولى آنچه به طور مسلّم مىتوان گفت اين است كه ورود در اين مباحث لزومى ندارد ، خصوصاً كه شناختن پيغمبر و امام در اين اوج و حدّ واجب نيست و عرفان و معرفت مقامات آنان ، با معرفت اين مباحث ارتباطى ندارد . بلى ، شكى نيست كه صادر اكمل و اتمّ و اشرف ، نور رسول خدا و ائمه طاهرين و حضرت زهرا - صلوات اللَّه عليهم اجمعين - است و برحسب روايات زيادى صادر اوّل نيز انوار ايشان است ، چنان‌كه بنابر احاديث معتبر ديگر ، خدا نور پيغمبر را از نور خود ، و نور على را از نور پيغمبر آفريده ، كه بديهى است اين معانى و تعبيرات ، كه اشاره به حقايق و مطالبى راجع به غيب اين عالم و غيب وجود آن ذوات مقدّس است ، منافاتى با عقايد توحيدى نداشته و اشكالى ندارد ؛ زيرا همانطور كه خدا اين عالم ماده و ظاهر را از عناصر و بسائط مىآفريند ، باطن عالم و ارواح را نيز از انوار حضرات معصومين ، خلق فرمايد و از آن عالم معنى به اين عالم غيب مدد بدهد ، چنان‌كه از نور آفتاب و هوا و مواد زمين ، به انسان و جنبندگان ديگر و نباتات مدد مىبخشد ، هرچند ما اين روابط عينى را درك نكنيم و عاجز از فهم چگونگى آن باشيم ، ولى اگر صادق مصدّق از آن خبر داد مىپذيريم ، امّا اينكه ايشان - كه علّت غايى خلقت هستند - علّت فاعلى ايجاد ساير ممكنات ، به ايجاب يا غير ايجاب باشند خواه آنان را مستقل در ايجاد بشمارند و تأثير آنها را در ايجاد ذاتى آنها بگويند يا غير مستقل بگويند و منصب و مأموريت بدانند ، اين‌گونه عقايد يا شرك است و خلاف توحيد افعالى ، و يا خلاف مطلب چهارم از مطالب مذكور در اين مقدمه است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبلى ، اين مقدار جايز است كه كسى بگويد ، فيض وجود و رحمت و هدايت و ساير فيوض ، از آنها و به واسطهء آنها به مفاض مىرسد و آنها با امر خداى تعالى و تقدير او ، فيوضش را به ديگران مىرسانند و واسطه در ايصالند ، چنان‌كه در مورد حضرت آدم - على نبينا و آله و عليه السلام - قرآن مجيد تصريح دارد كه خداوند به آدم اسما را تعليم فرمود و سپس به آدم امر فرمود كه به ملائكه خبر دهد و به عبارت ديگر گفت هشود كه ارادة اللَّه و مشية اللَّه بر اين تعلق گرفته است كه فيض او از اين مجارى به ديگران برسد ، چنان‌كه مشية اللَّه بر اين جارى شده است كه تكثير ذريّه آدم و هر حيوان و جنبندهء ديگر - مگر در بعضى از موارد نادر - به توالد و تناسل انجام بگيرد هرچند بدون آن هم خدا قادر است ، و ظاهراً اين بيان هم بازگشت به همان بيانات گذشته دارد ؛ اگر مقصود اين باشد كه آنان در ايجاد مخلوقات ، منزلتى مثل منزلتى كه خدا براى پدر و مادر در پيدايش فرزند قرار داده دارند ، كه به هيچ وجه علّت فاعلى شمرده نمىشود ، بلكه نظير اسباب معدّه مىباشند ، و صرف جريان مشيت خدا و تقدير او در پيدايش مخلوقات به اين نحو است ، شرك نبوده و مخالف توحيد افعالى نمىشود ، امّا چنان‌كه در مطلب چهارم گفته شد دليلى قاطع از قرآن و احاديث ، بر اين مطلب كه مشية اللَّه - به طور كلى و مطلق - به اين نحو قرار گرفته و بدون واسطه ، ايجاد و خلق و امور و افعال ديگر ، از خدا صادر نمىشود نداريم بلكه ظواهر زيادى از آيات و احاديث ، خلاف آن را ثابت مىنمايد .\r\nو اگر مقصود اين است كه آنان اگرچه فاعل مستقل نمىباشند ، ولى به اذن خدا و امر او ، مأمور و مأذونند كه فيض را به ديگران برسانند و رساندن فيض فعل آنها است ، هرچند مأمور خدا و عامل اجراى مشيت او باشند ، چنان‌كه در مورد تعليم آدم به ملائكه ، رساندن فيض عالم به ملائكه آن افعال فعل ملائكه است ، هرچند مأمور و مجرى مشيّت حقّ بودند . اين معنى و منصب نيز به طور كلى و مطلق ، براى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاحدى از بشر و ملائكه ثابت نيست ، مع ذلك اگر كسى بعضى از اخبار را در اين موارد ، از حيث متن و دلالت ، بىخدشه بداند و به آن معتقد شود ، كفر و غلو نمىباشد و مطلب محالى نگفته است . هرچند محال نبودن و امكان ، اعم از وقوع است ، چنان‌كه وقوع اخصّ از امكان است ، و اولى در اين مورد سكوت و نفى نكردن و پرهيز از قول به غير علم است .\r\n\r\n7 - خوارق عادات\r\nظهور خوارق عادات و حوادثو و وقايع و افعالِ خارج از قلمرو و اسباب و مسببات عادى و متعارف و مألوف ، به دست گروهى از افراد بشر ، مسلّم و غير قابل انكار است و به طور تواتر و فوق تواتر نقل شده ، و قرآن مجيد هم با صراحت آن را اثبات نموده است ، و نه فقط ملّيّون و پيروان اديان آسمانى و عقيده مندان به عالم غيب ، اين موضوع را قبول دارند ، و شواهد و وقايع حسّى و عينى آن را نقل مىنمايند .\r\nآنچه بين متكلّمان و دانشمندان علم و كلام ، و فلاسفه و حكما ، محلّ نظر واقع شده است ، چگونگى صدور اين خوارق ، و مستند آن است ، حكماى بزرگ و فلاسفهء الهى معتقدند كه خوارق عادات فعلِ نبىّ و ولىّ و به عبارت ديگر شخص صاحب نفس كامل و قدسى است ، و قدرت او بر فعل خارق ، و اطاعت اكوان از او ، از خواصّ ذاتى نفس كامل او است . اينان مىگويند ، نفس نبىّ و ولى ، داراى خواص و خصائصى است كه از جمله قدرت بر اظهار اين خوارق ، و اطاعت تكوينى عناصر از او است . و خلاصه از ذاتيات نفس نبى و ولى ، قدرت تصرّف در اكوان و كاينات است . بنابراين صدور خارق عادت از نبىّ و ولىّ جايز است ، چه براى تحدّى باشد و چه نباشد ، و اين اطاعت اكوان و كاينات از او ، شاهد صدق او است .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nابن خلدون ، فيلسوف و جامعه شناس ، بعد از آنكه به صدور خوارق از نبى و ولى اعتراف مىكند ، بين نبى و ولى در اين جهت ، به اين نحو فرق مىگذارد كه :\r\nخوارق نبى ، مانند صعود به آسمان و نفوذ در اجسام و احياى موتى و سخن گفتن با ملائكه است ، امّا از ولى ، كمتر و محدودتر است ، مثل تكثير قليل و خبر از غيب و امثال آن . و با اينكه نسبت به اهل بيت عليهم السلام در كتاب « مقدمه » از حدود ادب خارج شده و تحت تأثير سياست امويين و تربيت اموى خود سخن رانده است ، علم امام جعفر صادق عليه السلام را به غيوب تصديق كرده است و غرضش اين است كه دايرهء قدرت صاحب خارق عادت ، به كمال نفس او ارتباط دارد و لذا چون در نظرش مطلق نبى از ولى ، در كمال نفس اكمل است ، اين‌گونه فرق گذارده است و الّا بايد بگويد ، قدرت صاحب خارق به حسب اشخاص و نفوس آنها ، و اطاعت تكوينى اشيا و عناصر از آنها مختلف است . و ائمه عليهم السلام و حضرت زهرا عليها السلام هم محدّث بودند و ملائكه با آنها حديث مىگفتند ، چنان‌كه با مريم عذرا سخن گفتند و قرآن مىفرمايد :\r\n« وَإِذْ قالَتِ الْمَلآئِكَةُ يا مَرْيَمُ . . . » ؛ « 1 »\r\n« و چون فرشتگان گفتند : اى مريم . . . » .\r\nو ظاهراً اين نظر ، در حدود مطلب « 5 » از مطالبى كه در اين مقدمه بيان شد ، خالى از اشكال عقلى باشد ، يعنى به شرك و غلو برخوردى ندارد ؛ زيرا اگر مقصود ايشان اين باشد كه اين قدرت از خواصّ كمال نفس ولىّ و نبى است ، و كمال نفس مستقيماً افاضه و موهبت الهى است ، اين قدرت هم بالعرض موهبت الهى خواهد بود و مانعى ندارد كه خدا چنين قدرتى را به عبدى از عباد خود اعطا كند .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 42 .\r\n","page_name":" 42 ","page_number":42},
  {"content":"\r\n\r\nو اگر مقصود اين باشد كه كمال نفس انبيا و اوليا ، كسبى است و كمال نفس مقدّمه قدرت بر تصرف در اكوان است ، و به عبارت ديگر ، لازم و ملزوم يكديگر هستند ، باز هم در حدود همان « 5 » اشكالى پيدا نمىكند . و نظير اين مىشود كه شخصى توسّط اكمال علم ، بر اظهار صنايع كوچك و بزرگ قدرت پيدا كند و در هر دو صورت نبى و ولى فاعل بالاستقلال نمىباشند و جريان كار و تصرّف آنها ، مانند تصرفات عادى ايشان ، از مسير تقدير و قضا و قدر الهى خارج نيست و به آنچه در مطلب دوم و سوم ، بطلان آن ثابت شد ، ارتباط ندارد .\r\nگروهى هم گفته‌اند كه فعل خارق ، چنان‌كه حكما گفته‌اند ، فعل نبى و ولى است ، ولى قدرت بر اظهار آن ، و اطاعت اكوان از نبى و ولى ، خاصهء كمال ذات آنها نيست ، هرچند نفس آنها در مرتبهء كمال است . بلكه خدا به انبيا و اوليا در هر مورد كه مصلحت بداند ، اين قدرت را اعطا مىفرمايد ، يا به بعضى از آنها به طور مطلق اين قدرت را مىدهد ، و اكوان را مطيع و فرمانبر آنها مىسازد ، تا هر تصرّفى را كه مصلحت باشد ، طبق آنچه در مطلب پنجم مرقوم شد ، بنمايند .\r\nگروهى هم از متكلمان و غير ايشان مىگويند : خوارق فعل خداوند متعال است كه بر حسب مصلحت ، به تقاضاى نبى و ولى يا بدون درخواست آنها ، براى اثبات صدق نبى ، يا اظهار و تأييد مقام ولى يا مصالح ديگر ، اظهار مىشود . پس اگر از نبى در موقع تحدّى ظاهر شود ، دليل بر صدق نبوّت او است و به منزلهء تصديق قولى و صريح خدا است .\r\nصاحبان اين نظر ، آياتى را كه دلالت دارند بر اينكه خوارق فعل نبى است ، به اين نحو تفسير مىكنند كه : چون آوردن و نشان دادن فعل خارق ، يا توسط نبى و ولى و يا به خواست و اراده و دعاى آنها انجام مىشود ، نسبت دادن آن به طور مجاز به نبى و ولى - كه به سبب عرفى يا فاعل ظاهرى آن است - جايز است ، چنان‌كه اگر\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nكسى فعلى را به امر و فرمان ديگرى انجام دهد ، آن فعل را - كه مأمور فاعل آن است - به آمر نسبت مىدهند ، چنان‌كه در « بنى الامير المدينة » مىگويند ، و در اين مطلب ، فرقى بين آمر و ملتمس و تقاضا كننده نيست .\r\n\r\nبررسى اين آرا\r\nآنچه به تحقيق ، پيرامون اين آرا و نظرات مىتوان گفت ، اين است كه : استناد تصرف انبيا و اوليا كه در اكوان و صدور خوارق از آنها - كه امرى مسلم است - به هر يك از انحاى مذكور ، في الجمله جايز است و عقلًا و شرعاً شرك خلاف توحيد نيست ، و غلوّ هم نمىباشد . بله ، ممكن است در سعه و ضيق اين مقام و حدود و مراتب آن ، بحث و گفتگو كرد و انبيا و اوليا را نيز داراى درجات متفاضلات دانست ، چنان‌كه قرآن مجيد مىفرمايد :\r\n« تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَن كَلَّمَ اللَّهُ وَرَفَعَ بَعْضَهُمْ دَرَجاتٍ وَآتَيْنا عِيسَى ابْنَ مَرْيَمَ الْبَيّناتِ وَأَيَّدْناهُ بِرُوحِ الْقُدُسِ . . . » ؛ « 1 »\r\n« برخى از اين پيغمبران را بر برخى ديگر برترى و فضيلت داديم ، بعضى با خدا سخن گفته و بعضى رفعت مقام يافته ، و عيسى پسر مريم را معجزات آشكار داديم و او را به روح القدس نيرو بخشيديم . . . » .\r\nو چنان‌كه كامل‌ترين مراتب اين مقام و مرتبت ، براى حضرت رسول خاتم صلى الله عليه و آله و ائمه طاهرين عليهم السلام ثابت است و چنان‌كه مراتب انبيا و اوليا به حسب آنچه به آنها از علوم تعليم شده و از حروف اسم اعظم اعطا شده نيز متفاوت است .\r\nمع ذلك ، بعضى از خوارق عادات ، مسلّم است كه فعل خدا است ؛ مانند قرآن مجيد كه ايات متعدده صراحت دارند بر اينكه فعل خدا است و آنچه بر پيغمبر صلى الله عليه و آله\r\n\r\n\r\n","description":"","footnote":"\r\n( 1 ) . سوره بقره ، آيه 253 .\r\n","page_name":" 44 ","page_number":44},
  {"content":"\r\n\r\nوحى شده و نازل گرديده است ، همين آيات و سور است كه قرآن مكتوب ، وجود كتبى آن است ، چنان‌كه يك خطابه يا يك قصيدهء نوشته شده ، وجود كتبى گفتار گويندهء آن است و آيه :\r\n« قُلْ لَئِنِ اجْتَمَعَتِ الْإِنسُ وَالْجِنُّ عَلى أَن يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً » ؛ « 1 »\r\n« بگو اى پيغمبر ! كه اگر جن و انس متفق شوند كه مانند اين قرآن كتابى بياورند هرگز نتوانند ، هرچند پشتيبان يكديگر باشند » .\r\nدلالت دارد كه تمام افراد انس و جنّ ، حتى اميرالمؤمنين على عليه السلام كه مىفرمايد :\r\n« وَإِنّا لَأُمَرآءُ الْكَلامِ ، وَفِينا تَنَشَّبَتْ عُرُوقُهُ وَعَلَيْنا تَهَدَّلَتْ غُصُونُهُ » ؛\r\n« ما اميران سخن هستيم و ريشه‌هاى آن در ما فرو رفته و شاخه‌هايش بر ما گسترده شده » .\r\nو بلكه شخص پيغمبر اكرم صلى الله عليه و آله هم ، اگر به فرض محال ، وارد اين ميدان شوند كه بخواهند مثل قرآن را بياورند ، عاجز خواهند شد .\r\nبنابراين ، اين فعل خارق و معجز - يعنى قرآن - كه از يك بُعد و يك نظر داراى صد و چهارده معجزه است ، فعل خدا است ، و دليل بر اين است كه قرآن وحى خدا است ، و خود دليل و برهان خود است كه : « آفتاب آمد ، دليل آفتاب » و كلام خدا است كه الفاظ و كلمات و جمله‌هايش دليل معانى و مطالب و مقاصد بلند و باعظمت و انسان ساز آن است . و كيفيت و چگونگى تركيب كلمات و جمله‌ها و جهات ديگر آن ، دليل وحى بودن آن مىباشد . و به عبارت ديگر همان چيزى كه معجزه و خارق و فعل خدا است ، همان نبوّت و وحى و دعوت و رسالت پيغمبر\r\n\r\n\r\n","description":"","footnote":"\r\n( 1 ) . سوره اسراء ، آيه 88 .\r\n","page_name":" 45 ","page_number":45},
  {"content":"\r\n\r\nاكرم صلى الله عليه و آله است . چنان‌كه كامل بودن دعوت قرآن و جامعيت آن ، كه كسى نتواند عالىتر و كامل‌تر از آن را عرضه نمايد نيز حجتى از خود براى خود است ، بر خلاف معجزات ساير پيغمبران و معجزات ديگر حضرت خاتم الانبياء صلى الله عليه و آله كه در آن دليل ، خود مدلول نيست ، بلكه غير مدلول است ، مثل تبديل عصا به اژدها و آيات تسع كه معجزات نبوّت موسى و وحى بودن تورات بود و مثل شقّ القمر و معجزات ديگر رسول اكرم صلى الله عليه و آله كه اگرچه دليل صدق نبوّت آن حضرت و وحى بودن قرآن بود ، ولى دليل ، غير از مدلول بود و مانند برد و سلام شدن آتش بر ابراهيم كه فعل خدا بود ، ولى غير چيزى بود كه معجزه براى آن اقامه مىشود .\r\nگفته نشود كه : « نظير بعضى از خوارقى كه گفته شد فعل خدا است ، از ائمه هدى عليهم السلام نيز صادر شده است و ظاهر اين است كه فعل خود آن بزرگواران بوده است ، مثل معجزه و تصرّف امام عليه السلام در صورت شير پرده و نشستن آن شخص در آتش به امر امام و نظاير آن ، بنابراين علّت آنكه بعضى از اين خوارق به فعل نبى يا ولى انجام شده ، و بعضى ديگر به فعل خدا ، چيست ؟ » زيرا پاسخ داده مىشود :\r\nصدور معجزات به هر دو نحو جايز است و مانعة الجمع نمىباشند يعنى هم جايز است نبى ادعاى نبوّت كند و تحدّى نمايد به معجزه‌اى كه به او عطا شده و مستقيماً و بدون واسطهء احدى فعل خدا باشد و هم تحدى نمايد به معجزه‌اى كه خدا قدرت اظهار آن را به او داده باشد و در يك مورد معجزه‌اى مستقيماً و بىواسطه فعل خدا باشد ، و در مورد ديگر همان معجزه به اقدار و اعطاى قدرت بر اظهار آن به نبى ، فعل نبى باشد ، هرچند صورت اوّل در تصديق و اثبات صدق ، صريح‌تر باشد ؛ زيرا بلاواسطه فعل خدا است كه پيغمبر از جانب او فرستادهء او است ، ولى در صورت دوم ، فعل شخص مدّعى نبوّت است كه به اعطاى قدرت از جانب خدا به او آن را اظهار داشته است ، ولى معلوم است كه اين تفاوت ، غالباً\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمورد نظر عرف نيست و هر دو را يك حدّ خارق و معجز و دليل صدق مىشناسند .\r\nالبته در اين جهات و تفاوت‌ها و وجود واسطه و عدم واسطه ، مصالحى نيز مؤثر است و چنان‌كه : « اللَّهُ أَعْلَمُ حَيْثُ يَجْعَلُ رِسالَتَهُ » خدا هم داناتر است كه پيغمبران و اوليا را چگونه و از چه طريق تأييد و تصديق كند و آنها را با امر ، خارق و معجزه سازد . بنابراين منافات ندارد كه آتش به فعل خدا و بدون واسطهء احدى سرد و سالم شود و به قدرتى كه خدا به امام اعطا كرده و اكوان را مطيع او قرار داده است ، به كسى اثر نكند يا آنكه عصا تبديل به اژدها شود ، و با قدرتى كه به امام موهبت فرموده است ، صورت شيرى كه در پرده بود ، قلب به شير شود . بله ، در بين معجزات انبيا ، معجزه‌اى كه بىرقيب است و به كسى از ايشان قدرتى به مثل آن اعطا نشده و نخواهد شد ، قرآن مجيد است .\r\n\r\n8 - ولايت شخص بر نفس و آنچه مسخّر بشر است\r\nمخفى نماند كه مسأله ولايت شخص بر نفس خويش ، و آنچه كه خدا مسخّر انسان قرار داده است ، غير از تفويض است كه در مسألهء جبر و تفويض از آن بحث مىشود و اين ولايت با امر بين امرين - به معناى متعددى كه از آن شده است - منافات ندارد ؛ زيرا اگرچه فعل به اختيار عبد واقع مىشود ، و فاعل بلاواسطهء آن عبد است ، امّا چنان نيست كه - العياذ باللَّه - خدا از كار ، معزول و عبد مستقل باشد ، و دست خدا منقطع و رعايت مطلقهء الهى نباشد ، بلكه صدور فعل اختيارى از عبد ، طبق مشيت مطلق الهى است ، و در عين حالى كه عبد ولايت دارد ، قضا و قدر الهى در رفع موانع و حصول شرايط و تأثير مقتضى همه برجا و برقرار است ، و طبق قواعدى كه خدا مقرّر كرده است ، انجام مىپذيرد و خارج از آن قواعد و بيرون از سلطنت و قيموميّت و تدبير الهى چيزى واقع نخواهد شد و دايرهء قدرت و اختيار\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nعبد ، محدود به اين سنن و قواعد است و بيرون از آن ، عبد را قدرت و اختيارى نيست ، بنابراين اعمال اختيار هم ، در دايرهء قضا و قدر الهى ، مقدور عبد است . لذا در اعمال اختيار در اين دايره ، محدود و بلكه مضطر و ناچار است ، هرچند در اين دايره ، مخيّر در فعل و ترك و اختيار چگونگى عمل است ، انسانى قدرت و اختيار دارد كه از راه گوش بشنود ، امّا از شنيدن از راه چشم عاجز است ، عليهذا در طريق قرار دادن گوش براى استماع ، ناچار و مضطر است و در شنيدن يا نشنيدن توسط گوش و گفتن و نگفتن توسط زبان مختار است ، مىتواند بشنود ، مىتواند نشنود ، مىتواند بگويد ، مىتواند نگويد . « 1 »\r\n\r\n\r\n","description":"","footnote":"\r\n( 1 ) . شايد خوانندگان عزيز ، اين بخش را در اين رساله ، فقط مقدمه‌اى براى موضوع مورد بحث بشمارند و آن را مانند فرع زائد بر اصل ، فرض نمايند ، امّا با توجّه به ارتباط مطالب مرقوم با موضوع بحث و اينكه بررسى آن ، پرسش از اين مطالب را نيز جلو مىآورد ، و با توجّه به اينكه دانستن اين مطالب و معرفت به اطراف و حدود آنها نيز از جهات متعددى لازم و اهميّت آنها كمتر از بحثى كه ما در نظر داريم نيست و بلكه بعضى از اين مطالب لازم‌تر و اساسىتر است تصديق مىفرمايند و در اين بخش مهم به مطالب فرعى نپرداخته‌ايم و همان را كه در بررسى « ولايت تكوينى و تشريعى » روح و جان بحث است در اين مطالب بررسى كرده‌ايم « و لا حول و لا قوة الّا باللَّه العلى العظيم » .\r\n","page_name":" 48 ","page_number":48},
  {"content":"\r\n\r\nولايت تكوينى و تشريعى\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\nولايت تكوينى و تشريعى\r\n\r\nمعناى ولايت تكوينى\r\nبديهى است بحث ما در اين رساله ، بحثى علمى ، اعتقادى و دينى است و بحث لفظى نيست ، و فرقى نمىكند كه خصوص اين لفظ ( ولايت تكوينى و تشريعى ) در قرآن مجيد و احاديث شريفه باشد يا نباشد ؛ زيرا اگر لفظ و اصطلاحى در قرآن و حديث نباشد ، دليل بر آن نيست كه معنايى كه از آن اراده مىشود و براى آن اصطلاح كرده‌اند ، به الفاظ و تعابير ديگر در قرآن و حديث بيان نشده و مورد نفى و اثبات قرار نگرفته باشد و نتوان حقّ يا باطل بودن آن معنى را از كتاب و سنّت استفاده نمود .\r\nچنان‌كه بعضى از علماى اعلام در جواب سؤالى كه از ايشان شده ، طفره رفته و گفته‌اند : اين دو لفظ \" ولايت تكوينى و تشريعى \" در آيات و احاديث وارد نشده است و معنايشان را از كسانى بپرسيد كه آنها را اصطلاح و اختراع كرده‌اند ؛ « 1 » زيرا\r\n\r\n\r\n","description":"","footnote":"\r\n( 1 ) . و شايد گمان كرده ، مصلحت در سكوت و سخن نگفتن باشد ، غافل از اينكه مغرضان‌و مزدورانى كه عمداً سم پاشى مىكنند ، آن را غنيمت شمرده و از سكوت علما و روشن نبودن اطراف موضوع ، بيشتر سوء استفاده مىنمايند ، و بدون مانع ، كار و مأموريت خود را انجام مىدهند .\r\n","page_name":" 51 ","page_number":51},
  {"content":"\r\n\r\nغرض سائل - اگر جوياى حقيقت باشد - اين نيست كه اين دو لفظ شرح و تفسير شوند و دلالت آنها ، برحسب لفظ يا اصطلاح معلوم گردد ؛ بلكه مقصود اين است :\r\nمعنايى كه از آن در عرف يا اصطلاح اراده مىكنند و مورد نفى و اثبات قرار مىدهند ، برحسب عقل و كتاب و سنّت ، حقّ است يا باطل ؟ و اگر سائل اهل فتنه و اضلال باشد ، همين‌گونه جواب‌ها را دستاويز قرار داده و آن را نشانه عجز علما و دانشمندان از ردّ شبهات معرفى مىكند و بر اضلال و اغوا ، جرىتر و گستاخ‌تر مىگردد .\r\nبه يارى خداوند متعال - براى اينكه در توضيح مطلب اشتباهى روى ندهد - نخست به تمام معانى و مفاهيمى كه ممكن است مدلول و مفهوم اين دو لفظ ( ولايت تكوينى و ولايت تشريعى ) باشد ، اشاره مىنماييم ، سپس حقّ يا باطل بودن هر معنايى را بررسى و تحقيق مىكنيم :\r\n\r\nمفهوم و مدلول لفظى ولايت تكوينى\r\nدر ولايت تكوينى ، ممكن است تكوين صفت ولايت باشد ، و در مقابل ولايت ازلى قديمى و غير حادث و غير تكوينى الهى اطلاق شود و به عبارت ديگر ، از آن ولايت غير تكوينى الهى اطلاق شود و به ديگر عبارت ، از آن ولايت حادث و ايجاد شده اراده شود .\r\nبنابر اين احتمال ، ولايت تكوينى چند نوع است :\r\nنوع اوّل : سلطنت و ولايت تكوينى شخص بر نفس خود و بر آنچه مسخّر هر انسان است كه متعلق احكام شرعى و متعلق ولايت تشريعى - به برخى از معانى آن كه خواهيم گفت - قرار مىگيرد ؛ مثلًا شخص بر نفس خود قدرت دارد و مىتواند آن را نابود كند ؛ ولى شرعاً القاى نفس در هلاكت و خودكشى حرام بوده و ولايت\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nشرعى بر آن ندارد ، و اعمال ولايت تكوينى و صرف قدرت در آن جايز نيست .\r\nبنابراين تكويناً قدرت و ولايت هست ؛ ولى تصرف قدرت با نهى شرع حرام است .\r\nمراد از اصطلاح ولايت تكوينى و بحث‌هايى كه در آن مىشود ، اين قسم ولايت نيست - و چنان‌كه در مطلب هشتم از مطالب بخش نخست گفته شد - اين ولايت تفويض نيست و با امر بين امرين منافات ندارد .\r\nنوع دوم : اين است كه شخص به طور تكوين الهى و احداث و ايجاد خدا ، بر تمام ممكنات و اداره و رتق و فتق دقيق امور آنها ، از خلق و رزق و تدبير و غيره ، به طور استقلال ولايت و سلطنت داشته باشد ؛ خواه در موارد آن ، تعلّق احكام شرعى و نهى و ترخيص و وجوب و تحريم فرض شود يا نه ، و خواه صاحب اين ولايت ، اعمال ولايت بنمايد يا نه .\r\nفرق اين ولايت با ولايت الهى ، ذاتى نبودن و تكوينى بودن و حادث بودن آن مىباشد - و چنان‌كه از مطلب دوم از مطالب بخش نخست هم استفاده مىشود - قول به اين نوع ولايت ، باطل و شرك و تفويض است و عقل و نقل بر بطلان آن اتفاق دارند . يكى از توالى و نتايج فاسد و نادرست تفويض ، قول به انحصار مرزوق و مخلوق خدا به صاحبان اين ولايت است .\r\nاگر گفته شود : چه فرق است بين اين نوع و نوع اوّل كه خدا شخص را بر نفس خود و اعضا و جوارح خويش ولايت و اختيار و استقلال داده است ؟ و چرا همين ولايت را در مورد مديريت كاينات و سلطنت بر ادارهء امر خلق و رزق و ميراندن و زنده كردن نمىگوييد ؟ زيرا در هر دو نوع ، ولايت و استقلال ازلى و ذاتى نيست ؛ بلكه اعطايى و حادث و در طول ولايت مطلق مستقل الهى بر جميع اشيا و تمام امور است كه اگر اراده فرمايد ، مىتواند در هر دو صورت ، سلب استقلال و ولايت را از مخلوق خود بنمايد . بنابراين چنين ولايت تكوينى حادث هبه شده ، به شرك\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nارتباطى پيدا نمىكند ؟\r\nپاسخ اين است كه :\r\nاوّلًا : بر حسب آنچه در مطلب دوم از مطالب بخش اوّل بيان شد ، اين استقلال ، شرك و اعطاى آن به ممكن ، محال و مستلزم خروج ممكن از امكان است كه استحاله آن بديهى است و ولايت شخص بر نفس خود ، نظير ولايت نوع سوم است كه پس از اين درباره آن بحث خواهد شد .\r\nثانياً : چنان‌كه در مطلب هشتم گفته شد ، استقلال و ولايت شخص بر نفس خود و هر آنچه مسخر او شده است ، استقلال و اختيارى است كه با امر بين امرين منافات ندارد و قضا و قدر الهى در تمام موارد اعمال اين استقلال و اختيار محفوظ است ؛ امّا در اين استقلالى كه در مديريت امور كاينات فرض مىشود ، مجالى براى قضا و قدر الهى نيست .\r\nثالثاً : در نوع اوّل ، ولايتى بر نظام اسباب و تغيير و تبديل آن نيست ؛ بلكه ولايت در دايره نظام اسباب و مسبّبات و طبق سنّت‌هاى مقرّر انجام و اعمال مىشود و مداخله‌اى در امر اسباب و مسبّبات و خلق اشيا و مواد و اجسام و رزق در بين نيست .\r\nرابعاً : استقلال و ولايت عبد بر نفس خود - با اينكه گفته شد استقلال و ولايت مطلق نيست - در كارها و امورى است كه خدا از آن كارها منزّه است ، مثل اكل و شرب و نشستن و برخاستن و فكر كردن و با زبان گفتن و با گوش شنيدن و با دست گرفتن ؛ امّا ولايت مطلقه بر نظام كاينات و مداخله بدون وسائط و اسباب به طور استقلال در رتق و فتق و اداره امور اكوان ، كار خدا است و ديگرى را متصدى شمردن شرك است .\r\nخامساً : ادلّه سمعى زيادى از آيات و احاديث دلالت صريح دارند بر اينكه اين\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nولايت فقط شأن خدا است و براى غير او ثابت نيست و فقط دست خدا در اداره امور كاينات و خلق و رزق باز و گشاده و مستقل است و در تمام احيان و ازمان ، دست او در كار اداره شؤون خلق و افاضه و اعطا و اماته و احيا است كه :\r\n« كُلَّ يَوْمٍ هُوَ فِي شَأْنٍ » ؛ « 1 »\r\n« او همه روزه مشغول كارى است » .\r\nو « وَقالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَلُعِنُوا بِما قالُوا بَلْ يَداهُ مَبْسُوطَتانِ » ؛ « 2 »\r\n« يهود گفتند : دست خدا بسته است . به واسطه اين گفتار دروغ دست آنها بسته شده و به لعن خدا گرفتار گرديدند ؛ بلكه دو دست خدا گشاده است » .\r\nو « أَلا لَهُ الْخَلْقُ وَالأْمْرُ » ؛ « 3 »\r\n« آگاه باشيد ملك آفرينش خاص خدا است و حكم نافذ فرمان او است » .\r\nو « هُوَ الَّذِي يُصَوّرُكُمْ فِي الْأَرْحامِ كَيْفَ يَشآءُ » ؛ « 4 »\r\n« خدا است آنكه صورت شما را در رحم مادران ، هرگونه كه اراده كند ، مىنگارد » .\r\nو « إِنَّ اللَّهَ فالِقُ الْحَبّ وَالنَّوى يُخْرِجُ الْحَىَّ مِنَ الْمَيّتِ وَمُخْرِجُ الْمَيّتِ مِنَ الْحَىّ ذلِكُمُ اللَّهُ فَأَنّى تُؤْفَكُونَ * فالِقُ الْإِصْباحِ وَجَعَلَ اللَّيْلَ سَكَناً وَالشَّمْسَ\r\n\r\n\r\n","description":"","footnote":"\r\n( 1 ) . سوره الرحمن ، آيه 29 .\r\n( 2 ) . سوره مائده ، آيه 64 .\r\n( 3 ) . سوره اعراف ، آيه 54 .\r\n( 4 ) . سوره آل‌عمران ، آيه 6 .\r\n","page_name":" 55 ","page_number":55},
  {"content":"\r\n\r\nوَالْقَمَرَ حُسْباناً ذلِكَ تَقْدِيرُ الْعَزِيزِ الْعَلِيمِ » ؛ « 1 »\r\n« خدا است كه در جوف زمين ، دانه و هسته را مىشكافد و زنده را از مرده و مرده را از زنده پديد مىآورد . آنكه مىتواند چنين كند خدا است ، چرا به دروغ نسبت خدايى را به آنان كه نمىتوانند اين كار را انجام دهند ، مىدهيد * خدا است شكافنده پرده صبح گاهان و شب را براى آسايش خلق او مقرر داشته و خورشيد و ماه را به نظمى معين به گردش آورده ، اين خداى مقتدر دانا است » .\r\nبا وجود اين‌گونه آيات كه در قرآن مجيد بسيار است ، ديگر مجال براى توهّم صحّت اين ولايت براى غير خدا نيست .\r\nنوع سوم : ولايت تكوينى عامّه حادث و غير مستقل - به نحوى كه در مطلب چهارم از مطالب بخش نخست مذكور شد - كه گفتيم : اگرچه شرك نيست و از آن محذور تفويض لازم نمىآيد ؛ ولى مخالف ظواهر و اطلاقات كثيرى از آيات قرآن مجيد است و دليل كافى و قاطعى بر آن نداريم تا ظواهرى را كه دلالت بر افعال بدون واسطه دارند و لااقل اطلاق دارند ، به افعال مع الواسطه حمل نماييم يا مقيّد به آن نماييم ، چنان‌كه در بعضى از موارد ، خود آيات قرآن قرينه بر عدم اطلاق آيات ديگر و صرف ظاهر آن مىشود .\r\nاگر گفته شود : پس معناى قطب بودن ولىّ و اينكه زمين به وجود حجت باقى و برقرار است و خالى از حجت نخواهد ماند ، و اينكه مىگويند : مَثَل امام نسبت به عالَم كبير ، مثل قلب است نسبت به عالم صغير ، چيست ؟ چرا همان‌گونه كه قلب\r\n\r\n\r\n","description":"","footnote":"\r\n( 1 ) . سوره انعام ، آيه 95 و 96 .\r\n","page_name":" 56 ","page_number":56},
  {"content":"\r\n\r\nمتصرف در عالم صغير است ، مشتمل بر عالم‌هاى بسيار است - مثل عالم گلبول‌هاى قرمز كه شامل تقريباً سى هزار ميليارد گلبول قرمز است و عالم گلبول‌هاى سفيد كه شامل حدود پنجاه ميليارد گلبول سفيد است ، عالم سلّول‌ها كه حدود ده ميليون ميليارد است - در عالم كبير اين برنامه و تقدير الهى را قبول نكنيم ، با اينكه عالم كبير به داشتن چنين مركز ارتباط و همگامى و يك واحد بودن اولى است . به علاوه ، همانطور كه اين واحدها نيز واحدهاى بزرگ‌تر و مركب را تشكيل مىدهند و واحدها نيز واحدهاى ديگر و بزرگ‌تر را و از مجموع تمام اين واحدهاى كوچك و بزرگ ، عالم تشكيل شده است و در تمام اين واحدها ، ملاك و معيار ارتباطى - مثل قلب و روح در انسان - وجود دارد ، در تمام عالم نيز اين قانون به تقدير خدا وجود دارد كه عالم ، واحد خاصّى است و امام قلب و مركز آن است كه اگر نباشد ، ارتباط اجزاى عالم بر هم مىخورد و نظام عالم به وجود او باقى است ، چنان‌كه وقتى تصرف روح از بدن قطع گردد ، از صلاحيت ارتباط با يكديگر ساقط مىشوند ؛ بلكه صورت و هيأت آنها از ميان مىرود ، و واحدهايى كه تقوّمشان به روح و حيات نبوده ، باقى مىمانند .\r\nپاسخ اين بيان چنين است كه :\r\nامّا قطبيت : اگر مراد اين باشد كه به تقدير عزيز عليم ، ولىّ و امام در كاينات به منزله مدار و هسته مركزى است كه تكويناً حركات متحرك و اوضاع كاينات و بقاى ثوابت و سيارات - از اتم‌ها تا منظومه‌ها و كهكشان‌ها - به وجود او ارتباط دارد و خواست و اراده خدا بر اين تعلّق گرفته است كه : امام ، محور عالم امكان و قلب آن باشد و بقاى همه مرتبط به او باشد ، چنان‌كه بقاى انسان و اعضا و جوارح او را به قلب و كار آن ارتباط داده است ، و چنان‌كه سازنده يك ماشين و دستگاه ، بقا و كار آن را به اجزاى مهم آن ارتباط مىدهد . اين معنى قابل تصديق است ؛ بلكه ادلّه و شواهدى بر آن مىتوان اقامه كرد ، كه :\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n« ذلِكَ تَقْدِيرُ الْعَزِيزِ الْعَلِيمِ » ؛ « 1 »\r\n« نظم ثابت عالم ، به تقدير خداى مقتدر و دانا است » .\r\nامّا بقاى نظام عالم ، « بِإِرادَةِ اللَّهِ بِوُجُودِ الْإِمامِ لا بِإِرادَةِ الْإِمامِ » با مسأله ولايت ارتباط ندارد ؛ زيرا در ارتباط بقاى نظام به وجود مبارك ولى و امام ، خواست و اراده خدا مداخله‌اى ندارد و با عدم اراده و اختيار شخص ولى ، اطلاق ولايت بر او به اين ملاحظه معنى پيدا نمىكند و اگر هم كسى به طور مسامحه اين خصوصيت را ولايت بگويد ، اشكالى پيدا نمىشود .\r\nاگر گفته شود : « ما هم قبول مىكنيم با اين بيان كه انسان عالم صغير است و هر جنبنده و متحركى يك واحد است و حفظ اعضا و بقاى آنها ، مثلًا مربوط به قلب و مغز و اعضاى رئيسه ديگر است ، مجموع عالم نيز اين چنين است و بقاى آن ارتباط به وجود امام و ولى دارد ، اثبات ولايت به معناى مذكور و مديريت غير مستقل نمىشود ؛ امّا مقام ولايت نسبت به اين عالم ، مقام روح و غيب وجود انسان است نسبت به اعضا و جوارح ، كه همكارىهاى اعضا و جوارح و افعالى كه از آنها صادر مىشود ، تحت ولايت و تصرّف روح است و جهت وحدت اين اعضا و همكارى آنها با يكديگر روح است ، كه اگر روح نباشد ، اين اعضا با هم همكارى ندارند و بىاثر و بىخاصيت مىگردند ؛ ولى چون به تقدير و امر خدا ، همه تحت فرمان روح هستند ، منافع و فوايد هر كدام ظاهر مىشود ؛ هرچند دست يا چشم درك اين معنى را كه تحت ولايت روح است نكنند . چه مانعى دارد كه منزلت ولىّ قطب چنين منزلتى باشد كه به اذن خدا و تقدير او ، ترتب منافع و فوايد تمام اكوان و اشيا و ارتباط آنها با يكديگر به اراده و تصرف او متوقف باشد ، هرچند اين\r\n\r\n\r\n","description":"","footnote":"\r\n( 1 ) . سوره انعام ، آيه 69 .\r\n","page_name":" 58 ","page_number":58},
  {"content":"\r\n\r\nتصرفات از دايره سنن الهى خارج نبوده و نظام و برنامه آن الهى باشد و شخص ولى خارج از آن تصرفى نداشته باشد ؛ بلكه قادر به تصرّف نباشد و يك نحو امر بين امرين به جعل و اعطاى خدا برقرار باشد » .\r\nپاسخ داده مىشود : اين معنا و بيان لطيفى است و اشكال شرك و تفويض و غلوّ در آن نيست ؛ امّا با ظواهر آيات بسيارى خالى از منافات نيست ؛ آياتى چون :\r\n« إِنَّ اللَّهَ يُمْسِكُ السَّماواتِ وَالْأَرْضَ أَن تَزُولا وَلَئِن زالَتا إِنْ أَمْسَكَهُما مِنْ أَحَدٍ مِنْ بَعْدِهِ » ؛ « 1 »\r\n« همانا خداوند آسمان‌ها و زمين را از اينكه نابود شوند نگاه مىدارد و اگر رو به زوال نهند غير از او هيچ كس نمىتواند آنها را محفوظ دارد » .\r\nو « وَهُوَ الَّذِي يُرْسِلُ الرّياحَ بُشْراً بَيْنَ يَدَىْ رَحْمَتِهِ » ؛ « 2 »\r\n« او خدايى است كه بادها را به بشارت باران رحمت خويش در پيش فرستد » .\r\n« إِنَّ اللَّهَ فالِقُ الْحَبّ وَالنَّوى » « 3 »\r\n« خداوند شكافنده دانه و هسته است » .\r\nهرچند اگر قرينه‌اى باشد ، حمل اين افعال بر اعم ، از باواسطه و بىواسطه جايز است ؛ امّا با عدم دليل ، وجهى براى حمل آن نيست ، خصوصاً كه اين آيات متعدّد است و رفع يد از اين ظواهر كثير جايز نيست . بنابراين اراده و مشيّت الهى است كه حافظ وحدت عالم و حافظ ارتباط بين اكوان و تمام حادثات و ممكنات است .\r\n\r\n\r\n","description":"","footnote":"\r\n( 1 ) . سوره فاطر ، آيه 41 .\r\n( 2 ) . سوره اعراف ، آيه 57 .\r\n( 3 ) . سوره انعام ، آيه 95 .\r\n","page_name":" 59 ","page_number":59},
  {"content":"\r\n\r\nو اگر مقصود از قطبيت اين باشد كه : بدون وجود ولىّ و امام و خليفة اللَّه ، ممكنات ديگر به كمال نمىرسند و غرض از آفرينش آنها حاصل نمىشود و از بركت و پرتو انوار وجود امام و ولىّ و خليفة اللَّه - كه علّت غايى ايجاد مخلوقات است - و از روشنايى و لَمَعان خورشيد هدايت و تربيت او ، اشخاص و افراد ديگر به حسب مراتب استعدادات و اكتسابات مستفيض مىشوند و همان غرض از آفرينش امام و ولىّ كه معرفت و خداشناسى و خداپرستى است ، در آنها نيز - به قدر مراتب استفاده آنها از هدايت امام - جلوه مىكند ، اين معنا نيز صحيح و مورد تصديق است و كلام بلاغت نظام اميرالمؤمنين عليه السلام در نهج البلاغه اشاره به آن است :\r\n« فَإِنّا صَنائِعُ رَبّنَا وَالنّاسُ بَعْدُ صَنائِعُ لَنا » ؛ « 1 »\r\n« ما تربيت يافتهء پروردگارمان هستيم و مردم تربيت يافته ما هستند » .\r\nو اگر لفظ حديث اين باشد : « وَالنّاسُ بَعْدُ صَنائِعِنا » اشاره به معنى اوّل يا معنايى است كه مقارب آن است .\r\nو امّا تشبيه ولىّ و امام و عالم كبير ، به قلب و عالم صغير :\r\nبه نظر مىرسد كه اين تشبيه به ملاحظه جهات تكوينى نباشد ؛ « 2 » چون مراد از قلب ، عقل است و بديهى است كه عقل ، جهات تكوينى وجود انسان را اداره نمىكند ؛ بلكه اين تشبيه به ملاحظه امور غير تكوينى و جهاتى است كه متعلق تكاليف واقع مىشود و در آن ، انتظام و ترتيب و حساب و حفظ نظام و امر به\r\n\r\n\r\n","description":"","footnote":"\r\n( 1 ) . نهج البلاغه ، نامه 28 .\r\n( 2 ) . چنان‌كه از مباحثهء هشام با عمرو بن عبيد نيز استفاده مىشود . هرچند اين تشبيه براى بيان‌ولايت بر ادارهء امور اكوان و ممكنات - چنانچه بيان آن گذشت - اوفق و اولى است ، ولى چنان‌كه گفتيم اين ولايت به طور استقلال براى غير خدا باطل و تفويض بوده و به نحو غير مستقل و در دايرهء نظام و قضا و قدر الهى ، خلاف ظواهر قرآن مجيد است ، به علاوه از مثل مباحثهء هشام نيز استفاده مىشود كه غرض از اين تشبيه ، بيان ولايت شرعى است .\r\n","page_name":" 60 ","page_number":60},
  {"content":"\r\n\r\nمعروف و نهى از منكر و تعليم و تربيت و رتق و فتق و تعاون و رفع خصومات و اختلافات لازم مىگردد . همان‌طورى كه خداوند در وجود انسان يك قوهء آمر و حاكم و زمامدار و حافظ نظم و برانگيزنده و بازدارنده قرار داده است - كه باطن و حقيقت وجود انسان است و آن را به ملاحظه شؤون و مشاغلى كه دارد ، گاهى به نفس و گاهى به روح و گاهى به عقل و گاهى به قلب و نام‌هاى ديگر ياد مىنمايند - و اعضا و جوارح بدون آنكه در تحت فرماندهى اين قوه و كارمند آن باشند مفيد نخواهند شد ، اجتماع انسانى نيز با مدير صالح و بالياقتى كه از جانب خدا منصوب و معيّن شده باشد ، حكم پيكر واحد را خواهد يافت و مدينه فاضله انسانيت ، آن زمان تأسيس مىشود كه تمام افراد اجتماع ، مانند اعضاى بدن واحد ، هر كدام تحت راهنمايى آسمانى و معلّم شديد القواى الهى كار و وظيفه خود را انجام دهند و بدون چنان رهبر عالى مقام ، مدينه فاضله تأسيس نخواهد شد ، و لذا خدايى كه نظام وجود يك فرد را تأمين فرموده و قوه آمر و حاكم در آن قرار داده است ، هرگز نظام مجتمع بزرگى را كه اين افراد عضو آن هستند ، مهمل و گرفتار هرج و مرج و اختلال نخواهد گذاشت و حتماً رهبرى صالح و جامع كه هدايت و حكومتش ، نمايش هدايت و حكومت الهى باشد ، براى آنها منصوب و معين مىفرمايد .\r\nاين مطالب هرچند در جاى خود و در شناختن مقام امام ، اهمّيت شايان دارد و چنان‌كه در بحث ولايت تشريعى خواهيم گفت ولايت شرعى است ؛ امّا غير از مسأله ولايت تكوينى كه مورد بحث ما باشد ، امام و ولى ، قطب و قلب عالم كبير است ؛ امّا ولايت تكوينى مقام ديگرى است هر چند لازم و ملزوم يكديگر باشند . « 1 »\r\n\r\n\r\n","description":"","footnote":"\r\n( 1 ) . پيرامون اين بحث به رساله « مفهوم وابستگى جهان به وجود امام عليه السلام » نگارش نويسنده اين كتاب مراجعه شود .\r\n","page_name":" 61 ","page_number":61},
  {"content":"\r\n\r\nنوع چهارم : ولايت تكوينى و حادث است بر تصرف در كاينات ، به واسطه علومى كه شخص ، به طور اكتساب يا افاضه و الهام و وحى دارا مىشود ، چنان‌كه در مورد آن كسى كه علمى از كتاب داشت ، در قرآن مجيد مىفرمايد :\r\n« قالَ الَّذِي عِندَهُ عِلْمٌ مِنَ الْكِتابِ أَنبا آتِيكَ بِهِ قَبْلَ أَن يَرْتَدَّ إِلَيْكَ طَرْفُكَ . . . » ؛ « 1 »\r\n« آن كس كه به علمى از كتاب الهى آگاهى داشت ، گفت : من پيش از آنكه چشم به هم زنى ، تخت را بدين جا مىآورم . . . » .\r\nحال اين علم چه علمى بوده است ، علم به يك حرف از حروف اسم اعظم بوده - چنان‌كه در بعضى از روايات و تفاسير است - يا علم به چيز ديگر ، فعلًا در آن بحث وارد نمىشويم ، چنان‌كه علم كتاب ممكن است علم به كتاب آفرينش و كلمات آن باشد ، كه صاحب آن روابط مخلوقات و كاينات را با يكديگر مىشناسد و روى اين شناسايى مىتواند كارهايى را انجام دهد و اين علم است كه هم موهوبى است و هم كسبى و تحصيلى كه رشته كسبى آن در عصر ما ترقّى و توسعه پيدا كرده و بر اثر اطّلاعاتى است كه از خواصّ اشيا به طور بسيار شگفت‌انگيزى روز به روز بيشتر مىشود .\r\nآنچه ممكن است از چنين ولايتى مورد ردّ و قبول واقع شود ، ولايتى است كه از علم موهوبى و لدنّى و تأييد من عند اللَّه حاصل شود ؛ ولى اجمالًا عقيده به چنين ولايت و تصرفاتى در حقّ اوليا ، به شرك و تفويض ارتباطى ندارد ؛ چون ولايت بر تغيير نظام نيست ؛ بلكه علم به نظام و روابط است با تعلّم از عالم غيب ، و وقتى قرآن در مورد بعضى افراد بشر بر آن صراحت داشته باشد ، فرض غلوّ هم در آن\r\n\r\n\r\n","description":"","footnote":"\r\n( 1 ) . سوره نمل ، آيه 40 .\r\n","page_name":" 62 ","page_number":62},
  {"content":"\r\n\r\nنمىشود .\r\nنوع پنجم : ولايت تكوينى در تصرّف در كاينات ممكن است ، نه به عنوان نظم و تدبير ؛ بلكه بر حسب مصالح و مقتضيات خاص و عارض و ثانوى و خرق عادت ، چنان‌كه تحقيق آن در مطلب سوم از مطالب بخش نخست گذشت .\r\nو مخفى نماند اين ولايت و قدرت به دو نحو تصور مىشود ؛ يكى به اين نحو كه : به نفس ولىّ تأثيرى إعطا شود كه بتواند اين تصرفات را بنمايد ، و ديگر به اين نحو كه : خداوند متعال اكوان را مطيع و فرمانبر و مسخّر او قرار دهد ، مانند حضرت داود - على نبينا و آله و عليه السلام - كه در قرآن مجيد مىفرمايد : « وَأَلَنّا لَهُ الْحَدِيدَ » « 1 » و به عبارت ديگر : كاينات چنان شوند كه او بتواند در آنها تصرّف نمايد .\r\nتذكّر : چنان‌كه اشاره شد ، بنابر اين احتمال كه تكوين صفت ولايت باشد ، اين پنج نوع ولايت تكوينى كه مذكور شد ، همه در مقابل ولايت ازلى ذاتى و غير تكوينى الهى است ، چنان‌كه ولايت تشريعى جعلى يا به عبارت ديگر ، ولايت شرعى ، مثل ولايت جدّ و پدر كه به تشريع و جعل و اعتبار شارع ، به طور تأسيس يا امضا حاصل مىشود ، نيز غير از اين ولايت‌هاى پنجگانه است .\r\n\r\nاحتمال ديگر\r\nممكن است \" تكوين \" در عبارت \" ولايت تكوينى \" ، مانند صفت به حال متعلّق موصوف باشد و از آن ، ولايت بر تصرّفات عينى خارجى در امور تكوينى اراده شود ، كه بنابراين در مقابل ولايت شرعى مثل ولايت جدّ و پدر و ولايت شرعى بر نفس و مال ، و همچنين ولايت بر تشريع و جعل قانون و اعتبارات واقع مىشود و شامل آنها نمىشود ؛ ولى به طريق اولى شامل ولايت و قدرت مطلق و سلطنت\r\n\r\n\r\n","description":"","footnote":"\r\n( 1 ) . سوره سبأ ، آيه 10 .\r\n","page_name":" 63 ","page_number":63},
  {"content":"\r\n\r\nكلّى و عام ازلى الهى بر امور كاينات و خلق و رزق و غير اينها مىشود ، چنان‌كه شامل انواع پنج‌گانه ولايت تكوينى و غير ازلى عبد ، كه بنابر احتمال اوّل گفته شد ، نيز مىشود .\r\nو از اين بيانات معلوم شد كه : \" تكوين \" ؛ چه صفت ولايت باشد يا مانند صفت ، به حال متعلّق موصوف تفاوتى نمىكند ، جز آنكه در صورت دوم شامل ولايت ذاتى ازلى الهى نيز مىشود ؛ ولى در صورت اوّل شامل ولايت الهى - كه ازلى و غير حادث است - نمىشود .\r\nو نيز از مجموع اين توضيحات معلوم شد كه ولايت تكوينى شخص بر نفس خود و آنچه مسخّر هر انسان است - خواه تكوين صفت ولايت باشد ، يا صفت به حال متعلق موصوف - محل نزاع و بحث نبوده ؛ بلكه مورد اتفاق است ، چنان‌كه ولايت ازلى الهى بر تكوين اشيا و تصرّف در امور تكوينى و امر خلق و رزق و تدبير امور و غير اينها نيز مورد اتّفاق بوده و در آن بحثى نيست .\r\nو نوع دوم از انواع پنج‌گانه‌اى كه در ضمن بيان احتمال اينكه « تكوين » صفت ولايت باشد ، به آن اشاره شد ، اگرچه ممكن است توهم خلافى در آن شده باشد و بلكه بعضى از جهّال و غُلات به آن قائل شده باشند كه اين قابل توجّه نبوده و آن را نمىتوان بين علما و اهل تحقيق محلّ اختلاف دانست . و حق در آن همان است كه در ضمن بيان آن و مطلب دوم از مطالب مقدّمه بررسى شد ، كه چنان ولايتى براى احدى از خلق جايز نيست .\r\nو در نوع چهارم نيز با صراحتى كه قرآن مجيد در مورد « مَنْ عِندَهُ عِلْمُ الْكِتابِ » دارد ، مجال انكار نيست ، چنان‌كه در مورد آدم - على نبينا و آله و عليه السلام - نيز فرموده است :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n« وَعَلَّمَ آدَمَ الْأَسْمآءَ » . « 1 »\r\nو در مورد بنده‌اى كه موسى - على نبينا و آله و عليه السلام - با او ديدار يافت ، فرمود :\r\n« وَعَلَّمْناهُ مِنْ لَدُنّا عِلْماً » . « 2 »\r\nدربارهء يوسف - على نبينا و آله و عليه السلام - فرمود :\r\n« وَكَذلِكَ يَجْتَبِيكَ رَبُّكَ وَيُعَلّمُكَ مِن تَأْوِيلِ الْأَحادِيثِ » . « 3 »\r\nالبته اين در صورتى است كه اين آيه تتمّهء كلام يعقوب خطاب به يوسف باشد و الّا خطاب به حضرت رسول اكرم صلى الله عليه و آله است .\r\nو در شأن رسول اكرم صلى الله عليه و آله فرمود :\r\n« وَعَلَّمَكَ ما لَمْ تَكُن تَعْلَمُ » . « 4 »\r\nو در شأن اميرالمؤمنين عليه السلام فرمود :\r\n« وَمَنْ عِندَهُ عِلْمُ الْكِتابِ » . « 5 »\r\nبنابر احاديث و تفاسير ، مراد از « كسى كه نزد او علم كتاب است » على عليه السلام مىباشد .\r\nحاصل اينكه : تعليمات خاصّ خدا به بندگان شايسته و صالح خود - حتى از طريق خواب - مسلّم است ، بنابراين ولايت بر تصرّف در كاينات ، با علمى همچون علم « مَنْ عِندَهُ عِلْمُ الْكِتابِ » براى انبيا و اوليا ، به خصوص رسول خاتم و ائمّه\r\n\r\n\r\n","description":"","footnote":"\r\n( 1 ) . سوره بقره ، آيه 31 .\r\n( 2 ) . سوره كهف ، آيه 65 .\r\n( 3 ) . سوره يوسف ، آيه 6 .\r\n( 4 ) . سوره نساء ، آيه 113 .\r\n( 5 ) . سوره رعد ، آيه 43 .\r\n","page_name":" 65 ","page_number":65},
  {"content":"\r\n\r\nطاهرين عليهم السلام كه افضل و اعلم خلق خدا هستند ، ثابت و مسلّم است . و اگر كسى هم ولايت تكوينى را به بعضى از معانى صحيح و جايز آن قبول نكند ، اين معنى را نمىتواند انكار كند و بالاخره اين شأن و مقام آنها را - كه قدرت تصرّف در كاينات به اذن خدا و طبق مصالح ثانوى است - بايد قبول كند ؛ امّا اينكه منشأ آن چه نحو عنايتى مىباشد ، مطلب ديگر است .\r\nو امّا نوع سوم ، اگرچه منافى با توحيد و نفى غلوّ و آياتى مثل « ذلِكَ تَقْدِيرُ الْعَزِيزِ الْعَلِيمِ » نيست ؛ امّا چنان‌كه گفتيم ، دليل قاطعى بر آن نيست و به علاوه در مورد بعضى از ملائكه ، آيات و روايات دلالت دارند كه آنها - باذن اللَّه تعالى - قائم به بعضى امورند ، مثلًا جبرئيل مأمور و امين وحى خدا است ، يا عزرائيل مأمور قبض ارواح است ، يا ملائكه‌اى مدبّرات و ملائكهء ديگر مقسّمات مىباشند . اين مناصبى كه ملائكه دارند ، ظاهر اين است كه اختصاص به او داشته و ديگرى آن را ندارد ، هرچند ملائكه نيز مأمور باشند كه طبق ولايت نوع پنجم ، از صاحبان آن ولايت اطاعت كنند ؛ امّا اجرا و انفاذ مشيت الهى در امورى كه به آنها واگذار شده است ، اختصاص به خودشان دارد .\r\nبنابراين ، اگرچه به اين مناصب ملائكه ، تصوّر ولايت نوع سوم ممكن است و مىتوان گفت : ملائكه در تقدير الهى ، جزء اعوان و انصار اوليا و مأموران آنها هستند ، چنان‌كه حضرت عزرائيل نيز جنود و اعوانى دارد . با اين حال ، اثبات اين‌گونه ولايت و وساطت و دخالت در تمام سازمان كاينات براى ايشان و غير ايشان در نهايت اشكال است و اگر دليل قاطعى بر آن اقامه نشود ، قول به غير علم است .\r\nو امّا نوع پنجم ، ولايتى است كه براى رسول اكرم و ائمه طاهرين عليهم السلام ثابت و محقّق است و تصرفات ايشان و وقايع مسلّمى كه تاريخ و احاديث متواتر آنها را\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nحفظ كرده است ، قابل انكار و ترديد نيست ؛ بلكه از گروه بسيارى بزرگان اهل بيت عليهم السلام و دست پروردگان و خواص اصحاب ائمه عليهم السلام و علما و زهّاد نيز تصرّفات و خوارق صادر شده است و هر شبهه‌اى را كه شبهه كنندگان عرضه بدارند ، با وجود اين وقايع و امور خارجى و عينى و حسّى پذيرفته نمىشود ، با اينكه اين ولايت قابل ابداء شبهه‌اى نيست ؛ زيرا نه شرك و تفويض و غلوّ است ، و نه منافى با توحيد مىباشد .\r\n\r\nتفسيرى از ولايت تكوينى\r\nدر خاتمه اين فصل ، لازم به تذكّر است كه يكى از بزرگان معاصر - طاب ثراه - در جواب سؤال از معنى ولايت كلّى و ولايت تكوينى ، فرموده است :\r\nيك قسم از ولايت تكوينى عبارت است از في الجمله مجراى فيض بودن نسبت به كاينات كه عموم انبيا و اوصيا داشته‌اند . و قسم ديگر آن ، عبارت است از :\r\nولايت كلّى تكوينى كه مجراى فيض بودن نسبت به جميع عالم امكان است كه در حقّ پيغمبر اكرم صلى الله عليه و آله و ائمه اطهار ثابت شده و دليل آن عبارت است از گفتهء خود صاحبان ولايت . . .\r\nبا توجّه به آنچه در مطلب ششم از مطالب بخش اوّل بيان شد ، عرض مىكنيم :\r\nبه نظر ما اين فرمايش براى شرح ولايت تكوينى كافى نبوده و سؤال كننده را بيشتر متحيّر مىسازد ؛ زيرا :\r\nاوّلًا : ولايت تكوينى را به مجراى فيض تفسير كردن ، تفسيرى است كه عرف و لغت آن را نمىپذيرند .\r\nثانياً : مجراى فيض بودن ، ولايت نبوده ؛ بلكه حرف ديگرى است ، چنان‌كه پيغمبران همه مجراى فيض هدايت الهى بوده‌اند ؛ ولى از اين شأن آنها كسى تعبير به\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nولايت نمىكند . بله ، ممكن است ولايت تكوينى را اثر و لازم مجراى فيض بودن گرفت ؛ امّا عين آن شمرده نمىشود .\r\nثالثاً : اگر اين مجراى فيض و وسايط مرور فيض بودن ، از قماش سخنان فلاسفه باشد كه منبع آن سلسلهء ربط حادث به قديم و قاعده :\r\n« الْواحِدُ لا يَصْدِرُ مِنْهُ إِلَّا الْواحِدُ » ؛\r\n« از يكى جز يكى صادر نمىشود » .\r\nو تصوير عقول عشره است كه فلاسفه اسلام خواسته‌اند جمع بين آراى فلاسفه و مضامين بعضى از احاديث بنمايند ، در اين صورت بايد گفت : اعتقاد به اصل چگونگى صدور حادث از قديم ، در مقام معرفت خدا و صفات و افعال او واجب نيست ، تا چه رسد به اينكه در مقام شناخت شؤون ولايت لازم باشد . به علاوه چنان‌كه كراراً تذكّر داديم ، ظواهر آيات قرآن و احاديث متواتر دلالت دارند بر خلق و ايجاد بدون واسطه و اينكه خلق و ايجاد ، فعل بلاواسطهء خداوند متعال بوده و صادر از او است .\r\nو آياتى چون :\r\n« إِنَّما أَمْرُهُ إِذا أَرادَ شَيْئاً أَن يَقُولَ لَهُ كُن فَيَكُونُ » ؛ « 1 »\r\n« همانا فرمان خدا هرگاه بر خلقت چيزى تعلق گيرد همين كه بگويد :\r\nموجود باش . موجود مىشود » .\r\nدلالت بر اين معنى دارد كه اگر خدا چيزى را اراده كند ، با امر \" كُن \" و باش ايجاد كرده و به وجود مىآورد ، نه اينكه اوّل عقل را بيافريند و بعد به آن نحوى كه فلاسفه در نزول فيض وجود مىگويند ، مراتب سافل به تأثير علل يكى پس از ديگرى در\r\n\r\n\r\n","description":"","footnote":"\r\n( 1 ) . سوره يس ، آيه 82 .\r\n","page_name":" 68 ","page_number":68},
  {"content":"\r\n\r\nمعلولات ايجاد شود تا برسد به عالم ماده و طبيعت يك شىء مادى مثلًا موجود گردد . علاوه بر اين ، لازمه اين سخن ، قول به تعدّد فواعل و علل است .\r\nالبته نمىخواهيم انكار كنيم اگر برهان قاطع عقلى اقامه شود ، قرينه بر مجاز بودن برخى از ظواهر ، يا تقييد اطلاق آنها نمىشود ؛ بلكه غرض اين است كه اين سخن \" مجراى فيض بودن \" را از هر جهت بشناسيم و منبع آن را از نظر يك حكيم و فيلسوف نشان بدهيم و در اينجا به مفاسد اين آرا برحسب نظر مخالفان آن از متكلّمان و محدّثان كارى نداريم .\r\nرابعاً : اينكه اخبار متواتر دلالت داشته باشند كه آن بزرگواران مجراى فيض ، وسايط آن مىباشند ، ثابت نيست و اگر بازگشت اين سخن به اين باشد كه بالايجاب خداوند متعال از اين مجارى افاضهء فيض وجود مىنمايد ، يا هر يك از مجارى - خواه آنها را عقول بگويند يا ائمه اطهار - بالايجاب يا بالاختيار ، علل و فواعل هستند ، صحيح نيست و باطل است .\r\nبله ، اخبار كثيرى دلالت دارند بر اينكه ايشان علّت غايى خلقت هستند و فيض وجود و بركات براى آنها و به طفيل وجودشان به تمام ممكنات رسيده و مىرسدو و اخبار به اين معنى از حدّ تواتر گذشته و از مسلّميات مذهب است ، چنان‌كه اخبارى نيز دلالت دارند كه خداى تعالى از نور آنها عالم را آفريد . اگر مقصود از مجارى فيض اين‌گونه معانى باشد كه علّت و فاعل و خالق خدا باشد ، اشكالى در آن به نظر نمىرسد امّا باز هم ولايت تكوينى ، غير از اين معنى است .\r\n\r\nتوضيحى پيرامون مجارى فيض\r\nمرحوم علّامه محقّق شيخ محمّد حسين اصفهانى قدس سره در تعليقات خود بر مكاسب شيخ انصارى - رضوان اللَّه عليه - در صفحه 212 مىفرمايد :\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n« فَالْوِلايَةُ حَقِيقَتُها ؛ كَوْنُ زِمامِ الشَّيْءِ بِيَدِ شَخْصٍ مِنْ وَلِيّ الْأَمْرِ وَيَلِيهِ ، وَالنَّبِيُّ وَالْأَئِمَّةُ لَهُمُ الْوِلايَةُ الْمَعْنَوِيَّةُ وَالسَّلْطَنَةُ الْباطِنِيَّةُ عَلى جَمِيعِ الْأُمُورِ التَّكْوِينِيَّةِ كَذلِكَ مَجارِى الْفُيُوضاتِ التَّشْرِيعِيَّةِ ، فَهُمْ وَسائِطُ التَّكْوِينِ وَالتَّشْرِيعِ ، وَفِي نُعُوتِ سَيّدِ الْأَنْبِيآءِ صلى الله عليه و آله الْمُفَوّضُ إِلَيْهِ دِينُ اللَّهِ ، إِلّا أَنَّ هذِهِ الْوِلايَةَ غَيْرُ الْوِلايَةِ الظّاهِرِيَّةِ الَّتِي هِيَ مِنَ الْمَناصِبِ الْمَجْعُولَةِ دُونَ الأُولَى الَّتِي هِيَ لازِمُ ذَواتِهِمِ النُّورِيَّةِ نَظِيرِ وِلايَتِهِ تَعالى ؛ فَإِنَّها مِنْ شُؤُونِ ذاتِهِ تَعالى لا مِنَ الْمَناصِبِ الْمَجْعُولَةِ بِنَفْسِهِ لِنَفْسِهِ . وَالْكَلامُ فِي الثّانِيَةِ ، وَلا مُلازِمَةَ بَيْنَهُما ؛ إِذْ لَيْسَتِ الثّانِيَةُ مِنْ مَراتِبِ الْاولى حَتّى يَكُونَ مِنْ بابِ وِجْدانِهِمْ لِلْمَرْتَبَةِ الْقَوِيَّةِ يَحْكُمُ بِوِجْدانِهِمْ لِلْمَرْتَبَةِ الضَّعِيفَةِ ؛ بَلِ الْأُولى حَقِيقِيَّةٌ وَالثّانِيَةُ اعْتِبارِيَّةٌ ، فَهُما مُتَبايِنانِ لا مُنْدَرَجانِ تَحْتَ حَقِيقَةٍ واحِدَةٍ حَتّى يَجْرِيَ فِيهِ التَّشْكِيكُ بِالشّدَّةِ وَالضَّعْفِ ، فَلابُدَّ مِنْ إِقامَةِ الدَّلِيلِ عَلى جَعْلِ هذَا الْاعْتِبارِ لَهُمْ » .\r\nاين شخص عالىقدر ، بعد از اينكه مىفرمايد : حقيقت ولايت اين است كه زمام چيزى به دست كسى باشد ( زمامدارى امر يا امور ) ، مىفرمايد : رسول اكرم و ائمه اطهار عليهم السلام ولايت معنوى و سلطه باطنى بر جميع امور تكوينى و تشريعى دارند ، چنان‌كه ايشان مجارى فيوضات تكوينند ، مجارى فيوضات تشريع نيز بوده و وسايط تكوين و تشريع مىباشند ، و در توصيف حضرت سيّد الانبيا صلى الله عليه و آله وارد است :\r\n« الْمُفَوّضُ إِلَيْهِ دِينُ اللَّهِ » ؛\r\n« كسى كه دين خدا به او تفويض و واگذار شده است » .\r\nولى اين ولايت غير از ولايت ظاهرى است كه از مناصب مجعوله است ؛ زيرا ولايت تكوينى و تشريعى ، لازم ذات نورى ايشان است ، مانند ولايت الهى كه\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nشؤون ذات بارى تعالى است ، نه از مناصب مجعوله بنفسه لنفسه ، و ملازمه‌اى هم بين اين دو ولايت نبوده و دوّمى از مراتب اوّلى نمىباشد تا گفته شود : وقتى مرتبهء قوى را دارا باشند ، مرتبه ضعيف را نيز دارا مىباشند ؛ بلكه دومى اعتبارى است ، پس اين دو ولايت متباين هستند و تحت يك حقيقت واحد قرار ندارند تا تشكيك به شدت و ضعف در آنها گفته شود .\r\nحقير عرض مىكنم : اگرچه موارد سخن در بيان اين محقّق بزرگ ، از بيانات گذشته و آنچه پيرامون كلام شاگرد بزرگوارش نوشتيم . معلوم مىشود ، امّا براى روشن‌تر شدن مطلب ، اين موارد را - هرچند موجب تكرار گردد - بعون اللَّه تعالى توضيح مىدهيم :\r\n1 - اينكه فرموده‌اند : حقيقت ولايت ، زمامدارى است ! سخن تمامى است ، چنان‌كه تقسيم آن به ولايت تكوينى و تشريعى و حقيقى و اعتبارى نيز صحيح است ؛ امّا اين فرمايش مجمل و نارسا است ؛ چون حدود ولايت و سلطنت بر جميع امور تكوين ، و نحوهء آن را شرح نمىدهد ، و اگر به طور مستقل و مطلق زمامدارى امور تكوين را كسى با غير خدا بگويد ، خصوصاً اگر هم لازم ذات آن غير بداند ، سر از تفويض در مىآورد كه بطلان آن - در مطلب دوم از مطالب بخش اوّل اين كتاب - ثابت شد ، و به نحو مذكور در مطلب چهارم نيز ثابت نيست .\r\nبله ، اگر به نحو قدرت بر تصرف و زمامدارى و سلطنت بر امور تكوينى باشد ، كه طبق مصالح ثانوى و عارضى و خرق عادت ، تصرفاتى بنمايند ، آن مطلب ديگرى است كه در مطلب سوم و پنجم و هفتم از مطالب بخش اوّل شرح داده شد .\r\nبالاخره اين سلطنت معنوى و ولايت باطنى بر جميع امور ، بايد حدود و چگونگىاش معلوم شود .\r\n2 - اگر بفرمايند : از اينكه گفتيم مجارى فيوضات ، تكوين و تشريع مىباشند ،\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nحدود و چگونگى اين ولايت معلوم مىگردد ، عرض مىشود : اگر مقصود از مجارى فيوضات تكوينيه بودن ، - چنان‌كه كراراً در اين رساله گفته شد - همان مطالبى است كه حكما و فلاسفه به زعم خود ، در تصحيح صدور كثير از واحد و ربط حادث به قديم و با توجّه به قاعده « الْواحِدُ لا يَصْدُرُ مِنْهِ إِلَّا الْواحِدُ » و قاعده امكان اشرف و سنخيت بين علّت و معلول و مانند آن مىگويند ، لذا به عقول عشره ( و به قول خودشان قواهر اعلون ) و صادر اوّل و ثانى و ثالث و علل و فواعل قائل هستند كه بگويند فيض وجود در قوس نزولى خود با وسايط و سير سلسله مراتب نزولى از مراتب اعلى به مراتب اسفل نزول مىنمايد و به تمام ممكنات مىرسد ، اگر اين را نسبت به وسايط بالايجاب بگويند ، زمامدارى و ولايت نيست و اگر بالاختيار باشد ، نسبت به ساحت قدس ربوبى ، مستلزم تحديد قدرت مطلقه است ، و با آيات بسيار مثل « إِنَّ اللَّهَ عَلى كُلّ شَىْءٍ قَدِيرٌ » منافات دارد و در نهايت سر از تفويض درمىآورد ، و مسلّم است همانطور كه ابداع و خلق شىء از لا شىء و ايجاد معدوم جايز است ، ايجاد بدون واسطه و وسايط نيز جايز است و به علاوه ، اگر نزول فيض و مجراى فيض بودن از جانب وسايط ، بالاختيار و از جانب خدا بالايجاب باشد ، لازم مىآيد كه وسايط اكمل باشند .\r\nدر اينجا ممكن است گفته شود : صدور فيض از خدا و فيض‌رسانى وسايط - كه مجراى فيض الهى هستند - بالايجاب نيست ، چنان‌كه مثلًا عدم امكان اكل از راه چشم ، موجب اختيارى نبودن خوردن از راه دهان نيست ، همچنين استحاله نزول فيض بدون واسطه ، موجب ايجاب صدور فيض از خدا و فيض رسانى مجارى و وسايط نيست و ولايت حقيقى ذاتى ازلى و غير تكوينى الهى بر هرچه امكان آن معقول باشد ، احاطه دارد و مجارى فيض نيز اين ولايت را به تقدير خدا دارند ، و به اراده و اختيار فيض‌رسانى مىنمايند كه از اين ولايت ، مىتوان به ولايت فيض\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nرسانى تعبير كرد ؛ زيرا به فرمايش محقق مذكور - كه اين ولايت را لازم ذات نورى آنها گرفته است - لازم ذات نورى آنها فيض رسانى است - چنان‌كه لازم ذات الهى فيّاضيت است - و يا اينكه به تقدير و امر خدا فيض رسانى مىكنند و در هر دو صورت به ايجاب ارتباط پيدا نمىكند .\r\nفقط اشكال تفويض باقى مىماند كه آن نيز به اين نحو مرتفع مىشود كه واسطه بودن با تفويض و استقلال داشتن منافات دارد ؛ چون در واسطه هميشه صاحب واسطه ديده مىشود ، و واسطه فيض بودن كه دائماً فيّاضيت حقّ در كار باشد و آنى و لحظه‌اى مقطوع نشود - كه اگر مقطوع شود ، فيض‌رسان و فيض گيرنده ، همه نابود مىگردند - عين مفاد « كُلَّ يَوْمٍ هُوَ فِي شَأْنٍ » است .\r\nولى ناگفته نماند : با اين بيان كه گفته شد ، وسايط بدان‌سان كه فلاسفه گفته‌اند ، جزء فواعل و علل به شمار نمىروند . و اين همان فيض خدا است كه علّت است و فاعل ، هرچند از اين وسايط و مجارى به معلولات مىرسد .\r\nو خلاصه كلام اينكه : اگر مجارى فيض بودن آن بزرگواران به نحوى تقرير شود كه هيچ گونه اشكالى پيش نيايد و خلاف ظواهر قاطع ادلّه سمعى نباشد ، و رايحهء شرك و غلوّ و تفويض و اثبات نقص از آن استشمام نگردد و از اذهان متشرّعه و كسانى كه غور و بررسى كامل در آيات كريمه و احاديث شريفه دارند ، بعيد نباشد ، قابل قبول است .\r\nو اگر بنا باشد كه قول به عقول و علل و فواعل طولى و اينكه صادر اوّل عقل اوّل است ، پذيرفته شود ، تفسير و تأويل و تطبيق آن با انوار قدسيه معصومين عليهم السلام با بيانى مانند بيان اخير ، يا بياناتى كه تمام‌تر و كامل‌تر باشد ، لازم است ؛ زيرا برحسب روايات و احاديث شريفه ، خدا خلقى اعظم و اشرف و اكمل از اين ذوات مقدّسه نيافريده است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو شايد بىاشكال‌ترين تقرير در مورد مجارى فيض اين باشد كه گفته شود :\r\nسنّت الهى بر اين قرار گرفته است كه فيض خود را از اين مجارى كه مكلف به فيض‌رسانى هستند ، به فيض گيرندگان برساند . با اين حال ، اثبات اين معنى و اينكه خدا بدون وسايط ، به كسى فيض بخشى نمىكند و جميع امور تكوينى از اين مجارى انجام مىشود ، محتاج به ادلّهء قوى صريح نقلى است كه چه بسا خلاف آن از ادلّه‌اى استظهار شود .\r\nبنابراين با پيشنهاد بررسى بيشتر ، فعلًا اين موضوع را در اينجا به اين نحو تمام مىكنيم كه هرچه تأمّل مىشود ، اگر واسطه در فيض به او برسد و او در فيض رسانى اختيار داشته باشد ، هرچند فيض دهنده هم در كار باشد - كه اگر او فيض ندهد ، فيض‌رسانى نخواهد بود - شبههء تفويض در جاى خود باقى است ، و وجوهى كه براى تصحيح مجارى فيض گفته شود ، در رفع آن كافى نيست . با اين حال ، ممكن است كسى بگويد ، در صورتى شبهه تفويض باقى است كه فيض‌رسان ، چه فيض را برساند يا نرساند ، از طريق ديگر امكان افاضهء فيض نباشد ، امّا اگر امكان افاضه از طريق ديگر در فرض فيض نرساندن اين واسطه محقّق باشد ، تفويض نيست و امر به دست قدرت خدا است .\r\n3 - اگر مقصود از مجارى فيض اين باشد كه ايشان در باطن وسايل و اسباب و وسايط تربيت و رسيدن فيض الهى به ممكنات مىباشند كه همه از آنان كسب استعداد و صلاحيت مىنمايند ، چنان‌كه در ظاهر بسيارى مخلوقات از آفتاب استفاده مىنمايند و در ادامه بقا و رشد و نموّ از آن مدد مىگيرند و اسباب و مسبّبات همه به اذن خدا در فعل و انفعال و تأثير و تأثرند ، وجود صاحب ولايت و ولى نيز در باطن مؤثر است و نسبت او به اين عالم امكان ، نسبت قطب است به سنگ آسيا ، كه آسياى عالم امكان به دور او در گردش است ، مطلب صحيحى است\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nو شائبه شرك و تفويض و غلوّ در آن نيست و اخبارى مثل اخبار \" امان \" آن را تأييد مىنمايد ؛ ولى از آن به ولايت تعبير كردن ، كه به قول محقّق مذكور زمامدارى است ، صحيح نمىباشد .\r\nبه هر حال اين معنى صحيح است و وجود پيغمبر و ولى و امام در بقاى عالم و نظام آن ، همان اثرى را دارد كه منظومه شمسى و جاذبه آن ، در بقاى نظام منظومه ، و جاذبه زمين ، در حيات و بقاى موجودات ارضى و قلب در حيات و بقاى انسان دارد ، هرچند ما حقيقت و نحوه ارتباط اين نظام را به وجود \" ولى \" درك نكنيم .\r\n4 - اين سخن كه : « ولايت ، لازم ذوات نورى آنها است » ، نظير رأى حكما در مورد خوارق صادره از انبيا است كه در بخش اوّل بيان كرديم ، و مثل اين است كه گفته شود : خدا ميوه را شيرين مىآفريند يا آب را شيرين خلق مىكند . يا اينكه گفته شود : خدا ميوه شيرين و آب شيرين را مىآفريند و اين در مانند جمادات و مخلوقاتى كه مريد و مختار نيستند ، هر نوع تعبير شود و واقع امر به هر نحوى باشد ، تفاوت مىكند ؛ زيرا از خود و براى خود ، مالك چيزى و خير و شرّى نيستند ؛ امّا در مورد موجودى چون انسان ، اگرچه اصل وجود و هستىاش از خدا و آفرينش خدا است ، اثبات اين است كه : بالذات از خود و براى خود ، مالك نفع و ضرر است .\r\nو بالاخره اين با آياتى مانند :\r\n« عَبْداً مَمْلُوكاً لَايَقْدِرُ عَلَى شَىْءٍ » ؛ « 1 »\r\n« بنده مملوكى كه قادر بر هيچ نيست » .\r\n« وَهُوَ كَلٌّ عَلى مَوْلاهُ » ؛ « 2 »\r\n\r\n\r\n","description":"","footnote":"\r\n( 1 ) . سوره نحل ، آيه 75 .\r\n( 2 ) . سوره نحل ، آيه 76 .\r\n","page_name":" 75 ","page_number":75},
  {"content":"\r\n\r\n« و او سربار مولايش باشد » .\r\n« وَلا يَمْلِكُونَ لِأَنفُسِهِمْ ضَرّاً وَلا نَفْعاً وَلا يَمْلِكُونَ مَوْتاً وَلا حَياةً وَلا نُشُوراً » ؛ « 1 »\r\n« ( و حال آنكه آن بتان ) نه هيچ بر نفع و ضرر آنها قادرند و نه امر موت و حيات و بعثت آنها به دست ايشان است » .\r\nخالى از منافات نيست و هرچند با بياناتى بخواهند رفع تنافى نمايند كه با بشر بودن آنها سازگار باشد ، به اينكه لازم ذات افراد خاصى از بشر بگيرند كه فرد ما فوق باشند ، نه ما فوق انسان . بالاخره اين ذوات ، هرچند ممكن مىباشند ، بالذات داراى قدرت و اختيار شمرده مىشوند و در اين جهت ، نظير خدا محسوب مىشوند و با فقر و احتياج تام و تمام ممكن منافات دارد .\r\nبنابراين اگر بگوييم : خدا به انسان قدرت تصرّف در كاينات مىدهد ، يا ولايت به او عطا مىكند ، يا او را قادر بر تصرف در كاينات مىآفريند و يا ممكنات را فرمانبر او قرار مىدهد ، اولى و اقرب به معارف توحيدى و ابعد از شائبه شرك است ، تا اينكه گفته شود : خدا انسان را متصرّف در كاينات مىآفريند .\r\n5 - غرض شما از ولايت بر جميع امور تشريعيه چيست ؟ اگر مقصود ولايت كليّه شرعى بر تمام امور و سرپرستى و زعامت و امارت و زمامدارى است كه آن جعلى و اعتبارى است . و اگر مقصود ولايت ذاتى حقيقى بر جميع امور و احكام و تشريعيات و جعل قوانين و نظامات باشد كه آن بر احدى غير از خدا نيست ، فقط چنان‌كه در معناى ولايت تشريعى - ان شاء اللَّه - خواهيم گفت ، بعضى موارد برحسب برخى روايات و طبق دومين احتمالى كه علامهء مجلسى قدس سره در معنى اين\r\n\r\n\r\n","description":"","footnote":"\r\n( 1 ) . سوره فرقان ، آيه 3 .\r\n","page_name":" 76 ","page_number":76},
  {"content":"\r\n\r\nروايات بيان فرموده است ، به پيغمبر اكرم صلى الله عليه و آله تفويض شده است ؛ امّا ولايت ائمه اطهار عليهم السلام بر جعل احكام و تشريع قوانين ، به طريق اولى ثابت نيست و حتى در همان مواردى هم كه بر حسب روايات ، براى پيغمبر اكرم صلى الله عليه و آله ثابت است ، براى ايشان ثابت نمىباشد .\r\n6 - و امّا اين فرمايش كه ولايت دوّمى جعلى و اعتبارى است و از مراتب ولايت اوّلى - كه به فرموده ايشان حقيقى و ذاتى است - نمىباشد ، مطلبى است تمام ، ؛ چه آنكه اين ولايت ، ذاتى و از لوازم ذات نورى ايشان باشد ، و چه آنكه تكوينى و متعلق جعل تأليفى باشد .\r\nولى اينكه مىفرمايند : « نمىتوان ولايت ذاتى را دليل بر ولايت جعلى قرار داد و از باب وجدان مرتبهء قوى ، حكم به وجدان مرتبهء ضعيف نمود ؛ چون اين دو ولايت متباين هستند » اصل استدلال براى اثبات ولايت اعتبارى را به ولايت حقيقى رد نمىكند ؛ زيرا صحيح است كه از باب وجدان مرقوم حكم جايز نيست ؛ امّا مىتوان گفت : ولايت حقيقى كاشف از ولايت جعلى و اعتبارى است ؛ يعنى اگر بنده‌اى اين چنين ولايتى را بر جميع كاينات داشت ، از آن كشف مىشود كه ولايت اعتبارى نيز براى او جعل شده است و از هر كسى كه اين ولايت را ندارد ، اولى و احقّ به آن است .\r\n7 - مقصود از تفويض ، در « الْمُفَوَّضُ إِلَيْهِ دِينُ اللَّهِ » ، يا همان ولايت تشريعى است كه بر حسب اخبار در بعضى موارد و برخى جهات تشريع - چنان‌كه در بحث ولايت تشريعى بيان مىشود - به پيغمبر صلى الله عليه و آله واگذار شده است كه در اين صورت شأنى از شؤون خاص نبوّت است . و يا به اين معنى است كه : حفظ دين و نگاه‌دارى و قيام به امور و جهات و مصالح و مدافعه از حريم آن به پيغمبر اكرم صلى الله عليه و آله واگذار شده است . بنابراين شأنى است كه براى ائمه عليهم السلام نيز ثابت بوده و امام ، قيّم\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nو سرپرست و قائم به آنچه موجب بقاى دين است ، مىباشد .\r\n\r\nنظر صحيح در معناى ولايت تكوينى\r\nاگرچه از بيانات گذشته ، نظر صحيح در معناى ولايت تكوينى معلوم شد ؛ امّا جهت مزيد بصيرت و توضيح بيشتر عرض مىشود : ولايت و استقلال و اختيار رتق و فتق و تدبير كاينات و امر خلق و رزق و ميراندن و زنده كردن و امساك و حفظ كرات و آسمان و زمين ، و اداره شؤون وجودى عالم امكان و سازمان ممكنات ، مخصوص ذات بىزوال يگانهء خداوند سبحان بوده و شريك و نظيرى براى او نيست ، و ادّعاى شركت و اعتقاد به شركت كسى با خدا ، در هر يك از اين امور كفر و شرك است . و فقط خدا است كه بر كاينات سلطنت و حكمرانى و فرمانروايى دارد و غير از او كسى حاكم مطلق و سلطان نبوده و ملكوت هرچيز به دست او است ؛ ملائكه و انبيا و اوصيا همه تحت سيطرهء قدرت و ولايت او قرار دارند .\r\n« وَلا يَمْلِكُونَ لِأَنفُسِهِمْ ضَرّاً وَلا نَفْعاً وَلا يَمْلِكُونَ مَوْتاً وَلا حَياةً وَلا نُشُوراً » ؛ « 1 »\r\n« و حال آنكه ( آن بتان ) نه بر هيچ نفع و ضرر آنها قادرند و نه امر موت و حيات و بعثت آنها در دست آنان است » .\r\nو مملوك و مخلوق و مطيع و منقاد و تسليم اوامر او هستند ؛\r\n« وَللَّهِ يَسْجُدُ مَن فِي السَّماواتِ وَالْأَرْضِ طَوْعاً وَكَرْهاً وَظِلالُهُمْ بِالْغُدُوّ وَالْآصالِ » ؛ « 2 »\r\n« هركه در آسمان‌ها و زمين است با رغبت و اشتياق و با صبر و الزام ، شب\r\n\r\n\r\n","description":"","footnote":"\r\n( 1 ) . سوره فرقان ، آيه 3 .\r\n( 2 ) . سوره رعد ، آيه 15 .\r\n","page_name":" 78 ","page_number":78},
  {"content":"\r\n\r\nو روز به طاعت خداوند مشغول است » .\r\nحتى قول به اينكه خلق و رزق و تربيت و اماته و احيا و جميع اين‌گونه امور به معصومين عليهم السلام تفويض شده و در آن ولايت دارند ، به اين معنى كه خدا اين كارها را مقارن اراده آنها انجام مىدهد ، باطل است و چنان‌كه علّامه مجلسى - عليه الرحمة - در بحار و مرآة العقول تصريح فرموده است ، اگرچه عقلًا مانعى ندارد ، اخبار بسيار مانع از آن است ؛ بلكه مىتوان گفت : عقلًا هم جايز نيست ؛ زيرا اگر اين خداى تعالى افعال را غير مقارن به اراده آنها انجام مىدهد ، پس در تمام موارد به آنها تفويض نشده است ، و اگر فقط مقارن آنها انجام مىدهد ، اين خلاف شأن ربوبيت و الوهيت و متبوعيت مطلق و اسماء الحسنى و صفات كمال الهى است ، و قول به انعزال خدا از تصرف در امور ، خلاف « كُلَّ يَوْمٍ هُوَ فِي شَأْنٍ » مىباشد .\r\nامّا با حفظ اين جهات - چنان‌كه در مطلب سوم ، پنجم و هفتم از مطالب بخش اوّل ، و در ضمن بيان نوع پنجم از انواع ولايت تكوينى به وضوح رسيد - عقلًا و شرعاً امكان دارد كه خداوند متعال به خاصّ از بندگانش ( از فرشته و انسان ) ، به جهت اظهار رفعت و علوّ شأن يا تأييد آنها و اتمام حجت بر ديگران ، يا مصالح ديگر ولايت و قدرت در تصرّف در كاينات يا مأموريت‌هاى خاصى - مثل تدبير امور - عطا كند تا در مواردى كه فقط مأمورند ، مأموريت خود را انجام دهند و در موارد ديگر ، برحسب مصالح و جهات ثانوى كه در داخل نظام كاينات پيش مىآيد ، طبق آن مصلحت تصرفاتى بنمايند ، يا اينكه كاينات را مطيع و فرمان‌بر آنها سازد تا بر حسب اقتضا و مصلحت ، هر تصرّفى را كه مصلحت ديدند ، بنمايند .\r\nاين اقدار و اعطاى اختيار از جانب خدا ، با نفوذ و جريان اراده و مشيت او منافى نيست و كناره‌گيرى از تمشيت امور و اداره عالم امكان نمىباشد ، چنان‌كه منافى با بطلان تفويض - حتى به معنايى كه علّامه مجلسى رحمه الله آن را معقول شمرده -\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nنمىباشد ؛ زيرا خلق ، آفرينش ، اصلاح ، انتظام ، ادارهء كاينات ، تدبير امور خلق و رزق و اعمار ، تقدير آجال و موت و حيات و امور ديگر از اين قبيل امور است و اعطاى قدرت و ولايت به بنده‌اى در تصرّف در كاينات ، در مواردى كه مصالح ثانوى و لطف و مقتضيات خاصّه باشد - مثل اظهار معجزه و اتمام حجت و قوّت و نفوذ كلام و تبليغ نبى و وصى و اطمينان قلوب مؤمنين امرى ديگر است و تفويض نمىباشد ؛ بلكه اين اذن و اعطاى اختيار و فرمان‌بر ساختن كاينات و اقدار عبد ، از رشته‌هاى همان تدبير كلّى الهى و تنظيم امور و قيام به امر مُلك و ملكوت است كه بر حسب حكمت و قاعده لطف لازم مىباشد ، و احاديث و روايات كثيره متواترى از طرق خاصّه و عامّه دلالت دارند كه حضرت رسول اكرم صلى الله عليه و آله و ائمه اطهار عليهم السلام اين ولايت و اذن و قدرت را دارا و تصرفات آنها در كاينات به صورت اعجاز و خوارق ، در موارد بسيار از حقايق مسلّم تاريخ است و انكار آن ، كه امر واقع شده است و نزد ارباب اطّلاع از تاريخ و كتب معتبر حديث ترديدناپذير است - خردمندانه نيست ، چنان‌كه اعتراض به اعطاى اين ولايت از جانب خدا ، گستاخى بزرگ و خلاف تسليم و حاكى از جهل و بىمعرفتى مىباشد ، كه خداوند در اين زمينه مىفرمايد :\r\n« وَقالُوا لَوْلا نُزّلَ هذا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ * أَهُمْ يَقْسِمُونَ رَحْمَتَ رَبّكَ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَرَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُم بَعْضاً سُخْرِيّاً وَرَحْمَتُ رَبّكَ خَيْرٌ مِمّا يَجْمَعُونَ » ؛ « 1 »\r\n« باز گفتند چرا اين قرآن بر آن دو نفر بزرگ قريه مكّه و طايف ( وليد و حبيب يا عروة بن مسعود ) نازل نشد ؟ آيا آنها بايد فضل و رحمت خداى\r\n\r\n\r\n","description":"","footnote":"\r\n( 1 ) . سوره زخرف ، آيه 31 و 32 .\r\n","page_name":" 80 ","page_number":80},
  {"content":"\r\n\r\nتو را تقسيم كنند ؟ ( هرگز ) در صورتى كه ما خود معاش و روزى آنها را در دنيا تقسيم كرده‌ايم و بعضى را بر بعضى ترجيح و برترى داده‌ايم تا بعضى از مردم بعضى ديگر را مسخّر بر خدمت كنند ؛ ولى رحمت خدا از آنچه جمع مىكنند ، بهتر است » .\r\nبا همين توضيحى كه داده شد ، رفع هر شبهه مىشود . علاوه بر اينكه در مورد ملائكه نيز اين تصرفات بر حسب آيات و روايات - چنان‌كه كراراً گفته شد - ثابت است و همان نحو كه ولايت آنها - در امورى كه به آنها مأموريت داده شده و مناصب و مقاماتى كه دارند - منافى با توحيد و موجب اشكالى نيست ، در ولايت پيغمبر و امام به نحوى كه تحقيق شد ، اشكالى پيش نمىآيد و اين‌گونه اعطاى اختيارات و ولايت‌ها از جانب خدا داخل در اداره امور كاينات و قيام به شؤون عوالم ممكنات است كه قائم به آن فقط خداى واحد احد است و در مقابل ، شرك و تفويض نافى آنها است و راجع به مجارى فيض هم چون مكرّر توضيح داديم ، نظر صحيح و تحقيق در آن ، همان است كه در بررسى كلام محقق اصفهانى قدس سره بيان كرديم . « 1 »\r\n\r\nبيان ديگر\r\nشكى نيست كه حضرت احديت - عزّ اسمه - در اوصاف جلاليه و جماليه متوحّد و متفرّد و يگانه و بىهمتا است ، و شريك و عديل و نظير ندارد . و هيچ كس و هيچ چيز در عرض او و بدون اعطا و افاضه او ، واجد صفت كمالى نيست و او به تنهايى قيّوم آسمان و زمين و عوالم ملك و ملكوت و مدبّر شؤون و معطى و خالق و رازق و مالك و صاحب اختيار آنها است ؛\r\n\r\n\r\n","description":"","footnote":"\r\n( 1 ) . و در رسالهء « مفهوم وابستگى جهان به وجود امام عليه السلام » نيز توضيحاتى داده‌ايم .\r\n","page_name":" 81 ","page_number":81},
  {"content":"\r\n\r\n« لا شريك له ولا معين له ولا نصير له ولا وزير له ولا شبيه له من خلقه ليس كمثله شىء » ؛\r\n« براى خداوند شريك و يار و ياور و وزير و شبيهى از مخلوقاتش نيست و هيچ چيزى مثل او نمىباشد » .\r\n« وَما مِن دآبَّةٍ فِي الْأَرْضِ إِلّا عَلَى اللَّهِ رِزْقُها وَيَعْلَمُ مُسْتَقَرَّها وَمُسْتَوْدَعَها » ؛ « 1 »\r\n« هيچ جنبنده‌اى در زمين نيست جز آنكه روزىاش بر خدا است و خدا قرارگاه و آرامش‌گاه او را مىداند » .\r\nو شؤون الوهيت و ربوبيت خود را به احدى واگذار نفرموده و كسى را وكيل و كفيل امور خلايق قرار نداده است :\r\n« قُلْ حَسْبِىَ اللَّهُ عَلَيْهِ يَتَوَكَّلُ الْمُتَوَكّلُونَ » « هُوَ الْعَزِيزُ الْحَكِيمُ » « هُوَ الْحَىُّ الْقَيُّومُ » « هُوَ الرَّحْمانُ الرَّحِيمُ » « هُوَ اللَّهُ الْخالِقُ الْبارِئُ الْمُصَوّرُ » « هُوَ الْحَكِيمُ الْعَلِيمُ » « هُوَ بِكُلّ شَيْءٍ عَلِيمٌ » « هُوَ عَلى كُلّ شَيْءٍ قَدِيرٌ »\r\nاين مسايل توحيدى همه بر حسب عقل و قرآن مجيد و احاديث مسلّم است ، و شك و ترديدى در آنها نيست .\r\n\r\n\r\n","description":"","footnote":"\r\n( 1 ) . سوره هود ، آيه 6 .\r\n","page_name":" 82 ","page_number":82},
  {"content":"\r\n\r\nمسأله ديگرى كه در اينجا از آن بحث مىشود ، اين است كه در طول اين صفات و به اقتضاى اين صفات و به اعطا و بخشش و تقدير خداوند متعال ، اتّصاف ممكنات به نحو واقعى يا اعتبارى به اين صفات جايز است ، هرچند در ممكنات ، وصف مانند موصوف ، ممكن و حادث و محدود و متناهى ، و معرض زوال و تغيّر و ساير عوارض امكان است .\r\nشكى نيست كه ممكنات به بعضى از اين صفات اتّصاف دارند ، چنان‌كه شكى نيست كه اين اتصاف آنها ، خود دليل بر وجود ذاتى است كه اين اوصاف را به طور كامل و تمام و نامحدود و بالذات و از خود دارا است . البته بعضى از صفات و اوصاف ، اختصاص به ذات الوهيت دارد و اتصاف غير او به آن محال است ، مانند احديت و واحديت حقيقيه كه غير از خدا كسى اين دو صفت را ندارد ؛ امّا بعضى صفات را ممكنات نيز واجدند كه اتصاف آنها به اين صفات ضرورى و غير قابل انكار است .\r\nمثلًا از صفات حقيقيه الهيه ، صفت \" علم \" است كه ايزد تعالى و تقدّس به آن متفرّد و يگانه است و شريك و نظير ندارد ؛ امّا اتصاف ممكن به اين صفت ، به تقدير و تعليم خدا ، بلاواسطه يا باواسطه ، به طور موهبى يا كسبى و افاضه علم به او يا اقدار او به تعلّم در حدود استعداد و گنجايش و ظرفيت او جايز است و ظهور و تجلّى قدرت و علم الهى است .\r\nيا مثلًا يكى از اسماى الهى ، اسم شريف \" السلطان \" و \" الحاكم \" است كه حقّ تعالى در صفت سلطنت و حكومت ، متفرّد و متوحّد است و كسى در عرض او و از پيش خود ، سلطنت و حكومتى بر هيچ چيز ندارد و كسى را در عرض او و بدون جعل يا اعطاى او سلطان و حاكم دانستن ، شرك و منافى با توحيد است ؛ امّا سلطنت و حكومت تكوينيه يا جعليه و اعتباريه به ايجاد يا جعل خدا براى فرد يا\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nافرادى منافى توحيد نيست ؛ بلكه شعبه‌اى از شُعب حكومت و سلطنت واقعيه حقيقيه الهيه است ، لذا تكويناً انسان حاكم بر خود و مسلّط بر خود است ، چنان‌كه بر آنچه خداوند مسخّر او قرار داده است ، نيز به ايجاد و تكوين او حاكم است و سلطنت دارد .\r\nهمچنين \" قدرت \" از صفات ازليه حقيقيه الهى است و خدا را در آن شريك و نظيرى نيست و هيچ كس و هيچ چيز ، در عرض خداوند قادر متعال و از پيش خود ، قادر و توانا نيست ؛ ولى در طول اين قدرت و در اثر ظهور آن و به تدبير و تقدير الهى ، قدرت يافتن غير و مطيع ساختن اكوان نسبت به غير ، منازعه با خدا در صفات كماليه او نمىباشد ؛ بلكه اثبات كمال براى ذات بىزوال او است .\r\nچنان‌كه مىدانيم ، يكى از اسماى حُسنى و صفات علياى الهى ، \" ولىّ \" و \" مولى \" است ؛ به معنى صاحب اختيار و زمامدار مطلق و متصرّف مطلق و قائم به امور و شؤون ممكنات و اين‌گونه معانى مشابه در اين صفت نيز ، خداوند قادر سبحان متفرّد و يگانه و يكتا است و همتا و شريك و نظير ندارد و كسى قائم مقام او نمىشود و اين صفت را هم از صفات ذات بايد دانست و هم از صفات فعل ؛ زيرا به اعتبار اينكه خدا قدرت دارد و صاحب اختيار است و امر خلق و رزق و انتظام امور كاينات و تدبير و تقدير امور و شؤون آنها با او است ، از صفات ذات و از شؤون صفت قدرت و بازگشت به صفت علم و قدرت مىكند و از جهت قيام ذات الوهيت به تدبير امور و تصرّف در شؤون كاينات و خلق و رزق و اماته و احيا و اعطا از صفات فعل است .\r\nپس به هر دو جهت ، خدا ذاتاً و فعلًا ولىّ و مولى است و هيچ كس و هيچ ممكنى با خدا در اين صفت شريك نيست ؛ امّا اعطاى ولايت تكويناً و احداثاً يا جعلًا و تشريعاً ، به نحوى كه همان ظهور ولايت مطلقه الهى ذاتاً و فعلًا ، و استمرار\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nفعلى آن باشد و تفويض هم نباشد ، جايز است و ظهور سعهء همان ولايت الهى خواهد بود ، و فى الواقع اولياء اللَّه عمّال اجراى اراده و مشيّت اللَّه و وسايط انفاذ و اجراى آن مىباشند كه اگرچه به اختيار و ولايتى كه دارند - باذن اللَّه - تصرّفاتى مىنمايند - چنان‌كه در نوع چهارم و پنجم به آن اشاره شد - در اين تصرّفات و اظهار خوارق ، واسطه و عامل ارادة اللَّه و متحرك به آن هستند .\r\nبنابراين اگر آيه يا روايت يا فقره‌اى از زيارتى ، دلالتى بر اين‌گونه ولايت‌ها نسبت به حضرات معصومين عليهم السلام بنمايد ، مانند :\r\n« إِيابُ الْخَلْقِ إِلَيْكُمْ وَحِسابُهُمْ عَلَيْكُمْ . . . وَعَزائِمُهُ فِيكُمْ » ؛ « 1 »\r\n« برگشتن خلق به سوى شما و حساب آنها با شما و تصميمات پروردگار دربارهء شما است » .\r\nنبايد آن را به اسم غلوّ يا شرك يا تفويض ، و على رغم واقعيات و وقايع مسلّم تاريخ ردّ كرد ؛ بلكه بايد در سند و دلالت آن بر اساس موازين علمى - كه به آن در اين بحث‌ها اشاره‌اى شد - بررسى و تحقيق نمود ، كه :\r\n وَكَمْ مِنْ عائِبٍ قَوْلًا صَحِيحاً * وَآفَتُهُ مِنَ الْفَهْمِ السَّقِيمُ \r\n چو بشنوى سخن اهل دل ، مگو كه خطاست * سخن شناس نه‌اى ، دلبرا خطا اينجاست \r\n\r\nسخن نهايى و معقول\r\nكسانى كه در قبول ولايت تكوينى و تصرفات معصومين عليهم السلام در امور تكوينى از بيم وقوع در شرك و تفويض و غلوّ ( و در حقيقت به علّت جهل به معنى ولايت ايشان ) تأمّل دارند ، نهايت چيزى را كه در اينجا - با وجود وقايع عينى و مسلم\r\n\r\n\r\n","description":"","footnote":"\r\n( 1 ) . زيارت جامعه كبيره .\r\n","page_name":" 85 ","page_number":85},
  {"content":"\r\n\r\nخارجى كه هر يك حكايت از ولايت آن بزرگواران دارد - مىتوانند احتمال دهند و بيش از آن نمىتوانند ، اين است كه بگويند :\r\nآنچه به نظر ما تصرّف و اختيار و ولايت بر كاينات است ، تصرف و اختيار به نحوى كه مردم بر خود و افعال خود و آنچه مسخّر آنها است دارند ، نمىباشد ؛ بلكه در اين تصرّفات فاعل بلاواسطه خدا است - چنان‌كه اشاعره از اهل سنّت ، در مورد افعال عباد همين حرف را زده‌اند و در مقام مبالغه در توحيد افعالى ، اثبات نقص كرده‌اند ) كه در هنگام دعا و توجّه يا اراده و خواست نبىّ يا وصىّ ، فعل را انجام مىدهد ؛ مثلًا شقّ القمر مىنمايد ، يا درخت را به سوى پيغمبر سير مىدهد ، يا سوسمار را به نطق در مىآورد ، يا بيمار را شفا مىدهد ، يا مرده را زنده مىسازد ، يا خود ولىّ يا كسى را كه او خواسته است طىّ الارض مىدهد ، يا جمع كثيرى را با طعام قليلى اشباع و سير مىنمايد ، و امثال اين كارها را انجام مىدهد و نسبت اين افعال به نبىّ يا وصىّ مجاز است .\r\nبه اين افراد مىگوييم : با اينكه خداوند متعال خود در مورد حضرت عيسى - على نبينا و آله و عليه السلام - مىفرمايد :\r\n« إِذْ . . . تُبْرِئُ الْأَكْمَهَ وَالْأَبْرَصَ بِإِذْنِى وَإِذْ تُخْرِجُ الْمَوْتى بِإِذْنِى » ؛ « 1 »\r\n« و آن‌گاه كه . . . كور مادرزاد و پيس را به امر من شفا دادى و مردگان را به امر من از قبر بيرون آوردى » .\r\nو در مورد ملائكه مىفرمايد :\r\n« الَّذِينَ تَتَوَفّيهُمُ الْمَلَائِكَةُ » ؛ « 2 »\r\n\r\n\r\n","description":"","footnote":"\r\n( 1 ) . سوره مائده ، آيه 110 .\r\n( 2 ) . سوره نحل ، آيه 28 .\r\n","page_name":" 86 ","page_number":86},
  {"content":"\r\n\r\n« آنان كه فرشتگان جانشان را مىگيرند » .\r\nيا « تَوَفَّتْهُ رُسُلُنا » ؛ « 1 »\r\n« ( آن‌گاه كه مرگ يكى از شما فرا رسد ) رسولان ما او را مىميرانند » .\r\nيا « لِأَهَبَ لَكِ » ؛ « 2 »\r\n« تا به تو فرزندى بخشم » .\r\nو اين افعال را به آنها نسبت مىدهد - چنان‌كه افعال عباد را در آيات بسيار به خودشان نسبت داده است - و اين معنى در تمام اين موارد منافى با توحيد افعالى نيست ، تا قرينه بر مجاز باشد ؛ بلكه مقتضاى عموم قدرت خدا ، بدون اينكه موجب اثبات صفت نقصى گردد ، صحّت اين ولايت و اقدار است . بنابراين وجه تمامى براى صحّت اين تفسير و توجيه نيست . با اين حال ، اگر كسى به گمان خود - حذراً من القول بالتفويض - اين جهت را تصديق نكند ، با او سخنى نداريم ؛ زيرا اين‌گونه ناباورىها در تحقيق ولايت و شؤون و مقامات ائمّه اطهار عليهم السلام و با اعتراف به اصل آن - ان شاء اللَّه تعالى - مضرّ به ايمان و تشيّع و ولايت نيست ، هرچند با كمال آن منافى باشد .\r\nبه عبارت ديگر : اصل اظهار و صدور اين تصرّفات - كه از آن تعبير به ولايت مىشود - مورد اتفاق است ، هرچند در تفسير و توجيه آن اختلاف نظر باشد .\r\nدر پايان اين بحث ، قسمتى از مطالب رساله توحيديه كتاب الهيات در نهج البلاغه - كه از تأليفات نويسنده است - با اندكى تصرّف در عبارات ، براى تتميم فايده در اينجا درج مىشود و مشروح و مبسوط اين مطالب را به آن كتاب حواله\r\n\r\n\r\n","description":"","footnote":"\r\n( 1 ) . سوره انعام ، آيه 61 .\r\n( 2 ) . سوره مريم ، آيه 19 .\r\n","page_name":" 87 ","page_number":87},
  {"content":"\r\n\r\nمىدهيم . « 1 »\r\n\r\nتذكّر يك مطلب مهم\r\nمطلبى كه تذكّرش در اينجا لازم است ، اين است كه افعال و كارهاى خدا ، مثل خلق و رزق و اماته و احيا و ساير افعالى كه اسماى حُسنى بر آنها دلالت دارند ، گاهى به واسطه يا وسايطى انجام مىگيرد و در اين صورت به واسطه نيز مستند مىشود و منافى با توحيد نيست ؛ خواه آنكه واسطه عاقل و ذى شعور نباشد ، يا عاقل و صاحب شعور باشد .\r\nمثال براى مورد غير ذى شعور ، اين آيه است :\r\n« وَأَخَذَ الَّذِينَ ظَلَمُوا الصَّيْحَةُ » ؛ « 2 »\r\n« و شب هنگام ستم‌كاران را صيحه عذاب آسمانى بگرفت » .\r\nو نيز آيه :\r\n« وَأَلْقِ ما فِي يَمِينِكَ تَلْقَفْ ما صَنَعُوا » ؛ « 3 »\r\n« و اينك عصاى خود را بيفكن تا اژدها شده و بساط سحر و جادويى اينان را ببلعد » .\r\nو مثال مورد ذى شعور نيز آيات بسيارى است ، مثل اين آيات درباره ملائكه :\r\n« الَّذِينَ تَتَوَفّيهُمُ الْمَلآئِكَةُ طَيّبِينَ » ؛ « 4 »\r\n« آنان كه چون فرشتگان ( مأمورين رحمت خدا ) پاكيزه از شرك قبض\r\n\r\n\r\n","description":"","footnote":"\r\n( 1 ) . كتاب شريف الهيات در نهج البلاغه در سال 1361 توسط بنياد نهج البلاغه به زيور طبع آراسته گرديد .\r\n( 2 ) . سوره هود ، آيه 67 .\r\n( 3 ) . سوره طه ، آيه 69 .\r\n( 4 ) . سوره نحل ، آيه 32 .\r\n","page_name":" 88 ","page_number":88},
  {"content":"\r\n\r\nروحشان كنند » .\r\nو « الَّذِينَ تَتَوَفّيهُمُ الْمَلآئِكَةُ ظالِمِى أَنفُسِهِمْ » ؛ « 1 »\r\n« آنها كه فرشتگان ( مأموران غضب الهى ) جانشان را مىگيرند در حالى كه در دنيا به نفس خود ستم كرده‌اند » .\r\nو « وَلَوْ تَرى إِذْ يَتَوَفَّى الَّذِينَ كَفَرُوا الْمَلآئِكَةُ » ؛ « 2 »\r\n« و اگر بنگرى سختى حال كافران را هنگامى كه فرشتگان جان آنها را مىگيرند » .\r\nو « فالْمُدَبّراتِ » ؛ « 3 »\r\n« قسم به فرشتگانى كه به فرمان حقّ ، به تدبير نظام خلق مىكوشند » .\r\nو « فالْمُقَسّماتِ » ؛ « 4 »\r\n« قسم به فرشتگانى كه كار جهان را قسمت كنند » .\r\nو « يُدَبّرُ الْأَمْرَ مِنَ السَّمآءِ إِلَى الْأَرْضِ ثُمَّ يَعْرُجُ إِلَيْهِ » ؛ « 5 »\r\n« او امر عالم را از آسمان تا زمين تدبير مىكند ، باز حقايق را به سوى خود بالا مىبرد » .\r\nو « لِأَهَبَ لَكِ غُلاماً زَكِيّاً » ؛ « 6 »\r\n« تا به امر او به تو فرزندى پاك سيرت بدهم » .\r\n\r\n\r\n","description":"","footnote":"\r\n( 1 ) . سوره نحل ، آيه 28 .\r\n( 2 ) . سوره انفال ، آيه 50 .\r\n( 3 ) . سوره نازعات ، آيه 5 .\r\n( 4 ) . سوره ذاريات ، آيه 4 .\r\n( 5 ) . سوره سجده ، آيه 5 .\r\n( 6 ) . سوره مريم ، آيه 19 .\r\n","page_name":" 89 ","page_number":89},
  {"content":"\r\n\r\nو « لِنُرْسِلَ عَلَيْهِمْ حِجارَةً مِن طِينٍ » ؛ « 1 »\r\n« تا بر سر آنها و ديارشان از گِل ، سنگ‌باران كنيم » .\r\nو مانند آن بنده‌اى كه شرح ديدار موسى از او ، در سوره كهف مذكور است ، كه مأموريت‌هايى غيبى نظير مأموريت ملائكه دارد ، و گاهى افعال را به خود نسبت مىدهد و مىگويد :\r\n« فَأَرَدْتُّ أَنْ أَعِيبَها » ؛ « 2 »\r\n« خواستم كشتى را عيب دار كنم » .\r\nو « فَأَرَدْنا » ؛ « 3 »\r\n« ما خواستيم » .\r\nو گاهى به خدا نسبت مىدهد :\r\n« فَأَرادَ رَبُّكَ » ؛ « 4 »\r\n« پروردگار شما خواست » .\r\nو در پايان هم مىگويد :\r\n« وَما فَعَلْتُهُ عَنْ أَمْرِى » ؛ « 5 »\r\n« آنچه كه من انجام دادم به امر خدا بود » .\r\nو در مورد عيسى بن مريم عليهما السلام در سوره مائده مىفرمايد :\r\n« وَإِذْ تَخْلُقُ مِنَ الطّينِ كَهَيْئَةِ الطَّيْرِ بِإِذْنِى فَتَنفُخُ فِيها فَتَكُونُ طَيْراً بِإِذْنِى\r\n\r\n\r\n","description":"","footnote":"\r\n( 1 ) . سوره ذاريات ، آيه 33 .\r\n( 2 ) . سوره كهف ، آيه 79 .\r\n( 3 ) . سوره كهف ، آيه 81 .\r\n( 4 ) . سوره كهف ، آيه 82 .\r\n( 5 ) . سوره كهف ، آيه 82 .\r\n","page_name":" 90 ","page_number":90},
  {"content":"\r\n\r\nوَتُبْرِئُ الْأَكْمَهَ وَالْأَبْرَصَ بِإِذْنِى وَإِذْ تُخْرِجُ الْمَوْتى بِإِذْنِي » . « 1 »\r\nو در سوره آل عمران ، آيه 49 نيز مىفرمايد :\r\n« أَنّى أَخْلُقُ لَكُمْ مِنَ الطّينِ » .\r\nو گاهى هم اين وسايط و تأثير آنها - چون استقلال ندارند و به مشيت الهى است ، هرچند واسطهء بالاختيار باشند - الغا مىشود و فعلى كه فعل عبد است ، به خدا نسبت داده مىشود ، چنان‌كه مىفرمايد :\r\n« وَما رَمَيْتَ إِذْ رَمَيْتَ وَلكِنَّ اللَّهَ رَمى » . « 2 »\r\nو با توجّه به اين نكته ، اعضال و اشكالى كه بعضى در فهم برخى از آيات دارند ، مثل :\r\n\r\n\r\n","description":"","footnote":"\r\n( 1 ) . سوره مائده ، آيه 110 . بعضى خلق را در اين آيه و آيه سوره آل‌عمران ، به معناى اندازه‌گيرى و ساختن گرفته‌اند و گفته‌اند : خلق به معناى احداث و ايجاد و آفريدن فقط از آن خداست . بعضى هم گفته‌اند : خلق گاهى اطلاق مىشود و از آن ابداع و آفرينش از عدم اراده مىشود ، و گاهى اطلاق مىشود و از آن اراده مىشود آفرينش چيزى از چيز ديگر . به معنى اوّل بر غير خدا اطلاق نمىشود ؛ امّا به معنى دوم اطلاق آن بر غير خدا جايز است . امّا ممكن است گفته شود : از « وَإِذْ تَخْلُقُ مِنَ الطّينِ كَهَيَةِ الطَّيْرِ بِإِذْنِى » استفاده مىشود كه عيسى به اذن خدا از گل ، مانند پرنده و به هيأت پرنده مىآفريد ، نه اينكه مانند يك نفر كه با گل بازى كند يا تمرين صنعت مجسّمه سازى نمايد . بنابراين در اين مورد ، همان معنى دوم ( آفرينش يك شىء از شىء ديگر ) مراد است ، و الّا اگر مراد ساختن هيأت پرنده بود كه از هر صورت گر و مجسّمه سازى صادر مىشود ، ديگر جمله \" بإذنى \" لازم نبود ؛ زيرا همه چيز و همه كارها در يك حساب كلّى به اذن خدا است ؛ امّا اين \" إذنى \" است كه در اينجا مراد است ؛ اذن و رعايت خاص و قدرت حقّ است و راجع به ابداع و خلق شىء از لا شىء نيز اگرچه اطلاق آن به بعضى معانى ولايت و آثار آن ، كه مشيت اللَّه بر آن جارى شده است ، اشكال عقلى ندارد ؛ امّا على الظاهر جواز آن شرعاً ثابت نيست ؛ بلكه نسبت به اجسام شرعاً ممنوع است .\r\n( 2 ) . سوره انفال ، آيه 17 .\r\n","page_name":" 91 ","page_number":91},
  {"content":"\r\n\r\n« وَيُضِلُّ اللَّهُ الظّالِمِينَ » . « 1 »\r\nو « إِنَّكَ لا تَهْدِي مَنْ أَحْبَبْتَ وَلكِنَّ اللَّهَ يَهْدِى مَن يَشآءُ » « 2 »\r\nمرتفع مىگردد .\r\nبنابراين اطلاق اين اسما بر غير خدا ، در هر مورد كه منع شرعى نداشته باشد و يا اذن شرعى وجود داشته باشد ، مانعى ندارد و برحسب لغت هم صحيح است ، و استناد اين افعال به وسايط و عاملين آن نيز شرك نمىباشد ، و گفتن اينكه : نبىّ يا وصىّ يا ملك او را زنده گردانيده ، به اين ملاحظات اشكال ندارد ، چنان‌كه شفا را كه به واسطه دوا حاصل مىشود ، به دوا نسبت مىدهند ، شفايى را هم كه بدون وسايط طبيعى ، در اثر توسّل به نبىّ يا ولىّ حاصل مىشود و عامل و واسطهء آن نبىّ يا ولىّ است ، به آن عامل ؛ مثل عيسى بن مريم و موسى بن جعفر عليهم السلام « 3 » نسبت مىدهند و حتى به قرآن و سوره حمد و دعا نيز مستند مىسازند ، هرچند شافى حقيقى و كسى كه اين كلمه بر او بدون هيچ‌گونه مسامحه و تجويز اطلاق مىشود ، خدا است .\r\nاين مسأله كه ملائكه با افرادى از بشر ، با علم و اختيار و توجّه خودشان يا با عدم علم ، در مسير اجراى مشيت الهى قرار مىگيرند و به آنها قدرت اماته و احيا و خلق اعطا مىشود ، تفويض نمىباشد و منافات با بطلان آن ندارد ؛ زيرا تفويض به دو معنى گفته مىشود :\r\nيكى تفويضى كه در مبحث جبر و تفويض نفى شده و « لا جَبْرَ وَلا تَفْوِيضَ » قلم\r\n\r\n\r\n","description":"","footnote":"\r\n( 1 ) . سوره ابراهيم ، آيه 27 .\r\n( 2 ) . سوره قصص ، آيه 56 .\r\n( 3 ) . شافعى مىگويد : « قبر موسى الكاظم الترياق المجرب » رسالهء اثبات كرامات الاولياء ، تأليف‌شهاب الدين احمد بن السجاعى الشافعى ، ص 6 ، طبع مطبعهء ميمنية مصر .\r\n","page_name":" 92 ","page_number":92},
  {"content":"\r\n\r\nبطلان بر آن كشيده است ، و آن عبارت است از : نفى مشيت خدا در افعال عباد و استقلال تامّ عباد در افعال ، و اين عقيده خلاف توحيد در افعال و شرك است .\r\nو ديگر تفويضى است كه نسبت به حجج و ائمه اطهار عليهم السلام در روايات نفى آن شده است ، و آن اين است كه : به طور كلى امر خلق و رزق و ساير امور از جانب خدا به ائمه عليهم السلام واگذار شده و خدا را در آن ، مشيّت و تصرّف و دخالت و قضا و قدر و تدبيرى نيست ، كه اين عقيده نيز شرك و منافى با توحيد در افعال و دوام فيض و افاضه ، و آيات كثيره صريحه قرآن مجيد و روايات بسيار است .\r\nامّا واسطه بودن در انفاذ مشيت الهى و امر خلق و رزق و شفاى مرضى ، شرك نيست كه واسطه بودن و وسيله گشتن واسطه نيز كار خدا و به اذن او باشد ؛ خواه واسطه شعور داشته باشد يا نداشته باشد .\r\nو نيز توجّه و مسألت از وسايط صاحب شعور و اختيار ، كه در حدود همين انفاذ مشيّت الهى و به نحوى كه خارج از مشيت و قضا و قدر او نباشد ، امرى را انجام دهند ، شرك نيست و با عدم منع شرعى يا به شرط اذن شرع جايز است و تأثير اين توجّه و مسألت و درخواست شفاعت ، نظير صدقه دادن و دعا و مسألت مستقيم از خداوند متعال است كه امر را بر وفق حكمت و مصلحت جريان مىدهد .\r\nبا اين حال ، دعا و صدقه \" مأمور به \" است و مؤثر واقع مىشود . توسل به اين وسايط و استشفاع به آنها نيز برحسب مشيت الهى مؤثر و موجب دفع بلا يا شفا يا زيادتى رزق مىگردد ، كه وقتى كسى از آنها درخواستى كرد ، آنان به مشيت و اذن خداى تعالى آن درخواست را انجام مىدهند و بسا كه مأمور باشند انجام دهند ، چنان‌كه \" مادر \" واسطه تغذيه طفل و استفاده او از خزاين ارزاق الهى است كه به مشيت الهى ، شير در پستان او آفريده شده است ؛ ولى اگر طفل گريه كند و از مادر بخواهد و پستان او را بمكد ، مادر به او شير مىدهد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاين امور ، اسرارى است كه عقول افراد عادى به پايان آن نمىرسد و از درك تفاصيل آن عاجز مىشود .\r\nاين نكته هم ناگفته نماند : غرض از اين تحقيق ، اين نيست كه تمام افعال و كارهاى الهى توسط وسايط انجام مىشود و وسايط به اختيار خود و به امر خدا ، آنها را انجام مىدهند ؛ بلكه غرض اين است كه خداوند متعال با وسايط شاعره و مختاره هم افعالى را انجام مىدهد كه خود ، عالم به مصالح و موارد آن است .\r\nو حاصل اين است كه : توسّل به ملائكه ، مانند اينكه گفته شود :\r\n« مَلآئِكَةُ رَبّي ! ارْفَقُوا بِي » ؛\r\n« اى ملائكه پروردگار من ! با من مدارا كنيد » .\r\nو به ائمه عليهم السلام در اين نظامى كه اجمالى از آن بيان شد و از دايره قضا و قدر حقّ خارج نيست ، شرك نمىباشد و هر شأنى از اين شؤون كه بر حسب دليل معتبر براى ايشان ثابت شود ، معقول و در مسير عقايد محكم و متقن و منطق توحيدى مقبول است و آنچه شرك است ، اين است كه كسى يا چيزى بالذّات در عرض خدا و فاعل افعال خدا و خالق و يا مستقل در افعال و ادارهء خود يا خلق شمرده شود ، اين‌گونه معانى شرك است ، هرچند گفته شود : خدا اين قدرت را به عبد داده و او را مستقل قرار داده و خود كناره گيرى كرده است ، چنان‌كه در طىّ مطالب گذشته به تفصيل توضيح داده شد .\r\nامّا اگر كسى باذن اللَّه و به قضا و قدر او ، عامل ارادة اللَّه و به حول و قوه و مشيت او ، فعلى را كه به او مستند مىشود ، انجام دهد و اگر فعلى كه ممكن است بلاواسطه از خدا صادر شود ، به واسطه غيرى از بشر يا فرشته ، به اذن خدا و امر خدا صدور يابد ، مانند شفاى بيماران به اذن اللَّه يا احياى اموات يا خبر از غيوب يا قبض ارواح ، منافات با توحيد ندارد و عين سَرَيان مشيّت اللَّه و جريان و نفوذ ارادة\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاللَّه است كه به هر نحوى بخواهد امر خود را اجرا مىكند و كسى نمىتواند مانع از اراده او شود ، كه :\r\n« لا يُسْأَلُ عَمّا يَفْعَلُ ، وَلا يُمْنَعُ عَمّا يُرِيدُ ؛ بَلْ هُوَ فَعّالٌ لِما يُرِيدُ ، وَعَلى ما يَشآءُ وَعَلى كُلّ شَيْءٍ قَدِيرٌ » ؛\r\n« خداوند هر آنچه انجام دهد مورد سؤال واقع نمىشود و از آنچه اراده كند منع نمىگردد ؛ بلكه هر چه او اراده كند و بخواهد انجام مىدهد و بر هر چيزى توانا است » .\r\nو غير از اين ، اگر بگوييم : خدا فقط قادر به احيا و اماته و افعال ديگر بدون واسطه است ، اثبات عجز مىشود . همان‌طور كه خدا مىتواند كارى را بلاواسطه و بدون اسباب انجام دهد ، با واسطه و وسايط و اسباب هم مىتواند انجام دهد و همان‌طورى كه \" آدم \" را بدون واسطهء پدر و مادر و \" عيسى \" را بدون پدر مىآفريند ، ديگران را با واسطه پدر و مادر و اجداد و جدّات آفريده است ، تفاوت نمىكند كه واسطه ، فاعل عاقل شاعر مختار باشد يا نباشد . و آنچه گفته شد ، با آياتى مانند :\r\n« إِنَّ الَّذِينَ تَدْعُونَ مِن دُونِ اللَّهِ لَن يَخْلُقُوا ذُباباً وَلَوِ اجْتَمَعُوا لَهُ وَإِن يَسْلُبْهُمُ الذُّبابُ شَيْئاً لا يَسْتَنقِذُوهُ مِنْهُ » ؛ « 1 »\r\n« ( اى مردم مشرك و كافر ) آن بت‌هاى جماد كه بدون خدا مىخوانيد هرگز بر خلقت مگسى قادر نيستند هرچند همه اجتماع كنند و اگر مگس چيزى را از آنها بگيرد قدرت بازپس گرفتن ندارند » .\r\nمنافى نمىباشد ؛ زيرا به قرينه آياتى ديگر مانند :\r\n\r\n\r\n","description":"","footnote":"\r\n( 1 ) . سوره حج ، آيه 73 .\r\n","page_name":" 95 ","page_number":95},
  {"content":"\r\n\r\n« أَنّى أَخْلُقُ لَكُمْ مِنَ الطّينِ » . « 1 »\r\nمفاد آن اثبات عجز معبودهاى غير حقّ است ، و اينكه مورد نفى در آيه استقلال در خلقت و خارج از اراده و مشيّت و اذن و قضا و قدر و تسبيب الهى است كه بديهى و مسلّم است .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 49 .\r\n","page_name":" 96 ","page_number":96},
  {"content":"\r\n\r\n\r\nمعناى ولايت تشريعى\r\nشكى نيست كه ولايت حقيقى بر تشريع احكام و جعل قوانين و نظامات عبادى ، معاملاتى ، مالى ، اقتصادى ، سياسى ، قضايى ، كيفرى ، اجتماعى و احوال شخصى و تعليم و تربيت و امور ديگر ، فقط و فقط اختصاص به ذات بىزوال حضرت حقّ - عزّ اسمه - دارد و خداوند متعال را در اين مورد نيز شريك و عديل و همتايى نيست .\r\nهيچ كس ، نه به عنوان فردى و مقام مادّى يا معنوى و نه به عنوان عموم و نمايندگى از جانب عموم ، حقّ قانون‌گذارى و انشاى نظامات و مقررات را ندارد ، و بدترين استعبادها و كثيف‌ترين قبول استعبادها كه كرامت و شرافت انسانيت از آن ابا دارد و بزرگ‌ترين ننگ جامعه و دليل انحطاط افراد و بىشخصيتى و ضايع شدن ارزش‌هاى انسانى است ، اين است كه فردى بخواهد ، احكام و فرمان‌هاى خود را ، نظام زندگى و حيات ديگران قرار دهد و افراد استثمار و استعباد شده هم او را صاحب اين حقّ بشمارند ، و فكر و حكم او را بر خود و نواميس خود حاكم بشمارند و خود را مُجرى اوامر و پيرو منويات او بگويند .\r\nيكى از حقايق آزادىبخش توحيدى اسلام كه درك آن دليل رشد فكرى است ، همين است كه فردى مالك مقدّرات فرد ديگر نيست و حق استضعاف احدى را\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nندارد ، و حدود و نظامات فقط از جانب خدا تعيين مىشود و جارى ساختن نظامات ديگر ، خروج عبوديت خدا و تجاوز به حريم حكومت و قوانين او است :\r\n« إِنِ الْحُكْمُ إِلَّا للَّهِ أَمَرَ أَلّا تَعْبُدُوا إِلّآ إِيّاهُ » ؛ « 1 »\r\n« تنها حكم فرماى عالم وجود خدا است و امر فرموده كه جز او را عبادت نكنيد » .\r\nو آيه :\r\n« أَلَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنزِلَ إِلَيْكَ وَما أُنزِلَ مِن قَبْلِكَ يُرِيدُونَ أَن يَتَحاكَمُوا إِلَى الطّاغُوتِ وَقَدْ أُمِرُوا أَن يَكْفُرُوا بِهِ وَيُرِيدُ الشَّيْطانُ أَن يُضِلَّهُمْ ضَلالًا بَعِيداً * وَإِذا قِيلَ لَهُمْ تَعالَوْا إِلى ما أَنزَلَ اللَّهُ وَإِلَى الرَّسُولِ رَأَيْتَ الْمُنافِقِينَ يَصُدُّونَ عَنكَ صُدُوداً » ؛ « 2 »\r\n« آيا ننگرى و عجب ندارى از حال كسانى كه گمان مىكنند بر آنچه كه به تو و قبل از تو نازل شده ، ايمان آورده‌اند ، چگونه باز مىخواهند طاغوت را حاكم خود كنند در صورتى كه مأمور بودند به طاغوت كافر شوند و شيطان مىخواهد كه آنان را گمراه كند گمراهى دورى * و چون به آنها گفته شد :\r\nبه حكم خدا و رسول بازآييد ، منافقين را ببينى كه سخت مردم را از گرويدن به تو منع مىكنند » .\r\nقبول نظامات غير شرعى ، يك نوع پرستش و عبادت غير و مشركانه و خلاف عقيده توحيد و نظاماتى است كه منشأ و منبع آن توحيد است و با خالص كردن اطاعت براى خدا نيز مخالف است ، و فكراً و عملًا شرك است :\r\n\r\n\r\n","description":"","footnote":"\r\n( 1 ) . سوره يوسف ، آيه 40 .\r\n( 2 ) . سوره نساء ، آيه 60 و 61 .\r\n","page_name":" 98 ","page_number":98},
  {"content":"\r\n\r\n« وَما أُمِرُوا إِلّا لِيَعْبُدُوا اللَّهَ مُخْلِصِينَ لَهُ الدّينَ » ؛ « 1 »\r\n« و امر نشدند مگر بر اينكه خدا را به اخلاص كامل در دين اسلام پرستش كنند » .\r\n« أَلا للَّهِ الدّينُ الْخالِصُ » ؛ « 2 »\r\n« آگاه باشيد كه دين خالص براى خدا است » .\r\nبنابراين ولايت بر قانون گذارى - اگر صحّت جعل آن براى غير خدا ثابت شد - حتماً بايد به جعل و اعطاى خدا باشد ، و ولايت تشريعى بر جعل احكام و تشريع قوانين و نظامات - چه تشريعيه از باب صفت به حال متعلق موصوف صفت ولايت باشد و يا اينكه صفت خود ولايت باشد ، و مراد آن‌گونه ولايت بر قانون‌گذارى باشد كه با جعل و تشريع اعطا شده باشد كه در مقابل ولايت حقيقيه الهيه بر تشريع قرار دارد - بايد از جانب خدا باشد و از جانب غير خدا اگرچه تمام افراد جامعه باشند - صحيح نيست و مداخله در شؤون و اختصاصات الهى و مشركانه است ، چنان‌كه در تعيين زمامدار و ولىّ امور خلق نيز همين معيار را بايد رعايت كرد و از منطقه حكومت و سلطنت الهى به اندازه سر مويى نبايد خارج شد .\r\nبنابراين در اينكه يك معناى ولايت تشريعى ، ولايت به نحو جعل و تشريع بر امور تشريعى و جعل قانون است ، شبهه‌اى نيست ، چنان‌كه در اينكه اين ولايت از جانب خدا به طور كلّى و در جعل تمام قوانين و احكام ، به پيامبر اكرم صلى الله عليه و آله هم اعطا نشده است ، سخنى نيست و عقل و نقل بر آن اتفاق دارند . « 3 »\r\n\r\n\r\n","description":"","footnote":"\r\n( 1 ) . سوره بينه ، آيه 5 .\r\n( 2 ) . سوره زمر ، آيه 3 .\r\n( 3 ) . متأسفانه ولايتى را كه به اجماع مسلمين و دلالت آيات و احاديث ، پيغمبر خدا هم ندارد ( و در اينكه جايز است در بعضى امور داشته باشد نيز اختلاف است ) مجالس شوراى به اصطلاح ملّى در اغلب كشورهاى مسلمان نشين ، به پيروى از بيگانگان و غرب پرستان نادان و استعمارگران و انجمن‌هاى مختلف براى خود ثابت شمرده و علناً راه شرك را پيش گرفته و احكام مسلّم اسلام را متروك و مهجور ساخته‌اند . ربّنا لا تؤاخذنا باعمالهم و ادفع عن بلادك شرورهم و مكرهم و اجعل كلمتهم السّفلى و كلمتك العليا ، انك انت العزيز القدير .\r\n","page_name":" 99 ","page_number":99},
  {"content":"\r\n\r\nآنچه مورد بحث است ، اين است كه : آيا در بعضى از موارد ، اين ولايت به پيغمبر اكرم و ائمّه هدى عليهم السلام تفويض شده و مانع شرعى و عقلى دارد يا نه ؟ اين مطلبى است محتاج به تأمّل و تحقيق .\r\nدر كتاب شريف كافى ، بابى است به اين عنوان : « باب التفويض إلى رسول اللَّه وإلى الأئمّة صلوات اللَّه عليه وعليهم » كه متضمن بر ده روايت است . در \" بحارالانوار \" نيز در باب « نفي الغلوّ في النبيّ والأئمّة صلوات اللَّه عليه وعليهم ، وبيان معانى التفويض و ما لا ينبغي أن ينسب إليهم منها و ما ينبغي » فصلى است به عنوان « فصل في بيان التفويض ومعانيه » . « 1 » و در كتب ديگر حديث ، مثل \" بصائر الدرجات \" و \" وافى \" نيز اين اخبار وارد شده است . علّامه مجلسى - عليه الرحمة - در \" مرآة العقول \" و \" بحار \" مىفرمايد :\r\n« تفويض امر دين دو احتمال دارد :\r\nاحتمال اوّل اينكه : خدا به پيغمبر و ائمه عليهم السلام عموماً امر دين را تفويض كرده باشد كه بدون وحى و الهام ، هرچه را بخواهند حلال و هرچه را بخواهند حرام كنند و آنچه را بخواهند تغيير دهند . سپس مىفرمايد : اين باطل است ( و هيچ ) عاقلى آن را نمىگويد .\r\nاحتمال دوم اينكه : خداوند متعال تعيين بعضى از امور را به پيغمبر تفويض فرموده ، كه اصل تعيين به وحى و اختيار به الهام باشد و با وجود اين ، اختيار پيغمبر\r\n\r\n\r\n","description":"","footnote":"\r\n( 1 ) . بحارالانوار ، طبع جديد ، ج 25 ، ص 328 - 350 .\r\n","page_name":" 100 ","page_number":100},
  {"content":"\r\n\r\nبه وسيله وحى تأكيد شود و اين نحو تفويض مدلول نصوص مستفيضه است و ظاهر كلينى قدس سره و اكثر محدّثين ، اختيار اين قول است و عقلًا هم مانعى ندارد » .\r\nو تحقيق اين است كه : تفويض مطلق به نبىّ يا وصىّ در امر تحليل و تحريم و جعل و تشريع احكام و تغيير « ما أنزل اللَّه » باطل است و احتمال آن ملغى است .\r\nو زندگى پيغمبران و تاريخ حيات پيغمبر گرامى اسلام صلى الله عليه و آله مملو است از دلايل و شواهدى كه آن را ردّ مىكند ، و آيات شريفه قرآن و احاديث متواتره نيز بطلان اين احتمال را ثابت مىنمايد و بالجمله بطلان آن از ضروريات دين است .\r\nبله ، تفويض بيان حكم به امام كه « ما أوحى اللَّه به اتلى النبى » را در هر وقت مصلحت ديد بيان كند ، سخن ديگرى است و بعضى اخبار باب را مىتوان بر آن حمل كرد .\r\nو امّا تفويض به معناى دوم كه علّامه مجلسى احتمال داده‌اند ، ممكن است به اين نحو تقرير شود : شكى نيست كه نفس كامل نبىّ ، تحت رعايت خاصّه خدا است و القائاتى كه به قلب مقدّس و قدسى او مىشود ، همگى الهى است و احاديث متواترى بر اين مدّعى دلالت دارد ، مثل روايات كثيره باب ارواح و انوار پيغمبر و ائمه اطهار عليهم السلام و روايات و احاديثى كه دلالت دارد بر اينكه ايشان مؤيد به روح القدس مىباشند .\r\nبنابراين در بعضى موارد به همان نحو دوم كه مجلسى رحمه الله فرموده است ؛ تفويض احكام به پيغمبر صلى الله عليه و آله و اختيار آن حضرت به اخذ « ما يلقى في قلبه » و امر و نهى به آن مانعى ندارد ، و جايز است كه آيه :\r\n« وَما آتاكُمُ الرَّسُولُ فَخُذُوهُ وَما نَهاكُمْ عَنْهُ فَانْتَهُوا » ؛ « 1 »\r\n\r\n\r\n","description":"","footnote":"\r\n( 1 ) . سوره حشر ، آيه 7 .\r\n","page_name":" 101 ","page_number":101},
  {"content":"\r\n\r\n« آنچه رسول براى شما آورده ، بگيريد ( و به آن عمل كنيد ) و آنچه را كه از آن نهى كرده واگذاريد » .\r\nنيز به اين شأن پيغمبر صلى الله عليه و آله دلالت داشته باشد .\r\nو واضح است كه عصمت و طهارت قلب پيغمبر همين اقتضا را دارد كه هرچه در قلب او القا مىشود ، از هوا نبوده و از جانب خدا باشد ؛ بنابراين اشكالى ندارد در مواردى كه در روايات هم به برخى از آنها اشاره شده است ، اين نحو تفويض شرعى را در مورد پيغمبر اكرم صلى الله عليه و آله قائل باشيم .\r\nو نيز ممكن است اين تفويض را به اين معنا بگيريم كه : اصل در اشيا حظر و منع مىباشد ، در غير مواردى كه شريعت به آن تقوّم دارد و فقط اين اصل در بين است . رفع منعى كه از اين اصل استفاده مىشود و ابقاى آن با پيغمبر است . چيزى كه هست ، اينكه اين احتمال هم اگرچه في حدّ نفسه جايز است ، ولى شايد خبرى كه آن را تأييد كند ، نداشته باشيم و كسى هم اين احتمال را نداده است .\r\nحاصل اين است كه : تفويض ، في الجمله و در موارد معدوده و مقتضيه ، برحسب روايات مصلحت آزمايش و تربيت عباد ، يا مصلحت نبوات و پيامبران اقتضا نمايد ، بلامانع است و به هر مقدار و در هر مورد دليل قطعى اقامه شد ، پذيرفته مىشود . « 1 » و امّا نسبت به امام عليه السلام ، اگرچه مقام عصمت و طهارت قلبى و قدس ذاتى پيغمبر را داراست - اين تفويض مشكل و به فرمايش علّامه مجلسى قدس سره - در شرح حديث هشتم اين باب در مرآة العقول - محتاج به تكلّف است ؛ زيرا با ضرورت خاتميت دين اسلام و اكمال دين و پايان قانون گذارى و تغيير نيافتن احكام تا روز\r\n\r\n\r\n","description":"","footnote":"\r\n( 1 ) . كافى ، ج 1 .\r\n","page_name":" 102 ","page_number":102},
  {"content":"\r\n\r\nقيامت ، كه :\r\n« حَلالُ مُحَمَّدٍ حَلالٌ أَبَداً إِلى يَوْمِ الْقِيامَةِ وَحَرامُهُ حَرامٌ أَبَداً إِلى يَوْمِ الْقِيامَةِ » ؛ « 1 »\r\n« حلال حضرت محمّد صلى الله عليه و آله تا روز قيامت حلال و حرامش تا روز قيامت حرام مىباشد » .\r\nبايد توجيه قول به اين‌گونه تفويض به امام ، در هر حدّى فرض شود ، به نحوى كه با اين معانى منافى نباشد ، ممكن باشد . از اين جهت مىتوان گفت : اگر اخبارى مشعر يا ظاهر در اين نوع مقالات ولايت تشريعى براى ائمه اطهار عليهم السلام باشد ، محمول بر تفويض اظهار بعضى از احكام مخزونه نزد ايشان است و يا مراد واگذارى تشخيص مصاديق و تبيين جهات و حدود احكام به ذهن - ثاقب و ملهم و ضمير مؤيد و روشن و صاف امام عليه السلام است كه بسا با استنباط افراد عادى درك نمىشود و در موارد بسيار ، در فقه و تفسير و مسايل مشكلى كه جلو آمد ، درك عالى و ضمير روشن و مؤيّد آنها حلّال مشكلات شد .\r\nاز مجموع اين مطالب روشن گرديد كه ولايت تشريعى به احتمال دوم علّامه\r\n\r\n\r\n","description":"","footnote":"\r\n( 1 ) . مخفى نماند : از جمله رواياتى كه دلالت بر اين تفويض به پيغمبر صلى الله عليه و آله دارد ، از طريق شيعه و سنى ، روايات « لولا أن أشقّ أو إنّي أخاف على أمّتى لأخّرت العتمة أو صلوة العشاة الآخرة إلى ثلث الليل أو إلى نصف الليل ، ولولا أن أشقّ على أمّتى لأمرتهم بالسواك مع كلّ صلوة أو لفرضت عليهم السواك مع كلّ وضوء » مىباشد . و همچنين است روايات متضمن جواب حضرت رسول صلى الله عليه و آله به سراقة بن مالك و اقرع بن حابس راجع به حج كه آيا در هر سال واجب است ؟ در جواب فرمود : « لو قلتها لوجبت » و روايت استثناى \" اذخر \" از تحريم نبات حرم ( كندن گياهان حرم مكّه حرام است ؛ امّا \" اذخر \" كه يك نوع گياهى است ، استثنا شده است ) .\r\nخواننده عزيز مىتواند اين روايات را در جامع كافى ، فقيه ، وافى ، تهذيب ، وعده شيخ ، مسند احمد ، صحيح مسلم ، بخارى ، ترمذى ، ابن ماجه ، نسائى ، ابىداود ، جامع الصغير سيوطى ، مستدرك حاكم و شعب الايمان بيهقى ملاحظه نمايد .\r\n","page_name":" 103 ","page_number":103},
  {"content":"\r\n\r\nمجلسى قدس سره در معنى تفويض در امر دين نسبت به پيغمبر صلى الله عليه و آله قابل قبول است و احاديث مستفيضه به اطلاق يا به صراحت ، و بلكه قرآن مجيد نيز بر آن دلالت دارند . با اين حال ، چون مورد از مواردى است كه خبر واحد در آن حجت نيست ، اگر براى كسى از جهت دلالت آيه ، و يا سند و دلالت احاديث قطع حاصل نشود و احاديث را در معانى ديگر ظاهر بداند ، در اجتهاد خود آزاد است ؛ زيرا گمان نمىرود اين مسأله از ضروريّات دين يا مذهب باشد .\r\nو امّا نسبت به امام عليه السلام از جهت محذوراتى كه به آن اشاره شد ، توجيه قول به آن مشكل است و اخبارى را كه در مورد تفويض امر دين به ائمه عليهم السلام رسيده است ، با فرض صحّت سند ، مىتوان با اعتماد بر قرينه عقليه محمول بر يكى از مطالب ذيل دانست :\r\n1 - ولايت تشريعى بر بيان احكام در مواقع مقتضى و مناسب .\r\n2 - ولايت بر بيان مصاديق و صُغريات و خصوصيات و حدود احكام ، به نحوى كه در ذهن روشن و صاف آن بزرگواران منعكس گردد ، به طورى كه پس از بيان در بسيارى از موارد ، ديگران هم آنچه را قبلًا از دركش عاجز بودند ، درك و تصديق مىكردند .\r\n3 - ولايت بر امور حكم و اداره و شؤونى كه پيغمبر صلى الله عليه و آله بر آن به مقتضاى مقام حكومت عامه ولايت داشتند .\r\n4 - ولايت بر امور مالى و تفويض آن به ايشان و محامل ديگر .\r\n\r\nمعناى ديگر ولايت تشريعى\r\nمعناى ديگر ولايت تشريعيه ، ولايتى است كه كسى بر حسب تشريع و حكم خدا ، بر چيزى يا شخص يا اشخاصى داشته باشد ، كه از آن تعبير به ولايت شرعيه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nنيز مىشود . وقتى اين ولايت را به \" تشريعيه \" توصيف نماييم ، در مقابل ولايت تكوينيه است كه به تكوين و احداث خارجى موجود شده ، نه به تكوين انشايى و اعتبارى . و وقتى آن را به \" شرعيه \" توصيف كنيم ، در مقابل ولايت‌هاى غير شرعيه و جائره است .\r\nاين ولايت ، بىاشكال به اقسامى كه دارد ، ثابت است و آيات قرآن و صدها حديث معتبر بر آن دلالت دارند ، و بخش مهمى از فقه اسلام ، راجع به اين ولايت و اقسام و حدود آن است .\r\nولايت شخص بر نفس خود ، از اقسام اين ولايت است كه مثلًا تسلّط دارد خود را اجير ديگرى كند و ولايت شخص بر اموال خود و ولايت پدر و جدّ پدرى بر فرزندان صغار خود ، و ولايت قاضى و امير و والى شرعى بر حكم و قضا و رتق و فتق امور كه عموم مسلمانان از شيعه و سنّى اتفاق دارند و حكم سلطان و والى را شرعاً واجب الطاعة مىدانند .\r\nاختلافى كه بين خاصه و عامه است ، در شرايط حاكم و اوصاف او است و اينكه بايد به تعيين نصب خدا و پيغمبر باشد ، چنان‌كه شيعه معتقدند ، يا به اجماع و انتخاب امّت و يا به اكثريت آرا برگزيده مىشود ، چنان‌كه اهل سنّت گفته‌اند ، هرچند حتى در مورد ابوبكر و عمر و عثمان اجماعى در كار نبود و بر اساس تزوير و حيله و تبانى و قرارهاى سياسى ، ولايت‌عهدى و انتخاب شش نفرى انجام شد و در خلفاى بنى اميه و بنى عباس هم - چنان‌كه مىدانيم - انتخاب و اجماع هيچ مفهومى نداشت و اگر هم مردم از روى ترس و اجبار بيعت نمىكردند ، حاكم خود را حاكم مىدانست . به هر صورت اصل وجوب اطاعت زمامدار ، و ولايت او را - چه تشريعيه بناميم يا شرعيه - همه قبول دارند .\r\nشيعه ، اين ولايت تشريعيه يا شرعيه را - كه از شُعب ولايت و حكومت\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nو سلطنت الهى است ، و از عصر پيغمبر اكرم صلى الله عليه و آله و پيش از آن تا حال باقى و برقرار است ، مستمر و غير منقطع دانسته ، هم اكنون نيز خود را تحت اين نظام و حكومت و ولايت تشريعى مىداند ، و در هر زمان و هر كجا باشد ، بايد مطيع اين نظام باشد ، و اطاعت از اين نظام ( نظام امامت ) را فاضل‌ترين وسيلهء تقرّب به خدا مىشناسد ، و خروج از اين ولايت و دخول در ولايت و حكومت ديگران را ، خروج از ولايت و حكومت خدا و دخول در ولايت غير خدا مىداند ، و هر نظامى غير از اين نظام را فاسد و باطل مىداند و آن را طرد مىكند و امتناع از اطاعت آن را واجب مىشمارد و مىگويد :\r\n« لا دِينَ لِمَنْ دانَ اللَّهَ بِوِلايَةِ إِمامٍ جآئِرٍ لَيْسَ مِنَ اللَّهِ وَلا عُتْبَ عَلى مَنْ دانَ اللَّهُ بِوِلايَةِ إِمامٍ عادِلٍ مِنَ اللَّهِ » ؛ « 1 »\r\n« هر كه خدا را با پيروى از امام ستمگرى كه از جانب خدا نيست ديندارى كند ، دين ندارد و سرزنش نيست بر كسى كه با پيروى از امام عادل از جانب خدا ديندارى كند » .\r\nو بر اساس اين نظام عالى الهى مقدّس و منزه است كه شيعه در عصر حاضر اوامر حكّام شرع و فقهاى عادل و علماى عامل را واجب الاطاعه دانسته و مطيع فرمان و فرمان‌بر آنها است ، و اطاعت آنان را رمز تشيّع و نشانه ولايت و تسليم و ايمان خود به نظام امامت و بيزارى از نظامات ديگر مىداند و تخطّى از اين نظام و مخالفت احكام فقها را استخفاف به حكم خدا مىشمارد .\r\nخلاصه كلام اين است كه : ولايت پيغمبر صلى الله عليه و آله و ائمه عليهم السلام بر اموال و نفوس و امور مردم ، و رياست آنها بر جميع شؤون عمومى دين و دنيا از جانب خدا مسلّم\r\n\r\n\r\n","description":"","footnote":"\r\n( 1 ) . كافى ، ج 2 ، ص 205 ، ترجمهء مصطفوى .\r\n","page_name":" 106 ","page_number":106},
  {"content":"\r\n\r\nو مورد هيچ‌گونه شبهه‌اى نيست و از آيات كريمه قرآن مثل آيات ذيل استفاده مىشود :\r\n« وَما كانَ لِمُؤْمِنٍ وَلا مُؤْمِنَةٍ إِذا قَضَى اللَّهُ وَرَسُولُهُ أَمْراً أَن يَكُونَ لَهُمُ الْخِيَرَةُ » ؛ « 1 »\r\n« براى هيچ مرد و زن مؤمن ، در كارى كه خدا و رسولش حكم كند ، اراده و اختيارى نيست » .\r\nو آيه :\r\n« يا أَيُّهَا الَّذِينَ آمَنُوا أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنكُمْ » ؛ « 2 »\r\n« اى كسانى كه ايمان آورده‌ايد ، فرمان خدا و رسول و فرمانداران ( از جانب خدا و رسول ) را اطاعت نماييد » .\r\nو آيه :\r\n« إِنَّما وَلِيُّكُمُ اللَّهُ وَرَسُولُهُ وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ » ؛ « 3 »\r\n« ولىّ و ياور شما تنها خدا و رسولش و كسانى هستند كه ايمان آورده‌اند ، آنهايى كه نماز را به پا داشته و در حال ركوع به فقيران زكات مىدهند » .\r\nلازم به تذكّر است آيات شريفه‌اى مثل : « إِنَّما وَلِيُّكُمُ اللَّهُ وَرَسُولُهُ . . . » و « أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنكُمْ . . . » نبايد جز به ائمّه معصومين عليهم السلام ، به احدى حتى فقها تفسير شود - هرچند بعضى از مفسّرين عامّه ، \" اولى الامر \" را تفسير به فقها نموده‌اند - زيرا هم روايات معتبر در تفسير اين آيات رسيده است كه برحسب آن\r\n\r\n\r\n","description":"","footnote":"\r\n( 1 ) . سوره احزاب ، آيه 36 .\r\n( 2 ) . سوره نساء ، آيه 59 .\r\n( 3 ) . سوره مائده ، آيه 55 .\r\n","page_name":" 107 ","page_number":107},
  {"content":"\r\n\r\nروايات ، مراد ائمه معصومين عليهم السلام مىباشند و تفسير آن به ديگران از فقها و سلاطين و زمامداران و كسانى كه خود را به عنوان خليفه يا القاب ديگر خواندند ، تفسير به رأى است و هم از آنجا كه اين آيات دلالت بر عصمت \" اولى الامر \" دارند ، بر غير ائمّه اثناعشر عليهم السلام انطباق ندارند ؛ زيرا در بين امّت - غير از ايشان و حضرت زهرا عليها السلام - كسى داراى مقام عصمت نيست و براى غير ايشان ادّعاى عصمت نشده است ، مثلًا آيه « أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنكُمْ » علاوه بر آنكه برحسب روايات ، تفسير به ائمّه طاهرين عليهم السلام شده است ، از دو جهت دلالت بر عصمت \" اولى الامر \" دارد :\r\nاوّل : از جهت آن‌كه امر به اطاعت مطلق است و متعلّق خاص براى آن ذكر نشده است . بنابراين چون امر به اطاعت مطلق از غير معصوم جايز نيست و خلاف حكمت و معرض وقوع در خطا و خلاف واقع است ، پس بايد مورد آن پيغمبر و امام معصوم باشد كه در اطاعت از آنها خطا و خلافى پيش نمىآيد .\r\nدوم : از اين جهت كه اطاعت اولى الامر مقرون به اطاعت رسول شده است و اطاعت رسول به طور مطلق واجب مىباشد .\r\nيكى از نكاتى كه در امر به اطاعت \" رسول و اولى الامر \" ، كلمه \" اطيعوا \" مكرّر شده و در امر به اطاعت اولى الامر ، \" واو \" عاطفه آورده شده و كلمه \" اطيعوا \" تكرار نشده است ، اين است كه : امر به اطاعت در \" اطيعوا اللَّه \" ارشادى است و در « وَأَطِيعُوا الرَّسُولَ وَأُولِى الْأَمْرِ مِنكُمْ » مولوى و تعبّدى است .\r\nبنابراين ، اگر كسى بگويد : اطاعت فقها - به طور عموم يا بالخصوص - به حكم اين آيه واجب شده و غرضش اين باشد كه « اولى الامر » مذكور در آيه شامل آنها هم مىشود ، به صواب و درستى سخن نگفته و تفسير به رأى نموده است ؛ ولى اگر غرضش اين باشد كه چون به حكم آيه شريفه ، اطاعت امام - عجل اللَّه تعالى فرجه -\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدر عصر غيبت نيز چون عصر حضور واجب است و فقهاى عادل نوّاب عامّ آن حضرت و از جانب او مأذون و براى رتق و فتق امور معين شده و مرجع مردم مىباشند و اگر كسى مخالفت حكم آنها را بنمايد ؛ چون امام حكم به اطاعت از آنها فرموده است ، مخالفت حكم آنها در حكم مخالفت حكم امام مىباشد كه در اين آيه اطاعت از آن واجب شده است ، سخن صحيح و مطابق با صواب و واقع گفته است .\r\nو از جمله احاديثى كه دلالت دارند بر اينكه « ولىّ امر » در اين آيات ، همان ائمّه معصومين مىباشند ، علاوه بر روايات بسيارى كه از طرف شيعه روايت شده است ، حديثى است كه حافظ امير حسين بدر الدين ( متوفّى سنه 662 ) كه از علماى بزرگ زيديه است ، از مؤيد باللَّه مسنداً روايت كرده است كه از حضرت صادق عليه السلام از معناى اين حديث سؤال شد :\r\n« أَلَسْتُ أَوْلى بِكُمْ مِنْ أَنْفُسِكُمْ ؟ قالُوا : بَلى يا رَسُولَ اللَّهِ ! قالَ : فَمَنْ كُنْتُ مَوْلاهُ فَعَلِيٌّ مَوْلاهُ . . . الخ » .\r\nحضرت صادق عليه السلام در پاسخ فرمود : از حضرت رسول خدا صلى الله عليه و آله از معناى آن سؤال شد ، فرمود :\r\n« اللَّهُ مَوْلايَ أَوْلى مِنْ نَفْسِي لا أَمْرَ لِي مَعَهُ وَأَنَا وَلِيُّ الْمُؤْمِنِينَ . أَوْلى بِهِمْ مِنْ أَنْفُسِهِمْ لا أَمْرَ لَهُمْ مَعِي ، وَمَنْ كُنْتُ مَوْلاهُ أَوْلى بِهِ مِنْ نَفْسِهِ لا أَمْرَ لَهُ مَعِي ، فَعَلِيٌّ مَوْلاهُ أَوْلى بِهِ مِنْ نَفْسِهِ لا أَمْرَ لَهُ مَعَهُ » ؛ « 1 »\r\n« خدا مولا و صاحب اختيار و مالك امر من است ، اولى و برتر و صاحب اختيارتر به من است از خود من ، امرى از براى من با خدا ( و در كنار ولايت\r\n\r\n\r\n","description":"","footnote":"\r\n( 1 ) . العقد الثمين في معرفة رب العالمين ، ص 48 ، طبع بيروت ، در مكتبة الحياة .\r\n","page_name":" 109 ","page_number":109},
  {"content":"\r\n\r\nخدا ) نيست ، و من ولى و صاحب اختيار مؤمنين هستم ، سزاوارتر و صاحب اختيارتر از خودشان به خودشانم ، از براى ايشان با من ( و در عرض اختيار و ولايت من ) امرى و اختيارى نيست و هر كس را من مولا و صاحب اختيارتر به او از خود او هستم كه امرى و اختيارى از براى او با من ( و در عرض اختيار و امر من ) نيست ، پس على مولا و صاحب اختيار او است كه سزاوارتر و صاحب اختيارتر به او از خود او است ، امرى ( و اختيارى و ولايتى ) از براى او با على ( و در عرض اختيار و ولايت او ) نيست » .\r\nاين‌گونه روايات نيز به ملاحظه اطلاقى كه دارند و بيانى كه از مفهوم ولايت و ولىّ مىنمايند ، جز به ائمّه معصومين عليهم السلام قابل انطباق نمىباشند ، و با توجّه به اين استفاده منطقى و صحيح از آيات و روايات مىگوييم : ولايت بر اداره امور دين و دنيا و رتق و فتق امور و حكومت بين الناس در حدّى كه در حكمت واجب است ، و طبق قاعدهء لطف نيز لازم است و مختل و مهمل گذاردن آن موجب نقض غرض است ، يكى از ابعاد اين ولايت تشريعيه مطلقه پيغمبر و امام است ، و ولايتى كه فقيه دارد ، از اين بُعد ولايت امام مايه مىگيرد و از اين بُعد ولايت تشريعى ، امام فقها را در عصر غيبت ولايت و مرجعيت داده است .\r\nو امّا ولايت تشريعيه مطلقه ، چنان‌كه مستفاد از آيات و روايات است ، براى غير معصوم ثابت نيست ؛ بلكه چنان‌كه توضيح داده شد ، جايز و صحيح نمىباشد .\r\nبنابر آنچه گفته شد ، ولايت تشريعى به اين معنا ؛ به مفهوم عامّ آن‌كه اهل سنّت نيز قبول دارند ، يكى از ضروريات دين است كه انكار آن با شرايطى كه در كتب فقه بيان شده ، موجب كفر مىشود ؛ و به مفهوم خاصّش كه بسيار حسّاس و آزادى بخش و مكتب جهاد و مبارزه است ، جوهر مذهب شيعه به آن تقوّم دارد\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nو اسلام خالص و توحيد حقيقى عملى و روح دين است و انكار آن ، انكار مذهب و خروج از حريم مقدّس تشيّع است . « 1 » از خداوند متعال مىخواهيم كه مسلمانان ، مخصوصاً شيعيان را به اين مفهوم ارزنده و نجات دهنده ولايت تشريعى بيشتر آشنا سازد و نظام امامت را در تمام شؤون حيات مادّى و معنوى و فردى و اجتماعى و سياسى و فكرى شيعه به طور كامل استقرار دهد و ما را به انجام تعهّداتى كه براى حفظ اين نظام و برقرار كردن آن و شيعه بودن برعهده داريم ، موفّق فرمايد .\r\n« رَبَّنا لا تُزِغْ قُلُوبَنا بَعْدَ إِذْ هَدَيْتَنا وَهَبْ لَنا مِنْ لَدُنكَ رَحْمَةً إِنَّكَ أَنتَ الْوَهّابُ »\r\n\r\n\r\n","description":"","footnote":"\r\n( 1 ) . ضمناً معلوم شد فرمايشى كه از يك نفر ديگر از بزرگان عصر ما - راجع به ولايت تكوينى و تشريعى نقل شده است كه فرموده‌اند : « ولايت تكوينى حقّ و ثابت است و ولايت تشريعى ثابت نيست » محتاج به اصلاح و توضيح است . عصمنا اللَّه تعالى من جميع الزلّات .\r\n","page_name":" 111 ","page_number":111},
  {"content":"\r\n\r\n\r\nخلاصه برخى از مطالب كتاب\r\nاكنون كه به حول و قوهء خدا ، بحث ما در اين كتاب به پايان رسيد ، مناسب است خلاصه‌اى از بعضى مطالب كتاب را يادآور شويم ، و خلاصه‌گيرى كامل را بر عهدهء خوانندگان آگاه و انديشمند مىگذاريم :\r\n1 - پرهيز از غلوّ و شرك واجب است و ضلالتى از آن بدتر و تاريك‌تر نيست .\r\n2 - پيغمبر و ائمّه اطهار عليهم السلام ، انسان‌هاى نمونه و بشرهاى مافوقند ، بايد فضايل و مقامات و درجات بلند آنان را تصديق كرد .\r\n3 - قول به استقلال بندگان در افعال و كارها ، شرك و تفويض و باطل و محال است .\r\n4 - استقلال غير خدا در امر خلق و رزق و اماته و احيا و تدبير امور كاينات كلًا يا بعضاً ، يا به عبارت ديگر : ولايت تكوينيه مستقلّه مطلقه عامّه يا غير عامّه ، تفويض و شرك و غلوّ و باطل و محال است .\r\n5 - قدرت و ولايت عبد به طور غير مستقيم و باذن اللَّه و برحسب نظام متقن الهى بر اماته و احيا و شفاى بيماران ، و خلق و رزق و تصرف در اكوان - نه به عنوان اداره امور و خلق خلايق وسازمان دادن كاينات ؛ بلكه طبق حكم مصالح عارضى و ثانوى در داخل اين سازمان - شرك و غلوّ و تفويض نيست ، و اعطاى اين قدرت به\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبعضى از بندگان ، طبق حكمت و مصلحت لازم است . و اطلاق برخى از اسماء الحسنى بر عبد ، به لحاظ افعالى كه از عبد طبق اين قدرت و ولايت صادر مىشود ، با وجود قرينه حاليه يا مقاليه‌اى كه نحوه اطلاق آن اسم را - و اينكه به ملاحظه اتّصاف ذات به طور استقلال به مبدأ آن نيست - معلوم سازد ، جايز است ، چنان‌كه عهده دار بودن بشر مناصبى را - مانند ملائكه - غلو نمىباشد و با بشريت او منافى نيست .\r\n6 - چنان‌كه تصرّف و ولايت مذكور در بند پنجم ، به اعطاى قدرت بر تصرّف از جانب خدا جايز است ، به واسطه علوم اكتسابى و يا به تعليم خدا و علوم لدنّى به اسباب و مسبّبات نيز به طور كلّى يا جزئى ممكن است .\r\n7 - ولايت و قدرت تصرّف در اكوان ، به اين نحو كه خداوند متعال اشيا را تكويناً فرمانبر و مطيع او قرار دهد ، مانند نرم شدن آهن براى داود نبى - على نبينا و آله و عليه السلام - جايز است و شرك و تفويض نيست .\r\n8 - عهده‌دار بودن اداره تمام سازمان كاينات ، به طور غير مستقل و طبق قضا و قدر الهى و به عنوان مأموريت از جانب خدا ، و عامل اجراى ارادهء حقّ و وسيله و واسطه بودن - مانند ملائكه مقسّمات و مدبّرات - شرك و غلوّ و منافى با توحيد نيست ؛ امّا چون با بسيارى از آيات قرآن و احاديث منافات دارد ، قول به آن در حقّ نبىّ و ولىّ ، محتاج به دليل قاطعى است كه قرينه بر صرف آيات و روايات مزبور از ظواهرشان باشد . بله ، به طور موجبه جزئيه ، اين مقام براى ملائكه و بشر ثابت است و شكّى در آن نيست .\r\n9 - ولايت شخص بر نفس خود و آنچه مسخّر بشر است ، تفويض نمىباشد .\r\n10 - بعضى خوارق و معجزاتى كه به وسيله انبيا و اوليا اظهار مىشود ، فعل خدا است و برخى معجزات ، فعل شخص نبىّ يا ولىّ است .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n11 - ولايت تكوينيه - كه تكوينيه صفت ولايت باشد - به هر قسم و به هر نحو فرض و تصوّر شود ، حتى مستقلّه و ذاتيه ، حادث و غير ازلى و تكوينى خواهد بود ، و از سنخ ولايت ازليه و غير حادثه نيست . و اگر تكوينيه صفت به حال متعلق موصوف گرفته شود ، شامل ولايت ازليه الهيه بر امور تكوينيه نيز مىشود .\r\n12 - علّت فاعلى آفرينش ، اراده خداوند متعال است ، و پيغمبر و ائمّه اطهار - عليهم الصلاة و السلام - علّت غايى مىباشند .\r\n13 - اعتقاد به اينكه وجود امام و منزلت و اثر او در عالم كبير ، تكويناً به منزلت و اثر قلب در عالم صغير و هسته مركزى اتم و شمس در منظومه شمسى است . و به عبارت ديگر : وجود پيغمبر و امام تكويناً در تربيت و رسيدن فيض الهى به ساير ممكنات و بقا و فعليت استعدادات و رشد و كمال آنها مؤثر است ، غلوّ و شرك و تفويض نيست و احاديث معتبر بر آن دلالت دارد .\r\n14 - همان‌طور كه عقل انسان عالم صغير و غيب وجود بشر را اداره مىنمايد و بر آن حكومت دارد ، همين‌طور امام براى ادارهء امور عباد و رتق و فتق و حلّ و فصل و تنظيم شؤون آنها ، حكومت و ولايت دارد ، كه جامعه را به سوى فلاح و رستگارى رهبرى نمايد ، هرچند اين رهبرى و ولايت ، جعلى ، و رهبرى عقل و فرمان‌برى اعضا و جوارح از او تكوينى است .\r\n15 - بر حسب ظواهر آيات و احاديث ، خلق مجردات و ارواح مادّيات و اجسام از عدم ، بلاواسطه فعل خدا است و تمام اينها خلق او مىباشند و فاعل و علّت حقيقى ، فقط ذات بىزوال او است ، و اطلاق علّت به معناى مؤثر در وجود و خلق شىء در حقّ چيزى و كسى جز او جايز نيست ؛ امّا خلق چيزى از ماده - مثل صورت پرنده از گل ، يا شير از صورت پرده - به اذن و طبق مصالح ثانوى و عارضى جايز است و واقع شده است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n16 - پيغمبر و امام مجارى فيض خدا مىباشند ، به اين معنى كه علّت غايى آفرينش هستند ، و عالم براى آنها و به طفيل وجود آنها آفريده شده و به طفيل و بركت وجود آنها ، فيض وجود به تمام كاينات مىرسد .\r\n17 - اينكه گفته شود : پيغمبر و امام مجارى فيض هستند ؛ به اين معنا كه :\r\nمشيت الهيه بر اين قرار گرفته كه فيض خود را طبق تقديرات الهيه و واقعيه از اين مجارى - كه مأمور و مكلّف و بلكه مفطور ( نه به حدّ الجاء و اجبار ) به فيض‌رسانى هستند ، به فيض گيرندگان - اعطا كند ، غلوّ و تفويض نيست و با مطالب حكما در صدور واحد از كثير و ربط حادث به قديم ارتباط ندارد . و عباراتى مانند : « إِرادَةُ الرَّبّ فِي مَقادِيرِ أُمُورِهِ تَهْبِطُ إِلَيْكُمْ » مؤيد اين كلام است .\r\nو اگر گفته شود : اين سخن هم - با فرض اختيار فيض رسان - از شائبهء تفويض خالى نيست . گفته مىشود : در صورتى تفويض است كه به فرض عدم فيض‌رسانى ، مستقيماً يا از مجارى ديگر ، امكان افاضه فيض نباشد و اختيار آنها تمام علّت در رسيدن فيض به سايرين باشد .\r\n18 - ولايت حقيقى بر تشريع احكام و جعل قوانين و كلّيه نظامات و در تمام شؤون ، مختص به ذات احديّت است ، و قبول نظام‌هاى غير شرعى ، و آنچه منبع آن احكام و قواعد شرع و اوامر و نواهى و مقررات دينى نباشد ، جايز نيست .\r\n19 - تفويض مطلق امر دين به پيغمبر و امام ، كه به طور كلّى و بدون وحى و الهام ، هرچه را بخواهند حلال و هرچه را بخواهند حرام نمايند ، باطل است .\r\n20 - تفويض بيان حكم به امام كه هر وقت مصلحت بداند ، « ما أَوْحَى اللَّهُ بِهِ إِلَى النَّبِيّ » را بيان كند ، جايز است و اشكالى ندارد .\r\n21 - تفويض تشريع ، فى الجمله و در موارد معدوده و مقتضيه - مثل تعيين بعضى امور كه برحسب روايات ، مصلحت آزمايش و تربيت عباد يا مصلحت ديگر\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nنُبوات اقتضا نمايد - به شخص پيغمبر جايز است .\r\n22 - نظام امامت و حكومت شرعى و اسلام ، از عصر پيغمبر صلى الله عليه و آله تا حال باقى و مستمر و برقرار است ، و در هيچ عصر و زمان و در هيچ نقطه و مكان منقطع نشده و نخواهد شد .\r\n23 - بر هر مسلمان واجب است كه از اين نظام پيروى نموده و آن را حاكم بداند و فقط اطاعت از اين نظام نمايد ، و هركس از اطاعت اين نظام بيرون باشد ، از ولايت و اطاعت خدا خارج است .\r\nاميد است خوانندگان گرامى ، خودشان ساير مطالب كتاب را كه هر يك در خور كمال توجّه و اهمّيت است ، با دقّت خلاصه‌گيرى فرمايند و نواقص آن را تكميل كنند و بر لغزش‌هاى اين كمترين ، قلم عفو بكشند و برايم طلب مغفرت نمايند . خداوند متعال همه ما را به راه راست هدايت فرمايد .\r\nاللَّهُمَّ إِنّا نَسْأَلُكَ إِيماناً لا أَجَلَ لَهُ دُونَ لِقآءِكَ ،\r\nأَحْيِنا ما أَحْيَيْتَنا عَلَيْهِ وَتَوَفَّنا إِذا تَوَفَّيْتَنا عَلَيْهِ ،\r\nوَابْعَثْنا إِذا بَعَثْتَنا ، وَصَلّ عَلى سَيّدِنا وَنَبِيّنا\r\nأَبِي الْقاسِمِ مُحَمَّدٍ وَآلِهِ الطّاهِرِينَ .\r\nوَآخِرُ دَعْوانا أَنِ الْحَمْدُ للَّهِ رَبّ الْعالَمِينَ .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nتجلّى توحيد در نظام امامت\r\n\r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\nبسم اللَّه الرحمن الرحيم\r\nالحمد للَّه‌الّذي جعل الائمة قوّامه على خلقه ، و حفظة لدينه و ولاة لأمره . و الصلاة و السلام على سيّد رسله ابى القاسم محمّد و آله الطاهرين ، سيّما امام العصر و ناموس الدهر كاشف الضرّ و المحن ، مولانا الحجة بن الحسن ، عليه و على آبائه المعصومين من الصلوات انماها و من التحيّات ازكاها . اللّهمّ اجعلنا من الفائزين بولايته و اكرمنا بظهوره و شرّفنا بلقائه و املأبه الأرض قسطاً و عدلًا برحمتك يا ارحم الراحمين .\r\nقال اللَّه تعالى :\r\n« وَإِذِ ابْتَلَى إِبْرَاهِيمَ رَبُّهُ بِكَلِماتٍ فَأَتَمَّهُنَّ قالَ إِنّى جاعِلُكَ لِلنّاسِ إِماماً قالَ وَمِن ذُرّيَّتِى قالَ لَايَنالُ عَهْدِى الظّالِمِينَ » . « 1 »\r\n\r\n\r\n","description":"","footnote":"\r\n( 1 ) . سوره بقره ، آيه 124 .\r\n","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\n\r\nمقدمه\r\nسير توحيدى و معنوى و كمالى انسان ، اگرچه به ظاهر از معرفة اللَّه و توحيد و ساير صفات كماليهء بارى تعالى آغاز مىشود ، در ادامه و امتداد نيز همان تكامل معرفت خدا و عقيدهء توحيد و جلوه‌هاى آن است .\r\nعقايد ديگر مثل نبوّت و امامت و معاد ، هرچند اصولى مستقل در كنار عقيده توحيد محسوب مىشوند ، در وجود و واقعيت يافتن متأخر از عقيده توحيد و مرتبط به آن مىباشند ، و در واقع مكمّل آن و بسط و تفصيل معرفت خدا و صفات كمالى ذاتى و افعالى او است .\r\nعقيده به نبوّت ، مرتبه‌اى از مراتب كمال عقيده به توحيد ، و جلوه‌اى از جلوه‌هاى معرفت خدا است . همچنين عقيده به معاد و امامت ، همه از شؤون و تجلّيات اين عقيده است . آنان كه خدا را به اسماء الحسنى و صفات عليايى كه دارد مىشناسد ، به فرستادن پيامبران و اعطاء معجزه به آنها و نزول كتاب و موازين و قواعد و احكام مورد نياز بشر از جانب او ايمان مىآورند ، چنان‌كه به نصب امام و وجود حجت در هر عصر و زمان و ولايت و ساير نظامات نيز ايمان مىآورند .\r\nهمچنان كه وقتى خدا را به عدل و حكمت و منزه بودن از كار لغو و عبث و بيهوده شناختند ، به معاد ايمان مىآورند . و خلاصه ابعاد معرفت خدا و فروع عقيده به\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nتوحيد و صفات جماليه و جلاليهء حقّ تعالى مانند خونى كه در بدن جريان دارد ، در تمام مبانى و معيارها و اصول و فروع شرعى جريان دارد ، و عقايد ديگر از آثار و لوازم عقيده اصليه است .\r\nموضوع اين رساله تجلّى توحيد در نظام امامت است كه چون با تجلّى توحيد در كل رسالات انبيا و رسالت اسلام و تجلّى آن در امامت حضرت مهدى عليه السلام ارتباط دارد ، به حول و قوهء الهى آن را در چهار گفتار زير به پايان مىرسانيم .\r\n1 - تجلى توحيد در كل رسالات انبيا و معارف و شرايع آسمانى .\r\n2 - تجلى توحيد در اسلام .\r\n3 - تجلى توحيد در نظام امامت .\r\n4 - تجلى توحيد در امامت حضرت مهدى عليه السلام .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nچهار گفتار پيرامون : تجلّى توحيد در نظام امامت\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\n\r\nگفتار اوّل : تجلّى توحيد در رسالات انبيا\r\nتجلّى توحيد را در رسالت انبيا ، به سه گونه مىتوان تحت بررسى قرار داد :\r\nاوّل : از جهت پايه بودن ايمان به خدا و عقيده به توحيد ، براى عقيده به نبوات و رسالت‌هاى آسمانى كه بديهى است عقيده به توحيد مانند زيربنا ، و عقيده به نبوّت و هر عقيده حقّ ديگر نسبت به آن ، مانند روبنا است . چنان‌كه كل عقايد حقّه و بينش‌هايى كه انسان دارد ، و برداشت‌هايش از مكتب‌هاى مختلف نسبت به اخلاق و اعمال و روش زندگى و شكل نظاماتى كه حاكم مىشود ، زيربنا است .\r\nبنابراين با نداشتن بينش توحيد ، رسيدن به ايمان به نبوات ، طفره و محال است .\r\nدوم : از جهت رسالت انبيا كه عمده و اساس آن دعوت به توحيد و يكتاپرستى و پرورش موحّد و يكتاپرست مىباشد .\r\nقرآن مجيد ، رسالت پيامبران و كوشش و تلاش آنها را در دعوت به توحيد و تربيت افراد موحد ، و ساختن جامعهء توحيدى ، و همچنين مبارزه آنها را با مظاهر شرك و طاغوت پرستى ، شرح داده و نشان مىدهد كه در طول تاريخ جهان ، انبيا بودند كه فطرت توحيدى مردم را بيدار كرده آنها را از پرستش طاغوت‌ها نجات داده‌اند . چنان‌كه در اين آيه مىفرمايد :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n« وَلَقَدْ بَعَثْنا فِي كُلّ أُمَّةٍ رَسُولًا أَنِ اعْبُدُوا اللَّهَ وَاجْتَنِبُوا الطَّاغُوتَ » ؛ « 1 »\r\n« همانا در ميان هر امتى پيغمبرى فرستاديم ( تا به خلق ابلاغ كند ) كه خداى را پرستش كرده و از بتان و طاغوت‌ها دورى گزينند » .\r\nيكى از پيغمبران بزرگ كه در قرآن مجيد از او تجليل شده است ، حضرت ابراهيم ، ابوالانبياء است كه با شرك و بت پرستى نمرود و نمروديان ، به آن شكل بىسابقه و بىنظير مبارزه كرد و افكار را عليه شرك و بت پرستى و نمرود و طاغوت بسيج كرد و از قدرت طاغوتى نمرود نهراسيد و با فرياد :\r\n« إِنّى بَرِىءٌ مِمّا تُشْرِكُونَ » ؛ « 2 »\r\n« از آنچه شريك خدا قرار مىدهيد من بيزارم » .\r\nو آيهء :\r\n« إِنّى وَجَّهْتُ وَجْهِىَ لِلَّذِى فَطَرَ السَّماوَاتِ وَالْأَرْضَ » ؛ « 3 »\r\n« همانا من با ايمان خالص روى به سوى خدايى آوردم كه آفرينندهء آسمان‌ها و زمين است » .\r\nدل‌ها را تكان داد و مردم را به خوديّت خودشان و به فطرتشان باز گرداند .\r\nاين پيامبران ، همه در كنار مستضعفان و محرومان جامعه بودند و استعباد و استبداد را محكوم مىكردند ، و با فقراى مؤمنين همان روابط را داشتند كه با اغنياى ايشان داشتند . و خلاصه زبانشان و دعوتشان و عملشان و ثروتشان همه از توحيد و دواعى الهى ملهم بود ، و زندگى موحدين را به همه درس مىداد . در خوف و رجا و توكّل و عبادت و محبّت ، توحيد در خوف و توحيد در توكّل و عبادت\r\n\r\n\r\n","description":"","footnote":"\r\n( 1 ) . سوره نحل ، آيه 36 .\r\n( 2 ) . سوره انعام ، آيه 78 .\r\n( 3 ) . سوره انعام ، آيه 79 .\r\n","page_name":" 126 ","page_number":126},
  {"content":"\r\n\r\nو محبّت ، اساس كارشان بود .\r\nگفته نشود : چگونه دعوت انبيا به توحيد ، منطقى است با اينكه عقيده به نبوّت فرع عقيده به توحيد است و با گفته پيغمبران ، اثبات وجود خدا و توحيد او قابل توجيه نيست ؟\r\nزيرا جواب داده مىشود : دعوت انبيا دو بخش دارد : يك بخش آن مربوط به توحيد و خداشناسى و اصل نبوّت عامه و همچنين دعوت به عناوين كلّى است ، مثل راستى و امانت و عدالت و رحم و ترك ظلم و خيانت و غير اينها از امورى كه عقل ، حسن يا قبح آنها را درك مىنمايد . در اين بخش ، نقش انبيا تذكّر و استخراج فطريات و به كار انداختن قواى عقلى و فكرى بشر است . چنان‌كه اميرالمؤمنين عليه السلام فرمود :\r\n« فَبَعَثَ فِيهِمْ رُسُلَهُ وَ وَاتَرَ إِلَيْهِمْ أَنْبِيَاءَهُ لِيَسْتَأْدُوهُمْ مِيثَاقَ فِطْرَتِهِ وَ يُذَكِّرُوهُمْ مَنْسِيَّ نِعْمَتِهِ وَ يَحْتَجُّوا عَلَيْهِمْ بِالتَّبْلِيغِ وَ يُثِيرُوا لَهُمْ دَفَائِنَ الْعُقُولِ » ؛ « 1 »\r\n« پس خداى تعالى پيغمبران خود را در بين آنان برانگيخت و ايشان را پى در پى مىفرستاد تا عهد و پيمان خداوند را كه جبلى آنان بود بطلبند و به نعمت فراموش شده يادآورىشان كنند و از راه تبليغ با ايشان گفتگو نمايند و عقل‌هاى پنهان شده را بيرون آورده به كار اندازند » .\r\nدر اين بخش ، دعوت پيامبران متكى بر عقل و فطرت است و از كسى نمىخواهند كه تعبّداً دعوت آنها را بپذيرد .\r\nبخش ديگر دعوت انبيا مربوط است به دعوت به رسالت خودشان و وحيى كه بر آنها نازل مىشود ، و تعيين مصاديق ظلم و خيانت و عدل و امانت و احكام\r\n\r\n\r\n","description":"","footnote":"\r\n( 1 ) . نهج البلاغه ، خطبه اوّل .\r\n","page_name":" 127 ","page_number":127},
  {"content":"\r\n\r\nو نظامات . در اين بخش ، طبعاً بايد دعوت متوجّه كسانى باشد كه به خدا و عالم غيب ايمان آورده باشند ، و لذا در مسألهء واجب بودن روزه مىفرمايد :\r\n« ياأَيُّها الَّذِينَ آمَنُوا كُتِبَ عَلَيْكُمُ الصّيامُ . . . » ؛ « 1 »\r\n« اى كسانى كه ايمان آورده‌ايد روزه بر شما نوشته شد . . . » .\r\nو همچنين در موارد ديگر كه متجاوز از هشتاد مورد است .\r\nو در اينجا است كه بايد پيغمبر ، دليل صدق و بيّنه‌اى مثل معجزه داشته باشد .\r\nبنابراين اشكال اينكه دعوت انبيا به توحيد ، « دورگونه » بوده و قابل توجيه نيست ، مرتفع مىشود .\r\nسوم : شكل تجلّى توحيد در رسالت انبيا اين است كه دين ، از جهت اينكه متضمن برنامه‌ها و قوانين و احكام و نظامات مربوط به نواحى متعدد زندگى بشر است ، تحقّق دهندهء توحيد نظام و توحيد قوانين مىگردد ، و آنچه در اين توحيد ، اصل است اين است كه بشر از جهت اينكه اجتماعى و مدنى الطبع است و از جهات ديگر ، نيازمند به قوانين و احكامى است كه عمل به آنها سعادت دنيا و آخرت و كمال مادّى و معنوى او را تأمين نمايد . و كسى غير از خداوند متعال صلاحيّت وضع قوانين و احكام را ندارد ؛ زيرا خدا است كه بر كل افراد بشر و انس و جن و ملائكه ، حتى انبيا و اوليا ولايت دارد .\r\nو به عبارت ديگر ، آنچه در صلاحيت جعل احكام و وضع قوانين و قواعد شرط است دو چيز است : يكى اينكه قانون گذار كسى باشد كه عالم به تمام مصالح و مفاسد امور و نواحى جسم و روح و قوا و غرايز و نيازهاى فردى و اجتماعى مردم باشد ، و از اينكه فايده‌اى از عمل به آن قوانين ببرد ، منزّه باشد و متهم به داشتن غرض خاصّى در جعل قوانين نشود و در معرض اين اتهام هم نباشد .\r\n\r\n\r\n","description":"","footnote":"\r\n( 1 ) . سوره بقره ، آيه 183 .\r\n","page_name":" 128 ","page_number":128},
  {"content":"\r\n\r\nبديهى است اين صلاحيت را كسى غير از خداوند متعال دارا نيست كه هم عام به تمام مصالح و مفاسد است و اين انسان شناخته نشده را آفريده و مىشناسد ، و از درون او و نهان او آگاه است ، و از هرگونه نقص و غرض ، چون غنى بالذات و كامل بالذات است ، منزّه و مبرّا است .\r\nدوم اينكه قانونگذار كسى باشد كه بر همهء انسان‌ها بالذات ولايت داشته باشد ، و اختيارش نسبت به انسان و تعيين برنامه امورش ، از اختيار خود انسان بيشتر باشد و بلكه اختيار انسان ، چه تكوينى و چه تشريعى به تكوين و تشريع او باشد . پر واضح است كه چنين كسى نيز ، غير از خداوند متعال نيست كه مالك و صاحب و خالق و رازق همه بشر و همه مخلوقات است و همه تحت ولايت مطلقه او هستند ، « 1 » و همهء احكام و تكاليف بايد به وحى او و مستند به او باشد ، و مداخله در\r\n\r\n\r\n","description":"","footnote":"\r\n( 1 ) . گفته نشود : چگونه همه تحت ولايت او هستند ؟ با اينكه خداوند در آيهء 257 سورهء بقره‌مىفرمايد : « اللَّهُ وَلِىُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَالَّذِينَ كَفَرُوا أَوْلِيَآؤُهُمُ الطّاغُوتُ » كه دلالت دارد بر اينكه ، خداوند سبحان فقط ولى مؤمنين است و اولياى كافرين طاغوت مىباشد ؛ زيرا پاسخ داده مىشود : ولايتى كه براى خدا بر هر چيز و هر كس ثابت است ، عبارت است از قدرت ذاتيّه و بىنهايت او ، كه در برابر آن ، همهء ممكنات خاضع و مطيع و منقاد هستند و چنان‌كه در قرآن مجيد آيه 83 سوره آل‌عمران مىفرمايد : « وَلَهُ أَسْلَمَ مَن فِي السَّماوَاتِ وَالْأَرْضِ طَوْعاً وَكَرْهاً » همه تسليم اوامر تكوينى او مىباشند و « إِنَّما أَمْرُهُ إِذَآ أَرَادَ شَيْاً أَن يَقُولَ لَهُ كُن فَيَكُونُ » ( سوره يس ، آيه 82 ) كليه امور ، طبق قضا و قدر او جارى است . اين ولايت ، همه را زير پوشش خود گرفته و كسى نيست كه بتواند از آن سرباز زند كه از جمله مظاهر و موارد ظهور اين ولايت ، اختيار داشتن بندگان است ، كه انسان نمىتواند اختيار نداشته باشد ، چون داشتن اختيار ، امرى از امور تكوينى است كه انسان را در آن اختيار نيست ، و او مختار است ، چه بخواهد و چه نخواهد . اينكه مىگوييم همه تحت ولايت مطلقهء او هستند ، مقصود اين ولايت است ؛ و امّا آن ولايتى كه در آيهء « اللَّهُ وَلِىُّ الَّذِينَ آمَنُوا . . . » مراد است ، على الظاهر ولايت و تصرّف در امور اختيارى عبد است كه به صورت هدايت و توفيق و وحى و دعوت انبيا و امر و نهى و تكليفات الهى و عنايات غيبى نسبت به مؤمنين و كسانى كه زمينه قبول و پذيرفتن اين ولايت را دارند ، محقق مىشود و نظير ولايت موالى بر عبيد ، كه با قبول اوامر و نواهى آنها تحقق مىيابد و عبد تحت نفوذ و تأثير اوامر آنها ، در عين اختيار خود عمل مىنمايد .\r\nدر اينجا گاه ولايت ، اثرش در عبد به حدّى مىرسد كه عبد سر تا پايش اطاعت و تجسم مراد مولى مىشود ، و حديث قدسى معروف : « كنت سمعه الّذي يسمع به و بصره الّذي يبصر به و لسانه الّذي ينطق به و يده الّتي يبطش بها » در حقش صادق مىشود و قلبش مصداق « ان القلوب بين اصبعين من اصابع اللَّه يقلّبها كيف شاء » ( سفينة البحار ، ج 2 ، ص 295 ) مىگردد و دواعى او همه الهى مىشود و عامل مشيّة اللَّه مىگردد .\r\nدر برابر اين ولايت ، ولايت شيطان و طاغوت و دعوت‌ها و اضلالات ابليسى است ، كه آن نيز در محدوده امور اختيارى بشر و به اختيار او انجام مىپذيرد ، و مراتب مختلف دارد . تا آنجا كه « أَفَرَءَيْتَ مَنِ اتَّخَذَ إِلهَهُ هَوَيهُ » ( سوره جاثيه ، آيه 23 ) و « خَتَمَ اللَّهُ عَلَى قُلُوبِهِمْ وَعَلَى سَمْعِهِمْ وَعَلَى أَبْصارِهِمْ غِشاوَةٌ » ( سوره بقره ، آيه 7 ) و « لَهُمْ قُلُوبٌ لَايَفْقَهُونَ بِها وَلَهُمْ أَعْيُنٌ لَايُبْصِرُونَ بِها وَلَهُمْ آذَانٌ لَايَسْمَعُونَ بِها أُولئِكَ كالأْنْعَامِ بَلْ هُمْ أَضَلُّ » ( سوره اعراف ، آيه 179 ) در حقّ او صادق مىشود تا حدّى كه شيطان نيز به او مىگويد : « إِنّى بَرِىءٌ مِنكَ » و همه زمينه‌هاى خير و قبول حقّ ، در او بىاثر شده ، حامل اراده طاغوت و در ولايت كامل شيطان قرار مىگيرد .\r\n","page_name":" 129 ","page_number":129},
  {"content":"\r\n\r\nاين امور ، مداخله در شؤون ربوبى و استكبار و استعلا و خلاف توحيد است . و به همين جهت است كه به حكم آيهء كريمهء :\r\n« قُولُوا آمَنّا بِاللَّهِ وَما أُنزِلَ إِلَيْنا وَما أُنزِلَ إِلَى إِبْرَاهِيمَ وَإِسْماعِيلَ وَإِسْحاقَ وَيَعْقُوبَ وَالْأَسْباطِ وَما أُوتِىَ مُوسَى وَعِيسَى وَما أُوتِىَ النَّبِيُّونَ مِنْ رَبّهِمْ لَا نُفَرّقُ بَيْنَ أَحَدٍ مِنْهُمْ وَنَحْنُ لَهُ مُسْلِمُونَ » ؛ « 1 »\r\n« بگوييد كه ما به خدا و به آن كتابى كه بر پيغمبر ما و به آنچه بر ابراهيم و اسماعيل و اسحاق و يعقوب و فرزندان او و موسى و عيسى و به همه آنچه بر پيغمبران از جانب خدا نازل شده ايمان داشته و عقيده منديم و بين هيچ يك از پيغمبران فرق قايل نشده و تسليم فرمان او هستيم » .\r\n\r\n\r\n","description":"","footnote":"\r\n( 1 ) . سوره بقره ، آيه 136 .\r\n","page_name":" 130 ","page_number":130},
  {"content":"\r\n\r\nبايد به نبوّت تمام انبيا ، ايمان داشته باشيم . دعوت همه ، دعوت به خدا بوده است و در جوهر و حقيقت ، واحد بوده و آن اسلام و تسليم بودن در برابر خدا ، و حكم و فرمان خدا و قانون خدا است . امّت پيغمبران در اين دين ، امّت واحده هستند ،\r\n« وَإِنَّ هذِهِ أُمَّتُكُمْ أُمَّةً وَاحِدَةً وَ أَنا رَبُّكُمْ فاتَّقُونِ » ؛ « 1 »\r\n« و اين مردم همه يك دين دارند و متفق الكلمه هستند و يك امتند و من يگانه خداى شما هستم پس از من بترسيد » .\r\nنسبت به همهء آنها صادق است . يهوديّت و نصرانيت و اين‌گونه الفاظ ، نمىتواند عنوان دعوت انبيا و معرّف آن باشد ، چنان‌كه ايمان به موسى و عيسى اگر فقط ايمان به وحيى باشد كه بر آنها نازل شده و از مسائل نامعقول و باطلبى كه در تورات و اناجيل رايجه است منزّه باشد ، بدون ايمان به رسالت حضرت خاتم الانبيا ، اسلام نمىباشد .\r\n\r\n\r\n","description":"","footnote":"\r\n( 1 ) . سوره مؤمنون ، آيه 52 .\r\n","page_name":" 131 ","page_number":131},
  {"content":"\r\n\r\n\r\nگفتار دوم : تجلّى توحيد در اسلام\r\nتجلّى توحيد در اسلام ، به قدرى نيرومند و پر تلألؤ است كه اسلام و توحيد و موحّد و مسلم ، مانند دو لفظ مترادف ، مفهوم واحد يافته ، و به گفته بيگانگان - مثل گوستاو لوبون - عقيدهء توحيد ، تاج افتخارى است كه در بين اديان بر سر اسلام نهاده شده است . « 1 » اسلام ، دين خدا است دين توحيد است و دين همه پيغمبران و پيروان راستين‌شان دين حضرت خاتم الانبياء صلى الله عليه و آله است ، نه براى دين حقّ اسمى بهتر از اين اسم مىتوان يافت ، و نه براى بشر ، واقعيت و اصالتى اصيل‌تر و عالىتر از مفهوم اين اسم . و اين از قضايايى است كه مىگويند : « قياساتها معها » دليلش با خودش مىباشد ، و خودش دليل خودش است .\r\nدين حقّ غير از اسلام ، به حقّ نخواهد بود و هر تعبير ديگر كه از دين حقّ بشود ، اگر مفهومش ، مفهوم كلمهء « اسلام » يا كلماتى كه در لغات ديگر با آن مترادفند ، نباشد ، دين حقّ نيست . خدا واحد است ، و دين حقّ واحد است و آن اسلام است كه در مفهومش هيچ‌گونه دوگانه خواهى و دوگانه پرستى و شرك نيست . تسليم خدا بودن ، و فرمانبردار و فرمان پذير بىقيد و شرط او بودن ، هم به اعتقاد و هم به عمل ،\r\n\r\n\r\n","description":"","footnote":"\r\n( 1 ) . تاريخ تمدن اسلام و عرب ، ص 142 .\r\n","page_name":" 132 ","page_number":132},
  {"content":"\r\n\r\nاسلام است . براى انسان هم ، عالىتر از اين ، مقام و مرتبه‌اى نيست و كمالى از اين بالاتر نمىشود . لذا خداوند متعال پيغمبر جليل خود حضرت خليل عليه السلام را در قرآن مجيد مسلم خوانده است و از پسران يعقوب حكايت مىفرمايد كه در پاسخ پدرشان كه در هنگام درگذشت از اين جهان ، به آنها گفت :\r\n« ما تَعْبُدُونَ مِنْ بَعْدِى » ؛\r\n« بعد از من چه كسى را مىپرستيد ؟ »\r\nگفتند :\r\n« نَعْبُدُ إِلهَكَ وَإِلهَ آبَآئِكَ إِبْرَاهِيمَ وَإِسْماعِيلَ وَإِسْحاقَ إِلهاً وَاحِداً وَ نَحْنُ لَهُ مُسْلِمُونَ » ؛ « 1 »\r\n« خداى تو و خداى پدران تو ابراهيم و اسماعيل و اسحاق را كه معبود يگانه است و ما مطيع فرمان او هستيم » .\r\nبنابراين اگرچه اسلام ، عنوان و نام و رسالت دعوت حضرت خاتم الانبياء صلى الله عليه و آله مىباشد و پس از ظهور آن حضرت ، بر غير آنچه آن حضرت به آن رسالت داشته ، صحّت اطلاق ندارد ، امّا اين نامگذارى و حصر عنوان اسلام به اين دين ، براى اين است كه اسلام خالص است ، و اسلام هيچكس ، جز به تسليم در برابر اين دين و پذيرفتن احكام و محرمات و واجبات آن محقق نمىشود ، و يكى از شواهد بر خاتميت اين دعوت و بقاى آن تا روز قيامت اين است كه در عصرى كه مفهوم اسلام مجهول و ناشناخته مانده بود و نام‌ها و عنوان‌ها و برچسب‌هاى ناجور ، به اديانى كه سابقهء الهى و حقانيت داشتند ، زده بودند و نه فقط اين نام‌ها نارسا و معرّف حقيقت آنها نبود ، بلكه با اسلام مغاير و منافى بود ، در چنين زمانى ، اين دعوت بر اساس\r\n\r\n\r\n","description":"","footnote":"\r\n( 1 ) . سوره بقره ، آيه 133 .\r\n","page_name":" 133 ","page_number":133},
  {"content":"\r\n\r\nوحى الهى ، اسلام را به جهانيان عرضه كرد ، و صريحاً در مثل آيهء :\r\n« وَمَن يَبْتَغِ غَيْرَ الْإِسْلامِ دِيناً فَلَن يُقْبَلَ مِنْهُ » ؛ « 1 »\r\n« هر كس غير از اسلام دينى را اختيار كند هرگز از او پذيرفته نيست » .\r\nو آيهء :\r\n« إِنَّ الدّينَ عِندَ اللَّهِ الْإِسْلامُ » ؛ « 2 »\r\n« همانا دين ( پسنديده و پذيرفته شده ) در نزد خدا اسلام است » .\r\nاسلام را يگانه راه نجات اعلام كرد . و در آياتى مثل :\r\n« فَلَا وَرَبّكَ لَايُؤْمِنُونَ حَتَّى يُحَكّمُوكَ فِيما شَجَرَ بَيْنَهُمْ ثُمَّ لَايَجِدُوا فِى أَنفُسِهِمْ حَرَجاً مِمّا قَضَيْتَ وَيُسَلّمُوا تَسْلِيماً » ؛ « 3 »\r\n« نه چنين است قسم به خداى تو كه اينان به حقيقت اهل ايمان نمىشوند مگر آنكه در خصومت و نزاعشان تنها تو را حاكم كنند و آنگاه هر حكمى كه بكنى هيچ‌گونه اعتراض در دل نداشته و كاملًا از جان و دل تسليم فرمان تو باشند » .\r\nو آيهء :\r\n« وَما كانَ لِمُؤْمِنٍ وَلَا مُؤْمِنَةٍ إِذَا قَضَى اللَّهُ وَرَسُولُهُ أَمْراً أَن يَكُونَ لَهُمُ الْخِيَرَةُ مِنْ أَمْرِهِمْ » ؛ « 4 »\r\n« هيچ مرد و زن مؤمن را در كارى كه خدا و رسولش حكم كنند اراده و اختيارى نيست » .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 85 .\r\n( 2 ) . سوره آل‌عمران ، آيه 19 .\r\n( 3 ) . سوره نساء ، آيه 65 .\r\n( 4 ) . سوره احزاب ، آيه 36 .\r\n","page_name":" 134 ","page_number":134},
  {"content":"\r\n\r\nو آيهء :\r\n« وَمَن يُسْلِمْ وَجْهَهُ إِلَى اللَّهِ وَهُوَ مُحْسِنٌ فَقَدِ اسْتَمْسَكَ بِالْعُرْوَةِ الْوُثْقَى » ؛ « 1 »\r\n« و هر كس روى تسليم و رضا به سوى خدا آورده و نيكوكار باشد چنين كسى به محكم‌ترين رشتهء الهى چنگ زده » .\r\nو آيهء :\r\n« وَمَنْ أَحْسَنُ قَوْلًا مِمَّن دَعا إِلَى اللَّهِ وَعَمِلَ صالِحاً وَقالَ إِنَّنِى مِنَ الْمُسْلِمِينَ » ؛ « 2 »\r\n« چه كسى در جهان ، از آن كس كه خلق را به سوى خدا خواند و نيكوكار گرديد ، و همى به عجز و لابه گفت كه من تسليم خدايم ، بهتر و نيكوكارتر است » .\r\nو آيات ديگر ، ويژگىها و آثار و جلوه‌هاى اسلام و حقيقت دين را به نحوى كه هيچ تعلق و وابستگى به گروه و نژاد و منطقه‌اى نداشته باشد ، و اصول و فروع آن فطرى و خردپسند ، و در همهء ازمنه و اعصار ، وحدت دينى را تأمين نمايد ، روشن فرمود ؛ كه پس از چهارده قرن ، يگانه بيان كامل و جامع و بىبديل ، دين حقّ است ، و الى الابد هم بىبديل خواهد بود . همه بايد به اين دين بگروند و همه بايد نداى وحدت سر دهند و اسلام را كه عالىترين و كامل‌ترين طرح وحدت است ، بپذيرند و شعارهاى وحدت :\r\n« إِنَّ أَكْرَمَكُمْ عِندَ اللَّهِ أَتْقَيكُمْ » ؛ « 3 »\r\n« همانا گرامىترين شما ، نزد پروردگار پرهيزكار و باپرواترين شما است » .\r\n\r\n\r\n","description":"","footnote":"\r\n( 1 ) . سوره لقمان ، آيه 22 .\r\n( 2 ) . سوره فصلت ، آيه 33 .\r\n( 3 ) . سوره حجرات ، آيه 13 .\r\n","page_name":" 135 ","page_number":135},
  {"content":"\r\n\r\nو « الناس كلّهم بنو آدم و آدم خلق من التراب و لا فضل لعربىّ على عجمىّ و لا عجمىّ على عربىّ و لا احمر على ابيض و لا ابيض على احمر الّا بالتقوى » ؛ « 1 »\r\n« همهء مردم فرزند آدمند و آدم از خاك خلق شده و هيچ فضل و برترى بر هيچ عربى نسبت به عجمى و بر هيچ عربى و بر هيچ سرخ پوستى به سفيد پوستى ، و بر هيچ سفيد پوستى به سرخ پوستى نيست مگر به تقوا » .\r\nرا سر دهند ، و زبان حال و مقال همه مردم جهان ، از هر نژاد ، و اهل هر قاره و شهر و روستا اين باشد :\r\n الصين لنا و العرب لنا * و الهند لنا و الكلّ لنا\r\nاضحى الاسلام لنا ديناً * و جميع الكون لنا وطناً\r\nتوحيد اللَّه لنا نور * اعددنا الروح له سكنا \r\n\r\n\r\n","description":"","footnote":"\r\n( 1 ) . الدر المنثور ، ج 6 ، ص 11 .\r\n","page_name":" 136 ","page_number":136},
  {"content":"\r\n\r\n\r\nگفتار سوم : تجلّى توحيد در نظام امامت\r\nامامت و رهبرى نيز در ابعاد متعدّدى كه دارد ، شعاع و شعبهء عقيده توحيد است و به آن استناد دارد ، و چنان‌كه از آيهء :\r\n« إِنّى جاعِلُكَ لِلنّاسِ إِماماً » ؛ « 1 »\r\n« ( وقتى خداوند ابراهيم را امتحان كرد ، فرمود : ) من تو را به پيشوايى خلق برگزينم » .\r\nو نيز آيهء :\r\n« إِنّا جَعَلْناكَ خَلِيفَةً فِي الْأَرْضِ » ؛ « 2 »\r\n« همانا ما تو را در زمين ، مقام خلافت داديم » .\r\nاستفاده مىشود ، امامت با تمام ابعاد عميق و ارزنده‌اى كه دارد ، كه از جمله خلافت و جانشينى در ارض و زمامدارى و مديريت امور عامّه و حكومت كردن بين مردم است ، فقط از سوى خدا و به نصب و تعيين او است ، و كسى با خدا در آن حقّ مشاركت ندارد . « 3 » و اصالت توحيدى امامت از اينجا معلوم مىشود كه بر حسب\r\n\r\n\r\n","description":"","footnote":"\r\n( 1 ) . سوره بقره ، آيه 124 .\r\n( 2 ) . سوره ص ، آيه 26 .\r\n( 3 ) . در بيان اين مطلب ، رجوع شود به تعليقهء 1 .\r\n","page_name":" 137 ","page_number":137},
  {"content":"\r\n\r\nعقيده توحيد ، حكومت و ولايت و مالكيت حقيقيه مطلقه ، مختص به خدا است و حق و حقيقت اين صفات فقط براى او ثابت است كه :\r\n« هو الولىّ و هو الحاكم ، و هو السلطان و هو المالك - و ألا له الخلق و الأمر - و يفعل ما يشاء و يحكم ما يريد » .\r\nو هيچكس در عرض خدا ، حتى بر نفس خود ، نه سلطنت و ولايت تكوينى دارد ، و نه ولايت تشريعى ؛ تا چه رسد به اينكه بر ديگرى ولايت يا حكومت داشته باشد ، يا مالك امر او باشد . بنابراين ، هر حكومتى كه از جانب خدا و به اذن او نباشد ، طاغوتى و مداخله در كار خدا و حكومت خدا است ، و هرگونه پذيرش و فرمانبر از آن ، پذيرش از فرمان طاغوت ، و حركت در جهت مخالف دعوت انبيا است كه در قرآن مجيد در مثل اين آيه بيان شده است :\r\n« وَلَقَدْ بَعَثْنا فِي كُلّ أُمَّةٍ رَسُولًا أَنِ اعْبُدُوا اللَّهَ وَاجْتَنِبُوا الطَّاغُوتَ » . « 1 »\r\nنظر به اينكه مفهوم طاغوت ، چون اعم است شامل فرمانروايان مستبد و حكومت‌هاى غير شرعى و طغيانگر نيز مىباشد .\r\nهمچنين ، هر ولايتى بايد از جانب خدا و مستند به خدا باشد ، حتى ولايت پدر بر فرزند صغيرش ، و ولايت شخص بر نفس و مال خودش و ولايت فقيه در عصر غيبت امام عصر عليه السلام « 2 » و ولايت پيغمبر صلى الله عليه و آله و امام عليه السلام همه بايد از جانب خدا\r\n\r\n\r\n","description":"","footnote":"\r\n( 1 ) . ترجمه و آدرس آيه در اوّل گفتار اوّل گذشت .\r\n( 2 ) . ولايت فقيه در عصر غيبت براى فقيه ، مثل ولايت پدر بر فرزند صغيرش نيست كه بالاصاله‌جعل شده و عصر حضور و غيبت در آن تفاوت نداشته باشد ، بلكه ولايت فقيه بنابر بعض مبانى ، آنان كه قائل به آن در عصر غيبت مىباشند ، نظير اذن‌ها و ولايت‌هايى است كه از جانب امام ، در عصر حضور ، به اشخاص معين داده مىشد ، با اين تفاوت كه در عصر غيبت به طور عام ، و به كسانى كه معنون به عنوان فقيه و عارف به حلال و حرام شرع باشند ، عطا شده است . بنابراين ولايت جدّ پدرى و پدر بر فرزند صغير ، قابل عزل و تغيير نيست ، به خلاف ولايت و نيابت خاصّ كه هر وقت امام بخواهد ، شخص منصوب را معزول و ديگرى را به جاى او نصب مىنمايد ، و به خلاف ولايت عامّهء فقها كه در هنگام ظهور و حضور خود به خود منتفى مىشود .\r\n","page_name":" 138 ","page_number":138},
  {"content":"\r\n\r\nباشد ، و هر ولايتى از جانب او نباشد ، هيچ اعتبار و اصالتى ندارد ، و اگر خدا پدر را بر فرزند صغيرش ولايت نداده بود ، ولايت بر او نداشت ، و اگر شخص را بر خود و مالش ولايت نداده بود يا مالكيت او را بر آنچه حيازت كرده يا زمينى كه آن را احيا و آباد كرده يا به هر سببى از اسباب تملّك مالك شده ، مقرر نفرموده بود ، ادعاى مالكيت او ، ادعاى مالكيت در ملك خدا بدون اذن او بود . « 1 » البته اين ولايت‌هاى شرعى از هر نوعش كه باشد ، بىمصلحت نيست و ريشه فطرى دارد . و تشريع بر طبع فطرت واقع شده است ، امّا همين امور فطرى هم بدون امضاى خداوند متعال در عالم تشريع معتبر نيست .\r\nبناء عليهذا چون حكومت و ولايت اختصاص به خدا دارد ، غير از خدا ديگرى نمىتواند در آن مداخله كند ، مگر به اذن او در حدود تشريع و دستور او .\r\nبديهى است كه اين ولايت و حكومت و مالكيّت كه براى بعضى بندگان به اذن خدا اعتبار مىشود ، اعتبارى و قراردادى بوده و حقيقى نيست ، لذا به عزل و اسباب ديگر ، قابل زوال و انتقال است . اين ولايت از نوع ولايت و حكومت الهيّه نيست ، چون حكومت و ولايت خدا حقيقى و خود به خود و دائم و ابدى است و مقتضاى ارتباط و تعلق مخلوق به خالق ، حكومت و ولايت و مالكيت حقيقى خالق است .\r\nمخلوق ، هويتش مملوكيت و نيازمندى و فرمان پذيرى و عنايت خواهى است . نه مملوكيت بنده و تحت ولايت خدا بودن او قابل اين است كه از او سلب شود ، چون\r\n\r\n\r\n","description":"","footnote":"\r\n( 1 ) . رجوع كنيد به تعليقهء 2 .\r\n","page_name":" 139 ","page_number":139},
  {"content":"\r\n\r\nذات او ، هويتش و واقعيتش همين است ، و نه مالكيت و حكومت و ولايت خدا بر بندگانش قابل سلب و اعطا و انتزاع است .\r\nبنابر آنچه گفته شد ، نظام امامت و خلافت و ولايت بايد از جانب خدا و انفاذ و اجراى ولايت و حكومت خدا باشد ، تا حكومت ، شرعى و اطاعت از اوامرش واجب باشد . و به اين ترتيب است كه هرگاه از جانب ولى امر عليه السلام يا هر يك از مجتهدين جامع الشرايط كه در عصر غيبت نيابت عامّه دارند حكمى صادر گردد و مخالفت آن شود ، در حكم استخفاف به حكم خدا و ردّ بر امام عليه السلام خواهد بود ، با اين تفاوت كه در فرمان علما و فقها به حكم :\r\n« لا طاعة لمخلوق في معصية الخالق » ؛\r\n« براى هيچ فردى ، در معصيت خدا ، اطاعت از فرد ديگر نيست » .\r\nاگر حكم به معصيت باشد ، اطاعت فرمان به معصيت ، موضوع پيدا نمىكند و حديث شريف « لا طاعة لمخلوق في معصية الخالق » به اطاعت از پيغمبر و امام نظر دارند .\r\nاين نظام امامت در بعد حكومتى و ولايتش ، بر عكس آنان كه مىگويند نظام حكومت بايد از پايين به بالا باشد و اساس و قاعده آن را شوراهاى روستايى مىشمارند ، نظام از بالا به پايين را معين كنند ، يا پايينىها بايد تابع تصميم و نظرات بالايىها باشند ، و شوراى وزارتخانه‌ها بر شوراهاى استان‌ها ، و استان‌ها بر شهرها ، و شهرها بر بخش‌ها و روستاها حاكم باشند ، يا اينكه يك نفر مثل نظامات استبدادى به نام شاه و امير و پيشوا و خان در بالا بنشيند ، و هرچه هوس مىكند فرمان دهد و خود را بر مردم تحميل نمايد . هيچ يك از اينها نيست .\r\nنظام اسلام كه همان نظام امامت و حكومت شرعى است ، نه حكومت از پايين\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبه بالا است ، « 1 » و نه فرمانروايى از بالا به پايين است ، بلكه نظام خدا است كه همه در آن ، مجراى احكام خدا مىشوند ، و حكومت و امارت چنان‌كه اميرالمؤمنين عليه السلام در پاسخ ابن عباس فرمود ، وسيله اقامهء حقّ و دفع باطل است و اگر از اين حدّ و اين شعار كه اقامهء حقّ و دفع باطل است ، خارج باشد نه حكومت شرعى است و نه اطاعت از آن واجب است .\r\nدر اين نظام همهء متصديان امور در اجراى احكام خدا مسؤولند و هيچ مادونى از ما فوق ، در تخلّف از قانون و قانون شكنى و معصيت خدا نبايد اطاعت كند و هيچ مقامى حتى شخص خليفه نمىتواند از مردم توقعى غير از عمل به احكام الهى و اطاعت از قانون داشته باشد .\r\nدر اين نظام براى به دست آوردن مقامات ، چنان‌كه در نظامات ديگر انجام مىشود ، بين اشخاص مسابقه و مزاحمت نيست و اگر كسى براى كسب علوّ\r\n\r\n\r\n","description":"","footnote":"\r\n( 1 ) . قابل توجّه است ، آنان كه اين روش‌هاى حكومت را براى فريب توده‌ها ، مطرح مىكنند و بابوق و كرنا آن را تبليغ مىنمايند ، هرگز به توده‌هاى روستايى و مستضعف اجازه نمىدهند كه جز در خطى كه بالاها ، به اصطلاح رهبران حزب ، تعيين مىنمايند ، شورايى تشكيل دهند و مثل يك انسان آزاد و حيوان زبان بسته ، نظرى اظهار نمايند . اگر در شكل ظاهر از شوراى روستايى به شوراى بخش و شهر و استان و كشور مىرسند ، در واقع از بالا به پايين است و ديكتاتورى « پرولتاريا » به مراتب از ديكتاتورىهاى استبدادى قرون وسطى بدتر ، و از جهت كوبيدن كرامت و شرف و حقوق و آزادى انسان خطرناك‌تر است . سال‌ها است و بلكه متجاوز از نيم قرن است ، كه محرومان و مستضعفان جهان و ملل به اصطلاح عقب مانده را با الفاظى مثل دموكراسى و حكومت مردم بر مردم و حقوق بشر ، و صلح و همزيستى مسالمت‌آميز ، و مبارزه با استثمار و عدالت اجتماعى و آزادى عقيده و نظام به اصطلاح شورايى فريب داده و هر يك از دو ابر ستمگر شرق و غرب ، تحت يكى از اين عناوين ، استعمار و استكبار ، خود را در مناطق مختلف توجيه كرده ، دنيا را غارت نموده ، مردم محروم و شرافت و حقوق انسانى آنها را در مثل فلسطين و قدس عزيز ، افغانستان و لهستان و اريتره و فيليپين و عراق و سودان و اردن و غيره فداى مطامع پليد و توسعه طلبىهاى خود مىنمايند .\r\n","page_name":" 141 ","page_number":141},
  {"content":"\r\n\r\nو برترى شخصى يا گروهى ، بخواهد مقامى را به دست آورد ، صلاحيّت آن مقام را ندارد .\r\nدر اين نظام ، مقام ، تعهد و تكليف آور است و هرچه مقام انسان حسّاس‌تر و حدود قلمرو آن وسيع‌تر باشد ، مسؤوليت و تكليفش بيشتر مىشود ، و ارزش صاحب هر مقامى به ميزان خلوص نيت ، و حسن معامله‌اى است كه در عمل داشته باشد . بسا كه يك رفتگر براى حسن نيّت و خلوصى كه در كار خود دارد و مراقبتى كه براى خدا در انجام وظيفه نشان مىدهد ، از حاكم شهر و والى استان شريف‌تر و در درگاه خدا عزيزتر باشد .\r\nدر اين نظام همانطور كه « عدى بن حاتم » در وصف اميرالمؤمنين عليه السلام به معاويه گفت :\r\n« لا يَخافُ الْقَوِيُّ ظُلْمَهُ وَلا يَيْأَسُ الضَّعِيفُ مِنْ عَدْلِهِ »\r\nقوى و ضعيف هر دو در امان بودند ؛ هيچ نيرومندى از ستم على عليه السلام نمىترسيد ؛ چون مىدانست هرگاه بخواهد او ( قوى كه خلاف كرده ) را كيفر و مجازات كند ، از حدّ قانون تجاوز نمىنمايد و از سر خشم و احساسات و به هواى نفس و كينه شخصى ، او را بيش از حدّ قانون كيفر نمىدهد . ضعيف نيز از عدل او مأيوس نمىگرديد ؛ چون مىدانست اگر تمام اقويا و زورمندان در يك صف بايستند و يك نفر ضعيف در صف ديگر ، على عليه السلام در كنار ضعيف مىايستد و از او حمايت مىكند . او حاكم و زمامدارى است كه هرگز حقّ ضعيف را وا نمىگذارد و از احقاق حقّ او صرف نظر نمىكند ، چنان‌كه على عليه السلام فرمود :\r\n« الذَّلِيلُ عِنْدِي عَزِيزٌ حَتَّى آخُذَ الْحَقَّ لَهُ وَ الْقَوِيُّ عِنْدِي ضَعِيفٌ حَتَّى\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nآخُذَ الْحَقَّ مِنْهُ » ؛ « 1 »\r\n« ذليل پيش من عزيز است تا اينكه حقّ را ( از ظالم ) برايش بگيرم ، و قوى پيش من ضعيف است تا اينكه حقّ ( ضعيف‌ها ) را از او بگيرم » .\r\nو بالاخره اين نظام امامت است كه تبلور عقيده توحيد در آن ظاهر مىشود ، و جامعه بىامتياز توحيدى ، « 2 » و امت واحد و دين واحد و قانون واحد و حكومت واحد و جهانى و هميشه نو و مترقّى اسلام را تحقق مىبخشد ، چنان‌كه از بعضى روايات كه در تفسير آيه كريمه :\r\n« فَمَن كانَ يَرْجُوا لِقآءَ رَبّهِ فَلْيَعْمَلْ عَمَلًا صالِحاً وَلا يُشْرِكْ بِعِبادَةِ رَبّهِ أَحَداً » ؛ « 3 »\r\n« پس هركس به لقاى پروردگارش اميدوار است ، بايد نيكوكار شده و هرگز در پرستش خدا احدى را با او شريك نگرداند » .\r\nاستفاده مىشود ، شرك نورزيدن به عبادت خدا اين است كه : نظام ديگرى را غير از نظام امامت كه نظام الهى است ، نپذيرد و براى ائمّه عليهم السلام كه اين ولايت را دارند ، شريك قرار ندهد .\r\nاز جمله در تفسير عيّاشى از حضرت صادق عليه السلام روايت شده است كه درباره اين آيه از آن حضرت سؤال شد ، فرمود :\r\n« الْعَمَلُ الصّالِحُ ؛ الْمَعْرِفَةُ بِالْأَئِمَّةِ ، وَلا يُشْرِكْ بِعِبادَةِ رَبّهِ أَحَداً ؛ التَّسْلِيمُ لِعَلِيّ عليه السلام ، لا يُشْرِكُ مَعَهُ فِي الْخِلافَةِ مَنْ لَيْسَ ذلِكَ لَهُ وَلا هُوَ مِنْ أَهْلِهِ » ؛\r\n\r\n\r\n","description":"","footnote":"\r\n( 1 ) . نهج البلاغه ، خطبه 37 .\r\n( 2 ) . رجوع شود به تعليقهء 3 .\r\n( 3 ) . سوره كهف ، آيه 110 .\r\n","page_name":" 143 ","page_number":143},
  {"content":"\r\n\r\n« عمل صالح ، معرفت ائمّه است . و تسليم على عليه السلام بودن ؛ يعنى احدى را شريك در عبادت پروردگارش قرار ندهد و كسى را كه خلافت براى او نيست و اهل آن نمىباشد ، با او ( على عليه السلام ) شريك قرار ندهد » .\r\nدر تفسير على بن ابراهيم قمى ، از حضرت صادق عليه السلام روايت شده است كه در تفسير « وَلا يُشْرِكْ بِعِبادَةِ رَبّهِ أَحَداً » فرمود :\r\n« لا يَتَخّذُ مَعَ وِلايَةِ آلِ مُحَمَّدٍ صَلَواتُ اللَّهِ عَلَيْهِمْ غَيْرَهُمْ ، وَوِلايَتُهُمْ الْعَمَلُ الصّالِحُ ، مَنْ أَشْرَكَ بِعِبادَةِ رَبّهِ فَقْدَ أَشْرَكَ بِوِلايَتِنا وَكَفَّرَ بِها وَجَحَدَ أَمِيرَالْمُؤْمِنِينَ عليه السلام حَقَّهُ وَوِلايَتَهُ » ؛\r\n« با ولايت آل محمّد - صلوات اللَّه عليهم - ولايت غير ايشان را نگيرد ، و ولايت ايشان عمل صالح است ؛ كسى كه شرك ورزد به عبادت پروردگارش ، پس به تحقيق شرك ورزيده است به ولايت ما و به آن كافر شده و جاحد و منكر حقّ و ولايت اميرالمؤمنين عليه السلام شده است » .\r\nاز آنچه در اين گفتار بيان شد ، معلوم گرديد كه : امامت نيز مثل نبوّت از امورى است كه به نصب و جعل الهى مىباشد و نصب آن فقط حقّ خدا است كه برحسب حكمت و دلايل عقليه محكم مثل قاعده لطف لازم است .\r\nو خلاصه اين است كه : تصرّف در امور عامّه و رتق و فتق امور و حلّ و فصل كارها و اعمال ولايت بر خلق اللَّه ، اگرچه يك نفر هم باشد ، تصرف در سلطنت الهى و ملك خدايى است كه بايد به اذن خدا باشد ؛ چنان‌كه بر حسب آيات قرآن مجيد و احاديث متواتر كه از طريق شيعه و سنى روايت شده است ، در امّت اين برنامه انجام شده و نظام امامت توسط حضرت رسول اكرم صلى الله عليه و آله به مردم ابلاغ شده و \" اولو الامر \" كه تا روز قيامت عهده‌دار اين منصبند و دوازده نفرند ، به امّت معرفى شده‌اند .\r\nبنابراين صحّت روش و برنامه‌اى كه شيعه در نصب امام معتقد است ، براى كسى كه به توحيد ايمان دارد ، نياز به دليل ندارد ؛ زيرا در مشروعيت امامت\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nو ولايت به اذن اللَّه و نصب الهى ، جاى هيچ‌گونه ترديدى نيست . فقط سؤالى كه پيش مىآيد ، اين است كه :\r\nاوّلًا : اذن خدا وجود دارد يا نه ؟\r\nثانياً : چه افراد و شخصيّت‌هايى مورد اين عنايت الهى شده‌اند ؟\r\nپاسخ سؤال اوّل از بيانات گذشته معلوم شد ، با توجّه به اينكه مجوّز شرعى براى مداخلات خودسرانه و غير مستند به خدا در بين نيست ؛ و با توجّه به اينكه مسأله نظام و برنامه اداره امور و زمامدارى امرى نيست كه قابل تعطيل و بىنظم و ترتيب باشد ؛ و نيز با توجّه به اينكه وجود برنامه پشتوانه‌دار و مشروع و مستند به خدا در آنچه كه مقصود از آفرينش بشر است ، دخالت عمده دارد ، حتماً از جانب خدا نظام اكمل و اتمّ پيشنهاد و تعيين شده است و امكان ندارد در دينى مثل اسلام كه حتى از بيان مستحبّات و مكروهات در موارد جزيى كوتاهى نشده ، نسبت به چنين امر بزرگى با نقش و اثرى كه در اجراى احكام و حفظ مصالح عباد و رعايت حال مستضعفان و محرومان و سير خلق به سوى خدا دارد ، كوتاهى شود .\r\nحاشا و كلّا ! از صاحب شريعت با آن همه عنايت كه به تربيت بندگان خود دارد و از هدايت‌هاى تشريعى و تكوينى در هر قسمت دريغ نفرموده ، در چنين امرى آنها را از رحمانيت و رحيميت و ربّانيت و فياضيت خود محروم فرمايد .\r\nحاشا و كلّا ! چگونه ممكن است پيغمبر در چنين امر بزرگى كه در تمام شؤون امتّش دخالت دارد ، برنامه و دستور جامعى نداده و امت را حيران و سرگردان گذارده باشد ، و با اين حال بفرمايد :\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n« قَدْ تَرَكْتُكُمْ عَلَى الْبَيْضآءِ لَيْلِها كَنَهارِها لا يُزِيغُ بَعْدِي عَنْها إِلّا هالِكٌ » ؛ « 1 »\r\n« شما را ترك كردم در راهى روشن و واضح كه شبش مانند روز آن است ؛ از آن منحرف نمىگردد مگر هلاك شونده » .\r\nاز اين حديث مىفهميم : ارشادات و تعاليم پيغمبر اكرم صلى الله عليه و آله همه تاريكىها و تحيّرها را از ميان برده است و اگر امرى مثل امر خلافت و امامت را مهمل گذارده بود ، اين حديث شريف نامفهوم بود ؛ بلكه اگر امر امامت غير مشخص و بىبرنامه مانده بود ، با آن تأكيدى كه شخص رسول خدا صلى الله عليه و آله در معرفت امام فرموده است ، آيه كريمه :\r\n« الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِى » ؛ « 2 »\r\n« امروز دين شما را براى شما كامل كرده و نعمتم را بر شما تمام نمودم » .\r\nشأن نزول پيدا نمىكرد .\r\nو امّا پاسخ سؤال دوم اين است كه : از احاديث كثيره متواتره استفاده مىشود كه تبليغ اين موضوع از آغاز بعثت و سال سوم و هنگام نزول آيه شريفه :\r\n« وَأَنذِرْ عَشِيرَتَكَ الْأَقْرَبِينَ » ؛ « 3 »\r\n« قوم و خويش نزديكت را بيم ده » .\r\nتا بيمارى رسول خدا صلى الله عليه و آله و ارتحال آن حضرت به رفيق اعلى ، در مناسبات و فرصت‌هاى متعدد انجام شده و نظام رهبرى مردم پس از رسول خدا صلى الله عليه و آله مشخص و معين گرديد .\r\nعلاوه بر اينكه : هر شخص منصف ، اگر به كتاب‌هاى تاريخ و تفسير و حديث\r\n\r\n\r\n","description":"","footnote":"\r\n( 1 ) . المجازات النبوية ، حديث 359 ، ص 442 .\r\n( 2 ) . سوره مائده ، آيه 3 .\r\n( 3 ) . سوره شعراء ، آيه 214 .\r\n","page_name":" 146 ","page_number":146},
  {"content":"\r\n\r\nو كلام و فِرق مسلمين و اسرار افتراق آنها مراجعه نمايد ، تصديق مىكند كه هيچ يك از نظاماتى كه بعد از پيغمبر صلى الله عليه و آله عهده‌دار امور مسلمين شدند ، اين خصيصه را كه شرعيت آنها را بتواند به وحى و تنصيص رسول خدا صلى الله عليه و آله مستند دانست ، نداشتند ؛ هرچند بعد از وقوع ، ديگران خواستند براى مشروعيت آن دلايلى بسازند ، اين تلاش‌ها جاىگير نشد كه حتى در مثل زمان - كه جهان اسلام به ضررهاى جدا بودن دين از سياست پى برده و آماده اين مىشود كه دين را در همه نواحى زندگى سياسى و اجتماعى و اخلاقى و اقتصادى و فرهنگى و غيرها حكومت دهد - افرادى چون \" عبدالكريم خطيب \" كه از نويسندگان معروف اهل سنّت و صاحب آثار و تأليفات متعدد است ، در ضمن بررسىهاى خود راجع به خلافت و امامت ، نظام‌هاى گوناگونى را كه در عالم اسلام به وسيله افراد و مكتب‌هاى معارض با اهل بيت پيغمبر صلى الله عليه و آله حكومت يافت ، بررسى كرده و دلايل شرعى بودن آنها را تحت دقت و مطالعه قرار داده و به اين نتيجه مىرسد كه براى مسأله امامت و خلافت ، در اسلام طرح و پيشنهادى نيست و به خود مردم واگذار شده و در اين مسأله دين از سياست جدا است ! و در واقع نظر مىدهد ؛ رژيم‌هايى كه بر امور مسلمين در طول چهارده قرن مستولى شده و از اين به بعد روى كار بيايند ، بايد به واسطه خود مردم انتخاب شوند .\r\nنظر ديگر اهل سنّت اين است كه : هركس مسلّط شد و زمام امور را به دست گرفت ، بايد از او اطاعت كرد ، كه در حقيقت نظر به شرايط و صفات حاكم و عدالت و فسق او نيست ؛ بلكه اوامرى كه در كتاب و سنّت راجع به اطاعت از والى و حاكم وارد شده است ، نظر به مطلق حكّام دارد . و اين نظر مطابق است با روشى كه تقريباً در طول چهارده قرن بر مسلمين حكومت داشت .\r\nما در اين مقاله ، در مقام بررسى نظرات و ردّ آنها نيستيم . فقط اين نكته را تذكّر\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمىدهيم كه مسأله فقدان دليل قانع كننده بر صحّت و مشروعيت نظاماتى كه بعد از رسول خدا صلى الله عليه و آله روى كار آمدند ، امثال عبدالكريم خطيب را بر اين داشته كه بگويند :\r\nاصلًا اسلام در موضوع نظام و رهبرى امور عامّه و سياست جامعه پيشنهاد و نقشه‌اى ندارد ، و اين خود مردم هستند كه بايد اين موضوع را حل نمايند .\r\nاينك آقاى عبدالكريم خطيب تحت سؤال قرار مىگيرد : اين مردم كه بايد اين مشكل را حل نمايند ، كيستند و برنامه و نظام مداخله مردم در اين كار را چگونه و چه كس بايد معين نمايد ؟ و آيا با اينكه در اسلام حكومت واحد است و حكومت‌هاى متعدد مبناى اسلامى ندارد ، با جمعيت حدود هزار ميليون نفوس ، چگونه بايد رهبر اين نظام معين شود ؟ آيا حكومت‌هاى كنونى و تجزيه‌اى كه در عالم اسلام است ، چگونه قابل توجيه است ؟ و آيا معرفت امام وقت كه بر حسب روايات شيعه و سنى واجب است ، چگونه امكان‌پذير است ؟ و كدام يك از اين ده‌ها حاكم و امير و شاه و رئيس جمهور امام مىباشند ؟ و در اين عصر ، چه كسى را بايد به عنوان امام و ولىّ امر شناخت ؟ و نسبت به گذشته كدام يك از افرادى كه بر امور مسلمين سلطه پيدا كردند ، مردمى بودند ؟ و اگر خليفه‌اى خليفه بعد از خود را تعيين كرد ، بر چه اساسى است ؟ و شوراى شش نفرى و بالاخره وضعى كه تا انقراض عثمانىها برقرار بود ، كجايش مردمى بود ؟ و پرسش‌هاى ديگر از اين رقم .\r\nبديهى است جواب قانع كننده‌اى نخواهيد شنيد . تنها نظامى كه مىتواند به اين پرسش‌ها و پرسش‌هاى مشابه پاسخ‌گو باشد ، نظام امامت است .\r\nو اگر كسى بگويد : صحيح است كه مشروعيت جزء جوهر و هويّت نظام امامت است ؛ امّا آنان كه بر اين اصل نگرويده‌اند ، جواز حكومت بر اساس نظام‌هاى گوناگون ديگر را « اصالة الاباحة » ثابت كرده و مىگويند : اگر ما در جواز دخالت در امور ولايتى و مربوط به جهات عامه و مصالح عمومى شك داشته باشيم ، با اين\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nاصل ، اباحه آن ثابت مىشود . همچنين در ساير ولايت‌ها ، اگر فقيه يا ولىّ صغير يا هر صاحب سلطه و قدرتى در جواز بعض تصرّفات و مداخلات شك نمود ، با اصالة الاباحه ، مباح بودن آن ثابت مىشود .\r\nجواب گفته مىشود : اصالة الاباحه در موضوعات مربوط به خود مكلّف ، مثل استعمال دخانيات يا خوردن گوشت فلان حيوان در صورتى كه تذكيه آن محرز باشد يا پوشيدن فلان لباس حاكم است ؛ امّا جواز امورى كه مربوط به ديگران و امر و نهى و مداخله در كارهاى آنها است و متضمّن الزام به انجام كار يا ترك كارى باشد ، با اصالة الاباحه ثابت نمىشود ؛ بلكه در اين‌گونه امور به دلايل متعدّد ، \" اصالة الخطر \" ؛ يعنى ممنوعيت مداخله اجرا مىشود . علاوه بر اينكه : آثار وضعيه اين مداخلات نيز به مقتضاى اصل ، بر آن مترتّب نخواهد شد و بالاخره با اين بيان ، مشروعيت نظام ثابت نمىشود و وجوب اطاعت ديگران از آن ثابت نخواهد شد .\r\nو خلاصه كلام اين است كه : يگانه نظام توحيدى كه بر حسب آيات و احاديث معتبر ، مستند به خداوند يگانه است ، نظام امامت است كه \" مجعول من اللَّه \" و از جانب خدا برقرار شده و تا قيام قيامت متصل و مستمر خواهد بود .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nگفتار چهارم : تجلّى توحيد در امامت حضرت مهدى عليه السلام\r\n امروز شاه انجمن دلبران يكى است * دلبر اگر هزار بود ، دل بر آن يكى است \r\nديدگاه عاشقان تماشاى اين تجلّى ، و منتظران حقيقى ظهور ، و مشتاقان درك فيض حضور ، به قدرى وسيع و پر دامنه است كه هرچه ببينند و بينديشند ، عشق و شوقشان بيشتر و وسعت و امتداد ديدگاه‌شان افزون‌تر مىشود .\r\nعلاوه بر آن‌كه : مصدر امامت ( چنان‌كه در گفتار سوم بيان شد ) ، مصدر توحيدى و اصطفا و اجتبا و گزينش الهى است ، و هر امامى در عصر خود ، در تصرف در امور و استقلال به رتق و فتق ، واحد و بىشريك است ، در هنگام ظهور حضرت بقية اللَّه - ارواحنا فداه - براى اينكه از نعمت وجود امام ، بيشترين استفاده ممكن برده شود ، شرايط لازم فراهم مىشود و موانع ظهور و فعليت يافتن شؤون و ابعاد امامت ، كه در عصر ساير امامان عليهم السلام و عصر غيبت خود آن حضرت وجود دارد ، مرتفع مىگردد ؛ اسماء حسناى الهى مثل : \" الولىّ \" و \" العادل \" و \" الحاكم \" و \" السلطان \" و \" المنتقم \" و \" المبير \" و \" القاهر \" و \" الظاهر \" به طور بىسابقه‌اى متجلّى خواهد شد .\r\nو به عبارت ديگر : آن حضرت مظهر اين اسما و كارگزار و عامل خداوند متعال\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمىباشد ، و مقام خليفة الهى او در اين ابعاد ، ظهور عملى و فعلى خواهد يافت .\r\nهمه اين شؤون الهى كه امام عليه السلام تجسّم ظهور آن خواهد بود ، و خدا به حكمت بالغه خود ، توسط آن حضرت تحقّق مىبخشد ، اصالت توحيدى دارد و به اذن خداى يكتا و فرمان او انجام مىپذيرد .\r\nو از جمله امورى كه تجلّى توحيد را در ظهور حضرت مهدى عليه السلام روشن مىسازد ، اين است كه : اهداف توحيدى اسلام مثل وحدت حكومت و نظام ، وحدت قانون ، وحدت دين ، و وحدت جامعه ، به وسيله آن حضرت تحقّق مىيابد .\r\nهمان‌گونه كه در احاديث وارد شده است ، خدا خاور و باختر جهان را به دست آن حضرت فتح مىنمايد ؛ چنان‌كه در روايت معروف \" جابر \" است كه رسول خدا صلى الله عليه و آله فرمود :\r\n« ذلِكَ الَّذِي يَفْتَحُ عَلى يَدَيْهِ مَشارِقَ الْأَرْضِ وَمَغارِبَها » ؛ « 1 »\r\n« اين است آن كسى كه خدا به دست او ، مشرق‌ها و مغرب‌هاى زمين را مىگشايد » .\r\nو \" روز فتح \" كه از ايام اللَّه بزرگ است و در قرآن مجيد آمده ، برحسب بعضى تفاسير ، « 2 » روز ظهور و فتح آن حضرت است . روزى است كه كفار را ايمان آوردن در آن روز سود نمىبخشد و مهلت داده نمىشوند . « 3 » چنان‌كه در احاديث است : قريه‌اى نمىماند مگر آنكه در آن نداى « لا إله إلّا اللَّه » بلند شده و اسلام جهان‌گير مىشود و اين همه دويت‌هايى كه از جهت اختلاف\r\n\r\n\r\n","description":"","footnote":"\r\n( 1 ) . منتخب الاثر ، ص 101 .\r\n( 2 ) . مراجعه شود به تفسير صافى و نور الثقلين ، تفسير آيه 28 و 29 سوره سجده و آيه 13 سوره‌صف .\r\n( 3 ) . رجوع شود به تعليقهء 4 .\r\n","page_name":" 151 ","page_number":151},
  {"content":"\r\n\r\nنظامات و حكومت‌ها و رژيم‌ها و به اسم نژاد و وطن ساخته شده ، ملغى مىگردد و مرزهايى كه با آنها زورمندان ، دنيا را تقسيم كرده و افراد بشر را از هم جدا و بيگانه ساخته‌اند ، از ميان برداشته مىشود .\r\nدر آن عصر ، بركات و آثار عقيده و ايمان به خدا آشكار مىشود ، و برحسب آيه :\r\n« وَلَوْ أَنَّ أَهْلَ الْقُرَى آمَنُوا وَاتَّقَوْا لَفَتَحْنا عَلَيْهِم بَرَكاتٍ مِنَ السَّمآءِ وَالأْرْضِ » ؛ « 1 »\r\n« و چنانچه مردم شهر و ديار همه ايمان آورده و پرهيزكار مىشدند ، همانا ما درهاى بركات آسمان و زمين را بر روى آنان مىگشوديم » .\r\nدرهاى بركات آسمان و زمين به روى مردم و دنياى مؤمن گشوده مىشود و به جاى نظامات مشركانه و جنگ و نزاع و كينه‌توزى ، نظام الهى اسلام و دوستى و برادرى و صفا و صلح واقعى و عمومى برقرار مىشود .\r\nاز جمله احاديثى كه بر اين مطلب دلالت دارد ، روايتى است كه در كتاب \" المحجّة فيما نزل في القائم الحجّة \" از عياشى به اسناد خود از \" ابن بكير \" روايت كرده است ، ابن بكير گفت : از ابىالحسن ( حضرت موسى بن جعفر ) عليه السلام سؤال كردم درباره اين قول خداى تعالى :\r\n« وَلَهُ أَسْلَمَ مَن فِي السَّماواتِ وَالْأَرْضِ طَوْعاً وَكَرْهاً » ؛ « 2 »\r\n« هرآنچه در آسمان و زمين است ، خواه و ناخواه مطيع فرمان خدا است » .\r\nحضرت در پاسخ فرمود : ( قريب به اين مضمون ) نازل شده است در قائم عليه السلام\r\n\r\n\r\n","description":"","footnote":"\r\n( 1 ) . سوره اعراف ، آيه 96 .\r\n( 2 ) . سوره آل‌عمران ، آيه 83 .\r\n","page_name":" 152 ","page_number":152},
  {"content":"\r\n\r\nكه وقتى ظاهر شود ، اسلام را بر طوايف كفار كه در شرق و غرب هستند ، عرضه نمايد . هركس از روى اطاعت اسلام آورد ، امر مىكند او را به نماز و زكات و آنچه مسلمان به آن امر مىشود ، و هر كس اسلام نياورد ، گردن او را مىزند ، تا باقى نماند در مشرق‌ها و مغرب‌ها احدى مگر اينكه موحد گردد .\r\nابن بُكير مىگويد : گفتم : فدايت شوم ! خلق بيشتر از اين مىباشند ( يعنى بيشتر از اين هستند كه بتوان اسلام را به همه عرض كرد و همه را يا مسلمان نمود يا كشت ) .\r\nحضرت فرمود :\r\n« إِنَّ اللَّهَ إِذا أَرادَ أَمْراً قَلَّلَ الْكَثِيرَ وَكَثَّرَ الْقَلِيلَ » ؛ « 1 »\r\n« خداوند وقتى كارى و امرى را اراده كند ، اندك را بسيار و بسيار را اندك مىنمايد » .\r\nو نيز روايت است از حضرت باقر عليه السلام در تفسير آيه :\r\n« الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَآتُوا الزَّكاةَ وَأَمَرُوا بِالْمَعْرُوفِ وَنَهَوْا عَنِ الْمُنكَرِ وَللَّهِ عاقِبَةُ الْأُمُورِ » ؛ « 2 »\r\n« ( آنان كه خدا را يارى مىكنند ) آنهايى هستند كه اگر در روى زمين به آنان اقتدار و تمكين دهيم ، نماز را به پا داشته و به مستحقان زكات مىدهند و امر به معروف و نهى از منكر مىنمايند و مىدانند كه عاقبت كارها به دست خدا است » .\r\nكه فرمود : اين براى آل محمّد - صلوات اللَّه عليهم - است و مهدى و اصحاب او ؛\r\n\r\n\r\n","description":"","footnote":"\r\n( 1 ) . منتخب الاثر ، ص 471 ، ( به نقل از المحجة ) .\r\n( 2 ) . سوره حج ، آيه 41 .\r\n","page_name":" 153 ","page_number":153},
  {"content":"\r\n\r\nخدا ملك ايشان مىنمايد مشرق‌هاى زمين و مغرب‌هاى آن را ، و ظاهر و غالب مىكند دين را ، و خداى عزّوجلّ به وسيله او و اصحابش بدعت‌ها و باطل را مىميراند - مثل آنكه سفيهان حقّ را ميراندند - تا اينكه ديده نشود اثرى از ظلم ، و امر مىكند به معروف و نهى مىكند از منكر ، و براى خدا است عاقبت امور . « 1 » و از جمله اين روايات ، روايتى است از رفاعة بن موسى كه گفت : شنيدم حضرت صادق عليه السلام در آيه :\r\n« وَلَهُ أَسْلَمَ مَن فِي السَّماواتِ وَالْأَرْضِ . . . » .\r\nفرمود :\r\n« إِذا قامَ الْقآئِمُ الْمَهْدِيُّ لا يَبْقى أَرْضٌ إِلّا نُودِيَ فِيها شَهادَةُ أَنْ لا إِلهَ إِلَّا اللَّهُ وَأَنَّ مُحَمَّداً رَسُولُ اللَّهِ » ؛ « 2 »\r\n« وقتى قائم مهدى عليه السلام قيام نمايد ، باقى نمىماند زمينى مگر آنكه در آن ندا مىشود : شهادت بر اينكه خدايى نيست غير از اللَّه و اينكه محمّد رسول خدا است » .\r\nو نيز از اين احاديث است ، حديثى كه در \" مجمع البيان \" در تفسير آيه « لِيُظْهِرَهُ عَلَى الدّينِ كُلّهِ » در سوره صف ، از عيّاشى به سندش از عبايه روايت كرده است كه :\r\nشنيدم اميرالمؤمنين عليه السلام اين آيه را تلاوت فرمود :\r\n« هُوَ الَّذِى أَرْسَلَ رَسُولَهُ بِالْهُدى وَدِينِ الْحَقّ لِيُظْهِرَهُ عَلَى الدّينِ كُلّهِ » ؛ « 3 »\r\n« او است خدايى كه رسول خدا را با دين حقّ به هدايت خلق فرستاد تا بر همه اديان عالم تسلط و برترى دهد » .\r\n\r\n\r\n","description":"","footnote":"\r\n( 1 ) . منتخب الاثر ، ص 470 ، ( به نقل از المحجة ) و ينابيع المودة ، ص 425 .\r\n( 2 ) . ينابيع المودة ، قندوزى حنفى ، ص 421 .\r\n( 3 ) . سوره توبه ، آيه 33 .\r\n","page_name":" 154 ","page_number":154},
  {"content":"\r\n\r\nو سپس از حاضران مجلس پرسيد : آيا تا اين زمان دين را ظاهر گردانيده است ؟\r\nگفتند : آرى ! فرمود : نه ! قسم به آن‌كه جانم در دست او است ، نخواهد شد تا باقى نماند قريه‌اى مگر در آن ، بامدادان و شامگاهان ندا شود به شهادت « لا إله إلّااللَّه » . « 1 » و از روايات اين باب است ، اين حديث كه سيّد رضى از حضرت رسول خدا صلى الله عليه و آله روايت نموده است كه فرمود :\r\n« لَيَدْخُلَنَّ هذَا الدّينَ عَلى ما دَخَلَ عَلَيْهِ اللَّيْلُ » ؛ « 2 »\r\n« هر آينه داخل مىشود اين دين بر آنچه شب بر آن داخل شده باشد » .\r\nاين حديث نيز عالم‌گير شدن دين اسلام را مژده مىدهد ، و ممكن است يك نكته بيان آن به اين عبارت ، اين باشد كه : كفر و بىايمانى و انحراف از خدا ، مانند شب تاريك و ظلمانى است ، و اسلام مانند آفتاب است ؛ آفتابى كه همه تاريكىها را از ميان مىبرد و در هر مكان كه تاريكى باشد ، آنجا را روشن مىنمايد .\r\nاحاديثى كه متضمّن بيان اين اهداف است ، بسيار و متواتر است . اين اهداف ، آرمان فطرى همه افراد بشر است ، و بشر بالفطرة به سوى آنها گرايش دارد ، و لذا به نام وحدت ، مركز سازمان ملل تشكيل مىشود ؛ هرچند مقاصد آنان كه اين سازمان را تشكيل داده‌اند ، مقاصد سياسى و استعمارى بوده ، كه همان قرار دادن \" حقّ و تو \" براى پنج ابرقدرت و استضعاف ملل ديگر ، گواه نيّات پليد آنها است كه مىخواهند به صورت قانونى استكبار خود را ادامه دهند . به قول شاعر : « اين دروغ از راست بگرفته فروغ » .\r\nاگر ستمگران از عدل و داد سخن مىگويند و اگر جنگ افروزان و متجاوزان به\r\n\r\n\r\n","description":"","footnote":"\r\n( 1 ) . مجمع البيان ، تفسير سوره صف ؛ قندوزى حنفى نيز در ينابيع المودة ، ص 423 ، نظير اين حديث را روايت كرده است .\r\n( 2 ) . المجازات النبويه ، حديث 337 ، ص 419 .\r\n","page_name":" 155 ","page_number":155},
  {"content":"\r\n\r\nملّت‌هاى ضعيف ، و غارتگران بزرگ دنيا و دشمنان واقعى آسايش و امنيت مردم محروم ، صلح و همزيستى و خلع سلاح را پيشنهاد مىنمايند ، و اگر پايمال‌سازان حقوق بشر و عدالت و آزادى ، حقوق بشر را عنوان مىكنند و براى آن دلسوزى مىنمايند ، همه براى اين است كه : فطرت بشر خواستار وجود حقيقى حكومت واحد و عدالت و صلح و امنيت و احترام به حقوق بشر است ، و اين همان دين فطرت است كه واحد است و در آخرالزمان تحت رهبرى آن موعود عزيز و محبوب انبيا و اوليا و همه مردان خدا ، جهان را فرا مىگيرد و دنيا به سوى قبول اين دين و اهداف پاك و انسانى آن به پيش مىرود ، براى آن‌كه به نداى آن قرة العينِ مصطفى و ميوه دل على و زهرا جواب مثبت بدهد ، آماده مىشود .\r\nاميد آن‌كه ديدگان انتظار كشيده ما و همه منتظران و محرومان و مستضعفان به طلعت جهان آراى آن كهف امان و غوث دوران - عجّل اللَّه تعالى فرجه - روشن شود ، و جهان پر از آشوب و اضطراب و فتنه و فساد ، از بركات ظهور آن حضرت ، كانون امن و آرامش و داد و دهش و عرفان و دانش گردد .\r\nو ما ذلك على اللَّه بعزيز\r\nو آخر دعوانا أن الحمد للَّه‌ربّ العالمين\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nتعليقات\r\n\r\n","description":"","footnote":"","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n\r\nتعليقه اوّل\r\nشكى نيست كه نصب امام و خليفه و زمامدار براى رتق و فتق امور و حفظ مصالح عموم ، به حكم اين دو آيه و آيه ذيل واقع شده است :\r\n« وَجَعَلْناهُمْ أَئِمَّةً يَهْدُونَ بِأَمْرِنا وَأَوْحَيْنا إِلَيْهِمْ فِعْلَ الْخَيْراتِ » ؛ « 1 »\r\n« آنان را پيشواى مردم ساختيم تا خلق را به امر ما هدايت كنند و هر كار نيكو را به ايشان وحى كرديم » .\r\nو شكى نيست كه تعيين امام و خليفه از جانب خدا لطف است و در هدايت مردم و تربيت آنها مؤثر است ، چنان‌كه واگذار نمودن آن به مردم ، يا سكوت شرع از آن ، نقض غرض و موجب مفاسد بسيار و تعطيل برنامه‌هاى الهى و نظام حقّ و عدالت خواهد شد .\r\nبنابراين بر خداوند متعال است كه برحسب حكميت ، ربّانيت و رحمانيت خود ، شخص صالحى را تعيين فرمايد .\r\nو خلاصه با توجّه به اين آيات ، گفته مىشود كه : امامت و خلافت ، مثل نبوّت نيست كه اگر در عصرى صورت گرفت ، در عصر ديگر تجديد آن ضرورت نداشته باشد ؛ بلكه در تمام اعصار ، به خصوص از جهت ولايت بر امور و حكومت از جانب\r\n\r\n\r\n","description":"","footnote":"\r\n( 1 ) . سوره انبياء ، آيه 73 .\r\n","page_name":" 159 ","page_number":159},
  {"content":"\r\n\r\nخدا مورد نياز و حاجت است ، و نياز مردم به آن ، به يك عصر و يك زمان محدود نمىشود . و به عبارت ديگر : نبوّت ، لطف خاصّ است و ولايت و امامت و خلافت ، لطف عام است . بنابراين وقتى ما از آيات قرآن مجيد استفاده كرديم كه اين لطف در عصرى واقع شده است ، با توجّه به عموميتى كه مصلحت آن دارد ، مىفهميم كه در همه عصرها هست و مخصوص زمان خاصّ و مردم خاصّى نيست ، و به صورت تواتر و توالى بايد ادامه داشته باشد ؛ چنان‌كه ادامه يافته است . و در قرآن مجيد مىفرمايد :\r\n« وَلَقَدْ وَصَّلْنا لَهُمُ الْقَوْلَ لَعَلَّهُمْ يَتَذَكَّرُونَ » ؛ « 1 »\r\n« همانا ما براى هدايت اين مردم سخن پيوسته آورديم تا شايد متذكّر شوند » .\r\nو همچنين از آياتى مثل :\r\n« النَّبِىُّ أَوْلى بِالْمُؤْمِنِينَ مِنْ أَنفُسِهِمْ » ؛ « 2 »\r\n« پيامبر نسبت به مؤمنان از خود آنها سزاوارتر است » .\r\nو نيز آيه :\r\n« إِنَّما وَلِيُّكُمُ اللَّهُ وَرَسُولُهُ وَالَّذِينَ آمَنُوا . . . » ؛ « 3 »\r\n« همانا تنها ولى امر شما ، خدا و رسولش و كسانى كه ايمان آورده‌اند . . .\r\nمىباشند » .\r\nبه ملاحظه اينكه : ظاهر در انشاى ولايت پيغمبر صلى الله عليه و آله و اولويت آن حضرت بر انفس مىباشند ، و آيه « إِنَّما وَلِيُّكُمُ اللَّهُ . . . » ظاهر در انشاى ولايت على عليه السلام است ،\r\n\r\n\r\n","description":"","footnote":"\r\n( 1 ) . سوره قصص ، آيه 51 .\r\n( 2 ) . سوره احزاب ، آيه 6 .\r\n( 3 ) . سوره مائده ، آيه 55 .\r\n","page_name":" 160 ","page_number":160},
  {"content":"\r\n\r\nاستفاده مىشود كه : انشا و اعطاى اين ولايت هرچند در محل صالح و به صاحبان مقام عصمت ( نبىّ و امام ) اعطا مىشود ؛ ولى در اين اعطا و جعل ولايت ، نظر به رعايت حال عباد ، و استصلاح امور دنيا و آخرت آنها است ؛ نظير ولايت جدّ پدرى و پدر بر صغير كه هرچند در اعطاى ولايت به آنها ، مناسبت و علاقه آنها به حفظ مصالح فرزندشان و امور ديگر رعايت شده است ؛ ليكن اصل نظر در اين اعطا ، حفظ مصالح صغير و دفع ضرر از او است .\r\nبنابراين بعد از پيغمبر صلى الله عليه و آله ولايتى كه براى آن حضرت ثابت است ، براى ائمه عليهم السلام نيز بايد ثابت باشد و تا روز قيامت استمرار داشته باشد . و مقصود از اينكه مىگوييم : در هر عصر و زمان ، وجود حجّت و امام و نصب آن لازم است ، همين است كه جامعه بشرى بدون صاحب ولايت و صاحب الامر نخواهد ماند ؛ خواه صاحب آن نبى باشد يا امام ، و اين رشته استمرار خواهد داشت ، و اين معنا غير از وابستگى جهان به وجود امام عليهم السلام است كه در رساله ديگر پيرامون آن توضيحاتى داده‌ايم .\r\nو آخرين نكته‌اى كه در اينجا متذكّر مىشويم ، اين است كه بر حسب آيات :\r\n« إِنّى جاعِلُكَ لِلنّاسِ إِماماً » ؛ « 1 »\r\n« ( خداوند به ابراهيم فرمود : ) همانا من تو را به پيشوايى خلق برگزينم » .\r\nو « إِنِّى جاعِلٌ فِي الْأَرْضِ خَلِيفَةً » ؛ « 2 »\r\n« من در زمين خليفه خواهم گماشت » .\r\nو « إِنّا جَعَلْناكَ خَلِيفَةً فِي الْأَرْضِ » ؛ « 3 »\r\n\r\n\r\n","description":"","footnote":"\r\n( 1 ) . سوره بقره ، آيه 124 .\r\n( 2 ) . سوره بقره ، آيه 30 .\r\n( 3 ) . سوره ص ، آيه 26 .\r\n","page_name":" 161 ","page_number":161},
  {"content":"\r\n\r\n« ما در زمين به تو مقام خلافت داديم » .\r\nو « وَ اجْعَلْنا لِلْمُتَّقِينَ إِماماً » ؛ « 1 »\r\n« ما را پيشواى اهل يقين قرار ده » .\r\nجعل امام و خليفه كه حداقل اثر آن ، وجوب اطاعت اوامر و نواهى او است ، فعل خدا است و از او صادر شده است . بنابراين اگر بنا باشد كه جعل آن از جانب غير خدا هم صحيح باشد ، شركت با خدا در فعل او حاصل مىشود ، و منافى با توحيد افعالى مىباشد ؛ زيرا لازمه آن ، اين است كه : مثل همان فعلى كه از خدا صادر شده ، از عبد نيز صادر شود .\r\n\r\n\r\n","description":"","footnote":"\r\n( 1 ) . سوره فرقان ، آيه 74 .\r\n","page_name":" 162 ","page_number":162},
  {"content":"\r\n\r\n\r\nتعليقه دوم\r\nيكى از الفاظى كه اخيراً بر سر زبان‌ها افتاده ، و برخى از آن براى مقاصد التقاطى و سوسياليسم مآبانه ، و در هم ريختن و تحريف نظامات مالى و اقتصادى اسلام استفاده مىنمايند ، و در زير پوشش نام مقدّس خدا و دين و اسلام ، مكتب‌هاى بيگانه را در بين مسلمين ترويج و تبليغ مىنمايند ، \" خدا مالكى \" است .\r\nبا اين لفظ ، نظام‌هاى سوسياليستى و اشتراكى يا مالكيت دولتى را توجيه مىكنند ، و مالكيت شرعى و خصوصى را در كلّ اشيا ، يا نسبت به زمين و وسايل توليد و ابزار كار انكار كرده ، و در زير پوشش اظهار غمخوارى براى مستضعفان و محرومان و كارگران و كشاورزان ، و انتقاد از كارفرمايان بىرحم و معايب نظام سرمايه دارى غربى و استعمار غرب ، زمينه را براى سلطه كمونيسم و استكبار روسيه فراهم مىكنند ، تا هركجا آن را از درى راندند ، اين بدون مانع و با خيال راحت از در ديگر وارد شود .\r\nو چون در اثر تجربه دريافته‌اند كه شعار حمايت از زحمتكش و محروم ، كه از آغاز حربه سوسياليست‌ها و كمونيست‌ها بود ، از كار افتاده است و خود به خود ، اگر قدرت نظامى آن را تحميل ننمايد ، كارساز نيست و اوضاع كشورهاى بلوك شرق و كمونيستى كه براى حقوق انسان و كرامت و آزادىهاى آدميزاد كمترين ارزشى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nقائل نيست ، همه را به ماهيت رژيم‌هاى ضد آزادى و بشرى كشورهاى پشت پرده‌هاى آهنين ، آگاه ساخته و از آن متنفّر نموده است ، و تبليغات آنها حتى در كشورهاى سرمايه دارى نقش بر آب شده ، و هرچند جوامع زير سلطه امپرياليسم غرب بر آن شورش نموده و مىخواهند زنجيرهاى اسارتى را كه استعمار آمريكا و ديگر حكومت غربى به گردن آنها افكنده‌اند ، پاره نمايند و پاره خواهند نمود ؛ امّا به همان مقدار كه زير سلطه كمونيسم و تجاوزات بىرحمانه و وحشيانه روسيه بروند نيز ، پرهيز دارند و در عين رفع آن ، از دفع اين نيز غفلت نمىنمايند . لذا اخيراً نقشه را عوض كرده ، براى اينكه زمينه را براى تسلّط روسيه فراهم نمايند ، بهتر مىبينند كه اوّل سخن از الحاد و انكار خدا و شرايع انبيا به ميان نياورند ، و فقط در شعارهاى طرفدارى از كارگر و كشاورز و محروم و مستضعف با مسلمانان هم صدا شده ، آن را به مسيرهايى كه كمونيسم مىخواهد ، رهبرى نمايند ، و در ضمن هم مىكوشند تا سطح توليد را پايين آورده ، با وعده و نويدهاى توخالى كه هرگز برآورده نمىشود ، توقع‌هايى را كه انجام آن ممكن نيست ، در افراد خام ايجاد كرده و كارخانه‌ها و كشاورزىها را به تعطيل ، و كارگران و كشاورزان را به كم كارى و اعتصاب تشويق نمايند ؛ تا هرچه بيشتر فقر اقتصادى كه فشارش روى همان طبقه محروم و ضعيف بيشتر خواهد شد ، شدت پيدا كند . و آنان بدون اينكه از علل و عوامل نابسامانىها و كمبودها مطّلع باشند ، از سوء اوضاع اقتصادى تحريك شده و غولان راهزن را ، راهنما و مزدوران بيگانه را خيرخواه پنداشته و با پاى خود به سوى دام دشمن خونخوارى مثل كاخ نشينان بىرحم كرملين بروند ، دامى كه هر كس و هر كشور در آن افتاد ، به زودى و به آسانى راه نجات از آن نيافت .\r\nبارى ! اينان فهميده‌اند كه تبليغ كمونيسم و وارد كردن نفوذ و استعمار روس با دعوت به الحاد ، با عكس العمل شديد مسلمانان روبرو خواهد شد ، و مىدانند در\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nكشورهاى اسلامى - به خصوص پس از بيدارىهاى اخير مسلمانان و توجّه آنها به ارزش‌هاى و ذخاير و امكانات مادى و معنوى خود - مسلمانان حداقل اين را دريافته‌اند كه اسلام مىتواند به عنوان قدرت سوم در برابر دو قدرت شرق و غرب كه به تدريج ملّت‌ها و مردم از آنها مأيوس و به ماهيت استكبارى و استضعافشان پى برده‌اند ، در جهان عرض وجود نمايد ، و براى اين دو قدرت طاغوتى و شيطانى ، به صورت خطرى جدّى درآمده است . لذا به حيله‌ها و نيرنگ‌ها متوسّل مىشوند و شعارهايى را كه براى مسلمانان جالب است ، در قالب روسى يا آمريكايى مىريزند ، تا اينكه مسلمانان را از مقصد مستقيم خود منحرف سازند .\r\nبه طور مثال : يكى از اين شعارها ، شعار ضد كمونيستى و شعار ديگر ، شعار ضد صهيونيستى است . هر دو شعار است و مسلمان ، هم ضد صهيونيسم است و هم ضد كمونيسم ، امّا اين دو شعار در كشورهايى كه رژيم‌هايشان وابسته به روس يا آمريكا است ، اصالتى را كه بايد داشته باشند ، ندارند . شعار ضدّ كمونيسم ؛ در كشورهايى مثل اردن و سعودى ، شعار ضدّ كمونيسم \" آمريكايى \" است و شعار ضدّ صهيونيسم و امپرياليسم در كشورهايى مثل يمن جنوبى و رژيم‌هايى كه حتى از محكوم كردن تجاوز شوروى به افغانستان خوددارى كرده و آن را تأييد مىنمايند ، شعار ضدّ امپرياليزم و ضد صهيونيسم \" روسى \" است ؛ كه البته تفاوت‌هايى بين اين دو جبهه متقابل هست ؛ امّا به هر حال ، پيوستن به هر يك از اين دو شعار ، بايد اسلامى باشد و بايد هر دو باشند و ملاك بايد پيوستن به اسلام باشد . و گرنه آمريكا هم ضدّ كمونيسم است ، و روسيه هم ضدّ صهيونيسم ، ضدّ كمونيسمى كه ضدّ صهيونيسم و آمريكا نباشد ، اسلامى نيست و ضدّ صهيونيستى كه ضدّ كمونيسم و روسيه نباشد هم ، اسلامى نيست و اتّحاد و همبستگى مسلمان با هر يك از آنها جايز نيست .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nغرض اين است كه طرّاحان سياست بيگانه مىدانند چگونه كالاهاى خود را قالب نمايند . آمريكا بُعد ضدّ كمونيستى اسلام را در برابر روسيه و كمونيست‌ها سپر قرار داده و رژيم‌هاى دست نشانده خود را با اين سياست كه در صورت و ظاهر با سياست‌هاى اسلامى هدف مشترك دارد ، به حفظ مصالح استعمارگرانه خود وا مىدارد و معادن و منابع آنها را غارت مىكند و آنها را عقب مانده و وابسته نگه مىدارد و روسيه هم بعد ضدّ صهيونيستى اسلام را وسيله شوراندن مسلمانان به آمريكاى صهيونيست و تحت الحمايه قرار دادن رژيم‌هاى ديگر قرار مىدهد و آنها را مترقّى قلمداد مىكند .\r\nامّا ضابطه صحيح براى شناخت اصالت اسلامى ، اين دو شعار \" ضدّ صهيونيسم و امپرياليزم \" و \" ضدّ كمونيسم \" اين است كه : موضع‌گيرى شعار دهنده را نسبت به شعار ديگر مطالعه كنيم . اگر در آن شعار هم ، موضع گيرىاش محكم و قاطع بود ، مىفهميم كه شعار ، شعار اسلامى است ؛ امّا اگر نسبت به آن طرف بىتفاوت بود ، مىفهميم كه يا آمريكايى يا روسى است و ما نبايد به آن بپيونديم .\r\nاين مثال اگرچه طولانى شد ؛ امّا روشن كرد كه با شعارها چگونه بازى مىشود و براى درك حقايق ، انسان بايد تا چه حدّ بيدار و هوشيار باشد . و الّا با اندك ناآگاهى و بىتوجهى يا دست صهيونيسم را فشرده ، يا دست كمونيسم را ؛ يا وابسته به اين شده يا به آن . الفاظ محروم و كشاورز و كارگر و مستضعف و رنجبر و استثمارگر و فئودال و سرمايه‌دار و اين قبيل الفاظ ، همه مثل همين ضد كمونيستى و ضد صهيونيستى ، بازيچه دست سياست‌مداران نيرنگ باز استثمارگر مىشود ، و آن وقت است كه بسيارى را مىفريبند و تاريكىهايى ايجاد مىكنند كه فقط رشد و آگاهى اسلامى مىتواند دست‌گير و راه‌گشاى انسان شود .\r\nدر اين موضوع مالكيت كه يك اصل اسلامى است ، نيز از شعار \" خدا مالكى \"\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nكه بسيار دل چسب و توحيدى است ، استفاده مىكنند . و مىگويند : همه چيز يا زمين ، ملك خدا است و خدا مالك زمين است . بنابراين زمين ملك كسى نخواهد شد و تملّك نمىگردد و قابل نقل و انتقال نيست ؛ چون ملك خدا است و خدا هم آن را به كسى نفروخته و نخواهد فروخت . رواياتى هم كه مىگويند : ملك امام است ، مقصود از آن حكومت اسلام است . بنابراين ملك كسى نيست .\r\n« مَنْ أَحْيى أَرْضاً مَيْتَةً فَهِيَ لَهُ » ؛\r\n« هركس زمين مرده‌اى را زنده كند ، مال او است » .\r\nهم اذن است و اخبار از سببيت احيا براى ملكيت ، يا امضاى سببيت آن ، كه پيش از اسلام هم بوده است ، نيست و انشاى ملكيت براى محيى و احيا كننده هم نيست ؛ بلكه فقط اذن در آباد كردن و احيا و انشا و حق انتفاع است ، به نحوى كه ديگرى نتواند مزاحم او شود ، و او در انتفاع و معمور نگه داشتن آن اولى از غير باشد و آن را هم حكومت مىتواند لغو نمايد . و فرقى نمىكند كه مالك ، شخص احيا كننده باشد يا وارث او ، يا كسى كه آن را از او خريده باشد . و بالاخره با اين بينش ، همه آيات و احاديث شريفه اخبارى را كه دلالت بر ملكيت دارند ، و قواعد فقهى را در ابواب مختلف فقه تأويل نمايند يا بدون مقيّد و مخصّص ، مقيَّد و مخصَّص سازد .\r\nما در اينجا راجع به مسائل و قواعد متعدد فقهى و نظامات مالى و اقتصادى كه به ابواب مختلف فقه مثل : بيع ، اجاره ، مزارعه ، ارث ، وقف ، غصب ، احياى موات ، حيازت مباحات و اقسام اراضى و غير اينها ارتباط پيدا مىكند ، قصد مباحثه و اظهار نظر نداريم . فقط براى اينكه در اينجا اوّلًا : سخن ما از مالكيت مطلقه خدا ، براى بعضى اين توهم را پيش نياورد كه مالكيت ديگران مفهومى ندارد . و ثانياً : مفهوم اين شعار ( خدا مالكى ) را روشن سازيم تا از آن سوء استفاده ننمايند ، و معلوم باشد كه\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nخدا مالكى و مالكيت خدا با مالكيت عبد منافاتى ندارد ؛ زيرا نوع مالكيت خدا با مالكيت بنده فرق دارد ؛ چون مالكيت خدا مالكيت حقّيه است كه نه زايل مىشود و نه قابل نقل و انتقال است و نه مىتوان آن را به كسى حتى انبيا اعطا كرد ، در حالى كه مالكيت عبد ، امرى اعتبارى و قراردادى است كه همواره در بين جوامع بشرى بوده و هست و مثل ساير امور اعتباريه قابل نقل و انتقال است ، و چه آن را مجعول بالاصاله بدانيم كه شارع آن را امضا كرده ، يا مجعول بالتبع و منتزع از احكام تكليفيه باشد ، اين مالكيت اعتبارى غير از مالكيت حقيقيه است .\r\nبديهى است مالكيت اعتباريه ، در صورتى معتبر و مشروع است كه يا از جانب خداوند متعال كه مالك حقيقى است ، امضا شده باشد ، يا بالاصالة اعتبار شده باشد ، مثل مالكيت ورثه ميّت نسبت به اموال او .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nتعليقه سوم\r\nمقصود ما از جامعه بىامتياز توحيدى ، جامعه‌اى است كه افراد در برابر حقّ و قانون مساوى و برابر باشند ، و قانون نسبت به همه ، از مرد و زن ، كوچك و بزرگ ، توانگر و نيازمند ، عالم و جاهل ، سياه و سفيد ، يكسان اجرا شود ، و تفاوت‌هاى طبقاتى موجب نشود كه قانون در حقّ بعضى اجرا شود ، و در حقّ بعضى ديگر اجرا نشود . و يا هر يك از اين تفاوت‌ها كه به صلاحيت افراد ارتباط ندارد ، موجب شود كه براى بعضى به علّت اين تفاوت‌ها امتيازى قائل شوند و مثلًا آنها را در كارها بيشتر مداخله بدهند يا بيشتر احترام كنند .\r\nبديهى است اين حرف‌ها در اسلام نيست ، و حتى در احاديث است كه :\r\n« من تواضع لغنىّ لغناه ذهب ثلثا دينه » ؛\r\n« هر كس براى توانگرى براى توانگرىاش فروتنى كند ، دو ثلث دين او مىرود » .\r\nامّا نظام بىطبقه توحيدى كه بعضى چپ گرايان و گرايش مندان به ماركسيسم و اصالت اقتصاد ، آن را شعار خود ساخته‌اند ، و با كلمه \" نظام بىطبقه توحيدى \" ساده‌دلان مسلمان را مىفريبند و دعوت شعار خود را اسلامى جلوه مىدهند ، با برنامه‌هاى اسلام و آيات قرآن مجيد و احاديث شريف سازگار نيست ، و وقوع آن در\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nخارج ، امكان‌پذير نمىباشد و همان‌گونه كه در عالم تكوين تفاوت و تفاضل وجود دارد ، و همه در برخوردارى از نعمت‌ها و مواهب مادى و معنوى يكسان نيستند ، در عالم گياهان و درختان و انسان و حيوان نيز ، همه جا تفاوت به چشم مىخورد ، و اين يكى از سنّت‌هاى الهيه است كه حتى مىگويند : در عالم تكوين تكرار نيست .\r\nميزان بهره گيرى يك درخت از آب و زمين و هوا با درخت ديگر يكسان نيست . ميزان استفاده دو دانش‌آموز در يك كلاس از يك آموزگار مساوى نيست و استعدادات آنها برابر نيست . آنان‌كه در مناطق معتدل زندگى مىكنند ، يك نوع آمادگىهايى براى ترقّى دارند كه اهل مناطق ديگر ندارند .\r\nاين مسايل در عالم تكوينى با توحيد منافى نيست و قابل تغيير نمىباشد . در امور غير تكوينى نيز همين‌طور است ؛ جامعه ، طبقات مختلف دارد ؛ به حسب استعداداتى كه دارند و موجبات و حوادث قهرى و اتفاقى يا كسبى و ارادى ، استفاده آنها از نعمت‌ها و مواهب مختلف مىشود ، چنان‌كه مشاغل و نقش‌هاى آنها نيز تفاوت پيدا مىكند ، و بالاخره با اينكه امكانات همه برابر نيست ، نمىتوان از فعاليت آن كسانى كه استعداد بيشتر در استخراج و تصاحب مواهب طبيعى يا نيل به مقامات اجتماعى دارند ، يا كوشش بيشتر مىكنند ، جلوگيرى كرد . دنيا جايى است كه همه بايد در ميدان كار و كوشش عرض وجود نمايند . مىتوان براى هر كس به قدر امكاناتى كه دارد ، وسيله استفاده و بهره بردارى فراهم كرد و امكانات اختيارى را براى همه يكسان قرار داد ، مثلًا مىتوان براى همه امكان تحصيل فراهم نمود ؛ امّا نمىتوان ترقّى همه را در تحصيل يكنواخت ساخت .\r\nو بالاخره بايد بگوييم : نظام بىطبقه‌اى در حدّى با مدنيت بشر ناسازگار است ؛ زيرا نظام زندگى اقتصادى و سياسى و اجتماعى بشر ، بدون طبقه‌اى بودن مشاغل و كارها ، كه قهراً بازده آنها و موضع صاحبان آنها در اجتماع متفاوت است ،\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nامكان‌پذير نيست . بناى مدنيت بر اين است كه اصناف و طبقات باشند ، دسته‌اى مستقيماً در كار توليد وارد باشند ، دسته‌اى ابزار توليد بسازند ، دسته‌اى بهداشت توليد كنندگان را متعهد شوند ، و دسته‌اى تبديل و مبادله اشياى توليد شده و توزيع و رساندن آن را به ديگران عهده‌دار باشند ، دسته‌اى برقرارى عدالت و نظم و امنيت را و دسته‌اى هدايت‌هاى اخلاقى و تربيتى و آموزش را به عهده بگيرند . خود اين صنف صنف بودن با توجّه به اينكه بعضى مشاغل طبعاً مورد علاقه و احترام ديگران است ، عين طبقه‌بندى است ، كه اگر مناسبات عادلانه بين آنها برقرار شود و با تعاليم صحيح دينى ؛ يعنى اسلام از طغيان‌ها و خودسرىها و برترىجويىها جلوگيرى شود ، همه طبقات در رفاه و آسايش ممكن قرار مىگيرند . پس بقاى جامعه و مدنيت آن ، به طبقاتى بودن آن است كه اگر خود به خود انجام نمىگرفت ، لازم مىشد كه به طور الزام برقرار شود .\r\nالبته يك نوع طبقه‌بندى ديگر نيز هست كه در آن ، جامه به دو دسته تقسيم مىشود : محروم و مظلوم و جنوب شهرى ، و برخوردار و ظالم و شمال شهرى .\r\nاين‌گونه طبقه‌بندى ، نه فقط هيچ‌گونه ضرورت ندارد ؛ بلكه زيان‌بخش است . بايد برنامه و نظام اخلاقى و تربيتى و اقتصادى و معيشت و كار چنان باشد كه رسيدن به معاش متوسط و بهداشت و مسكن مناسب را براى همه تسهيل و بلكه تأمين گردد و امكان فعاليت و ابراز استعداد و فراهم كردن زندگى ما فوق متوسط هم براى همه فراهم باشد ، كه همه بتوانند به حسب قدرت و فعاليت بيشتر و هوش و استعداد سرشارتر به زندگى مرفّه‌تر دست يابند ، و هر شغلى را كه بخواهند انتخاب نمايند .\r\nدر اينجا نيز يك طبقه‌بندى خود به خود و مشروع و معقول كه عامل آن ، امكانات و فعاليت و كوشش مشروع و تلاش اشخاص است ، صورت مىگيرد .\r\nبديهى است در اينجا در نظام اسلام ، عوامل مهمى كه بيشتر به تربيت\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nو وجدان و ايمان به خدا و خير و فضيلت و قناعت و زهد و ترك اسراف و تبذير و تجمّل‌پرستى ارتباط دارد ، وارد مىشود ، و كار و فعاليت و بهره‌گيرى از عوايد آن را در مسير صحيح و دور از افراط و تفريط و تجمّل‌هاى عقده‌ساز و تنوع‌هاى بيهوده قرار خواهد داد .\r\nقرآن مجيد به شدت برنامه‌هاى مترفين و خوش گذرانىهاى فساد انگيز و رقابت‌ها و هم چشمىهاى اسراف آميز آنها را نكوهش كرده و آن را موجب هلاكت و نابودى جامعه معرفى مىنمايد و عواقب سوء آمال مترفين را چنين شرح مىدهد :\r\n« وَإِذَآ أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها فَحَقَّ عَلَيْها الْقَوْلُ فَدَمَّرْناها تَدْمِيراً » ؛ « 1 »\r\n« هنگامى كه بخواهيم اهل ديارى را هلاك سازيم ، پيشوايان آن ديار را امر مىكنيم تا راه ظلم و فسق و تبه كارى در پيش گيرند ، ( كه در اين صورت ) تنبيه و عقاب لازم شده و ما همه را هلاك مىسازيم » .\r\nاين حقيقت كه بايد با فقر ، در تمام مظاهر و شكل‌هاى مادّى و معنوىاش مبارزه شود و افرادى كه مالك هزينه معاش نيستند ، و قادر به كارى كه معاش متوسط را تأمين كند ، نمىباشند ، بايد در كفالت جامعه يا حكومت قرار بگيرند و محروميت در اين حدّ نبايد وجود داشته باشد و مدرسه و بهداشت و ساير لوازم و امكانات رفاهى و وسايط نقليه بايد در اختيارشان باشد ، قابل انكار نيست و با پيش بينىهاى لازم و راهنمايىها و برنامه‌هاى كافى اسلام ، اين مشكل در حدّ ممكن مرتفع خواهد شد .\r\n\r\n\r\n","description":"","footnote":"\r\n( 1 ) . سوره اسراء ، آيه 16 .\r\n","page_name":" 172 ","page_number":172},
  {"content":"\r\n\r\nآيات بسيار در قرآن مجيد كه در خصوص انفاقات مالى است ، و احاديث و روايات در مورد انفاقات و حقوق مؤمنين به يكديگر ، و اخطارات بسيار شديدى كه راجع به عواقب سوء و آثار وضعى جمع مال و انباشته كردن ثروت شده است ، تا آنجا كه فرمودند :\r\n« إِنَّ الْأَكْثَرِينَ الْمُكَثَّرِينَ هُمُ الْاقَلُّونَ يَوْمَ الْقِيامَةِ » ؛ « 1 »\r\n« همانا آنهايى كه ثروت بيشتر جمع مىكنند ( از راه حرام ) كه تعدادشان زياد است در قيامت نصيبشان كمتر است » .\r\n« وَفِي حَلالِهَا حِسابٌ وفِي حَرامِها عِقابٌ » ؛ « 2 »\r\n« در حلالش حساب و در حرامش كيفر است » .\r\nاينها همه در ريشه‌كن شدن اين محروميت‌ها مؤثّر است .\r\nاگر در مثل اين زمان كه وسايل تبليغ سمعى و بصرى نقشى مهم را در تعليم و تربيت و تغذيه فكرى جامعه ايفا مىكند ، ارشادات اسلام به اغنيا و فقرا و نقطه نظرهاى اسلام به فقير و غنى و تعهداتى را كه يك فرد مسلم در جامعه نسبت به مردم و خويشاوندان و همسايگان و هم‌شهرىها و هم‌كيشان خود و كلّ بشريت دارد ، به طور عميق و مؤثر تبليغ نمايند و با اين وسايل يك سازندگى اسلامى شروع شود ، همه مشكلات در حدّى كه قابل رفع است ، مرتفع مىشود و از توسّل به زور ، و وضع قوانين در كنار احكام و قوانين اوّليه شرعيه بىنياز خواهيم شد و متوجّه مىشويم در بسيارى از موارد كه به عنوان ثانوى مىخواهيم رفع ضرورت‌هايى را بنماييم ، با رعايت ابعاد مختلف نظامات و ارشادات اسلام و عواطف اسلامى ، آن\r\n\r\n\r\n","description":"","footnote":"\r\n( 1 ) . المعجم المفهرس ، ج 5 ، ص 450 .\r\n( 2 ) . نهج البلاغه ، صبحى صالح ، خطبه 82 .\r\n","page_name":" 173 ","page_number":173},
  {"content":"\r\n\r\nضرورت مرتفع مىشود و در حقيقت بيشتر اين ضرورت‌ها ، ضرورت‌هايى است كه از عدم اجراى احكام اوّليه و نبود تربيت اسلامى صحيح پيش آمده است ، كه خود به خود هرچه در پياده كردن ابعاد مختلف اسلام جلو برويم ، اين ضرورت‌ها و كمبودها كاهش مىيابد .\r\nبنابراين اصل فقر و نياز به آنچه ديگرى دارد ، يك ناموس و يك عامل ترقّى و تمدّن است و چه ما بخواهيم و چه نخواهيم وجود دارد ، و سرّ ترقّى و تكامل بشر همين فقر و نياز بوده است كه بايد با تلاش خود و به كار انداختن نيروى فكر و انديشه و قوّت بازوى خود ، با آن مبارزه نمايد . چنان‌كه نياز به كار و عمل براى غير ، و مزد گرفتن و داشتن روابط اقتصادى و مالى با ديگران ، بر اساس « اجاره » و « مضاربه » و « مزارعه » و « جعاله » نيز اصل است و خلاف كرامت و شرف انسان نيست و عمل انبيا و اوليا كه كريم‌ترين و شريف‌ترين خلق هستند ، بوده است .\r\nو اگر اين نيازها و نظاماتى كه شرع براى تنظيم آن و جلوگيرى از استضعاف و ظلم و اكراه ديگران مقرّر كرده نباشد ، كار زندگى فلج مىشود ، لذا هر كس مىتواند كار يا نتيجهء كار خود را به ديگران عرضه كند و از آنها مزد يا بهاى نتيجه كار خود را بگيرد ، چنان‌كه مزد دهنده يا خريدار نيز نيازمند به اين است كه عمل يا نتيجه عمل ديگرى را در مقابل مزد يا بها مالك شود . در اين مبادلات ، گاه كاركرد و عرضه كننده كالا ، وضع اقتصادىاش بهتر و مرفّه‌تر مىشود ، و گاه خريدار يا كسى كه با پرداخت مزد يا بها ، عمل يا نتيجه عمل او را مالك شده است ، در اينجا عوامل قهرى و غير قهرى زيادى نيز ، حتى عرضه و تقاضا تأثير مىنمايد .\r\nاين‌گونه دو طبقه‌اى كه به واسطه عوارض و استعدادات مختلف و داشتن سود كافى و نداشتن مصارف و هزينه متعارف و به وسيله ارث ، به صورت داشتن مستغلّات و خانه و زمين و پول نقد اضافه بر حاجت شخصى حاصل مىشود ،\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nمشروع است و طبقاتى بودن جامعه به اين صورت صحيح و مشروع قابل نفى نيست ، و اگر نفى آن امكان‌پذير باشد ، موجب نارسايىهاى بزرگ‌تر و خطرناك‌تر خواهد شد .\r\nبا اين حال ، در اسلام - چنان‌كه گفته شد - تدبيرها و برنامه‌هايى هست كه در آنها توجّه اسلام به معايب فاصله غير متعارف طبقاتى كاملًا معلوم است و اسلام در نظام خود كه متكّى بر ايمان به خدا و وجدان مكتبى و اسلامى است ، تا حدّ ممكن اين مسايل را به طور واقعى علاج مىنمايد و اگر مجموع ارشادات اسلام راهنماى نظام و جامعه‌اى بشود ، اوضاع اقتصادى در حدّ ممكن متعادل مىگردد .\r\nاشتباه بسيارى - كه كارسازى اسلام را در حلّ مشكلات اقتصادى باور نمىكنند - در اين است كه : مىخواهند اسلام هم مثل مكتب‌هايى كه اقتصاد را اصل مىدانند و حتى عقايد و اخلاق را روبناى آن مىشمارند عمل كند و يك بعدى باشد . لذا گمان مىكنند در نظام اسلام هم ، همان معايب نظامات سرمايه دارى غربى وجود پيدا مىكند ، و اين مقدار نمىانديشند كه : آن معايب و آن ظهور قدرت سرمايه در تمام شؤون زندگى غربى ، معلول مادّىگرى است و روبناى آن فكر ، اين سرمايه دارىهايى است كه در آن همه چيز هست غير از شرف و انسانيت و رحم و انصاف .\r\nو در اثر سلطه استعمار و غرب‌زدگى و علل ديگر ، به جوامع اسلامى نيز كم و بيش همان فكر ماده پرستى و تكاثر سرايت كرده ، در حالى كه راه‌ها و علاج‌ها و كنترل‌هايى كه اسلام در تعادل كليه اوضاع بشر و مسلمين دارد ، به علّت اينكه نظام‌هاى مسلّط بر مسلمين ، اسلامى نبوده متروك شده است ، لذا اينان به جاى اينكه خواهان پياده كردن تمام نظامات اسلام بشوند ، و براى انقلاب فكرى و بازگشت افكار به اسلام و الهام از قرآن و سيره حضرت رسول و ائمه - صلوات اللَّه\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nعليهم - تلاش نمايند ؛ مانند سوسياليست‌ها نقشه‌هاى ماركس و لنين پسند مىدهند و در واقع اسلام را از بخش مهمى از حاكميت خود يعنى امور اقتصادى كنار مىزنند و در ضمن ، توجّه ندارند كه اقتصاد سوسياليستى و به قول بعضى \" اقتصاد بسته \" نيز ضررها و مفاسدى دارد كه اگر بيشتر از ضررهاى \" اقتصاد باز \" نباشد ، كمتر نيست .\r\nبنابراين نبايد با الفاظ و لغات بازى كرد و مردم را فريب داد و به اسم اسلام و دين ، مكتب‌هاى ديگر را تبليغ نمود و چون اسلام دين توحيد است و همه سيرهاى ترقّى و تعالى انسان در اسلام ، در سير او در مراتب و مدارج توحيدى است ، به اسم نظام بىطبقه توحيدى با نظامات مالى و سياسى و اجتماعى اسلام ، و در واقع با خود اسلام و توحيد اسلام مبارزه نمود . تفاوت و تفاضلى كه در عرصه اختيار بشر و در خارج از اختيار او وجود دارد و قرآن مجيد هم آن را تأييد نموده است قابل تغيير و تبديل نيست .\r\nبرخى از مردم فاقد استعداد كافى هستند ، و برخى بيش از حدّ متعارف استعداد و نبوغ دارند . بعضى از صفات و خصايص روحى خاصّى برخوردارند و بعضى در آن صفات ضعيفند . وجود و عدم اين‌گونه شرايط ، يك نوع طبقه بندى طبيعى ايجاد مىكند كه عامل طبقه بندى اقتصادى مىشود . چنان‌كه يك دسته در نقاط بد آب و هوا ، يا كم آب و سرزمين‌هاى غير مستعدّ زندگى مىكنند ، يك دسته در نقاط خوش آب و هوا و سرزمين‌هاى سرشار از منابع طبيعى سكونت دارند . يك سلول‌هايى مغز را تشكيل مىدهند و سلول‌هاى ديگر اعضاى بدن را .\r\nبنابراين عالم بر نظام تفاوت قرار دارد ، و اين تفاوت موجد نظم و موجب رشد و كمال است و حاكى از وحدت نظام يا - به لفظ اينان - توحيد نظام يا نظام توحيدى است . در عين حال همين مسأله طبيعى و قهرى ، مثل غرايز بشر بايد تحت رعايت تشريعات الهى ، سبب بهبود احوال مردم و حسن روابط آنها شود و از سوء استفاده\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nاز آن جلوگيرى گردد كه قوى به ضعيف ظلم نكند و فاضل بر مفضول استكبار و استعلا نداشته باشد ، و هيچ كس از حقوقى كه دارد محروم نشود و اخوّت اسلامى و عواطف انسانى ، همه را مانند پيكر واحد قرار دهد ، وقتى يكى از اعضاى دردمند و ناراحت شد ، همه اعضا با او و براى او دردمند و ناراحت شوند .\r\nنظام كسرايى و انوشيروانى كه در آن ، پسر كفش‌گر بايد از علم و سواد محروم باشد ، نظام شرك است ؛ امّا تفاوت استعدادها و در اثر آن ، جا به جا شدن اعضا و افراد و طبقات و آزادى رشد و ابراز استعداد در هر ميدان و مجال ، نظام الهى و يا به عبارت ديگر : تقدير الهى است .\r\nالبته طبقه‌بندى قانونى و محكوم بودن هر دسته از مردم كه در طبقه خاص باشند ، چنان‌كه در نظام انوشيروانى بود ، غلط است ؛ امّا طبقه‌اى بودن جامعه به اين معنى كه بعضى مالك و صاحب اشيا و ابزارى باشند كه ديگران به آن نيازمند باشند ، مثلًا مالك كشتى ، هواپيما ، زمين ، دكان و خانه باشند و آنها را تحت شرايطى به عنوان اجاره يا مزارعه به ديگرى واگذار نمايند ، مشروع است .\r\nاين طبقاتى بودن جامعه ، طبق آيات قرآن و احاديث شريفه و نهج البلاغه مثل عهدنامه مالك اشتر ، به صراحت ثابت است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nتعليقه چهارم\r\nممكن است بعضى اين پرسش را بنمايند كه در آيه :\r\n« قُلْ يَوْمَ الْفَتْحِ لا يَنفَعُ الَّذِينَ كَفَرُوا إِيمانُهُمْ وَلا هُمْ يُنظَرُونَ » ؛ « 1 »\r\n« ( اى رسول ما ) به آنها بگو كه روز فتح ايمان آنان كه كافر بودند سود نبخشيد و به آنها با نظر لطف و رحمت ننگرند » .\r\nبنابر اين تفسير ، كه چگونه در يوم الظهور و يوم الفتح ، ايمان كفار قبول نمىشود و صدها ميليون بشر محكوم به فنا و نابودى خواهند شد ، با اينكه كفر بيشتر آنها از راه عناد و لجاج و بعد از ظاهر شدن حقّ به آنها نمىباشد و اين با عدل خدا چگونه توجيه مىشود ؟\r\nدر پاسخ مىگوييم : سرمنشأ اين پرسش در آيه زير مىباشد :\r\n« يَوْمَ يَأْتِى بَعْضُ آياتِ رَبّكَ لا يَنفَعُ نَفْساً إِيمانُها لَمْ تَكُنْ آمَنَتْ مِن قَبْلُ » ؛ « 2 »\r\n« روزى كه برخى از آيات و دلايل پروردگارت آشكار شود ، بر هيچ كس ايمانش نفعى نمىبخشد اگر قبل از آن ايمان نياورده باشد » .\r\nپاسخ هر دو پرسش اين است كه :\r\n\r\n\r\n","description":"","footnote":"\r\n( 1 ) . سوره سجده ، آيه 29 .\r\n( 2 ) . سوره انعام ، آيه 158 .\r\n","page_name":" 178 ","page_number":178},
  {"content":"\r\n\r\nاوّلًا : ممكن است به همين قرينه عقليه گفته شود كه : مراد از كفارى كه ايمانشان - در يوم الفتح و روزى كه بعض آيات خدا مىآيد - سود نمىدهد ، كفارى است كه از روى عناد و لجاج كفر ورزيده باشند ، به مصداق آيه :\r\n« وَجَحَدُوا بِها وَاسْتَيْقَنَتْها أَنفُسُهُمْ » ؛ « 1 »\r\n« ( وقتى آيات ما بر ايشان نازل شد ) با اينكه در پيش خود به آنها يقين داتشند ( در عين حال ) آنها را انكار كردند » .\r\nكه در هنگام ظهور ايمانشان مثل ايمان فرعون است و پذيرفته نمىشود ؛ امّا كسانى كه به محض ظاهر شدن حقّ بر آنها ايمان مىآورند ، مشمول اين آيات نيستند .\r\nثانياً : ممكن است ايمان در اين آيات ، به معناى اسلام لسانى و اقرار به شهادتين باشد و مقصود اين است كه ايمان لسانى در صورتى كه با ايمان و تسليم قلبى توام نباشد ، پذيرفته نمىشود ، و اين منافات ندارد با اينكه آن حضرت دين جديد ندارد ، و مأمور است به احكام اسلام عمل نمايد و مثل تمام امّت و ساير ائمه عليهم السلام تابع رسالت حضرت خاتم الانبيا صلى الله عليه و آله مىباشد ؛ زيرا وقتى دين جديد مىشود كه در احكام اسلام اين حكم مذكور نشده باشد ، در حالى كه از اين آيات و آنچه در تفسير آنها رسيده است و آياتى كه راجع به منافقين و احكام آنها است ، فهميده شود كه : موضوع احكامى كه براى منافقين ذكر شده و ترتّب بعض آثار ظاهر مثل \" حقن دماء \" بر اسلام ظاهرى آنها ، در منافقين قبل از يوم الفتح مىباشد ، و منافقين بعد از آنها حكم ساير كفّار را دارند . البته اين دين جديدى نيست ؛ بلكه عين اسلام است .\r\n\r\n\r\n","description":"","footnote":"\r\n( 1 ) . سوره نمل ، آيه 14 .\r\n","page_name":" 179 ","page_number":179},
  {"content":"\r\n\r\nثالثاً : ممكن است گفته شود : كفر در لغت و در قرآن ، مفاهيم مختلف دارد ، اگرچه همه به ستر و پوشيدن برمىگردد . مثلًا يكى از اقسام كفر ؛ كفر نعمت است كه بعض اقسامش ، موجب كفر اصطلاحى است و ديگر موضوع احكام خاصّه‌اى كه براى كفّار در شرع معين شده ، نمىباشد .\r\nبنابراين دعواى ظهور كفر در آيات مذكور ، در كفر اصطلاحى كه شامل كسانى هم بشود كه در دل‌هايشان بيمارى انكار حقّ نيست ، بدون شاهد است و بيشتر از قدر متيقّن را نمىتوان مستفاد از آيات دانست .\r\nرابعاً : ممكن است گفته شود : كفر كه مفهومش ستر و پوشيدن است ، ظاهر در فعل عمدى است كه از شخص به قصد پوشيدن حقّ يا چيز ديگر صادر شود و نسبت به كسانى كه حقّ را به واسطه قصور يا عدم عناد و لجاج نشناخته باشند ، اطلاق كفر ، مجاز يا مسامحه در لغت است . بنابراين مىتوان گفت : كفارى كه با عدم معاندت قبلى ايمان بياورند ، ايمانشان قبول مىشود .\r\nگفته نشود : با اين بيان ، بايد كفار فعلى كه كفر جحودى و عنادى ندارند كافر نباشند و محكوم به احكام كفر نگردند ؛ زيرا جواب داده مىشود : نسبت به حكم قبول ايمان ، كفار فعلى با كفار غير معاند يوم الفتح فرقى ندارند و اگر با سابقه معاندت هم ايمان بياورند ، ايمانشان مقبول است ، و ترتّب احكام كافر بر آنها براى اين است كه موضوع آن احكام ، عدم اقرار به شهادتين است ، و حكم به اسلام كه موضوع ترتّب احكام مُسلم بر شخص است ، متوقّف بر اقرار به شهادتين است .\r\nبديهى است مصلحت و منشأ اين حكم ، فقط كفر جحودى نيست ؛ بلكه مصالح مهم ديگر نيز در آن هست .\r\nو خلاصه اينكه : منافاتى ندارد نظر به بعض اقسام كفر ، همه را كافر بگويند و نظر به بعض اقسام ديگر ، برخى را در حكم كافر بشماريم . و چون در اينجا مجال\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nتفصيل و تحقيق بيشتر و ادامه بحث‌هاى فقهى و كلامى در اين موضوع نيست ، به همين مقدار اكتفا مىكنيم .\r\n« واللَّه الهادى الى الحق المبين »\r\n\r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\nپيرامون معرفت امام\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\nبسم اللَّه الرحمن الرحيم\r\nالْحَمْدُ للَّهِ رَبّ الْعالَمِينَ ، وَالصَّلوةُ وَالسَّلامُ عَلى صاحِبِ لِوآءِ الْحَمْدِ وَالْمَقامِ الْمَحْمُودِ ، أَبِي الْقاسِمِ مُحَمَّدٍ وَآلِهِ الطَّيّبِينَ الطّاهِرِينَ . اللَّهُمَّ صَلّ عَلَى الْكَهْفِ الْحَصِينِ وَغِياثِ الْمُضْطَرّ الْمُسْتَكِينِ ، حُجَّتِكَ وَكَلِمَتِكَ وَنامُوسِكَ الْأَكْبَرِ ، الْإِمامِ الْمَهْدِيّ الْمُنْتَظَرِ . اللَّهُمَّ عَجّلْ فَرَجَهُ وَسَهّلْ مَخْرَجَهُ ، وَاجْعَلْنا مِنْ أَنْصارِهِ وَأَعْوانِهِ وَالْفآئِزِينَ بِلِقآئِهِ .\r\nقالَ رَسُولُ اللَّهِ صلى الله عليه و آله : مَنْ ماتَ وَلَمْ يَعْرِفْ إِمامَ زَمانِهِ ، فَلْيَمُتْ إِنْ شآءَ يَهُودِيّاً وَإِنْ شآءَ نَصْرانِيّاً . « 1 »\r\n\r\n\r\n","description":"","footnote":"\r\n( 1 ) . رسالهء « المسائل الخمسون » فخر رازى ، مسأله 47 . اين رساله در ضمن كتابى به نام « مجموعة الرسائل » در مصر در 1328 هجرى در مطبعهء علمى كردستان چاپ شده و اين حديث در صفحهء 484 اين كتاب است .\r\n","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n\r\nپيشگفتار\r\nبدون شك معرفت امام زمان و ولىّ عصر و رهبر امّت بر حسب دلايل محكم عقلى و روايات معتبر ، يكى از مهمترين مسايل اسلامى است كه در تمام ادوار و اعصار مورد توجّه بوده و بُعد سياسى آن در نظام حكومتى اسلام نقش تعيين كننده دارد .\r\nمعرفت امام ، امان از ضلالت و گمراهى و موجب تقرّب به خداوند متعال و ترقّى و كمال نفس است ، و بدون معرفت امام و ولىّ امر هيچ طاعت و عبادتى مقبول نيست . « 1 »\r\n\r\n\r\n","description":"","footnote":"\r\n( 1 ) . روايات در اين معنى بسيار و متواتر است ، از جمله از حضرت امام زين العابدين عليه السلام روايت شده است كه فرمود : « لو أنّ رجلًا عمر ما عمر نوح في قومه ألف سنة إلّاخمسين عاماً يصوم النهار ويقوم الليل في ذلك الموضع ( يعنى بين الركن و المقام ) ثمّ لقى اللَّه به غير ولايتنا ، لم ينفعه ذلك شيئاً ؛ اگر شخصى به قدر آنچه نوح در قوم خود عمر كرد ( نهصد و پنجاه سال ) عمر نمايد و روزها را روزه بگيرد و شب‌ها را در بين ركن و مقام به نماز و عبادت بايستد و خدا را ملاقات كند بدون ولايت ما ، اين اعمال چيزى را به او نفع نخواهد داد » .\r\nو از جمله حديثى است كه اخطب خوارزم در مناقب و ابن حجر در لسان الميزان و علّامه حلّى رضوان اللَّه عليه در منهاج الكرامة ، در ششمين دليلى كه بر وجوب پيروى از مذهب اماميه فرموده است ، از حضرت رسول صلى الله عليه و آله روايت كرده است كه فرمود : « يا على ! اگر بنده‌اى بندگى خدا را بنمايد مثل آنچه نوح در قومش بود و براى او مثل كوه احد طلا باشد و در راه خدا انفاق نمايد ، و عمرش طولانى شود تا هزار حج پياده به جا آورد و سپس بين صفا و مروه مظلوم كشته شود ، اگر ولايت تو را نداشته باشد ، بوى بهشت را استشمام نخواهد كرد و داخل آن نخواهد شد » .\r\nاز اين‌گونه روايات بسيار است كه در اينجا در مقام نقل آنها و شرح و تفسير مضامين آنها به نحوى كه استبعاد نواصب و دشمنان اهل بيت عليهم السلام و كسانى كه كمتر با اين احاديث آشنايى دارند ، مرتفع شود ، نيستيم . اجمالًا از اين روايات ، اهمّيت امر ولايت در اسلام معلوم مىشود و اگر كسى بخواهد به فيض مطالعه اين روايات نايل شود ، مىتواند هفتاد و يك روايت از آنها را در كتاب امامت ( بحار الانوار جلد 27 ) مطالعه نمايد .\r\nاينجا مناسب است براى روشن شدن قلوب دوستان و شيعيان اهل بيت عليهم السلام ابياتى را از استاد الكل خواجه طوسى - عليه الرحمة - كه مضمون اين روايات است يادآور شويم :\r\n لو أنّ عبداً أتى بالصالحات غداً * وودّ كلّ نبىّ مرسل وولىّ\r\nوصام ما صام صوّام بلا ملل * وقام ما قام قوّام بلا كسل\r\nوحجّ كم حجّة للَّه‌واجبة * وطاف بالمبيت طاف غير منتحل\r\nوعاش في الناس آلافاً مؤلّفة * عار من الذنب معصوماً من الزلل\r\nما كان في الحشر يوم البعث منتفعاً * إلّا بحبّ أميرالمؤمنين علىّ \r\nبه تمام اين ابيات در روضات الجنات مراجعه شود .\r\n","page_name":" 187 ","page_number":187},
  {"content":"\r\n\r\nدر هيچ عصر و زمانى ، زمين از وجود حجّت ؛ يعنى پيغمبر يا امام خالى نخواهد ماند ، و هيچ كس وارد بهشت نخواهد شد مگر آنكه امامان را بشناسد و امامان نيز او را بشناسند .\r\nبا توجّه به اين اهمّيت و با اعتراف به اينكه از معرفت كامل امام عاجزيم ، به اميد آنكه اين نوشتار در بعض نواحى و ابعاد معرفت امام موجب افزايش بينش و مزيد بصيرت گردد ، مطلب معرفت امام را چنان‌كه بزرگان و علما مطرح فرموده‌اند ، تحت دو عنوان امامت عامه و امامت خاصه بررسى مىنماييم .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nفصل اوّل : امامت عامه\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\n\r\nامامت عامّه\r\nهمان‌گونه كه در باب نبوّت ، در بحث نبوّت عامه ، پرسش مىشود كه چرا به وجود سفير و واسطه بين خدا و خلق كه به آن نبى و رسول و پيغمبر مىگوييم ، نيازمنديم ؟ و پيغمبر بايد واجد چه اوصافى باشد ؟ قو از چه راهى بايد پيغمبر را شناخت ؟ در باب امامت عامّه نيز اين سؤالات مطرح مىشود كه جامعه چرا نيازمند به وجود حجت و امام است ؟ و مفهوم امامت چيست ؟ و امام بايد چه اوصافى داشته باشد و چرا بايد امام را شناخت ؟\r\nبديهى است در اين‌گونه پرسش‌هاى عامّ كه در باب نبوّت و امامت مطرح مىشود ، معرفت شخص پيغمبر و امام مورد نظر نيست ؛ زيرا تا به اين پرسش‌هاى عام پاسخ داده نشود ، پرسش از شخص امام قابل طرح نيست ، لذا پس از دريافت پاسخ به پرسش‌هايى كه در مبحث نبوّت عامّه و امامت عامّه است ، بر اساس آن بحث نبوّت خاصّه و امامت خاصّه جلو مىآيد و پرسش از شخص پيغمبر و امام عنوان مىشود .\r\nعمده مطلب و مواردى كه در بحث امامت عامّه مورد پرسش و سؤال قرار مىگيرد ، چنين است :\r\n1 - نياز جامعه به مركز رهبرى و اجرايى و نگهبان مصالح عموم .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n2 - شناخت و مفهوم امامت .\r\n3 - شرايط و اوصاف امام .\r\n4 - برنامه نصب و تعيين امام .\r\n5 - وجوب اطاعت امام .\r\n6 - وجوب معرفت امام .\r\n7 - راه‌هاى شناخت امام .\r\nبديهى است كه در باب امامت ، مسايل بسيارى مورد سؤال قرار مىگيرد كه با مراجعه به آيات قرآن مجيد و احاديث ( كتاب‌هاى حجت جوامع حديث ) و كلمات و نظرات علماى بزرگ به همه آن سؤالات پاسخ داده مىشود و علّت اينكه اين چند پرسش را به خصوص در اينجا مطرح مىكنيم ، اين است كه عمده اختلاف نظر و اختلاف مذاهب در باب امامت ، بر سر پاسخ به اين پرسش‌ها است و وقتى به اين پرسش‌ها پاسخ داده شد ، راه دريافت جواب سؤالات ديگر معلوم خواهد گرديد .\r\nپاسخ به برخى از اين پرسش‌هاى هفت‌گانه از جهت وضوحى كه دارند و به علّت عدم تعارض با سياست اهل رياست - مثل مسأله نياز جامعه به مدير و رهبر ، و لزوم گزينش امام و وجوب معرفت و وجوب اطاعت امام - به بررسى و كاوش زياد نياز ندارد ؛ ولى برخى ديگر به واسطه اينكه مربوط به بُعد سياسى امامت است ، بررسى در آن گسترش يافته و مورد بحث و نظر و اختيار آرا و مذاهب متعارض شده است . مثل بحث شناخت مفهوم امامت و بحث برنامه گزينش امام ، و بحث اوصاف و شرايط امام و راه‌هاى شناخت و معرفت امام .\r\nاين بحث‌ها به اين ملاحظات است كه مطالب مطرح شده مورد توجّه افكار و آراى بزرگ‌ترين شخصيت‌هاى علوم معقول و كلام قرار گرفته ، و بزرگانى ؛ مانند خواجه طوسى كه انديشه توانايش دشوارترين مسايل فلسفى و رياضى را حل كرده\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nو معضلات و پيچيدگىهاى آنها را بر طرف نموده و بايد مثل او را عقل مجسم و تبلور فلسفه و حكمت نظرى دانست كه مسايل امامت را در كتاب‌هاى متعدد بررسى و شناسايى نموده و پيرامون آن تحقيق و اظهار نظر كرده است ، و مثل شيخ الرئيس ابوعلى سينا كه شهرتش در فلسفه و معقول و طب جهان‌گير مىباشد در كتاب شفا ، مذهب شيعه را در گزينش امام تصويب و تأييد نموده است .\r\nو نيز علّامه حلّى كه از نوابغ بزرگ فكر بشرى است « 1 » و در امامت آثار متعدد و پرمحتوايش همواره مورد استفاده بوده و هست ، در كتاب \" الفين \" در مسأله لزوم نصب امام از جانب خداوند متعال ، يك هزار دليل اقامه كرده است كه به حق بايد گفت : علّامه حلّى از معجزات مكتب اهل بيت عليهم السلام مىباشد .\r\nاينك بحث امامت عامّه را تحت عنوان‌هاى هفت‌گانه‌اى كه به آن اشاره شد ، به طور مختصر بررسى مىنماييم و از خداوند متعال توفيق و يارى مىطلبيم .\r\n\r\n\r\n","description":"","footnote":"\r\n( 1 ) . مرحوم دانشمند معاصر شعرانى در توصيف و بيان عظمت مقام علمى علّامه حلّى ، كلامىلطيف دارد و مىگويد : به راستى بايد گفت : پس از ائمه معصومين عليهم السلام در شيعه عالمى به بزرگى او نيامده ؛ بلكه در ميان اهل سنّت نيز مانند او نمىشناسيم . امام فخر رازى با اينكه در احاطه به علوم ضرب المثل كم‌نظير بوده و چنان‌كه گفته‌اند :\r\n گر كسى از علم با تمكين بدى * فخر رازى رازدار اين بدى \r\nامّا وقتى علّامه حلّى را با او قياس كنيم وسعت علم او بسيار از فخر رازى بيشتر است ، با اين مزيّت كه علّامه به دقّت حقايق هر علم را يافته و امّا فخر رازى الفاظ و اصطلاحات را حفظ كرده و در معنى مردّد مانده و تشكيك كرده است . علّامه را در فقه بايد با سيّد مرتضى و شيخ طوسى قياس كرده و در حكمت با خواجه نصير الدين طوسى و در رياضى همتاى ابوريحان بيرونى شمرد ، و در تحقيق عقلى و تنبّه ، قرين ارسطو و در هر فن ، قرين بزرگ‌ترين مرد آن فنّ . پس بىشبهه بزرگ‌ترين علماى اسلام از سنّى و شيعه است ، گرچه در فقه تبرّز داشت ، امّا استادى او در هيچ فن كمتر از فقه نبود ، و يكى از افتخارات عرب و شرف امّت اسلام است .\r\n","page_name":" 193 ","page_number":193},
  {"content":"\r\n\r\n\r\n1 . نياز جامعه به مركز و مدير\r\nبشر هميشه به اين مسأله شناخت داشته است كه جامعه و حتى عائلهء چند نفرى اگر بخواهند با داشتن حقوق متقابل و تبادل دست‌رنج‌ها ، و همكارىهاى سالم و سازنده و روابط متعادل و آسايش‌بخش زندگى كرده و از نظم و ترتيب و امنيت و رفاه لازم برخوردار باشند ، به دو چيز نياز دارند :\r\n1 - قانون جامع و برنامه‌هاى كافى .\r\n2 - مديريت و زمامدارى و مركز تصميم‌گيرى و اجرايى مورد اعتماد .\r\nبديهى است كه بدون مديريت صالح و قاطع و نظام اداره ، رفاه و امنيت و مقاصد اساسى دنيا و آخرت انسان حاصل نمىشود . بشر ، هم طعم تلخ بىنظمى را چشيده است و هم اثر موافق و مساعد نظم و ترتيب را ديده است ، لذا مديريتى را كه حافظ نظم و مجرى عدالت و نگهبان مصالح و پاسدار حقوق عموم باشد ، لازم مىداند و از آن استقبال مىنمايد .\r\nمدينه فاضله وقتى تشكيل مىشود كه افراد جامعه مانند اعضا و قواى انسان واحد كه تحت اداره و مديريت عقل قرار دارند و وحدتشان با يك نيروى مركزى كه هر عضو و قوّه‌اى را به كار مناسب مأمور مىسازد تحت مديريت مطمئن و عاقل\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nو عادل اداره شود كه جريان امور را بر سير منطقى و متناسب قرار دهد و بين اعضا همكارى ايجاد كند ، بدون اينكه خودش را بر سايرين تحميل نمايد يا آنها را در مسير غير مناسب و خارج از صلاحيتشان وارد كند . واضح است هرچه اين نقشه بيشتر عملى شود و هرچه مديريت از آگاهى لازم و بيشتر برخوردار باشد ، اغراض صحيح انسانى بيشتر تأمين مىگردد ، و مشابهت نظام سياست و اداره و تشريع به نظام تكوين بيشتر مىشود .\r\n\r\nشكل مديريت\r\nظاهراً در اصل لزوم مديريت ، اختلاف قابل توجّهى وجود ندارد و تقريباً مورد اتفاق همگان است . آنچه مورد اختلاف و محل نظر و نزاع بوده و هست ، شكل مديريت است ، و اينكه چگونه و به چه شكل و برنامه ، اغراض و مقاصدى كه بشر از مديريت دارد ، تأمين مىگردد . بديهى است كه در اين نقطه حسّاسيت و اهمّيت مسأله مديريت و اختلاف آرا و برنامه‌ها ظاهر مىشود و اغراض سياسى و جاه طلبى نيز نقش مهمى را ايفا مىنمايند و برحسب مبانى و جهان بينىهاى مختلف ، نظرات مختلف اظهار مىشود ، كه مجال شرح و بسط و تفصيل شكل‌ها و صورت‌هايى كه تاكنون عرضه شده يا در خارج وجود پيدا كرده در اين رساله نيست ، و به طور فشرده و اختصار مىگوييم : در اينجا در دو محيط و دو جوّ مىتوان سخن گفت :\r\nنخست : در محيط كسانى كه يا اصلًا به مبدأ و عالم غيب اعتقاد ندارند و در تاريكىهاى الحاد متحيّر و سرگردان هستند و اگر خيلى ترقّى فكرى و علمى داشته باشند ، بيش از حدّى كه در قرآن آمده است ، نيست :\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n« يَعْلَمُونَ ظاهِراً مِنَ الْحَياةِ الدُّنْيا وَهُمْ عَنِ الْآخِرَةِ هُمْ غافِلُونَ » ؛ « 1 »\r\n« ( اكثر مردم ) به امور ظاهرى زندگى دنيا آگاهند و از عالم آخرت به كلى بىخبرند » .\r\nو يا اگر به مبدأ و عالم غيب و حتى رسالات آسمانى معتقدند ، مسايل دنيا و خصوص اين‌گونه امور را به آن مرتبط نمىدانند و بشر را در اين امور مستقل و به خود واگذار مىشمارند و به اصطلاح ، روحانيت را از سياست ، و دين را از دنيا جدا مىدانند . و خلاصه به هيچ گونه ترتيب و الزام دينى در اين امور معتقد نمىباشند .\r\nدوم : در محيط اسلامى كه همه چيز و همه راه و روش‌ها با جهان‌بينى اسلامى بررسى مىشود و اسلام را از هر كمبود و كوتاهى و نقص منزّه مىداند و سياست و حكومت را از اسلام جدا نمىسازد و اسلام را فراگير همه مسايل زندگى بشر مىشناسد ، در چنين جوّى بايد نظام حكومت را از كتاب و سنّت و تعاليم اهل بيت پيغمبر صلى الله عليه و آله كه عدل قرآن مجيدند و تمسّك به آنها امان از ضلالت است ، گرفت .\r\nبنابراين ما برحسب هريك از اين دو جوّ ، بررسى را جداگانه آغاز مىكنيم و اول شكل مديريت را در محيطهاى الحادى و آن محيطهاى ايمانى كه دين را از دنيا ، و سياست را از ديانت و روحانيت جدا مىدانند ، بررسى كرده و با صاحبان اين افكار به مباحثه مىنشينيم .\r\nدر اين محيط مىگوييم : ايدئولوژى و مبانى عقيدتى و فكرى ما كه به اصطلاح زيربنا است با شما فرق جوهرى و بنيادى دارد . مىگوييم : انسان خودش مالك خودش و مالك جانداران و اشياى ديگر هرچه باشند ، نمىباشد و خدا مالك همه و صاحب اختيار همه است و بر همه چيز و همه امور ولايت دارد و مديريت\r\n\r\n\r\n","description":"","footnote":"\r\n( 1 ) . سوره روم ، آيه 7 .\r\n","page_name":" 196 ","page_number":196},
  {"content":"\r\n\r\nحقيقى با او است كه خالق و آفريننده و روزى دهنده و عالم به همه مصالح و مفاسد است و حكيم و خبير و لطيف و منعم و محسن و رحمان و رحيم و داراى تمام صفات كماليه و اسماء الحسنى است .\r\nاز اين جهت ولايت هر شخص ، حتى بر خودش و هر مداخله و تصرّف در امور ديگران بدون اينكه به اذن خدا و از جانب او و انفاذ اوامر و تشريعات او و عمل از جانب او و براى اطاعت و فرمان‌برى او باشد ، اعتبار نداشته و به هيچ وجه قابل توجيه نيست .\r\nبا آنان‌كه به عالم غيب و رسالات آسمانى نيز معتقدند ، اين سخن را داريم :\r\nرسالات آسمانى كه براى اصلاح بشر و تكميل او است ، بايد كامل باشد و نمىتوان در رسالات آسمانى نقصى فرض نمود ، و اگر در رسالات آسمانى ، صلاح امور دنياى بشر منظور نشده باشد ، خلاف مبانى عقيدتى اسلامى است . اسلام دين عبادت و سياست و نظام فكر و عمل و اجتماع و اداره همه شؤون است ، پس با هريك از اين دو طرز تفكّر مخالفت داريم :\r\nبا تفكّر نخست ، مخالفت ما ، مخالفت موحّد با مشرك و مؤمن با ملحد و اختلاف دو جهان‌بينى متضاد است .\r\nو با تفكّر دوم ، اختلاف در شناخت ايدئولوژى و جهان‌بينى واحد است كه وقتى شناخت كامل شد و ايدئولوژى و جهان‌بينى خود را كامل كنيم ، اختلاف مرتفع مىشود .\r\nجهان‌بينى اسلامى و خداشناسى و ابعاد ايمان به توحيد اگر درك شود ، خود به خود بطلان اين‌گونه نظام‌ها كه منفك از توحيد و حاكميت خدا است ، ظاهر مىشود .\r\nبنابراين و با صرف نظر از اين اختلاف بنيادى و عقيدتى ، شايان توجّه است :\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nاين رژيم‌هايى كه تعهّد دينى در آنها نيست ، به هر شكل و عنوان كه باشند ، ديكتاتورى و سلطنت مطلقه يا دموكراسى و به اصطلاح حكومت مردم بر مردم يا استبداد پرولتاريا و حزبى و هر صورت ديگر قابل اعتماد نمىباشد و حتى رژيم دموكراسى علاوه بر اينكه انتخاباتش - چنان‌كه در نظام‌هاى دموكراسى ديده مىشود - در محيط آزاد و دور از شهوات و اغراض پليد و استضعاف‌گرانه انجام نمىشود و فواحش و روسپىها و رقّاصه‌ها و تبليغات شهوت‌انگيز در پيروزى نامزدها نقش مؤثر دارند ، چنان‌كه سرمايه‌داران و صاحبان كارخانه‌ها نيز انتخابات را در اختيار مىگيرند و در واقع ، مبارزات انتخاباتى مبارزه بين سرمايه‌داران معيّنى است كه بر بازرگانى و كارخانه‌ها و بانك‌ها و امور اقتصادى سلطه دارند .\r\nعلاوه بر اين معايب كه هر نظام به اصطلاح دموكراسى به آن آلوده است ، اين نظام هم در متن و هويتش در حدّى استبدادى است و بر آن كسانى كه اين نظام را نمىپذيرند ، تحميل است . مثلًا هر كسى ملزم است در كاليفرنيا قوانين آمريكا را رعايت نمايد و حقّ تخلّف‌پذيرى براى او اعتبار نمىشود امّا اين الزام بر پايه چه منشأ و اساسى است ؟ و چرا بايد اكثريت به معناى عام ؛ يعنى اكثريتى كه نظام اقلّيت و اكثريت را پذيرفته است ، اقلّيتى كه اين نظام را صحيح نمىداند را ملزم به تسليم سازد ؟\r\nجز يك سلسله سخنانى كه به حفظ منافع و شهوات اكثريت مربوط مىشود ، پاسخ ندارند .\r\nدر اين نظام‌ها ، حقّ مفهوم ثابتى ندارد و همان است كه اكثريت آن را حقّ بداند و آن را بر اقلّيت تحميل مىكند ، هرچند اقلّيت معتقد باشد كه مفهوم حقّ ثابت و غير قابل تغيير است . اقلّيت در اين نظام‌ها در تخلّفاتش از قانون ، مجرم واقعى و متخلّف حقيقى كه در عرف اخلاق و فطرت انسان محكوم باشد ، نيست و حتى به\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nنظر اكثريت هم ، نمىتوان فرد متخلف را - چنان‌كه در نظامات دينى قابل نكوهش است - نكوهش كرد ؛ بلكه حكم به كيفر و نكوهش ، يك امر قراردادى است كه اكثريت به ملاحظه مصالح خودش ، خود را متعهّد مىداند كه به آن عمل كند و به اقلّيت هم كه آن را خلاف مصلحت خودش و بلكه اكثريت مىداند ، تحميل مىكند و خلاصه اين نظام نيز بر اساس اينكه حقّ با زور است ، هرچند زور اكثريت باشد ، ارتباط پيدا مىكند .\r\nو اشكال ديگر كلّ اين نظام‌هايى كه بر اساس ايدئولوژىهاى مثبت و ايمانى « 1 » نباشد ، اين است كه پشتوانه معنوى كه موجب تعهد نفسى و پيش خود شود ،\r\n\r\n\r\n","description":"","footnote":"\r\n( 1 ) . مبانى عقيدتى و ايدئولوژى بر دو نوع مىباشد : مبانى مثبت و ايمانى ، و مبانى منفىو سلبى . و به عبارت ديگر : ايدئولوژى معنوى و ايدئولوژى مادّى .\r\nايدئولوژىهاى مادّى سلبى ، همه چيز عين عالم مادّى است و ماوراى آن چيزى نيست و هرچه هست مظاهر مادّه و تغييرات و تبادلاتى است كه در آن ظاهر مىشود . اين‌گونه ايدئولوژى ، جز نفى و سلب مفهومى ندارد ؛ زيرا جهان ماده و مظاهر مختلف و تغييراتى كه در آن ظاهر مىشود ، قابل انكار نيست . و وجود عالم مادى در مقابل قائلين به عالم غيب ايدئولوژى نيست ؛ بلكه ايدئولوژى يك فرد مادّى اين است كه هرچه هست همين ماده است و ماوراء آن چيز ديگر نيست ، و همين است كه مادّى نمىتواند آن را اثبات كند و نمىتواند به عنوان ايدئولوژى آن را عرضه بدارد . وجود جهانى مادى ثابت است و كسى را در آن حرفى نيست و در نفى و اثبات آن اختلافى نمىباشد كه قائل به وجود آن ، آن را ايدئولوژى خود بداند .\r\nآنچه مورد اختلاف است انحصار عالم وجود و هستى به عالم ماده و نفى عالم غيب است كه مادّى بر آن اصرار دارد و موحد و خداپرست آن را ردّ مىكند و به عالم غيب نيز معتقد است .\r\nبنابراين اوّلًا : ايدئولوژى مادّى كه انكار عالم غيب باشد ، قابل اثبات نيست تا بتوان آن را زيربنا قرار داد و بر اساس آن نظام و قانون پيشنهاد كرد .\r\nثانياً : نفى و سلب چون چيزى نيست ، بر فرض اثبات هم زيربنا نمىشود ، و اگر بگويند : زيربنا عقيده به انحصار وجود به عالم مادّى است ، مىگوييم : اين عقيده در انسان هيچ‌گونه تعهدى نمىآورد و براى خود عالم مادّى به اين تفسير احترامى نمىتوان ثابت كرد تا چه رسد براى عقيده به آن .\r\n","page_name":" 199 ","page_number":199},
  {"content":"\r\n\r\nندارند . لذا مىبينيم در همين كشورها ، با يك كودتاى نظامى وضع عوض مىشود و هيچ كس هم نمىگويد كه اين نظام غير قابل تغيير بود و حال كه نظام جديد مستقر شده آن نظام همچنان اعتبار دارد و بايد مطاع و مُتبَع باشد ، به عكس نظام‌هاى دينى مثل نظام امامت ، ملاحظه مىكنيد با اينكه چهارده قرن بر آن گذشته است و جز در عصر شخص رسول خدا صلى الله عليه و آله و پنج سال حكومت على عليه السلام و شش ماه حكومت امام حسن عليه السلام استقرار نيافت ، همچنان باقى است و هيچ وقت معتقدان به اين نظام تسليم نظامات ديگر نشده ، و نظام امامت را ساقط و منقرض شده ندانستند ؛ بلكه بر اين عقيده استوار ماندند و در همين حكومت‌ها هم در عين اينكه تحت سلطه زور و ديكتاتورى حكّام جور بودند از نظام امامت پيروى مىكردند ، و در دوره غيبت كبرى هم به علماى عامل و مجتهدين عادل در امور خود مراجعه مىنمودند .\r\n\r\nنظامات ديگر\r\nآنچه گفته شد ، پيرامون نظامات به اصطلاح دموكراسى است كه تقريباً بيشتر نظامات كنونى جهان مدّعى آن هستند ؛ امّا نظامات ديگر مثل نظامات كمونيستى و تك حزبى معايب و مفاسدشان بيش از اينها است .\r\nدر اين نظامات ، ديكتاتورى و بىاعتنايى به حقوق بشر و كرامت و حرّيت انسان به گونه بىسابقه‌اى جريان دارد و عده‌اى كه گاه شماره آنها به ده درصد ديگران نمىرسد ، مالك الرقاب و مطلق العنان هستند . و به اسم حزب و ترقّى ، بدترين تجاوزات را به حقوق ديگران معمول مىدارند ، و اگر در آنجا اكثريت ، اقلّيت را ملزم به قبول تصميمات خود مىكنند ، در اينجا اقلّيت زورمند و سلطه‌گر و خون‌خوار بر اكثريت تحميل شده و خود را قيّم و مالك و صاحب اختيار اكثريت قرار داده است .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nو خلاصه دنيا در بين سلطه جويان اين نظام‌ها ، بدترين حالات را مىگذراند و دست رنج زحمتكشان و كشاورزان و كارگران ، صرف تقويت تسليحات پاسدارى از اين حكومت‌هاى فاسد مىشود و هزينه‌هايى كه اگر به مصرف نيازمندىهاى بشر مىرسيد ، امروز صدها ميليون انسان با رنج و درد گرسنگى و بيمارىهاى گوناگون و كمبودها و فشارهاى طاقت فرساى تأمين معاش ابتدايى دست به گريبان نبودند .\r\nبه نظر مىرسد كه سخن گفتن از معايب و مفاسد اين نظام‌ها و مكتب‌ها توضيح واضح باشد ، و اگر رسانه‌هاى گروهى و مطبوعات در اختيار انسان‌ها و افكار سالم بود ، احدى به اين نظام‌ها گرايش پيدا نمىكرد و فريب زمامداران آنها را كه هر روز در نقطه‌اى از جهان ، مثل فلسطين ، افغانستان ، لهستان ، اريتره و نقاط ديگر به وحشىترين جنايات دست مىزنند ، نمىخورد . « 1 »\r\n\r\n\r\n","description":"","footnote":"\r\n( 1 ) . اگر انسان شرافت‌مندى بخواهد عليه اين نظام‌ها ادّعانامه صادر كند ، بايد كتاب‌ها بنويسد و سرانجام بگويد : صد آفرين به عالم حيوانات درنده و شهوت ران ! !\r\nهمين امروز ( دهم رمضان 1402 ) راديو بى بى سى اطّلاع داد كه عدّه‌اى از نمايندگان كنگره آمريكا به اعتياد و آميزش با جوان‌هايى كه به عنوان نامه‌رسان و شغل‌هاى ديگر در ارتباط بوده‌اند ، متهم شده‌اند . اين نمايندگان بزرگ‌ترين مجمع سياسى جهان كه در تعيين سياست‌هاى جهان و نظام فرهنگى و اجتماعى و اقتصادى آمريكا مؤثرند و جريان‌هاى استعمار آمريكا و جنايات آن را رهبرى مىنمايند و به قدرت تكنيك و صنعت افتخار مىكنند ، اين جوان‌ها را فريب داده و به وعده ترفيع مقام و رتبه در منجلاب فساد وارد مىنمايند . از اين‌گونه خبرها از غرب و شرق متمدّن و مترقّى بسيار شنيده و مىشنويم . آلبرت ماشه رهبر كمونيست‌هاى فرانسه سال‌ها است كه با زن قانونى فرد ديگرى زندگى مىكند و از آن زن دو فرزند هم دارد .\r\nنظام‌هاى كنونى ، نظام‌هايى است كه امثال ريگان و برژنف و ميتران و تاچر از آنها سر در مىآورند و جنايات فلسطين و لبنان و افغانستان و نقاط ديگر را براى توسعه‌طلبى و استثمار انسان‌هايى كه قيمت يك فردشان در انسانيت از تمام استعمارگران آمريكا و كمونيست‌هاى روسيه بيشتر است ، مرتكب مىشوند و همه اين جنايات را تجدّد و ترقّى گفته و به اسم صلح و همزيستى مرتكب مىشوند .\r\n","page_name":" 201 ","page_number":201},
  {"content":"\r\n\r\nفقط در اينجا آنچه بايد توضيح داده شود ، درباره آن دسته نظامات سوسياليستى و دموكراسى است كه مىخواهند با حفظ دين و به قول خودشان عدم تعرّض به عقايد مذهبى و احترام از نظامات عبادى و اخلاقى و آزادى تبليغ دين و رفتن به معابد ، موجوديت داشته باشند و دين را در معابد و پرداختن به اخلاق فردى و عبادات ، منحصر و محبوس سازند . و نزديك به يك قرن است كه استعمارگران كوشش مىكنند آن را به مسلمانان نيز بقبولانند و آنان را كه از اين نظرها و آراى ضدّ اسلامى طرفدارى مىكنند ، روشنفكر و متعهد و متجدد و مترقى مىخوانند .\r\nاگر مقصود اين است كه سوسياليسم و دموكراسى و حاكميت ملّى ، با دين معارضه‌اى ندارند و هر دو مىتوانند پا به پاى يكديگر به پيش بروند ؛ زيرا قلمرو سيادت و مداخله آنها با هم ارتباط ندارند . قلمرو نظام هرگونه كه باشد ، حكومت و سياست ، بازار و خيابان ، اداره و كارخانه ، قضاوت و قانون و اين‌گونه امور است ، و قلمرو دين ، كليسا و معبد و اخلاق و نوع‌پرورى و كارهاى بشردوستانه و نيايش و پرستش است .\r\nپاسخ مىدهيم : اين برحسب تفسير نادرستى است كه شما از دين مىنماييد و اين عين تخطّى و تجاوز به قلمرو دين است . اين تفسير اگر با آنچه مسيحيان به آن معتقدند و آن را تعليمات مسيح مىدانند ، مطابق باشد ، با رسالات آسمانى از جمله رسالت مسيح و خصوصاً با رسالت اسلام كه جهانى است و بيشتر احكام و تعليمات آن مربوط به امورى است كه شما آن را از قلمرو دين خارج مىشماريد مخالف است و هر مسلمانى با قاطعيت آن را ردّ مىكند .\r\nاسلام هرگز اجازه نمىدهد كه در كوچك‌ترين احكام و برنامه‌هايش ، تحريف و تغييرى داده شود و حتى حكم مستحب و مكروه آن را ، واجب يا حرام و مباحش\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nرا مكروه يا مستحب بگويند .\r\n« حَلالُ مُحَمَّدٍ صلى الله عليه و آله حَلالٌ إِلى يَوْمِ الْقِيامَةِ ، وَحَرامُ مُحَمَّدٍ صلى الله عليه و آله حَرامٌ إِلى يَوْمِ الْقِيامَةِ » .\r\nو اگر مقصود اين است كه در قوانين و احكام و نظامات مالى و قضايى و كليه امور ، قانون اسلام جارى باشد و فقط در انتخاب حكومت ، نظام اكثريت را بياورند و به روش دموكراسى و حاكميت ملّى و حكومت مردم بر مردم بروند ، اين نظر را بپذيرند كه اسلام در امر رژيم و نظام اداره ساكت است و در عين حال كه اطاعت از اولى الأمر به صريح قرآن مجيد واجب است ، در طرز تعيين ولىّ امر و روش مديريت جامعه پيشنهاد و دستورى ندارد .\r\nچنان‌كه اخيراً هم بعضى به اصطلاح روشنفكران اهل سنّت ، نظر به اينكه نتوانسته‌اند جريان خلافت را در صدر اسلام ، بر پايه يك برنامه معيّن قرار دهند و از سوى ديگر نيز ، نمىخواسته يا مصلحت نديده‌اند آن جريان‌ها را كه موجب خانه‌نشينى امام منصوص گرديد ، غير شرعى اعلام كنند ، همين نظر را اظهار نموده كه در امر زمامدارى دستور و برنامه شرعى وجود ندارد و مردم ، خود بايد اين مشكل را در هر عصر به هر شكلى كه صلاح ديدند ، علاج نمايند كه طبعاً يكى از اين شكل‌ها هم نظام اكثريت مىباشد .\r\nو شگفت‌انگيز اين است كه بعضى شيعه‌زاده‌هاى به اصطلاح روشنفكر نيز چون ديده‌اند نصوص بسيارى را ، كه بر خلافت و امامت اميرالمؤمنين عليه السلام و تعيين آن حضرت به جانشينى پيغمبر صلى الله عليه و آله دلالت دارد و نظام شورايى و حكومت مردم بر مردم را در اسلام بىموضوع مىسازد ، نمىتوانند انكار كنند ، طرح ديگرى ريخته و نظر ديگرى اظهار نموده‌اند كه هم غرب زده‌ها و شيفتگان نظام شورايى و اكثريت و دموكراتيك را راضى كنند ، و هم در محيط شيعه ، اگر بتوانند معتقدان به نظام\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nامامت را اغفال نمايند .\r\nاز سخنان اين افراد استفاده مىشود كه اذعان دارند به اينكه گزينش‌هاى متعدّد پيغمبر اسلام صلى الله عليه و آله و تعيين‌هاى رسمى و اعلام‌هاى مكرر آن حضرت كه در كمال صراحت ، اميرالمؤمنين على عليه السلام را به امارت مؤمنين و امامت و ولايت منصوب داشته است ، جهت معرّفى است و نصب و تعيين نيست . و اصلًا رژيم امامت يك رژيم موقّت است و مقدّمه نظام شورايى است و براى اينكه بچّه‌هاى آشنا به اصطلاحات غرب و شرق گفتارش را بپذيرند ، امامت را به رژيم‌هاى انقلابى سفارش شده در كنفرانس \" باندونك \" تشبيه كرده ، چون جامعه هنوز آمادگى آن را نيافته است كه كارش به خودش واگذار شود ، رهبر آن انقلاب ، يك نفر را كه از همه بيشتر آگاه به انقلاب و اهداف آن باشد و بتواند مردم را در مسير انقلاب رهبرى كند ، به مردم معرّفى مىنمايد . « 1 » اين مضمون دو نظر روشنفكرانه در محيط سنّى و تشيّع است ؛ امّا پاسخ به اين دو نظر :\r\nپاسخ به نظر اوّل : اين است كه مهمل گذاردن چنين امر مهمى كه در امور دنيا و بلكه آخرت مردم - امرى به اهمّيت آن كم پيدا مىشود - خلاف لطف و اوصاف كماليه خدا و ربوبى پروردگار است و علاوه ، اقرار به نقص دين است كه به صريح آيه « الْيَوْمَ أَكْمَلْتُ لَكُمْ دِينَكُمْ » « 2 » كامل گرديده است .\r\nو چگونه مىشود كه معرفت امام با اين همه تأكيد واجب شده و اطاعت امام نيز برحسب آيه « أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنكُمْ » « 3 » واجب شده باشد .\r\n\r\n\r\n","description":"","footnote":"\r\n( 1 ) . منظور انقلاب‌هاى قبل از دهه پنجاه و سوسياليستى و يا به ظاهر دموكراسى بوده است .\r\n( 2 ) . سوره مائده ، آيه 3 .\r\n( 3 ) . سوره نساء ، آيه 59 .\r\n","page_name":" 204 ","page_number":204},
  {"content":"\r\n\r\nامّا امامى كه بايد شناخته شود ، معرفى نشده باشد . و ولىّ امرى كه اطاعت از آن واجب است ، معلوم نشده باشد . اين نظر - چنان‌كه قبلًا به آن اشاره كرده و بعد هم اشاره مىنماييم - كاملًا غير منطقى است و قابل قبول نيست .\r\nو امّا پاسخ به نظر دوم : اين است كه : اوّلًا : اصولًا نظام دموكراسى و حكومت مردم بر مردم با شرايع ابراهيم و توحيدى خصوصاً اسلام كه ابعاد گوناگون توحيد را شرح و بسط داده و دعوت توحيدىاش خالص و دور از شائبه‌هاى شرك در اختيار بشريت قرار دارد ، منافات دارد و قبول اين‌گونه رژيم‌ها با قبول ساير نظامات اسلام ، مثل تلفيق بين شرك و توحيد است . بين حكومت خدا بر مردم و حكومت مردم بر مردم همان فاصله است كه بين حكومت خدا بر مردم و حكومت شاه بر مردم است :\r\n« اللَّهُ وَلِىُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَالَّذِينَ كَفَرُوا أَوْلِيآؤُهُمُ الطّاغُوتُ » ؛ « 1 »\r\n« خدا يار اهل ايمان است ، آنان را از تاريكىهاى جهان بيرون آرد و به عالم نور برد ، و آنان كه راه كفر ورزيدند ، يارشان شيطان و ديو رهزن است كه آنها را از عالم نور بيرون آورده و به تاريكىهاى گمراهى افكنند » .\r\nنظام اسلام ، حكومت خدا و احكام الهى است و ولايت‌ها هم بايد از جانب او به اذن و تشريع او باشد .\r\nثانياً : نظام امامت نظام موقت نيست ، چنان‌كه اميرالمؤمنين عليه السلام مىفرمايد :\r\n\r\n\r\n","description":"","footnote":"\r\n( 1 ) . سوره بقره ، آيه 257 .\r\n","page_name":" 205 ","page_number":205},
  {"content":"\r\n\r\n« اللهُمَّ بَلى لا تَخْلُو الأَرْضُ مِنْ قآئِمٍ للَّهِ بِحُجَّةٍ » . « 1 »\r\n« هيچ عصر و زمانى زمين خالى از وجود حجت و امام نخواهد بود » .\r\nثالثاً : آياتى مثل : « إِنِّى جاعِلٌ فِي الْأَرْضِ خَلِيفَةً » « 2 » و « يا داوُدُ إِنّا جَعَلْناكَ خَلِيفَةً فِي الْأَرْضِ » « 3 » و « إِنّى جاعِلُكَ لِلنّاسِ إِماماً » « 4 » صراحت دارند بر اينكه امامت معرفى ساده نيست ؛ بلكه جعل و انتصاب الهى است .\r\nرابعاً : اين همه نصوص و روايات كه در مورد امامت ائمّه عليهم السلام رسيده است ، به صراحت دلالت بر انتصاب آنها به امامت دارد و هرگز به اين صورت كه : « آنچه از سوى خدا و پيغمبر انجام مىشود ، معرّفى است ؛ امّا تعيين و گزينش بايد از جانب مردم باشد » قابل توجيه نيست ؛ زيرا سؤال مىشود : اگر مردم ، ديگرى را به زمامدارى برگزيدند ، آيا وجوب اطاعت خواهد داشت يا نه ؟ و آيا شخص معرّفى شده بدون گزينش مردم به خصوص با گزينش ديگرى ، وجوب اطاعت دارد يا نه ؟\r\nو آيا خود شخص معرّفى شده ، بايد از برگزيده مردم اطاعت كند يا نه ؟\r\nاينها سؤالاتى است كه پاسخ صحيح آن ، ردّ اين نظريه به اصطلاح روشنفكرانه است .\r\n\r\nبررسى شكل مديريت در محيط اسلامى\r\nدر محيط اسلامى چنان‌كه گفته شد - در شناخت شكل مديريت كه فردى يا جمعى است و به انتخاب مردم يا انتصاب الهى است - بايد به كتاب و سنّت\r\n\r\n\r\n","description":"","footnote":"\r\n( 1 ) . نهج البلاغه ، حكمت 139 .\r\n( 2 ) . سوره بقره ، آيه 30 .\r\n( 3 ) . سوره ص ، آيه 26 .\r\n( 4 ) . سوره بقره ، آيه 124 .\r\n","page_name":" 206 ","page_number":206},
  {"content":"\r\n\r\nو تعليمات و راهنمايىهاى اهل بيت عليهم السلام كه عدل قرآن مجيدند ، مراجعه نمود . در اين محيط همه معتقدند كه در اسلام ، در بيان هر تعليم و ارشادى كه با سعادت واقعى بشر ارتباط داشته باشد ، كوتاهى نشده و هر تشريعى كه مورد نياز بشر باشد ، انجام شده است .\r\nبا اين بينش اسلامى و با مراجعه به تاريخ اسلام و آيات قرآن مجيد و احاديث شريفه ، غير از نظام امامت ، مشروعيت هيچ يك از نظام‌هايى كه در طول چهارده قرن بر مسلمين حكومت يافته‌اند ، به دلايل زير قابل اثبات نيست :\r\n1 - آنان كه در طرف مقابل نظام امامت قرار دارند ، از معرفى نظام واحدى به عنوان نظام اسلام عاجزند و با توجيهاتى كه هرگز قابل قبول نيست ، مانند كسانى كه خود را در مقابل قضاياى واقع شده مىبينند ، نظامات گوناگون را كه برخى از آنها در فساد كم‌نظير و نمونه بوده‌اند ، شرعى شمرده يا حداقلّ اطاعت از آنها را يك تكليف شرعى اعلام مىكنند .\r\nاين عجز و ناتوانى آنها از معرّفى نظام واحد به دو جهت است :\r\nيكى اينكه با مراجعه به كتاب و سنّت براى نظامات ديگر غير از نظام امامت ، نمىتوان مستند صحيح و قانع كننده‌اى پيدا كرد و حتى خود برقرار كنندگان اين نظامات نيز چنين ادعايى نكردند و به عنوان اينكه نظامى را كه برقرار كرده‌اند ، نظام شرعى و اسلامى است و شكل و نوع آن از سوى شرع معين آن نظامات را مطرح نساختند .\r\nو ديگر از اين جهت است كه پس از رسول خدا صلى الله عليه و آله ، در اثر انحراف سياست اسلام از مسير امامت ، حكومت شكل‌هاى مختلف گرفت و روش و روند واحدى نيافت تا بتوان شرعى بودن آن را به گونه‌اى توجيه نمود ؛ بلكه در اثر صورت‌هاى گوناگونى كه حكومت به خود گرفت و در هر صورت بر مسلمين تحميل مىشد و جز پيروان امامت كسى آن را ردّ نمىكرد ، كاملًا اين موضوع - كه اسلام نظام\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nحكومتى ندارد - براى مردم قابل قبول شد ، يا ناچار شدند از ترس شمشير ، قفل خاموشى بر دهن بزنند و از اين موضوع چيزى نگويند تا گرفتارىها و محروميت‌ها و فشارها و زندان‌ها و شكنجه‌هايى را كه شيعه ديدند ، نبينند .\r\n2 - چنان‌كه مىدانيم به دنبال يك سلسله بست و بندهاى سياسى حزبى مركب از عدّه‌اى كه از عصر پيغمبر صلى الله عليه و آله و خصوصاً در سال‌هاى آخر حيات آن حضرت براى تسلّط بر مسلمين و در اختيار گرفتن حكومت همكارى داشتند ، شكل گرفت كه حتى در مقام قتل پيغمبر صلى الله عليه و آله برآمدند و پس از رحلت آن حضرت جريان سقيفه بنى ساعده « 1 » را پيش آوردند و اشخاصى كه آن اجتماع را اداره مىكردند ، مطلبى را كه عنوان نمىكردند ، استدلال به سنّت پيغمبر صلى الله عليه و آله و ارشادات و اعلان‌هاى رسمى آن حضرت بود . چون همه اين را مىدانستند كه اگر آن مسايل مطرح شود و حكومت بر آن اساس مستقر گردد ، نه براى آن اجتماع موضوعى باقى مىماند و نه براى رياست خودشان ؛ زيرا آن كس را كه پيغمبر صلى الله عليه و آله منصوب و معلوم كرده بود ، در سقيفه شركت نداشت و اينها هم كه شركت داشتند منصوب نبودند ، لذا اين جاه‌طلبان و شيفتگان حكومت ، آن تأكيدات و توصيه‌ها و ابلاغات علنى و رسمى پيغمبر صلى الله عليه و آله را ناديده گرفتند و در سقيفه ، بدون اينكه قبلًا نوع نظامى را كه بايد حاكم شود ، مشخص نمايند ، با تبانىها و سازش‌هاى سياسى ، سعد بن عباده را كه رقيب مهمشان در آن اجتماع بود ، كنار زدند « 2 » و با ابوبكر بيعت كردند و سؤالات بسيارى از جمله پرسش‌هاى زير در اين جريان بىجواب ماند :\r\nاوّلًا : چرا اين عدّه استبداد ورزيدند و بدون اينكه ديگران ، به خصوص\r\n\r\n\r\n","description":"","footnote":"\r\n( 1 ) . راجع به جريان عجيب سقيفه ، به كتاب \" السقيفه \" علّامه كبير مرحوم شيخ محمّدرضا مظفر - جزاه اللَّه عن الاسلام خير الجزاء - مراجعه شود .\r\n( 2 ) . و بعد هم او را كشتند و قتلش را به اجنّه نسبت دادند .\r\n","page_name":" 208 ","page_number":208},
  {"content":"\r\n\r\nبنىهاشم و شخصيتى مثل امام على عليه السلام را به آن اجتماع دعوت كنند و از نظرشان آگاه شوند ، پيش‌دستى نمودند ؟ ! آيا غير از اين بود كه اگر على عليه السلام در آن اجتماع حضور مىيافت ، امكان آن‌كه گروهك‌هاى سياسى به مقاصد خود نرسند ، افزايش مىيافت ؟ !\r\nثانياً : چرا بعد از مشورت‌هاى صورى ، نتيجه را به ساير مسلمين در مسجد و جلسه علنى اطّلاع ندادند تا همگان رأى و نظر بدهند ؟ !\r\nثالثاً : تعيين ابوبكر بر خلافت بر چه اساسى بود ؟ آيا براساس اجماع اهل سقيفه يا اكثريت آنها بود ؟ ! يا براساس اجماع عموم اهل حلّ و عقد از جمله بنىهاشم يا اكثريت اهل حلّ و عقد ؟ ! يا بر اساس اجماع همه يا اكثريت مسلمين بود ؟ اگر براساس اجماع اهل سقيفه يا اهل حلّ و عقد يا اجماع مسلمين بود كه هيچ يك از اين اجماع‌ها حداقل تا مدتى حاصل نشد . بنابراين در اين مدت ابوبكر بر چه اساسى مداخله در امور جامعه مىكرد ؟ ! و چرا براى او به زور و اكراه و تهديد ، از اشخاص مطالبه بيعت مىكردند ؟ ! و حتى تهديد مىكردند كه بنىهاشم را در خانه حضرت زهرا عليها السلام به آتش خواهند سوخت ؟ !\r\nو اگر اكثريت بوده ، اين اكثريت از كجا اعتبار شرعى پيدا كرد ؟ ! و به فرض اينكه در سقيفه ، اكثريت با ابوبكر بيعت كرده باشند - با اينكه جريان معلوم نيست - چرا بيعت آن اكثريت كه در برابر مسلمين اقلّيت بودند ، اساس كار شد و ديگران مجبور شدند با او بيعت كنند و سخن از ديگران گفتن ممنوع گرديد ؟ !\r\nبه اتّفاق اهل سنّت ، حضرت سيدة نساء العالمين ، صديقه طاهره فاطمه زهرا عليها السلام از حكومت ابوبكر ناراضى بود و با حكومت او مخالفت داشت . و حتى نقل مىكنند : تا زمانى كه حضرت زهرا عليها السلام زنده بود ، احدى از بنىهاشم و وابستگان به آنها با ابوبكر بيعت نكردند . اين موضوع خود دليلى بر عدم\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمشروعيت حكومت و جواز مخالف با آن است و ديگر راه هرگونه توجيه شرعى براى حكومت ابوبكر بسته مىشود . و به فرض اينكه محملى براى آن بتراشند ، موضع حضرت فاطمه عليها السلام و تصويب على عليه السلام از آن موضع و تبعيت بنىهاشم از آن دليل بر اين است كه شرعى ندانستن حكومتى مثل حكومت ابى بكر جايز است و هركس هم به تبعيت از حضرت زهرا عليها السلام آن را شرعى نداند ، به خطا نرفته است .\r\nهمان‌طور كه عالم معروف شيخ حسن بناء ، رهبر اخوان المسلمين ، در عذر شيعه بر ردّ خلافت ابوبكر گفته است كه :\r\n« كانَتْ هذِهِ عَقِيدَةٌ فاطِمَة » ؛ « 1 »\r\n« اين عقيده ، عقيدهء فاطمه است » .\r\nو در برابر آن ، هيچ مسلمان معتقد به خدا و رسول ، جز تسليم و عدم اعتراض و تصويب چاره‌اى نخواهد داشت .\r\nبالاخره از ميان اين بست و بندها و تبانىهاى سياسى كه عليه بنىهاشم و براى جلوگيرى از اجراى برنامه‌اى كه پيغمبر صلى الله عليه و آله مقرّر كرده بود ، انجام شد ، ابوبكر بر كرسى حكومت نشست و پيراهن خلافت و حكومت را دربر نمود و چنان‌كه گفتيم ، معلوم نشد بر چه اساسى حكومت او بر مردم تحميل شد ، بعدها كه به\r\n\r\n\r\n","description":"","footnote":"\r\n( 1 ) . مرحوم استاد آيت اللَّه آقاى سيّد محمّدتقى خوانسارى قدس سره كه در قدس و تقوى و غيرت اسلامى و فداكارى در راه دين و دفاع از حريم اسلام كم‌نظير بود ، نقل مىفرمود : در سفر حج بيت اللَّه الحرام با شيخ حسن بناء در مدينه طيبه يا مكه معظمه ( ترديد از اين‌جانب است ) مجالس متعددى ديدار و بحث داشتم و بالاخره در مسجد مدينه يا مسجد الحرام ( باز هم ترديد از حقير است ) شيخ حسن بناء سخنرانى كرد و در آن از شيعه دفاع نمود تا به عقيده آنها در موضوع خلافت و ابوبكر رسيد گفت : كانت هذه عقيدة فاطمة . مقصودش اين بوده كه اين عقيده شيعه برغصب خلافت ، عقيده‌اى نيست كه كسى بتواند آنها را بر آن مؤاخذه كند ؛ زيرا عقيده فاطمه زهرا عليها السلام است .\r\n","page_name":" 210 ","page_number":210},
  {"content":"\r\n\r\nتدريج اعتراضات به شرعيت حكومت او ، افكار را به خود مشغول ساخت ، جيره‌خواران سياست‌هايى كه ناچار بودند آن سنگ اساس و بنا را محكم سازند ، به دستور اربابان خود براى پيدا كردن دليل بر مشروعيت آن به دست و پا افتادند و به اجماع و حديث : « لا تَجْتَمِعُ أُمَّتِي عَلى خَطَأٍ » متشبّث شدند و گفتند : امّت بر خطا اجماع نمىكنند و خلافت ابوبكر به اجماع امّت محقق شد . در صورتى كه :\r\nاوّلًا : صحّت صدور اين حديث ثابت نيست .\r\nثانياً : به فرض صدور ، عدم اجتماع امّت بر خطا به واسطهء وجود معصوم در بين آنها است ، و با مخالفت يك فرد كه محتمل باشد همان امام معصوم است ، اجماع اعتبار ندارد .\r\nثالثاً : اينكه مىگويند : اجماع امّت حجت است ، آيا مقصود اين است كه در موضوعات اگر اجماع نمودند بر خطا نخواهند رفت ، يا اينكه اجماع در عرض وحى و تشريع الهى مشروع است ؟ !\r\nگمان نمىكنم قائلين به حجّيت اجماع ، چنين اعتبارى را براى اجماع قائل باشند كه برگشت به اين كند كه امّت به وسيلهء اجماع مىتوانند وضع قانون نمايند .\r\nدر اينجا نهايت امر اين است كه گفته شود : اجماع امّت كاشف از نصّ و تشريع است .\r\nرابعاً : اين چگونه اجماعى بود كه بر حسب روايات عامّه ، فاطمهء زهرا سيده بانوان اهل بهشت در آن وارد نبود و با آن مخالف بود ، و بنىهاشم و جمعى ديگر نيز حداقل تا فاطمه عليها السلام از دنيا رحلت نكرده بود ، در آن نبودند و شخص على عليه السلام تا پايان دوران حياتش از آن شكايت مىكرد و در خطبه شقشقيه ، آن را محكوم و به باد انتقاد مىگرفت .\r\nچنان فرض مىكنيم كه حكومت ، به اجماع امّت حكومت يافت و خلافت\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nابوبكر را با اين تاريكىها و اين همه پرسش‌ها پشت سر مىگذاريم و با تاريخ پيش مىرويم تا به مرض موت ابوبكر مىرسيم .\r\nدر اينجا تاريخ مىگويد : ابوبكر در بيمارىاش ، در حالى كه گاهى از هوش مىرفت ، در اين انديشه افتاد كه امّت را در امر حكومت بعد او خود سرگردان نگذارد و خودش يك نفر را معيّن كند كه بعد از او اختلافى پيش نيايد ؛ يعنى كارى را كه به گفته اين سياست‌بازان ، پيغمبر صلى الله عليه و آله انجام نداد ، ابوبكر براى رعايت مصلحت امّت انجام داد و كاغذ و قلم و نويسنده خواست تا وصيت خود را بنويسد و تسجيل كند و در اينجا عمر و حزبش كه در بيمارى پيغمبر صلى الله عليه و آله - وقتى قلم و كاغذ طلبيد تا براى امّت چيزى را بنويسد كه پس از آن هرگز گمراه نگردند - مانع شدند و زبان را به آن بىادبى و جسارت فراموش نشدنى نسبت به رسول خدا صلى الله عليه و آله باز كرد ، كه خدا در حقّش فرمود :\r\n« وَما يَنطِقُ عَنِ الْهَوى * إِنْ هُوَ إِلّا وَحْىٌ يُوحى » . « 1 »\r\nو هيچ ايرادى نگرفتند و « حَسْبُنا كِتابُ اللَّهِ » نگفتند ؟ ! و ابوبكر را كه گاهى بيهوش مىشد و گاهى به هوش مىآمد و طبعاً چنين بيمارى هذيان مىگويد و سخنش معتبر نيست ، از وصيت مانع نشدند و نگفتند : « إِنَّ الرَّجُلَ لَيَهْجُرُ ؟ ! »\r\nبارى عثمان براى نوشتن وصيت ابوبكر آماده شد و شروع به نوشتن كرد . « 2 » وقتى به نام شخصى كه منصوب مىشود رسيد ، ابوبكر از هوش رفت ، عثمان از پيش خود نام عمر را نوشت . پس از آن‌كه به هوش آمد ( كه به گمان من هرگز به هوش نيامد و مرد ) از عثمان پرسيد ، عثمان گفت : عمر را نوشتم . ابوبكر هم\r\n\r\n\r\n","description":"","footnote":"\r\n( 1 ) . سوره نجم ، آيه 3 و 4 .\r\n( 2 ) . تفصيل و جريان كامل اين واقعه را در كتب تاريخ مثل تاريخ ابن اثير مطالعه نماييد .\r\n","page_name":" 212 ","page_number":212},
  {"content":"\r\n\r\nتصويب كرد .\r\nو به اين صورت - يا بگوييم : - با اين نقشه و دسيسه ، حكومت و ولايت‌عهدى عمر بدون هيچ گفتگو و مراجعه به اجماع ، به خلق اللَّه تحميل شد و اين صورت دومى بود كه طى اين مدت كوتاه رژيم را دگرگون كرد و نظام را عوض نمود .\r\nدر اين مورد هم پرسش‌هايى از جمله سؤالات زير بدون پاسخ مىباشد :\r\n1 - اگر حكومت شرعى به اجماع امّت است ؛ چرا ابوبكر از آن عدول كرد و روش ولايت‌عهدى را تجديد نمود و امّت را از حقّ انتخاب محروم كرد ؟ !\r\n2 - اين تعيين جانشين شرعاً چه اعتبارى دارد ؟ !\r\n3 - اگر به گفته اينها : پيغمبر صلى الله عليه و آله كسى را به خلافت و جانشينى خودش منصوب و معيّن نكرد ، چرا ابوبكر به پيغمبر اكرم صلى الله عليه و آله تأسى نكرد ؟ ! و چرا خود را در رعايت مصلحت امّت و جلوگيرى از وقوع اختلاف دلسوزتر و بلكه مدبّرتر از پيغمبر صلى الله عليه و آله جلوه داد ؟ !\r\n4 - چرا عمر در وصيت ابوبكر كه در حال شدت بيمارى و زوال هوش و درك بود ، ايراد نكرد و « حَسْبُنا كِتابُ اللَّهِ » نگفت ؟ ! و ابوبكر را به هذيان‌گويى متهم نساخت ؟ !\r\n5 - چرا عثمان پيش از اينكه ابوبكر نام عمر را ببرد ، از پيش خود اسم او را نوشت ؟ آيا جز براى اين بود كه اگر ابوبكر به هوش نيامد و مرد ، نوشته را به عنوان وصيّت ابوبكر ارائه دهد و عمر را به مردم تحميل نمايد ؟ و آيا اين بهترين دليل بر اين نيست كه اين افراد در مسايل سياسى و رياست ، پاىبند حقيقت و امانت و معيارهاى شرعى نبودند ؟\r\nبارى اينجا پرده به اين صورت عوض شد و نظام به ادعاى شورايى يا اجماعى يا اكثريت يا هيچ كدام ، به نظام وليعهدى تغيير شكل داد و مشروعيت آن بر هيچ\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nپايه‌اى اثبات نشد و مردم را با سلطه‌اى كه حزب حاكم داشت ، در برابر پيش آمد واقع شده قرار دادند و با سوابقى كه از روى كار آمدن ابوبكر بود كه حتى به حريم احترام شخصيتى مثل على عليه السلام تجاوز كردند ، و يگانه فرزند پيغمبر صلى الله عليه و آله را با آن همه عظمت مقام به آن وضع دلخراش آزردند ؛ در اين موقع كه قدرت گروه حاكم بر مردم به مراتب بيشتر بود و موضع سياسى حزب حقّ و پيروان اسلام راستين به واسطه شهادت حضرت زهرا عليها السلام سخت ضعيف شده بود ، كسى جرأت اعتراض و پرسش و سؤال نداشت ، و يا سؤال و اعتراض را بىنتيجه مىدانستند و سوء جريان به وضوحى كه داشت ، وا گذاشته شد و اين پرده دوم به نمايش گذاشته شد .\r\nتا موقعى كه عمر از \" ابولؤلؤ \" ضربت خورد ، استضعاف‌گران كه بر وضع سياسى و جريان امور مستولى بودند ، پرده ديگرى را به نمايش گذاردند و نظام و رژيم ديگر عرضه شد .\r\nدر اين موقعيت هم معلوم بود كه اگر عمر بدون مداخله در وضع آينده بميرد ، گروه او از صحنه سياست و حكومت كنار خواهند رفت و زمامدارى على عليه السلام يك امر حتمى و مسلم بود كه به طور قطع ، اگر سلطه‌گرانى كه حاضر نبودند به هيچ وجه دست از رياست بردارند ، دست به اين بازى جديد نزده بودند ، تاريخ اسلام اين چنين كه اكنون هست ، نبود ؛ نه جنگ جمل و نه جنگ صفين و نه جنگ نهروان ، و نه انقلاب و شورش عليه عثمان ، و نه سلطه بنى اميه واقع مىشد و اين جريان فتنه‌ساز وصيت عمر ، پس از انحراف اصل حكومت و روى كار آمدن ابوبكر ، سرآغاز حوادث خونين و خطرناكى شد كه در جهان اسلام روى داد .\r\nحتى سيّد قطب اظهار تأسف مىكند به اينكه : از بدبختى مسلمان‌ها بود كه پس از كشته شدن عمر باز هم على عليه السلام كنار ماند و عثمان روى كار آمد ؛ امّا نمىگويد : اين بدبختى را چه كسى براى مسلمان‌ها فراهم كرد ؟ !\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nعمر وقتى احساس كرد كه روزش به سر آمده و بايد از حكومت و رياست مفارقت نمايد ، شخصاً يا با مشورت با همفكران خود ( چون افكار را براى قبول تعيين هر كسى كه غير از على عليه السلام باشد ، آماده نمىديد ) طرح سومى را پيشنهاد نمود و حكومت را به شوراى شش‌نفرى واگذار كرد و برنامه كار آن‌چنان معيّن نمود كه على عليه السلام در آن انتخاب نشود .\r\nدر اينجا نيز ، پرسش‌هاى فراوان از جمله پرسش‌هاى زير بىجواب مىباشد :\r\n1 - عمر با چه اختيار شرعى ، اين شورا را ترتيب داد و مسلمانان را از اينكه خودشان در امور خود ، به خصوص پس از مرگ او نظر دهند ، ممنوع كرد ؟ !\r\n2 - باز هم سؤال مىشود : اگر پيغمبر صلى الله عليه و آله بدون تعيين جانشين رحلت كرد و امت را به حال خود گذاشت ، چرا عمر و ابوبكر به آن حضرت تأسّى نكردند ؟ !\r\n3 - اعتبار اكثريت اين شوراى شش نفرى چه وجه شرعى داشت ؟ !\r\n4 - چرا اگر در اين شورا سه نفر به يك نفر رأى دادند و سه نفر به شخص ديگر ، رأى آن سه نفرى كه عبدالرحمن بن عوف خويشاوند نزديك عثمان در آنها باشد ، معتبر گرديد ؟ ! و اين چه وجه شرعى داشت ؟ !\r\n5 - چرا مثل عباس عموى پيغمبر صلى الله عليه و آله و فرزندش عبداللَّه بن عباس در اين شورا منظور نشدند ؟ !\r\n6 - چرا دو سيّد جوانان اهل بهشت ، حسنين عليهما السلام آن عظمت و مقام در اين شورا شركت داده نشدند ؟ !\r\n7 - جريان امور نشان مىدهد كه اين سياست‌مداران جاه‌طلب ، علاوه بر آن‌كه نظام الهى امامت را كنار گذاردند ، براى مردم و امت نيز حقّى و اختيارى قائل نبودند و در آنچه كه با سياست شخصى حكومتى آنها مخالف داشت ، در كمال استبداد و استعلا عمل مىكردند و تابع نظام جنگل بودند و لذا هر كدام در مسألهء مهمى مثل\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nرهبرى و مديريت جامعه ، رويه‌اى غير از ديگرى داشت ؟ !\r\n8 - پس از اين سؤالات ، چرا عبدالرحمن بن عوف در مقام بيعت با على عليه السلام يا عثمان ، بدعت ديگرى آورد و متابعت از \" سيره شيخين \" را نيز شرط بيعت خود كرد ؟ ! در نتيجه على عليه السلام كه مرد حقّ بود و به تحريف اسلام تن در نمىداد ، آن شرط را رد كرد و عثمان پذيرفت . و در اينجا كسى نگفت : « حَسْبُنا كِتابُ اللَّهِ » كتاب خدا ما را بس است و سيرهء شيخين چيست ؟ !\r\nآيا اين نيرنگ عبدالرحمن غير از يك عوام‌فريبى مزوّرانه نبود كه چون مىخواست على عليه السلام را كنار بگذارد و عثمان را بياورد و مىدانست كه على عليه السلام هرگز به شرط متابعت از شيخين كه خلاف « ما أَنْزَلَ اللَّهُ » است ، راضى نمىشود . اين پيشنهاد را ضميمه كرد و ردّ آن را از جانب على عليه السلام و قبول آن را از جانب عثمان بهانه كرده و با عثمان بيعت نمود .\r\nو چنان‌كه همه مسلمين ديدند ، عثمان نه به كتاب خدا و نه به سنّت رسول خدا صلى الله عليه و آله عمل كرد ، و نه به سيره شيخين . خودش هم مىدانست كه عبدالرحمن اين شرط را براى عوام‌فريبى اضافه كرده و گرنه خود عبدالرحمن هم مثل عثمان و عمّال خيانت‌كارش كه حتى با حال مستى به جماعت مسلمانان امامت مىكردند و اسلام را مسخره مىنمودند و با بيت المال مسلمين و حقوق ضعفاى آن چگونه برخورد كردند كه مسلمانان راستين ، برانداختن آن نظام شوم ظلم و فساد را واجب و تكليف شرعى خود ديدند و فرصت اينكه پرده چهارمى را به نمايش بگذارند ، به آنها ندادند . و همان‌طور كه در هنگام مرگ ابوبكر و عمر هم پيش‌بينى مىشد ، مردم بالطبع به سوى على عليه السلام رفتند و آن‌چنان در بيعت با آن حضرت فشار آورده و به يكديگر سبقت مىجستند ، كه فرمود :\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n« حَتّى لَقَدْ وُطِئَ الْحَسَنانِ وَشُقَّ عِطْفايَ » ؛ « 1 »\r\n« به طورى كه از ازدحام ايشان ، حسن و حسين زير دست و پا رفتند و دو طرف جامه و رداى من پاره شد » .\r\nآرى بيست و پنج سال دورى از رهبرى آگاه و عادل و عالم و الهى ، بيست و پنج سال استيلا و استعلاى گروهى جاهل و نادان و بىاطّلاع از معارف و حقايق اسلام ، سال‌ها تسلّط بنى اميه و ظلم و ستم عمّال عثمان ، مردم را به ستوه آورده بود و در انتظار چنين روزى بودند كه حكومت در كف با كفايت مردى الهى قرار گيرد كه از او باسابقه‌تر در اسلام و هم گام و هم كارتر با پيامبر اسلام و شناسنده‌تر به ارشادات و توجيهات و تعليمات اسلام نبود ، لذا شور و هيجان و ابراز احساسات فوق العاده شد و همه به آينده اميدوار شدند و طليعه تاريخى را كه متناسب دعوت اسلام باشد ، به چشم مىديدند .\r\nامّا متأسفانه همان‌ها كه در اثر انتخاب در شوراى شش نفرى در مقابل على عليه السلام گذارده شدند ، به طمع سياست افتادند و همان جاه‌طلبان و همان‌هايى كه پول‌هاى زرد و سفيد بيت المال ، ايمانشان را بر باد داده بود و همان‌هايى كه كينه‌هايى را - با پيغمبر صلى الله عليه و آله از بدر و احد و احزاب و ساير غزوات و مواقف داشتند - در دل نگاه داشته و در اين مدت بسيت و پنج سال با رژيم‌هايى كه مسلط بودند ، همكارى داشتند و پيمان‌هايى كه با روى كار آمدن على عليه السلام امتيازات بىجا و استفاده‌هاى كلان و مقاماتى را كه داشتند ، در خطر مىديدند و مىدانستند كه وضع به كلى دگرگون مىشود و انقلاب اسلام از نو ادامه مىيابد ، سخت به هراس افتادند و به مخالفت با امام حقّ و خليفهء حقيقى پيغمبر صلى الله عليه و آله و حكومت اسلامى برخاستند و با\r\n\r\n\r\n","description":"","footnote":"\r\n( 1 ) . نهج البلاغه ، خطبه 3 .\r\n","page_name":" 217 ","page_number":217},
  {"content":"\r\n\r\nبنى اميه و كلّيه كسانى كه به واسطه سوء رفتار و خيانت و فساد نمىتوانستند در نظام اسلامى جايى داشته باشند ، متّحد شدند و جنگ جمل و صفين و نهروان را برپا كردند و على عليه السلام را گرفتار نابسامانىهاى داخلى و درگيرى با آشوب‌ها و فتنه‌ها نمودند .\r\nهرچند در همان مدت كوتاه زمامدارى على عليه السلام چهره دل آرا و آفتاب عالم‌تاب اسلام كه در زير پرده‌هاى جهالت‌ها و تعصب‌ها و نفاق‌هاى منافقين و جاه‌پرستىها پنهان شده بود ، آشكار شد ؛ امّا دريغا كه در اثر آن دسيسه‌ها و تحريكات و جهالت ، بسيارى به حقايق امور و سير اوضاع و عللى كه - در اينجا مجال بيانش نيست - پس از شهادت على عليه السلام امكان عادى تعقيب اقدامات و برنامه‌هاى آن حضرت نبود و به زودى با تسلّط معاويه ، خورشيد جهان آراى اسلام در پشت ابرهاى حيله و مكر و شيطنت معاويه قرار گرفت و دوره‌اى تاريك و ظلمانى ؛ امّا ممتد و طولانى آغاز شد كه شرح مظالم زمامداران و فسادها و خيانت‌هاى آنها را در تواريخ بايد مطالعه كرد .\r\nخلفايى به اصطلاح روى كار آمدند كه قرآن را به تير مىزدند و كنيز خود را با حال جنابت براى امامت بر جماعت به مسجد مىفرستادند .\r\nكدام باانصاف است كه بتواند اين نوع حكومت‌ها را اسلامى بداند ؟ ! كدام غيرت‌مند است كه حكومت وليد و عبدالملك و ساير طاغوت‌هاى بنىاميه را شرعى بخواند ؟ ! كدام شرافت مند است كه حكومت هارون و منصور و خلفاى عثمانى و سلاطين ستمكار اين چهارده قرن را واجب الاطاعه بداند ؟ !\r\nما متأسفيم كه آنان اين حكومت‌ها را در طول تاريخ اسلامى مىدانند و امروز هم به كاخ‌ها و آثار ستمگرانه و مراكز عيّاشى و فساد و فحشاى آنها افتخار مىكنند ، اسلام را نشناخته‌اند و رسالت اسلام را در برانداختن اين‌گونه نظام‌ها درك نكرده‌اند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nما متأسفيم اينان پس از چهارده قرن هنوز هم نتوانسته‌اند نظامى را به عنوان نظام اسلامى معرّفى كنند ، و پا به پاى اوضاع و جريان‌ها حركت كرده‌اند و به جاى اينكه معرّف نظام اسلام باشند ، توجيه‌گر نظام‌هايى كه مسلّط مىشده و مىشوند هستند ؛ يعنى اوّل نظام و سلطه برقرار مىشود بعد زمان توجيه و تصويب اين جيره‌خواران باز مىگردد و اكنون وضع به جايى رسيده كه جهان اسلام تجزيه كامل يافته با رژيم‌هاى مختلف غير اسلامى كه يا زير سلطه شرق ملحد و ضد شرف انسانيت و يا سلطه غرب جنايت‌كار استثمارگر قرار دارند ، حدود پنجاه حكومت ضعيف و معارض يكديگر را بر جهان اسلام تحميل كرده‌اند ، و كسى نيست بپرسد :\r\nپس امّت واحده و حكومت واحده اسلامى كجا است ؟ و كدام يك از اين حكومت‌ها شرعى و واجب الاطاعه است ؟ و اين وضع مسخره‌اى كه اين سران وابسته به شرق و غرب و به اصطلاح مترقى و مرتجع ، در جهان اسلام پديد آورده‌اند ، چه اصالت و چه هويتى غير از دشمنى با اسلام و ضربه زدن به احكام اسلام و شرافت مسلمين دارند ؟ !\r\nبا توجّه به مطالبى كه گفته شد ، هرچند در نهايت اختصار بود ليكن معلوم مىشود كه شكل مديريت و اداره جامعه بر صورت‌هايى كه در جوامع مسلمين جلو آمد و حكومت‌هايى مثل بنىاميه و بنىعباس و آل عثمان و سلسله‌هاى ديگر را توجيه مىنمود اسلامى و شرعى نيست و بين آنها و اسلام رابطه ضدّيت از رابطه هماهنگى بيشتر است ، چنان‌كه معلوم شد ، نظامات كنونى دنيا نيز كه بر اساس به اصطلاح نگرش علمى و جدايى سياست از دين است و بعضى مسلمانان جاهل و مقلّد بيگانه آنها را مترقّى مىگويند ، در واقع آنها مخالف اسلام هستند و مسلمان نبايد آنها را بپذيرد .\r\nو اين نكته نيز معلوم شد كه شخصيت اسلامى يك جامعه وقتى كامل مىشود\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nكه در همه چيز راهنمايش اسلام باشد و اگر جامعه در سياست و اداره و امور جمعى و كشورى اسلامى نباشد ، هرچند در اخلاقيات و عبادات و معاشرت‌ها و امور تعاونى و همكارىهاى اجتماعى و نكاح و طلاق و مراسم اموات و اين‌گونه امور ، از دستورات اسلام پيروى نمايند ، مادامى كه كل جامعه به واسطه نظام اسلامى و حكومت شرعى حركت اسلامى نداشته باشد ، آن جامعه شخصيت اسلامى ندارد ، هرچند افراد جامعه هر يك جداگانه به واسطهء التزام به احكام اسلام ، شخصيت اسلامى خود را حفظ نمايند .\r\nبنابر تمام مطالب گذشته ، به اين حقيقت مىرسيم : يگانه نظام الهى كه بايد همه در آن نظام باشند ، برحسب قرآن مجيد و احاديث شريفه و آزمايش و تجربه و هدايت عقل ، نظام امامت است كه تحت رعايت و عنايت خاصّه الهى و مددهاى متواتر و متوالى غيبى است ، چنان‌كه در قرآن مجيد مىفرمايد :\r\n« وَجَعَلْناهُمْ أَئِمَّةً يَهْدُونَ بِأَمْرِنا وَأَوْحَيْنا إِلَيْهِمْ فِعْلَ الْخَيْراتِ وَإِقامَ الصَّلاةِ وَإِيتآءَ الزَّكاةِ وَكانُوا لَنا عابِدِينَ » ؛ « 1 »\r\n« و آنان را پيشواى مردم ساختيم تا خلق را به امر ما هدايت كنند ، و هر كار نيكو ، بخصوص اقامه نماز و اداى زكات را به آنها وحى كرديم و آنها هم به عبادت ما پرداختند » .\r\nنظام‌هاى ديگر ؛ چه نظام‌هايى كه در گذشته بوده و چه نظام‌هاى كنونى كمونيستى و شرقى يا سرمايه دارى و غربى هيچ كدام برآورنده خواسته‌هاى حقيقى انسان نيستند ، سير او را به سوى خداى متعال تضمين نمىنمايند و با استضعاف و استعلا و استكبار ستيزگى معارضه ندارند ، كه نمونه آنها همان استكبار ددمنشانه\r\n\r\n\r\n","description":"","footnote":"\r\n( 1 ) . سوره انبياء ، آيه 73 .\r\n","page_name":" 220 ","page_number":220},
  {"content":"\r\n\r\nشرق و غرب و روش آمريكا است كه اگر انسان بخواهد مفاسد اين نظامات را برشمارد مثنوى هفتاد من كاغذ شود .\r\nدوران بردگى ، دوران بىاعتنايى به حقوق بشر ، دوران حرمسراها ، دوران خريد و فروش زن‌ها ، دوران كشور گشايىها و تسخير كردن و يا خراب كردن اين شهر و آن شهر و قتل عام نمودن ، دوران عيّاشىها و هرزگىها و بىرحمىها ، همه و همه در اين رژيم‌ها به صورت نو و به قول خودشان مترقّى ، متبلور است .\r\nواقعاً انسان نمىتواند توحّش دنياپرستان كنونى كه آسايش و امنيت را از بشر سلب كرده‌اند ، و هزارها ميليون دست‌رنج ضعفا را در خرج تسليحات گذارده‌اند ، شرح دهد .\r\nبه عكس ، نظام امامت تبلور عدل الهى و حكومت حقّ در جهان است نمونه اكمل آن زندگى ساده و متواضع پيغمبر صلى الله عليه و آله است چنان‌كه على عليه السلام در نهج البلاغه ، گوشه‌اى از آن را شرح مىدهد ، و به همه مسؤولين امور و صاحبان مقامات اخطار مىكند .\r\nنظامات ديگر حتى اگر - در صورت و عنوان هم - حكومت مردم بر مردم باشد ، علاوه بر آن‌كه حصول نمىيابد ، اصولًا اطمينان‌بخش نيستند . جهان‌بينى مادّى هرگز آسايش‌بخش نيست و آرامش قلب نمىدهد ؛ بلكه به عكس تزلزل را بيشتر و بيشتر مىنمايد و انسان را در خوف و وحشت زوال آنچه دارد و احتمال خطراتى كه او را تهديد مىنمايد غرق مىسازد .\r\nنظام امامت بر پايه جهان‌بينى اسلامى و حكومت الهى است ، و بر اين پايه خود را به طور معقول توجيه مىكند و ديگران را هم ملزم به قبول آن مىداند .\r\nاين نظام به همه مىگويد : همه بنده خدا هستيم و بايد تابع فرمان و نظام او باشيم و حكم او را اطاعت كنيم . و اصولًا حكومت در اين نظام هدف نيست ؛ بلكه\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nوسيله است و تحمّل مسؤوليت بسيار سنگين كه هيچ كس به عنوان اينكه آن را وسيله امرار معاش يا اشغال مقام يا تبليغ به نفع خود و تحويل گرفتن حمد و ثنا و مدح و تملّق سازد ، نبايد دنبال آن برود . تكليفى بزرگ است كه هركس به آن مكلّف شد ، بايد به تكليف شرعى خود عمل كند و امانتى بس گرانبها است كه به دست هر كسى سپرده شود ، بايد در حفظ و نگهدارى آن ، تمام قدرت خود را صرف نمايد آنها كه به مقام و امارت و حكومت به نظر استقلالى نگاه مىنمايند و از آن برترى مىجويند ، حتماً شايستگى آن مقام را ندارند :\r\n« تِلْكَ الدّارُ الْأَخِرَةُ نَجْعَلُها لِلَّذِينَ لا يُرِيدُونَ عُلُوّاً فِي الْأَرْضِ وَلا فَساداً وَالْعاقِبَةُ لِلْمُتَّقِينَ » ؛ « 1 »\r\n« ما اين خانهء آخرت ( بهشت ابدى ) را براى آنان كه در زمين ارادهء علو و فساد و سركشى ندارند مخصوص مىگردانيم و حسن عاقبت خاصّ پرهيزگاران است » .\r\nاينك سخن را در مسأله شناخت نياز جامعه به مدير و مركز و شكل مديريت و شناخت آن در نظام اسلام در اينجا پايان مىدهيم و در ادامه ، بحث امامت عامه را كه شامل شناخت شش امر است ، به تحليل و بررسى شناخت امر دوم از آن مىپردازيم .\r\n\r\n\r\n","description":"","footnote":"\r\n( 1 ) . سوره قصص ، آيه 83 .\r\n","page_name":" 222 ","page_number":222},
  {"content":"\r\n\r\n\r\n2 . شناخت مفهوم امامت\r\nدر بحث گذشته و بررسى نياز جامعه به مديريت و نظام اسلامى آن به اين نتيجه رسيديم : يگانه نظامى كه مشروعيت دارد و به هيچ زمان و مكان اختصاص ندارد ، نظام امامت است كه مثل كل اسلام كه دين جهانى و ابدى است ، نظام جهانى و جاودانى اسلام است .\r\nدر اين بحث ، مقصود شناخت مفهوم امامت است كه چون پيرامون مفهوم لغوى و اصطلاحى آن در رساله‌اى جداگانه و در ضمن رساله‌هاى ديگر ، براساس آنچه از آيات قرآن مجيد و احاديث استفاده مىشود ، توضيح داده‌ايم . در اينجا فقط به مفهوم اصطلاحى آن ، كه علماى علم كلام و اعتقادات فرموده‌اند ، اكتفا مىكنيم .\r\nيكى از تعريفاتى كه دانشمندان و صاحب نظران و محققان علم كلام از امامت فرموده‌اند ، اين است كه : « امامت ، رياست عامّه بر امور دين و دنياى مردم است به واسطهء پيغمبر » . « 1 »\r\n\r\n\r\n","description":"","footnote":"\r\n( 1 ) . علّامه حلّى در باب حادى عشر ( بحث امامت ) مىفرمايد : « الامامة رياسة عامه في امور الدين و الدنيا لشخص من الاشخاص نيابة عن النبى » . و فاضل مقداد در « الوامع الالهية » بحث امامت ( ص 254 ) فرموده است : « رياسة عامة في الدين و الدنيا لشخص انسانى خلافة عن النبى » .\r\nالبته اين دو تعريف - خصوصاً تعريف دوم - ممكن است بنا به مذهب عامّه نيز قابل توجيه باشد كه بگويند : در خلافت شرط نيست شخصى كه خليفه شده است از جانب كسى كه خليفه او شده است برگزيده شده باشد ؛ بلكه خلافت جانشينى است و همين قدر كه شخصى به جاى ديگرى بنشيند ، خليفه و جانشين او خواهد بود . بنابراين بگويند : در خلافت از نبىّ لازم نيست كه خود پيغمبر كسى را جانشين خود قرار دهد ؛ بلكه ديگران هم اگر كسى را به جانشينى او منصوب كردند يا شخصى به قهر و غلبه به جاى او نشست جانشين و خليفه او خواهد بود .\r\nاگر عامّه ( اهل سنّت ) چنين بگويند ، جوابش اين است كه : اين يك معناى خلاف ظاهرى است كه عرف‌پسند نيست . در نيابت و خلافت صريح لفظ است و به فرض اينكه لغت خليفه و نايب هم بر كسى كه به جاى غير و به نيابت غير ، متصدّى كار او شده باشد ؛ ولى از جانب او خليفه و نايب نشده باشد ، اطلاق شود . امامت و رياست عامه بر امور دين و دنياى مردم منصبى است الهى و بايد صاحب آن از سوى خدا منصوب و برگزيده شود و از اين تعريف كه به واسطهء نبىّ و نصّ او مىباشد ، با واقعيت و حقيقت امر امامت مطابق است و مثل دو تعريف ديگر ، تعريف به اعم نمىباشد ، هرچند به نظر ما در آن دو تعريف نيز همين واقعيت مراد است و عرفاً و لغتاً تعريف به اعم نيست .\r\n","page_name":" 223 ","page_number":223},
  {"content":"\r\n\r\nاين تعريف ، اگرچه به دلالت مطابقى شامل تمام ابعاد امامت نمىشود و از شناساندن ساير ابعاد متعالى آن ، غير از رياست بر امور دين و دنياى جامعه ، به خصوص بنابر دلالت مطابقى و تضمّنى قاصر است ؛ امّا به اين جهت ، به آنچه كه مسأله امامت را مسأله‌اى بحث‌انگيز و سياسى و مورد ردّ و قبول قرار داده و موجب شده است كه سياست‌مداران و زمامداران غاصب با آن در ستيز باشند و آن را نفى نمايند ، يا آن را قبول كرده و از آن سوء استفاده نمايند ، مفهوم همين تعريف است .\r\nلذا شيعيان كه امامت را به نصّ پيغمبر صلى الله عليه و آله مىدانند ، اين تعريف را گرچه گوياى تمام شؤون ائمهء اثنى عشر عليهم السلام و ولايت و امامت آنها ( كه در احاديث صحيح شرح داده شده ) نمىباشد ؛ امّا مىپذيرند ؛ زيرا نظر و عقيده آنها را در يكى\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاز نقاط مهم و عمده امامت ، كه رياست و زعامت بر امور دين و دنياى مردم است و متبادر از آيات و اخبار ولايت است ، روشن مىسازد .\r\nدر اينجا تمام مطلب در اين است كه امامت و ولايت به نصّ و نصب پيغمبر صلى الله عليه و آله از جانب خدا صورت مىپذيرد و از ولايت مطلقه - چنان‌كه روح مذهب شيعه است - ارتباط دارد و عقيده به آن ، عقيده توحيد و تنزّه خدا را از شريك بودن در تمام شؤون الوهيت و ربوبيت كامل مىگرداند ، يا اينكه بدان نصّ پيغمبر و انشاى ولايت از جانب خدا ، مردم مىتوانند خود ، صاحب اين رياست عامّه و ولايت بر امور دين و دنيا را تعيين كنند كه لازم اين حرف اگر شرك و نفى ولايت خدا بر اين امر نباشد لااقل مداخله در شأنى از شؤون مطلقه الهيه بدون اذن او مىباشد و اين تعريف با قيد « به واسطه نبىّ » كه همان نصّ و نصب نبىّ را مىرساند ، بيان كننده مذهب شيعه در امامت است ، چنان‌كه بدون مثل اين قيد و اكتفا به « رياست عامه بر امور دين و دنيا » بيان مذهب ديگران است ؛ لذا در مقام تعريف امامت ائمّه اثنىعشر عليهم السلام اين تعريف كافى است و نقطه نظر شيعه را در جهتى كه عمده اختلاف بين فريقين به آن منتهى مىشود و در كمال عقيده به توحيد دخالت دارد ، روشن مىنمايد و غرض از تعريف هم همين است .\r\nبا اين حال ، ناگفته نماند : در تعريف امامت ، اگر بخواهيم آن را به معناى وسيعى كه شامل امامت انبيا هم مىشود ، تعريف كنيم ، بايد قيد « به واسطهء نبى » به جمله‌اى كه مناسب براى معنى باشد ، اصلاح شود ؛ زيرا امام همان‌طور كه امكان دارد غير پيغمبر باشد مثل ائمّه طاهرين عليهم السلام كه مقام پيغمبرى نداشتند ممكن است پيغمبر باشد ، چنان‌كه در قرآن مجيد حضرت ابراهيم و جمعى ديگر از پيامبران امام خوانده شده‌اند و ظاهر اين است كه اعطاى مقام امامت به پيغمبر بلند پايه‌اى مثل حضرت خليل الرحمان عليه السلام پس از نبوّت و رسيدن او به مقام خِلّت بوده است ،\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nو چنان‌كه در مورد حضرت داود - على نبينا و آله و عليه السلام - مىفرمايد :\r\n« إِنّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النّاسِ بِالْحَقّ » ؛ « 1 »\r\n« همانا ما تو را در زمين مقام خلافت داديم ، پس در بين مردم به حقّ حكم كن » .\r\nكه ظاهر آن انشا است نه اخبار .\r\nاز سوى ديگر ، ممكن است شخصى پيغمبر باشد و اين رياست را نداشته باشد ، مثل بعضى از انبياى بنى اسرائيل . بنابراين قيد \" به واسطه پيغمبر \" لزومى ندارد هرچند در مورد امامت غير انبيا - چنان‌كه خواهم گفت - به تنصيص و معرّفى نبىّ مىباشد و امام نيز تابع شرع نبىّ است و پيغمبرى كه امام تابع او است ، صاحب مقام امامت نيز مىباشد .\r\nامّا معنى \" به واسطه نبىّ \" اين نيست كه امامت و ولايت امام ، جعل و نصب مستقل از جانب خداوند ندارد ؛ بلكه برحسب آيات و احاديث ، امامت امام مثل امامت نبىّ مستقلًاّ از جانب خدا محوّل مىباشد ، همان‌طور كه ولايت پدر و جدّ پدرى نيز جعل و انشاى مستقل دارد و از جانب خدا است ، با اين تفاوت كه امامت پيغمبر به خودش وحى مىشود ؛ امّا امامت امام به پيغمبر وحى مىشود و پيغمبر مأمور به ابلاغ است چنان‌كه از آياتى مثل ذيل استفاده مىشود :\r\n« بَلّغْ ما أُنزِلَ إِلَيْكَ مِنْ رَبّكَ . . . » ؛ « 2 »\r\n« آنچه از سوى پروردگارت بر تو نازل شده ابلاغ كن . . . » .\r\n\r\n\r\n","description":"","footnote":"\r\n( 1 ) . سوره ص ، آيه 26 .\r\n( 2 ) . سوره مائده ، آيه 67 .\r\n","page_name":" 226 ","page_number":226},
  {"content":"\r\n\r\nو « الْيَوْمَ أَكْمَلْتُ لَكُمْ دِينَكُمْ . . . » ؛ « 1 »\r\n« امروز دين شما را برايتان كامل كرديم . . . » .\r\nو « إِنَّما وَلِيُّكُمُ اللَّهُ وَرَسُولُهُ وَالَّذِينَ آمَنُوا . . . » ؛ « 2 »\r\n« همانا ولىّ امر شما تنها خدا و رسولش و كسانى كه ايمان آورده‌اند مىباشند . . . » .\r\nبنابر آنچه گفته شد ، امامت در اين معناى اعم ، رياست كلّيه بر امور دين و دنياى مردم است به انشاى الهى و اعتبار شرعى كه به پيغمبر وحى مىشود و برحسب آيات و روايات ، پيغمبر و امام در انتخاب خليفه و جانشين و امام بعد از خود مستقل نيستند و اختيار ندارند ، چنان‌كه در تفسير :\r\n« سَأَلَ سآئِلٌ بِعَذابٍ واقِعٍ » ؛ « 3 »\r\n« سائلى از عذاب قيامت ( كه حتمى است ) پرسيد » .\r\nروايتى است در كتاب‌هاى شيعه و سنّى كه : وقتى مراسم نصب اميرالمؤمنين عليه السلام به ولايت و خلافت در غدير خم برگزار شد ، حارث بن نعمان فهرى خدمت پيغمبر صلى الله عليه و آله عرض كرد : به ما امر كردى كه شهادت به وحدانيت خدا و رسالت تو بدهيم ، شنيديم و اطاعت كرديم ، امر كردى كه نماز بخوانيم اطاعت كرديم ، به واجبات و فرايض امر كردى اطاعت كرديم . به اينها اكتفا نكردى تا پسرعمويت را برگزيدى و بر ما ترجيح دادى ! آيا اين را از جانب خودت مىگويى يا از جانب خدا ؟\r\nحضرت رسول خدا صلى الله عليه و آله فرمود :\r\n\r\n\r\n","description":"","footnote":"\r\n( 1 ) . سوره مائده ، آيه 3 .\r\n( 2 ) . سوره مائده ، آيه 55 .\r\n( 3 ) . سوره معارج ، آيه 1 .\r\n","page_name":" 227 ","page_number":227},
  {"content":"\r\n\r\n« وَاللَّهِ الَّذِي لا إِلهَ إِلّا هُوَ ! أَنَّهُ مِنْ أَمْرِ اللَّهِ » ؛\r\n« سوگند به خدايى كه غير از او نيست كه آنچه گفتم و انجام دادم به امر خدا بود » .\r\nحارث برگشت و مىگفت :\r\n« اللَّهُمَّ إِنْ كانَ ما يَقُولُ مُحَمَّدُ حَقّاً فَأَمْطِرْ عَلَيْنا حِجارَةً مِنَ السَّمآءِ أَوِ ائْتِنا بِعَذابٍ أَلِيمٍ » ؛\r\n« خدايا اگر آنچه مىگويد حقّ است ، بر ما از آسمان سنگ ببار يا عذاب دردناكى را بر ما بفرست » .\r\nبرحسب روايت ، در همان زمان سنگى از آسمان بر سرش آمد و هلاك شد . « 1 » از مجموع آنچه در تعريف امامت بيان شد ، مفهوم امامت به حسب اصطلاح و به حسب معناى اعم آن ، كه شامل امامت انبيا است ، شناخته شد و دانسته شد :\r\nنقطه مهم و حساسى كه از جهت كبرى و صغرى و كلى و مصداق مورد نظر و معركه آرا و اختلاف انظار بوده است ، همان مفهوم اصطلاحى آن است و لذا با شناخت اين مفهوم در مسأله امامت ، مهم‌ترين موضوع مورد بحث و نقطه امتياز فرقه محقّه اماميه از طوايف ديگر مسلمين معلوم مىشود ، و خلاصه آن اين است كه :\r\nمديريت اسلامى و امامت و رياست بر كلّيه امور دين و دنياى مردم به اصطفا و انتصاب خدا است كه به وسيله پيغمبر و نصّ او اعلام و ابلاغ مىشود و روش‌هاى ديگر در مديريت و نظام و اداره به شكل‌هايى كه در بين مسلمين پس از رحلت پيغمبر صلى الله عليه و آله جلو آمد و به شكل‌هاى گوناگونى كه در جهان معاصر وجود دارد ، شرعى نمىباشد .\r\n\r\n\r\n","description":"","footnote":"\r\n( 1 ) . تفصيل و متن اين معجزه را مىتوانيد در كتاب‌هايى مثل منهاج الكرامه و شواهد التنزيل و الغدير و كتاب‌هاى تفسير ملاحظه نماييد . ( تفسير صافى ، ج 1 ، ص 633 ) .\r\n","page_name":" 228 ","page_number":228},
  {"content":"\r\n\r\n\r\n3 . شرايط و اوصاف امام\r\nشكى نيست كه در عهده‌دارى هر پست و مقام و سپردن هر كار به ديگرى قابليت و صلاحيت مناسب آن لازم است ، و حداقل در ارجاع هر عمل به هر كس سه شرط بايد رعايت شود :\r\nنخست اينكه : آن كس در آن كار عالم و آگاه باشد .\r\nدوم اينكه : مورد وثوق و اعتماد باشد كه كار را با درستى انجام مىدهد و خيانت نمىنمايد .\r\nسوم اينكه : قوّت و نيروى انجام آن كار را داشته باشد ، چنان‌كه از اميرالمؤمنين عليه السلام در نهج البلاغه روايت شده است :\r\n« إِنَّ أَحَقَّ النّاسِ بِهذَا الأَمْرِ أَقْواهُمْ عَلَيْهِ وَأَعْلَمُهُمْ بِأَمْرِ اللَّهِ » ؛ « 1 »\r\n« اى مردم سزاوارتر به امر خلافت تواناترين مردم است بر آن و داناترين آنان است در آن ، به امر و احكام خداوند » .\r\nبه تقديم ميم بر هاء ؛ « أَعْلَمُهُمْ بِأَمْرِ اللَّهِ » و يا به تقديم ميم بر لام « أَعْمَلُهُمْ بِأَمْرِ اللَّهِ » ، به هر حال بايد هم اعلم و هم اعمل و هم اقوى باشد .\r\n\r\n\r\n","description":"","footnote":"\r\n( 1 ) . نهج البلاغه ، فيض الاسلام ، خطبه 172 .\r\n","page_name":" 229 ","page_number":229},
  {"content":"\r\n\r\nالبته رعايت مراتب علم و امانت و قدرت بر انجام عمل به حسب كار و مقامى كه واگذار مىشود ، متفاوت بوده و يكسان نمىباشد ، مثلًا در امور غير مهم به مجرد وثوق و اعتماد و اطّلاع و آشنايى متعارف اكتفا مىشود ، و در امور مهم‌تر عدالت و كفايت كامل علمى و عملى را شرط مىنمايند و فطرت بشر هم با همين موافق است و همه آن را عملًا قبول دارند و در نظام‌ها كم و بيش پذيرفته شده است . لذا در مقام به كار گماردن افراد در سوابق و گذشته‌هاى آنها نيز تحقيق مىنمايند ، مبادا سابقه سوئى داشته باشند كه هم اعتماد به آنها را ضعيف مىنمايد ، و هم زمينه پذيرش و قبول آنها را در جامعه از بين مىبرد .\r\nدر امرى مثل امر امامت كه رهبرى در كل امور دين و دنياى جامعه است ، شرايط بايد متكامل‌تر و صلاحيت بايد از هر جهت حاصل باشد . امام كه به طور مطلق واجب الاطاعه است ، بايد معصوم باشد و چنان باشد كه دواعى الهى از همه سو در همه چيز عامل حركت او باشد .\r\nهمچنين امام كه رهبر كلّ و حجت بر كلّ است ، بايد اعلم و افضل از همه باشد و از آنچه موجب منافرت طبع انسانى و حقارت شخص در نفوس سالمه باشد ، و خلاصه از جميع سوابق سوء و معايب و نواقص خَلقى و خُلقى منزّه باشد .\r\nاين حكم بديهى و فطرى است كه معلّم از متعلّم و استاد از شاگرد و راهنما از ره‌جو و مقتدا از مقتدى و مربّى از مربّى ( تربيت شونده ) اعلم و اكمل باشد و نبايد غير افضل مطاع افضل و عالم مطيع جاهل باشد ، چنان‌كه در قرآن مجيد مىفرمايد :\r\n« أَفَمَن يَهْدِى إِلَى الْحَقّ أَحَقُّ أَن يُتَّبَعَ أَمَّنْ لا يَهِدّى إِلّآ أَن يُهْدى فَما لَكُمْ كَيْفَ تَحْكُمُونَ » ؛ « 1 »\r\n\r\n\r\n","description":"","footnote":"\r\n( 1 ) . سوره يونس ، آيه 35 .\r\n","page_name":" 230 ","page_number":230},
  {"content":"\r\n\r\n« آيا آن‌كه خلق را به راه حقّ رهبرى مىكند ، سزاوارتر به پيروى است يا آن‌كه نمىكند مگر آنكه خود هدايت شود ؟ ! شما مشركان را چه شده و چگونه چنين قضاوت باطل براى بت‌ها مىكنيد » .\r\nو همچنين مىفرمايد :\r\n« وَما يَسْتَوِي الْأَعْمَى وَالْبَصِيرُ . . . * وَلَا الظّلُّ وَلَا الْحَرُورُ » ؛ « 1 »\r\n« هرگز كور و بينا مساوى نيست . . . * و آفتاب و سايه يكسان نيست » .\r\n« قُلْ هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ » ؛ « 2 »\r\n« بگو ( اى پيامبر ) آنان كه مىدانند با آنان كه نمىدانند يكسانند ؟ » .\r\nو همان‌طور كه پيش از اين به آن اشاره كرديم ، از آياتى مثل :\r\n« إِنّا جَعَلْناكَ خَلِيفَةً »\r\nو « إِنّى جاعِلُكَ لِلنّاسِ إِماماً »\r\nو « لا يَنالُ عَهْدِى الظّالِمِينَ »\r\nكاملًا استفاده مىشود كه :\r\nاوّلًا : از لحاظ اينكه امامت به جعل خدا است ، و خداوند عالم به تمام احوال و سوابق بندگان است و كارهايش مطابق حكمت و لطف است ، شخصى را به امامت منصوب مىنمايد كه صلاحيتش از همه جهات و ملاحظات مشخص و محرز باشد .\r\nو ثانياً : چون عهد خدا است ، به ظالم و ستمگر داده نخواهد شد هرچند بالفعل ظالم نباشد ؛ زيرا از حكمت خداى حكيم و لطف او دور است كه عهد خود\r\n\r\n\r\n","description":"","footnote":"\r\n( 1 ) . سوره فاطر ، آيه 19 و 21 .\r\n( 2 ) . سوره زمر ، آيه 9 .\r\n","page_name":" 231 ","page_number":231},
  {"content":"\r\n\r\nرا به كسى عطا كند كه روزگارى پرستش بت و عبادت شيطان كرده و در تاريكى جهل و دورى از حقّ به سر برده باشد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\n4 . برنامه نصب و تعيين امام\r\nاز مطالب گذشته معلوم شد كه برحسب دلايل عقلى و نقلى ، نصب و تعيين امام حقّ الهى است كه ديگران حتى شخص رسول خدا را در آن مداخله اساسى نيست ، و فرق جوهرى نظام امامت با ساير نظام‌ها در همين است كه اين نظام ، نظامى است الهى ، و به تعيين و نصب از جانب خدا مىباشد ، و عهد خدا است و عقلًا و نقلًا بايد از سوى خدا باشد .\r\nامّا عقل : پس براى اينكه مسألهء امامت از اهمّ مسايل مربوط به كمال بشر است ، و خداوندى كه نسبت به بندگان خود اين همه لطف و عنايت فرموده است ، چگونه آنها را در چنين امر مهمى يارى نمىفرمايد و به خود وا مىگذارد ، با مفاسد بزرگى كه بر ترك آن مترتب است .\r\nاوصاف كامله و اسماء الحسناى الهى مثل رب العالمين و لطيف و منعم و حكيم و عليم و رحمان و رحيم و مفضل و رؤوف و محسن همه دلالت دارند بر اينكه اين عنايت از جانب حقّ تعالى انجام شده است و مفهوم اين اسماى حسنى و صفات عليا مطلق است و محصور در جهات تكوينى نيست و حصر آن در جهات تكوينى يا تشريعى غير امامت با عقيده به ثبوت تمام تكوينى نيست و حصر آن در\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nجهات تكوينى يا تشريعى غير امامت با عقيده به ثبوت تمام صفات كماليه و جماليه ذاتيه و فعليه براى خدا منافات دارد .\r\nو همان‌طور كه \" بعث رسل \" و \" انزال كتب \" برحسب حكمت الهيه واجب است ، \" نصب امام و تعيين او \" نيز لازم است .\r\nاز جمله ادلّه اين است كه برحسب آنچه گذشت و دلايل ديگر كه در كتاب‌هاى كلام ذكر شده است ، امام بايد معصوم و در ساير صفات كمال ، سرآمد و اكمل از تمام افراد بشر باشد و بر اين جهات خصوص عصمت كه از امور نهانى و پنهانى است ، غير از خدا و كسانى كه با عالم غيب ارتباط دارند كسى آگاه نيست ؛ لذا بايد نصب امام از جانب خدا باشد .\r\nو امّا نقل : از آيات قرآن مجيد و احاديث شريفه استفاده مىشود كه نصب امام از شؤون الهى مىباشد و از جمله آياتى كه دلالت بر هدايت الهى و عموميت و كمال آن دارند و به طلب هدايت از خدا و استمرار و عدم انقطاع آن در تمام ازمنه ارشاد و تأكيد مىنمايند ، استفاده مىشود كه : صفت \" هادويت \" الهى اقتضا دارد كه بندگانش را به سوى امام آن الگوى كامل و جلوه اسم \" الهادى \" و \" الولىّ \" و \" الحاكم \" هدايت فرمايد .\r\nبديهى است صفت \" هادويت تكوينيه و تشريعيه الهى \" ، مثل تمام صفات ذاتيه و فعليه الهى در نهايت كمال است و در آنها هيچ‌گونه نقصى فرض نمىشود و در مبدأ فيّاض على الاطلاق هيچ‌گونه بخل و امساك فيض نيست ؛ بنابراين كمال فيّاضيت و هادويت او اقتضا دارد كه هم بندگانش را به سوى امام هدايت كند و هم به وسيله امام آنها را مسؤول هدايت‌هاى ديگر فرمايد ، چنان‌كه قبلًا هم اشاره شد .\r\nنابغه عالم علوم معقول و منقول ، علّامه حلّى قدس سره در كتاب \" الفين \" هزار دليل بر لزوم نصب امام بر خدا و اينكه شأنى از شؤون الوهيت است ، بيان فرموده است كه\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاهل نظر و مطالعه مىتوانند براى اينكه از استحكام مذهب تشيّع و نظام امامت آگاه شوند ، مستقيماً به آن كتاب كه مكرر طبع شده و به كتاب‌هاى ديگر مثل \" شافى \" سيّد عظيم الشأن مفخر علماى اسلام سيّد مرتضى و به كتاب \" تلخيص الشافى \" مراجعه نمايند .\r\nو از جمله مباحثات ظريفى كه در اين موضوع واقع شده ، مباحثه معروفى است كه بين هشام بن الحكم « 1 » و عمرو بن عبيد بصرى « 2 » واقع شد . در اين مباحثه هشام با بيانى رسا و پرسش‌هايى لطيف ، عالم صغير يعنى وجود انسان و اعضاى او را مورد سؤال و بررسى قرار داد و پس از پرسش از فايده چشم و گوش و دست ، از قلب ؛ يعنى مركز تعقّل و فرماندهى بدن سؤال كرد .\r\nعمرو بن عبيد گفت : قلب ؛ يعنى خداوند متعال عقل را مركز و رئيس و صاحب اختيار و مدير و مدبّر وجود انسان قرار داده كه تمام حركات و فعاليت‌ها و كارهاى اعضا به امر و فرمان او و تحت اداره او است و بر همه سلطنت و حكومت دارد .\r\nهشام گفت : در صورتى كه خدا براى اين بدن كوچك تو رئيس و مدبّر و صاحب اختيار قرار داده است كه امور آنها مختل نشود و تحت انتظام باشد ، چگونه براى اين عالم كبير ، رئيس و مدير و مدبّرى قرار نداده و امور آنها را مهمل گذارده است .\r\n\r\n\r\n","description":"","footnote":"\r\n( 1 ) . از اصحاب معروف حضرت صادق و حضرت كاظم عليهما السلام بوده است كه وفاتش بر حسب‌نقل بعضى در سال 199 هجرى اتفاق افتاده و شرح حالش در كتاب‌هاى رجال مفصلًا ذكر شده است .\r\n( 2 ) . از علماى مشهور اهل سنّت است كه به سال 144 هجرى درگذشته است . شرح حالش را در كتاب‌هاى رجال و تراجم مثل « تهذيب التهذيب » ابن حجر و « الجرح و التعديل » رازى و « وفيّات الاعيان » ابن خلكان ببينيد .\r\n","page_name":" 235 ","page_number":235},
  {"content":"\r\n\r\nعمرو بن عبيد از اين بيانات لطيف و دقيق و شكل مباحثه كه عقل سليم هر كس به آن حكم مىكند ، دانست كه اين منطق ، منطق محكم تشيّع و شاگردان مكتب حضرت امام جعفر صادق عليه السلام است . طرف بحث خود را كه هشام بود شناخت ، و از او احترام لازم به عمل آورد . « 1 »\r\n\r\n\r\n","description":"","footnote":"\r\n( 1 ) . متن اين بحث شيرين و منطقى را در كتاب علل الشرايع ، ب 152 ، ص 195 ، ج 1 ، ملاحظه فرماييد . اين مباحثه را هشام در محضر امام جعفر صادق عليه السلام نقل كرد و جمعى از علماى بزرگ اصحاب آن حضرت مثل حمران بن اعين و مؤمن الطاق و هشام بن سالم نيز حضور داشتند ، و مخفى نماند احتجاجات ائمه عليهم السلام و اصحاب و شاگردان آن بزرگواران و علماى عالىقدر مانند شيخ مفيد رضى الله عنه پيرامون امامت بسيار است . علاقمندان مىتوانند اين احتجاجات را در بحارالانوار و ساير كتاب‌هاى مربوط به اين موضوع مطالعه نمايند .\r\n","page_name":" 236 ","page_number":236},
  {"content":"\r\n\r\n\r\n5 . وجوب اطاعت امام عليه السلام\r\nدر وجوب اطاعت امام و ولىّ امر اختلافى بين مسلمين نيست و عقلًا و شرعاً وجوب آن ثابت است .\r\nامّا از لحاظ عقل : همان‌طور كه عقل \" لا مركزى \" را تقبيح مىنمايد و به لزوم زعامت و رهبرى و مدير حكم مىنمايد و بسيارى از امور مستحسن مثل امنيت و عدالت و نظم را متوقف بر وجود زعيم و مسؤول تأمين آنها مىداند ، اطاعت از مدير و ولىّ امر را نيز واجب مىداند . و الّا اگر اطاعت آن لازم نباشد ، نقض غرض مىشود و نتايج و فوايدى كه از وجود مركز و ولايت امور منظور است ، حاصل نخواهد شد و همان‌طور كه مديريت و وجود رهبرى ، مقدّمه تأمين و تحقّق امورى است كه عقل و عقلا به ضرورت آنها حكم مىنمايند ، اطاعت از اولى الامر نيز مقدمه تمام اين مقاصد عاليه است ؛ لذا عقلًا هيچ شكى در وجوب اين اطاعت نيست و عقلا كسى را كه از اطاعت مدير و مدبّر صالح سرباز زند و تخلّف نمايد ، توبيخ و سرزنش مىنمايند و عمل او را غير عقلايى مىدانند .\r\nامّا از لحاظ شرع :\r\nاوّلًا : مسلّم است كه بسيارى از مقاصد شرعى و اهداف اسلامى بدون اطاعت\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاز ولىّ امر محقّق نخواهد شد و از باب مقدمه واجب و به اصطلاح \" ما لا يتمّ الواجب إلّابه \" واجب است ، هرچند اين وجوب عقلى باشد ؛ امّا چون ذى المقدّمه شرعى است و شرع در وجوب عقلى مقدمه آن دخالت دارد ؛ يعنى بدون وجوب شرعى ذى المقدمه ، عقل حكم به وجوب مقدمه آن نخواهد نمود .\r\nو ثانياً : دليل واضح و صريح و محكم ، آيه شريفه ذيل مىباشد :\r\n« يا أَيُّهَا الَّذِينَ آمَنُوا أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنكُمْ » ؛ « 1 »\r\n« اى كسانى كه ايمان آورده‌ايد ، خدا و رسول و صاحبان امر از ايشان را اطاعت نماييد » .\r\nاين آيه به صراحت ، امر به اطاعت اولى الامر مىنمايد و اطاعت اولى الامر را مقرون به اطاعت رسول خدا صلى الله عليه و آله نموده است كه از همين اقتران و عدم تكرار كلمه \" اطيعوا \" نسبت به اولى الامر معلوم مىشود كه اطاعت اولى الامر مثل اطاعت رسول خدا صلى الله عليه و آله به طور مطلق واجب است . و لذا از جهت اينكه امر به اطاعت اولى الامر مطلق است استفاده مىشود كه مراد از اين اولى الامر ، معصومين ؛ يعنى ائمه اثنىعشر عليهم السلام مىباشند ، چنان‌كه در روايات نيز وارد شده است كه هنگام نزول اين آيهء كريمه ، جابر خدمت رسول خدا صلى الله عليه و آله عرض كرد :\r\n« قَدْ عَرَفْنَا اللَّهَ وَرَسُولَهُ ، فَمَنْ اولُوا الْأَمْرِ الَّذِينَ قَرَنَ اللَّهُ طاعَتَهُمْ بِطاعَتِكَ » ؛\r\n« شناختيم خدا را و فرستادهء او را ، پس كيستند اولى الامرى كه خداى تعالى اطاعتشان را به اطاعت تو قرين كرده است ؟ »\r\nحضرت در پاسخ فرمود :\r\n\r\n\r\n","description":"","footnote":"\r\n( 1 ) . سوره نساء ، آيه 59 .\r\n","page_name":" 238 ","page_number":238},
  {"content":"\r\n\r\n« هُمْ خُلَفآئِي وَأَئِمَّةُ الْمُسْلِمِينَ بَعْدِي ؛ أَوَّلُهُمْ عَلِيُّ بْنُ أَبِي طالِبٍ ، ثُمَّ الْحَسَنِ ، ثُمَّ الْحُسَيْنِ ، ثُمَّ عَلِيّ بْنِ الْحُسَيْنِ ، ثُمَّ مُحَمَّدِ بْنِ عَلِيّ الْمَعْرُوفِ فِي التَّوْراةِ بِالْباقِرِ وَسَتَدْرِكُهُ يا جابِرُ ! فَإِذا لَقَيْتَهُ فَاقْرَأْهُ عَنّي السَّلامَ » ؛ « 1 »\r\n« ايشان جانشينان من و امامان مسلمين بعد از من هستند ؛ اوّل ايشان على بن ابىطالب و پس از او حسن و پس از او حسين و پس از او على بن الحسين و سپس محمّد بن على كه در تورات به باقر معروف است و زود باشد كه تو او را درك كنى ، پس وقتى او را ملاقات كردى از من به او سلام برسان » .\r\nپس از آن ، رسول خدا صلى الله عليه و آله نام ساير ائمه را از امام جعفر صادق عليه السلام تا حضرت مهدى عليه السلام را بيان كرده ، سپس از غيبت و مسايل ديگر مربوط به حضرت صاحب العصر عليه السلام به جابر خبر داد .\r\nبنابراين مراد از اولى الامر ، ائمه اثنىعشر عليهم السلام مىباشند كه اطاعتشان به طور مطلق بر همه واجب است و تفسير اولوا الامر در اين آيه بر غير ايشان ( حتى فقها ) تفسير به رأى بوده و مورد تهديد مىباشد ، كه :\r\n« مَنْ فَسَّرَ الْقُرْآنَ بِالرَّأْيِ فَلْيَتَبَوَّأْ مَقْعَدَهُ مِنَ النّارِ » . « 2 »\r\nبديهى است كه اطاعت غير معصوم به طور مطلق و به طور مقرون به اطاعت پيغمبر صلى الله عليه و آله واجب نخواهد بود ؛ زيرا امكان معصيت و خطا و اشتباه در غير معصوم قابل دفع نيست و لذا حتى اطاعت فقها در مواردى كه ولايتشان ثابت است ، اگرچه واجب است ؛ ولى در صورتى كه معصيت خدا باشد ، حرام است به حكم :\r\n\r\n\r\n","description":"","footnote":"\r\n( 1 ) . منتخب الاشراف ، ج 1 ، باب 8 ، حديث 4 .\r\n( 2 ) . محجة البيضاء ، ج 2 ، ص 250 ، آداب تلاوة القرآن .\r\n","page_name":" 239 ","page_number":239},
  {"content":"\r\n\r\n« لا طاعَةَ لِمَخْلُوقٍ فِي مَعْصِيَةِ الْخالِقِ » ؛ « 1 »\r\n« اطاعت و پيروى مخلوق سزاوار نيست در جايى كه نافرمانى خدا در آن باشد » .\r\nو خلاصه سخن اينكه : اطاعت امام واجب بوده و هيچ‌گونه قيد و شرطى ( چون امام معصوم است ) ندارد .\r\n\r\n\r\n","description":"","footnote":"\r\n( 1 ) . نهج البلاغه ، فيض الاسلام ، حكمت 156 .\r\n","page_name":" 240 ","page_number":240},
  {"content":"\r\n\r\n\r\n6 . وجوب معرفت امام\r\nبا توجّه به نقشى كه امامت در حفظ نظام و كمال بشر و سير او به سوى خدا و اجراى احكام خدا دارد ، و با توجّه به اينكه اطاعت امر امام شرعاً و عقلًا واجب است ، در وجوب معرفت امام نيز برحسب حكم عقل و شرع جاى هيچ‌گونه ترديد و شبهه‌اى نيست ؛ زيرا هم مقدّمه اطاعت است كه واجب است ، و بدون وجوب آن ، اطاعت و نصب امام بيهوده خواهد شد ، و هم برحسب آنچه در بعضى روايات استفاده مىشود ، بالخصوص نيز واجب است ، و چنان‌كه در نهج البلاغه آمده ، دخول در بهشت دائر مدار شناخت امامان و ورود در آتش نيز دائر مدار انكار آنها است :\r\n« وَلا يَدْخُلُ الْجَنَّةَ إِلّا مَنْ عَرَفَهُمْ وَعَرَفُوهُ ، وَلا يَدْخُلُ النّارَ إِلّا مَنْ أَنْكَرَهُمْ وَأَنْكَرُوهُ » ؛ « 1 »\r\n« داخل بهشت نمىشود كسى مگر اينكه آنها ( ائمه اطهار عليهم السلام ) را بشناسد و آنها نيز او را بشناسند و داخل آتش نمىشود مگر كسى كه منكر آنها باشد و آنها نيز او را از آن خويش ندانند » .\r\n\r\n\r\n","description":"","footnote":"\r\n( 1 ) . نهج البلاغه ، فيض الاسلام ، خطبه 152 .\r\n","page_name":" 241 ","page_number":241},
  {"content":"\r\n\r\nو چنان در اين امر تأكيد شده است كه برحسب خبر معروف از رسول خدا صلى الله عليه و آله : « هركس بميرد و امام زمان خود را نشناخته باشد ، مرده است به مردن جاهليت » . و در حديثى كه فخر رازى از آن حضرت روايت كرده ، مىفرمايد :\r\n« هركس بميرد و امام زمان خود را نشناسد پس بايد بميرد ؛ اگر خواهد يهودى و اگر خواهد نصرانى » .\r\nبلكه از بعضى روايات استفاده مىشود كه : معرفت خدا به طور صحيح و كامل بدون معرفت امام حاصل نخواهد شد .\r\nچنان‌كه در حديث است : از حضرت سيّد الشهدا عليه السلام سؤال شد :\r\n« فَما مَعْرِفَةُ اللَّهِ » ؛\r\n« پس چيست معرفت خدا ؟ »\r\nحضرت فرمود :\r\n« مَعْرِفَةُ أَهْلِ كُلّ زَمانٍ إِمامَهُمُ الَّذِي يَجِبُ عَلَيْهِمْ طاعَتُهُ » ؛ « 1 »\r\n« معرفت اهل هر زمان ، معرفت امام ايشان است كه اطاعت او بر ايشان واجب است » .\r\nشيخ صدوق رحمه الله در شرح و تفسير اين جمله مىفرمايد : « اهل هر زمانى بدانند كه خدا آن كسى است كه آنها را در هر زمان بدون امام معصوم نخواهد گذارد ، پس كسى كه خدايى را پرستش نمايد كه بر خلق به وسيله نصب امام معصوم اقامه حجّت ننمايد ، پس عبادت و پرستش غير خداى عزّوجلّ را نموده است » .\r\nو علّامه مجلسى قدس سره مىفرمايد : « شايد تفسير \" معرفت خدا \" به \" معرفت امام \" براى بيان اين نكته باشد كه : معرفت خدا حاصل نمىشود مگر از جهت امام ، و يا\r\n\r\n\r\n","description":"","footnote":"\r\n( 1 ) . بحارالانوار ، ج 5 ، ص 312 ، ب 15 ، ح 1 ؛ علل الشرايع ، ج 1 ، ص 9 .\r\n","page_name":" 242 ","page_number":242},
  {"content":"\r\n\r\nبراى بيان اينكه : انتفاع از معرفت خدا مشروط است به معرفت امام عليه السلام » . « 1 » و به نظر اين حقير ممكن است از اين جهت باشد كه معرفت امام مبتنى است بر معرفت خدا به ولايت و حاكميت بر كل عباد ، و امامت و ولايت او نيز ظهورى از ولايت مطلقه و كلّيه الهيه و مبتنى بر آن مىباشد و معرفت امام به اين ارتباط و ابتناى معرفت الهى و اقرار به حاكميت و ربوبيت كامله و رحمانيت و رحيميت و هدايت خداى تعالى است ، و بدون اين ارتباط ، معرفت امام حاصل نمىشود . اين معرفت اثبات صفات جلاليه و جماليه خدا و نفى شريك براى خدا در ولايت و حاكميت است .\r\nشايد توضيح حديث شريف مذكور اين باشد كه : خدا را به اوصاف كماليه و به شناخت صحيح بايد از طريق امام شناخت ، چنان‌كه در روايت است :\r\n« لَوْلَا اللَّهُ ما عُرِفْنا ، وَلَوْلا نَحْنُ ما عُرِفَ اللَّهُ » ؛ « 2 »\r\n« اگر دلالت‌ها و عنايت‌ها و هدايت‌هاى الهى نبود ما شناخته نمىشديم و اگر ما نبوديم خدا شناخته نمىشد » .\r\nيعنى : چنان‌كه حقّ معرفت او است ، به اسماء حسنى و صفات كماليه شناخته نمىشد .\r\nالبته بديهى است اين معرفت فوق معرفت فطرى است كه براى هركس به حسب فطرت حاصل است و مفهوم بيان فوق آن است كه : تمام آسمان و زمين و آنچه در آنها است ، دلايل وجود حقّ آيات او هستند ، امام نيز در هر عصر و زمان ، علاوه بر آن‌كه تكويناً از جهات متعدّد آيت و نشانه است ؛ بلكه چنان‌كه از\r\n\r\n\r\n","description":"","footnote":"\r\n( 1 ) . بحار الانوار ، ج 23 ، ص 83 . و در ص 93 ، اين بيان را به طور وافى از كراجكى نيز نقل فرموده است .\r\n( 2 ) . توحيد صدوق ، طبع جديد ، ص 290 .\r\n","page_name":" 243 ","page_number":243},
  {"content":"\r\n\r\nاميرالمؤمنين عليه السلام روايت شده است :\r\n« ما للَّهِ عَزَّوَجَلَّ آيَةٌ هِيَ أَكْبَرُ مِنّي ، وَلا للَّهِ مِنْ نَبَأٍ أَعْظَمُ مِنّي » ؛ « 1 »\r\n« براى خداوند عزّوجلّ نشانه و خبرى بزرگ‌تر از من نيست » .\r\nتشريعاً نيز اكبر آيات و اسماى الهى است و در محيط اختيار و هدايت ارادى ، معرفت خدا بدون شناسايى او و استفاضه از انوار علوم و راهنمايىهاى او كامل نخواهد شد و شرح و تفسير الهيات و معارف فطرى را بايد از امام فرا گرفت .\r\nو ممكن است معناى اين‌گونه احاديث اين باشد كه چون يكى از اسباب كمال معرفت ، اطاعت اللَّه است ، هرچه شخص عارف در ميدان اطاعت سير و حركت كند و عبادت و اطاعتش بيشتر شود ، عرفانش زيادتر مىگردد و مددهاى غيبى بيشتر به او مىرسد ، چنان‌كه معرفت هم هرچه زيادتر شود ، شوق و رغبت به عبادت و اطاعت الهى در انسان زيادتر مىشود ، تا حدى كه همه دواعى غير الهى در انسان بىاثر مىگردد .\r\nاز اين جهت ، چون اطاعت و عبادت خدا و چگونگى آن بدون دريافت برنامه و دستور العمل آن از امام و اطاعت از او حاصل نمىشود اين مرتبه از معرفت كامل كه در كمال هم مراتب دارد بدون معرفت امام محقّق نخواهد شد ؛ بلكه هركسى به حسب فقر و نيازى كه دارد ، گمان مىكند زبان آن را دارد و مىتواند با او سخن بگويد و حاجت بخواهد و همين‌طور هم هست ، همه با او مرتبط مىشوند و بين بنده و خدا ، هر وقت بخواهد او را بخواند ، مانع و حجابى نيست و خدا ناله همه را مىشنود .\r\nاگر راهنمايىهاى امامان عليهم السلام و دعاها و سيرهء آنها در مقام عمل در اختيار ما\r\n\r\n\r\n","description":"","footnote":"\r\n( 1 ) . كافى ، ج 1 ، ص 207 .\r\n","page_name":" 244 ","page_number":244},
  {"content":"\r\n\r\nنبود ، دعا در مرتبه‌اى بسيار نازل و از درخواست حاجت‌هاى مادّى تجاوز نمىكرد و حتى با نيايش‌ها كه با شؤون ربوبى مناسب نبود ، و خلاف ادب و حاكى از نقص معرفت بود ؛ لذا در اين موضوع دلالت‌هاى ائمه عليهم السلام و دعاهايى كه از ايشان رسيده است ، به قدرى دستگيرى از بشر نموده است كه بسا يك جمله از آن دعاها به قدرى نورانيت مىبخشد و افق بينش انسان را وسيع مىسازد و به قدرى انسان را از لذايذ معنوى بهره‌مند مىكند كه آفتاب جهان‌تاب ، ديد ظاهرى او را آن‌چنان وسيع نمىسازد ، و تمام لذايذ مادّى را نمىتوان با لذتى كه از خواندن و يا شنيدن يك جمله از آن دعاها حاصل مىشود ، برابر گرفت كه اگر خارج از حدود اين رساله نمىشد ، برخى از اين دعاها را كه پروازهاى بلند به روح انسان مىدهد و او را در بلندترين قلّه‌هاى مقام انسانيت مىنشاند ، در اينجا يادآور مىشديم تا معلوم شود كه اين همه سفارش راجع به معرفت امام بىجهت نيست .\r\nو سومين توضيح و توجيهى كه براى اين احاديث مىنماييم اين است كه عمده فايده معرفت خدا و اثر آن در اعمال انسان ظاهر مىشود و از ميزان الزام او به اطاعت الهى و تسليم و فرمان‌برى او از دستورات خدا ظاهر مىشود ، و مظهر كامل آن ، اطاعت از خليفة اللَّه است كه توقف بر معرفت او دارد و خود معرفت او نيز اطاعت خدا است .\r\nسير عرفانى انسان به اطاعت كامل از اوامر و نواهى الهى ، و تسليم خالص در برابر فرمان او منتهى مىشود ، چنان‌كه عبد خود را نبيند و مانند حضرت ابراهيم عليه السلام اگر مأمور به ذبح فرزند شد ، بىچون و چرا فرمان‌پذير گردد و مانند اسماعيل ذبيح - على نبينا و آله و عليه السلام - كه وقتى پدرش فرمان الهى را در ذبح او به وى ابلاغ كرد ، بدون پرسش و بدون تأمّل گفت :\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n« يا أَبَتِ افْعَلْ ما تُؤْمَرُ » ؛ « 1 »\r\n« اى پدر به آنچه مأمور شده‌اى انجام ده » .\r\nاين سير عرفانى از طريق معرفت امام و اطاعت او به مقصد مىرسد و انسان از گمراهىهاى گوناگون مصون مىشود .\r\nخداوند متعال ما را به معرفت اولياى خود و به معرفت امام زمان و ولىّ وقت ، حضرت حجة بن الحسن المهدى عليه السلام كه باب معرفت خدا است ملهم و راهنمايى فرمايد و از معرفت خودش به معرفت پيغمبر و از معرفت پيغمبر به معرفت امام و سپس ، از معرفت امام به معرفت پيغمبر و از معرفت پيغمبر به معرفت خدا برساند .\r\n\r\n\r\n","description":"","footnote":"\r\n( 1 ) . سوره صافات ، آيه 102 .\r\n","page_name":" 246 ","page_number":246},
  {"content":"\r\n\r\n\r\n7 . راه‌هاى شناخت امام\r\nبه نظر مىرسد هر حقيقت و واقعيتى - خواه وجود غيبى خارجى داشته باشد يا از امور عقليه باشد - از راه‌هاى شناخت مناسب خود مانند : حسّ و تجربه ، فطرت و عقل ، خواب و وحى قابل شناخت مىباشد . بديهى است اين نظر به اين معنا نيست كه بگوييم : همه اشيا و حقايق از اين راه شناخته شده‌اند ؛ بلكه مقصود اين است كه معرفت هريك از اشيا و حقايق از يك يا بيشتر از اين راه‌ها امكان دارد ، مثلًا از راه وحى هر چيزى كه خدا اراده شناساندن آن را به وسيله وحى فرموده باشد ، شناخته مىشود .\r\nدر معرفت امام هم از راه‌هايى كه در اختيار بشر است ، شناخت او امكان دارد ، و عمده راه‌هايى كه مورد استفاده قرار گرفته و از آن امام شناخته مىشود ، سه راه است :\r\nاوّل : نصّ است ؛ تعيين و تصريح و اعلام پيغمبر كه مفادش خبر دادن از جعل و نصب الهى يا جعل و نصب امام به امر الهى است ، كه فرق آن با اوّل اين است كه در اوّل جعل و نصب بدون واسطه انجام شده و فعل الهى و بدون واسطه است ؛ ولى نصّ پيغمبر مثل خبر دادن از آن است . و در دوم فعل الهى به واسطه پيغمبر\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nاست كه به امر الهى انجام مىشود و استناد آن به خدا نيز مثل بسيارى از افعال ملائكه به خدا صحيح است ؛ چون به امر خدا انجام مىدهند ، و مترتّب و متفرّع بر آن مطلب ، نصّ هر امام بر امامت امام بعد از خودش است .\r\nاعتبار و دلالت نصّ بر امامت ، يك امر بسيار منطقى و عرفى و خردپسند است كه با توجّه به بحث‌هاى گذشته كه گفتيم ، حاكميت مخصوص اللَّه است و صاحب اختيار حقيقى ، همه و هر چيز و هر شأنى از شؤون خلق است ، كاملًا واضح مىشود ؛ زيرا تصرّف هركس در آنچه مربوط به او است و تعيين هرگونه قرار و برنامه راجع به آن معتبر است و اين امر نظير اعتبار اقرارهاى مردم نسبت به نفس يا مال خودشان مىباشد كه به غير از طريق خودشان شناخته نمىشود و كسى در آن حقّ ، چون و چرا گفتن نمىتواند بكند .\r\nبنابراين در اعتبار بر اين راه جاى هيچ‌گونه خدشه و ترديدى نيست ، هرچند در \" منصوص عليه \" ؛ كسى كه نصّ بر او شده باشد ، اختلاف انظار پيش بيايد .\r\nدوم : از راه‌هاى معرفت امام معجزه است ، كه ظهور آن به دست كسى كه مدّعى امامت باشد ، دليل بر صدق ادعاى او است . يا به بيان بعض بزرگان ، دليل بر نصّ و نصب او از جانب خدا است ؛ « 1 » زيرا در اين مسأله دو نظر است : يكى اينكه : معجزه مستقلًا دليل بر امامت است و ديگرى اينكه : دليل اصلى ، نصب و نصّ پيغمبر يا امام سابق است ، و معجزه دليل بر نصب است كه اگر نصّ مفقود باشد و معجزه\r\n\r\n\r\n","description":"","footnote":"\r\n( 1 ) . بعضى اصطلاحاً معجزه را بر خرق عادتى كه از پيغمبر در مقام تحدّى و هنگامى كه قوم ، طلب آيت و علامت بر راستى و صدق مدعى پيغمبرى بخواهند ، اطلاق مىنمايند و به خوارق عاداتى كه از پيغمبر پيش از مبعوث شدن به دعوت صادر شود ، هرچند دليل بر نبوّت او شمرده مىشود ، \" ارهاص و ارهاصات \" مىگويند و خوارق عادات صادر از ائمه عليهم السلام را معجزه اطلاق مىنمايند ، و خوارق عادات صادر از ديگران را \" كرامت \" مىگويند .\r\n","page_name":" 248 ","page_number":248},
  {"content":"\r\n\r\nباشد معجزه دلالت دارد بر اينكه نصّ بر صاحب معجزه بوده است و به دست ما نرسيده است .\r\n« قُلْتُ لِأَبِي عَبْدِ اللَّهِ عليه السلام : لِأَيّ عِلَّةٍ أَعْطَى اللَّهُ عَزَّوَجَلَّ أَنْبِيآئَهُ وَرُسُلَهُ وَأَعْطاكُمُ الْمُعْجَزَةَ ؟ فَقالَ : لِيَكُونَ دَلِيلًا عَلى صِدْقِ مَنْ أَتى بِهِ ، وَالْمُعْجَزَةُ عَلامةٌ للَّهِ لا يُعْطِيها إِلّا أَنْبِيائَهُ وَرُسُلَهُ وَحُجَجَهُ لِيَعْرِفَ بِهِ صِدْقَ الصّادِقِ مِنْ كِذْبِ الْكاذِبِ » ؛ « 1 »\r\n« به حضرت صادق عليه السلام عرض كردم : به چه علتى خداوند متعال به پيغمبران و فرستادگانش و به شما معجزه عطا كرد ؟ فرمود : براى اينكه دليل باشد بر راستگويى كسى كه آن را آورده است و معجزه علامتى است ( نشانى است ) از براى خدا ، عطا نمىفرمايد آن را مگر به انبيا و رسولان و حجت‌هاى خودش تا به وسيله آن راستى راست‌گو از دروغ دروغ‌گو شناخته شود » .\r\nسوم : از راه‌هاى شناخت امام ، اخلاق و كردار و روش و رفتار و وضع زندگى و صادرات علمى است ، براى آنان كه اهليت تشخيص را داشته باشند و بتوانند از اخلاق و اقبال و معاشر و سلوك و گفتار و سخنرانىها و برخوردهاى گوناگون ، صاحب اين مقام را بشناسند ، مثلًا در اثر مطالعه دقيق و عميق در زندگى مولاى متقيان و سرور اوليا ، حضرت على عليه السلام و خطبه‌هاى آن حضرت در معارف و الهيات و عدالت و زهد و شجاعت و فداكارى در راه حقّ و ساير ابعاد شخصيت بزرگ و وسيع آن حضرت ، اهل بينش و آگاهى و دانش ، امامت او را بر همه اصحاب و همه مسلمين تصديق مىنمايند ، همچنين در زندگى ساير امامان عليهم السلام اين معنى كاملًا حاصل است .\r\n\r\n\r\n","description":"","footnote":"\r\n( 1 ) . علل الشرايع ، ج 1 ، ص 122 ، باب 100 .\r\n","page_name":" 249 ","page_number":249},
  {"content":"\r\n\r\nو شايد همين باشد معناى حديث شريفى كه از حضرت صادق عليه السلام روايت شده است كه اميرالمؤمنين على عليه السلام فرمود :\r\n« اعْرِفُوا اللَّهَ بِاللَّهِ وَالرَّسُولَ بِالرّسالَةِ وَأُولِي الْأَمْرِ بِالْأَمْرِ بِالْمَعْرُوفِ وَالْعَدْلِ وَالْإِحْسانِ » . « 1 »\r\nدر معناى اين حديث شريف چند احتمال است كه به طور اجمال به آنها اشاره مىشود :\r\nاوّل اينكه : خدا را بشناسيد به خدايى و صفات جلال و جمال و شؤون او يعنى او را چنان‌كه هست و به صفات ثبوتيه و سلبيه‌اى كه دارا است بشناسيد ( يعنى بايد چنين معرفتى تحصيل نمود ) و پيغمبر را نيز به شأن رسالت و مقام پيغمبرى بشناسيد كه رسول خدا و فرستاده خدا است و رابط بين خالق و مخلوق و واسطه بين خدا و بندگان او است . و اولى الامر را به اينكه امر به معروف مىنمايند و به عدل و احسان عمل مىكنند بشناسيد كه اگر از خدا و پيغمبر و اولى الامر از شما سؤال شد پاسخ دهيد كه خدا ، خدايى و صاحب اختيارى و پادشاهى و مالكيت همه را دارد و همه به او نيازمند ، و او از همه بىنياز و جامع جميع صفات كمال و منزه از تمام نواقص است و پيغمبر ( حضرت محمّد بن عبداللَّه صلى الله عليه و آله ) از سوى خدا رسالت دارد و آورندهء پيام و رسانندهء وحى خدا است . و دوازده امام و اولى الامر ، بزرگوارانى هستند كه امر به معروف و عدل و احسان مىنمايند .\r\nبنابراين احتمال ، بر اهل فن و تفطّن ، علّت اينكه « رسول » به لفظ مفرد و « اولى الامر » به لفظ جمع آورده شده و لطف عبارت حديث معلوم مىشود .\r\nاحتمال دوم اين است كه : خدا را به خودش و به ذات خودش بشناسيد كه او\r\n\r\n\r\n","description":"","footnote":"\r\n( 1 ) . كافى ، ج 1 ، ص 66 ، باب « انه لا يعرف الّا به » .\r\n","page_name":" 250 ","page_number":250},
  {"content":"\r\n\r\nروشن‌تر و معروف‌تر از هر چيز است ، چنان‌كه از منصور بن حازم نقل شده است كه گفت :\r\n« إِنَّ اللَّهَ جَلَّ جَلالُهُ أَجَلُّ وَأَعَزُّ وَأَكْرَمُ مِنْ أَنْ يُعْرَفَ بِخَلْقِهِ ؛ بَلِ الْعِبادُ يُعْرَفُونَ بِاللَّهِ » ؛ « 1 »\r\n« همانا خداوند متعال بزرگوارتر و عزيزتر و گرامىتر از آن است كه با مخلوقاتش شناخته شود ؛ بلكه بندگانش به وسيله او شناخته مىشوند » .\r\nو چنان‌كه در دعاى عرفه ، حضرت سيّد الشهداء ، امام حسين عليه السلام به درگاه خداوند عرضه مىدارد :\r\n« أَ يَكُونُ لِغَيْرِكَ مِنَ الظُّهُورِ ما لَيْسَ لَكَ حَتّى يَكُونَ هُوَ الْمُظْهِرُ لَكَ مَتى غِبْتَ حَتّى تَحْتاجُ إِلى دَلِيلٍ يَدُلُّ عَلَيْكَ وَمَتى بَعُدْتَ حَتّى تَكُونَ الْآثارُ هِيَ الَّتِي تُوصِلُ إِلَيْكَ ؟ ! » ؛\r\n« آيا چيز ديگر مىتواند ظاهرتر از خود تو باشد تا او وسيله ظاهر نمودن تو گردد ، كى پنهان هستى تا نيازمند برهان باشى كه بر تو دلالت كند و كى دورى تا به وسيله آثار بر تو برسند ؟ ! » .\r\n به نور شمع كسى خورشيد تابان * كند پيدا كسى اندر بيابان\r\nبرم من از مؤثر پى به آثار * به ظاهر گرچه برعكس است اين كار\r\nظهور جملهء اشيا به نور است * چگونه نور از آنها در ظهور است\r\nاگر برهان لمّى جلوه گر شد * نبايد بهر انّى خون جگر شد\r\nتصوّر را در اينجا چون گذر نيست * به جز لفظ انّى و لمّى ديگر چيست « 2 » \r\n\r\n\r\n","description":"","footnote":"\r\n( 1 ) . كافى ، ج 1 ، ص 86 .\r\n( 2 ) . از گنج دانش مرحوم پدرم آيت اللَّه آقاى آخوند ملا محمّد جواد صافى عليه رحمة اللَّه و رضوانه .\r\n","page_name":" 251 ","page_number":251},
  {"content":"\r\n\r\nو پيامبر را به رسالتش ؛ يعنى چگونگى دعوت و شريعتش بشناسيد و اولى الامر را به امر به معروف و عدل و احسان بشناسيد ؛ يعنى از عمل و سيره و رفتار و كردارشان بشناسيد .\r\nاحتمال سوم اين است كه : خدا را بشناسيد به خدا ؛ يعنى به كارها و افعال او و به آيات او كه در آفاق و انفس است ؛ چون اگرچه فعل و آنچه از آن حاصل مىشود ، غير فاعل است ؛ امّا چون فاعل فعل و آفريننده آيت او است ، از اين جهت وقتى خدا را به افعال و آثارش بشناسيم ، به خدا شناخته‌ايم و به چيز ديگر نشناخته‌ايم ؛ چون چيز ديگرى غير از آثار خدا و آيات او امكان وجود ندارد . پيغمبر را بشناسيد به رسالتش ؛ يعنى كارهاى پيامبرانه و اعمال و روشش را در انجام وظيفه رسالت ملاحظه كنيد . و اولوا الامر را نيز به كارهايشان در واداشتن مردم به كارهاى نيك و عدالت و احسانشان بشناسيد .\r\nو فرق بين احتمال اوّل و دو احتمال ديگر اين است كه : احتمال اوّل راجع به اين است كه خدا و پيغمبر و اولوا الامر را به چه اوصاف و شؤونى بايد شناخت و چگونه بايد معرفى تحصيل كرد ؟ امّا احتمال دوم و سوم مبنى بر اين است كه خدا و پيغمبر و امام را به همان شؤون و اوصافى كه دارند از چه راهى بايد شناخت .\r\nبنابراين اگر مفاد حديث شريف اين باشد كه اولى الامر را بايد دارا و واجد اين صفات شناخت ، وجود اين صفات به طور مطلق و كامل در شخصى با ادّعاى مقام امامت دليل بر صدق ادعاى او مىباشد .\r\nبنابراين ، بايد توجّه داشت كه راه براى عموم همان نصّ و معجزه است و چنان‌كه بعضى - مثل مرحوم آيت اللَّه پدرم - فرموده‌اند ، راه سوم راه خواصّ و اشخاص بسيار آگاه و متوجّه به جوانب و اطراف امور و متفطّن است و چون احاطه كامل بر اخلاق و كردار اشخاص امكان‌پذير نيست ، و نظرها در حكايت\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nاخلاق و رفتار از مقام معنوى اشخاص مختلف است ، لذا آنچه بايد به آن خصوص در مقام احتجاج بيشتر اعتماد كرد ، همان نصّ و معجزه است .\r\nعلاوه بر اين ، راه سوم ، الزام بر تبعيت فورى و تعبدى ندارد ؛ زيرا ممكن است اشخاص در قبول نكردن ايمان عذر بياورند كه بايد بررسى كنيم و مجالست و مباشرت بنماييم تا ايمان بياوريم ، بر خلاف نصّ و معجزه كه به مجرد اينكه محقّق شد ، ايمان به صحّت آن واجب مىشود .\r\nعلاوه بر آن ، معجزه دليل بر صدق مدّعى نبوّت است ، چنان‌كه آيات متعددى دلالت دارد ، مثل اين آيه :\r\n« لَقَدْ أَرْسَلْنا رُسُلَنا بِالْبَيّناتِ » ؛ « 1 »\r\n« همانا ما فرستادگانمان را با دليل و برهان فرستاديم » .\r\nو بر نصّ و بشارت پيغمبران سلف بر نبوّت حضرت رسول اكرم صلى الله عليه و آله نيز آياتى دلالت دارند ، مانند :\r\n« الَّذِي يَجِدُونَهُ مَكْتُوباً عِندَهُمْ فِي التَّوْراةِ وَالاْنجِيلِ » ؛ « 2 »\r\n« پيغمبرى كه اسم او را در تورات و انجيلى كه نزد آنها است نوشته مىيابند » .\r\nو مانند :\r\n« وَمُبَشّراً بِرَسُولٍ يَأْتِى مِنْ بَعْدِى اسْمُهُ أَحْمَدُ » ؛ « 3 »\r\n« مژده مىدهم شما را به پيامبرى كه بعد از من مىآيد و اسمش احمد است » .\r\n\r\n\r\n","description":"","footnote":"\r\n( 1 ) . سوره حديد ، آيه 25 .\r\n( 2 ) . سوره اعراف ، آيه 157 .\r\n( 3 ) . سوره صف ، آيه 6 .\r\n","page_name":" 253 ","page_number":253},
  {"content":"\r\n\r\nكه از قول حضرت عيسى - على نبينا و آله و عليه السلام - حكايت فرموده است .\r\nو مانند :\r\n« الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْنآءَهُمْ » ؛ « 1 »\r\n« گروهى كه به آنها كتاب داديم ( يهود و نصارى ) ، محمّد را مىشناسند بدان‌گونه كه فرزندان خود را مىشناسند » .\r\nو امّا در مورد اخلاق كريمه و رفتار و كردار سالم و معتدل ، آيه‌اى در نظر ندارم كه به صراحت از آن استفاده شود ، در اين راه اگرچه نصّ و معجزه نباشد ؛ امّا راه شناخت مىباشد و مانند نصّ و معجزه مىتوان به آن احتجاج نمود .\r\nچون از اين راه هم براى افراد خاصّى يقين حاصل مىشود ، مثل كسانى كه معاشرت تام با مدعى نبوّت داشته يا مطالعات وسيع و عميق در تاريخ او كرده باشند چنان‌كه حضرت خديجه در مقام استدلال به صحّت و حقّانيت نبوّت حضرت خاتم الانبيا صلى الله عليه و آله به آن استدلال فرمود و شكى در صدق گفتار پيغمبر صلى الله عليه و آله نكرد ؛ البته سوابق و دلايل ديگر نيز خديجه عليها السلام را كه به انتظار روزى بود كه شوهر عالىقدرش مبعوث به رسالت گردد راهنمايى مىنمود و هر يك كافى بود . با اين حال ، اين استدلال از آن بانوى آگاه‌دل و روشن‌بين در ردّ بعض احتمالات نقل شده است و به هر حال دليل براى همه ، همان نصّ و معجزه است ، و اخلاق و صفات حميده و افضل و اكمل و برتر بودن از ديگران ، از شرايط نبىّ و امام است و فقدان آن ، دليل بر عدم نبوّت و عدم امامت است .\r\n\r\n\r\n","description":"","footnote":"\r\n( 1 ) . سوره بقره ، آيه 146 .\r\n","page_name":" 254 ","page_number":254},
  {"content":"\r\n\r\n\r\nفصل دوم : امامت خاصه\r\n\r\n","description":"","footnote":"","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\n\r\nامامت خاصّه\r\nپس از بررسى مسأله نياز جامعه به امام و شرايط و اوصاف امام و لزوم تعيين آن از جانب خدا و مباحث كلى ديگر كه به مجموع آن بحث امامت عامه مىگويند و به طور اجمال به مباحث آن اشاره كرديم ، امامت خاصّه مطرح مىشود .\r\nپس از اينكه ثابت شد تعيين و نصب امام برحسب حكمت و لطف بر خدا لازم است و هيچ عصر و زمانى خالى از وجود امام نمىباشد و معرفت و شناسايى امام و اطاعت افراد و او را الگو قرار دادن بر همه واجب است ، پس بر همه لازم است صاحب وقت و ولىّ زمان و امام عصر خود را كه خدا او را منصوب كرده و نصب او به نصّ پيغمبر صلى الله عليه و آله يا امام قبل ثابت شده است ، بشناسند .\r\nدر اينجا مىگوييم : فرقه محقّه و طايفه حقّه اثنى عشريه معتقدند كه : در اين امّت بعد از پيغمبر اكرم حضرت محمّد بن عبداللَّه صلى الله عليه و آله دوازده نفر ؛ به ترتيب از حضرت اميرالمؤمنين عليه السلام تا امام دوازدهم حضرت مهدى حجة بن الحسن - عليهم الصلاة و السلام - امام و ولىّ وقت و صاحب الزمان و خليفه و وصى رسول خدا صلى الله عليه و آله مىباشند .\r\nو دلايل و براهين بر امامت آن بزرگواران بسيار است كه با توجّه به آنچه در بحث امامت عامّه به آن اشاره شد ، به تعدادى ادلّه اشاره مىكنيم :\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n1 - با توجّه به اينكه ثابت شد امامت منصبى است الهى و ولايت از جانب خدا و مقام خليفة اللهى است و به نصب و تعيين خدا و نصّ پيغمبر صلى الله عليه و آله صورت‌پذير است و حتماً اين نصب كه با هدايت الهيه و ربّانيت و رحمانيت و رحيميت و حكمت و علم و ساير صفات جماليه او ارتباط دارد ، از سوى خدا انجام شده است . مىگوييم : به اتفاق مسلمين بر غير از اين دوازده نفر ( ائمه اثنىعشر عليهم السلام ) تنصيص و تعيينى نرسيده است . و لذا اين دوازده نفر از جانب خدا منصوب مىباشند ؛ چون اگر آنها نيز منصوب نباشند ، امّت بدون امام و زمين بدون حجّت باقى خواهد ماند و علاوه بر اين ، قطع فيض و نقض غرض و نقص هدايت و ربّانيت و رحمانيت الهى خواهد بود و چون اين امور همه فاسد و باطل است ، پس منصوب بودن آن بزرگواران و امامتشان حقّ و ثابت است .\r\n2 - چنان‌كه در امامت عامّه ثابت شده است ، امام بايد معصوم باشد ، با توجّه به اينكه براى غير از اين دوازده نفر سواى رسول خدا صلى الله عليه و آله و حضرت زهرا عليها السلام ، براى احدى ادّعاى مقام عصمت نشده است و به اتّفاق مسلمين ، غير از اين دوازده نفر ، همه افرادى كه زمامدارى يافتند يا مدّعى آن بودند ، معصوم نبودند ، امامت در تمام اعصار بعد از رسول خدا صلى الله عليه و آله در اين دوازده نفر انحصار و امتداد خواهد داشت .\r\n3 - برحسب احاديث ثقلين و احاديث امان و روايات ديگر ، هيچ‌گاه زمين از وجود شخصى از اهل بيت پيغمبر عليهم السلام كه عدل قرآن باشد ، خالى نخواهد ماند و در طول چهارده قرن و اندى كه بر اسلام گذشته ، مسلمين كسى را ، غير از اين دوازده نفر ، عدل قرآن نشمرده‌اند ، و عدم افتراق از قرآن را در حقّ كسى نگفته و كسى را غير از اين دوازده نفر به اين صفت نشناخته‌اند ؛ بنابراين اين شأن در اين دوازده نفر امتداد دارد .\r\n4 - برحسب روايات معتبر و صحيح و متواتر شيعه و اهل سنّت ، رسول\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاكرم صلى الله عليه و آله مكرر تنصيص به امامت ائمه اثنى عشر عليهم السلام فرمود و علاوه بر آن ، هر امامى بر امام بعد از خود و بلكه بر امامان بعد از خود تنصيص و تصريح فرموده ، تا نوبت رسيد به امام يازدهم حضرت امام حسن عسكرى عليه السلام كه او نيز امامت فرزند عزيزش حضرت مهدى بقية اللَّه عليه السلام را مانند پدران بزرگوارش تسجيل و تنصيص فرمود كه در واقع حضرت صاحب الامر از سوى پيغمبر خدا صلى الله عليه و آله و يازده امامى كه بعد از رسول خدا صلى الله عليه و آله امامتشان ثابت است ، به امامت معرفى شده‌اند ، و لذا طبعاً نصّ بر امامت آن حضرت از نصّ بر امامت ساير ائمه عليهم السلام بيشتر است و همه نصوصى كه در اعلام امامت ائمه قبل از آن حضرت است ، حتى نصوص غدير و ثقلين به طور مستقيم و يا غير مستقيم نصّ بر امامت حضرت مهدى - ارواحنا فداه - مىباشد و جالب اين است كه علاوه بر نصوص اسلامى بر امامت ائمه اثنى عشر در كتب عهد عتيق و جديد نيز بر امامت اين بزرگواران از حضرت اميرالمؤمنين عليه السلام تا حضرت ولىّ اللَّه مهدى منتظر - عجل اللَّه تعالى فرجه الشريف - در موارد متعدد به صراحت و اشاره تنصيص شده است . « 1 » 5 - چنان‌كه گفته شد ، يكى از راه‌هاى شناخت امام ، معجزه است و بر اين اساس ، معجزات بسيار و بىشمارى از ائمه طاهرين عليهم السلام صادر شده و صدور آنها برحسب روايات متواتر قطعى و مسلّم است ، كه همگى از دلايل قطعى امامت آن بزرگواران است .\r\nهركس به كتاب‌هاى حديث و تاريخ مراجعه نمايد ، اين موضوع بر او مثل آفتاب روشن مىشود ، بسيارى از معجزات اميرالمؤمنين عليه السلام و خبرهاى آن حضرت\r\n\r\n\r\n","description":"","footnote":"\r\n( 1 ) . در اين موضوع به كتاب‌هايى مثل انيس الاعلام و سيف الامه و به نوشته‌اى از نويسنده به نام « اصالت مهدويت » و به طور مستقيم به خود كتب عهد عتيق و جديد رجوع شود .\r\n","page_name":" 259 ","page_number":259},
  {"content":"\r\n\r\nاز غيب و وقايع آينده و معجزات ساير ائمه عليهم السلام در كتاب‌هاى اهل سنّت نيز ثبت و ضبط است و قابل هيچ‌گونه ترديد نمىباشند و امامت امام عصر - عجل اللَّه تعالى فرجه - از طريق معجزه نيز ثابت است ، هم معجزاتى در عهد پدر بزرگوارش و هم معجزاتى كه در زمان غيبت صغرى و سپس معجزاتى كه در عصر غيبت كبرى از آن حضرت صادر شده است بسيار است ، و صدها مورد آن را در كتاب‌هاى معتبر مىتوان احصا كرد ، علاوه بر آنچه خودمان در دورهء عمرمان ديده يا شنيده‌ايم .\r\nبديهى است براى شناخت امرى مثل معجزه راهى جز خبر افراد موثق و مورد اعتماد و تواتر و يا مشاهده و ديدن نيست كه در مورد معجزات ائمه عليهم السلام و شخص حضرت مهدى عليه السلام اين دوره كاملًا و به طور باورآور و شناخت‌بخش موجود است ، هم به وسيله نقل ديگران در طول چهارده قرن و هم به وسيله مشاهدات عينى خودمان به معجزاتى كه در اثر توسّلات به حضرت مهدى و ساير ائمه عليهم السلام از آن بزرگواران و حتى از امام‌زادگان صادر شده است كه ما به آنها علم و يقين داريم ، و هركس هم در اين راه وارد شود و بررسى نمايد و معجزات هريك از ائمه مثل حضرت رضا عليه السلام را كه در عصر ما صادر شده است ، تحت مطالعه نمايد ، براى او شبهه و شكى در امامت همه آن عزيزان مقرب درگاه الهى باقى نخواهد ماند .\r\n6 - در راه‌هاى معرفت امام گفتيم : يكى از راه‌هاى معرفت امام برجستگى و فوق العاده بودن او در اخلاق كريمه و صفات عاليه است كه متخصصان در حكمت عملى و استادان تربيت و مربيان بزرگ اخلاق و آگاهان به ملكات فاضله و كمالات نفس آن را درك مىكنند و جهات مربوط به تعادل اخلاق و انحرافاتى كه از جهت افراط يا تفريط پيدا مىشود را متوجّه مىشوند و تشخيص مىدهند كه صاحب اين روش و رفتار انسانى است الهى ، و بشرى است ملكوتى كه در اوج مقام انسانيت و فضايل آدميت قرار گرفته است و گاه بعضى انسان‌ها در اين فضيلت به\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nحدّى اوج دارند كه وضع اخلاق آنها با مقايسه به ديگران خارق عادت است .\r\nاز مطالعه و بررسى سيره و سلوك و معاشرت و اخلاق و حالات ائمه عليهم السلام و مواضع و مواقفى كه بر حسب مناسبات مختلف با دوستان و دشمنان و مسلمانان و كفار داشتند ، به خوبى روشن مىشود كه هريك از آنان تجسّم دعوت قرآن و رسالت اسلام و نمايش اكمل تكامل انسان و عالىترين نمونهء تفوق و تعالى بشر به كلّ مخلوقات بودند .\r\nدر زهد و تقوى و گذشت ، پاكى و پاكدامنى و خلوص نيت ، عبادت و اطاعت از خدا ، دلسوزى براى جامعه و از خود گذشتگى و فداكارى براى اسلام ، شجاعت و امانت و صداقت ، علم و حلم ، بردبارى و شكيبايى ، خويشتن‌دارى و استقامت و پايدارى ، حبّ فى اللَّه و بغض فى اللَّه ، حمايت از حقّ و عدل و ايثار ، قناعت و تواضع ، رضا و تسليم و توكّل و تفويض ، سرآمد تمام بشر و سرمشق تمام فضايل و هدايت افعالى الهى مىباشند .\r\nكتاب‌هاى بزرگ در شرح اخلاق و سجاياى ملكوتى و فضايل آنها كافى نيست و هرچه گفته‌اند و نوشته‌اند ، اندكى از بسيار و يكى از بىشمار است .\r\n اين شرح بىنهايت كز وصف يار گفتند * حرفى است از هزاران كاندر عبارت آمد \r\nو به گفته شاعر عارف ديگر :\r\n كتاب فضل تو را آب بحر كافى نيست * كه تر كنند سر انگشت و صفحه بشمارند \r\nبلندى مقام معرفت و تقرّب آنها را به خداوند را از روش تضرّعشان به درگاه خدا و مناجات‌هايشان و نيايش و ستايش آنها و از مضامين دعاهايشان و آنچه از خدا مىخواستند و حاجت‌هايى كه از او مىطلبيدند ، مىتوان شناخت .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nدشمنانشان و سياست‌مداران جبار و ستمكارى كه وجود آن بزرگواران و آن همه مظاهر پاكى و خيرخواهى و هم نوايى و هم‌صدايى با مستضعفان را براى حكومت و سلطه و استكبار خود خطر مىديدند ، نيز به فضل آنها و علمشان و كمال اخلاقشان اعتراف مىنمودند .\r\nراست‌ترين مدايح و اشعار ، اشعار و مدايحى است كه امثال فرزدق و دعبل ، كميت و سيد حميرى در آن دوران‌هاى فشار و اختناق در مدح آن بزرگواران سروده‌اند ، هيچ كس نتوانست به فرزدق بگويد : قصيده ميميه تو در مدح امام زين العابدين مبالغه است ، حتى بنى اميه ، اگرچه او را زندانى كردند ؛ امّا نتوانستند مضامين اشعار شيوا و رساى او را انكار كنند .\r\nدر اين باب مىتوانيد به صدها و هزارها كتاب شيعه و اهل سنّت ، خصوص كتاب‌هاى اهل سنّت كه در مناقب اهل بيت و ائمه اثنىعشر عليهم السلام نوشته‌اند ، مراجعه نماييد ؛ مانند كتاب كفاية الطالب گنجى شافعى و كتاب مطالب السؤل محمّد بن طلحه شافعى ، و كتاب الفصول المهمّه ابن صباغ مالكى ، و مناقب ابن مغازلى شافعى ، و تذكرة الخواص سبط ابن جوزى ، و الاتحاف شبراوى ، و روضة الاحباب خواجه محمّد پارسا ، و نور الابصار شبلنجى ، و كتاب اهل البيت توفيق ابوعلم ، و الصواعق المحرقه و كتاب‌هاى ديگر .\r\nدر اينجا سخن را با گفتارى كه شبراوى شافعى شيخ اسبق ازهر نقل كرده است ، پايان مىدهيم :\r\n« إِنَّ آلَ الْبَيْتِ حازُوا الْفَضآئِلَ كُلَّها عِلْماً وَحِلْماً وَفَصاحَةً وَذُكآءً وَبَديِهَةً وَجُوداً وَشَجاعَةً ، فَعُلُومُهُمْ لا تَتَوَقَّفُ عَلى تَكْرارِ دَرْسٍ ، وَلا يَزِيدُ يَوْمَهُمْ فِيها عَلى ما كانَ بِالْأَمْسِ ؛ بَلْ هِيَ مَواهِبُ مِنْ مَوْلاهُمْ ، مَنْ أَنْكَرَها وَأَرادَ سَتْرَها ، كانَ كَمَنْ أَرادَ سَتْرَ وَجْهِ الشَّمْسِ ، فَما سَأَلَهُمْ فِي الْعُلُومِ مُسْتَفِيدٌ\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nوَوَقَفُوا وَلا جَرى مَعَهُمْ فِي مِضْمارِ الْفَضْلِ قَوْمٌ إِلّا عَجَزُوا وَتَخَلَّفُوا ، وَكَمْ عايَنُوا فِي الْجِلادِ وَالْجِدالِ أُمُوراً فَتُلْقُوها بِالصَّبْرِ الْجَمِيلِ وَمَا اسْتَكانُوا وَما ضَعُفُوا ، تَقِرُّ الشَّقائِقُ إِذا هَدَرَتْ شَقآئِقُهُمْ وَتَصْغَى الْأَسْماعَ إِذا قالَ قائِلُهُمْ وَنَطَقَ ناطِقُهُمْ سَجايا خَصَّهُمْ بِها خالِقُهُمْ » .\r\nمضمون گفتار اين است : اهل بيت همه فضايل را از علم و حلم و جود و ذكاوت و شجاعت و فصاحت و صباحت و بديهه‌گويى دارا شدند ، علوم ايشان درسى و تحصيلى نيست ، و امروزشان بر علوم ديروزشان نمىافزايد ؛ بلكه اين علوم موهبت‌هايى از خدايشان است هركس انكار علوم آنها را بنمايد ، مانند كسى است كه بخواهد آفتاب را بپوشاند ، هرگز كسى كه در مقام استفاده علمى بود از آنها پرسشى نكرد كه آنان در جواب بمانند و عاجز شوند ، هيچ قوم و گروهى با ايشان در ميدان مسابقه فضل شركت نكرد مگر آنكه ناتوان شد و عقب ماند ، و چه بسيار چابكىها و گستاخىها و حملات و جدال‌هايى كه ديدند و با صبر جميل با آن برخورد نمودند و بيچاره و ضعيف نگشتند ، هر زمان كه خروش و غرّش آنها برآيد ، همه خروش‌ها و غرّش‌ها آرام گيرد و وقتى گوينده ناطقشان زبان به درّفشانى باز كند و سخنرانى نمايد ، همه گوش‌ها به اصغا درآيند و همگان به آن گوش فرا دهند سجايا و خصوصيت‌هايى است كه خدا ايشان را به آنها مخصوص گردانيده است .\r\n پيش رويت ديگران صورت بر ديوارند * نه چنان صورت و سنّى كه تو دارى دارند\r\nتا گل روى تو ديدم همه گل‌ها خارند * تا تو را يار گرفتم همه يار اغيارند \r\nوَآخِرُ دَعْوانا أَنِ الْحَمْدُ للَّهِ رَبّ الْعالَمِينَ\r\n\r\n","description":"","footnote":"","page_name":" 263 ","page_number":263},
  {"content":"\r\n . \r\n","description":"","footnote":"","page_name":" 264 ","page_number":264},
  {"content":"\r\n\r\n\r\nنظام امامت و رهبرى امامت حضرت بقية اللَّه و نقش سازندهء عقيده به امامت آن حضرت عليه السلام\r\n\r\n","description":"","footnote":"","page_name":" 265 ","page_number":265},
  {"content":"\r\n . \r\n","description":"","footnote":"","page_name":" 266 ","page_number":266},
  {"content":"\r\n\r\nبسم اللَّه الرحمن الرحيم\r\nالْحَمْدُ للَّهِ الَّذِي يُؤْمِنُ الْخآئِفِينَ وَيُنَجّي الصّالِحِينَ وَيَرْفَعُ الْمُسْتَضْعَفِينَ وَيَضَعُ الْمُسْتَكْبِرِينَ . وَالصَّلاةُ وَالسَّلامُ عَلى سَيّدِ خَلْقِهِ وَأَشْرَفِ رُسُلِهِ ؛ أَبِي الْقاسِمِ مُحَمَّدٍ وَآلِهِ الطّاهِرِينَ ؛ لا سِيَّما بَقِيَّةِ اللَّهِ وَحُجَّتِهِ عَلَى النّاسِ أَجْمَعِينَ .\r\nقال اللَّه تعالى :\r\n« وَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَنَجْعَلَهُمْ أَئِمَّةً وَنَجْعَلَهُمُ الْوارِثِينَ * وَنُمَكّنَ لَهُمْ فِي الْأَرْضِ وَنُرِىَ فِرْعَوْنَ وَهامانَ وَجُنُودَهُما مِنْهُمْ ما كانُوا يَحْذَرُونَ » . ( سوره قصص ، آيات 5 و 6 )\r\n\r\n","description":"","footnote":"","page_name":" 267 ","page_number":267},
  {"content":"\r\n . \r\n","description":"","footnote":"","page_name":" 268 ","page_number":268},
  {"content":"\r\n\r\n\r\nپيشگفتار\r\nشناختن و دانستن مفهوم و معناى صحيح دعوت و اصطلاحات هر مكتبى ، در قبول يا رد آن دخالت تمام دارد ، و بسا كه همان تعريف صحيح و شناساندن درست در توجيه و واداشتن به باور و ايمان به آن كفايت كند ، و آنان را كه ذهنى صاف و روشن و پاك از تعصب و لجاجت داشته باشند ، از خواستن دليل ديگر بىنياز نمايد .\r\nمفاهيم و اصطلاحات و تعريفات دعوت اسلام ، كه در قرآن مجيد و احاديث شريفه وارد شده است ، اين ويژگى را دارند . اسلام ، توحيد ، نبوّت ، عدل ، امامت ، معاد و ساير الفاظ و اصطلاحات اسلامى در قرآن مجيد و حديث ، چنان تعريف و تفسير مىشوند كه خود به خود باور آفرين است ؛ لذا بسيارى در آغاز طلوع خورشيد درخشان اسلام تا حال ، به مجرد شنيدن دعوت اسلام آن را پذيرفتند . به عكس تفسيرهاى مغرضانه يا نادرست و ناآگاهانه موجب تحريف و قلب حقايق و ايجاد شبهه و ناباورى مىشود و براى اينكه اصطلاحات و دعوت اسلامى از توجيهات ناروا و تفسيرهاى غلط مصون بماند و كسى در مقام شناخت دعوت اسلام و اصول و فروع آن ، به گمراهى و ضلالت نيفتد ، برحسب احاديث مأثور ثقلين و احاديث معتبر ديگر ، قرآن مجيد و اهل بيت عليهم السلام حجت و راهنماى امّت\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمىباشند ، در تعريف اسلام و اركان دعوت آن ، بايد به قرآن مجيد و سنّت رسول اكرم صلى الله عليه و آله و احاديث شريفه اهل بيت عليهم السلام رجوع شود تا از انحراف و گمراهى مصون بمانيم .\r\nتعريفات و ارشادات و شرح و بيان‌هايى كه از اين منبع باشد ، صحيح و صد در صد اسلامى و اصيل است .\r\nيكى از اين اصطلاحات و الفاظ اسلامى ، \" امام \" و \" امامت \" است كه در قرآن مجيد و احاديث و كتاب‌هايى كه در علوم مختلف اسلامى نوشته شده ، بسيار ديده مىشود . « 1 » فرقه ناجيه « 2 » و محقّه شيعه اثنى عشريه را \" اماميه \" مىگويند ؛ براى اينكه معتقد به وجود امام در هر عصر و زمان مىباشند .\r\nالبته كم و بيش همه اين عقيده را درك مىكنند ؛ امّا از آنجايى كه آشنايى بيشتر با اين عقيده سازنده و مفهوم امام و امامت و دانستن رابطه اين عقيده با عمل و با نظام سياسى و تابعيت از آن ، كمال لزوم را دارد ، و نظر به اينكه بر خلاف گمان برخى ناآگاهان ، اين مسأله و اصل اسلامى تنها يك مسأله عقيدتى نيست و به عمل و نظامى كه مسلمان بايد تابعيت آن را داشته باشد ، ارتباط دارد . و بالاخره علاوه بر اعتقاد به امامت اشخاص و افراد معين ، عقيده به نظام مستمرّ الهى است كه بهترين و برترين نظام است . در اين مقاله در رابطه با امامت حضرت بقية اللَّه ، مهدى موعود ، حجة بن الحسن العسكرى - ارواحنا فداه - و نقش سازندهء عقيده به امامت آن حضرت ، به طور فشرده توضيحات و مطالبى به صورت چند پرسش و پاسخ در\r\n\r\n\r\n","description":"","footnote":"\r\n( 1 ) . در قرآن مجيد كلمه « امامت » نيست ، امّا « امام » به صورت مفرد و جمع آن « ائمه » در دوازده‌مورد آمده است .\r\n( 2 ) . در مورد فرقه ناجيه كه در حديث مشهور آمده است شيعهء اثنى عشرى مىباشند ، به رساله « حول حديث الافتراق » تأليف نگارنده و كتاب‌هاى ديگر رجوع شود .\r\n","page_name":" 270 ","page_number":270},
  {"content":"\r\n\r\nاختيار علاقه‌مندان گذاشته خواهد شد ، و اضافه مىشود كه رسميت يافتن حكومت شرعى و نظام اسلامى به اجراى احكام سياسى و عدالت اسلام به تعهد و قبول پذيرش مردم از نظام امامت ارتباط دارد ؛ لذا نشناختن امامت و امام زمان و نبودن در اين نظام الهى مساوى است با بودن در نظام جاهليت و رژيم‌هاى غير اسلامى ، چنان‌كه در حديث شريف نبوى معروف است :\r\n« مَنْ ماتَ وَلَمْ يَعْرِفْ إِمامَ زَمانِهِ ماتَ مِيتَةً جاهِلِيَّةً » ؛\r\n« هركس بميرد در حالى كه امام زمان خويش را نشناخته باشد ، به مرگ جاهليت مرده است » .\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\nشانزده پرسش پيرامون امامت حضرت بقية اللَّه ارواحنا فداه\r\n\r\n","description":"","footnote":"","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n\r\n\r\n1 . پرسش : چرا كاوش براى شناختن امام واجب است ؟\r\nپاسخ : كاوش براى شناختن امام به اين جهت واجب است كه حداقل اين احتمال را دارد كه وى شخصيتى باشد كه اطاعت او به حكم خدا بر ما واجب و بر امور ولايت داشته باشد ، و مفسر قرآن و مبين احكام و رهبر دين و دنياى مردم باشد .\r\nبا اين احتمال ، عقل ما را موظف مىنمايد كه پيرامون آن به كاوش بپردازيم و او را شناسايى نماييم . و اگر در اين وظيفه مسامحه كنيم و چنين شخصيتى وجود داشته باشد و او را نشناخته باشيم ، معذور نخواهيم بود و الزام عقلى و وجدانى داريم كه دنبال اين احتمال را بگيريم تا به نفى يا اثبات آن برسيم .\r\nو اين بيان در لزوم شناختن پيغمبر و بلكه لزوم كاوش از وجود خدا نيز جارى است . هيچ كس معذور نيست كه در برابر اين‌گونه مسايل بىتفاوت باشد و بايد براى هريك از اين پرسش‌ها پاسخ داشته باشد . صاحب و آفريننده اين جهان كيست ؟ آيا زندگى و حيات و به طور كلى عالم هستى ، پوچ و پوك و لغو و باطل و نااميد كننده است ، يا بامحتوا و برحقّ و اميدبخش و در مسير بقا و كمال است ؟\r\nخداى تعالى بندگان را با نيازى كه به هدايت دارند ، چگونه هدايت كرده است ؟ آيا\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبه همان هدايت‌هاى عقلى و فطرى اكتفا كرده ، يا علاوه بر آن ، به واسطه افرادى به نام انبيا و پيامبران ، آنها را به برنامه‌هاى اعتقادى و اخلاقى و عملى هدايت فرموده و حجت را بر مردم تمام كرده و لطفش را كامل نموده است ؟ آيا براى رهبرى بعد از پيغمبر ، كسى را معين كرده است ؟ و اگر معين كرده است ، شخص تعيين شده كيست ؟ اگر هم كسى بشر را متوجّه به اين‌گونه پرسش‌ها ننمايد ، خود به خود اين سؤالات برايش پيش مىآيد .\r\nعلاوه بر اين ، در مورد شناخت امام ، قرآن و احاديث نيز دلالت و صراحت دارند ، مثل آيه :\r\n« يا أَيُّهَا الَّذِينَ آمَنُوا أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنكُمْ » ؛ « 1 »\r\n« اى كسانى كه ايمان آورده‌ايد ، خداى را اطاعت كنيد و رسول و صاحبان امر از خويش را فرمان بريد » .\r\nروشن است طبق اين آيه ، اطاعت ولى امر واجب است و آن ، بدون شناخت او امكان‌پذير نيست ؛ از اين جهت شناختن امام واجب است . بنابراين هيچ كس در ترك معرفت امام و تحقيق و كاوش از اين موضوع معذور نمىباشد .\r\n\r\n\r\n","description":"","footnote":"\r\n( 1 ) . سوره نساء ، آيه 59 .\r\n","page_name":" 276 ","page_number":276},
  {"content":"\r\n\r\n\r\n2 . پرسش : امامت چه مفهومى دارد و چگونه شرح و تفسير مىشود ؟\r\nپاسخ : امام و امامت ، برحسب لغت مشتق از \" ام \" ؛ به معناى هر چيز است كه چيزهاى ديگر به آن ضميمه و نسبت داده مىشوند ، و يا از او پيدا مىشوند ، يا الهام مىگيرند ، و اطلاق امّت هم بر گروه و جماعتى كه در يك امر اشتراك فكرى و اعتقادى يا سياسى يا مكانى يا زمانى يا زبانى دارند و به هم ضميمه شده‌اند ، ظاهراً از همين جهت است ، و ترجمه و تفسير امام به پيشوا و قائد و رهبر ، همه به اين ملاحظه است .\r\nپس امام و امت و امامت ، در معنى به هم نزديك و وابسته‌اند . هركجا كه امّت هست ، امام و امامت نيز هست ، و امت بىامام معنا ندارد ، چنان‌كه مردمى كه در يك شهر و يك مكان مسكن دارند ، يا اهل يك زمان و يك زبان باشند ، در صورتى كه از جهت سياست و اجتماع و دين يكسان نباشند ، ظاهراً اطلاق امّت بر آن مجاز است ؛ چون اطلاق \" امام \" بر زمان و مكان قابل توجيه نيست . و بالاخره اطلاق امّت بر مردمى كه پيشوا و امام و رهبر واحد داشته باشند ، با معناى اصل موافق‌تر است و حقيقت است . لذا اطلاق امام بر پيغمبر و امام و اطلاق امّت بر پيروان پيغمبر\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nو امام حقيقت است . « 1 » امّا اطلاق امّت بر مردم فارس و روم و هند يا اصناف پرندگان و جانداران ديگر ، يا پيروان تورات و انجيل ، اگر مجاز نباشد ، مثل اطلاق امّت بر پيروان پيغمبر و امام ، ظاهر در معناى حقيقى نيست .\r\nبنابراين ، امّت بر گروهى گفته مىشود كه به واسطه پيروى از امام واحد ، همه هم قطار و به امام خود انتساب داشته و مقتدى باشند . و امام كسى است كه اين گروه به او منضم و منتسب و رهبر و پيشوا و مقتداى آنها باشد .\r\nاين هم ناگفته نماند ، چنان‌كه اشاره شد ، برحسب لغت ؛ \" امام \" بر هركس كه جماعتى به او انضمام و انتساب دارند - خواه امام حقّ و عدل باشد يا امام باطل و جور - اطلاق مىشود ؛ امّا وقتى به طور مطلق گفته شود ، ظاهر در امام حقّ است ؛ يعنى آن امام حقّ مقصود است .\r\nاين توضيحات بر حسب لغت و مفهوم و معناى لغوى امام و امامت و امت است كه با اين حال بايد گفت : به تحقيق و بررسى و مراجعه به كتاب‌هاى لغت و خصوصاً تأمّل بيشتر در آيات قرآن مجيد و نهج البلاغه و ديگر احاديث نياز دارد .\r\n\r\nامامت بر حسب اصطلاح\r\nوقتى امامت به طور اطلاق و بىقيد گفته مىشود ، پيشوايى و سرپرستى و وجود الگويى و نمونهء برتر و عالىتر و نمايش يك مكتب است . به عبارت ديگر :\r\nمقصود از امامت در اصطلاح و هنگامى كه بدون قرينه‌اى ذكر شود ، در لسان قرآن و نهج البلاغه و ساير احاديث و روايات ؛ منصب و مقامى است كه خداى تعالى به\r\n\r\n\r\n","description":"","footnote":"\r\n( 1 ) . رجوع شود به تعليقه 1 در پايان كتاب .\r\n","page_name":" 278 ","page_number":278},
  {"content":"\r\n\r\nافرادى از خواص بندگان شايسته خود ، كه انسان مافوقند ، عطا مىكند و دارندگان آن منصب ، كارگزاران خدا و نگهبان امر و شرع خدا ، و گواهان بر خلق خدا و دست پروردگان خدا ، و در قيامت ، مدافع پيروان خود و شفعاى آنها مىباشند .\r\nوارد بهشت نشود مگر كسى كه آنها را بشناسد و آنها نيز او را بشناسند ، و وارد آتش نشود مگر كسى كه آنها را انكار كند و آنها او را انكار نمايند .\r\nكتاب خدا و سنّت پيغمبر صلى الله عليه و آله فقط توسط آنان شرح و تفسير مىشود . هركس تند رفته باشد ، بايد به سوى آنها باز گردد و آنان كه كند مىروند ، بايد خود را به امام برسانند .\r\nامامان مانند نجوم آسمانند ؛ هر زمان يكى از آنان از دنيا برود ، ديگرى قائم مقام او مىشود . اگر سخن بگويند ، حقّ و راست مىگويند . و اگر سكوت كنند ، كسى بر آنان پيشى نمىگيرد . درهاى حكم و حكمت‌هاى خدا در اختيار امام است .\r\nامام حيات علم و مرگ جهل است ، بردبارىاش از دانايىاش آگاهى مىدهد و ظاهرش از باطنش . امام از حقّ و قرآن جدا نمىشود و قرآن و حق نيز از امام جدا نمىشوند .\r\nامامان اركان اسلام و پناهگاه مردم مىباشند و حقّ به واسطه آنها به نصاب و معيار خود قرار مىگيرد . آنان راسخان در علم هستند ، خدا آنان را برگزيده و بلند گردانيده است . هركس به امام تمسك جويد و در كشتى ولايت و ايمان به او بنشيند ، نجات مىيابد .\r\nآيات كريمه قرآن در شأن آنها نازل شده و گنج‌هاى علم خدا به آنها عطا شده و زمين از وجود امام خالى نخواهد ماند . امام يا ظاهر و آشكار است ، يا غايب و پنهان از انظار .\r\nامام رهبر سياسى و فكرى و خليفهء خدا و حاكم و ولى امر است ؛ يعنى همه اين مقامات از شؤون او است . او از جانب خدا ولىّ امر و حاكم و خليفه است ،\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nو اولويت به اموال و نفوس مردم دارد و بر اداره امور و كارها ، و احقاق حقوق و دفع و رفع ظلم ، و اجراى احكام و سياسات ، و برقرار كردن عدالت در بين مردم ، و حفظ نظام و تأمين امنيت و آسايش خلق ، و عمران زمين و فراهم ساختن وسايل ترقّى و تعالى براى همگان ، ولايت دارد . امر ، امر او و فرمان ، فرمان او است . « 1 » علماى كلام ، \" امامت \" را تعريف فرموده‌اند كه : رياست بر كلّيه امور دين و دنياى مردم است به واسطهء پيغمبر . نواحى شخصيت امام متعدد است و به اعتبار اين نواحى ، امام لقب خاص دارد . مثلًا يكى از القاب امام ، خليفة اللَّه است ؛ وقتى از سوى خدا در نظر گرفته مىشود ، وقتى ولى اللَّه خوانده مىشود ، بيشتر نظر به وسعت و گسترش اختيارات و توسعه منطقهء نفوذ امر او و اولويتش بر اموال و انفس و جهات ديگر است . وقتى او را وصى مىگويند ، جنبهء اختصاص او به پيغمبر و انتخاب او براى امور مربوط به پيغمبر و امام سابق و محرميت او به اسرار و مأموريت‌هاى خاص ، و پاسدارى از امانات مهمّ الهى در نظر گرفته مىشود .\r\n\r\n\r\n","description":"","footnote":"\r\n( 1 ) . آنچه در اينجا از اوصاف امام نوشته شد ، اقتباس از قرآن مجيد و اخبار معتبر و نهج البلاغه است .\r\n","page_name":" 280 ","page_number":280},
  {"content":"\r\n\r\n\r\n3 . پرسش : نظام امامت ، با « توحيد » خداوند متعال چه رابطه‌اى دارد ؟\r\nپاسخ : مسأله امامت از مسايل مهمى است كه علاوه بر آنكه خود اصل است ، با ساير عقايد اسلامى مرتبط است و مخصوصاً از اصل توحيد كه مصدر اصول ديگر است ، مايه و اصالت مىگيرد . عقيده توحيد در ابعاد و اقسام متعددى كه دارد ، خود به خود عقيدهء به نظام الهى امامت را - طبق برداشتى كه شيعه از آن دارد - فرا مىگيرد ، و ميزان و معيار در تشخيص هر عقيده اسلامى ، اين است كه به منبع صاف و زلال عقيدهء توحيد اتصال داشته باشد .\r\nاز باب مثال : عقيده \" نبوّت و وحى \" ، بر اساس همين عقيده به توحيد و علم و حكمت و قدرت خداوند متعال استوار است .\r\nوضع و تقنين قوانين ، و تشريع شرايع و احكام ، و بالاخره تكليف و الزام مردم به انجام يا ترك هر كار ، فقط سزاوار خداوند متعال است كه مالك همه و حاكم بر همه است ، و به مصالح و مفاسد و ظاهر و باطن و تمام اسرار وجود اين انسان ( موجودى كه بر خودش هنوز ناشناخته مانده ) عالم و آگاه است . و بالاخره نبوّت از جهت اصل و مصدرش ، وحى خداى يگانه و ارتباط با غيب جهان و صاحب و مالك حقيقى و خالق عالم است . و از جهت محتوا ، تشريعات و اوامر و نواهى\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nو طرح‌هاى تربيتى الهى براى ترقّى و كمال بشر است . و از جهت وظيفه و تكليف ، شخص نبىّ از جانب خدا مأمور و عهده دار ابلاغ آن به بندگان خدا است . قوانين مختلف و نظام‌هاى گوناگون ، علاوه بر اينكه از منبع‌هاى غير اصيل و غير صالح و حاكى از استعلا و طغيان است ، در جهت تفرقه و جدايى و تعدد مناطق نفوذ و موجب استبداد و استضعاف و ساير مفاسد نظام‌هاى مشركانه و جاهلى نيز مىباشد .\r\n\r\nامامت و رهبرى\r\nامامت و رهبرى نيز در ابعاد متعددش ، شعاع و شعبهء عقيدهء توحيد است و بايد چنان‌كه عالم تكوين داراى نظام واحد و قوانين واحد است ، نظام تشريع و قوانين و ادارهء امور مردم نيز طبق آن واحد باشد و چنان‌كه در آنجا غير خداى يگانه و اراده و تقدير او مداخله ندارد ، در محيط اختيار بشر نيز غير برنامه‌هاى تشريعى الهى ، برنامه ديگرى مطرح نشود و احدى خودسرانه و مستبدّانه حقّ مداخله در امور مردم ، و امر و نهى حكومت بر آنها را نداشته باشد .\r\nتمام حكومت‌ها و مداخلات و ولايت‌ها و تصرفات جزئى و كلى بشر بايد به اذن خدا باشد تا همه در مسير واحد ، به سوى هدف واحد ، به حركت كمالى خود ادامه دهند .\r\nغير از نظام خدا ، همه نظام‌ها طاغوتى و غير از نظام امامت ، همه شرك و طاغوت پرستى و استعباد و بىاحترامى به حقوق انسان و حكمرانى بشر بر بشر و استعلا و استكبار است كه نمونه آن ، رژيم پليد دو هزار و پانصد سالهء شاهنشاهى ايران و رژيم‌هاى سوسياليستى و دموكراسى موجود شرق و غرب است كه از همه اعمال و برنامه‌ها و برخوردها و جنگ‌ها و حتى صلح‌هايشان ، شرك و استضعاف\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nو سلطه جويى و نفى حاكميت و ولايت خدا آشكار است ، در هر يك از اين نظام‌ها به شكلى و به اسمى ظلم و طغيان و سركشى بشر خودنمايى مىكند ، و تا اين نظام‌ها بر جهان مسلط باشند و تا در جهان نظام مستمر امامت - كه يگانه نظام الهى است - استقرار نيابد ، اين رژيم‌ها و اين نظام‌هاى مشركانه اگرچه اسم و هدفشان را عوض كنند ، تحميل بر بشر و موجب شدت فشار و تضادّهاى اقتصادى و سياسى و بحران‌هاى مختلف و تبعيضات گوناگون خواهند شد .\r\nهم‌اكنون اين حكومت‌هاى غير شرعى براى ارعاب ملل ضعيف و حفظ نفوذ ظالمانه خود در كشورهاى ديگر ، در هر دقيقه‌اى يك ميليون دلار « 1 » صرف مخارج سلطه گرى خود مىنمايند . نمونه اين رژيم‌ها در دنياى ما ، آمريكا و روسيه مىباشند كه هدف‌هاى ضدّ انسانى و تجاوزشان به حقوق بشر مثل آفتاب روشن است .\r\nاين مظالم آمريكا در ايران ، فلسطين و كشورهاى ديگر مسلمان‌نشين و غير مسلمان‌نشين است ، كه روى ستمگران بزرگ تاريخ را سفيد كرده است . نمونه مظالم روسيه ، تجاوز آشكارش به كشور ضعيفى مثل افغانستان است كه شب و روز ارتش روس به مردم آنجا - كه گناهى غير از مسلمانى و دفاع از آب و خاك خود ندارند - يورش مىبرد و از زمين و هوا ، مردم را قتل عام و روستاها را ويران و سكنهء آنها را آواره مىسازد .\r\nواقعاً دنياى شرك ، دنياى مسخره و مفتضحى است . دشمنان آزادى و حقوق بشر ، مثل كارتر و برژنف ، همه تجاوزات و خيانت‌ها را به اسم حمايت از حقوق بشر انجام مىدهند . انور سادات و ببرك كارمل و كاسترو ، رژيم‌هاى خود را - كه وابسته به آمريكا و شوروى هستند - غير متعهد و غير وابسته مىخوانند .\r\n\r\n\r\n","description":"","footnote":"\r\n( 1 ) . بنا به نقل از سالنامه 1978 انستيتوى بين المللى « پژوهش براى صلح » در استكهلم .\r\n","page_name":" 283 ","page_number":283},
  {"content":"\r\n\r\n\" تيتو \" بيش از ربع قرن ، خود را بر يك كشورى تحميل كرد و آنچه توانست به مسلمان‌هاى يوگسلاوى ظلم و ستم نمود و حتى آنها را از انتخاب اسم‌هاى اسلامى براى فرزندانشان ممنوع كرد ، همين امروز كه مشغول نوشتن اين نوشتارم ، راديو خبر مرگش را داد ، برژنف و كارتر هر كدام بر اساس توسعه طلبى به دروغ از مرگش اظهار تأسف مىنمايند .\r\nاين نظام‌ها همه جاهلى است و رهبران اين نظام‌ها به هر شكل و هر اسم باشند ، مستكبر و مشرك مآب مىباشند . نا بساما نىهاى دنياى كنونى ، به واسطه اين رژيم‌هاى ضد خدايى و رهبران جاه طلب و رياست دوست ، از حدّ شرح و بيان خارج است . انقلاب اسلامى تا سرنگونى تمام اين نظام‌ها ادامه دارد . حكومت و نظام صحيح ، واحد و متكى به خدا و به قانون خدا است كه نشانىها و علاماتش در قرآن مجيد و احاديث معتبر مذكور است و حضرت رسول اكرم صلى الله عليه و آله و اميرالمؤمنين على عليه السلام عملًا آن را نشان دادند .\r\nاين حكومت ، سلطنت و پادشاهى و سلطهء فردى بر فرد يا افراد ديگر و خودكامگى و فرمانروايى نيست اين حكومت امامت و مقتدا و اسوه بودن ، و خلافت از جانب خدا و كار براى خدا و براى رضاى او كردن است ، كه برحسب آياتى مثل :\r\n« إِنّي جاعِلُكَ لِلنّاسِ إِماماً » ؛ « 1 »\r\n« من تو را براى مردم امام قرار مىدهم » .\r\nو « إِنّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النّاسِ بِالْحَقّ » ؛ « 2 »\r\n\r\n\r\n","description":"","footnote":"\r\n( 1 ) . سوره بقره ، آيه 124 .\r\n( 2 ) . سوره ص ، آيه 26 .\r\n","page_name":" 284 ","page_number":284},
  {"content":"\r\n\r\n« ما تو را خليفه در زمين قرار داديم ، پس ميان مردم به حقّ حكم كن » .\r\nو نيز آيهء :\r\n« وَجَعَلْنا مِنْهُمْ أَئِمَّةً يَهْدُونَ بِأَمْرِنا . . . » ؛ « 1 »\r\n« و از ايشان امامانى قرار داديم كه به امر ما هدايت مىكنند . . . » .\r\nشأن و موضع و مقامى است كه از جانب خدا به بندگان برگزيده‌اش اعطا شده است و در تمام اعصار ادامه داشته و خواهد داشت . « 2 » و به اين ملاحظه است كه در نظام امامت ، وقتى از جانب ولىّ امر ، خواه شخص امام يا كسانى كه از جانب او منصوب و معين شده‌اند و يا هريك از فقها كه در عصر غيبت نيابت عامّه دارند ، امرى صادر گردد ، بايد اطاعت شود و مخالفت آن ، در حكم ردّ حكم خدا و شرك به خدا مىباشد .\r\nلذا در بعضى تفاسير از آيه شريفه :\r\n« فَمَن كانَ يَرْجُوا لِقآءَ رَبّهِ فَلْيَعْمَلْ عَمَلًا صالِحاً وَلا يُشْرِكْ بِعِبادَةِ رَبّهِ أَحَداً » ؛ « 3 »\r\n« پس كسى كه به لقاى ( رحمت ) پروردگارش اميدوار است بايد نيكوكار شود و هرگز در پرستش خدا ، احدى را با او شريك نگرداند » .\r\nتفسيرى شده است كه از آن استفاده مىشود : شرك نورزيدن به خدا اين است كه در كنار نظام امامت كه نظامى الهى است ، نظامات ديگر و زمامدارى ديگران را نپذيرد و براى امامان ، كه رهبران اين نظام بوده و از جانب خدا ولايت بر امور دارند ، شريك قرار ندهد .\r\n\r\n\r\n","description":"","footnote":"\r\n( 1 ) . سوره سجده ، آيه 24 .\r\n( 2 ) . رجوع شود به تعليقه 2 .\r\n( 3 ) . سوره كهف ، آيه 110 .\r\n","page_name":" 285 ","page_number":285},
  {"content":"\r\n\r\n\r\n4 . پرسش : چه نيازى است به رهبرى و نظام امامت و ولايت ؟\r\nپاسخ : امّا اصل نياز جامعه به رهبرى و مديريت ، يك امر بديهى است ، چون هيچ جامعه‌اى بدون رهبر ، هيچ كاروانى بدون كاروان‌سالار و هيچ لشكرى بدون فرمانده ، بقا و دوام نخواهد يافت . نظام همه امور ، در گرو وجود مديريت صحيح است ، لذا هر جمعيتى وقتى بخواهند تشكيل شوند ، در بين خود رئيس و رهبرى را انتخاب مىنمايند . و اين مسأله عملًا مورد اتفاق همه ملل بوده و هست ، اگرچه در نوع و شكل آن و فردى يا گروهى بودن آن ، تفاوت‌ها و نظرات مختلف دارند .\r\nو امّا خصوص نظام امامت و ولايت ، پس نياز به آن براى آن است كه نظامات ديگر ، هيچ يك مقاصدى را كه بشر از يك نظام سالم و عدل انتظار دارد ، برآورده نمىكنند و در هيچ يك از آنها ، اصل حكومت اصلح و افضل ، و اصل نفى استضعاف و عدم تجاوز به حقوق ديگران ، مراعات نمىشود . نظاماتى كه در طرف افراط و تفريط قرار دارند . يا فقط جنبه حيوانى بشر را ملاحظه مىنمايند و حكومت و سازمان‌هاى آن ؛ مانند يك مؤسسه دامدارى مدرن ، برآورنده نيازهاى حيوانى بشر مىباشند كه اگر راست بگويند و به اين مقدار تعهد خود عمل كنند ( با اينكه عمل نمىكنند ) در برابر كار و زحمت و فرمان برى انسان‌ها در كارخانه و سازمان‌هاى\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nكشاورزى ، خوراك و پوشاك و قرارگاهى به آنها مىدهند ، يا چنان او را آزاد مىسازند كه به اسم آزادى ، هر عمل ضد شرف و انسانيت را مرتكب شود . و براى ثروت اندوزى از هر جنايت و خيانت روى نگرداند . اين حكومت‌ها دنيا را سرگردان و بشر را از زندگى نااميد و در امواج نگرانىها و خطرات و ناآرامى غرق ساخته است كه محصول آن تمدن منهاى انسانيت كنونى است .\r\nامروزه با اين تحولات بزرگى كه پس از گذشت چهارده قرن از ظهور اسلام در دنيا واقع شده و مكتب‌هاى سياسى و اجتماعى گوناگون كه عرضه شده ، نواقص و معايب اين نظام‌ها بيشتر ظاهر شده و معلوم گرديده است كه اينها دردهاى واقعى بشر را درمان نخواهند كرد و يگانه وسيله رفع اين ناآرامىها و دلهره‌ها و تبعيضات ، رفتن به پناه نظام الهى است . بنابراين حاجت به اين نظام هر روز محسوس‌تر مىشود و ناكامىها و بىعدالتىها با اين نظام در حدى كه ممكن است پايان مىپذيرد .\r\nيقيناً بشر پس از اينكه از اين نظامات مأيوس شده و همه را آزمايش كرد ، به سوى نظام امامت روى خواهد آورد ، نظامى كه نمونهء آن ، حكومت متواضع على و روش على ، و زندگى حق‌ّپرستانهء على و عدالت و تقواى على ، سربازى على ، صراحت لهجه و شجاعت على ، كار و كوشش على ، پايدارى و فداكارى على عليه السلام است .\r\nنظامى كه شرط رهبرى آن ، عصمت و صلاحيتى است كه هركس از جانب خدا و پيغمبر ، به رهبرى آن منصوب شد ، واجد اين صلاحيت است و بدون معرفى خدا و پيغمبر ، كشف و تشخيص آن با وسايل ديگر قابل اعتماد نبوده ؛ بلكه اكثراً خلاف واقع مىشود .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n5\r\nپرسش : نظام امامت چگونه نظامى است ؟ نظام سلطنتى موروثى است يا نظام اريستوكراسى ، يا نظام مونارسى يا اليگارشى يا انقلابى آفريقايى و رژيم سفارش شده در كنفرانس باندونگ و بالاخره انتصابى است يا انتخابى ؟\r\nپاسخ : اين نظام ، چنان‌كه از پاسخ به پرسش‌هاى قبل معلوم شد ، هيچ يك از اين نظام‌ها نيست و ويژگىهايى كه دارد ، در هيچ يك از اين نظام‌ها ديده نمىشود .\r\nاساس اين نظام ، چنان‌كه تذكّر داديم ، اين واقعيت و حقيقت است كه مالك همه ، و حاكم و سلطان بر همه ، و صاحب اختيار واقعى و حقيقى همه ، در همه چيز خدا است ، حكومت مختص او است و قانون و شريعت و برنامه دولت و حكومت ، همه از جانب او بايد تعيين شود . هيچ كس بدون اذن او حقّ حكومت ندارد و حتى در منطقه وجود خودش نيز در حدود اذن او اختيار و حق مداخله دارد .\r\nاين نظام سلطه يافتن و سلطه داشتن و زياده جويى و توسعه طلبى و جاه‌طلبى و تأمين منافع يك فرد يا حزب يا يك ملّت ، و تصرف بازارهاى ديگران نيست ، فقط فايده و غرض و فلسفه‌اى كه در اين نظام از حكومت منظور است ، اقامهء دين ، اجراى برنامه‌هاى اسلام و عدالت و امر به معروف و نهى از منكر و ترقّى و رشد فكرى و تهذيب و تربيت نفوس و تكميل افراد در معارف و علم و عمل ، و عمران\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nزمين و تأمين رفاه و آسايش تمام بندگان خدا و متّحد كردن مردم است كه قرآن در اين زمينه مىفرمايد :\r\n« الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَآتُوا الزَّكاةَ وَأَمَرُوا بِالْمَعْرُوفِ وَنَهَوْا عَنِ الْمُنكَرِ » ؛ « 1 »\r\n« آنان كه اگر در زمين تمكّنشان بخشيم ، نماز بر پاى دارند و زكات دهند و امر به معروف كنند و نهى از منكر نمايند » .\r\nبرنامهء اين نظام شرعى و الهى و ماهيت و حقيقتش با آن حكومت‌ها فرق بسيار دارد ، حقيقتش خلافت اللَّه و برنامه‌اش احكام اللَّه است .\r\n\r\nحكومت سلطنتى\r\nحكومت استبدادى و سلطنتى موروثى همان است كه فردى با كودتا يا جنگ و خونريزى بر ملّت و منطقه‌اى مسلط مىشود و خود را حاكم بر آن ملّت مىخواند و براى خود اين حقّ را قائل مىشود كه فرزندش را بعد از خود حكومت بدهد تا چيزى را كه خودش نداشت ، از او به ارث ببرد .\r\nدر اينجا هيچ معيارى جز هواى نفس پادشاه در بين نيست و چيزى كه در آن ملاحظه نمىشود ، مصلحت عموم است . اين يك انتصابى است از جانب كسى كه خودش مقامى را كه از آن انتصاب مىكند ، غصب كرده است و آنچه را خود ندارد ، به ديگرى مىسپارد ، انتصابى است كه به آن ، امثال هلاكو و هرمز و محمّد رضاى پهلوى و پادشاهان خون خوار و جلاد و عياش و هرزه و ميگسار و بىشرف روى كار مىآيند . اينان براى اينكه مغلطه كارى كنند ، حكومت را يك موهبت الهى شمردند و خود را \" ظلّ اللَّه \" خواندند ؛ امّا كسى به آنها نگفت ، يا اگر گفت زندانى يا كشته شد ،\r\n\r\n\r\n","description":"","footnote":"\r\n( 1 ) . سوره حج ، آيه 41 .\r\n","page_name":" 289 ","page_number":289},
  {"content":"\r\n\r\nكسى به آنها نگفت كه حكومت موهبت الهى است و به كسانى كه لياقت و شايستگى آن را داشته باشند ، اعطا مىكند . و چنان‌كه قرآن مجيد مىفرمايد :\r\n« لا يَنالُ عَهْدِي الظّالِمِينَ » ؛ « 1 »\r\n« عهد من به ظالمان نرسد » .\r\nستمكاران به موهبت الهى نمىرسند . كسى به آنها نگفت كه آنچه شما مدعى آن مىباشيد و امثال « بوسوئه‌ها » براى « لويى » هاى فرانسه و ديگران براى ديگران گفتند ، و خواستند سلطنت اين خودكامگان را توجيه نمايند و از تنفر طبعى مردم از حكومت سلاطين بكاهند ، موهبت الهى نيست .\r\nو پاسخ به اين پرسش نمىشود كه : چرا افرادى با نداشتن ارزش‌هاى انسانى و عدم برترى اخلاقى و فضيلت علمى ، بايد بر مردم مسلط باشند كه مطلق العنان هرچه اراده مىكنند ، انجام دهند و امر و نهى و فرمانشان نافذ باشد و مسؤول كسى نباشند ، و كارشان قاعده و قانونى نداشته باشد ، و هيچ محكمه‌اى نتواند آنها را محاكمه كند و ما فوق محكمه و دادگاه باشند ؟ چرا آنها سزاوارتر به حكومت از ديگران هستند ؟ و چرا مردم در برابر آنها و در برابر مجسمه و عكس و تمثالشان تعظيم و كرنش كنند و به حال ركوع و بلكه سجود به خاك بيفتند و آنها را بپرستند ، تا حدى كه خاقانى بگويد :\r\n اين است همان ايوان ، كز نقش رخ مردم * خاك درِ او بودى ، ديوار نگارستان \r\nو خواجوى كرمانى بگويد :\r\n\r\n\r\n","description":"","footnote":"\r\n( 1 ) . سوره بقره ، آيه 124 .\r\n","page_name":" 290 ","page_number":290},
  {"content":"\r\n\r\n نه كرسى فلك نهد انديشه زير پاى * تا بوسه بر ركاب قزل ارسلان دهد \r\nو چرا و چرا ؟\r\nلذا در پاسخ اين چراها ، اين نظر را اظهار كردند ، و آنچه را كه نمىتواند به خدا نسبت پيدا كند ، به خدا نسبت دادند ، و به خدا افترا زدند و گفتند : سلطنت وديعه الهى است كه به امثال ضحّاك و چنگيز و هلاكو و معاويه و يزيد و ديگر خون آشامان تاريخ اعطا مىكند . ديگر فكر نكردند اين افرادى كه در طول تاريخ ملل حكومت يافتند و جنايت‌هاى بزرگ و قتل عام شهرها و كشورگشايىها و استعباد و غارت ملل مغلوب را افتخار خود شمردند و از رحم و انصاف بىبهره بودند ، چگونه مشمول موهبت الهى مىشدند و اين چه موهبتى است كه اين آثار شوم را دارد ؟ ! اگر طاعون و و با و سرطان موهبت باشد ، باز هم اين حكومت‌ها موهبت نيست .\r\nقرآن مجيد در يك جملهء كوتاه چه رسا و جامع فرموده است :\r\n« إِنّي جاعِلُكَ لِلنّاسِ إِماماً قالَ وَمِن ذُرّيَّتِي قالَ لا يَنالُ عَهْدِي الظّالِمِينَ » . « 1 »\r\nاين حكومت‌ها با نظام امامت و در دو قطب مخالف و متضاد قرار دارند .\r\nمظاهر حكومت‌هاى سلطنتى پايتخت‌هايى مثل مداين و اصطخر و دمشق و بغداد و غرناطه و قاهره و آكره‌روم و اسلامبول و پاريس و پكن و توكيو و لندن تا تهران و اصفهان ، و كاخ‌هايى مانند كاخ اكبرشاه و كاخ‌هاى تيسفون و اهرام مصر و صدها بناهاى تكبرانگيز ديگر است . مظاهر نظام امامت ، مدينه متواضع محمّد صلى الله عليه و آله\r\n\r\n\r\n","description":"","footnote":"\r\n( 1 ) . سوره بقره ، آيه 124 .\r\n","page_name":" 291 ","page_number":291},
  {"content":"\r\n\r\nو زندگى ساده و بىپيرايش و بىتجمل او ، و كوفهء على و خانه محقرى كه حتى از اثاث و فرش عادى خالى بود ، مىباشد . « 1 » در جنگ بدر كه مسلمانان به تعداد نفرات مركب نداشتند ، پيغمبر نيز مانند سربازان كه به نوبت سوار و پياده مىشدند در نوبت خود پياده مىرفت و هرچه اصرار و خواهش مىكردند كه سوار باشد ، نمىپذيرفت . على عليه السلام خودش با دست خويش كفشش را وصله مىزد و لباس وصله‌دار مىپوشيد و از تشريفات ملوكانه نه فقط بيزار بود ، كه سخت در هراس بود . داستان دهقانان انبار با آن حضرت را كه در نهج البلاغه نيز مرقوم است ، بخوانيد تا به حقيقت نظام امامت و برنامه‌هاى آن تا حدى آشنا شويد . « 2 » اين نظام به خدا نسبت دارد و بايد به خدا نسبت داده شود ، هم موهبت الهى و هم امانت الهى است ، رجال الهى فقط شايسته آن مىباشند كه اين امانت به آنها سپرده شود .\r\nاين حكومت مانند نبوّت و رسالت است كه با زور سر نيزه و فشار و اختناق و انتخاب مردم به دست نمىآيد . آنكه سلاطين و رؤساى حكومت‌هاى مختلف دارند ، نه موهبت الهى است و نه امانت او است ، محال است كه موهبت‌هاى الهى\r\n\r\n\r\n","description":"","footnote":"\r\n( 1 ) . در سفينه ، از سويد بن غفله روايت كرده است كه گفت : بعد از اينكه مسند خلافت به ظاهر نيز به وجود على عليه السلام زينت يافت و بيعت به آن حضرت انجام گرفت ، حضور او شرفياب شدم . روى حصير كوچكى نشسته بود و در خانه چيز ديگرى ( از اشيا و اثاث و لوازم ) نبود . عرض كردم : يا اميرالمؤمنين ! بيت المال در دست تو است و در خانهء تو ، چيزى كه خانه به آن نياز دارد نمىبينم ؟ فرمود : پسر غفله ! خردمند در خانه‌اى كه از آن منتقل خواهد شد ، اطاقى براى خود فراهم نمىكند . ما را خانهء امنى است كه بهترين كالاهايمان را به سوى آن فرستاده‌ايم و خودمان نيز ، پس از اندك زمانى به آنجا مىرويم .\r\n( 2 ) . رجوع شود به تعليقه 3 .\r\n","page_name":" 292 ","page_number":292},
  {"content":"\r\n\r\nاز قماش اين سلطنت‌ها و سلطه‌ها و صدرها و مدير كل‌ها باشد .\r\nاينها اعتبار ابليسى و دام‌هاى شيطانى است كه در برابر هر حقى باطلى مىسازد و مردم را از حقّ منحرف مىكند . نبايد حقّ را به باطل قياس كرد و انتصاب خدايى را به انتصاب شيطانى اشتباه نمود ، و هر دو را چون انتصاب است ، بدون توجّه به مصدر انتصاب همانند گرفت . چنان‌كه ساير نظامات شرعى را نيز نمىتوان به اين علّت كه در برابر آنها باطلى ساخته‌اند ، كنار گذاشت ؛ مثلًا چون عبادت خدا و عبادت بت هر دو عبادت است ، عبادت خدا را ترك كنيم ، يا چون به مالكيت مىگويند ، يا چون به ازدواج‌هاى غير شرعى ازدواج مىگويند ، اصل مالكيت و ازدواج مورد ايراد واقع مىشود .\r\n\r\nحكومت انتخابى\r\nحكومت انتخابى نيز به گونهء ديگر ، مفاسد و معايبش كمتر از رژيم‌هاى استبدادى و پادشاهى نيست . اين رژيم براساس پذيرش اعتبار اكثريت آرا از سوى همه ، نظامى است كه مانع از استبداد فردى شمرده شده است و به اصطلاح ، حكومت مردم بر مردم است و مبنايش اصالت خود انسان و جدا بودن سياست از روحانيت و دين از دنيا است ، در مقابل نظام اسلام و امامت كه مبنايش اصالت حكومت « اللَّه » و جدا نبودن روحانيت از سياست و دين از دنيا و قانون از وحى خدا است . اساس اين نظام اين است كه : \" دين \" قانون عقيده ، سياست ، حكومت و نظام ، اخلاق ، اقتصاد و برنامه‌هاى روح و جسم و فرد و اجتماع است .\r\nبنابراين نظام دموكراسى و انتخابى ، به آن معناى مطلقى كه در غرب دارد و به قوهء مقننه و قضاييه و مجريه تقسيم مىشود و هيچ شرطى ندارد ، از نظر اسلام قابل قبول نيست .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nالبته پس از آنكه مسأله خلافت پيغمبر صلى الله عليه و آله به آن شكل در سقيفه بنى ساعده ، از مسير تعيين شدهء الهى خارج شد ، و خواستند به آن صورت مشروع بدهند ، مدعى شدند كه براساس اجماع است و شورا انجام گرفت و اجماع امّت حجت و معتبر است . ادعايى كه نه واقعيت داشت و نه با اين نظام دموكراسى و اكثريت مطابقت دارد .\r\nاجماع اگر اعتبار داشته باشد ، اجماع تمام امّت يا اهل حلّ و عقد است ، و در حصول آن شرط است كه همه اجماع داشته و متفق باشند و اين غير از اكثريت است كه نظام دموكراسى بر آن متّكى است . به علاوه در موضوع خلافت ابىبكر اجماعى حاصل نشد ، مضافاً بر اينكه خود او هم اين نظام را عملًا رد كرد و به نظام انتصابى بشرى كه مجوز شرعى نداشت ، رو آورد و عمر را وليعهد و جانشين خود ساخت . « 1 » بعد از او هم ، عمر شوراى شش نفرى را تشكيل داد و از زمان حكومت معاويه به بعد ، رسماً نظام پادشاهى و سلطنتى برقرار شد .\r\nبنابراين دموكراسى با توجّه به ماهيت و معايب آن ، اصالت اسلامى ندارد و اگر در بعض كلمات ديده مىشود كه بر شورا يا بيعت استدلال شده ، با ملاحظه بيانات ديگر كه در آنها به صراحت اين مبدأ رد شده است ، به طور مماشات و جدل و براى اقناع و اثبات حقانيت ، حتى طبق رأى و عقيده طرف است ، و الّا در اسلام غير از نظام امامت ، نظام ديگرى مطرح نيست كه امتداد زمامدارى و ولايت پيغمبر است و همان‌گونه كه در حيات پيغمبر غير از زمامدارى آن حضرت ، نظام ديگرى قابل\r\n\r\n\r\n","description":"","footnote":"\r\n( 1 ) . در اينجا با اينكه او بيمار بود ، كسى مانع از وصيت او نشد و « حسبنا كتاب اللَّه » نگفت ؛ بلكه‌پيش از آنكه بگويد ، چون بيهوش بود ، عثمان از پيش خود اسم عمر را نوشت و من نمىدانم ابوبكر به هوش آمد يا نه . آنها مىگويند به هوش آمد ، عثمان گفت : من عمر را نوشتم او هم تصديق كرد .\r\n","page_name":" 294 ","page_number":294},
  {"content":"\r\n\r\nطرح نبود ، بعد از پيغمبر نيز همان نظام و همان ولايت ادامه مىيابد .\r\n\r\nو امّا معايب دموكراسى\r\nاوّل اين است كه چون بر مبناى اصالت رأى خود انسان و عدم تعهّد دينى و عدم اعتماد به رهنمودهاى الهى است ، پشتوانهء وجدانى و عقيدتى ندارد و چنان نيست كه رأى دهندگان وجداناً خود را مسؤول بدانند كه فرد لايق‌تر و شايسته‌تر را انتخاب كنند و تحت تأثير اغراض شخصى و عوامل مختلف قرار نگيرند ، و جاه‌طلبى و علاقه به شخصى يا به بُرد يك حزب و باخت حزب ديگر ، در نامزد شدن نامزدها دخالت نداشته باشد ، يا نمايندگان در اظهار رأى فقط به حقّ و عدالت نظر داشته باشند .\r\nهرگز چنين نيست ! چيزى كه در اين مجالس كمتر مطرح است ، حقّ و عدالت است و بهترين نمونه ، سازمان ملل است كه با اينكه در سطح عالىتر است ، اكثر يا همه نمايندگان در رأى دادن ، ملاحظات خصوصى و جبهه‌بندىهاى سياسى را مىنمايند . اگر پيشنهادى را \" و تو \" مىكنند ، اگر سخنرانى و داد و فرياد مىنمايند ، و براى حقوق ملّت‌هاى ضعيف دلسوزى مىكنند ، غير از بازىهاى سياسى چيز ديگر نيست .\r\nمثلًا روسيه ؛ اگر از فلسطينىها به ظاهر پشتيبانى مىنمايد ، يا از جنبش‌هاى به اصطلاح آزادى بخش حمايت مىكند ، غرضش نه آزادى فلسطين و نه رهايى ملّت‌هاى مستضعف است ؛ بلكه براى اين است كه آمريكا را بكوبد و نفوذ خود را گسترش دهد . اگر اسرائيل جزء اقمار روس بود ، حكومت روسيه همين عمل آمريكا را با مردم فلسطين مىكرد . همچنين آمريكا اگر تجاوز نظامى روسيه به افغانستان را محكوم مىكند و سر و صدا راه مىاندازد و خروج فورى نظاميان روسيه را از\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nافغانستان مىخواهد ، نه به خاطر ملّت ستم‌ديدهء افغانستان و مظالمى است كه نظام حاكم روسيه در آنجا مرتكب مىشود ؛ بلكه براى اين است كه منافع خودش را در خطر مىبيند و الّا خودش هر كجا لازم باشد ، به همين عمل روسيه ؛ بلكه بدتر از آن دست مىزند .\r\nغرض اين است كه : از اين سازمان‌هاى بين المللى معلوم مىشود : وقتى نظامى پشتوانه ايمانى و عقيدتى نداشته باشد ، بازيچهء دست مفسدين و متجاوزين مىشود .\r\nدوم : از معايب دموكراسى اين است كه رأى اكثريت ، خواه حزبى باشد يا غير حزبى ، هميشه موافق مصلحت نيست ؛ بلكه غالباً رأى اقلّيت‌ها اگر وابسته نباشند ، به صواب نزديك‌تر است ، خصوصاً اگر از جهت كيفيت بيشتر مورد اعتماد باشند .\r\nمثل اينكه در يك مسأله سياسى يا حقوقى ، متخصصان سياست و حقوق با اينكه در اقلّيت مىباشند ، رأيشان مخالف اكثريت باشد .\r\nسومين ايراد بر اين رژيم اين است كه : اگر اكثريت مثلًا هشتاد درصد رأى به نظام اكثريت و به اصطلاح حكومت مردم بر مردم دادند و بيست درصد مخالف بودند ، چه مجوزى براى تحميل رأى هشتاد درصد بر بيست درصد ديگر خواهد بود ، و به فرض كه صد در صد افراد جامعه‌اى نظام اكثريت و هر نظام ديگر را پذيرفتند ، چرا افرادى كه بعد به سن بلوغ مىرسند ، در صورتى كه در اقلّيت باشند ، محكوم به قبول آن نظام باشند ؟\r\nاين خود استبداد و استضعافى است كه اگرچه مفاسد استبداد مطلق را ندارد ؛ ولى جز به عنوان دفع افسد به فاسد نمىتوان آن را پذيرفت ، با اينكه دفع افسد به فاسد ، در صورتى منطقى و عقلايى است كه چاره منحصر به فرد باشد ، در صورتى كه با وجود نظام كامل شرعى و الهى ، هيچ‌گونه ناچارى در قبول اين استبداد\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nو استضعاف نيست .\r\nچهارم اين است كه : در نظام اكثريت ، مسأله اكثريت حقيقى و آراى اكثريت افراد مطرح نيست و به هيچ وجه اعتماد و اطمينان به حصول اين جهت فراهم نخواهد شد ؛ زيرا در نظام اكثريت ، كه مثلًا نود درصد يك جمعيت ده ميليونى به آن رأى داده باشند ، اگر حزبى هم باشد و تك حزبى هم نباشد و دو حزب يا بيشتر داشته باشند و به اكثريت نسبى يا مطلق ، يكى از احزاب در انتخابات پيروز شوند ، اين پيروزى در صورت اكثريت نسبى ، مربوط به اكثريت جامعه نيست ، و در صورت اكثريت مطلق هم با توجّه به اينكه در اصل نظام ، آراى موافق به صد در صد نرسيده باشد ، در بعضى موارد اكثريت حاصل نمىشود .\r\nدر نظام تك حزبى نيز همين اشكالات هست و در آراى مجالس و كنگره‌ها و شوراها نيز اين اشكالات بيشتر است . گاه مىشود يك رأى در كل و با احتساب آراى رأى دهندگان به هر نماينده‌اى كه كاملًا در اقلّيت است ، به صورت اكثريت قانونيت پيدا مىكند و حاصل اين است كه : در اين نظام اكثريت و شورايى و به اصطلاح دموكراسى نيز ، رأى اكثريت واقعى غالباً به دست نمىآيد .\r\nو اگر فرض شود : رأى اكثريت به مصلحت نزديك‌تر است ( با اينكه هميشه چنين نيست ) ، در اين نظام رأى اكثريت واقعى ملاك اعتبار نيست ، و الّا بايد آراى نمايندگان در اندازهء اعتبار ، به كثرت و قلت انتخاب كنندگان آنها مربوط باشد .\r\nبنابراين در اكثريتى كه مىگويند و حكومت مردم بر مردمى كه از آن دم مىزنند ، مسألهء اكثريت واقعى معيار نيست ، چنان‌كه رسيدن به مصلحت واقعى و حكومت اصلح نيز مورد نظر نيست ؛ بلكه معيار ، يك اكثريت قراردادى و اعتبارى است كه به عذر ضرورت آنهايى را كه آن حكومت و نظام را مىپذيرند ، قبول مىنمايند ، با اينكه معلوم و يقين است كه در بسيارى از موارد ؛ بلكه اكثر موارد مخالف اكثريت\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمىشود و به اين ترتيب از نظام و رأى اكثريت به نظام و رأى اقلّيت مىروند .\r\nپنجم اين است كه اگر انتخابات آزاد باشد ، و دولت هيچ‌گونه مداخله‌اى در انتخابات ننمايد ، از اعمال نفوذهاى ديگر و مداخله ساير متنفّذين ، مثل صاحبان كارخانجات و نويسندگان حتى خوانندگان و نوازندگان ، و بلكه در بعضى كشورها از فواحش نيز مصونيت نخواهد داشت و بالاخره دموكراسى و انتخاب ، به هر شكل كه باشد ، اطمينان‌بخش نيست ؛ بلكه چنان‌كه مىبينيم تقلب و تزوير و تبليغ و اغفال انتخاب كنندگان در آن رايج است كه ماجراى \" واترگيت \" ، يكى از نمونه‌هاى بارز آن است . حتى طبق بعضى روزنامه‌ها ، براى انتخاب \" نيكسون \" رئيس جمهور اسبق آمريكا ، از نفوذ فواحش در مشتريانشان نيز استفاده شده بود .\r\nساير كشورها نيز وضعى مشابه آمريكا يا بدتر از آن دارند . چندى پيش بود كه هيأت حاكمه انگلستان به كثيف‌ترين آلودگىهاى شهوانى كه موجب فاش شدن اسرار سياسى و رسوايى حكومت شد ، متهم گرديد . تا حدى كه پيشنهاد شد براى هيأت حاكمه كه دست بردار از فحشا نيستند ، فواحش و فاحشه خانه‌هاى خصوصى تهيه كنند تا تحت كنترل باشند ، و اسرار سياسى در معرض دستبرد فواحش جاسوس قرار نگيرد .\r\nاين‌گونه است وضع انتخابات دموكراسى ، در به اصطلاح دموكراسىترين ملّت‌ها ، و اين است شرافت و فضيلت كسانى كه در انتخابات آزاد آنجاها انتخاب مىشوند كه بيش از اين نياز به بيان نيست .\r\nروز به روز ماهيت اين نظام‌ها و رژيم‌ها و مكتب‌هاى غير الهى و ناتوانى آنها از نجات دادن بشر از نابسامانىها بيشتر مىشود ، و شرق و غرب با مكتب‌هاى مادى و الحادى و سياست‌هاى ضد بشرى بهتر شناخته مىشوند و بشريت به سوى گم گشتهء خود روى مىآورد و انتظار يك انقلاب بزرگ جهانى و اسلامى را مىكشد\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nكه او را از اين سلطه‌هاى فرعونى و از اين رژيم‌هاى به اسم دموكراسى يا انقلابى و سوسياليستى نجات بخشد .\r\n منشور سازمان ملل حرف است * چون نيستش حقيقت و مبنايى\r\nآوازهء عدالت و آزادى * اسم است و هيچ نيست مسمايى \r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\n6 . پرسش : فرق امامت با رژيم انتصابى انقلابى كه در كنفرانس باندونگ نيز سفارش شده چيست ؟\r\nپاسخ : انقلابات بزرگ كه براى متحوّل و دگرگون كردن يك وضع سياسى و اجتماعى و اقتصادى و فرهنگى به وجود مىآيد ، بايد به يك نظام غير استبدادى منتهى شود كه حتى رهبران انقلاب هم نتوانند در شكل انقلاب ، استبداد ديگرى را بر مردم تحميل نمايند .\r\nاز سوى ديگر در بعضى موارد ديده مىشود جامعه‌اى كه انقلاب كرده ، استعداد انتقال فورى به حكومت دموكراسى را ندارد ، يا به واسطه اينكه رشد جامعه در اين حدّ نيست ، يا براى اينكه اعمال نفوذهاى خارجى مانع مىشود كه انتخابات آزاد انجام بگيرد . در نتيجه مشاهده مىشود كه اگر بخواهند فوراً انقلاب را به حكومت مردمى تبديل و به قول خودشان به مردم منتقل كنند ، اصل هدفشان از انقلاب ، مثل استقلال سياسى يا فرهنگى از بين مىرود و وابستگى و استبداد سابق به صورت دموكراسى ادامه مىيابد . لذا اين انقلابيون آمدند و اين طرح را دادند كه براى ادامه انقلاب و آماده شدن يك ملّت براى حكومت دموكراسى كامل ، رهبر انقلاب يك فردى را كه آشنايى كامل به انقلاب داشته باشد و بتواند انقلاب را در\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمسير خود راهنمايى كند و در اين دوره انتقال جامعه را آماده سازد ، به ملّت معرفى نمايد تا او را به رهبرى انتخاب كنند .\r\nحال اين نظر تا چه حدّ صحيح است و آيا با اين توضيحات ، اين رژيم انتقالى از ديكتاتورى خارج مىشود يا نه ؟ و آيا در صورتى كه انتخاب شخص معرفى شده الزامى باشد ، اين حرف كه يك نسل جامعه از حقّ خود محروم شوند و به حكومتى كه نمىخواهند تن در دهند ، براى اينكه نسل آينده حكومت دموكراسى داشته باشند ، چگونه توجيه مىشود ؟ و اگر الزامى نباشد ، اين دورهء انتقال نخواهد بود و خطر اينكه مردم تحت نفوذ عواملى ، ديگرى را كه ناآشنا به انقلاب است ، انتخاب نمايند . و به تبع آن ، انقلاب از مسير خود منحرف شود ، دفع نخواهد شد . فعلًا در مقام بر شمردن نواقص و معايب اين نظر نيستيم ، اجمالًا مىخواهيم اين مطلب را بگوييم : آن انقلاباتى كه در كنفرانس باندونگ مطرح شده ، انقلابات رهايىبخش به منظور بازپس گرفتن اختيارات غير مشروع از زمامداران مستبد و برقرار كردن حكومت ملّى و به اصطلاح دموكراسى است كه در ملّت‌هاى عقب مانده و استعمار زده آسيا و آفريقا و آمريكاى لاتين واقع شده و مىشود .\r\nامّا در انقلاب اسلامى كه تداوم دارد و هميشه بوده است ، آن چيزى كه محرّك و الهام‌بخش انقلابيون اسلام‌خواه است ، همان ايمان به حكومت « اللَّه » و رهنمودهاى سياسى قرآن و سيره حضرت رسول صلى الله عليه و آله است كه خواست واقعى توده‌هاى مسلمان بازگشت حكومت \" اللَّه \" و نظام اسلام است .\r\nپس اين انقلاب با معيارهاى اسلامى كه دارد ، هدفش برقرارى نظام شرعى و الهى خواهد بود . اين انقلاب كه با الهام مستضعفان از آياتى مثل آيه :\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n« وَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ . . . » ؛ « 1 »\r\n« و اراده داريم بر آنان كه در زمين به استضعاف كشيده شدند منّت نهيم و . . . » .\r\nو نيز آيه :\r\n« وَنُرِىَ فِرْعَوْنَ وَهامانَ . . . » . « 2 »\r\nو صدها آيات حركت‌بخش و انقلاب‌آفرين به وجود مىآيد ، هدفش مشخص و عالىتر و سازنده‌تر از انقلابات عادى است .\r\nنظام امامت ، نظام انقلابى تداوم انقلاب اسلام و امتداد رسالت اسلام است ، و براى انتقال قدرت و مقدّمه انتقال به رژيم ديگر نيست ؛ زيرا چنان‌كه گفتيم ، نظام ، نظام اوّل و آخر و هميشه جاودان است ، چنان‌كه حكومت \" اللَّه \" بر كلّ عالم هستى و بر اجزاى آن ، حكومت دايم و غير قابل زوال است .\r\nنظام مختص به ملل عقب‌مانده نيست ، نظام همه جوامع و رهبر همه انسان‌ها است . ملل عقب‌مانده را به جلو مىراند و ملل پيشرو را رهبرى مىنمايد و به آنها محتواى انسانى و شرافت‌مندانه مىدهد . دنيا هرچه جلو مىرود ، با نظام امامت و وحدت حكومت و قانون واحد روى موافق بيشتر نشان مىدهد ، چنان‌كه به آن اشاره كرديم و تا حال آزمايش شده و پس از اين هم آزمايش خواهد شد .\r\nدموكراسى حكومت ايده‌آل و تمام انسانى و نمونه و موافق با انديشه‌هاى متعالى بشر و حتى چنان‌كه مىگويند ، حكومت مردم بر مردم نيست و آنچه ديده مىشود ، انحطاطهاى گوناگون حكومت‌ها و ملّت را تهديد مىكند و جهان را به\r\n\r\n\r\n","description":"","footnote":"\r\n( 1 ) . سوره قصص ، آيه 5 .\r\n( 2 ) . سوره قصص ، آيه 6 .\r\n","page_name":" 302 ","page_number":302},
  {"content":"\r\n\r\nسوى جنگ و كشتار و محو مدنيت پيش مىبرد و نشان مىدهد كه اين نوع حكومت‌ها انسانى نيست تا حكومت اللَّه را كه در نظام امامت تجلّى مىكند ، مقدّمهء آن بدانيم .\r\nرژيم رهبرى انقلابى كه مقدمه دموكراسى خوانده مىشود ، خود اصالت و موضوعيت ندارد ؛ امّا نظام امامت ، كه هر انقلابى در صورتى ناجح و پيروز خواهد شد كه به آن برسد ، مقدمه نيست و از آغاز بوده و تا پايان خواهد بود .\r\nنظامى كه رهبرى محمّد صلى الله عليه و آله و على عليه السلام را دارد ، هرگز مقدمهء نظامى كه زمامداران معلوم الحال كشورهاى به اصطلاح متمدّن و پيشرفته شرقى و غربى ، رهبرى آن را دارند ، نخواهد بود ، تا كسى آن را به رژيم‌هاى انقلابى معاصر آفريقا يا جاهاى ديگر قياس كند . لذا فردى مثل \" روسو \" مىگويد : دنياى كنونى به رهبرى مانند محمّد صلى الله عليه و آله نيازمند است ؛ زيرا فقط چنان رهبر الهى و چنان نظامى كه رهبران آن مانند محمّد صلى الله عليه و آله و على عليه السلام باشد ، مىتواند كشتى متلاطم و طوفانى شده بشريت را از امواج فتنه‌ها و طوفان‌هاى گوناگون نجات دهد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\n7 . پرسش : چه مانعى دارد براى حكومت اسلامى دو دوره معتقد باشيم ،\r\nدوره نخست : حكومت انقلابى و نظام امامت ، و دوره دوم : دموكراسى و شورايى ، چنان‌كه بسا باشد بتوانيم اين دو دوره‌اى بودن را از آيات و احاديث استفاده كنيم ؟\r\nپاسخ : اوّلًا : لازمه گفتار اين است كه : نظام دوره نخست كه مطمئن‌تر و رهبرانش از ديگران فاضل‌تر و كامل‌تر و به صفات امامت و پيشوايى آراسته‌اند ، جاى خود را به نظام دورهء بعد كه هيچ تضمينى براى صلاحيت رهبران و شايسته‌تر بودن آنها از ديگران وجود ندارد ، بدهد و بنابراين بشريت از عصر حكومت افضل ( دورهء نخست ) به عصر حكومت غير افضل ( دورهء دوم ) منتقل خواهد شد و به جاى ترقّى ، تنزل خواهد كرد و در معرض آن قرار گيرد فردى كه از جهت فهم و شعور و بينش و لياقت و كفايت از ديگران كمتر باشد ، بر همه و بر كسانى كه از او فهميده‌تر و كافىتر و داناتر باشند ، حكومت و رهبرى يابد ، و اين چيزى است كه اسلام آن را نمىپذيرد و عقل سالم نيز آن را رد مىكند .\r\nثانياً ، گفته مىشود : اگر غرض از رژيم رهبرى انقلابى ، رسيدن به رژيم دموكراسى از قماش همين دموكراسى ملّت‌هاى به اصطلاح پيشرفته باشد كه رهبرش كندىها و جرالد فوردها ، و بانوى اولش ژاكلين كندى و اوناسيس و همسر\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nفورد باشد ، نيازى به رهبرى انبيا و راهنمايى آنها و سيستم حكومت و زمامداراى نيست ، همان‌گونه كه در آنجاها اين‌گونه رژيم‌ها بدون رهبرى انبيا برقرار شده و در جاهاى ديگر هم استقرار آن امكان‌پذير است و سير در عالم حيوانيت محض ، رهبرى و راهنمايى انسانى و معلّم شديد القواى الهى لازم ندارد ، و نيازى به حكومت انقلابى دينى نيست و لزومى ندارد كه اين رژيم رهبرى انقلابى پيشنهادى كنفرانس باندونگ از جانب خدا باشد ، و اگر غرض ، استقرار رژيم سالم و مطمئن و هدايت كننده و انسانى از جهت وسيله و شرط و نتيجه باشد ، جز در سايهء رهبرى معرفى شده از جانب خدا و برقرارى رژيم مستمرّ امامت امكان‌پذير نيست .\r\nثالثاً ، آيات و روايات و دلايلى كه رژيم ، امامت را تثبيت و توجيه مىنمايند ، همه دلالت بر يك دوره‌اى بودن اين رژيم و عدم انقراض آن دارند ؛ مانند حديث ثقلين و سخن صريح على عليه السلام در نهج البلاغه :\r\n« اللَّهُمَّ بَلى لا تَخْلُو الْأَرْضُ مِنْ قآئِمٍ للَّهِ بِحُجَّةٍ إِمّا ظاهِراً مَشْهُوراً وَإِمّا خآئِفاً مَغْمُوراً . . . » ؛ « 1 »\r\n« بارخدايا ! آرى ! زمين از كسى كه حجت را از سوى خدا برپاى دارد ، خالى نمىماند ؛ ظاهر و مشهور باشد ، يا خائف و پنهان » .\r\nو روايات بسيار ديگر ، كه طبق اين احاديث و ادلهء ديگر ، زمين و جامعه بشرى خالى از اين نظام و وجود رهبر آن نخواهد ماند ؛ بلكه در احاديث است : اگر در روى زمين باقى نماند مگر دو نفر ، يكى از آنها از جانب خدا بر ديگرى حجّت و امام خواهد بود . « 2 »\r\n\r\n\r\n","description":"","footnote":"\r\n( 1 ) . نهج‌البلاغه ، صبحى صالح ، بخش حكم ، رقم 147 ( در ترجمه فيض الاسلام ، رقم 139 ) .\r\n( 2 ) . رجوع شود به تعليقهء 4 .\r\n","page_name":" 305 ","page_number":305},
  {"content":"\r\n\r\nرابعاً ، ادلّه شور و مشاوره كه عمده‌اش آيه‌هاى ذيل است :\r\n« وَشاوِرْهُمْ فِي الْأَمْرِ » ؛ « 1 »\r\n« و با آنان در امر مشاوره كن » .\r\nو نيز آيه :\r\n« وَأَمْرُهُمْ شُورى بَيْنَهُمْ » ؛ « 2 »\r\n« و كارهايشان را با مشورت يكديگر انجام دهند » .\r\nقابل تقييد به پس از دوران امامت نيست . به عبارت علمى : عموم مكانى و زمانى بودن آن ، تمام زمان‌ها و مكان‌ها را شامل است و به مناسبت حكم و موضوع ، نمىتوان آن را به زمان خاصّ و عصر خاصّى اختصاص دارد ، يا عصر و زمانى را از آن خارج ساخت .\r\nامّا آيه : « وَشاوِرْهُمْ فِي الْأَمْرِ » كه خطاب به پيغمبر صلى الله عليه و آله است ، به هيچ وجه قابل اين تقييد نيست ؛ بلكه به ملاحظه آنكه خود آن حضرت ، ولىّ امر و رهبر نظام امامت بوده ، مورد مشورت در موضوعات ديگر مىباشد كه يا به منظور گرم كردن نفوس و جذب قلوب است و اينكه توهم استبداد به رأى از نظامى كه در آن استبداد نيست ، دفع شود . و يا براى تربيت و تقويت رشد سياسى ديگران است ، براى آماده شدن آنها جهت مداخله در امور و انجام مأموريت‌هاى مهمى كه به آنها ارجاع مىشود . و يا از باب اينكه در بسيارى از خطاب‌هاى قرآن مجيد غرض شخص مخاطب ؛ يعنى پيغمبر صلى الله عليه و آله نيست ؛ بلكه مقصود توجّه دادن ساير حكام و متصدّيان امور است ، طبق برنامه عرفى « إِيّاكَ أَعْنِي وَاسْمَعِي يا جارَهُ » « 3 » تا در مسايلى كه مبهم\r\n\r\n\r\n","description":"","footnote":"\r\n( 1 ) . سوره آل عمران ، آيه 159 .\r\n( 2 ) . سوره شورى ، آيه 38 .\r\n( 3 ) . معادل اين مثل در فارسى عبارت : « در به تو مىگويم ، ديوار تو بشنو » است .\r\n","page_name":" 306 ","page_number":306},
  {"content":"\r\n\r\nاست يا انجام كار بدون مشورت مورد تهمت و اعتراض است و مراجعه به مشورت ، موجب روشن شدن اطراف موضوع يا دفع تهمت مىگردد ، مشورت نمايند .\r\nو آيه « وَأَمْرُهُمْ شُورى بَيْنَهُمْ » نيز به ملاحظه اينكه مدح مؤمنين است ، قابل تقييد نيست . هم به ملاحظه حكم و موضوع كه چنين صفت نيكى قابل انفكاك از مؤمنين نيست ، و هم به اين جهت كه شامل مؤمنين عصر نزول آيه است ، شكى نيست . در حالى كه براى آنها چنين اختيارى نبوده كه در امر رهبرى در عصر پيغمبر دخالت كنند . پس آيه از اوّل شامل مسأله امامت و نظام رهبرى امّت نبوده است ؛ بلكه در كنار اين نظام ، و با آن و مكمل اجراى آن است .\r\nبه هر حال اين تصرف كه نظام امامت را يك دوره بدانيم و دلايل آن را با اينكه قابل تقييد نيست ، مقيد به آن دوره بنماييم ، و ادلّهء شورى و مشورت را به دورهء بعد مقيد سازيم ، يك تصرف دل بخواهى و مداخله غير قابل توجيه و بىمدرك در دلايل شرعى بوده و باطل است .\r\nو اگر گفته شود : اساساً آيات شورا دلالت بر چيزى دارد كه از آن به حاكميت ملّى تعبير مىشود و بنابر آن ، مردم مختارند هر نوع حكومت و هر كسى را كه بخواهند ، با اكثريت به رهبرى انتخاب نمايند .\r\nجواب داده مىشود : چنان‌كه بيان كرديم ، تعيين نوع نظام و رهبر امّت مورد مشورت قرار نمىگيرد ؛ چون مسأله‌اى است كه از جانب خدا معين شده است ، چنان‌كه ساير اصول و احكام اسلام نيز در مشورت گذارده نمىشود و آنچه كه مورد مشورت قرار مىگيرد ، موارد اجراى برنامه‌هاى اسلامى و رساندن رسالت اسلام و تكاليف كفايى و اتّخاذ تصميمات انتظامى و دفاعى و عمرانى و اجتماعى و سياسى و تربيتى و اقتصادى و دفاعى و غيره است كه اگرچه موازين و معيارهاى\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nكلّى آن معلوم است ، در چگونگى پياده كردن آن به شور و مشورت نياز مىافتد ، و چنان نيست كه كارگزاران و حكّام و عمّال نظام امامت ، با احتمال وجود رأىها و پيشنهادهاى بهتر در بين امّت ، بتوانند خودسرانه و مستبدانه تصميم بگيرند .\r\n\r\nمسأله اكثريت\r\nو امّا مسأله رأى اكثريت نيز به نحوى كه در زمان ما مطرح است ، اصولًا ملاك و معيار در اصل حكومت و تمام برنامه‌ها و قوانين است ؛ علاوه بر معايب بسيارى كه دارد ، شرعى نيست . و اين‌گونه اكثريت كه در همه جا ملاك و معتبر باشد ، بر حسب آيات متعدد قرآن بىاعتبار است .\r\nاسلام برترىجويى و گردن‌كشى و استبداد به رأى و خودسرى را به شدّت رد مىكند و حكومت بر اين اساس را باطل مىداند ، اگرچه مورد قبول اكثريت باشد .\r\nو لذا بسيارى از مراسم و تشريفاتى كه در نظام‌هاى دموكراسى براى رؤساى حكومت داده‌اند ، با اينكه اكثريت ؛ بلكه همه آن را قبول دارند ، از نظر اسلام مردود است ؛ چون نظام اسلام ، نظام :\r\n« تَعالَوْا إِلى كَلِمَةٍ سَوآءٍ بَيْنَنا وَبَيْنَكُمْ أَلّا نَعْبُدَ إِلَّا اللَّهَ وَلا نُشْرِكَ بِهِ شَيْئاً » ؛ « 1 »\r\n« به سوى كلمه‌اى بياييد كه ميان ما و شما يكسان است كه جز خداى را نپرستيم و براى او شريكى قرار ندهيم » .\r\nو نظام :\r\n« هَوّنْ عَلَيْكَ فَإِنّي لَسْتُ بِمَلِكٍ إِنَّما أَنَا ابْنُ امْرَأَةٍ تَأْكُلُ الْقَدِيدَ » ؛ « 2 »\r\n« بر خود آسان گير ( راحت باش ) كه من پادشاه نيستم جز اين نيست كه من\r\n\r\n\r\n","description":"","footnote":"\r\n( 1 ) . سوره آل عمران ، آيه 64 .\r\n( 2 ) . حديث معروف نبوى ، سنن ابن ماجه ، ج 2 ، ص 313 ، باب القديد .\r\n","page_name":" 308 ","page_number":308},
  {"content":"\r\n\r\nفرزند زنى هستم كه گوشت خشك مىخورد » .\r\nو نظام :\r\n« إِنَّ أَكْرَمَكُمْ عِندَ اللَّهِ أَتْقيكُمْ » ؛ « 1 »\r\n« همانا گرامىترين شما در پيشگاه خداوند پرهيزكاران شما مىباشد » .\r\n\r\nشوراها\r\nامّا شوراها ، به گونه‌اى كه در برابر رهبر نظام ، حقّ اخذ تصميم داشته باشند ، يا اكثريتشان معتبر باشد و رهبر ملزم به اجراى نظر آنها باشد ، اگرچه خلاف آن بر او روشن باشد ، در اسلام نيست . در مورد تخلف حكومت از برنامه‌هاى حكومتى و نظامى و وظايف اسلامى خود ، هيچ كس نبايد از او اطاعت كند ، كه :\r\n« لا طَاعَةَ لِمَخْلُوقٍ فِي مَعْصِيَةِ الْخالِقِ » ؛ « 2 »\r\n« براى هيچ مخلوقى در معصيت خالق ، اطاعت و فرمانبردارى از مخلوق ديگر نيست » .\r\nو همه حقّ اعتراض دارند و بايد اعتراض كنند و امر به معروف و نهى از منكر نمايند ، و همه اطاعت‌ها و فرمان‌برىها در تمام ارگان‌ها و سازمان‌ها بايد بر اساس اطاعت از خدا و اجراى قوانين الهى باشد ، و اطاعت شخص از شخص مطرح نيست . شور و مشاوره براى امر به معروف و نهى از منكر ، و تضمين اجراى احكام و عدالت هم براى روشن شدن اطراف يك موضوع و مصلحت‌شناسى اسلامى است .\r\nمثلًا براى تعيين يك فرمانده يا يك فرماندار ، مقامى كه بايد او را تعيين كند ،\r\n\r\n\r\n","description":"","footnote":"\r\n( 1 ) . سوره حجرات ، آيه 13 .\r\n( 2 ) . نهج البلاغه ، صبحى صالح ، بخش حكم ، رقم 165 .\r\n","page_name":" 309 ","page_number":309},
  {"content":"\r\n\r\nمىتواند از زيردستان او و ديگران نظر بخواهد و آنان نيز مىتوانند آن مقام را در جريان امور بگذارند و اطلاعاتى به او بدهند ؛ امّا اين در اسلام سابقه ندارد كه بدون اذن كسى كه حقّ تصميم گيرى دارد ، ديگران و كارمندان ، فرمانده و رئيس خود را انتخاب كنند و يا پيشنهادهاى ديگر بدهند .\r\nحقّ اظهار نظر و نصيحت براى هركسى هست ؛ امّا پس از تصميم‌گيرى ، كسى كه شرعاً حقّ تصميم دارد ، همه بايد از او اطاعت نمايند چنان‌كه حضرت اميرالمؤمنين عليه السلام به ابن عباس فرمود :\r\n« لَكَ أَنْ تُشِيرَ عَلَيَّ وَأَرى فَإِنْ عَصَيْتُكَ فَأَطِعْنِي » ؛ « 1 »\r\n« بر توست كه مرا راهنمايى كنى و من مصلحت و انديشهء خود را در آن مىنگرم ، پس هرگاه تو را پيروى نكردم تو مرا پيروى كن » .\r\nو حاصل اين است كه : مسأله شوراها بايد به گونه‌اى مطرح شود كه همه در مسير اجراى احكام اسلام و امر به معروف و تثبيت از حكومت « اللَّه » و نظام امامت قرار داشته باشند ، نه اينكه شوراها وسيلهء ردّ احكام خدا و الزامات بىمورد و تحميل رأى اكثريت بر اقليت ، فقط به اعتبار اكثريت شود ، يا اينكه در داخل سازمان‌ها موجب جبهه‌گيرىها و اختلافات شود .\r\nبيشتر اين گرايش‌هايى كه اكنون بر رژيم‌هاى سوسياليستى يا دموكراسى غربى هست ، از اين جهت است كه در اثر تبليغات سوء و بىاطلاعى مردم در مبانى اسلام و كارسازى برنامه‌هاى آن ، طبقات محروم و مستضعف در نظام‌هاى طاغوتى ، بر قرار شدن آن رژيم‌ها را موجب نجات خود از محروميت گمان مىكنند ، لذا در سازمان‌بخشى به دستگاه‌هاى مختلف ، مايلند آن نظام‌ها پياده شود .\r\n\r\n\r\n","description":"","footnote":"\r\n( 1 ) . نهج البلاغه ، صبحى صالح ، بخش حكم ، رقم 321 ( شرح ابن ميثم ، ج 5 ، ص 402 ) .\r\n","page_name":" 310 ","page_number":310},
  {"content":"\r\n\r\nامّا اگر اين قشر محروم كه اكثريت جامعه را تشكيل مىدهند ، از نظام اسلام آگاهى داشتند و مىدانستند كه اگر اين نظام صحيح و دقيق پياده شود ، هيچ نيازى به آن نظام‌ها و شوراهاى آن ، چنان‌كه گروه‌هاى چپ‌گرا يا راست‌گرا عرضه مىدارند ، نيست ، و كارگر و كشاورز و زحمتكش و همه طبقات ، در صلح و صفا و شرافت و همبستگى ، در رفاه و برادرى زندگى كرده و از عدل اسلام برخوردار مىشوند ، همه به سوى اين نظام روى مىآورند .\r\nچنان‌كه كارگران مسلمان و كشاورزان مسلمان ما كه الحمدللَّه آگاهانه عمل مىكنند ، به اين نكات توجّه دارند و لذا مىخواهند همه چيز و همه كارها طبق نظام اسلام و احكام حقوقى كه اسلام براى كارگر و كشاورز و كارمند و زحمتكش و مرد و زن قرار داده ، مرتب و منظم شود . بديهى است در اين مقاصد ، شوراهاى اسلامى نقش مؤثر و حساس و سازنده خواهند داشت و همكارى همگان را در پيشرفت امور فراهم خواهند كرد .\r\n\r\nحاكميت ملّى\r\nو امّا مسأله حاكميت ملّى ، اگر مقصود اين باشد كه غير از خدا هيچ ملّتى به عنوان يك ملّت برتر يا پيشرفته‌تر و هيچ نظام و ابرقدرتى بر ملّت ديگر حاكميت ندارد ، بديهى است كه اين يك اصل انسانى و اسلامى است . هرچند در اين دنياى به اصطلاح متمدن ، با اينكه همه از احترام به حاكميت ملّت‌ها گوش‌ها را پر كرده‌اند ، اصل حاكميت ملّى مورد اعتنا نيست ، و ابرقدرت‌هاى شرق و غرب دست ستم و تجاوزشان ، هميشه به سوى ملّت‌هاى ضعيف دراز است . به هر صورت اين حاكميت اسلام است و نقض آن ، نقض قانون خدا و نقض كرامت و حقوق انسان ، و سوء استفاده از قدرت است . در قرآن مجيد با شديدترين تهديد ، اين گردنكشىها\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nو برترىجويىها - چه فردى و چه جمعى باشد - محكوم شده است .\r\nو اگر حاكميت ملّى به اين معنا باشد كه هر ملّت و هر جمعيت حقّ دارد هر نوع نظام و قانون را براى خود انتخاب نمايد ، چنان‌كه هر فردى مىتواند نسبت به مال و جان خود و هرچه به او تعلق دارد ، هر عملى را انجام دهد ، اين نيز اصالت ندارد و اسلامى نيست ، و فرد و ملّت هيچ كدام اين حاكميت مطلق را ندارند ؛ علاوه بر آن‌كه اين قانون و حاكميت عملى نيست ؛ زيرا حدود آن مشخص نيست . جامعه و ملّت بر اهل يك زبان ، يك نژاد ، يك منطقه ، يك شهر و يك روستا هم اطلاق مىشود ، در حالى كه در هيچ كجاى دنيا ، چنين حقّ حاكميت را قائل نيستند و به عنوان تجزيه طلبى آن را مىكوبند .\r\nو اگر از حاكميت ملّى ، مقصود اين باشد كه مردم در حدود اختيارات شرعى و قوانين امر به معروف و نهى از منكر و وجوب اعانت مظلوم و اين‌گونه برنامه‌ها ، مىتوانند و حق دارند امور را تحت نظر داشته باشند و تذكّر بدهند و بخواهند كه به قوانين عمل شود و حق دارند ؛ بلكه بر آنها واجب است كه تسليم خودسرىهاى زمامداران و متصديان امور نشوند و دستورات خلاف قانون خارج از حدود وظايف آنها را اطاعت ننمايند ، اين حاكميت براى ملّت مسلمان و براى هر فرد انسانى در نظام اسلام ثابت است ، و در اعمال آن ، تشكيل شورا و هم‌پيمان شدن و همكارى در حدودى كه اعمال اين حاكميت به آن محتاج است ، لازم است و بقا و ترقّى و سعادت و آزادى و حفظ حقوق هر جامعه‌اى بسته به اعمال اين حاكميت است .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\n8 . پرسش : امام انسان ما فوق است يا ما فوق انسان است ؟\r\nو به عبارت ديگر داراى عالىترين مرتبهء كمال انسانيت است يا داراى مقام ما فوق انسانيت مىباشد ؟\r\nپاسخ : چنان‌كه برحسب آيه :\r\n« إِنَّما أَنَا بَشَرٌ مِثْلُكُمْ يُوحى إِلَىَّ » ؛ « 1 »\r\n« ( اى رسول ما به مردم بگو ) همانا من مانند شما بشرى هستم كه به من وحى مىرسد » .\r\nو آيات ديگر ، پيغمبر بشرى است كه به او وحى مىشود و معجزه و خصايص ديگر دارد ، امام نيز بشر است .\r\nبرخى گمان مىكنند كه : اگر قبول كنند بر پيغمبر يا امام ، علم غيب « 2 » و علوم لدنّى ديگر ، و معجزه و كرامت و مقامات و خصايص عطا شده و آنان واجد كمالاتى بوده‌اند كه ديگران به آن كمالات نرسيده‌اند و ارواح و طينت و جوهر وجودشان را\r\n\r\n\r\n","description":"","footnote":"\r\n( 1 ) . سوره كهف ، آيه 110 .\r\n( 2 ) . در موضوع علم غيب ، به كتاب « فروغ ولايت » نوشتهء نگارنده و كتاب‌هاى ديگر مراجعه‌شود .\r\n","page_name":" 313 ","page_number":313},
  {"content":"\r\n\r\nصاحب كمالات و مورد عنايات بيشتر بدانند ، با انسانيت آنها منافى است ؛ زيرا اين كمالات در ما فوق انسان قابل قبول است ، نه در انسان و انسان ما فوق .\r\nولى اين گمان صحيح نيست ، و منشأ آن ، جهل به كمالات انسان و مراتب انسانيت است . لذا بسا شخص ناآگاه فضيلتى را در كسى مىبيند و چون در انسان‌هاى متعارف يا آدم‌هايى كه در محيط خود ديده ، آن‌چنان فضيلت و كمال و شخصيت نديده و حدود كمالات انسان را هم بيشتر از آن تصور نمىكرده ، او را ما فوق انسان مىشمارد ؛ مثلًا عيسى بن مريم كه بدون پدر و به طور خارق‌العاده متولد شده ، انسان است و انسان ما فوق ؛ ولى آدم جاهل او را ما فوق انسان گمان مىكند و پسر خدا مىشمارد .\r\nهمچنين اختصاص بعضى انسان‌ها به وحى و علوم لدنّى و معجزات و كرامات و كمالات و ملكات عالى انسانى ، مثل رسول اكرم صلى الله عليه و آله و ائمه طاهرين عليهم السلام موجب غلوّ بعضى در حقّ آنها شده كه گمان مىكنند اين مراتب و مقامات ، خارج از مرز انسانيت است ؛ ولى اگر مقام انسانيت را بشناسند و امكان وسيعى را كه انسان در ترقى و تعالى مادّى و معنوى و تقرب به درگاه الهى دارد ، مىشناختند ، انديشه غلوّ در آنها پيدا نمىشد و به جاى اين انديشه‌ها سعى مىكردند كه خودشان نيز در اين آسمان آزادِ انسانيت به پرواز درآيند ، و به حديث شريف مروى از حضرت صادق عليه السلام كه در توصيف انسان مىفرمايد :\r\n« الصُّورَةُ الْانْسانِيَّةُ هِيَ أَكْبَرُ حُجَّةِ اللَّهِ عَلى خَلْقِهِ وَهِيَ الْكِتابُ الَّذِي كَتَبَهُ اللَّهُ بِيَدِهِ » . « 1 »\r\n« صورت انسانى بزرگ‌ترين حجت خداوند است بر مخلوقاتش و اين\r\n\r\n\r\n","description":"","footnote":"\r\n( 1 ) . تفسير صافى ، سوره بقره ، ذيل آيهء « ذلك الكتاب . . . » .\r\n","page_name":" 314 ","page_number":314},
  {"content":"\r\n\r\n( صورت انسانى ) كتابى است كه خداوند با دست خودش نوشته است » .\r\nتوجّه نمايند .\r\nاز سوى ديگر ، بعضى برعكس براى اينكه اين مقامات را ما فوق انسان تصور مىنمايند و انبيا و اوليا را بشر مىدانند و از بيم اينكه مبادا قبول اين درجات براى آنها غلو باشد ، حقايق مسلّم را انكار كرده و در فضايل و خصايصى كه به موجب تواريخ و احاديث معتبر و ادعيه و زيارات ائمه عليهم السلام ثابت است ، اظهار شك و ترديد مىنمايند .\r\nانصاف اين است كه اين دو گروه هر دو در اشتباه افتاده و از جهل به مقامات انسانيت ، كه از آن جمله مقام امامت و ولايت و خليفة اللهى است ، در دو طرف افراط و تفريط واقع شده‌اند .\r\nگفته نشود : اختصاص برخى افراد ، به بعضى كمالات و مقامات و علوم لدنى و تصرف در عالم تكوين بر چه معيار است و چرا برخى مشرف به اين مقامات شده و بعضى از آن محروم هستند ؟\r\nزيرا گفته مىشود :\r\nاوّلًا : اين مسأله مربوط به قضا و قدر الهى است كه بشر نمىتواند به طور همه جانبه و فراگير از آن مطّلع شود ، و وقتى فعلى به خدا نسبت داده شود ، جاى چون و چرا نيست :\r\n« لا يُسْئَلُ عَمّا يَفْعَلُ وَهُمْ يُسْئَلُونَ » ؛ « 1 »\r\n« او ( خدا ) هرچه مىكند بازخواست نشود ؛ ولى خلق از كردارشان بازخواست مىشوند » .\r\n\r\n\r\n","description":"","footnote":"\r\n( 1 ) . سوره انبياء ، آيه 23 .\r\n","page_name":" 315 ","page_number":315},
  {"content":"\r\n\r\nما ايمان به قضا و قدر و اندازه داريم ، همان‌طور كه قرآن مىفرمايد :\r\n« ما تَرى فِي خَلْقِ الرَّحْمنِ مِن تَفاوُتٍ » ؛ « 1 »\r\n« در نظم خلقت خداى رحمان ، هيچ بىنظمى و نقصان نخواهى يافت » .\r\nولى از مقدار و تفصيلات و جزئيات اين امور آگاهى نداريم كه مثلًا چرا بهره‌اش از هوش و فهم اين مقدار است ، و آن ديگرى بيشتر است ؟ چرا اين ، چنين است و آن ، چنان ؟ چرا اين نبات ميوه‌اش تلخ است و آن شيرين ؟ چرا و چرا ؟ از اين‌گونه سؤال‌ها ميليون‌ها و ميلياردها هست كه اگرچه به طور كلّى از همه مىتوان پاسخ داد ؛ امّا بالخصوص به بيشتر آنها نمىتوان جواب داد ، مگر اينكه انسان به تمام علوم و علل و معلولات آگاهى داشته باشد .\r\nاجمالًا نمىشود گفت و نبايد گفت : چرا كوه دريا نشده يا دريا صحرا نشده ، يا اين بدين‌سان خلق نشده و آن بدان‌سان كه هر چيزى را اگر خدا چيزى ديگر مىآفريد ، چيز ديگر بود و آن چيز نبود ، و اگر همه را يك چيز آفريده بود يا به يك شكل و يك نوع خلق كرده بود ، همه را نيافريده بود و عالم بدون اين فرق‌ها و « اين نه آنى » ها ، ناقص بود و اين كمالات و اين نظام به وجود نمىآمد .\r\nثانياً : خداى تعالى در جواب اين ايرادها كه از جهل به اوضاع عوالم و شرايط و مقتضيات و غرور آدمى به اندكى مايه‌اى كه در فهم و علم پيدا مىكند ، مىگيرد ، مىفرمايد :\r\n« ابللَّهُ أَعْلَمُ حَيْثُ يَجْعَلُ رِسالَتَهُ » . « 2 »\r\nبيانگر اين است كه محل اين عنايات و سزاوار به اين الطاف ، اين افراد هستند\r\n\r\n\r\n","description":"","footnote":"\r\n( 1 ) . سوره ملك ، آيه 3 .\r\n( 2 ) . سوره انعام ، آيه 124 .\r\n","page_name":" 316 ","page_number":316},
  {"content":"\r\n\r\nو خدا خود دانا است كه رسالت خود را چگونه و در كجا و به چه كسى بسپارد ، هرچند ما ندانيم چگونه آنها محل اين افاضات شده‌اند .\r\nثالثاً : ممكن است در مسيرى كه براى هر موجودى بين مبدأ و منتهى هست ، اوضاع و شرايط فقط براى افراد خاصى مناسب شود كه استعداد قبول اين مواهب را داشته باشند . مناسبات بسيار ، از وراثت و پاكى و پاكدامنى آبا و اجداد و اسباب و موجبات اختيارى و قهرى ، باعث مىشود يك فرد ظرفيت قبول افاضات بيشتر را داشته باشد كه چون بخل در مبدأ فياض نيست ، به او افاضه مىشود ، مثل اينكه علل و اسباب طورى جور مىشود كه يك درخت بيشتر ميوه بدهد .\r\nدر عين حال اين مسايل ، اتفاقى محض نيست ؛ بلكه عالم طبيعت و جهان مادّيت و تأثير و تأثّر اين اقتضا را دارد و اين عالم با اين تأثير و تأثّرها به اراده خدا ، اين چنين منظم مىشود كه يكى پيغمبر و يكى امام ، يكى مقتدى و ديگرى مقتدا ، يك عضو چشم ، يك عضو ابرو و ديگرى زبان و ديگرى مغز مىشود . هرطور كه باشد ، اعضا و جوارح ديگر ، حتى چشم و زبان و گوش ، بايد به فرمان مغز و در واقع به فرمان روح و عقل باشند . هرچند ماده‌اى كه چشم و مغز از آن ساخته شده ، در اصل يكى باشد و ما نفهميم يا گمان كنيم كه بدون هيچ امتياز و علّتى ، مغز و چشم از يك نوع سلول آفريده شده باشند ؛ امّا احتمال مىرود كه در نظام اسباب و مسبباتى كه به ارادهء خدا در اين عالم برقرار است ، اين سلول بايد مغز شود و آن ، زبان يا پوست گردد .\r\nهمين‌طور افراد نيز چنين هستند ، يك فرد قابليت آن را دارد كه امام باشد و از هنگام ولادت ، قابليت قبول فيوضات غيبى را دارد و يك فرد اين اقتضا و قابليت را ندارد كه نمىشود پيغمبر و امام بشود . چنان‌كه كور نمىتواند اشيا را ببيند ؛ ولى در عين حال همه در مسير حركت به سوى نهايت كمالى كه دارند ، مختارند و مىتوانند\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nبه آن برسند ، چنان‌كه همان پيغمبر و امام مىتوانند مرتكب مخالفت خدا شوند ؛ ولى نمىشوند و چنان‌كه افراد عادى مىتوانند بعضى حركات را در انظار مردم بنمايند ؛ ولى يك حالى در آنها هست كه آن حركات را در ملأ عام و در خيابان انجام نمىدهند ، اگرچه در معرض گناه و ترك سير و كمال قرار گرفتن مردم عادى بيشتر باشد كه به حسب عادت ، مبتلا به معصيت شود ؛ ولى دستهء اوّل هم مسؤوليت بيشتر و سنگين‌تر دارند و « حَسَناتُ الْأَبْرارِ سَيّئاتُ الْمُقَرَّبِينَ » كار آنها را دشوارتر كرده است ، لذا از پيغمبر اكرم صلى الله عليه و آله روايت است كه فرمود :\r\n« شَيَّبَتْنِي هُودُ وَأَخَواتُها الحآقَّةُ وَالْواقِعَةُ وَعَمَّ يَتَسآءَلُونَ وَهَلْ أَتيكَ حَدِيثُ الْغاشِيَةِ » ؛ « 1 »\r\n« مرا سوره هود و سوره‌هايى نظير آن مانند : الحاقه ، واقعه ، عمّ يتساءلون و هل اتيك حديث الغاشيه پير ساخت » .\r\nو به هر حال اين ايرادها وارد نيست كه كسى بگويد : امام و پيغمبر اشرف از ديگران نيستند ؛ چون از كودكى مورد عناياتى بوده‌اند كه ديگران مشمول آن نبوده‌اند . يا اينكه بگويد : سلب اين مقامات و عنايات از آنها ، اثر كوشش و تلاش خودشان را در كمالاتى كه كسب كرده‌اند بيشتر نشان مىدهد ؛ زيرا واقعيات و عينيات ، امورى نيستند كه به طرح و ترجيح ما از آنچه واقع شده تغيير نمايند ، به هر حال در ميدان عرض وجود و پرسش و فرمان‌برى خدا ، اختيار و غرايز مختلف از آنها سلب نمىشود و آنان هم مثل ديگران مكلف و بلكه تكليفشان دشوارتر و مسؤوليت‌هايشان به مراتب بزرگ‌تر است .\r\nرابعاً : چنان‌كه اشاره شد ، بحث در اين مسايل بىنتيجه است و از اين تجاوز\r\n\r\n\r\n","description":"","footnote":"\r\n( 1 ) . مجمع البيان ، طبرسى ، ابتداى تفسير سوره هود .\r\n","page_name":" 318 ","page_number":318},
  {"content":"\r\n\r\nنمىكند كه بگوييم : ما بالفطره شرافت و كامل‌تر بودن نبات را بر جماد و حيوان را بر نبات و انسان را بر حيوان و عالم را بر جاهل مىدانيم ، چنان‌كه كامل‌تر بودن يك فرد نابغه را بر ديگران مىدانيم . اين حرف بىمعنى است كه كسى بگويد : نبات خود نبات نشده و جماد نمىتوانسته است نبات شود ، پس اين چه شرافت و فضيلتى است كه نبات بر جماد و انسان كامل و خوش فكر بر انسان كوتاه فكر دارد ؛ زيرا جوابش اين است كه : مىتوانى همين شرافتى را كه درك مىكنى ، انكار كن و بگو :\r\nحيوان از انسان اشرف است ، و شخص كم‌حافظه از آدمى كه در حافظه نابغه است ، افضل است .\r\nزيبايى و كمال اين عالم به همين اوضاع است . ما نبايد كُميت انديشه را در اين پرسش‌ها به كار اندازيم و خود را با عدم صلاحيت ، معترض معرفى كنيم . بايد زيبايى مجموع اين عالم را با اين اجزا و نقش هر يك را بررسى نماييم . بايد از اين مخلوقات متنوع استفاده كنيم ، در اين مسايل هم همين روش را بايد داشته باشيم .\r\nقابل انكار نيست وجود افراد ممتازى كه صلاحيت تلقى وحى و فوق‌العادگىهاى حيرت‌انگيز داشته كه حتى در كودكى در گهواره سخن گفته و حكمت يافته و به مقام نبوّت و امامت رسيده‌اند . وجود اين افراد نخبه و كانون نورانيت آنها و از هدايت و نعمت رهبرى آنها استفاده كنيم . از كارشان ، از گفتارشان ، از روش آنها سرمشق بگيريم و به صلاحيت و اختصاص آنها به رهبرى و اختصاص رهبرى به آنها معتقد باشيم و به فضيلتشان بر ديگران معترف باشيم . چنان‌كه اميرالمؤمنين عليه السلام در شأن آل محمّد عليهم السلام فرمود :\r\n« هُمْ أَسَاسُ الدّينِ وَعِمَادُ الْيَقِينِ ، إِلَيْهِمْ يَفِيءُ الْغالِي وَبِهِمْ يُلْحَقُ التّالِي وَلَهُمْ خَصآئِصُ حَقّ الْوِلَايَةِ وَفِيهِمْ الْوَصِيَّةُ وَالْوِراثَةُ » ؛ « 1 »\r\n\r\n\r\n","description":"","footnote":"\r\n( 1 ) . نهج البلاغه ، صبحى صالح ، خطبهء دوم .\r\n","page_name":" 319 ","page_number":319},
  {"content":"\r\n\r\n« آنها اساس و پايهء دين و ستون ايمان و يقين هستند ، دور افتادگان از راه حقّ به آنان رجوع كرده و واماندگان به ايشان ملحق مىشوند و خصايص امامت در آن جمع و حق ايشان است و بس . و دربارهء آنان وصيت و ارث بردن ثابت است » .\r\nو در ضمن يكى از نامه‌هايى كه براى معاويه فرستاده ، مرقوم فرموده است :\r\n« فَإِنَّا صَنائِعُ رَبّنَا وَالنَّاسُ بَعْدُ صَنائِعُ لَنا » ؛ « 1 »\r\n« ما تربيت يافتگان پروردگارمان هستيم و مردم بعد از آن تربيت يافتهء ما هستند » .\r\nخامساً : ممكن است تمام يا بعضى از اين عطيّات و افاضات به مناسبت عوالم قبل از اين عالم و پذيرش‌هايى باشد كه در آن عوالم غيب و ارواح ، از فرمان خدا و قبول اين موهبت‌ها و امانات الهى داشته‌اند ، چنان‌كه در حديث است كه از پيغمبر اكرم صلى الله عليه و آله سؤال شد :\r\n« بِأَيّ شَيْءٍ سَبَقَتِ الْأَنْبِيآءَ وَأَنْتَ بُعِثْتَ آخِرَهُمْ وَخاتِمَهُمْ ؟ فَقالَ : إِنّي كُنْتُ أَوَّلَ مَنْ آمَنَ بِرَبّي ، وَأَوَّلَ مَنْ أَجابَ حَيْثُ أَخَذَ اللَّهُ مِيثاقَ النَّبِيّينَ ، وَأَشْهَدَهُمْ عَلى أَنْفُسِهِمْ أَلَسْتُ بِرَبّكُمْ فَكُنْتُ أَنَا أَوَّلُ نَبِيّ قالَ بَلى فَسَبَقْتُهُمْ بِالْإِقْرارِ بِاللَّهِ عَزَّوَجَلَّ » ؛ « 2 »\r\n« بعضى از مردم قريش به رسول خدا صلى الله عليه و آله عرض كردند : به چه سبب رتبه شما از پيامبران ديگر پيش افتاده در صورتى كه در آخر و پايان آنها مبعوث گشتى ؟ فرمود : من نخستين كسى بودم كه به پروردگارم ايمان آوردم\r\n\r\n\r\n","description":"","footnote":"\r\n( 1 ) . نهج البلاغه ، بخش نامه‌ها ، رقم 28 .\r\n( 2 ) . اصول كافى ، ج 2 ، ص 8 ، رقم 1 ؛ اصول كافى ، ترجمه مصطفوى ، ج 3 ، ص 16 .\r\n","page_name":" 320 ","page_number":320},
  {"content":"\r\n\r\nو نخستين كسى بودم كه پاسخ گفتم ، زمانى كه خدا از پيغمبران پيمان گرفت و آنها را بر خودشان گواه ساخت كه مگر من پروردگار شما نيستم ؟\r\nدر آنجا من نخستين پيغمبرى بودم كه گفت : بلى ! پس در اقرار به خداى عزّوجلّ بر آنها پيشى گرفتم » .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\n9 . پرسش : آيا پيغمبر صلى الله عليه و آله به فرمان خدا\r\nكسى را به مقام ولايت و رهبرى نظام و امامت و خلافت بعد از خودش تعيين فرمود ؟\r\nپاسخ : تمام اين چند پرسش و پاسخى كه به آنها داده شده ، بر اساس نصب و تعيين پيغمبر است ، كه با آن نظام امامت به امّت اعلام شده است . بديهى است علاوه بر دلايل بسيارى كه در لزوم اين نصب و تعيين است كه مثل علّامه حلّى ، آن دلايل را در « الفين » به دو هزار دليل رسانده است ، كمال دين اسلام و تمام بودن آن اقتضا دارد كه چنين نقص بزرگ و حساسى در آن نباشد و ممكن نيست دينى كه تمام مسايل مورد نياز بشر ، حتى امور بسيار جزئى را شامل است و از بيان آن كوتاهى نكرده است ، در چنين مسألهء مهمى كه كمال دخالت را در جلو رفتن و گسترش و تداوم انقلاب اسلام دارد ، سكوت كرده و با بىاعتنايى از آن بگذرد .\r\nلذا به شهادت تواريخ معتبر و احاديث متواتر ، از آغاز بعثت پيغمبر صلى الله عليه و آله اين موضوع مطرح شد و مكرر پيغمبر فرمان خدا را در اين مورد به مردم رسانيد و خلافت و وصايت و ولايت على عليه السلام را در ضمن بيانات مكرر و در مناسبات بسيار ابلاغ كرد ، و بالاخره هم در حجة الوداع براى اينكه مطلب كاملًا مستحكم بماند و كسى نتواند بگويد : « پيغمبر در پايان عمرش بر اين امر تأكيد نداشت و گرنه\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nمناسب بود ابلاغ و اعلان‌هاى سابق را تأييد و در محضر خاص و عام و مجلس رسمى آن را تجديد فرمايد » ، براى اين و براى جهات ديگر كه عمده نزول آيه :\r\n« يا أَيُّهَا الرَّسُولُ بَلّغْ ما أُنزِلَ إِلَيْكَ مِنْ رَبّكَ وَإِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النّاسِ » ؛ « 1 »\r\n« اى رسول آنچه از پروردگارت بر تو نازل شده ، ابلاغ كن و اگر چنين نكنى رسالت او را تبليغ نكرده‌اى ، و خداوند تو را از مردم محفوظ مىدارد » .\r\nو امتثال فرمان بسيار بسيار مؤكدى است كه در اين آيه است ، در غدير خم در حضور جماعتى كه بر حسب بعضى تواريخ از نود هزار نفر كمتر نبودند ، فرمان خدا را ابلاغ و على عليه السلام را به خلافت بلافصل خود برگزيد ، چنان‌كه امامت ساير امامان را نيز اعلام فرمود ، و در مرض موت هم بر حسب معتبرترين راويان اهل سنّت ، مثل « صحيح بخارى » در موارد متعدد در مقام برآمد كه آن را در اين مواقع مناسب نيز كتباً و به صورت يك وصيت تاريخى به امّت ابلاغ كند كه با مخالفت عمر و گروه او و بىادبى و جسارتشان به مقام والاى نبوّت روبرو شد و بالاخره به جاى اينكه در اين موقع اين فرمان شكوهمند و پرمحتوا را بپذيرند ، و از اينكه پيغمبر آخرين وصيت خود را كتباً بفرمايد استقبال كنند ، مانع شدند و پيامبر خدا را آزرده خاطر ساختند .\r\nاين بود كه برحسب روايات اهل سنّت ، ابن عباس كه او را حبر امّت مىناميدند ، هروقت به ياد آن روز مىافتاد ، به شدّت مىگريست و مىگفت :\r\nمصيبت ، تمام مصيبت ، آن روز بود كه نگذاشتند پيغمبر وصيت نمايد .\r\nيكى از مسايلى كه پيرامون آن بحث و بررسى بسيار شده و حق در آن ظاهر\r\n\r\n\r\n","description":"","footnote":"\r\n( 1 ) . سوره مائده ، آيه 67 .\r\n","page_name":" 323 ","page_number":323},
  {"content":"\r\n\r\nو آشكار است ، همين مسأله است كه بر شمردن كتاب‌هايى كه در اين موضوع از قرن‌هاى اوّل تا حال نوشته شده ، كار دشوارى است ، كتاب‌هايى كه برخى از آنها از ده جلد و بيست جلد و سى جلد هم متجاوز است .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\n10 . پرسش : پيغمبر صلى الله عليه و آله برحسب مأموريت\r\nالهى چه كَس و چند نفر را به امامت منصوب فرمود ؟\r\nپاسخ : با علم به اينكه پيغمبر اكرم صلى الله عليه و آله وصى و خليفه و امام و لىّ امر بعد از خود را معين فرموده است تا تحت رهبرى او ، انقلاب و رسالت اسلام امتداد يابد ، و با توجّه به اينكه براى احدى دعواى تعيين و نصب الهى به خلافت غير از اميرالمؤمنين و ساير ائمّه عترت و اهل بيت رسالت عليهم السلام نشده است ، ثابت مىشود كه خليفه و جانشين و رهبر انقلاب اسلام و معلم اوّل و اول معلم و استاد يگانه اين مكتب بعد از حضرت رسول اعظم صلى الله عليه و آله ، على عليه السلام و پس از آن ساير ائمه عليهم السلام مىباشند .\r\nآيات كثيره قرآن مجيد كه بر ولايت و فضايل على عليه السلام تفسير شده و احاديث و نصوص متواتر مثل حديث غدير ، حديث ثقلين ، حديث امان ، احاديث سفينه و يوم الدار و صدها و بلكه هزارها حديث معتبر ديگر ، بر اين مطلب صراحت دارند كه هر كس بخواهد در حدودى بر كثرت اين احاديث و استحكام اركان نظام امامت - چنان‌كه شيعه معتقد است - مطّلع شود ، مىتواند به كتاب‌هايى مثل دوره \" عبقات \" و \" الغدير \" و \" دلائل الصدق \" و \" إحقاق الحقّ \" و \" بحار الانوار \" مراجعه نمايد .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nو امّا اينكه چند نفر به امامت منصوب و معرفى شده‌اند ، علاوه بر آنكه در طى همان احاديث بسيارى كه ارتباط با خلافت و امامت على عليه السلام وارد است ، اين موضوع ، يعنى عدد ائمه عليهم السلام مطرح و منصوص است . بالخصوص روايات بسيار از حضرت پيغمبر صلى الله عليه و آله بر عدد آنها دلالت دارد كه براى اينكه كثرت احاديث از طريق اهل سنّت معلوم شود ، كافى است بگوييم تنها در \" مسند احمد \" سى و چهار حديث از جابر بن سمره و در \" صحيح مسلم \" هشت حديث روايت شده است كه با كمال صراحت دلالت دارند بر اينكه عدد ائمه و خلفاى پيغمبر صلى الله عليه و آله دوازده نفر است . « 1 » بنابراين ، شخص مؤمن به پيغمبر صلى الله عليه و آله نمىتواند عدد ائمه و خلفا را بيشتر يا كمتر از آن بگويد و اينجا است كه برادران اهل سنّت اگر منصفانه بينديشند ، راهى جز قبول مذهب شيعه كه موافق اين احاديث است ، و اين احاديث جز بر آن قابل انطباق نيست ، نخواهند يافت .\r\n\r\n\r\n","description":"","footnote":"\r\n( 1 ) . بعضى از علماى اهل سنّت پيرامون اين احاديث به خصوص كتاب نوشته‌اند ، مثل محمّدمعين سندى كه كتابى دارد به نام : « مواهب سيّد البشر في الائمة الاثنى عشر » .\r\n","page_name":" 326 ","page_number":326},
  {"content":"\r\n\r\n\r\n11 . پرسش : آيا غير از على عليه السلام ،\r\nنام و نسب ساير ائمّه اثناعشر عليهم السلام اعلام و معرفى شده‌اند ؟\r\nپاسخ : همه به اسم و شخص معرفى شده‌اند ، هم در روايات و احاديثى كه نام و نشانىهاى همه را فرموده‌اند ، و هم در رواياتى كه بالخصوص به امامت بعضى از آنها مثل امام حسن و امام حسين عليهما السلام تصريح شده است و هم به وسيلهء تعريف و تنصيص امام قبل بر امام بعد ، به طورى كه اين روايات بسيار ، با توجّه به رواياتى كه دلالت بر عدد ائمه عليهم السلام دارد ، جاى هيچ‌گونه شك و ترديدى را در اينكه اين دوازده نفر منصوص و تعيين شده‌اند ، باقى نمىگذارد و هيچ كس براى آن احاديث كه فقط دلالت بر عدد دارد ، تفسير و توجيه صحيحى غير از اين احاديثى كه آنها را به شخص و اسم مىشناسانند ، نخواهد يافت .\r\nلذا جمعى از علماى معروف اهل سنّت نيز امامت اين دوازده نفر را قبول كرده و به آن معترف شده‌اند ؛ چون ديده‌اند نه مىتوانند اين احاديث را رد كنند ؛ زيرا رد آنها ردّ قول پيغمبر است ، و نه مىتوانند به غير از ائمه اثنى عشر كه شيعه به امامت آنها معتقدند ، به افراد ديگر تطبيق و تفسير نمايند .\r\nبراى نمونه : به يك حديث از احاديثى كه يكى از حفّاظ و علماى نامدار از اهل\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nسنّت در اربعين خود ، از حضرت رسول صلى الله عليه و آله روايت كرده و متضمّن نام تمام ائمه اثناعشر عليهم السلام از اميرالمؤمنين على تا حضرت مهدى ( عليهم السلام ) است ، اشاره مىشود .\r\nعلاقه‌مندان مىتوانند متن حديث را در نسخه خطى معتبر اين كتاب كه موجود است و در كتاب‌هايى كه از آن نقل كرده‌اند ، مثل \" كشف الاستار \" محدث نورى و \" منتخب الاثر \" تأليف نويسنده اين رساله و مقدّمه \" مقتضب الاثر \" به قلم اين‌جانب رجوع فرمايند .\r\nروايت كنندهء اين حديث ، علّامه و حافظ اهل سنّت ، ابوالفتح محمّد بن احمد بن ابوالفوارس ( متولد شوال 338 و متوفاى ذى القعده 412 ) مىباشد . وى به حفظ و امانت مشهور و به صلاح توصيف و توثيق شده و در طلب حديث مسافرت‌ها كرده و نزد شيوخ بسيار تلمّذ نموده و شاگردان بسيار داشته و كتاب‌ها و آثار متعدد از خود به يادگار گذارده و در \" جامع رصافه \" مجلس درس و املاى حديث داشته است . « 1 » و از جمله كتاب‌هاى او ، كتاب اربعينى است در فضايل اميرالمؤمنين عليه السلام كه در مقدّمهء آن در تأييد عقيده شافعى كه مراد از \" اربعين حديث \" در حديث مشهور :\r\n« مَنْ حَفِظَ مِنْ أُمَّتِي أَرْبَعِينَ حَدِيثاً . . . » چهل حديث در فضايل اميرالمؤمنين عليه السلام است ، خواب عجيبى از احمد بن حنبل ، ( امام حنابله ) نقل كرده است .\r\nاين شخصيت نامدار ( حافظ ابن ابى الفوارس ) چهارمين حديثى را كه در اين كتاب اربعين ، با سند از شيوخ خود روايت كرده است ، حديثى است كه متضمّن اسامى ائمّه اثناعشر از على عليه السلام تا حضرت مهدى - روحى فداه - است .\r\nبعضى ديگر از اهل سنّت نيز مثل قندوزى و خوارزمى روايات ديگر در رابطه با همين موضوع روايت كرده‌اند .\r\n\r\n\r\n","description":"","footnote":"\r\n( 1 ) . ترجمهء اين دانشمند در تاريخ بغداد مذكور است .\r\n","page_name":" 328 ","page_number":328},
  {"content":"\r\n\r\n\r\n12 . پرسش : آيا منحصر بودن عدد به دوازده نفر ،\r\nمؤيد اين نيست كه نظام امامت دوره‌اش محدود و مقدمهء انتقال به دورهء ديگر است ؟\r\nپاسخ : شايد براى بعضى اين گمان پيش بيايد كه به ملاحظه محدود بودن امامت به رهبرى دوازده نفر ، معلوم مىشود كه مانند نبوّت مدت آن محدود است ؛ امّا حكومت چون محدود به زمان و افراد معين نيست ، نامحدود است . لذا بايد پس از نظام امامت ، نظام ديگرى برقرار شود و آن غير از رژيم شورايى و انتخاباتى نخواهد بود ؛ ولى اين سخن كاملى نيست ؛ زيرا اگر امامت در طى چند نسل منقرض شده و مدت امامت اين دوازده نفر پايان يافته بود و جامعه بشرى بدون امام باقى مانده بود ، اين سخن جا داشت كه بايد نظام ديگرى حاكم شود ؛ امّا نظام امامت به طور رسمى جز در عصر پيغمبر صلى الله عليه و آله و در مدت خلافت رسمى اميرالمؤمنين و امام حسن مجتبى عليهما السلام استقرار نيافت و آن هم چنان‌كه از نظر زمانى محدود بود ، از جهت مكانى نيز محدود بود و وضع و شرايط چنان اقتضا كرد كه مداخله در امور عامه براى ائمه عليهم السلام امكان پذير نشد و آنان در اجراى وظايف و تكاليفى كه داشتند ، نقش فعال و مؤثر ديگرى را انجام دادند و معنويت و حقيقت اسلام را حفظ كردند تا به عصر غيبت و دورانى كه تا هر زمان و هرچه امتداد يابد ، در آن نظام امامت\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nادامه خواهد يافت ، منتهى شد .\r\nبنابراين رهبرى اين دوازده نفر ، متضمن محدوديت نظام امامت نيست و اوضاعى كه پيش آمد تا منتهى به عصر غيبت شد ، محدود نبودن اين نظام را تأييد و تثبيت كرد . و همچنين با علم خدا به پيش آمدها و حوادث آينده ، و امتحاناتى كه جلو مىآيد و كلاس‌هايى كه جامعه بشرى تا ظهور كامل عدل الهى و حكومت نهايى و جهانى حضرت مهدى عليه السلام بايد ببيند ، و تعيين برنامه غيبت و خبر پيغمبر و ائمّه عليهم السلام از آن ، اين تعيين و انحصار در دوازده نفر هرگز دليل موقّت بودن اين نظام نيست ؛ بلكه شاهد استمرار آن است و كاملًا موقّت نبودن آن قابل درك و توجيه است ، و برنامه‌اى پيش آمد كه منتهى به عصر غيبت شد ، اين ايراد را كه : « با نامحدود بودن نظام امامت ، محدود بودن آن در چند نسل چگونه قابل توجيه است » رد كرد و معلوم شد خدا و رسول با علم به آينده و جريانى كه پيش مىآيد ، برنامه امامت را داده‌اند و مىدانسته‌اند كه با همين برنامه ، انقطاع و فترتى در نظام امامت پيدا نخواهد شد .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\n13 . پرسش : اين ترتيبى كه در امامت اين دوازده نفر است ،\r\nبراى بعضى اين گمان را بر مىانگيزد كه نظام امامت هم يك نظام وراثتى و خانوادگى است و معيار اين است كه فلانى ، پسر فلانى و نوهء فلانى است بنابراين داشتن يك نَسَب اين چنينى براى رهبرى نظام و زمامداراى كافى است ؛ در صورتى كه اين شكل نظام قابل توجيه نيست ؟\r\nپاسخ : كتابى به نام \" الصفوة \" را به جناب زيد شهيد نسبت مىدهند كه در آن كتاب ، اين مسأله اصطفاى اهل بيت و اختصاص آنها به بعضى شؤون و خصايص مطرح شده و اين مسأله را كه از نظر ايشان و همچنين عموم كسانى كه معتقد به نظام امامت مىباشند ، كمال اهمّيت را دارد ، در پرتو دقت و تعمق در آيات قرآن مجيد ، بسيار دقيق و كافى اثبات فرموده است . كسانى كه بخواهند پيرامون اين موضوع و رفع استعباداتى كه در آن شده است ، اطّلاع و بررسى بيشتر بنمايند ، مىتوانند به اين كتاب مراجعه نمايند .\r\nو اجمالًا اصل اصطفا و برگزيدن و تفضيل الهى ، در مورد بعضى اشخاص و خاندان‌ها و قبايل قابل انكار نيست و در قرآن مجيد و احاديث نيز به آن تصريح شده است . مثل اين آيه :\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n« إِنَّ اللَّهَ اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ * ذُرّيَّةً بَعْضُها مِنْ بَعْضٍ » . « 1 »\r\nدر مورد مريم مىفرمايد :\r\n« إِنَّ اللَّهَ اصْطَفيكِ وَطَهَّرَكِ وَاصْطَفيكِ عَلى نِسآءِ الْعالَمِينَ » . « 2 »\r\nو در مورد ابراهيم مىفرمايد :\r\n« رَحْمَتُ اللَّهِ وَبَرَكاتُهُ عَلَيْكُمْ أَهْلَ الْبَيْتِ » . « 3 »\r\nو در مورد بنى اسرائيل مىفرمايد :\r\n« وَأَنّي فَضَّلْتُكُمْ عَلَى الْعالَمِينَ » . « 4 »\r\nو درباره موسى مىفرمايد :\r\n« إِنّي اصْطَفَيْتُكَ عَلَى النّاسِ بِرِسالاتِى وَبِكَلامِى » . « 5 »\r\nو در مورد آن بندگان برگزيده‌اى كه به علم كتاب مشرف به عنايت مىشوند ، مىفرمايد :\r\n« ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا » . « 6 »\r\nو در مورد تفضيل برخى پيامبران بر برخى ديگر مىفرمايد :\r\n\r\n\r\n","description":"","footnote":"\r\n( 1 ) . سوره آل‌عمران ، آيه 33 و 34 .\r\n( 2 ) . سوره آل‌عمران ، آيه 42 .\r\n( 3 ) . سوره هود ، آيه 73 .\r\n( 4 ) . سوره بقره ، آيه 122 .\r\n( 5 ) . سوره اعراف ، آيه 144 .\r\n( 6 ) . سوره فاطر ، آيه 32 ؛ چنان‌كه يعقوبى در تاريخ خود نقل مىكند : منصور دوانيقى با اينكه سياست حكومتش ، كوبيدن شيعيان و انكار فضايل اهل بيت عليهم السلام بود ، حضرت امام جعفر صادق عليه السلام را مصداق اين آيه مىدانست .\r\n","page_name":" 332 ","page_number":332},
  {"content":"\r\n\r\n« تِلْكَ الرُّسُلُ فَضَّلْنا بَعْضَهُمْ عَلى بَعْضٍ » . « 1 »\r\nو نيز مىفرمايد :\r\n« وَلَقَدْ فَضَّلْنا بَعْضَ النَّبِيّينَ عَلى بَعْضٍ » . « 2 »\r\nبرحسب تفاسير در مورد آنان‌كه به اهل بيت حسد مىورزيدند ، مىفرمايد :\r\n« أَمْ يَحْسُدُونَ النّاسَ عَلى ما آتيهُمُ اللَّهُ مِن فَضْلِهِ » . « 3 »\r\nو در مورد وجود مبارك خاتم انبيا صلى الله عليه و آله مىفرمايد :\r\n« وَعَلَّمَكَ ما لَمْ تَكُن تَعْلَمُ وَكانَ فَضْلُ اللَّهِ عَلَيْكَ عَظِيماً » . « 4 »\r\nو در مورد عترت طاهره و اهل بيت آن حضرت مىفرمايد :\r\n« إِنَّما يُرِيدُ اللَّهُ لِيُذْهِبَ عَنكُمُ الرّجْسَ أَهْلَ الْبَيْتِ وَيُطَهّرَكُمْ تَطْهِيراً » . « 5 »\r\nاين‌گونه آيات كه اصطفا و برگزيدگى بعضى از بندگان بر بعضى ديگر از آنها استفاده مىشود ، بيش از اينها است . احاديث شريفه در اين باب و همچنين متون زيارات معتبر ، مثل زيارت جامعه كه شرح اين برگزيدگىها است ، قابل تأويل و توجيه نيست . و در نهج البلاغه نيز در موارد بسيارى ( مثل خطبه‌هاى 1 و 33 و 89 و 106 و 149 و 173 و 196 و 211 ) به اين حقيقت تصريح و تثبيت شده است .\r\nو خلاصه علاوه بر آيات قرآن مجيد ، روايات متواتر نيز براى اثبات اين موضوع\r\n\r\n\r\n","description":"","footnote":"\r\n( 1 ) . سوره بقره ، آيه 253 .\r\n( 2 ) . سوره اسراء ، آيه 55 .\r\n( 3 ) . سوره نساء ، آيه 54 .\r\n( 4 ) . سوره نساء ، آيه 113 .\r\n( 5 ) . سوره احزاب ، آيه 33 ؛ راجع به اينكه اراده در اين تكوينى است و به فرض آنكه تشريعى باشد ، نيز دليل بر عصمت و طهارت اهل بيت عليهم السلام است ، اين‌جانب را تحقيق و بيانى است كه در كلمات ديگر به آن برنخورده‌ام ، اين بيان كه علمى و دقيق است ، تمام شبهه‌هاى معاندين را باطل مىسازد .\r\n","page_name":" 333 ","page_number":333},
  {"content":"\r\n\r\nكافى است .\r\nبعضى كه مىخواهند خود را روشنفكر جلوه بدهند ، مانند آنان كه انبيا را رجال ژنى و نابغه مىشمارند ، و وحى خدا را بر آنها به گونه‌اى تفسير مىنمايند كه مساوى با انكار آن مىشوند ، اين مسايل را با ديد مادى و عدم تسليم به قضا و قدر و حكمت الهى بررسى مىكنند ، و عجز خود را از درك اسرار افعال خداوندى ، دليل بر عدم حكمت گرفته و مغرورانه اظهار نظر مىنمايند كه نفى بعضى مواهب و مقامات از اهل بيت عليهم السلام ، موضع‌هاى خاص و بزرگ آنان را در امور فردى و اجتماعى و سياسى و غيره محكم‌تر و ارزش كارها و اقدامات و خوددارى آنها را از گناه بيشتر مىسازد و مناسب‌تر مىدانند كه اين بزرگواران را با افراد عادى از جهت ميزان درك و شعور ، برابر بگويند و عنايات خدا را بر آنها كه يك امر واقع شده است ، قبول ننمايند . و بالاخره مدد غيبى و اعانت و رعايت مستقيم الهى را كه از انبيا و نصرت دين آنها شده ، و رشتهء آن تا امروز و تا روز قيامت امتداد يافته است ، منكر شوند و يا به حساب نياورند ، تا بچه‌هاى غرب زده آنها را روشنفكر بخوانند ؛ ولى اين حقايق قابل ترديد نيست و مسايل دينى قابل تفكيك از يكديگر نمىباشد و آيات قرآن در كلِ محتوا و مفادى كه دارند ، بايد مورد قبول مسلمان باشد .\r\nبنابراين مسأله امامت ائمه عليهم السلام يكى پس از ديگرى ، به اصطفا و اختيار الهى است و با وراثت عادى از زمين تا آسمان فرق دارد و هرگز در گزينش امام ، اينكه امام دوم براى اين امام است كه پسر امام اوّل است ، يا امام چهارم براى اينكه پسر امام سوم است ، معيار نيست . و صرف اينكه اهل بيت متوالياً به اين مقام امامت اختصاص يافته‌اند ، دليل بر اين معيار نيست ، چنان‌كه پيامبران ابراهيمى كه همه از نسل و بيت ابراهيم خليل بوده‌اند ، نبوّت و اختصاص يافتنشان به اين مقام به اينكه آنها از نسل ابراهيم هستند ، توجيه و خلاصه نمىشود ، با اينكه در قرآن\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمجيد مىفرمايد :\r\n« وَوَهَبْنا لَهُ إِسْحاقَ وَيَعْقُوبَ . . . » . « 1 »\r\nو پس از آنكه نام پانزده نفر از انبياى ابراهيمى را مىبرد ، مىفرمايد :\r\n« وَمِنْ آبآئِهِمْ وَذُرّيّاتِهِمْ وَإِخْوانِهِمْ وَاجْتَبَيْناهُمْ وَهَدَيْناهُمْ إِلى صِراطٍ مُسْتَقِيمٍ » ؛ « 2 »\r\n« و نيز برخى از پدران و فرزندان و برادران آنها را فضيلت داده و بر ديگران ، آنان را برگزيده و به راه راست هدايت نموديم » .\r\nاين اجتبا و گزينش ، اجتبا و گزينش الهى و بر معيارهاى اصيل واقعى و معنوى است ، اگر بر آن ارث و ميراث هم اطلاق شود ، نه ارث و ميراث يك وارث عادى از پدر و مادر و برادر است ؛ چون اين ارث و ميراث به علّت ارتباط جسمى و مادّى بين وارث و مورّث است ؛ امّا وارث بودن امام ، امام ديگر را به علّت ارتباط معنوى و روحى و علايق فكرى و مشتركات غير مادى است .\r\nلذا در زيارت معروف وارث و زيارت‌هايى كه هريك از ائمه عليهم السلام به خطاب « يا وارث آدم » يا « يا وارث ابراهيم » و ساير انبيا زيارت مىشوند ، بر اساس وراثت ولادت جسمانى آنها از پيغمبران گذشته نيست ؛ زيرا در ميان آنها كسانى نام برده مىشوند كه در سلسله نسب اين بزرگواران نيستند ، مثل حضرت موسى كليم اللَّه و حضرت عيسى روح اللَّه ، مع ذلك ائمه عليهم السلام را وارث آنها مىشماريم ؛ چون اين بزرگواران وارث دعوت و علم و هدايت و امامت آنها هستند ، و وراثت امامت و هدايت در اينجا به اين معانى است ، نه اينكه چون امام يازدهم پسر امام دهم\r\n\r\n\r\n","description":"","footnote":"\r\n( 1 ) . سوره انعام ، آيه 84 .\r\n( 2 ) . سوره انعام ، آيه 87 .\r\n","page_name":" 335 ","page_number":335},
  {"content":"\r\n\r\nاست و امام دهم هم غير از او پسرى نداشت ، او به امامت رسيد .\r\nتاريخ ائمه عليهم السلام و سيره و سلوك و علومى كه از ايشان به مردم رسيد ، نشان داد كه اين وراثت آنها از پيغمبران ، و وراثت هر امام از امام ديگر ، به حقّ بوده و براى انبيا در اين امّت ، وارثانى چون على عليه السلام و ساير ائمه نمىتوان نشان داد .\r\nآيا مثل على عليه السلام با آن همه فداكارى و حق پرستى و علم و زهد و عبادت و ايمان ، چه كسى را مىتوان معرفى كرد ؟\r\nآيا نظير حضرت حسن عليه السلام و آن گذشت تاريخى و قبول يك موضع به ظاهر مقهور براى حفظ اسلام ، و آن همه حلم و بردبارى و سيادت و آقايى در بين امّت ، چه كسى را نشان داده‌اند ؟\r\nآيا در جهاد و قيام براى خدا و ابطال باطل و استقامت در راه حقّ و فداكارى و پاسدارى از دين ، چه كسى را مانند حسين عليه السلام در قبول مصائب جانكاه و داغ جوانان و برادران و ياران و اسارت اهل بيت و گذشت از جان نفيس خود ، نشان مىدهند ؟\r\nو آيا و آيا و آيا . . .\r\nبالاخره اين تاريخ بود كه نشان داد و اين حتى دشمنان اهل بيت بودند كه تصديق كردند آنان به حقّ داراى مقامات بزرگ و رهبرى امّت بودند . حتى اشخاصى مانند « ابن خلدون » در برابر آنها و عظمت مقام مثل امام جعفر صادق عليه السلام و علم او به مغيّبات ، خاضعانه اعتراف مىنمايد .\r\nبىجهت نبود كه شعراى آزاده و زنده‌دلى مانند \" فرزدق \" در موقعى كه مدح اين خاندان بزرگ‌ترين و بلكه يگانه جرم سياسى بود ، قصيده‌اى سراييد كه تا تاريخ اسلام باقى است ، اين قصيده زنده و جاودان و نمونه بهترين اثر ادبى و حماسى و ايمانى و اعتقادى است . امام زين العابدين عليه السلام و همه اهل بيت را مدح مىنمايد ،\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nبه طورى كه نه فقط احدى نتوانست به آن مدح ايراد بگيرد و اين را ناحق‌ّگويى بشمارد ؛ بلكه از آن زمان تا حال همه آن را نمونه شعور زندهء شاعر و شجاعت ادبى او و ترجمانى از فضايل اهل بيت و بيان مقامات و مناصب الهى آنها دانستند ، و حتى خليفهء مستبد اموى هم جز زندانى ساختن فرزدق ، نتوانست عكس العمل ديگرى نشان دهد .\r\nخواننده عزيز ! در اين بحث مطالب و اسرار زياد قابل طرح است كه اگر دنبال شود ، سخن به درازا خواهد كشيد . ما در نوشته‌هاى ديگر نيز پيرامون اين موضوع به گونهء ديگر توضيحاتى داده‌ايم كه اميد است به نشر آنها موفّق شويم .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n\r\n14 . پرسش : چنان‌كه مىدانيم نظام امامت\r\nبعد از رحلت حضرت رسول اعظم صلى الله عليه و آله جز در مدت پنج سال زمامدارى حضرت على و شش ماه زمامدارى امام حسن مجتبى عليهما السلام استقرار نيافت ، بنابراين آيا اين نظام تا ظهور حضرت مهدى عليه السلام و انقلاب جهانى آن حضرت تعطيل و از تصرف در امور ممنوع خواهد ماند و در اين فاصلهء ممتد چگونه نظامى شرعى و اسلامى خواهد بود ؟\r\nپاسخ : امامت داراى ابعاد مختلف و شؤون متعدد است كه از آن جمله زمامدارى و ادارهء امور و قيام به برقرارى عدل و قسط و حفظ امنيت است . در ساير ابعاد تا حدى كه با اين بُعد سياسى امامت ارتباط نداشته يا كمتر ارتباط داشته است .\r\nشكى نيست كه رهبران نظام امامت وظايفى را كه به عهده داشته‌اند ، انجام داده‌اند ، و در بُعد سياسى نظام امامت هم ، اگرچه مخالفت سياستمداران غاصب با اصل نظام و جلوهء ابعاد متعدّد آن از بيم اين بعد سياسى بوده و هست ، مع ذلك اين مخالفت‌ها و ممانعت‌ها موجب بروز فترت و فاصله در اين نظام نگرديد و از اصالت و اعتبار واقعى و شرعى آن چيزى كم نكرد .\r\nاصولًا استقرار نظام مكتبى به دو گونه و در دو بعد صورت مىگيرد : يكى به\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nتبعيت و پيروى اختيارى گروندگان به آن نظام ، كه مىتوان گفت اصل استقرار نظام است ؛ و سپس به قدرت اجرايى و نيروى نظامى و مادّى و تشكيلات رسمى .\r\nبديهى است به صورت دوم ، حكومت و ولايت شرعى فقط در عصر حضرت رسول صلى الله عليه و آله پس از هجرت آن حضرت به مدينه طيبه ، و در دوره زمامدارى اميرالمؤمنين و حضرت امام حسن مجتبى عليهما السلام استقرار يافت ؛ امّا به شكل اوّل هميشه تا زمان ما و تا عصر ظهور استقرار خواهد داشت . هركس اين نظام را مىشناسد و مؤمن به اين نظام است ، خود را تابع آن مىداند و از رهبر اين نظام اطاعت مىنمايد .\r\nاين نظام هميشه با نظام‌هاى غير شرعى درگير بوده و پيروان آن ، نظام‌هاى غير شرعى را رد مىكردند و موظف بودند در داخل ، خود به حسب دستور امامان ، امور خود را با اين نظام تطبيق بدهند .\r\nشهرهايى مثل \" قم \" در عصر پادشاهان بنى عباس ، اگرچه به ظاهر تحت رژيم غير شرعى آنان بودند ، در باطن بيش از آنچه تحت نفوذ رژيم بغداد باشند ، تابع نظام امامت بودند . اين ائمه بودند كه پيروان خود و مؤمنين به نظام امامت را مأمور كرده بودند كه در اختلافات و مرافعاتى كه برايشان پيش مىآيد ، به علما و حاملان علوم اهل بيت رجوع نمايند و به قضاوت آنها تسليم باشند .\r\nيگانه جمعيتى كه در اسلام رژيم حكّام جور و نظام‌هاى دمشق و بغداد و جاهاى ديگر را نپذيرفت ، و همواره اين رژيم‌ها از آنها در هراس بودند ، شيعه و پيروان نظام امامت بودند ، اينها بودند كه حكومت‌هايى كه بر اين اساس نبودند ، حكومت ظلمه مىدانستند .\r\nاين نظام هميشه دوام داشته و هيچ‌گاه منقطع نمىشود . مرحوم \" سيد محمّد مجاهد \" و ساير علما به عنوان رهبرى اين نظام ( از جانب امام عصر عليه السلام ) فرمان\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nجهاد با روس را صادر نمودند و خود شخصاً در آن شركت كردند . مرحوم \" حاج ميرزا مسيح تهرانى \" در واقعه شورش عليه نفوذ روسيه در ايران ، و قتل \" گرى بايدوف \" سفير مقتدر و مطلق العنان روسيه ، موضعش اتكا به اين نظام بود . در مسأله تحريم تنباكو كه حكم قاطع \" اليوم استعمال تنباكو در حكم محاربه با امام زمان عليه السلام است \" دماغ حكومت جبار انگليس را به خاك ماليد ، نمونه‌اى از قدرت نظام امامت بود . و \" آيت اللَّه ميرزاى شيرازى \" از موضع نيابت عامّهء حضرت ولى عصر - ارواح العالمين له الفداء - اين حكم تاريخى را صادر كرد . در انقلاب مشروطه ، قيام علما عليه استبداد شاه كه از عصر ناصرالدين شاه شروع شد ، همه به استناد استمرار نظام امامت و نيابت عامهء فقها بود .\r\nمجاهدات شخصيتى مثل \" سيد شرف الدين \" با استعمار فرانسه در سوريه و لبنان و انقلاب مرحوم \" آقا ميرزا تقى شيرازى \" عليه استعمار انگليس در عراق ، كه به يك جهاد تمام عيار با انگليس شكل گرفت ، و موضع‌گيرىهاى \" كاشف الغطا \" به ضد سياست استعمارى انگليس و \" سيد محمّد سعيد حبوبى \" و \" آيت اللَّه حكيم \" عليه نظام مزدور عبدالسلام ، و صدها حركات كوچك و بزرگ ديگر ، و بالاخره انقلاب اسلامى ايران به رهبرى علما و فقها و مراجع بزرگ ، على الخصوص امام خمينى قدس سره ، همه وجود اين نظام و بقا و نفوذ آن را نشان مىدهد و گواه اين است كه اين نظام هيچ‌گاه منقطع نشده است ، هرچند پيروان آن از حيث كمّيت و كيفيت ، به اختلاف اعصار و شدت سياست‌هاى طاغوت‌ها و بعضى علل ديگر ، يكسان نبوده‌اند . چنان‌كه در عصر اوّل بعد از رحلت رسول اكرم صلى الله عليه و آله ، قلّت عدد آنها به نهايت رسيد و در يك حساب ، به سلمان و ابوذر و مقداد ، و در حساب وسيع‌تر به عمار محدود شد . بالاخره جز گروهى از صحابه ، و بعضى مثل مالك بن نويره كه حتى به تهمت ارتداد كشته شد و همسرش مورد بىشرمانه‌ترين تجاوزها قرار\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nگرفت ، افراد بيشترى باقى نماندند و يا اگر بودند ، جرأت اظهار نداشتند . امّا به تدريج و مرور زمان گرايش مردم به اين نظام زياد شد و هرچه جلو آمدند ، به سرّ برقرارى اين نظام ، و اينكه اين امّت به اين نظام و رهبرى اين دوازده نفر ارجاع شده‌اند ، بيشتر پى بردند .\r\nپس هيچ موجبى براى منقرض شدن اين نظام پيش نيامده و هيچ كس نخواهد توانست آن را منقرض سازد . چنان‌كه ديديم بيش از نيم قرن رضاخان پهلوى ، عامل انگليس ، و پسرش - نوكر سرسپردهء آمريكا - براى از بين بردن نفوذ معنوى اين نظام و حكومت آن تلاش كردند و چه جنايات هولناكى را كه مرتكب شدند ، و حتى محمّد رضا پهلوى در كتاب‌هايى كه به او نسبت مىدادند ، به اين افتخار مىكرد كه پدرم اين كار را كرد ؛ يعنى اين نظام و حكومت را كه مردم كم و بيش به آن نظر داشته و حلال و حرام را از آنها مىگرفتند ، از ميان برداشت و حتى يكى از نوكران خود فروخته‌اش در كرج ، طى يك سخنرانى افتخار مىكرد كه : ديگر زمان اجازه نمىدهد كه يك نفر سيّد در سامرّا با سياست دولت مخالفت كند ، و با يك فتوا و حكم ، اوضاع را آن چنان عوض نمايد . امّا على رغم اين تلاش‌هاى استعمارگران و نوكران آنها كه قريب يك قرن است عليه اين نظام به شدّت ادامه دارد ، در اين انقلاب اسلامى با چنين جلوهء تابناك و درخشانى ظاهر شد كه الحمدللَّه به صورت رسمى نيز امور را قبضه و نظام اسلامى را اعلام كرد .\r\nاگر بقاياى آن رژيم و آن مزدوران انگليس و آمريكا و دست پروردگان فرهنگ استعمارى و پيروان مكتب ماركس و لنين ، و سرسپردگان به روسيه و چپ گرايان آمريكايى بگذارند و دست از تحريكات و تبليغات سوء كارشكنى بردارند و از پشت به اسلام و انقلاب خنجر نزنند ، اين انقلاب كه كار سازى اسلام و نظام سياسى آن را نشان داد ، اميدواريم مطّلع حركات و جنبش‌هاى بزرگ براى بازگشت به اسلام\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nدر تمام جهان اسلام شود .\r\n« وَلا حَوْلَ وَلا قُوَّةَ إِلّا بِاللَّهِ الْعَلِيّ الْعَظِيمِ »\r\nو خلاصه اينكه : اين نظام از عصر خود پيغمبر تا حال باقى است ، و در اين عصر كه عصر غيبت است ، در ولايت فقها و علماى عادل تبلور دارد و اين نظامى است كه حدّ و مرز ندارد و در هر كجا و هر نقطه از جهان ، تحت هر رژيم و حكومت ، يك نفر مسلمان باشد ، بايد از اين نظام تبعيت داشته باشد و تابعيت واقعى او تابعيت از اين نظام باشد . اين نظام است كه رمز وحدت سياسى تمام شيعه در سراسر عالم است . « 1 »\r\n\r\n\r\n","description":"","footnote":"\r\n( 1 ) . پيرامون اين بحث و بحث‌هاى مناسب آن ، به كتاب‌هاى « پاسخ به ده پرسش » و « عقيدهء نجات بخش » نگارش نويسنده مراجعه شود .\r\n","page_name":" 342 ","page_number":342},
  {"content":"\r\n\r\n\r\n15 . پرسش : آيا مهدى عليه السلام از ائمه اثنى عشر است\r\nكه حضرت رسول معظم اسلام صلى الله عليه و آله امّت را به امامتشان مژده داده است ؟\r\nپاسخ : در اين مورد اختلافى بين شيعه و اهل سنّت به نظر نمىرسد و همه بر اين اتفاق دارند كه حضرت مهدى - ارواحنا فداه - امام دوازدهم از ائمه اثناعشر عليهم السلام است ، و به طور متواتر ثابت است كه پيغمبر صلى الله عليه و آله از امامت و خلافتشان خبر داده است ، و لذا « ابوداود سجستانى » كه صاحب يكى از \" صحاح ستّه \" « 1 » و از مشاهير محدّثين اهل سنّت به شمار مىرود ، يكى از كتاب‌هاى سنن خود را به \" مهدى \" اختصاص داده و آن را \" كتاب المهدى \" ناميده است ، در اين كتاب ، اولين احاديثى را كه روايت مىكند ، حديث ائمّه اثناعشر مىباشد .\r\nبنابراين ، اين موضوع كه حضرت مهدى امام دوازدهم است ، مثل اصل ظهور مهدى عليه السلام مسلّم و مورد اتفاق مسلمين است .\r\n\r\n\r\n","description":"","footnote":"\r\n( 1 ) . صحاح شش گانه عبارتند از : صحيح بخارى ، صحيح مسلم ، صحيح نسائى ، صحيح ابىداود ، صحيح ابن ماجه ، و صحيح ترمذى كه به اين چهارتاى اخير « سنن » هم مىگويند .\r\n","page_name":" 343 ","page_number":343},
  {"content":"\r\n\r\n16\r\nپرسش : دلايلى كه بر وجود امامت حضرت صاحب الزمان مهدى منتظر - عجل اللَّه تعالى فرجه - اقامه شده ، چند قسم مىباشد ؟\r\nپاسخ : دلايل خردپسند كه با آن اثبات چنين موضوعى معقول و منطقى است ، بر وجود و امامت آن قطب زمان و لىّ دوران - ارواحنا فداه - بسيار است و صدها و بلكه هزارها كتاب و رساله پيرامون اين موضوع و مسايلى كه با آن ارتباط دارد ، تأليف شده است .\r\nاحاديث متواتر و ملاقات‌ها و تشرّف‌هاى شخصيّت‌هاى مشهور و افراد عادى و توقيعات و نامه‌ها و معجزات و خوارق عادات همه آن را اثبات مىنمايند .\r\nامامت و غيبت و طول عمر و ظهور حضرت مهدى عليه السلام و جهانى شدن دين اسلام و تشكيل حكومت واحد جهانى حقّ و عدل ، به وسيله آن حضرت ، از خبرهاى غيبى مشهور و معروفى است كه در كتاب‌هاى تفسير و حديث و تاريخ و رجال و لغت و غيره روايت شده است . صحابهء مشهور و تابعين معروف و محدثين بزرگ و اصحاب مَسانيد و جوامع و سنن ، اين احاديث را روايت كرده‌اند . « 1 » و بيش از يك صد آيه از آيات قرآن مجيد به ظهور آن حضرت و در ارتباط\r\n\r\n\r\n","description":"","footnote":"\r\n( 1 ) . براى اطّلاع مختصر از كتاب‌هايى كه در اين موضوع نوشته شده و نام صحابهء پيغمبر صلى الله عليه و آله و علماى محدثينى كه اين احاديث را روايت كرده‌اند ، رجوع شود به « نويد امن و امان » تأليف نگارنده و مقدمهء كتاب شريف نجم ثاقب .\r\n","page_name":" 344 ","page_number":344},
  {"content":"\r\n\r\nبا آن تفسير و تأويل شده است .\r\nصدق خبرهاى غيبى پيغمبر اكرم صلى الله عليه و آله و اهل بيت آن حضرت ، به مرور زمان ثابت‌تر شد ، و گذشت زمان ايمان و باور ما را به اين خبرهاى غيبى استوارتر مىسازد . بياييد اين كتاب‌هاى غيبت را كه پيرامون انقلاب آخرالزمان و رهبر آن حضرت مهدى عليه السلام از عصر پدر آن حضرت تا حال نوشته شده بخوانيد ببينيد صدها اشخاص كه خبر بسيارى از آنها منفرداً هم يقين آور است ، از وجود آن حضرت و تشرف خود با ديگران به سعادت لقاى آن امام بزرگوار ، در عصر پدر بزرگوارش و در عصر غيبت صغرى و عصر غيبت كبرى ( عصر كنونى ) خبر داده‌اند .\r\nحال در صورتى كه در اثبات يك موضوع ، مثل ولادت فلان و وجود فلان و موضوعات ديگر ، به خبر يك نفر موثّق اكتفا نموده ، اطمينان حاصل مىشود ، به طريق اولى به خبر جمع بسيارى از مشاهير و موثّقين ، يقين حاصل خواهد شد .\r\nآيا خبر افرادى مثل سيّد بحرالعلوم‌ها و مقدّس اردبيلىها را مىتوان رد كرد ؟\r\nآيا مىشود آنها را كه از مكروهات محترز و مجتنب بوده و در زهد و تقوا كم نظير بوده‌اند ، تكذيب كرد و دروغگو خواند ؟\r\nآيا تشرّف‌ها و ديدارهايى كه در همين عصر خودمان براى بعضى اتفاق افتاده و مشتمل بر معجزه و كرامتى بوده است ، كافى نيست ؟\r\nآيا توسّلات بسيار به آن حضرت كه آثار عجيب داشته ، ما را به آن حضرت راهنمايى نمىنمايد ؟ هيچ راهى براى ترديد و شك در وجود و امامت آن حضرت با اين همه تشرف‌ها و معجزات نيست . فقط غيبت طولانى و طول عمر ايشان\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nموجب شده كه با اين همه نشانىها و شواهد گوناگون ، بعضى اهل زيغ و اهوا و انحرافات در شك و ترديد افتند ، يا خود را به شك و ترديد بزنند .\r\nامّا آيا طولانى شدن غيبت و طول عمر آن حضرت مىتواند به كسى اجازه و جرأت دهد كه اين همه احاديث و تواريخ و نقل‌هاى متواتر را تكذيب كند و در قدرت مطلقهء خدا شك نمايد ؟ يا به صرف اينكه براى ما شرف تشرف به لقاى ايشان فراهم نشده ، يا اگر شده ايشان را نشناخته باشيم ، مىتوانيم ديگران را كه به اين سعادت نايل شده‌اند ، تكذيب كنيم ؟\r\nآيا فضانوردانى كه به ماه رفته و از آنجا وضع ماه را گزارش دادند ، قولشان معتبر است ؛ ولى قول اين همه موثّق مورد اعتماد نيست ؟\r\nوانگهى ! مگر ما به هرچه باور داريم ، غيبت آن شىء مانع از باور آن است ؟ مگر آنان كه به نيروى جاذبه معتقدند ، آن را ديده‌اند ؟ شرط ايمان به وجود يك شىء ، اين نيست كه آن شىء ديدنى باشد ، يا به يكى ديگر از حواس پنجگانه محسوس شود ، يا اگر محسوس است ما آن را ديده و حس كرده باشيم ، و يا اگر محسوس ما شده باشد ، او را شناسايى كرده باشيم . مگر غير از اين است كه بيشتر چيزهايى كه ما وجود آنها را در گذشته و حال باور كرده‌ايم ، محسوس خودمان نشده است ؟\r\nبه يك نظر ، همه اصل‌هاى اعتقادى ما غيب است ، و ما به آنها ايمان داريم و ايمان ما معقول و منطقى است . مسلمانان عموماً به وجود و حيات عيسى و خضر و الياس حتى دجّال معتقدند ، با اينكه اكثر آنها را نديده و به طور محقّق جز در مورد خضر روايت آنها ثابت نشده است . چنان‌كه عموماً مردم تاريخ را رد نمىكنند و به بسيارى از شخصيت‌هاى تاريخى و حوادث تاريخى يقين دارند ، با اينكه فعلًا همه غيب است .\r\nهمچنين مسلمانان به وجود موجودات ذره‌بينى پيش از آنكه به وسيله\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nميكروسكوپ ديده شوند ، معتقد بودند . چون اهل بيت پيغمبر صلى الله عليه و آله از وجود آن قبيل موجودات خبر داده بودند . پيش از اختراع تلويزيون ، باز هم بر حسب احاديث كه از امكان وقوع ديدار از فاصله‌هاى دور ، از مشرق تا مغرب و امكان تسخير فضا و ماه و كرات ديگر خبر مىداد ، ايمان داشتند ، و به استبعادات يا اشكالات به اصطلاح علمى « 1 » و مقلدان آنها ؛ يعنى گرفتاران ضعف ايمان ، به قدرت و توانايى خدا و مغروران به اصطلاحات و توهمات اعتنا نمىكردند كه چگونه تسخير فضا و كرات امكان پذير خواهد شد . و مثلًا خرق و التيام ( كه در نظرشان محال بود ) پيش مىآيد . يا چگونه ديدن يك جسم از فاصله بسيار دور با وجود موانعى مثل كوه‌ها و كروى بودن زمين قابل قبول است .\r\nاكنون هم شخص مؤمن به خدا و رسول به مسايل و وقايع بسيارى كه در آينده واقع خواهد شد ، مثل تكوير شمس و انفطار سماء و انتثار نجوم و خروج دابة الارض و اشراط و علايم ساعت كه از آن جمله ، ظهور حضرت مهدى عليه السلام است ، و در قرآن مجيد يا احاديث و روايات آمده است ، اعتقاد دارند ؛ چون هيچ‌گونه برهان قطعى بر عدم امكان وقوع اين امور نيست ، فقط بايد دلايل اين پيشگويى و خبر از آينده و حال را بررسى نمود و اگر محكم و عقلانى بود ، پذيرفت .\r\nاز جهت ديگر مىگوييم : خبرهاى غيبى و پيشگويىهاى قرآن مجيد و پيغمبر اكرم و ائمه عليهم السلام ، يك مسأله ثابت و واضح و حقيقت انكارناپذير است . و تاريخ\r\n\r\n\r\n","description":"","footnote":"\r\n( 1 ) . متأسفانه برخى از علماى هيأت و طبيعت در گذشته و حال گرفتار اين خطا بوده‌اند كه‌فرضيه‌ها و حدس‌هاى غير قطعى را مسلّم گرفته و بر اساس آن فرض‌ها و حدس‌ها ، كه اسم عِلم به آنها داده و بلكه علم را به آنها منحصر شمرده‌اند ، حقايق مهم را كه از حيطهء آن فرضيه‌ها خارج يا منافى با آنها بود ، رد كرده‌اند ، امّا قرآن در سورهء يوسف ، آيه 76 مىفرمايد : « وَفَوْقَ كُلّ ذِى عِلْمٍ عَلِيمٌ » .\r\n","page_name":" 347 ","page_number":347},
  {"content":"\r\n\r\nچنان آن را ثابت مىنمايد كه حوادثى مثل غزوه احد و بدر و هجرت و بيعتِ عقبه و رضوان را ثابت مىنمايد . مسلمانان به خبرهاى غيبى قرآن مجيد و پيغمبر ايمان داشتند ، با اينكه غيب بود و هنوز خارج و آينده ، مطابق بودن آن خبرها را با واقعيات و عينيات آينده آشكار نكرده بود ؛ امّا به تدريج و با مرور زمان ، وقايعى كه روى مىداد ، صحّت اين خبرها و ارتباط خبر دهنده را با عالَم غيبت تأييد و بر قوّت ايمان مؤمنين مىافزود .\r\nبسيارى از اين خبرهاى غيبى به جز آنچه در قرآن مجيد است ، در ضمن يك يا چند حديث بيشتر بيان نشده و غالباً در حدّ استفاضه نيست ، مع ذلك مسلمانان به آنها ايمان داشته و دارند ؛ امّا در موضوع « مهدى » و وجود و امامت و ظهور آن حضرت و اينكه جهان را پر از عدل و داد خواهد نمود چنان‌كه از ظلم و جور پر شده باشد ، نه فقط يك خبر و دو و سه و ده و بيست و صد خبر ؛ بلكه صدها حديث معتبر داريم كه علاوه بر اعتبار في نفسه موجب مَزيد قوّت و اعتبار يكديگر و شرح و بيان و تفسير يكديگر مىباشند .\r\nشواهد و مؤيدات تاريخى و صد در صد معتبر اين دليل ، بسيار است كه براى طولانى نشدن كلام از بيان تعدادى از آن معذوريم . « 1 » و اجمالًا على التحقيق در كمتر موضوعى از مسايل اعتقادى مانند اين موضوع ، زمينه ايمان و يقين و باور و استناد به احاديث و تواريخ و مؤيدات و شواهد فراهم است .\r\nبنابراين به اختصار ، ادلّهء وجود آن حضرت و امامت ايشان را در چند دليل خلاصه مىكنيم :\r\n1 - خبر شخص امام حسن عسكرى عليه السلام و خواصِ آن حضرت ، و اعلاميه‌هاى\r\n\r\n\r\n","description":"","footnote":"\r\n( 1 ) . به كتاب « نويد امن و امان » و « پرتوى از عظمت حسين عليه السلام » نوشته نگارنده رجوع شود .\r\n","page_name":" 348 ","page_number":348},
  {"content":"\r\n\r\nايشان به بعضى از نقاط شيعه نشين مثل قم .\r\n2 - تشرف صدها نفر به زيارت حضرت مهدى - عجل اللَّه تعالى فرجه - در عصر پدر بزرگوارش و عصر غيبت صغرى و عصر غيبت كبرى ( عصر حاضر ) .\r\n3 - صدور معجزات و كرامات بسيار از آن حضرت در اثر توسّلات ، يا ضمن تشرّف افراد و به گونه‌هاى ديگر .\r\n4 - اخبار متواتر و بشارت‌هاى حضرت رسول صلى الله عليه و آله و ائمه عليهم السلام در ضمن صدها حديث معتبر كه در كتاب‌هايى كه قبل از ولادت آن حضرت و قبل از غيبت صغرى تأليف شده ، ضبط و روايت شده است .\r\n5 - و بالاخره نقل تواريخ معتمد و كتاب‌هاى انساب ، تا آنجا كه بعضى از علماى عامه تشرّف به زيارت آن حضرت را ادّعا كرده و در اظهار اشتياق به سعادت ديدار و ظهور آن رهبر عدالت گستر اشعار سروده و بعضى از خلفاى بنى عباس چون الناصر لدين اللَّه كه از دانشمندان اين سلسله و اهل حديث و روايت بوده است ، چنان در ايمان به آن حضرت محكم بوده است كه « سرداب غيبت » به امر او تعمير شده و كتيبهء در سرداب ، كه از آثار عتيقه و نفيسه بوده و هم اكنون نيز باقى و منصوب است ، شاهد اين عقيدهء او است .\r\nعلاوه بر اين دلايل ، ادلهء ديگرى نيز بر امامت آن حضرت اقامه شده است كه به همين مقدار اكتفا مىكنيم و علاقه‌مندان را به كتاب‌هاى بزرگ ؛ مانند كمال الدين صدوق ، غيبت نعمانى ، غيبت شيخ طوسى و منتخب الاثر تأليف نگارنده ، و نجم الثاقب و كشف الاستار و كتاب‌هاى ديگر ارجاع مىدهيم .\r\nو از خداوند متعال تعجيل در فرج و ظهور امر آن حضرت و نجات جهان را از اين نگرانىها و اضطرابات و توطئه‌ها و جنايات شرق و غرب و رژيم‌ها و مكتب‌هاى منحرف مسألت مىنماييم .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n« اللَّهُمَّ عَجّلْ فَرَجَهُ وَسَهّلْ مَخْرَجَهُ وَزَيّنِ الْأَرْضَ بِطُولِ بَقآئِهِ وَاجْعَلْنا مِنْ أَنْصارِهِ وَأَعْوانِهِ وَمُقَوّيَةِ سُلْطانِهِ وَصَلّ عَلَيْهِ وَعَلى آبآئِهِ الطّاهِرِينَ ، إِنَّكَ عَلى كُلّ شَيْءٍ قَدِيرٌ »\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nتعليقات\r\n\r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\n\r\nتعليقه 1\r\nبه عقيده \" عقاد \" و \" مونتگمرى وات \" كلماتى مثل قوم و شعب و فئه و غير اينها در معرفى جامعه اسلامى نارسا مىباشند و قالب آن ، يا بهترين تعبير از آن ، همان \" امّت \" است كه در قرآن مجيد آمده است كه به شهادت \" عقاد و مونتگمرى \" ، يگانه واژه‌اى است كه مرادف آن در لغت عرب و در لغات ديگر يافت نمىشود ، چنان‌كه به نظر مونتگمرى فكر امّت يك فكر تازه و بىسابقه و مختصّ به اسلام است .\r\nو نيز \" مونتگمرى \" در وصف و تعريف اجتماع اسلام مىگويد : اجتماع انسانى از نظر اسلام ، اجتماعى نيست كه متشكّل از دو طبقه زبردست و زيردست و برخوردار و محروم باشد ؛ بلكه امّتى است كه به امام واحد و امامت واحد هدايت مىشود كه قبلهء آن خير و تقوا است و همه در آن متساوى هستند . هيچ صاحب ثروت و سطوت و نيرويى نمىتواند از آنچه دارد ، سوء استفاده كند و به وسيله آن ، خود را بر ديگران برگزيند . « 1 »\r\n\r\n\r\n","description":"","footnote":"\r\n( 1 ) . مراجعه شود به « ما يقال عن الاسلام » و « الاسلام و الجماعة المتحدة » و « القيادة الاسلامية في الفلسفة و التشريع » .\r\n","page_name":" 353 ","page_number":353},
  {"content":"\r\n\r\n\r\nتعليقه 2\r\nدر بيان اين مطلب كه : « تعيين امام و خليفه براى هر عصر و زمان فقط از جانب خدا به جا و صحيح است و نمىشود در يك زمان ، مردم مشمول اين عنايت الهى بشوند و در زمان ديگر از آن محروم شوند . با توجّه به اينكه امامت و خلافت ، لطف و عنايتى است كه در هر زمان و به طور استمرار مورد نياز جامعه است و رحمانيت و ربانيت خداوند متعال هميشه و در هر عصر و زمان مقتضى آن است » .\r\nمىگوييم : از اين آيات استفاده مىشود كه اين لطف و عنايت در بعضى اعصار واقع شده است . بنابراين با عموم احتياج به آن در تمام اعصار مىفهميم كه به طور مستمر ادامه داشته و انقطاع پذير نخواهد بود .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nتعليقه 3\r\nهنگامى كه اميرالمؤمنين عليه السلام به سوى شام مىرفتند ، دهقانان انبار آن حضرت را ديدند ، از مركب‌هاى خود پياده شدند و پيشاپيش آن حضرت شتابان شدند .\r\nاميرالمؤمنين عليه السلام فرمود : اين چه كارى است كه مىكنيد ؟ گفتند : اين خوى و عادتى ( برنامه‌اى ) است از ما كه فرماندهان خود را به آن تعظيم مىكنيم . امام فرمود : به خدا سوگند ! فرماندهان شما از اين برنامه منفعت نمىبرند و شما در دنيا بر خود زحمت مىنهيد و در آخرت به آن شقاوت مىيابيد و چه زيان دارد مشقت و زحمتى كه بعد از آن عقاب باشد و چه سودبخش است راحتى و گشايشى كه با آن امان از آتش باشد .\r\nيعنى انجام اين تكلّفات و برنامه‌هاى تملّق آميز ، هم زحمت و تكلّف است و هم موجب عقاب خدا است ؛ چون همان‌طور كه فرماندهان نبايد از مردم تملّق و توقّع انجام اين برنامه را داشته باشند و اگر اراده علوّ و برترى داشته باشند و مقام خود را وسيله تحميل خود بر مردم قرار دهند ، از ثواب خدا محروم و مستحق آتش خواهند شد ، افراد هم نبايد با عمليات تملق‌آميز و برنامه‌هاى غرورانگيز ، باد در بينى آنها انداخته و آنها را به ترفّع و استضعاف ديگران تشويق و راه تكبر را براى آنها هموار كنند و از آن سو در ترك اين تكلّفات و برنامه‌ها ، راحتى و آزادى و برابرى است و موجب امن از آتش هم مىباشد .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nتعليقه 4\r\nفلاسفه بزرگ مشّائيان و اشراقيان ؛ مانند ابن سينا در شفا ، نظام امامت و رهبرى را طبق مذهب شيعه تأييد نموده و مثل شيخ شهاب الدين سهروردى ، خالى نماندن عالم را از وجود امام ، چنان‌كه مضمون احاديث و موافق با استمرار فيض و قواعد عقلى ديگر است ، به صراحت پذيرفته است .\r\nاز او در حكمت اشراق نقل شده كه مىگويد : « لا يَخْلُو الْعالَمُ مِنْهُ . . . » يعنى عالم خالى از امام و خليفه نخواهد ماند . او آن كسى است كه ارباب مكاشفه و مشاهده ، او را قطب مىگويند و رياست و زمامدارى و اختيار دين و دنيا با او است ، اگرچه در نهايت خمول و بركنارى از دخالت در امور باشد ، و اگر سياست بندگان به دست او باشد ، روزگار نورانى خواهد بود و اگر زمان از مدبر و مديّر الهى خالى بماند ( يعنى دست تصرف و ادارهء او در امور باز نباشد ) تاريكىها غالب خواهد بود .\r\nو در جاى ديگرى از اين كتاب گفته است :\r\n« بَلِ الْعالَمُ ما خَلَأَ قَطُّ عَنِ الْحِكْمَةِ وَعَنْ شَخْصٍ قآئِمٍ بِها وَهُوَ خَلِيفَةُ اللَّهِ فِي أَرْضِهِ وَهكَذا يَكُونُ ما دامَتِ السَّمواتُ وَالْأَرْضُ » ؛\r\n« عالم هيچ وقت از حكمت و از وجود شخصى كه قيام به حكمت كند ، خالى نيست و آن شخص خليفه خداوند در زمين است و اين وضع ادامه دارد تا آسمان‌ها و زمين برقرار است » .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nفروغ ولايت در دعاى ندبه\r\n\r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\nبسم اللَّه الرحمن الرحيم\r\nالحمدللَّه رب العالمين و صلى اللَّه على محمّد نبيه\r\nو آله و سلّم تسليماً\r\n« اللَّهُمَّ وَنَحْنُ عَبِيدُكَ التّآئِقُونَ إِلى وَلِيِّكَ الْمُذَكِّرِ بِكَ وَبِنَبِيِّكَ ، خَلَقْتَهُ لَنا عِصْمَةً وَمَلاذاً ، وَأَقَمْتَهُ لَنا قِواماً وَمَعاذاً ، وَجَعَلْتَهُ لِلْمُؤْمِنِينَ مِنّا إِماماً ، فَبَلِّغْهُ مِنّا تَحِيَّةً وَسَلاماً ، وَزِدْنا بِذلِكَ يا رَبِّ إِكْراماً ؛\r\n« بارالها ! ما بندگان ناتوان توييم كه به ولىّ تو كه ( ديدار و يادش ) تو را و پيغمبرت را به ياد آرد ، پناهنده و مشتاقيم ، تو او را براى ما پناه‌گاه و تكيه‌گاه آفريدى و وى را براى بقاى ما ملجأ و نگهدار ، و براى مؤمنين از ما ، پيشواى مفترض الطاعة قرار دادى ، پس از ما به حضرت او درود و سلامى فرست و مهربانى و نوازش خود را به ما بدين وسيله افزون فرماى » .\r\n« قسمتى از دعاى ندبه »\r\n\r\n","description":"","footnote":"","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n\r\n\r\nپيشگفتار\r\n« وَقالَ رَبُّكُمُ ادْعُونِى أَسْتَجِبْ لَكُمْ . . . » ؛ « 1 »\r\n« و گفت پروردگار شما كه بخوانيد مرا تا اجابت كنم شما را . . . » .\r\nيكى از احساسات اصيل و حقيقى بشر كه ريشه فطرى دارد ، توجّه به دعا و ارتباط يافتن با عالم غيب و مبدأ آفرينش و قدرت ازلى الهى است .\r\nحاجت به دعا در ذات بشر موجود است ، و در هنگام اضطرار و نااميدى از وسايل متعارف و اسباب و قواى مادّى آشكارتر مىشود و انسان بىاختيار ، با جان و دل به سوى خداوند كريمِ كارساز روى مىآورد و از او يارى و مدد مىطلبد .\r\nدعا بهترين غذاى روح و نشاط بخش روان است ، و هيچ وسيله‌اى براى اقناع روح وسيع بشر از آن مؤثرتر نيست .\r\nدعا سلاح مؤمن است ، خستگىها را مىبرد و فشار مصايب و آلام را سبك مىسازد .\r\nانوار دعا ، ضماير را روشن و تيرگى قلوب را بر طرف مىنمايد .\r\nچه احساسى از احساس احتياج به دعا بهتر ، و براى كمال نفس مفيدتر است ؟ !\r\nدعاكننده ضعف و فقر و نياز و حاجت خود را ، كه تمام هويّت هر ممكن است ،\r\n\r\n\r\n","description":"","footnote":"\r\n( 1 ) . سوره مؤمن ، آيه 60 .\r\n","page_name":" 361 ","page_number":361},
  {"content":"\r\n\r\nدرك مىكند ، و به قدرت و توانايى و بىنيازى مطلق خداى جهان پناه مىبرد ، و با منبع واقعى تمام قدرت‌ها و بىنيازىها و كمالات ، ارتباط برقرار مىكند و ضعف و فقر و حاجت خود را با آن جبران مىنمايد ، و با اطمينان و اعتماد ، به سوى آينده هرچه بهتر گام برمىدارد .\r\nاگر دعا نباشد و اگر بشر خدا را نخواند ، چگونه مىتواند بر حوادث پيروز شود ؟ و در سختىها و شدايد ، چه پناه‌گاهى دارد ؟\r\nفوايد نفسى و روحى و تربيتى دعا ، و حتى تأثير آن در ترقّى فكر و معالجه بيمارىهاى روانى ثابت شده است و بشر عصر فضا ، به اين فوايد بيشتر از گذشته نياز دارد .\r\nچون دعا براى انسان يك امر فطرى است و شعور هر كس به آن مسلّم است ، پيشرفت علم و صنعت ، بشر را از آن بىنياز نساخته ؛ بلكه دعا يك امر لازم و ضرورى زندگى انسان شناخته شده ، و در اجتماعات به اصطلاح پيشرفته ، توجّه به مظاهر دعا رو به افزايش است .\r\nدر روش دعا نيز ، مثل نواحى ديگر ، انسان محتاج به هدايت‌هاى صحيح و معقول است كه اين احساس فطرى و ضرورت روحى ، سبب گمراهى و سقوط او نشود ، و وسيله‌اى براى افراد سودجو و منحرف نگردد .\r\nمظاهر دعا در جاهليت و ميان ملل قبل از اسلام و ملل غير مسلمان معاصر ، مظاهرى بود كه به انحطاط فكرى و اخلاقى و خرافه‌پرستى « 1 » كمك مىكرد ،\r\n\r\n\r\n","description":"","footnote":"\r\n( 1 ) . اگر بعضى گمان كنند ملل به اصطلاح پيشرفتهء عصر ما ، از خرافات و انديشه‌هاى بىاصل‌و باورهايى كه حاكى از عدم رشد و عليل بودن قواى فكرى است ، آزاد شده‌اند ، اشتباه مىنمايند . آنها با همه ادّعاهايى كه دارند ، چنان گرفتار خرافات هستند كه واقعاً عجيب است . آمارهايى كه گاهى در مجلّات و روزنامه‌ها مىخوانيم ، معلوم مىسازد كه اين صاحب اختيار آن جوامع انسانى محروم ، در هر رشته از مظاهر زندگى تا چه حدّ گرفتار خرافات و روش‌هاى ناپسند هستند كه اگر يك صدم آن از يك جامعه شرقى ظاهر شود ، از هر سو چماق ارتجاع و عقب‌ماندگى را بر سرش مىكوبند .\r\nهم‌اكنون در كشورهاى غربى ، مردم اعتقاد عجيبى به فالگيرها دارند كه متأسفانه غرب‌زدگى ، بعضى جرايد ما را نيز مشوق آن ساخته است . تنها فرانسه طبق يك خبر رسمى ( روزنامه اطلاعات ، شماره 11460 ) در يك سال ، بيش از سيصد ميليارد فرانك به فالگيرها پرداخته است . در ساير رشته‌ها نيز زندگى اين جوامع ، پُر است از تضادّ و ضعف قواى عقلانى و اعمال خلاف شرف و فضيلت . باز در همين روزنامه ( اطلاعات ، شماره 13823 ، ص 6 ) مقالهء \" در قلب آمريكاى متمدّن \" را بخوانيد تا از انحطاط قواى فكرى و معنوى به اصطلاح پيشرفته و ما فوق بشر مطّلع شويد .\r\n","page_name":" 362 ","page_number":362},
  {"content":"\r\n\r\nو تبهكارىها را زياد و اعمال غير انسانى و وحشيانه را ترويج مىنمود .\r\nوقتى آفتاب جهان‌تاب اسلام در جهان تابيد ، و پرده‌هاى خرافات را دريد ، چنانچه مىدانيم انقلاب عظيم آن ، همه شؤون زندگى اجتماعى ، معنوى ، اخلاقى ، فكرى و سياسى را فرا گرفت ، و در همه نواحى وارد شد و تاريكىها را بر طرف كرد .\r\nدعا نيز از امورى بود كه طبعاً در درجه نخست ، مستقيم و غير مستقيم مشمول اين انقلاب گشت و برنامه آن ، طورى ريخته شد كه شايسته شأن هر بشر آزاد و مترقّى و فهميده ، و براى همه طبقات و تربيت عموم ، مفيد و مدرسه آموزش و پرورش باشد .\r\nاسلام برنامه‌هاى آزادىبخش دعا را اجرا كرد ، و شخص پيغمبر اكرم صلى الله عليه و آله و اوصياى آن حضرت عليهم السلام برنامه‌هاى دعا را به مسلمانان آموختند ، و بسيارى از اهداف عاليه اسلام را در ضمن دعا به مردم تعليم و در دسترس جامعه گذاردند .\r\nيكى از ذخاير بزرگ علمى و تربيتى اسلام را بايد دعا شمرد ؛ زيرا مسايل توحيد و الهيات و نبوّت و نظام حكومت و زمامدارى و اخلاق و حقوق مدنى\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nو احكام و آداب مختلف ، همه در دعاهايى كه از اهل بيت رسالت عليهم السلام رسيده ، مطرح شده و به‌طور تحقيق ، مدرسه دعاى اهل بيت ، يكى از مدارس عاليه‌اى است كه در رشد فكرى و ترقّى روحى و اجتماعى مسلمانان - اگر از آن استفاده شود - اثر عظيم دارد . و تا مسلمان اين مدرسه را نبيند ، شخصيت اسلامى او كامل نمىشود ؛ مدرسه‌اى است كه درب آن همواره شب و روز به روى همگان باز ، و تكرار درس‌هاى آن ، شخص را على الدوام از درجه‌اى به درجه بالاتر صعود مىدهد .\r\nما در اينجا نمىخواهيم فلسفه و اسرار دعا و ارزش ادعيه مأثوره از اهل بيت عليهم السلام ؛ مانند صحيفه سجاديه و نقش دعا را در ساختن شخصيت بيان كنيم و نمونه‌هايى از جمله‌هاى ادعيه و مضامين بلند آنها را در هر موضوع بياوريم ، « 1 » تا معلوم شود دين ما در هر ناحيه تا چه حدّ غنى است و چه سرمايه‌هاى باارزش و وسايل سعادت و نيكبختى در دسترس ما قرار دارد و از آن استفاده نمىكنيم ؛ زيرا اين موضوع محتاج به تأليف كتابى جداگانه است ؛ بلكه فقط مىخواستيم متوجّه باشيم كه هدايت‌هاى اسلام به حدّ كافى و وافى دعا را نيز فرا گرفته ، و به طور صحيح تقاضاى فطرت ما را برآورده و برداشت بهترين بهره‌ها را از دعا پيشنهاد كرده است .\r\n\r\nدعاى ندبه\r\nيكى از دعاهاى مشهور كه همواره بسيارى از مؤمنان و مشتاقان و منتظران ظهور دولت حقّ و حكومت جهانى عدالت اسلام و ارادتمندان درگاه ولايتمدار\r\n\r\n\r\n","description":"","footnote":"\r\n( 1 ) . در كتاب « عالىترين مكتب تربيت و اخلاق ، يا ماه مبارك رمضان » اثر نگارنده به طوراختصار پيرامون دعا و برنامه‌هاى ماه مبارك مطالبى كه با اين بحث ارتباط دارد ، نوشته شده است .\r\n","page_name":" 364 ","page_number":364},
  {"content":"\r\n\r\nحضرت بقية اللَّه ، ناموس الدهر و ولى عصر ، مولانا و سيدنا صاحب الزمان - ارواح العالمين له الفداء - خواندن آن را شعار خود قرار داده و در مناسبت‌ها و فرصت‌هاى معين ، با آن رهبر ابرار و سرسلسله اخيار و احرار تجديد عهد نموده و مجالسى پرشور و روحانى ، به عنوان قرائت آن تشكيل مىدهند ، دعاى شريف ندبه است .\r\nنظر به اينكه بعضى از آقايان عزيز ، از اين ناچيز توضيحاتى در مورد اين دعا خواسته‌اند و ردّ تقاضاى آنان را سزاوار نديدم ، با كثرت اشتغال و ضعف مزاج ، به طور مختصر پاسخ پرسش‌هاى ايشان و ديگران را به عرض مىرسانم .\r\nاميد است مورد قبول چاكران آستان ولىّ زمان ، و قطب دوران - عجل اللَّه تعالى فرجه الشريف - واقع شود .\r\n\r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\n\r\nمقدمه\r\n\r\nامام صادق عليه السلام و ندبه بر حضرت مهدى عليه السلام\r\nپوشيده نماند كه ندبه بر حضرت مهدى عليه السلام و اظهار شوق به لقاى آن حضرت ، و گريه و ابراز نگرانى از مفارقت و محروم بودن از فيض حضور ، و دعا براى تعجيل فرج و ظهور و ذكر فضايل و مناقب و اقدامات و برنامه‌هاى انقلابى و اصلاحى آن وجود مبارك ، و اظهار تأسف از اوضاع ناهنجار و روى كار بودن حكومت‌هاى باطل و مستبد و روش‌هاى بيدادگرانه ، يك سنّت حسنه‌اى است كه همواره شيعه بر آن مداومت داشته و آن را شعار خود قرار داده و تا ظهور دولت حقّ و تأسيس حكومت جهانى اسلام و آزادى و نجات تمام انسان‌ها ، اين شعار برقرار و روشنگر خواسته‌هاى ارزنده و باارج و هدف مترقّى و نجات‌بخش اسلام است .\r\nو در ضمن ، يك نوع انكار مُنكَر و محكوم كردن باطل و نكوهش ظلم و بيداد و فساد و گناه ، و پشتيبانى از حقّ و عدالت ، و نشانهء زنده بودن احساسات انسانى پيروان مكتب مبارزه قرآن و تشيّع است كه :\r\n« مَنْ تَرَكَ إِنْكارَ الْمُنْكَرِ بِقَلْبِهِ وَيَدِهِ وَلِسانِهِ ، فَهُوَ مَيّتٌ بَيْنَ الْأَحْيآءِ » ؛ « 1 »\r\n« هركس انكار منكَر را ترك كند ( نهى از منكر ننمايد ) به دل و دست\r\n\r\n\r\n","description":"","footnote":"\r\n( 1 ) . وافى ، ج 9 ، ب 22 ، ص 28 .\r\n","page_name":" 367 ","page_number":367},
  {"content":"\r\n\r\nو زبان ، پس او مرده‌اى است ميان زندگان » .\r\nشيعه اين ندبه را از امامان خود ، كه كار و عملشان سرمشق ، و پيروى از گفتار و رفتارشان - برحسب حديث متواتر ثقلين و احاديث صحيح ديگر - وظيفه هر مسلمان است ، آموخته‌اند .\r\nحضرت رسول اكرم و ائمه عليهم السلام برحسب روايات ، كراراً ضمن آن‌كه از اوضاع آخرالزمان و فتنه‌هايى كه ظاهر مىشود و فشارهايى كه بر اهل حقّ وارد مىگردد ، خبر مىدادند ، نگرانى و تأثّر خود را هم اظهار مىفرمودند .\r\nشيخ صدوق و شيخ طوسى - رضوان اللَّه عليهما - هر يك به سند خود ، حديث مفصلى را از \" سدير صيرفى \" « 1 » روايت كرده‌اند كه در آن ، گريه و ندبه امام جعفر صادق عليه السلام بر غيبت صاحب الزمان - عجل اللَّه تعالى فرجه - بيان شده است . ما براى رعايت اختصار ، جمله‌ها و مضمون قسمتى از اين حديث شريف را كه ارتباط با ندبه دارد ، در اينجا نقل مىنماييم .\r\nسُدير صيرفى مىگويد : من و مُفضّل بن عمر و ابوبصير و ابان بن تغلب به محضر آقايمان حضرت صادق عليه السلام شرفياب شديم . ديديم حضرت بر روى خاك نشسته و لباسى كه از مو بافته شده و طوق دار و بىگريبان بود ، پوشيده است و مانند فرزند مردهء جگرسوخته گريه مىكند . آثار حزن و اندوه از گونه و رخسارش آشكار ، و اشك كاسهء چشم‌هايش را پر كرده بود و مىفرمود :\r\n« سَيّدِي ! غَيْبَتُكَ نَفَتْ رُقادِي ، وَضَيَّقَتْ عَلَيَّ مِهادِي ، وَابْتَزَّتْ مِنّي راحَةَ فُؤادِي . سَيّدِي ! غَيْبَتُكَ أَوْصَلَتْ مُصابِي بِفَجايِعِ الْأَبَدِ ، وَفَقْدُ الْواحِدِ بَعْدَ\r\n\r\n\r\n","description":"","footnote":"\r\n( 1 ) . سدير صيرفى از اصحاب حضرت باقر و حضرت صادق عليهما السلام است كه « كشّى » در رجال‌خود ، ص 138 ، طبع بمبئى حديث معتبرى روايت كرده است كه بر بلندى پايهء او دلالت دارد .\r\n","page_name":" 368 ","page_number":368},
  {"content":"\r\n\r\nالْواحِدِ يَفْنَى الْجَمْعَ وَالْعَدَدَ ، فَما أُحِسُّ بِدَمْعَةٍ تَرْقُئُ مِنْ عَيْنِي وَأَنِينٍ يَفْتُرُ مِنْ صَدْرِي عَنْ دَوارِجِ الرَّزايا وَسَوالِفِ الْبَلايا إِلّا مَثَّلَ بِعَيْنِي عَنْ غَوابِرٍ أَعْظَمِها وَأَفْظَعِها وَبَواقِي أَشَدّها وَأَنْكَرِها ، وَنَوائِبٍ مَخْلُوطَةٍ بِغَضَبِكَ ، وَنَوازِلٍ مَعْجُونَةٍ بِسَخَطِكَ » ؛\r\n« اى آقاى من ! غيبت ( دورى ) تو خوابم را گرفته و خوابگاهم را بر من تنگ كرده و آرامش و راحت دلم را ربوده است . آقاى من ! غيبت تو مصيبتم را به مصيبت‌هاى دردناك ابدى پيوسته ، و از دست دادن يكى پس از ديگرى ، جمع و عدد را فانى مىسازد . پس احساس نمىكنم به اشكى كه در چشمم خشك مىگردد و ناله‌اى كه در سينه‌ام آرام مىگيرد ، مگر آنكه مصايب بزرگ‌تر و دلخراش‌تر و پيشامدهاى سخت‌تر و ناشناخته‌تر در برابر ديده‌ام مجسّم مىشود » .\r\nسدير گفت : عقل از سر ما پريد و دل‌هاى ما از غم و اندوه اين پيشامد هولناك و حادثه خطرناك پاره شد ، و گمان كرديم از اتّفاق ناگوار كوبنده‌اى اين چنين گريان و سوگوار است ، يا از روزگار به او مصيبتى رسيده است .\r\nعرض كرديم : خدا ديدگانت را نگرياند اى پسر خير الورى ! از چه پيشامدى اين‌گونه گريانى و از ديده اشك مىبارى ؟ چه حالى روى داده كه اين‌گونه سوگوارى ؟\r\nحضرت چنان آه عميقى كشيد كه ناراحتىاش از آن افزون شد ، و فرمود : واى بر شما ، بامداد امروز در كتاب \" جَفر \" نگاه كردم و آن كتابى است كه علم مرگ‌ها و بلاها و آنچه واقع شده و تا روز قيامت واقع مىشود ، در آن مندرج است و خداى ، محمّد صلى الله عليه و آله و امامان بعد از او را به آن اختصاص داده است . و تأمّل كردم در موضوع\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nولادت غايب ما و غيبت و طول عمر او « 1 » و گرفتارىهاى مؤمنان در آن زمان ، و شك‌هايى كه از جهت طول غيبت در دل‌هايشان پيدا مىشود ، و اينكه بيشتر آنها از دين برگردند و رشتهء اسلام را از گردن بردارند ( تا آخر حديث كه طولانى و مفصل است و مشتمل است بر دليل بر طول عمر آن حضرت و اينكه خداوند متعال نسبت به حضرت قائم عليه السلام سه برنامه را كه در مورد سه پيغمبر جارى شده اجرا فرموده است ) . « 2 »\r\n\r\nفرمايش سيّد بن طاووس\r\nسيّد اجلّ ، اورع ، ازهد ، صاحب كرامات ، سيّد رضى الدين ابوالقاسم على بن موسى بن جعفر بن طاووس حسنى حسينى ( ت 664 ه ) در كتاب مستطاب اقبال الاعمال ، ص 260 ، پس از ذكر دعاهاى وداع ماه رمضان ، بياناتى فرموده كه ترجمه‌اش بدين مضمون است :\r\n« از وظايف شيعه اماميه ؛ بلكه از وظايف امّت محمّدى اين است كه در اين اوقات و اين فرصت‌ها متأسف و اندوهناك باشند براى محروم بودن از بركات فيض حضور ، و سعادت ظهور حضرت مهدى عليه السلام ، تا خدا ببيند كه بر قدم صفا و وفا و اخلاص و ارادت به آن رهبران بزرگ ثابت و استوارند ، و بايد مضمون اين شعر را از روى تأسف بگويند :\r\n\r\n\r\n","description":"","footnote":"\r\n( 1 ) . در موضوع طول عمر و فلسفهء غيبت آن حضرت رجوع شود به دو كتاب از نگارنده « منتخب‌الاثر » باب 26 و 27 و 28 و 29 و 30 از فصل دوم و « نويد امن و امان » بخش دوم ، ص 145 - 206 و بخش سوم ص 207 - 291 .\r\n( 2 ) . رجوع شود به كتاب‌هاى « كمال الدين » ص 352 - 357 و « غيبت شيخ طوسى » ص 104 - 108 و ترجمهء بحارالانوار ، ج 13 ، ص 166 - 170 .\r\n","page_name":" 370 ","page_number":370},
  {"content":"\r\n\r\n أُرَدّدُ طَرْفِي فِي الدّيارِ فَلا أَرى * وُجُوهَ أَحِبّائِيَ الَّذِينَ أُرِيدُ « 1 » \r\nزيرا مصيبت هجران و حرمان از لقاى امام ، از مصيبت گذشتن ماه رمضان بزرگ‌تر است .\r\nاگر به فراق پدر مهربان يا برادر پشتيبان ، يا فرزند عزيز گرفتار شوند ، وحشت زده و ناراحت و غمناك مىشوند ، در حالى كه بهره و انتفاع از پدر و برادر و فرزند ، در برابر بركات و انتفاعات مهم ما از حضرت مهدى عليه السلام كه خليفه خاتم الانبيا و امام حضرت عيسى در نماز و ولىّ امور و بر طرف كننده انواع گرفتارىها و بليّات و مصلح تمام كارها است ، ارزشى ندارد » .\r\n\r\nپرسش‌هايى كه پيرامون دعاى ندبه مىشود « 2 »\r\n\r\n\r\n","description":"","footnote":"\r\n( 1 ) . مىگردانم نگاهم را در خانه ، پس نمىبينم صورت دوستانى را كه مىخواهم .\r\n( 2 ) . نكته‌اى كه در اينجا يادآورى آن مناسب است ، اين است كه : يكى از بيمارىهاى خطرناك و مسرى ، بيمارى ترديد و شك‌پذيرى در مسائل دينى و مذهبى است . مانند آنكه يك آمادگى و گرايشى به اين پذيرش فراهم شده باشد ، شبهه‌ها ، شك‌ها و مغلطه كارىها را بدون تحقيق و بررسى كامل مىپذيرند و به عكس در مسايل عصر و علمى و اجتماعى و تربيتى و آنچه به دروغ ، تجدّد و ترقّى و محصول دنياى مادّى و ماشينى و اجتماعات غربى و شكستن سدّهاى اخلاقى است ، زودپذيرى و زودباورى رايج شده و حتى خرافات را به جاى حقايق مىپذيرند ، و رفتارهاى ننگين و كردار زشت و ناپسند بيگانگان را به جاى آداب حسنه بر مىگزينند و با افتخار و بىچون و چرا از آنها تقليد مىكنند .\r\nدر سنّت‌هاى دينى و دستورات اسلامى تا مىتوانند خرده گيرىهاى ناهنجار و بىمعنى مىنمايند و از فلسفه و فايدهء آنها مىپرسند ؛ ولى عادات و آداب اجانب را در لباس و خوراك و مو و سبيل و امور اجتماعى و خانوادگى و فرهنگى ندانسته و بدون اينكه فايده‌اى از آن در نظر بگيرند ، سرمشق خود قرار داده و بلكه غالباً با علم به ضرر ، از بيگانگان پيروى مىكنند .\r\nدر احاديثى كه در كتاب‌هاى معتبر روايت شده و مردان خبير و اهل فن و اطّلاع به آن اعتماد كرده‌اند شبهه مىكنند و نمىپذيرند درحالى كه خبرهاى مؤسسات خبرسازى و شايعه‌پردازى\r\n","page_name":" 371 ","page_number":371},
  {"content":"\r\n\r\n\r\n\r\n","description":"","footnote":"\r\nرا با وجود هزار علّت و احتمال جعل و دروغ ، قبول مىكنند .\r\nبديهى است اين حال ناشى از ضعف اخلاق و جهل و غفلت و خودباختگى و تسليم كوركورانهء افكار و عادات بيگانگان بودن است .\r\nپاره‌اى هم پيدا شده‌اند كه با القاى شبهه و استهزا و مسخره كردن آداب دينى يا خوددارى از انجام وظايف اسلامى ، مىخواهند خود را در جمع روشنفكران وارد و اهل تحقيق و منطق معرفى نمايند .\r\nاين روش در سطح‌هاى مختلف و پيرامون موضوعات متنوع ظاهر مىشود . از مسائل اصول دين و الهيّات و محرمات و مستحبات و مكروهات سخنى مىگويند و به طور تحقيرآميز و استفهام پرسش مىنمايند .\r\nما آنچه ديده‌ايم بيشتر اين افراد يا از صلاحيت علمى محروم و عامى و بىسوادند و يا اينكه مىخواهند با اين روش خود را نوانديش معرفى كرده و در جمع برخى جوانان و كسانى كه با مسائل دينى آشنايى كامل ندارند و باور كردن بسيارى از حقايق برايشان دشوار است ، جايى باز كنند و صاحب مكتبى شوند .\r\nاينها بيشتر براى فريفتن و اغفال افراد خام و نپخته ، حتى از الفاظ داغ و اصطلاحات و لغات انگليسى و فرانسه و اسامى مكتب‌هاى گوناگون نيز استفاده كرده و كسانى را كه غرب زده و عاشق الفاظ فرنگى مآبانه هستند ، فريفته و در اشتباه مىاندازند ؛ چون اگر ساده و بىپيرايه سخن بگويند ، مقاصدى كه دارند آشكار شده و بيشتر مردم ملتفت مىشوند و كالاى آنها را نمىخرند . پس افكارشان در لابلاى الفاظ و لغات بيگانه يا اصطلاحات جديد مىگويند تا افراد غير وارد ، گمان كنند سخن آنها مبتنى بر يك اساس مسلّم علمى جديد ، و فلسفه پذيرفته شدهء تازه است .\r\nبه هر حال در عين حال كه معتقديم بايد باب بحث و نظر و پىجويى و تعقل و بررسى آزاد ، به روى همه باز باشد و از اين جهت از كسى گله نمىكنيم ؛ بلكه از آن استقبال كرده و آن را سبب تنوير افكار و روشن شدن حقايق و تجلّى هرچه بيشتر انوار معارف اسلام مىدانيم ، به اين اشخاص نيز نصيحت مىكنيم كه آقايان ! اشتباه‌كارى و تدليس و اظهار شك و ترديد ، شبهه‌سازى و مسخره كردن حقايق و سست كردن عقايد عامّه از راه تمسخر و استهزا ، و بيانات جسارت آميز و حمله به اين و آن ، دشنام دادن و مردم را به هم بدگمان كردن و سرگردان نمودن و انديشه‌هاى سوء را رشد دادن ، كار آسانى است . آنچه مشكل و دشوار است و كار همه كس نيست مردم را بر يك اصول صحيح استوار داشتن ، و متّحد كردن و از شبهه و شك خارج گردانيدن و به سوى يك مسير معقول و مقرون به خير و سعادت دنيا و آخرت راهنمايى كردن است كه فقط انبيا و اوليا و رجال الهى از عهده اين خدمت برآمده‌اند و حتى فلاسفه و حكما نيز در جنبهء ايجابى و مثبت اين موضوع نتوانستند مقام سازنده و مؤثر داشته باشند .\r\nآنان كه نقش مخرّب را بازى كرده و خواستند اين كاخ باعظمت و اين يگانه پناهگاهى را كه انبيا به امر خدا براى مردم ساختند خراب و ويران سازند ، سرانجام جز ايجاد نابسامانى و بىمأخذى و بىمقصدى و لا مسلكى چه دردى را درمان كردند ؟ و بر كجاى اين همه زخم‌هايى كه پيكر جامعه انسانيت از دست جهل و نادانى و فساد اخلاقى و تكبر و حسد و غرور و جاه‌پرستى برداشته ، مرهمى گذاردند .\r\nاگر در بيان اين نكته بيش از حدّ اين كتاب سخن طولانى شد ، براى اين است كه معلوم باشد حقيقت جويى و تلاش براى بالا بردن سطح معرفت و بصيرت و روشن شدن اذهان و تحصيل يقين كامل‌تر و همچنين مجاهده براى جستن حقّ ، يك مطلب است و شبهه سازى و مسخره كردن حقايق و اتّكا به غرور و دانستن يك سلسله الفاظ فريبنده و توخالى ، مطلب ديگر است . آن كسانى كه رجال قهرمان آن ميدان مقدّس هستند ، با افرادى كه در ميدان دوم خودنمايى مىكنند از زمين تا آسمان فرق دارند و نبايد آنها را با هم اشتباه كرد و شبهه‌سازى را حقيقت‌جويى شمرد .\r\n اى بسا ابليس آدم‌رو كه هست * پس به هر دستى نبايد داد دست\r\nاى بسا ابليس آدم‌وار زشت * كه برد انسان به دوزخ نه بهشت \r\n","page_name":" 372 ","page_number":372},
  {"content":"\r\n\r\nپرسش‌هايى كه پيرامون اين دعا مىشود ، چهارده پرسش است به اين شرح :\r\n1 - اعتبار دعا از جهت سند\r\n2 - جمله :\r\n« لَيْتَ شِعْرِي أَيْنَ اسْتَقَرَّتْ بِكَ النَّوى ؛ بَلْ أَيُّ أَرْضٍ تُقِلُّكَ أَوْ ثَرى ؟ ! أَ بِرَضْوى أَوْ غَيْرِها أَمْ ذِي طُوى ؟ » ؛\r\n« اى كاش مىدانستم در كدام زمين قرار دارى ، آيا در كوه رضوى يا ذى طوى يا نه اينجا و نه آنجا ؟ »\r\nچه ارتباط به امام زمان عليه السلام دارد ، و چرا سراغ آن حضرت را در \" ذى طوى \" و كوه\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\" رضوى \" مىگيرند ، و حال آنكه به عقيده فرقه كيسانيه ، \" رَضوى \" جايگاه و محل اختفا و غيبت محمّد حنفيه است و معتقد بودند كه در اين كوه از انظار مخفى و از آنجا ظهور خواهد كرد . و حال آن‌كه امام زمان عليه السلام ؛ نه در غيبت صغرى و نه در غيبت كبرى و نه پس از ظهور ، هيچ رابطه‌اى با اين كوه ندارد و اساساً غيبت آن حضرت به اين صورت نيست كه در جاى مخصوصى قرار گرفته باشند ؛ بلكه در همه جا و هر مكان بخواهند حاضر مىشوند و اين ما هستيم كه آن ولىّ خدا را نمىشناسيم و تشخيص نمىدهيم .\r\nبنابراين ، سؤال از اينكه : تو در كدام جايگاه مخفى به سر مىبرى ؟ ظاهراً با نوع غيبت حضرت مهدى موعود از ديدگاه شيعه اماميه سازگار نيست ؟\r\n3 - از مطالعهء دقيق متن دعا ، كه از ائمه اثنى عشر عليهم السلام به تصريح و ترتيب نام برده نشده ، و پس از حضرت اميرالمؤمنين عليه السلام ، كه به تفصيل از مناقب و فضايل آن حضرت سخن مىگويد ، ناگهان و بىواسطه به امام غايب خطاب مىكند ، باز اين سؤال ( سؤال دوم ) بيشتر در ذهن طرح مىشود .\r\n4 - جمله :\r\n« وَعَرَجْتَ بِرُوحِهِ إِلى سَمآئِكَ » ؛\r\n« و روح او را به آسمانت عروج دادى » .\r\nنيز با اجماع و اتفاق و آيات قرآن مجيد و اخبار و احاديث كه دلالت بر جسمانى بودن معراج حضرت رسول خدا صلى الله عليه و آله دارند ، مخالفت دارد .\r\n5 - چگونه ممكن است اين دعا منسوب به يكى از امامان باشد كه همه عاقل و كامل بودند ؟ چگونه با اينكه هنوز امام زمان عليه السلام به دنيا نيامده بود ، در اين دعا به او خطاب كرده‌اند :\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n« لَيْتَ شِعْرِي أَيْنَ اسْتَقَرَّتْ بِكَ النَّوى . . . » ؛\r\n« كاش مىدانستم در كجا سكونت دارى . . . » .\r\n6 - دعاى ندبه بعد از رسول خدا و ائمه هدى عليهم السلام پيدا شده و به ايشان نسبت داده شده و بدعت است ؟\r\n7 - اين جمله دعا :\r\n« وَسَأَلَكَ لِسانَ صِدْقٍ فِي الْآخِرِينَ ، فَأَجَبْتَهُ وَجَعَلْتَ ذلِكَ عَلِيّاً » ؛\r\n« و از تو براى خويش نام نيك بين آيندگان خواست ، پس او را اجابت كردى و آن را عالى و بلندمرتبه قرار دادى » .\r\nبا قرآن مخالف است ؟\r\n8 - جمله :\r\n« وَأَوْطَأْتَهُ مَشارِقَكَ وَمَغارِبَكَ » ؛\r\n« و وارد ساختى او را به مشارق و مغارب خود » .\r\nنيز مخالف با قرآن مجيد است ؟\r\n9 - اين جمله :\r\n« وَأَوْدَعْتَهُ عِلْمَ ما كانَ وَما يَكُونُ إِلَى انْقِضآءِ خَلْقِكَ » ؛\r\n« و دانش گذشته و آينده تا پايان آفرينشت را به وى وديعه دادى » .\r\nنيز با قرآن مخالفت دارد ؟\r\n10 - اين جمله :\r\n« ثُمَّ جَعَلْتَ أَجْرَ مُحَمَّدٍ صَلَواتُكَ عَلَيْهِ وَآلِهِ مَوَدَّتَهُمْ فِي كِتابِكَ . . . » ؛\r\n« سپس اجر محمّد - صلواتك عليه و آله - را در كتاب خويش مودّت و دوستى و پيوند با ايشان قرار دادى . . . » .\r\nنيز با قرآن سازگار نيست ؟\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n11 - پرسش ديگر اين است كه : اين دعا را در هزار مسجد و مكان مىخوانند .\r\nآيا امام در همه جا حاضر و شنوا و لامكان و حاضر در هر مكان است ، مانند خدا ؟\r\nالبته خير ! پس اگر در همه جا حاضر نيست ، چرا در دعا مىخوانيم :\r\n« يَابْنَ السّادَةِ الْمُقَرَّبِينَ ! يَابْنَ النُّجَبآءِ الْأَكْرَمِينَ ! » ؛\r\n« اى زادهء آقايان مقرب درگاه خدا ، اى زادهء نجيبان گرامى » .\r\nپس اين دعا خلاف عقل است ؟\r\n12 - يكى از موارد ديگر كه مخالف با عقل است ، اين جمله است :\r\n« يَابْنَ يس وَالذّارِياتِ ! يَابْنَ الطُّورِ وَالْعادِياتِ ! » .\r\n13 - خواندن غير خدا شرك است و چون در اين دعا ، امام خوانده مىشود ؛ پس خواندن آن كفر و شرك است ؟\r\n14 - خواندن اين دعا ، سبب ركود فعاليت‌هاى اسلامى ، و خمود و تخدير افكار ، و اقناع نفوس به ندبه و گريه و مانع از اشتعال آتش ناراحتىها و نارضايتىها و انقلاب و قيام عليه اهل باطل مىشود ، و افراد را از امر به معروف و نهى از منكر و تلاش و كوشش براى برقرار نظم صحيح اسلامى و حركت و اقدام باز مىدارد ؟\r\nشايد پرسش‌هايى كه پيرامون اين دعاى شريف مىشود ، بيش از اين چهارده سؤال نباشد كه ما به حول و قوهء الهى ، به هر يك جداگانه پاسخ مىدهيم .\r\n\r\nتذكّر مهم\r\nمعتبر دانستن دعاى شريف ندبه از اصول دين نيست ، و معتبر نشناختن آن ، به صحّت عقايد و اصولى كه در نزد شيعه معتبر است ، خللى وارد نمىآورد .\r\nاين موضوع يك مسألهء فرعى است و اظهار نظر درباره آن ، براى كسى كه اهل اجتهاد باشد ، آزاد است و من دوست نمىدارم اين هم يك عنوانى باشد كه سبب\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nتشكيل دو جبهه موافق و مخالف شود .\r\nبله بعضى از شبهاتى كه بر عدم اعتبار اين دعا القا شده ، و حكايت از دارا بودن يك سليقه و روش‌هاى خاص مذهبى و گرايش به آراى فرقه وهابيه و نواصب و دشمنان عترت پيغمبر خدا صلى الله عليه و آله دارد ، مخالف مذهب شيعه و طريقه اهل بيت رسالت عليهم السلام است .\r\nعَصَمَنَا اللَّهُ وَجَمِيعَ إِخْوانِنا مِنَ الزَّلّاتِ\r\nوَهَدانا إِلى صِراطِهِ الْمُسْتَقِيمِ .\r\n\r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n\r\n\r\nچهارده پرسش پيرامون دعاى ندبه\r\n\r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n\r\n\r\n1 : اعتبار سند دعاى ندبه\r\nدر باب حجّيت خبر واحد ، بالاخره در علم اصول ، اطمينان به صدور ، ميزان اعتبار شناخته شده و روش عرف و عقلا نيز بر همين نحو قرار دارد ؛ بلكه به اخبار تاريخى و نقل‌هايى كه بسا از نظر محدّث مورد اعتماد نيست ، اعتماد مىكنند ، و همين‌قدر كه تاريخ معتبر يا مشهورى واقعه‌اى را نقل كرده باشد ، آن را قبول مىنمايند ؛ ولى علماى اسلام در اخبار و احاديث ، به خصوص راجع به احكام شرع ، تعيين هدف‌ها ، تعاليم دين و تفسير قرآن و فقه ، از اين روش عرف ، پا را فراتر نهاده و تحقيق و دقّت و رسيدگى بيشترى مىكنند و در رجال سند احاديث و عدالت و ثِقه بودن راوى و سوابق اخلاقى ، و عقيده و مسلك سياسى او ، كاملًا كنجكاوى مىنمايند و تا اطمينان پيدا نكنند ، به حديث عمل نمىنمايند و اصولى كه در اين موضوع مراعات مىشود ، حاكى از نهايت دقّت و تفحص و اعتناى شيعه به واقع‌جويى و حقيقت‌پژوهى است .\r\nاين جهت هم هست كه اين فحص و رسيدگى و تحصيل اطمينان به صدور حديث ، در مورد احاديثى كه راجع به حكم الزامى شرعى مثل واجب و حرام ، يا معاملات و امور مالى و حقوقى و سياسى باشد ، بيشتر انجام مىشود و معمولًا در\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nاحاديث ديگر ، مانند اخبار مربوط به اصول عقايد « 1 » و مستحبات ، به اين مقدار رسيدگى و دقّت نياز پيدا نمىشود .\r\nراجع به دعا هم ، در صورتى كه مضامين آن مقبول و شرع پسند باشد ، اگر سند آن معتبر نباشد و ورود آن بالخصوص ثابت نشد ؛ چون به نحو عموم ، دعا وارد و راجح و از عبادات مؤكّده است ، خواندن آن برحسب عمومات قرآن مجيد و روايات دعا ، راجح و مستحبّ است و در مقام عمل ، حاجت زيادى به معرفت سند دعا نيست ، و به همين قصد خوانده مىشود و براى درك فيض و ثواب مخصوص آن نيز برحسب اخبار « مَن بَلَغ » رجاءً هم كه بخوانند ، به آن نايل مىشوند .\r\nقوّت متن و الفاظ و مضامين هم ، بر اعتبار دعا مىافزايد و سخن‌شناسان و كسانى كه با اخبار و سخنان اهل بيت عليهم السلام و دعاهايى كه از ايشان رسيده مأنوس هستند ، آن را مىشناسند . چنانچه از جمله‌بندىهاى سست و مضامين كوتاه بعضى از دعاها مىفهمند كه از اهل بيت عليهم السلام نيست .\r\nپس از اين مقدّمه فشرده و مختصر ، راجع به اعتبار دعاى شريف ندبه مىگوييم : اين دعا از حيث سند ، اگرچه مسند نباشد ، مع ذلك اطمينان‌بخش و معتبر است و براى اينكه آن را بخوانيم و مانند يكى از دعاهاى مشهور و متداول مواظبت بر آن داشته باشيم ، به اعتبار بيشتر نيازى نيست ؛ زيرا :\r\n1 - اين دعا را سيّد جليل ، صاحب مناقب و مفاخر \" سيد رضى الدين على بن طاووس قدس سره \" كه از اعلام قرن هفتم هجرى و از رجال بزرگ شيعه و در علم و ورع\r\n\r\n\r\n","description":"","footnote":"\r\n( 1 ) . در قسمت‌هايى كه عقلى خالص باشد فقط متن حديث ملاحظه مىشود ؛ ولى درقسمت‌هايى كه دليل اثبات آن نقل باشد ، سند حديث را هم بايد ملاحظه كرد .\r\n","page_name":" 382 ","page_number":382},
  {"content":"\r\n\r\nو زهد و عبادت معروف و بااطّلاع از كتب و تصنيفات بوده ، در كتاب مستطاب \" اقبال الاعمال \" ( ص 295 - 299 ) و در كتاب \" مصباح الزائر \" فصل هفتم ، و شيخ جليل \" محمّد بن جعفر بن على مشهدى حائرى \" از اعلام قرن ششم در كتاب \" مزار \" معروف به \" مزار محمّد بن المشهدى \" كه علّامه مجلسى آن را \" مزار كبير \" ناميده ، ( دعاى صد و هفتم ) نقل كرده‌اند و همچنين در مزار قديم كه ظاهراً از تأليفات \" قطب راوندى \" است ، نيز نقل شده و نقل دعا در مثل هريك از اين سه كتاب ، دليل اين است كه اين شخصيت‌هاى بزرگ و متبحّر و حديث‌شناس ، اين دعا را معتبر شناخته‌اند .\r\nاگر كسى بگويد : مدركى براى اين دعا جز كتاب سيّد بن طاووس نيست و سيد هم اين دعا را از بعضى شيعيان مجهول الحال نقل كرده است ؛ زيرا عبارت او اين است :\r\n« ذَكَرَ بَعْضُ أَصْحابِنا قالَ : قالَ مُحَمَّدُ بْنُ عَلِيّ بْنِ أَبِي قُرَّةِ : نَقَلْتُ مِنْ كِتابِ مُحَمَّدِ بْنِ الْحُسَيْنِ بْنِ سُفْيانِ الْبَزَوفَرِيّ رضى الله عنه دُعآءَ النُّدْبَةِ ، وَذَكَرَ أَنَّهُ لِصاحِبِ الزَّمانِ صَلَواتُ اللَّهِ عَلَيْهِ ، وَيُسْتَحَبُّ أَنْ يُدْعى بِهِ فِي الْأَعْيادِ الْأَرْبَعَةِ » .\r\nجواب اين است كه :\r\nاوّلًا : چنانچه گفته شد و پس از اين هم خواهيم گفت ، در كتاب‌هايى كه پيش از عصر سيّد تأليف شده ، اين دعا ذكر شده است .\r\nثانياً : فردى چون سيّد بن طاووس ، از مجهول الحال ، به اين الفاظ « بعض اصحابنا » كه مشعر بر تعظيم و احترام است ، نقل نمىكند .\r\nثالثاً : هركس اهل فن باشد ، ملتفت مىشود كه مراد ايشان هم از « بعض اصحابنا » ، همان « شيخ محمّد بن المشهدى » صاحب مزار كبير است و عبارت او در\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمزار كبير كه دعاى صد و هفتم آن است ، اين است كه :\r\n« الدُّعآءُ النُّدْبَةُ ، قالَ مُحَمَّدُ بْنُ أَبِي قُرَّةِ : نَقَلْتُ مِنْ كِتابِ أَبِي جَعْفَرٍ مُحَمَّدِ بْنِ الْحُسَيْنِ بْنِ سُفْيانِ الْبَزَوْفَرِيّ رضى الله عنه هذَا الدُّعاءِ ، وَذَكَرَ فِيهِ : أَنَّهُ لِصاحِبِ الزَّمانِ - صَلَواتُ اللَّهِ عَلَيْهِ وَعَجَّلَ اللَّهُ تَعالى فَرَجَهُ وَفَرَجَنا بِهِ - وَيُسْتَحَبُّ أَنْ يُدْعى بِهِ فِي الْأَعْيادِ الْأَرْبَعَةِ » .\r\nاين عبارت را با عبارت سيّد بن طاووس پيش هم بگذاريد ، و خودتان داورى كنيد .\r\n2 - پيش از اين سه بزرگوار ، شيخ جليل ثقه « ابوالفرج محمّد بن على بن يعقوب بن اسحاق بن ابى قرة قنانى » معاصر نجاشى از شيوخ و بزرگان قرن پنجم ، در كتاب دعايى كه شيخ محمّد بن المشهدى در كتاب مزار ، و سيد بن طاووس در مصباح الزائر و اقبال ، از آن بسيار نقل كرده و بر آن اعتماد فرموده‌اند ، و همچنين از مآخذ كتاب مزار قديم مىباشد ، اين دعا را روايت كرده است - و چنانچه گفته شد - ايشان نيز از رجال شيعه مىباشد و علاوه بر كتاب دعاى مذكور ، كتاب ديگرى به نام \" التهجد \" دارد ، و در كتبى مثل رجال نجاشى و علّامه توثيق شده است و نقل ايشان نيز دليل اين است كه اين دعا را معتبر شناخته و بلكه استحباب خواندن آن را در اعياد اربعه تأييد كرده است ، چنانچه ظاهر اين است كه سيّد بن طاووس و شيخ محمّد بن المشهدى - عليهما الرحمة - نيز آن را بخصوص مستحب مىدانسته‌اند .\r\n3 - شيخ جليل ثقه ، ابوجعفر محمّد بن الحسين بن سفيان بزوفرى « 1 » در كتاب دعاى خود ، دعاى ندبه را روايت كرده است و ايشان از مشايخ شيخ مفيد - رضوان\r\n\r\n\r\n","description":"","footnote":"\r\n( 1 ) . بزوفر بفتحتين و سكون واو ، و فتح فاء ، ده بزرگى است از توابع قوسان در نزديكى واسطو بغداد ، در كنار نهر موفقى در غربى دجله ( معجم البلدان ، ج 2 ، ص 166 ) .\r\n","page_name":" 384 ","page_number":384},
  {"content":"\r\n\r\nاللَّه عليهما - است كه بر حسب اسانيد روايات كتاب امالى شيخ ابىعلى طوسى ، شيخ مفيد از او بسيار روايت كرده و براى او طلب رحمت نموده است ، و محدّث نورى ، در خاتمه \" مستدرك \" ، او را چهل و دومين شيخ از مشايخ شيخ مفيد شمرده ، و وثاقت و جلالت قدر او را گواهى فرموده است ، و اين شيخ جليل نيز صريحاً به استحباب خواندن اين دعا فتوا داده است .\r\nاگر گفته شود : صاحب كتب رجال ، محمّد بن حسين بزوفرى را مجهول الحال دانسته‌اند .\r\nجواب اين است كه : چنانچه تحقيق آن شد ، ايشان معلوم الحال و از مشايخ شيخ مفيد بوده ، و آن مرد بزرگ از او بسيار روايت كرده « 1 » و براى او طلب رحمت نموده است ، چنانچه محمّد بن المشهدى و \" سيد \" در حقّ او « رضى اللَّه عنه » فرموده‌اند .\r\nاگر كسى بگويد : محمّد بن الحسين بزوفرى در عصر ائمه نبوده تا از امام اين دعا را اخذ كرده باشد ، و معلوم نيست از چه كسى و از كجا اين دعا را گرفته است ؟\r\nجواب مىدهيم : مگر كسى گفته است : محمّد بن الحسين بن سفيان بزوفرى ، بدون واسطه اين دعا را از امام روايت كرده است ؟ مگر لازم است هركس روايتى را از امام روايت مىكند ، معاصر با ائمه باشد ؟ مگر نمىشود حديثى را با سند در كتاب خود روايت كرده باشد ، يا روايت معتبر و مسلّمى را با حذف سند به طور\r\n\r\n\r\n","description":"","footnote":"\r\n( 1 ) . مرحوم استاد اعظم ، زعيم اكبر ، آيت اللَّه بروجردى قدس سره كه در علم رجال و حديث ، و معرفت‌طبقات و تميز مشتركات مانند ساير علوم اسلامى يگانه و بىنظير بود ، مىفرمود : يكى از طرق معرفت رجال ، شخصيت تلامذه و شاگردان آنها است كه وقتى شخصيتى مثل مفيد از كسى كثير الروايه باشد و قدحى هم در او نشده باشد ، اماره است بر آنكه او مورد وثوق و اعتماد بوده است .\r\n","page_name":" 385 ","page_number":385},
  {"content":"\r\n\r\nارسال نقل نمايد ؟ بلكه چون در آن اعصار كه نزديك به عصر ائمه عليهم السلام بوده ، رسم بر اين نبوده است كه در كتاب‌ها روايتى بدون سند بياورند ، و اگر هم بدون سند مىآوردند ، عين متن را ذكر مىكردند .\r\nاطمينان حاصل است كه يا اين دعا در كتاب بزوفرى با سند بوده و پس از اينكه از كتاب او نقل شده ، مسامحةً سند آن را نقل نكرده‌اند ، و يا اينكه آن‌قدر معروف و مشهور بوده كه بزوفرى هم خود را از ذكر سند آن بىنياز مىشمرده است .\r\nبنابراين مىتوان حدس زد خواندن اين دعا ، در اعصار نزديك به عصر ائمه عليهم السلام و غيبت صغرى هم ، مثل عصر ما ، بين شيعه متداول و مرسوم بوده و اين شعارى است كه دست به دست رسيده و اخلاف از اسلاف و بازماندگان از گذشتگان آن را گرفته و در محضر و منظر محدّثين و شيوخ آن اعصار كه همه متبحر در علم حديث ، و استاد فن بوده و از خواندن دعاهاى بىمأخذ و پيروى از روش‌هاى بىمدرك به شدّت ممانعت مىفرمودند ، خوانده مىشده و كسى بر اعتبار آن ايرادى نداشته است .\r\n4 - علّامه مجلسى با دقت و تتبّع و احاطه و اطّلاع وسيع و فوق العاده‌اى كه در اخبار و احاديث و رجال روايات و معرفت اسانيد دارد ، علاوه بر آنكه اين دعا را در كتاب‌هايى مثل بحار و تحفة الزائر - كه در مقدّمه به اعتبار سند ادعيه آن شهادت داده است - نقل فرموده ، صريحاً و بالخصوص ، اعتبار سند دعاى ندبه را كه منتهى به امام جعفر صادق عليه السلام مىشود ، تصديق فرموده است . عبارت اين افتخار عالم اسلام و نابغه جهان علم ، در كتاب مستطاب \" زاد المعاد \" اين است :\r\n« و امّا دعاى ندبه كه مشتمل است بر عقايد حقّه ، و تأسف بر غيبت حضرت قائم عليه السلام به سند معتبر ، از امام جعفر صادق عليه السلام منقول است ، و مستحب است اين دعاى ندبه را در چهار عيد بخوانند ؛ يعنى جمعه ، عيد فطر ، عيد قربان و عيد\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nغدير » .\r\nمحقق است كه ايشان ، چنين كلام صريح و شهادت محكمى را بدون مأخذ و مصدر معتبر نفرموده است .\r\nعلاوه بر ايشان ، سيّد جليل علّامه صدرالدين محمّد طباطبايى يزدى ( متوفّى 1154 هجرى ) نيز در ابتداى شرحى كه به دعاى ندبه مرقوم فرموده ، استناد به روايت مرويه از امام جعفر صادق عليه السلام نموده است .\r\nبا توجّه به مجموع مطالبى كه عرض شد ، اعتبار اين دعا ، به خصوص به ملاحظه متن آن ، مُحرز و صدور آن از امام عليه السلام مورد اطمينان است و استحباب خواندن آن نيز بالخصوص و حداقل از جهت ادلّه عامّه مسلّم و ثابت است و محل هيچ‌گونه اشكالى نمىباشد و محتاج به تمسك به اخبار « مَن بَلَغ » نيست .\r\n\r\nاخبار « مَن بَلَغ » و تسامح در ادلّه سنن\r\nبعضى گمان كرده‌اند : مستند كسانى كه اين دعا را در كتاب‌هاى خود نقل كرده و فتوا به استحباب خواندن آن داده‌اند ، اخبار « من بلغ » و تسامح در ادلّهء سنن است .\r\nلذا اشكال كرده‌اند كه تسامح در ادلّهء سنن در جايى است كه با سند ضعيفى به معصوم برسد و براى دعاى ندبه سندى كه منتهى به معصوم بشود ، ذكر نكرده‌اند .\r\nجواب اشكال اين است كه :\r\nاوّلًا : ورود و صدور اين دعا از معصوم عليه السلام مورد اطمينان است ، و آن چيزى كه ملاك حجيّت خبر واحد است ، اطمينان به صدور است و لذا به اخبار موقوفه هم گاهى در فقه اعتماد مىشود .\r\nثانياً : به نفس اطلاق ادلّه عامّه دعا ، استحباب اين دعا هم ثابت است .\r\nثالثاً : در باب تسامح در ادلّه سنن و اخبار « مَن بَلَغ » ذكر نشده است كه بايد بلوغ\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nبا سند متصل به معصوم باشد ؛ بلكه بلوغ و رسيدن به هر نحو باشد - مسنداً يا مرسلًا - كفايت مىكند . شما چرا به قاعده و احاديث ، بىدليل حاشيه مىزنيد و اطلاق آن را مقيد مىسازيد . حتى فتواى فقيه به رجحان عمل ، اگر استناد او به روايتى محتمل باشد ، نيز در بلوغ كافى است ، چنانچه شيخ اعظم ، شيخ مرتضى انصارى رحمه الله هم در تنبيه پنجم از تنبيهات رساله‌اى كه در جواز تسامح در ادلّه سنن مرقوم فرموده ، تصريح كرده است و اولى به اعتبار ، فتواى فقهايى است كه در كتب فتوايى نيز متون روايات را ذكر مىكرده‌اند . جايى كه قُدما به رساله « على بن بابويه قمى » در موارد فقدان نصّ يا به زبان علمى « عند إعواز النصوص » عمل مىكردند ، در مورد مستحبات با وجود اخبار « من بلغ » ورود مطلق خبر ، و فتواى فقيه به طريق اولى كافى است . « 1 »\r\n\r\n\r\n","description":"","footnote":"\r\n( 1 ) . راجع به مطالب اين فصل رجوع شود به رجال نجاشى ، ص 283 ؛ رجال علّامه ، ص 164 ؛ هدية الزائرين ، ص 507 ؛ الكنى و الالقاب ، ج 1 ، ص 403 ؛ بحارالانوار ، ج 1 ، ص 18 ؛ الذريعه ، ج 8 ، ص 184 و 193 و 194 و 195 و ج 4 ، ص 503 ؛ مصباح الزائر ، فصل 7 ( نسخهء خطى ) مزار محمّد بن المشهدى ، دعاى 107 ( نسخهء خطى ) هر دو نسخه از كتابخانهء آيت اللَّه مرعشى نجفى ؛ اقبال ، ص 255 - 299 ؛ مستدرك ، ج 3 ، ص 521 ؛ زاد المعاد و تحفة الزائر علّامه مجلسى ، رسالهء جواز تسامح در ادلهء سنن شيخ ؛ معجم البلدان ، شرح دعاى ندبه شريف صدر الدين محمّد طباطبايى .\r\n","page_name":" 388 ","page_number":388},
  {"content":"\r\n\r\n\r\n2 . ارتباط امام عليه السلام با ذى طوى و رضوى\r\nبراى اينكه بررسى بهتر اين پرسش ، لازم است نخست ذو طوى و رضوى ، اين دو مكان مقدّس را بشناسيم و سپس جواب را مطرح كنيم .\r\nذو طوى : \" مجمع البحرين \" مىگويد : ذو طوى - به فتح طاء و ضمّ ؛ امّا ضمّ مشهورتر است - موضعى است در داخل حرم ، در يك فرسخى مكّه كه از آنجا خانه‌هاى مكّه ديده مىشود .\r\n\" قاموس \" گفته است : ذو طوى - مثلثة الطاء كه گاهى هم با تنوين تلفظ مىشود - موضعى است نزديك مكّه .\r\n\" معجم البلدان \" از جوهرى نقل كرده است : ذى طوى - به ضم طاء - موضعى است نزديك مكّه .\r\n\" اخبار مكّة المشرفة \" « 1 » مىنويسد : ذوطوى نمازگاه پيغمبر صلى الله عليه و آله است . هر زمان آن حضرت به مكّه تشريف مىآوردند در ذى طوى فرود مىآمدند و شب را در آنجا توقف فرموده ، نماز صبح را در آنجا مىخواندند .\r\n\r\n\r\n","description":"","footnote":"\r\n( 1 ) . ج 1 ، ص 436 .\r\n","page_name":" 389 ","page_number":389},
  {"content":"\r\n\r\nو نيز در \" اخبار مكّة المشرفة \" « 1 » روايت شده است : ذوطوى بطن مكّه ؛ يعنى زمين آن است .\r\nبنابراين ، به هريك از اين دو معنا كه مراد باشد ، ذوطوى مكانى است مقدّس و محترم و مبارك و محل نزول رسول خدا صلى الله عليه و آله است .\r\nرضوى : رضوى - به فتح راء - مانند سَكرى ؛ كوهى است مقدّس و مبارك كه از كوه‌هاى مدينه طيبه بوده و در نزديكى \" ينبُع \" قرار دارد و داراى درّه‌ها و زمين‌ها و مسيل‌ها و آب‌ها و درخت‌ها مىباشد و آن ، ابتداى كوه‌هاى تهامه است و تا مدينه چهار شب راه است و در مدح و فضل آن رواياتى وارد شده است . « 2 »\r\n\r\nامّا پاسخ :\r\nاينكه فرموديد : غيبت امام عليه السلام به اين صورت نيست كه در مكان مخصوصى منزل گزيده باشد و از آنجا بيرون نرود ، سخنى حقّ و صحيح است . آن حضرت نَه در رضوى و ذى طوى ، و نه در سرداب غيبت ، چنانچه بعضى از اهل سنّت به شيعه افترا بسته‌اند ، پنهان نمىباشند . و اين سخن كه آن حضرت در سرداب غايب شده و از آنجا ظاهر مىشود و شيعه انتظار بيرون آمدن ايشان را از سرداب مىكشند ، يكى از افتراهاى شاخ دار آشكار است . « 3 » در موضوع رضوى و ذى طوى نيز مطلب به همين قرار است ؛ يعنى اين دو محل نيز جايگاه حضرت صاحب الزمان عليه السلام در طول زمان غيبت نمىباشد ؛ نه\r\n\r\n\r\n","description":"","footnote":"\r\n( 1 ) . ج 1 ، ص 197 .\r\n( 2 ) . وفاء الوفاء باخبار دار المصطفى ، فصل 7 از باب پنجم و فصل 8 از باب هفتم ، ص 926 و 927 ، ج 3 ، ص 1218 و 1219 ، ج 4 .\r\n( 3 ) . در دو كتاب نويد امن و امان ، ص 204 و 206 و منتخب الاثر ، ص 371 - 373 ، تأليف نگارنده ، اين موضوع به طور مفصل بيان شده و بطلان اين افترا آشكار گرديده است .\r\n","page_name":" 390 ","page_number":390},
  {"content":"\r\n\r\nشيعه اماميه اين را گفته و حتى اهل سنّت هم به ايشان آن را نسبت نداده‌اند . بله ! فقط در مورد محمّد حنفيه نقل شده ، كه برخى از فِرَق كيسانيه « 1 » ، كه قرن‌ها منقرض شده و از بين رفته‌اند ، اين عقيده را داشته‌اند كه وى در كوه رضوى اقامت گزيده است .\r\nاين مطلب نيز كه آن حضرت در عصر غيبت ، در مكان معيّنى قرار ندارند ؛ بلكه به هرجا و هر مكان بخواهند تشريف مىبرند و وظايفى را كه دارند انجام مىدهند و اين ما هستيم كه آن حضرت را نمىبينيم ، صحيح است و در همين دعاى ندبه در اين جمله :\r\n« بِنَفْسِي أَنْتَ مِنْ مُغَيَّبٍ لَمْ يَخْلُ مِنّا » ؛\r\n« جانم به فدايت اى كه از چشم ما نهانى ؛ ولى از اجتماع ما به دور نيستى » .\r\nبه اين معنى تصريح شده است ، و از نهج البلاغه و اخبار و احاديث ديگر نيز استفاده مىشود « 2 » و در عبارت يكى از زيارات است :\r\n« السَّلامُ عَلَى الْإِمامِ الْغائِبِ عَنِ الْأَبْصارِ الْحاضِرِ فِي الْأَمْصارِ » ؛\r\n« سلام بر آن امامى كه از چشم‌ها پنهان و حاضر در شهرها است » .\r\n\r\n\r\n","description":"","footnote":"\r\n( 1 ) . كيسانيه فِرق متعددى بوده‌اند : فرقه‌اى مىگفتند محمّد حنفيه نمرده و غيبت كرده و جايش‌معلوم نيست . فرقه‌اى مىگفتند : در جبال رضوى مقيم شده و فرقهء ديگر گفتند او از جهان رفته و فرزندش عبداللَّه ابوهاشم بعد از او قائم مقامش شد . بالجمله فرق و اختلافات زياد داشتند و آنها كه گفتند در كوه رضوى است يك فرقه از كيسانيه بوده‌اند . ( رجوع شود به فرق الشيعه نوبختى ، ص 26 - 36 ؛ التبصير ، ص 34 - 38 ) .\r\n( 2 ) . رجوع شود به نهج البلاغه ، خطبه 150 كه ابتداى آن اين است : « وأخذوا يميناً وشمالًا » ؛ و غيبت شيخ طوسى ، ص 102 و منتخب الاثر نگارنده ، باب 27 فصل 2 ، ص 257 و 262 .\r\n","page_name":" 391 ","page_number":391},
  {"content":"\r\n\r\n\r\nارتباط امام عليه السلام با ذى طوى و رضوى\r\nاز آنچه گفته شد ، معلوم شد كه امام عليه السلام نه در ذى طوى و نه در رضوى قرار ندارند و اين جمله « لَيْتَ شِعْرِي أَيْنَ اسْتَقَرَّتْ بِكَ النَّوى ؛ بَلْ أَيُّ أَرْضٍ تُقِلُّكَ أَوْ ثَرى ؟ ! » هم پرسش از قرارگاه دائمى آن حضرت نمىباشد و پرسش از زمان حال و همان هنگام خطاب و دعا است ؛ بلكه پرسش و استفهام حقيقى نيست ؛ زيرا برحسب احاديث ، كسى بر قرارگاه آن حضرت مطّلع نيست . « 1 » و عبارات و استفهام‌هايى كه در اين دعا است ، همين موضوع را تأييد مىكند .\r\nپس اين جمله دلالت دارد كه آن حضرت قرارگاه مشخص و معينى ندارند و با عقيدهء كيسانيه ، كه يك فرقهء از بين رفته و منقرض شده‌اند ، ارتباطى ندارد ؛ بلكه اين جمله و بسيارى از جمله‌هاى اين دعا ، صريحاً عقيدهء كيسانيه را ابطال مىكند و اين استبعادى را كه شده است ، ردّ مىنمايد .\r\nآقاى من ! شما ببينيد اين جمله‌ها با عقايد كيسانيه و يا محمّد حنفيه چه ارتباطى دارد و غير از اين است كه صريحاً عقايد كيسانيه و امامت و مهدويت محمّد حنفيه را رد مىكند ؟\r\n« أَيْنَ الْحَسَنُ أَيْنَ الْحُسَيْنُ ؟ أَيْنَ أَبْنآءُ الْحُسَيْنِ ؟ صالِحٌ بَعْدَ صالِحٍ ، وَصادِقٌ بَعْدَ صادِقٍ ! أَيْنَ السَّبِيلُ بَعْدَ السَّبِيلِ ؟ أَيْنَ الْخِيَرَةُ بَعْدَ الْخِيَرَةِ ؟\r\nأَيْنَ الشُّمُوسُ الطّالِعَةُ ؟ . . . أَيْنَ ابْنُ النَّبِيِّ الْمُصْطَفى وَابْنُ عَلِيٍّ الْمُرْتَضى ، وَابْنُ خَدِيجَةَ الْغَرّآءِ وَابنُ فاطِمَةَ الْكُبْرى ؟ ! بِأَبِي أَنْتَ وَأُمِّي وَنَفْسِي لَكَ الْوِقآءُ وَالْحِمى ! يَابْنَ السّادَةِ الْمُقَرَّبِينَ ! يَابْنَ النُّجَبآءِ الْأَكْرَمِينَ . . . » ؛\r\n« چه شد امام حسن و چه شد امام حسين و چه شدند فرزندان حسين عليهم السلام\r\n\r\n\r\n","description":"","footnote":"\r\n( 1 ) . غيبت شيخ طوسى ، ص 102 .\r\n","page_name":" 392 ","page_number":392},
  {"content":"\r\n\r\nكه هريك پس از ديگرى خلف صالح از سلف صالح و جانشين راستين پس از پيشواى راستين بودند . كجاست راه ( و راهنماى هدايت ) پس از راه ( و راهنماى هدايت ) ؟ . . . كجاست فرزند پيامبر مصطفى صلى الله عليه و آله و على مرتضى ؟ كجاست فرزند خديجه غرّاء و فاطمه كبرى ؟ جان من و پدر و مادرم در راهت نثار باد . . . » .\r\nده‌ها از اين‌گونه جمله‌ها كه همه موافق با مذهب شيعه اثنى عشرى است و كيسانيه و قائلين به امامت محمّد حنفيه را رد مىكند ، در اين دعا موجود است .\r\nاگر گفته شود : با اينكه به طور يقين اين جمله هيچ تأييدى از عقيده كيسانيه ندارد ، و خود اين جمله و ساير جملات مذكور به صراحت ، بطلان عقيدهء آنها را اعلام مىكند ، پس ارتباط حضرت صاحب الزمان - عجل اللَّه تعالى فرجه - با اين دو مكان از چه جهت است ، و چرا اين دو مكان بالخصوص در دعا ذكر شده است ؟\r\nپاسخ اين است كه : ارتباط آن حضرت با اين دو مكان ، مانند ارتباط ايشان با ساير اماكن مقدّسه و متبرّكه ديگر است كه پرستش و عبادت خدا در آن اماكن فضيلت دارد . مثل مسجدالحرام و مسجد مدينه طيّبه و مشهد غروى حسينى و مسجد كوفه و سهله كه معلوم شده است حضرت در اين اماكن رفت و آمد دارند و اين دو مكان را نيز به واسطه همين دو خصوصيت در دعا نام مىبرند ؛ زيرا چنانچه از بعضى اخبار استفاده مىشود ، در غيبت صغرى و كبرى ، كوه رضوى نيز يكى از مقامات آن حضرت ، و از اماكنى است كه گاهى آنجا تشريف مىبرند . « 1 » نكته ديگر اينكه : اين دو مكانى كه در اين دعا نام برده شده - علاوه بر اينكه ممكن است اشاره به اشتباه كيسانيه در تعيين مهدى باشد ، و اينكه آن موعودى كه\r\n\r\n\r\n","description":"","footnote":"\r\n( 1 ) . غيبت شيخ طوسى ص 103 ؛ بحارالانوار ج 22 ، ص 267 ؛ مصابيح الانوار ج 2 ، ص 345 .\r\n","page_name":" 393 ","page_number":393},
  {"content":"\r\n\r\nهمه در انتظار ظهور او با هم شريكند ، از عترت پيغمبر و از اولاد على و فاطمه و فرزند امامان و حجت‌هاى الهى است - نكته‌اى ادبى است ؛ زيرا در مقام ندبه و اظهار تأثّر از بىاطّلاعى از جا و مكان آن حضرت ، ذكر اين دو مكان مناسب‌تر و در قلوب نافذتر است تا اماكن ديگر ، مانند خانه آن حضرت در سامرّا يا مسجد الحرام يا مسجد پيغمبر صلى الله عليه و آله .\r\nمثل اينكه اگر بخواهيم محبوب سفر كرده‌اى را ياد كنيم و از سوزش آتش هجران و فِراق او بناليم و از بىخبرى از حال و جا و مكان و آسايشگاهش اظهار نگرانى كنيم ، سراغ آن مسافر عزيز را در كوه و دريا و بيابان و هوا مىگيريم ، نمىگوييم : « نمىدانيم اكنون در كجايى ، به منزل رسيده‌اى يا در بستر خواب آرميده‌اى يا در اطاق يا كنار جويبار و سبزه نشسته‌اى » ؛ زيرا اين مضمون‌ها ندبه را تسكين مىدهد ؛ بلكه مناسب اين است كه بگوييم : « نمىدانيم اكنون در كجايى ، در حال حركتى يا در بيابان و در كوه و دور از آبادى ، ناراحت و تنها هستى ؟ »\r\nبرحسب بلاغت و تكلم به مقتضاى حال ، بايد اين‌گونه جمله‌ها در حال ندبه آورده شود و ذوق سليم و طبع مستقيم و مأنوس باادب ، اين نكات را درك مىكند .\r\nو ممكن است ذكر اماكنى مثل رضوى و ذى طوى براى اشاره به اين باشد كه همه مكان‌هاى مقدّس ، حتى ذى طوى و رضوى هم كه مورد نظر كيسانيه بوده ، تحت تصرف امام و آمد و شد آن حضرت هستند .\r\nو احتمال ديگرى نيز بعد از اين سه احتمال هست ، و آن اين است كه : مراد از ذى طوى ، چنانچه از \" اخبار مكّة المشرفة \" هم نقل شد ، خود مكّه معظمه و مراد از رضوى ، مدينه طيّبه باشد . « 1 »\r\n\r\n\r\n","description":"","footnote":"\r\n( 1 ) . به قرينه مقابله .\r\n","page_name":" 394 ","page_number":394},
  {"content":"\r\n\r\nبه هر حال ، ذكر اين دو مكان در مثل اين دعا به رعايت اين‌گونه نكات ادبى يا معنايى است و به هيچ وجه ، متن آن را سست نمىسازد و به خصوص با توجّه به جمله‌هايى مثل « بِنَفْسِي أَنْتَ . . . » و كلمه « أَوْ غَيْرِها » و كلمه « أَمْ ذِي طُوى » كه هم صراحت دارند بر اينكه سراغ آن حضرت را در مكان معينى نمىگيريم و هم اينكه آن حضرت قرارگاه معلومى ندارند ، معلوم مىشود كه بالمرّه با عقايد كيسانيه بىارتباط است .\r\n\r\nنكته قابل توجه\r\nاين جمله پرسش‌آميز « لَيْتَ شِعْرِي . . . » در زيارت‌هاى ديگر نيز وارد شده و علاوه بر علّامه مجلسى در بحار ، « 1 » علّامه متبحر سيّد عبداللَّه شبّر نيز از مشايخ خود ، در ضمن يكى از زيارت‌ها روايت فرموده است ، به اين لفظ :\r\n« لَيْتَ شِعْرِي أَيْنَ اسْتَقَرَّتْ بِكَ النَّوى ؛ أَمْ أَيُّ أَرْضٍ تُقِلُّكَ أَوْ ثَرى ؟ ! أَبِرَضْوى أَنْتَ أَوْ ذِي طُوى ؟ » . « 2 »\r\nبنابراين ، صحّت و اعتبار اين جمله از اين راه نيز تأييد مىشود و به اصطلاح اهل فن ، حديث از غرابت متن هم خارج مىشود .\r\n\r\n\r\n","description":"","footnote":"\r\n( 1 ) . بحارالانوار ، ج 22 ، ص 240 .\r\n( 2 ) . مصابيح الانوار ، ج 2 ، ص 344 ، ح 203 .\r\n","page_name":" 395 ","page_number":395},
  {"content":"\r\n\r\n\r\n3 . دعاى ندبه و امامت ائمّه اثنى عشر عليهم السلام\r\nتصريح نداشتن دعا به نام و عدد ائمّه اثنى عشر عليهم السلام از قوّت متن آن چيزى نمىكاهد و از اين جهت ، در اعتبار آن خللى وارد نمىشود ، و عدم تصريح در اينجا مفهوم ندارد ، خصوصاً كه تصريح يا اشاره به مطلبى كه خلاف مذهب شيعه اثنى عشرى باشد ، به هيچ وجه در دعا وجود ندارد .\r\nدر دعاى ندبه ، مطالب عمده و حسّاس و ارزنده‌اى در موضوع نبوّت مطرح شده و سپس مسألهء خلافت و ولايت على عليه السلام و بعضى از نصوص و ادلّهء اين موضوع ، و مجاهدات و فداكارىها و فضايل و مناقب آن حضرت عنوان شده و همچنين به مخالفت‌ها و دشمنىهايى كه اهل كينه و نفاق و جاه‌پرستان با آن خليفهء منصوب و تعيين شده از جانب خدا و رسول كردند ، و مسير واقعى اسلام را - كه منتهى به سعادت و آزادى همه انسان‌ها مىشد - تغيير دادند - و شد آنچه شد - و رهبر واقعى اسلام را خانه‌نشين ساختند ، اشاره گرديده است .\r\nبديهى است مسأله اساسى و مهم كه بيشتر در احاديث و اخبار و ادعيه مورد تعرّض قرار مىگيرد ، مسأله زمامدارى است كه ترك تمسّك به امام منصوب و تعيين شده از آغاز كار و روز اوّل ، سنّت سيّئه زمامدارى نااهلان را چون عصر جاهليت\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nجلو آورد ، و اجراى برنامه‌هاى نجات‌دهنده و آزادىبخش اسلام را به طور يكپارچه و دربست و جهانى تا ظهور حضرت بقية اللَّه صاحب الزمان - عجل اللَّه تعالى فرجه - به تأخير و تعويق انداخت .\r\nاين مصيبت از هر مصيبت بالاتر بود كه با آن همه سفارش‌هاى پيغمبر صلى الله عليه و آله و اعلام‌هاى متعدد و با آن تعيين رسمى و تاريخى غدير ، و با آن همه تأكيدات رسا ، براى حبّ جاه و كينه‌هايى كه از مولاى متقيان على عليه السلام از غزوه بدر و احد و خيبر و حنين و احزاب و غير اينها در دل داشتند ، آن يگانه مرد حقّ و عدالت و پيشواى لايق و عالم و فاتح را كنار گذاشتند و چون خويشاوندان مشرك و مستبد و استثمارگر آنها را - كه سدّ راه نجات جوامع محروم و مانع از پيشرفت دين توحيد و برنامه‌هاى الهى و مترقّى اسلام و مهاجم به حوزه دين و دعوت خدا بودند - از ميان برداشته بود ، با او به مخالفت برخاستند و با اشتباه‌كارى و نيرنگ و اغفال مردم ، يكى از اساسىترين برنامه‌هاى اسلام را پايمال كرده و جامعه را تا امروز ، گرفتار اين همه مفاسد و دردسرها و نابسامانىها ساختند .\r\nساير مفاسد هم از اينجا ايجاد شد و موضوعى كه بايد به آن توجّه بيشتر شود ، همين است . لذا در دعاى انقلابى و سياسى ندبه هم در مقدمه ، همين مصيبت مطرح شده است .\r\nمع ذلك ، در جمله‌هايى از اين دعا ، سخن از امامان ديگر و مصايبى كه در راه هدايت خلق متحمل شدند ، نيز گفته شده ، از جمله :\r\n« لَمْ يُمْتَثَلْ أَمْرُ رَسُولِ اللَّهِ صلى الله عليه و آله فِي الْهادِينَ بَعْدَ الْهادِينَ ، . . . فَقُتِلَ مَنْ قُتِلَ ، وَسُبِيَ مَنْ سُبِيَ ، وَأُقْصِيَ مَنْ أُقْصِيَ » ؛\r\n« فرمان رسول خدا صلى الله عليه و آله دربارهء هدايت كنندگان پى در پى اطاعت نشد . . .\r\nشخصيت‌هايى كشته شدند ، عدّه‌اى اسير گشتند و دسته‌اى از وطن آواره\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nگرديدند » .\r\nو جمله‌هاى بعد ، همه تذكّر مصايب اهل بيت عليهم السلام و مطابق مذهب شيعه است كه امامت را در فرزندان حسين عليه السلام مىدانند ؛ مانند اين جمله‌ها :\r\n« أَيْنَ الْحَسَنُ أَيْنَ الْحُسَيْنُ ؟ أَيْنَ أَبْناءُ الْحُسَيْنِ ؟ . . . أَيْنَ . . . » و بالجمله فقرات دعا در مورد مصايب و فضايل ائمّه عليهم السلام و خصوصيات و نشانه‌هاى حضرت ولى عصر - ارواحنا فداه - همه متضمّن مطالبى است كه در روايات و احاديث كثير ، صحّت آن مسلم و ثابت شده است و يكى از جهاتى كه موجب قوّت اين دعا شده ، همين متن محكم و پر از نكات اعتقادى و مهيّج عواطف مىباشد . و چنانچه علماى حديث مىفرمايند ، گاهى متن سبب قوت اعتبار سند و گاهى به عكس ، سبب ضعف مىگردد و اينجا از همان مواردى است كه سبب قوّت مىشود .\r\n\r\nتوضيح ديگر\r\nاين دعا براى ندبه است ، و در چنين دعايى ، شرح تمام مناقب ائمّه عليهم السلام موجب طولانى شدن كلام و خلاف بلاغت است . غرض بيان عقايد حقّه به طور تفصيل نيست ؛ بلكه غرض دعا و ندبه با اشاره به بعضى مطالب است كه خواننده به واسطه انس و سابقهء ذهنى مىفهمد كه مراد و مقصود از آن چيست ، هرچند بعضى جمله‌ها فشرده باشد ، لذا مثلًا وقتى مىگويد : « أَيْنَ الْحَسَنُ أَيْنَ الْحُسَيْنُ ؟ » ، همه مصايب اين دو امام را به خاطر مىآورد و در ذهنش مجسم مىشود .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n\r\n4 . دعاى ندبه و معراج جسمانى\r\nچنان‌كه گفته شد ، پرسش ديگر اين است كه : جمله « وَعَرَجْتَ بِرُوحِهِ إِلى سَمآئِكَ » با اجماع و اتفاق آيات و اخبار كه دلالت دارند بر جسمانى بودن معراج رسول اكرم صلى الله عليه و آله مخالفت دارد و به اين جهت ، متن دعا ضعيف و موجب عدم اطمينان به صدور آن از امام عليه السلام مىشود .\r\nپاسخ اين است كه : اين جمله نزد اهل فنّ علىالتحقيق تحريف شده ، كه صحيح آن « وَعَرَجْتَ بِهِ إِلى سَمآئِكَ » مىباشد :\r\n1 - محدّث نورى - رحمة اللَّه عليه - در \" تحيّة الزائر \" « 1 » فرموده است : در كتاب مزار محمّد بن المشهدى و كتاب مزار قديم - كه تأليف هردو مدّت‌ها قبل از تأليف \" مصباح الزائر \" بوده - عبارت دعا چنين است كه نقل كرديم : « وَعَرَجْتَ بِهِ إِلى سَمآئِكَ » ، و در بعضى از نُسخ مصباح الزائر كه حقير ديدم نيز چنين بود ، و ليكن در جمله‌اى از نسخ مصباح ، اين فقره چنين است : « وَعَرَجْتَ بِرُوحِهِ إِلى سَمآئِكَ » و نسخه مصباح مجلسى نيز از اين نسخ بوده . پس معلوم مىشود در نسخ مصباح به وسيله بعضى از ناسخين كه مبتلا به امراض قلبى و عقايد فاسد بوده‌اند ، تحريفى\r\n\r\n\r\n","description":"","footnote":"\r\n( 1 ) . ص 260 .\r\n","page_name":" 399 ","page_number":399},
  {"content":"\r\n\r\nشده است .\r\n2 - مرحوم حاج شيخ عباس محدث قمى نيز در \" هدية الزائر \" « 1 » همين سخن استاد خود ، محدث نورى را شرح داده و تأييد كرده است .\r\n3 - در نسخه خطّى قديمى نفيسى از مزار كبير محمّد بن المشهدى ، كه قبلًا به آن اشاره كرديم ، اين جمله « وَعَرَجْتَ بِهِ إِلى سَمآئِكَ » ضبط شده است .\r\n4 - جمله : « وَأَوْطَأْتَهُ مَشارِقَكَ وَمَغارِبَكَ » نيز شاهد و مؤيد اين است كه نسخه « وَعَرَجْتَ بِهِ » صحيح است ؛ زيرا « أَوْطَأْتَ » ظاهر در جسمانى بودن است ، چنان‌كه « وَسَخَّرْتَ لَهُ الْبُراقَ » نيز همين معنى را تأييد مىكند ؛ چون عروج روحى احتياج به مركب ندارد .\r\n5 - همين دو جمله دلالت دارند بر اينكه : فرضاً نسخه « وَعَرَجْتَ بِرُوحِهِ » صحيح باشد ، مراد عروج روحى تنها نيست .\r\n6 - علاوه بر وجه پنجم ، بر فرض صحّت نسخه « وَعَرَجْتَ بِرُوحِهِ » ، مىگوييم :\r\nاين فقره صراحت ندارد كه معراج فقط با روح بوده است ؛ زيرا در زبان عرب و عجم ، استعمال لفظ موضوع براى جزء در كلّ بسيار متداول است ؛ مانند استعمال لفظ رقبه در انسان . و شايد به همين معنا باشد : « رُوحِي لَكَ الْفِداءُ » و « جِئْتُكَ بِرُوحِي » . در فارسى نيز استعمال در جان مىشود و از آن ، اعم از جان و بدن ؛ بلكه گاهى خصوص بدن ، اراده مىشود ، مثل اين شعر :\r\n جانا هزاران آفرين بر جانت از سر تا قدم * صانع خدايى كاين وجود آورد بيرون از عدم \r\n\r\n\r\n","description":"","footnote":"\r\n( 1 ) . هدية الزائر ، ص 506 و 507 .\r\n","page_name":" 400 ","page_number":400},
  {"content":"\r\n\r\n\r\nكلام تحقيقى يكى از اساتيد بزرگ علم و ادب\r\nبراى اينكه اين موضوع كاملًا روشن شود ، كلام علّامه شهير حاج ميرزا ابوالفضل تهرانى ( متولد 1316 ه ) را كه در علوم عقلى و نقلى استاد و از مفاخر فن ادب و شعر و لغت و بلاغت ، و ممدوح شاعر بزرگ سيّد حيدر حلّى ، و سيد محمّد سعيد حبوبى قدس سرهم بوده است ، نقل مىكنيم .\r\nاين مرد اديب دانشمند مىفرمايد :\r\nگاه روح را به علاقه حالّ و محلّ يا ملابست به معنى جسم با روح استعمال مىكنند ، چنانچه عرب فعلًا مىگويند : « شالَ رُوحُهُ » يا مىگويند : « جَرُحَ رُوحُهُ » . در عراق و حجاز ، اين استعمالات متعارف است كه مىگويند : جانش را پوشيد يا جانش زخم شده و اين علاقه‌اى صحيح و استعمالى است فصيح ، و عبارت دعاى ندبه « وَعَرَجْتَ بِرُوحِهِ إِلى سَمآئِكَ » منزّل بر اين است ؛ چون ضرورت قائم است بر معراج جسمانى و برهان نيز مساعد او است ، چنانچه در جاى خود مقرر شده . « 1 » ايشان پس از تحقيقاتى در شرح اين جمله از زيارت عاشورا « السَّلامُ عَلَيْكَ وَعَلَى الْأَرْواحِ الَّتِي حَلَّتْ بِفِنآئِكَ » در بيان اينكه مراد از ارواح ، همه اصحاب باوفاى حضرت مولانا ابى عبداللَّه عليه السلام مىباشد ، مىفرمايد :\r\nنسبت حلول و اناخه به آنها به چند اعتبار جايز و در نظر صحيح مىآيد : يكى اينكه مراد از ارواح ، همان اجسام مقدّس و طاهر باشد . چنانچه اشاره شد كه روح به اين معنا استعمال مىشود ، و چون اصحاب آن جناب ، البتّه حيات جاودانى دارند كه قدر متيقّن و مصداق حقيقى از مقتول فى سبيل اللَّه‌اند\r\n\r\n\r\n","description":"","footnote":"\r\n( 1 ) . شفاء الصدور في شرح زيارة العاشور ، ص 108 .\r\n","page_name":" 401 ","page_number":401},
  {"content":"\r\n\r\nو خداى تعالى مىفرمايد :\r\n« وَلا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْيآءٌ عِندَ رَبّهِمْ يُرْزَقُونَ » ؛ « 1 »\r\n« كسانى را كه در راه خدا كشته شدند ، مرده مپنداريد ؛ بلكه زنده به حيات ابدى شده و نزد خدا متنعّم هستند » .\r\nپس اطلاق روح و اراده اين اجسام مكرّمه مانعى ندارد ، و مؤيد اين وجه است فقره زيارت جابر كه : « المُنِيخَةُ بِقَبْرِ أَبِي عَبْدِ اللَّهِ » گفته است . بنابراين مراد از رحل و فنا ، همان قبر و حائر است كه شيخ مفيد رضى الله عنه در كتاب ارشاد مىفرمايد : ما شك نداريم كه اصحاب آن جناب از حائر بيرون نيستند ، اگرچه خصوصيات قبور آنها را ندانيم ، و قبر حضرت عباس عليه السلام اگرچه دور است ؛ ولى داخل در فِنا و رحل سيّد الشهداء است . و شايد مراد ، همان حلول جسمانى در ايام حيات باشد كه در رحل آن حضرت نازل شدند و به ساحت او بار انداختند ، و اين معنا با ظاهر رحل و فنا انسب و اقرب است و عبارت زيارت اقبال ، شاهد اين احتمال مىشود . « 2 » و حاصل و خلاصه جواب اين است كه : اين جمله طبق نسخه‌هاى صحيح خطى « وَعَرَجْتَ بِهِ » است و امّا نسخه « بِرُوحِهِ » هم غير ثابت و بلكه به فرمايش محدّث نورى تحريف شده است ، و هم با اين بيانات دقيق ادبى صاحب \" شفاء الصدور \" ، هيچ شبهه‌اى باقى نمىماند كه مراد از روح در اين جمله ، جسم با روح است و با ادلّهء معراج جسمانى كاملًا قابل جمع و سازگار است و به هر حال ، از اين راه خللى به صحّت دعا وارد نمىشود .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 169 .\r\n( 2 ) . شفاء الصدور ، ص 109 .\r\n","page_name":" 402 ","page_number":402},
  {"content":"\r\n\r\nو مخفى نماند كه در بيان مراد از اين جمله ، علّامه متبحر سيّد صدرالدين محمّد حسنى طباطبايى وجه دقيق ديگرى را در شرح دعاى ندبه فرموده است كه چون بيش از اين ، اطاله كلام را مناسب نديديم ، از نقل آن صرف نظر شد . كسانى كه بخواهند به شرح دعاى ندبه ايشان مراجعه نمايند . « 1 »\r\n\r\n\r\n","description":"","footnote":"\r\n( 1 ) . شرح دعاى ندبه ، سيّد صدرالدين ، ص 116 .\r\n","page_name":" 403 ","page_number":403},
  {"content":"\r\n\r\n\r\n5 . دعاى ندبه و امكان انتساب آن به ائمّه عليهم السلام\r\nيكى از پرسش‌ها يا ايراداتى كه به دعاى ندبه شده ، اين است كه : چگونه ممكن است اين دعا منسوب به يكى از امامان باشد كه همه عاقل و كامل بودند ؟\r\nچگونه با اينكه هنوز امام زمان عليه السلام به دنيا نيامده بود ، در اين دعا به او مىگويند :\r\n« لَيْتَ شِعْرِي أَيْنَ اسْتَقَرَّتْ بِكَ النَّوى ، أَمْ أَيُّ أَرْضٍ تُقِلُّكَ أَوْ ثَرى ؟ ! أَبِرَضْوى أَنْتَ أَوْ ذِيطُوى ؟ بِنَفْسِي أَنْتَ مِنْ مُغَيَّبٍ لَمْ يَخْلُ مِنّا » .\r\nآيا معقول است امام ششم يا دهم يا هر امام ديگر ، به نواده‌اش كه هنوز به دنيا نيامده و غايب نشده ، بگويد : تو كجايى ؟ و اگر بگويند : امام زمان خودش براى خود ، اين دعا را خوانده و از فراق خود ناله كرده ، آن هم معقول نيست كه آن حضرت جاى خودش را نداند . . . .\r\nجواب : اوّلًا : سبحان اللَّه ! مگر كسى گفته است كه امامان گذشته اين دعا را مىخوانده‌اند و امام ششم يا دهم به حضرت صاحب الزمان عليه السلام اين خطابات را فرموده يا خود امام زمان عليه السلام به خودشان خطاب فرموده و از فراق خود ناله و ندبه كرده‌اند .\r\nعلّامه مجلسى مىفرمايد : اين دعا به سند معتبر از امام جعفر صادق عليه السلام منقول است كه فرمودند : مستحب است اين دعا را در چهار عيد بخوانند . از كجاى\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nفرمايش او ، همچنين سيّد بن طاووس و شيخ محمّد بن المشهدى و محمّد بن على بن ابى قره و بزوفرى استفاده مىشود كه ائمّه آن را مىخوانده‌اند يا امام زمان - عجل اللَّه تعالى فرجه - خودشان براى خود آن را خوانده‌اند .\r\nاز فرمايش اين بزرگان ، بيش از اين استفاده نمىشود كه دستورالعمل است براى مؤمنانى كه در عصر غيبت زندگى مىكنند ، اين دعا را در اعياد اربعه بخوانند .\r\nاين چه ربطى دارد به اينكه ائمه هدى عليهم السلام هم اين دعا را مىخوانده يا نمىخوانده‌اند ؟\r\nثانياً : مخاطب قرار دادن كسى كه هنوز به دنيا نيامده و معلوم است كه به دنيا مىآيد و نور و حقيقت وجود او آفريده شده ، اگرچه هنوز به اين بدن عنصرى تعلق نيافته ؛ ولى از كسانى كه با آن عوالم ارتباط دارند ، چه مانعى دارد ؟ مگر نه برحسب قرآن مجيد در سوره اعراف ( آيات 26 و 27 و 31 و 35 ) خداوند به بنى آدم در حالى كه هنوز وجود پيدا نكرده بودند ، خطاب فرموده است ، « 1 » يا اگر بعضى وجود داشتند ، اين خطابات كه عامّ است ؛ مثل : \" يا بنى آدم ! \" شامل همه معدومين و موجودين است .\r\nثالثاً : اين دعا ، دعاى ندبه است و در مقام ندبه ، مجازاً اين‌گونه خطابات به جا و موافق با ذوق است . گوينده خود را مانند يكى از كسانى كه در دوره غيبت زندگى مىكنند و در آتش فِراق و هجران ولى عصر عليه السلام مىسوزند و از ستمگران ، ستم و جفا مىبينند ، فرض مىكند و اين خطابات را مىنمايد و براى آن دوران و آن روزگار و آن سختىها و امتحانات كه جلو مىآيد ، ندبه مىكند ، نه اينكه واقعاً\r\n\r\n\r\n","description":"","footnote":"\r\n( 1 ) . رجوع شود به تفسير مجمع البيان ، ج 4 ، ص 409 و 412 و 415 ؛ تفسير تبيان ، م 4 ، ص 407 - 409 - 415 - 421 .\r\n","page_name":" 405 ","page_number":405},
  {"content":"\r\n\r\nبخواهد جاى امام زمان را پيدا كند .\r\nاين‌گونه خطابات در آثار ادبى بسيار است كه غايب را حاضر و بعيد را قريب و موجود نشده را موجود مىشمارند ؛ بلكه به زمان و مكان و غير ذوى العقول خطاب مىكنند و احساسات خود را اظهار يا آتش درونى را خاموش و ناراحتىها و آلام روحى را تخفيف مىدهند .\r\nغرض اين جمله‌ها ، همه تعليم ندبه و ابراز علاقه به ولى عصر و اظهار حالت انتظار است .\r\nپس هيچ مانعى ندارد و خلاف ذوق و عقل نيست اگر امامان گذشته هم اين دعاى ندبه را خوانده باشند و يا اينكه خود حضرت صاحب الزمان - ارواحنا فداه - آن را تعليم فرموده باشد . با وجود اينكه قبلًا گفتيم ، در هيچ يك از مدارك و مصادر اين دعا ديده نشده كه يكى از امامان يا خود ولى عصر عليهم السلام آن را خوانده باشند .\r\nبله ، در روايات ديگر از بعضى ائمه عليهم السلام خطاب به آن حضرت و دعا براى ايشان روايت شده است ؛ مثل روايت سُدير صيرفى كه قبلًا نقل كرديم و مثل دعاى امام زين العابدين عليه السلام براى آن حضرت در دعاى عرفه ، و مثل دعايى كه در تعقيب نماز ظهر از حضرت صادق عليه السلام روايت شده است ، از عباد بن محمّد مداينى كه گفت : در مدينه به حضور امام جعفر صادق عليه السلام شرفياب شدم ، هنگامى كه از نماز ظهر فراغت يافته ، دست‌هاى مبارك را به سوى آسمان بلند كرده و عرض مىكرد :\r\n« أَيْ سامِعَ كُلّ صَوْتٍ ! أَيْ جامِعَ كُلّ فَوْتٍ ! أَيْ بارِئَ النُّفُوسِ بَعْدَ الْمَوْتِ ! أَيْ باعِثُ ! أَيْ وارِثُ ! أَيْ سَيّدَ السّاداتِ ! أَيْ إِلهَ الْآلِهَةِ ! أَيْ جَبّارُ الْجَبابِرَةِ ! أَيْ مالِكَ الدُّنْيا وَالْآخِرَةِ ! أَيْ رَبَّ الْأَرْبابِ ! أَيْ مَلِكَ الْمُلُوكِ ! أَيْ بَطّاشُ ! أَيْ ذَا الْبَطْشِ الشَّدِيدِ ! أَيْ فَعّالًا لِما يُرِيدُ ! أَيْ مُحْصِيَ عَدَدِ الْأَنْفاسِ وَثِقْلِ الْأَقْدامِ ! أَيْ مَنِ السّرُّ عِنْدَهُ عَلانِيَةٌ ! أَيْ مُبْدِئُ ! أَيْ مُعِيدُ !\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nأَسْئَلُكَ بِحَقّكَ عَلى خِيَرَتِكَ مِنْ خَلْقِكَ وَبِحَقّهِمِ الَّذِي أَوْجَبْتَ لَهُمْ عَلى نَفْسِكَ أَنْ تُصَلّيَ عَلى مُحَمَّدٍ وَأَهْلِ بَيْتِهِ ، وَأَنْ تَمُنَّ عَلَيَّ السّاعَةَ بِفَكاكِ رَقَبَتِي مِنَ النّارِ . وَأَنْجِزْ لِوَلِيّكَ الدّاعِي إِلَيْكَ بِإِذْنِكَ ، وَأَمِينِكَ فِي خَلْقِكَ ، وَعَيْنِكَ فِي عِبادِكَ ، وَحُجَّتِكَ عَلى خَلْقِكَ عَلَيْهِ صَلَواتُكَ وَبَرَكاتُكَ وَعْدَهُ .\r\nاللَّهُمَّ أَيّدْهُ بِنَصْرِكَ وَانْصُرْ عَبْدَكَ ، وَقَوّ أَصْحابَكَ بِهِ وَصَبّرْهُمْ وَافْتَحْ لَهُمْ مِنْ لَدُنْكَ سُلْطاناً نَصِيراً ، وَعَجّلْ فَرَجَهُ وَأَمْكِنْهُ مِنْ أَعْدآئِكَ وَأَعْدآءِ رَسُولِكَ ، يا أَرْحَمَ الرّاحِمِينَ » ؛\r\n« اى شنونده هر صدا ! اى جمع كننده هر فوت ! اى آفريننده نفوس بعد از موت ! اى برانگيزنده ! اى ارث برنده ! اى آقاى آقايان ! . . . سؤال مىكنم تو را به حقّ تو بر برگزيدگانت از خلق تو و به حقى كه براى ايشان بر خودت واجب كردى ، كه درود فرستى بر محمّد و اهل بيت او ، و اينكه منّت گذارى بر من در اين ساعت به آزادىام از آتش . و وفا كن از براى ولىّ خودت كه دعوت كننده به سوى تو ، به اذن تو است و امين تو در خلق تو و عين و ديده تو در بندگان تو بر خلق تو است - بر او باد صلوات و بركات تو - كه وعده دادى او را . خدايا تأييد كن او را به نصرت خودت و يارى كن بنده‌ات را و نيرو بده به وسيله او اصحابت را و شكيبا گردان ايشان را و فتح كن براى ايشان از نزد خودت سلطنت و استيلاى يارى كننده‌اى را ( يا يارى شده ) و نزديك ساز فرج او را و مسلّط ساز او را بر دشمنان خودت و دشمنان پيغمبرت . اى رحم كننده‌ترين رحم كنندگان » .\r\n( عباد بن محمّد كه اين دعاها را شنيد ) عرض كرد : آيا براى خود دعا كردى فدايت شوم ؟ فرمود :\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n« دَعَوْتُ لِنُورِ آلِ مُحَمَّدٍ وَسابِقِهِمْ وَالْمُنْتَقِمِ بِأَمْرِ اللَّهِ مِنْ أَعْدآئِهِمْ » ؛\r\n« براى نور آل محمّد و سابق ايشان و انتقام گيرندهء به امر خدا از دشمنانشان دعا كردم » .\r\nسپس راوى خبر ، از علايم ظهور آن حضرت پرسيد و جواب شنيد و اين روايت را كه از آن استفاده مىشود مراد به ولىّ مطلق در لسان ائمه عليهم السلام حضرت صاحب الزمان عليه السلام است ، جمعى از علما - مانند شيخ طوسى در مصباح المتهجد - روايت كرده‌اند . « 1 »\r\n\r\n\r\n","description":"","footnote":"\r\n( 1 ) . رجوع شود به باب سوم ، از فصل دهم كتاب منتخب الاثر ، تأليف نگارنده .\r\n","page_name":" 408 ","page_number":408},
  {"content":"\r\n\r\n\r\n6 . دعاى ندبه و بدعت\r\nاگر كسى بگويد : دعاى ندبه بدعت است و بعد از رسول خدا و ائمه هدى عليهم السلام پيدا شده و به ايشان بسته شده و كسانى كه مهديه مىسازند و دعاى ندبه براى عوام مىخوانند و مردم را سگ امام زمان كرده و عوعو مىكنند ، اهل بدعت و دشمن امامند . آيا زمان رسول خدا صلى الله عليه و آله مهديه يا زينبيه و يا خانقاه و صومعه در اسلام بوده و آيا شرافت مؤمن سگ شدن است و يا آدم حقيقى شدن ؟\r\nجوابش اين است كه : بدعت ، وارد كردن كار و روشى است از پيش خود در برنامه‌هاى شرعيه ، كه نه بالخصوص از پيغمبر و ائمه عليهم السلام درباره آن دستورى صادر شده و نه عموم يا اطلاق دستورات و اوامر آن بزرگواران شامل آن باشد ؛ ولى دعاى ندبه :\r\nاوّلًا : چنان‌كه گفته شد بالخصوص وارد شده و اطمينان به صدورش هست و هيچ كس از پيش خود آن را نياورده و لااقل كسانى كه مىخوانند اطمينان به صدور آن دارند .\r\nثانياً : به واسطهء آنكه متضمّن حمد و سپاس خدا بر قضا و قدر او و ذكر فضايل و مناقب و مصائب اهل بيت است ، عمومات دعا و حمد و ذكر فضايل و مناقب\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nو مصائب شامل آن مىشود .\r\nثالثاً : اين دعاى ندبه را اگر شخص از پيش خود هم انشا كند و بخواند ، بدعت نيست ، مثل اينكه خطبه يا قصيده‌اى مشتمل بر اين مطالب انشا كند و مانند « دوازده امام خواجه » آن را براى مردم بخواند ، يا مردم آن را بخوانند . اين نه خلاف سنّت پيغمبر اكرم صلى الله عليه و آله است و نه بدعت و نه وارد كردن چيزى است در دين . اين همان اجراى تعاليم و برنامه‌هاى دين است كه به حسب صور و مصاديق و مظاهر ، مختلف مىشود .\r\nو امّا ساختن مهديه و منتظريه و قائميه نيز بدعت نيست مانند حسينيه ؛ « 1 » زيرا اگر ما براى ذكر فضايل و مناقب ، خانه‌اى بسازيم و آنجا را « دارالفضايل » بناميم ، يا براى قرائت قرآن و تعليم تجويد خانه‌اى به نام « دارالقرائة » يا « دارالحفّاظ » بنا كنيم ، يا براى تعلّم و آموزش علوم اسلامى و فقه و تفسير و حديث ، خانهء ديگر و اسم آن را « مدرسه » بگذاريم ، يا براى مطالعه و قرائت كتب « دارالكتب » يا « كتابخانه » درست كنيم ، يا براى رسيدگى به حال فقرا و مستمندان و جمع آورى اعانه ، محلى به نام خانهء نيكوكارى بسازيم يا « دار الايتام » يا پرورشگاه يا بيمارستان يا زايشگاه - قربة الى اللَّه تعالى - تأسيس كنيم همه مشروع و اجراى دستورات اسلام و برنامه‌هاى دين و اطاعت اوامر :\r\n\r\n\r\n","description":"","footnote":"\r\n( 1 ) . مؤيد مشروع بودن اين ابنيه براى ذكر فضايل و گريه در مصائب پيغمبر و اهل بيت عليهم السلام اين‌است كه : حضرت اميرالمؤمنين براى حضرت فاطمه زهرا عليهما السلام در بقيع بيت الاحزان بنا فرمود و سيدهء نساء عالميان وقتى صبح مىكرد ، با حسنين عليهما السلام به آنجا مىرفت و تا شب در آنجا مىگريست . هنگامى كه شب مىشد ، اميرالمؤمنين عليه السلام مىآمد و آن مظلومه محزونه را به منزل مىآورد ( بيت الاحزان ، ص 73 ) .\r\n","page_name":" 410 ","page_number":410},
  {"content":"\r\n\r\n« وَتَعاوَنُوا عَلَى الْبِرّ وَالتَّقْوى » ؛ « 1 »\r\n« همكارى و معاونت كنيد بر نيكى و پرهيزكارى » .\r\n« وَلْتَكُنْ مِنكُمْ أُمَّةٌ يَدْعُونَ إِلَى الْخَيْرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنكَرِ » ؛ « 2 »\r\n« و بايد بوده باشد از شما گروهى كه مىخوانند به سوى خير ، و امر مىكنند به معروف و نهى مىكنند از منكر » .\r\n« إِنَّ اللَّهَ يَأْمُرُ بِالْعَدْلِ وَالْإِحْسانِ » ؛ « 3 »\r\n« به درستى كه خدا فرمان مىدهد به عدل و احسان » .\r\nو اوامر ديگر است .\r\nمجرد اينكه در عصر پيغمبر صلى الله عليه و آله اين بناها نبوده ، دليل بدعت نمىشود .\r\nبله ! اگر غرض كسى از اين بناها ، ايجاد تفرقه بين مسلمانان و تشعّب و دودستگى و اغراض شخصى و فردى و هم‌چشمى و رقابت و سوء استفاده و جاه‌طلبى باشد ، البته مذموم است ، و اگر به قصد منصرف ساختن مسلمانان از مساجد و ايجاد ما به الامتياز مذهبى و اجراى برنامه‌هاى غير مشترك و غير وارد و خواندن اوراد و اذكارى كه نرسيده ( مثل ذكر جبرئيليه يا يونسيه به عدد مخصوص و امثال آن ) محلى مثل خانقاه بسازد ، بدعت و ضلالت است .\r\nغرض اين دو جهت را نبايد با هم اشتباه كرد ، و بايد متوجّه بود كه دارالحفاظ و دارالضيافه و دارالمعلمين يا دارالوعاظ يا حسينيه و مهديه ، با خانقاه و صومعه خيلى فرق دارد . اينجا ( خانقاه ) مركز يك فرقهء خاصّ و دسته‌اى است كه ملتزم به\r\n\r\n\r\n","description":"","footnote":"\r\n( 1 ) . سوره مائده ، آيه 2 .\r\n( 2 ) . سوره آل‌عمران ، آيه 104 .\r\n( 3 ) . سوره نحل ، آيه 90 .\r\n","page_name":" 411 ","page_number":411},
  {"content":"\r\n\r\nطريقه مخصوص و شيخ و پيرو و مرشد و سلسله‌اى شده‌اند كه از شرع نرسيده است و آنجا يك مركز آزاد براى همه و بدون قيد و شرط است .\r\nمع ذلك چون مقام ، مقام بيان حقيقت است ، تذكّر مىدهم كه حفظ مركزيت مساجد - كه خانهء خدا و خانهء عموم مسلمانان است - لازم است و همه بايد با هم در عمران مساجد به جماعات و مجالس دعا و وعظ و تبليغ و قرائت قرآن و غير اينها همكارى كنند تا باشكوه‌ترين اجتماعات دينى در مساجد تشكيل شود و قدر و منزلت مسجد محفوظ بماند . و اگر اين مؤسسات را هم به نام آن حضرت در مسجد قرار دهند يا رواقى از رواق‌هاى مسجد را به اين عنوان بنامند ، يا آنكه مدارس و مراكز تبليغى تأسيس كنند و به نام جامع المهدى يا مسجد المهدى يا رواق صاحب الامر ، يا مدرسة المهدى و مكتبة المهدى بنامند ، و در موقع خواندن دعاى ندبه يا كميل يا ادعيه ديگر از آنجا استفاده كنند ، مناسب‌تر و با نظر مبارك خود آن حضرت موافق‌تر است ، به علاوه در تأسيس اين اماكن ، وضع محيطها و مساجد و مناسبت‌ها را هم بايد در نظر گرفت .\r\nامّا اينكه نوشته شده : بعضى خود يا ديگران را سگ امام مىشمارند و شرافت مؤمن به اين است كه آدم حقيقى باشد نه سگ .\r\nجواب اين است كه : هيچ كس نمىگويد مؤمن سگ است ، و اين عبارات كه من سگ درگاه خدا يا سگ در خانهء پيغمبر يا امام هستم ، معنايش اين نيست كه من سگ هستم . اين الفاظ معناى لطيف و دل پسندى دارد كه خود به خود در ذهن شنونده وارد مىشود و لذا كسى جز شما به گويندهء آن اعتراض نمىكند كه چرا خود را سگ خواندى و چرا دروغ گفتى . غرض اين است كه همان‌گونه كه سگ در خانهء صاحبش را رها نمىكند و اگر او را براند و دور كند به جاى ديگر روى نمىآورد و وفا و حق‌شناسى دارد و پاس احترام ولىّ نعمت خود را نگاه مىدارد و از صاحبش\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nو خانه‌اش دفاع مىكند و عنايت كم و لقمهء نان صاحبش را بر سفره‌هاى چرب ديگران بر مىگزيند ، من هم بر سر كوى شما مقيم شده و در خانهء شما را رها نمىكنم ، و به پاسبانى منزل محبوب و مراد خود افتخار مىكنم .\r\nاين تعبير بسيار عرف پسند و شيرين و عاطفى و مهيّج است و در اشعار شعرا و اهل ذوق عرب و عجم ، بسيار است كه در درگاه خدا ، يا پيغمبر يا امام ، حقيرانه خود را سگ مىشمارند ؛ مانند اين اشعار :\r\n لقمهء نانى به اين سگ كن عطا * كم نگردد از عطايت اى خدا\r\nشاها چو تو را سگى ببايد * گر من بودم آن سگ تو شايد\r\nهستم سگكى ز حبس جسته * بر شاخ گل هوات بسته\r\nاز مدح تو با قلادهء زر * زنجير وفا به حلقم اندر\r\nخود را به قبول رايگانت * بستم به طويلهء سگانت\r\nافكن نظرى بر اين سگ خويش * سنگم مزن و مرانم از پيش\r\nمن سگ اصحاب كهفم بر در پاكان مقيم * نيم نانى مىرسد تا نيم جانى در تن است \r\nو اين ضعيف هم در منظومهء مناجات على عليه السلام خطاب به آن حضرت عرض كرده‌ام :\r\n بستهء سنبل گيسوى توام * فخرم اين بس كه سگ كوى توام \r\nنابغه علم و ادب و افتخار جامعه شيعه و اسلام ، شيخ بهاء الدين عاملى قدس سره براى كسى مثل شاه عباس كبير از بين تمام القاب شاهانه اين لقب را برگزيده و در آغاز كتاب \" جامع عباسى \" چنين مىفرمايد :\r\n« چون توجّه خاطر ملكوت ناظر اشرف اقدس ، كلب آستان على بن ابىطالب عليه السلام شاه عباس الحسينى الموسوى . . . »\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nبه نظر ما اين جملهء « كلب آستان على بن ابىطالب عليه السلام » براى معرفى شاه عباس كبير از تمام القاب نفرت‌انگيز و پر از مبالغه‌اى كه براى شاهان صفوى و سلاطين ديگر گفته شده ، دلپذيرتر و ارزنده‌تر و جذاب‌تر است و لطفى كه در اين جمله به كار رفته در هيچ يك از عناوينى كه در ابتداى كتاب‌ها براى پادشاهان نوشته شده ، وجود ندارد .\r\nهم اكنون از تاريخ وفات عضد الدوله ديلمى قريب يك هزار و بيست سال مىگذرد ، و اين افتخار در ضمن مفاخر او در كتاب‌ها نوشته مىشود كه در روى سنگ قبر او در نجف اشرف ، در جوار مرقد مطهر مولاى متقيان على عليه السلام اين آيه نوشته شده :\r\n« وَكَلْبُهُم باسِطٌ ذِراعَيْهِ بِالْوَصِيدِ » . « 1 »\r\nمع ذلك ، ما نمىگوييم : گويندگان همه اين‌گونه الفاظ را در هر مجلس و منبر ، يا در هر شعر و قصيده تكرار كنند و از طريق بلاغت و تكلم به مقتضاى حال بيرون روند .\r\n\r\n\r\n","description":"","footnote":"\r\n( 1 ) . سوره كهف ، آيه 18 .\r\n","page_name":" 414 ","page_number":414},
  {"content":"\r\n\r\n\r\n7 . دعاى ندبه و آيه : « وَاجْعَل لِى لِسانَ صِدْقٍ فِي الْآخِرِينَ »\r\nايراد ديگرى به متن دعاى ندبه شده است كه : اين جمله كه راجع به حضرت ابراهيم - على نبينا و آله و عليه السلام - مىگويد :\r\n« وَسَأَلَكَ لِسانَ صِدْقٍ فِي الْآخِرِينَ ، فَأَجَبْتَهُ وَجَعَلْتَ ذلِكَ عَلِيّاً » .\r\nبا قرآن مخالف است ؛ يعنى حضرت ابراهيم از تو سؤال كرد براى او زبان راستى قرار دهى در آيندگان ، پس اجابت كردى او را و قرار دادى آن را علىّ و اين افترا به قرآن و حضرت ابراهيم است ؛ زيرا حضرت ابراهيم ، چنان‌كه در قرآن سوره شعرا آيه 84 گفته : « وَاجْعَل لِى لِسانَ صِدْقٍ فِي الْآخِرِينَ » و مقصود او اين بوده است كه آيندگان از امم دربارهء او خوش‌گفتار باشند و دروغ به او نبندند و تهمت‌هايى كه به حضرت داوود و سليمان و عيسى عليهم السلام زدند به او نزنند و خدا او را اجابت كرده و تمام امّت‌ها ، چه يهود و چه نصارى و چه مسلمين ، به حضرت ابراهيم خوش‌بين و او را قبول دارند ، و او را بت شكن مىدانند و اين تناسبى با جمله « وَجَعَلْتَ ذلِكَ عَلِيّاً » ندارد . خدا در كجاى قرآن حضرت ابراهيم يا مقصود او را على قرار داد ؟ اصلًا « او را على قرار دادى » معنى ندارد . بله مقصود از « عليّاً » در سوره مريم ارتفاع\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nو بلندى است براى گفتار تمام انبيا .\r\nجواب : اين جملهء دعاى ندبه از قرآن اقتباس شده و دليل بر قوّت متن آن است .\r\nشما در آيه 49 و 50 از سوره مريم و آيه 83 و 84 سوره شعرا دقت كنيد و ببينيد دعاى ندبه با اين لطف تعبير چگونه مضمون اين آيات را بيان مىكند و قرآن و دعاى ندبه هر دو يك حقيقت را مىپرورانند و هيچ‌گونه مخالفتى با هم ندارند .\r\nدر سوره شعرا آيه 83 و 84 ، از حضرت ابراهيم نقل مىفرمايد كه اين‌گونه از خدا مسألت كرد :\r\n« رَبّ هَبْ لِى حُكْماً وَأَلْحِقْنِى بِالصّالِحِينَ * وَاجْعَلْ لِى لِسانَ صِدْقٍ فِي الْآخِرِينَ » ؛\r\n« پروردگارم مرا حكمى عطا كن و به شايستگان ملحق ساز ، و براى من زبان راستى در آيندگان قرار ده » .\r\nو در سوره مريم آيات 49 و 50 مىفرمايد :\r\n« فَلَمّا اعْتَزَلَهُمْ وَما يَعْبُدُونَ مِن دُونِ اللَّهِ وَهَبْنا لَهُ إِسْحاقَ وَيَعْقُوبَ وَكُلًاّ جَعَلْنا نَبِيّاً * وَوَهَبْنا لَهُمْ مِنْ رَحْمَتِنا وَجَعَلْنا لَهُمْ لِسانَ صِدْقٍ عَلِيّاً » ؛\r\n« چون ابراهيم از آنها و آنچه كه غير از خدا مىپرستيدند كناره گيرى كرد ، اسحق و يعقوب را به او بخشيديم و همه را نبىّ گردانيديم و از رحمت خودمان به آنها بخشيديم و براى ايشان ( يعقوب و اسحاق و ابراهيم ) لسان صدق علىّ قرار داديم » .\r\nحال ملاحظه فرماييد جمله‌اى كه در دعاى ندبه است ، مضمون همين آيات است و هيچ مخالفتى با قرآن در آن تصور نمىشود .\r\nشما چطور اين جمله را با قرآن مخالف مىگيريد ؟ بر حسب اين آيات ، نه سؤال حضرت ابراهيم از خدا قابل انكار است و نه اجابت خدا ، شما مىگوييد\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nمقصود از « علياً » در سوره مريم ارتفاع و بلندى براى گفتار تمام انبيا است ، تا اين دو آيه را از هم جدا كنيد . چرا ضمير « لَهم » را به مرجعى كه بايد طبق سياق كلام به آن ارجاع داد ، ارجاع نمىدهيد ؟\r\nچرا قرآن را مطابق ميل خودتان تفسير مىكنيد و جملهء دعا را به نحو ديگر معنى مىنماييد ، تا مخالفت درست شود و دليل بر بىاعتبارى دعاى ندبه بتراشيد ، و جمله‌اى را كه حقّاً دليل اعتبار دعا است دليل بىاعتبارى آن قرار مىدهيد ؟\r\nعجيب است ؛ شما بفرماييد : مراد از اين آيات قرآن اين است كه ابراهيم از خدا خواست كه ذكر نيك او در بين امم باقى و نام نيكش بر زبان‌ها جارى باشد و خدا هم اين دعا را مستجاب گردانيد و نام نيك او را بلند ، و اسم و آوازهء او را على قرار داد و اين جملهء دعا را هم به همين معنى حمل كنيد ، و « وَجَعَلْتَ ذلِكَ عَلِيّاً » را چنان‌كه در آيه « لِسانَ صِدْقٍ عَلِيّاً » به معنى على عليه السلام نگفتيد ، در جمله دعا هم نگوييد ، مختاريد . امّا چرا قرآن را به يك نحو معنى مىكنيد و دعاى ندبه را نحو ديگر ، و بعد مىگوييد : دعا با قرآن مخالف است ؟ !\r\nچرا مىگوييد : « جَعَلْنا لَهُمْ لِسانَ صِدْقٍ عَلِيّاً » كه امتيازى براى حضرت ابراهيم و اسحاق و يعقوب در بين انبياى گذشته است ، ارتفاع و بلندى گفتار تمام انبيا است ، و آيه را بر خلاف ظاهرش تفسير مىكنيد ؟ به علاوه اگر هم مربوط به تمام انبيا باشد ، چه اشكالى دارد كه اعلام اجابت دعاى حضرت ابراهيم نيز در اينجا مراد باشد ؟ مگر دعاى ابراهيم نبايد مستجاب شود ؟\r\nبه هر حال يا به اين نحو بگوييد ، يا به تفسير مراجعه كنيد و احاديث و روايات اهل بيت عليهم السلام را در تفسير قرآن بپذيريد و روايت على بن ابراهيم قمى ، از پدرش ابراهيم بن هاشم ، از حضرت امام حسن عسكرى عليه السلام را ملاحظه كنيد كه امام\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nمىفرمايد : « وَجَعَلْنا لَهُمْ لِسانَ صِدْقٍ عَلِيّاً » يعنى اميرالمؤمنين - صلوات اللَّه عليه - . « 1 » اگر اين حديث را در تفسير آيه مستند قرار دهيم كه طبق احاديث متواترهء ثقلين و « امان و سفينه » و غير اينها ، بايد همين حديث را مستند تفسير قرار بدهيم ، باز هم آيه و جملهء دعا با هم مطابق و موافقند ، و باز هم اين جمله چون موافق با قرآن و تفسير آن مىشود ، بر اعتبار دعا مىافزايد .\r\nپس معلوم شد كه به هر نحو در تفسير آيه بگوييم ، اين موضوع تأييد مىشود كه اين جملهء دعا از كتاب خدا اخذ شده و با قرآن مجيد موافق است .\r\n\r\n\r\n","description":"","footnote":"\r\n( 1 ) . تفسير صافى ، م 2 ، ص 47 ؛ تفسير نورالثقلين ، ج 3 ، ص 339 .\r\n","page_name":" 418 ","page_number":418},
  {"content":"\r\n\r\n\r\n8 . قرآن مجيد و جمله : « وَ أَوْطَأْتَهُ مَشارِقَكَ وَمَغارِبَكَ »\r\nاشكال ديگرى كه به متن دعاى ندبه كرده‌اند اين است كه جمله : « وَأَوْطَأْتَهُ مَشارِقَكَ وَمَغارِبَكَ » كه مىگويد پيغمبر را داخل كردى به تمام مشرق‌ها و مغرب‌ها ، با آيه اوّل سوره أسرى مخالف است ؛ زيرا خدا در اين آيه مىفرمايد :\r\n« سُبْحانَ الَّذِى أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصى » « 1 »\r\nيعنى منزّه است خدايى كه سير داد بندهء خود را از مسجد الحرام تا مسجد اقصى ، نه تمام مشرق‌ها و مغرب‌ها و ثانياً زمين ، مشرق‌ها و مغرب‌ها دارد ؛ امّا براى خدا مشرق‌ها و مغرب‌ها نيست ؛ زيرا خدا همه جا هست و مكان ندارد . گويندهء دعاى ندبه خدا را در وسط مشرق‌ها و مغرب‌ها قرار داده .\r\nجواب از اين اشكال اين است كه :\r\nاوّلًا : لفظ مشارق و مغارب در اين مقامات ، صريح در اينكه مراد تمام مشارق\r\n\r\n\r\n","description":"","footnote":"\r\n( 1 ) . سوره اسراء ، آيه 1 .\r\n","page_name":" 419 ","page_number":419},
  {"content":"\r\n\r\nو مغارب است ، نيست . مثل اينكه مىگوييم : فلانى سفر دريا كرده و حيوانات دريايى را ديده يا به فلان شهر رفت و مردم آن شهر را ديد ، يا مناظر فلان قارّه را تماشا كرد ، يا مملكت شما را ديد ، كه غرض اين است كه از اين نقاط ديدن كرده و از وضع فلان شهر يا مناظر فلان قاره يا اوضاع فلان مملكت با اطّلاع است . در اين جمله نيز ممكن است مراد اين باشد كه خدا آن حضرت را در مشارق و مغارب وارد گردانيد . بله البته بايد به قدرى باشد كه اين اطلاق كه معرض توهّم تمام افراد است ، حُسن استعمال داشته باشد .\r\nثانياً : اين مشارق و مغارب ، مشارق و مغارب زمين نيست ؛ زيرا مردم ديگر هم اين مشارق و مغارب را كم و بيش ديده‌اند و امتيازى براى رسول اكرم صلى الله عليه و آله نمىشود ، بلكه مراد از اين مشارق و مغارب ، مشارق و مغارب كرات و ستارگان و شموس و كهكشان‌ها و عوالمى است كه پيغمبر صلى الله عليه و آله را خدا بر آنها سير داد و امكان دارد كه مراد هم مشارق و مغارب تمام آنها باشد ؛ زيرا با اعجاز ، همان‌طور كه سير دادن آن حضرت به اكثر اين مشارق و مغارب امكان پذير است ، به تمام آنها نيز امكان دارد .\r\nبنابراين ، اگر مراد از « إِلَى الْمَسْجِدِ الْأَقْصى » در آيه شريفه بيت المقدس باشد ، با اين جمله منافات ندارد ؛ زيرا اين جمله به جريان معراج از بعد از مسجد اقصى اشاره مىكند ، و آيات و اخبار ديگر را شرح مىدهد . و اگر مراد از مسجد اقصى در آسمان باشد « 1 » كه خدا پيغمبر صلى الله عليه و آله را به آنجا سير داد ، پس سير به مشارق و مغارب كرات ديگر براى آن حضرت حاصل شد و اين جمله موافق با مضمون همين آيه نيز هست .\r\nبه هر حال و به هر نحو كه آيه تفسير شود ، به هيچ وجه دلالت بر عدم ورود\r\n\r\n\r\n","description":"","footnote":"\r\n( 1 ) . به كتب تفاسير مراجعه شود .\r\n","page_name":" 420 ","page_number":420},
  {"content":"\r\n\r\nپيغمبر صلى الله عليه و آله به مشارق و مغارب ندارد و مخالفتى بين دعا و قرآن از اين نظر فرض نمىشود .\r\nو امّا جواب اشكال دوم : اگر كسى اندك ذوق و آشنايى به ادب و لسان عرب و عجم داشته باشد ، مىداند معنى اين اضافه اين نيست كه خدا هم داراى مشرق‌ها و مغرب‌ها است ، بلكه مقصود از اين اضافه ، اضافه شىء است به مالك و صاحب و مربّى و صانع و خالقش ، مثل اينكه مىگوييم : « سَمائُكَ وَأَرْضُكَ وَبَحْرُكَ وَبَرُّكَ » ؛ يعنى آسمان و زمين تو و برّ و بحر تو . اين معنايش اين نيست كه ذات خدا آسمان و زمين ، دريا و خشكى دارد ، يا اينكه آسمان و زمين و برّ و بحر مكان خدا است ، بلكه معنايش اين است كه او مالك و صاحب اختيار و خالق آنها است . مشارق و مغارب هم چون از آيات خدا است ، به خدا اضافه مىشود ؛ زيرا او جاعل و قرار دهندهء نظام مشارق و مغارب و پديد آورندهء همه است ، و اگر كسى اين معنى را كه بر ذوق هيچ كس حتى عوام هم پوشيده نيست ، ملتفت نشود واقعاً جاى تعجب است .\r\n\r\nيك نكته راجع به قرآن\r\nاين جمله « وَأَوْطَأْتَهُ مَشارِقَكَ وَمَغارِبَكَ » هم ، جمله‌اى است كه از قرآن اقتباس شده ، از آيه :\r\n« رَبُّ السَّماوَاتِ وَالْأَرْضِ وَما بَيْنَهُما وَرَبُّ الْمَشارِقِ » ؛ « 1 »\r\n« پروردگار آسمان‌ها و زمين و آنچه ميان آنها است و پروردگار مشرق‌ها » .\r\nو نيز آيه :\r\n\r\n\r\n","description":"","footnote":"\r\n( 1 ) . سوره صافات ، آيه 5 .\r\n","page_name":" 421 ","page_number":421},
  {"content":"\r\n\r\n« فَلآ أُقْسِمُ بِرَبّ الْمَشارِقِ وَالْمَغارِبِ » ؛ « 1 »\r\n« پس نه قسم به پروردگار مشرق‌ها و مغرب‌ها » .\r\nو اين دو آيه و آيه :\r\n« وَأَوْرَثْنا الْقَوْمَ الَّذِينَ كانُوا يُسْتَضْعَفُونَ مَشارِقَ الأْرْضِ وَمَغارِبَها » ؛ « 2 »\r\n« و به ارث داديم قومى را كه استضعاف مىشدند ، مشرق‌هاى زمين و مغرب‌هاى آن » .\r\nاز معجزات علمى قرآن شمرده شده است ؛ زيرا با اينكه در عصر نزول قرآن ، كرويت زمين و ساير كرات كشف نشده بود و زمين را ساكن و مركز مىدانستند ، و براى آن يك مشرق و مغرب حقيقى بيشتر تصور نمىكردند و از قارّهء جديد اطلاع نداشتند ، اين آيات از مشارق و مغارب حقيقى زمين و كرات ديگر و منظومه‌هاى شمسى خبر مىدهد ، و اعلام مىدارد كه به طور دائم و متوالى و متعاقب به واسطهء كرويت زمين و حركت آن به دور خود ، طلوع آفتاب بر هر نقطه‌اى از نقاط ارض ، حقيقتاً مستلزم غروب آن از نقطه ديگر است تمام نقاط زمين ، مشرق و مغرب حقيقى مىشود .\r\nدر ضمن ، اين آيات از نظام واحدى كه در تمام اين كرات و از مشارق و مغارب صدها ميليون كره و منظومه و كهكشان برقرار است خبر مىدهد و نيز خبر مىدهد كه پروردگار و به وجود آورندهء اين نظم محيرالعقول ، خداى واحد يگانه است و اين معانى در اخبار نيز مطرح شده و اهل بيت رسالت عليهم السلام هم كه مفسر قرآن هستند ، از آن خبر داده‌اند « 3 » كه اينجا محل بيان تفصيلات آن نيست .\r\n\r\n\r\n","description":"","footnote":"\r\n( 1 ) . سوره معارج ، آيهء 40 .\r\n( 2 ) . سوره اعراف ، آيهء 137 .\r\n( 3 ) . صحيفه سجاديه ، « دعائه عند الصباح و المساء » ؛ وسائل ، ج 1 ، ب 116 ، ص 237 .\r\n","page_name":" 422 ","page_number":422},
  {"content":"\r\n\r\n\r\n9 . دعاى ندبه و علم پيغمبر و امام\r\nايراد ديگرى كه شده است اين است كه در دعاى ندبه مىگويد :\r\n« وَأَوْدَعْتَهُ عِلْمَ ما كانَ وَما يَكُونُ إِلَى انْقِضآءِ خَلْقِكَ » ؛\r\n« علم آنچه بوده و خواهد بود را تا انقراض عالم به او سپردى » .\r\nدر حالى كه چند جاى قرآن ضد اين جمله است ؛ در يك جا قرآن فرموده :\r\n« يَسْئَلُونَكَ عَنِ السّاعَةِ أَيّانَ مُرْسيها قُلْ إِنَّما عِلْمُها عِندَ رَبّى » ؛ « 1 »\r\n« من كه پيغمبرم ، علمى به وقت قيامت ندارم » .\r\nو در آخر سوره لقمان مىفرمايد :\r\n« إِنَّ اللَّهَ عِندَهُ عِلْمُ السّاعَةِ وَيُنَزّلُ الْغَيْثَ وَيَعْلَمُ ما فِي الْأَرْحامِ وَما تَدْرِى نَفْسٌ ماذا تَكْسِبُ غَداً وَما تَدْرِى نَفْسٌ بِأَيّ أَرْضٍ تَمُوتُ » ؛\r\n« همانا علم به ساعت ( قيامت ) نزد خدا است ، و او باران را فرو بارد و او آنچه در رحم‌هاى آبستن ( نر و ماده و زشت و زيبا ) است مىداند و هيچ كس نمىداند كه فردا چه خواهد كرد و هيچ كس نمىداند كه در كدام\r\n\r\n\r\n","description":"","footnote":"\r\n( 1 ) . سوره اعراف ، آيه 187 . و اين معنايى كه از آيه شده معناى مفهومى است ، نه منطوقى و اعتبار معنى مفهومى مورد خلاف است .\r\n","page_name":" 423 ","page_number":423},
  {"content":"\r\n\r\nسرزمين مرگش فرا مىرسد پس خدا به همه چيز خلايق عالم و آگاه است » .\r\nكه علم اين پنج چيز را خدا منحصر به خود قرار داده و حضرت امير عليه السلام در نهج البلاغه ، خطبهء 128 فرموده : اين پنج چيز را نه پيغمبر مىداند ، و نه وصى او و در سوره توبه فرموده :\r\n« وَمِنْ أَهْلِ الْمَدِينَةِ مَرَدُوا عَلَى النّفاقِ لا تَعْلَمُهُمْ وَنَحْنُ نَعْلَمُهُمْ » ؛ « 1 »\r\n« بعضى از مردم مدينه ثابت بر نفاقند تو نمىدانى ، ما كه خدايم مىدانيم » .\r\nو در سوره مطففين فرموده :\r\n« وَما أَدْريكَ ما سِجّينٌ * وَما أَدْريكَ ما عِلّيُّونَ » ؛ « 2 »\r\n« تو نمىدانى سجين و عليين چيست » .\r\nو در سوره احقاف آيه 9 فرموده :\r\n« وَما أَدْرِي ما يُفْعَلُ بِى وَلا بِكُمْ إِنْ أَتَّبِعُ إِلّا ما يُوحى » ؛\r\n« بگو نمىدانم با من و شما چه خواهد شد ، من پيروى نمىكنم مگر آنچه وحى شود » .\r\nو در سوره اسرى فرموده :\r\n« وَما أُوتِيتُمْ مِنَ الْعِلْمِ إِلّا قَلِيلًا » ؛ « 3 »\r\n« عطا نشد به شما مگر كمى از علم » .\r\nو در سوره كهف آيه 24 وارد شده كه از رسول خدا سؤالى كردند و گفت :\r\nجواب مىدهم ، ولى ان شاء اللَّه نگفت ، پس تا چهل روز وحى نيامد ، و رسول خدا\r\n\r\n\r\n","description":"","footnote":"\r\n( 1 ) . سوره توبه ، آيه 101 .\r\n( 2 ) . سوره مطفّفين ، آيه 8 و 19 .\r\n( 3 ) . سوره اسراء ، آيه 85 .\r\n","page_name":" 424 ","page_number":424},
  {"content":"\r\n\r\nندانست جواب گويد .\r\nپس اگر علم « ما كان و ما يكون » داشت ، جواب مىداد ، پس اين جمله ضدّ قرآن است .\r\nجواب :\r\nاين جمله ، در روايات بسيار ، به همين لفظ يا مانند آن وارد شده و مىتوان نسبت به صدور آن دعواى تواتر اجمالى نمود ، پس صدور اين متن و دلالت آن بر اينكه پيغمبر و ائمه عليهم السلام داراى علم « ما كان و ما يكون » مىباشند ، قابل انكار نمىباشد و وجود آن در دعاى ندبه ، سبب ضعف آن نمىگردد .\r\nدر كتاب كافى و وافى بابى است به اين عنوان :\r\n« باب انّ الائمة عليهم السلام يعلمون علم ما كان و ما يكون ، و انّه لا يخفى عليهم الشىء صلوات اللَّه عليهم » ؛\r\n« باب اينكه امامان عليهم السلام مىدانند علم آنچه بوده و آنچه خواهد بود و اينكه پنهان نمىگردد از ايشان چيزى ، درود خدا بر ايشان » .\r\nعلاوه بر ابواب ديگر و روايات زياد ، ساير كتب حديث نيز همه عنوان اين باب را تأييد مىكنند .\r\nو اگرچه مسألهء علم پيغمبر و امام ، از مباحث مهم و پيچيده است ، ولى اهل فن و كسانى كه آشنا به علوم اهل بيت ، و حديث شناس مىباشند ، اطراف و جوانب آن را روشن ساخته و در كتب حديث و همچنين كتاب‌هايى كه بالخصوص در علم امام و حدود آن تأليف شده « 1 » توهم تنافى بين روايات و ظواهر بعضى از آيات قرآن رفع\r\n\r\n\r\n","description":"","footnote":"\r\n( 1 ) . مانند كتاب « معارف السلمانى بمراتب الخلفاء الرحمانى » كه نسخهء چاپى آن در كتابخانه‌جامع مرحوم آيت اللَّه العظمى آقاى بروجردى قدس سره در قم موجود است ، و كتاب « علم الامام » كه ترجمهء آن نيز با مقدمه ارزنده‌اى از علّامه قاضى طباطبايى طبع شده است .\r\n","page_name":" 425 ","page_number":425},
  {"content":"\r\n\r\nشده است ، و چگونه مىشود كه اين روايات كه به صدورشان يقين داريم ، اگر مخالف با قرآن باشند ، از امام عليه السلام كه اعلم مردم به علوم و مقاصد قرآن است صادر شده باشد .\r\nمضافاً بر اينكه در همين پنج موردى كه شما گمان كرده‌ايد آيه دلالت بر عدم تعلق علم امام به آن دارد ، به طور مسلّم در موارد بسيار ، پيغمبر و ائمه - صلوات اللَّه عليهم - خبر داده‌اند ، و بلكه بر حسب قرآن ، از اين موارد ملائكه و انبيا خبر داده و انبياى گذشته از انبياى آينده خبر داده‌اند و همچنين علم آجال خلق در نزد ملك الموت است .\r\nلذا بايد گفت حتى آيه : « إِنَّ اللَّهَ عِندَهُ عِلْمُ السّاعَةِ » با وجود اين قرائن معلوم ، اين‌گونه ظهورى را كه شما گمان مىكنيد ندارد .\r\nپس در طرح پرسش در اين موضوع بايد سؤال از مفاد و تفسير اين آيات كرد به اين بيان :\r\nسؤال :\r\nبا اينكه به طور قطع و يقين ، و بر حسب تواريخ مسلّم و احاديث معتبر بين اهل اسلام و آيات قرآن مجيد ، پيغمبران و ملائكه و ائمه عليهم السلام از موارد مذكور در همين آيه مانند :\r\n« ما فِي الْأَرْحامِ » ؛\r\n« آنچه كه در رَحم‌ها است » .\r\nآجال و آيندهء اشخاص خبر داده‌اند ، پس مراد از اين آيه و ساير آياتى كه ظاهر آن ، نفى علم غيب از غير خدا و اختصاص آن به خداوند متعال است ، چيست ؟\r\nو معنى اختصاص علم اين امور به خدا - با اينكه به قول ابن ابى الحديد معتزلى در شرح نهج البلاغه ، ج 2 ، ص 362 - در شرح خطبهء 126 كه ايرادكننده به آن استشهاد\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nكرده ، خدا پيغمبرش را از حوادث آينده خبر داد ، مانند اينكه فرمود :\r\n« سَتَفْتَحُ مَكَّةَ » ؛\r\n« به زودى مكّه را فتح خواهى كرد » .\r\nيا پيغمبر ، وصى خود را از آينده و فردايش خبر داد مانند :\r\n« سَتُقاتِلُ النّاكِثِينَ » ؛\r\n« به زودى با پيمان شكنان جنگ خواهى كرد » .\r\nچه مىباشد ؟\r\nجواب مىدهيم : اين آيات بر دو دسته هستند ؛ يك دسته آياتى هستند كه ظاهر آن به طور اجمال ، اختصاص علم غيب به خدا است كه اطلاق يا عمومشان ، مخصص و مقيد شده است به آيه : « إِنَّ اللَّهَ عِندَهُ عِلْمُ السّاعَةِ » و پس از اين تخصيص كه به حكم « القرآن يخصّص بعضه بعضاً كما يفسّر بعضه بعضاً » مسلّم و معتبر است ، مىگوييم :\r\nتفسير آيه به نحوى صحيح است كه با آن علم ضرورى بديهى و اخبار پنجگانه به موجب تاريخ و حوادث و وقايع كثير ثابت و محرز است و قابل انكار نيست و كتاب و سنّت هم آن را تأييد مىكند .\r\nپس در تفسير اين آيات اگر نگوييم از آيات متشابه است ، تفسير صحيح اين است كه با آنچه خارجاً وقوع يافته موافق باشد و از ظاهر لفظ و كلام نيز عرفاً خارج نباشد .\r\nو اين به يكى از چند وجه ممكن است : « 1 »\r\n\r\n\r\n","description":"","footnote":"\r\n( 1 ) . بعضى از وجوهى كه ذكر مىشود ، با بعضى ديگر متّحد است ولى از نظر واضح شدن مطلب با عبارات و بيان ديگر نيز جداگانه و على حده نوشته شده ، چنان‌كه اگر كسى در اين وجوه دقت كند ، براى او جواب اشكالاتى كه در هر دو دسته از آيات تصور شده ، واضح مىشود .\r\n","page_name":" 427 ","page_number":427},
  {"content":"\r\n\r\nوجه اوّل :\r\nمراد از علم غيب مختص به ذات الوهيت ، علم غيب ذاتى است كه عين ذات او و قديم است و به افاضه و اعطاى كسى نيست و در عرض آن علمى و عالمى فرض نمىشود و مراد از علم پيغمبر و امام ( چه علم حضورى و چه علم حصولى اشائى باشد ) آن علمى است كه به طريق الهام يا وسايل ديگر ، از جانب خدا به آنها اعطا شده است كه فرق حقيقى بين علم معصوم ، و هر كسى كه به غيبى اطّلاع دارد - حتى خود ما هم كه به بسيارى از غيب‌ها به وسيلهء قرآن و اخبار پيغمبر و امام آگاهيم - با علم خدا همين است كه علم ما ذاتى نيست و عين ذات نيست و حادث است و قديم نيست ، امّا علم خدا ذاتى و عين ذات و قديم است و به عبارت اخرى علم پيغمبر و امام ، آخرين درجهء علم ممكن است و علم خدا علم واجب الوجود است و اين وجه به طور كلى نسبت به تمام آيات - بدون آنكه نيازى باشد به تقييد اطلاق آنها به موارد پنجگانه - جارى است و مؤيد اين معنى است آيه شريفه :\r\n« عالِمُ الْغَيْبِ فَلا يُظْهِرُ عَلى غَيْبِهِ أَحَداً * إِلّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَمِنْ خَلْفِهِ رَصَداً » ؛ « 1 »\r\n« خدا عالم غيب است و احدى را بر غيب خود مطّلع ننمايد مگر رسول مرتضى و برگزيده را كه از پيش رو و از پشت سر او نگهبان قرار داده است » .\r\nو همچنين آيه :\r\n« وَما كانَ اللَّهُ لِيُطْلِعَكُمْ عَلَى الْغَيْبِ وَلكِنَّ اللَّهَ يَجْتَبِي مِن رُسُلِهِ مَن\r\n\r\n\r\n","description":"","footnote":"\r\n( 1 ) . سوره جن ، آيه 26 و 27 .\r\n","page_name":" 428 ","page_number":428},
  {"content":"\r\n\r\nيَشآءُ » ؛ « 1 »\r\n« خدا شما را بر غيب مطّلع نمىگرداند و ليكن از پيغمبرانش هر كسى را كه بخواهد براى اطّلاع بر آن برمىگزيند » .\r\nوجه دوم :\r\nكه پس از تقييد اطلاقات به اين موارد پنجگانه گفته مىشود ، اين است كه علم خدا حضورى ذاتى و عين ذات ، و علم پيغمبر و امام نسبت به غير موارد پنجگانه حضورى غير ذاتى و نسبت به موارد پنجگانه حصولى و اشائى است .\r\nوجه سوم :\r\nاينكه مراد از اين آيه اين باشد كه علم اين موارد پنجگانه به طور عموم به نحوى كه شامل تمام افراد و انواع و مجردات و ماديّات باشد ، اختصاص به خدا دارد ، امّا براى ولىّ و امام تا حدودى كه بر ما مشخص نيست نيز اين علوم حاصل مىشود و به عبارت ديگر به طور نامحدود اين علوم مختص به خدا است و براى پيغمبر و امام به طور محدود حاصل مىشود و ممكن است مؤيد اين وجه باشد ، اين آيه شريفه :\r\n\r\n\r\n","description":"","footnote":"\r\n( 1 ) . سوره آل عمران ، آيه 179 ؛ محتمل است غيبى كه در اين آيه مذكور است ، همان غيب مختصّ به ذات خدا باشد كه جز انبيا و ائمّه ، كسى بدون واسطه استعداد تعلّم آن را از ذى علم نداشته باشد و مقصود اين است كه بدون واسطه انبياى الهى شما را به سرّ غيب آگاه نمىكند ولى از پيغمبرانش بر مىگزيند هر كه را بخواهد تا شما را از غيب آگاه كنند . و گرنه معلوم است كه بسيارى از مردم حتى به وسيلهء خواب و مانند آن را بعضى غيب‌ها آگاه مىشوند و به واسطه انبيا هم بر بسيارى از غيب‌ها اطّلاع داريم . پس اين دليل بر اين است كه علم غيب را بايد از انبيا گرفت .\r\nو ممكن است مراد اين باشد كه خدا غير از انبيا كسى را با واسطه يا بدون واسطه از علم غيبى كه مختص به ذات او است ، آگاه نمىسازد و بنابر هر دو احتمال اگر دقت شود ، آيه : « إِنَّ اللَّهَ عِندَهُ عِلْمُ السّاعَةِ » تقييد مىشود و به كلى اشكال مرتفع مىگردد .\r\n","page_name":" 429 ","page_number":429},
  {"content":"\r\n\r\n« اللَّهُ يَعْلَمُ ما تَحْمِلُ كُلُّ أُنْثى وَما تَغِيضُ الْأَرْحامُ وَما تَزْدادُ وَكُلُّ شَىْءٍ عِندَهُ بِمِقْدارٍ » ؛ « 1 »\r\n« خدا آنچه را كه هر ( جنس ) ماده‌اى بر مىدارد و آنچه را رحم‌ها مىكاهد و آنچه را زياد مىسازد مىداند و همه چيز نزد او به اندازه است » .\r\nوجه چهارم :\r\nاينكه نفى علم به موارد پنجگانه از غير خدا بالذات است ، يعنى هويّت و ذات غير او حاجت محض و فقر مطلق است ، پس منافات ندارد كه بالعَرض و به افاضهء خدا اين علوم را دارا شود .\r\nوجه پنجم :\r\nاين است كه مراد از اختصاص علم غيب به خدا اين است كه مصداق واقعى و حقيقى علم كه از هيچ لحاظ جهلى در آن متصوّر نيست ، علم خدا است كه ذاتى است و هويتش عين علم و عين حيات و عين قدرت و ساير صفات ذاتيهء كماليه است ، چنان‌كه مصداق واقعى حقيقى عالم نيز كه نه زماناً و نه رتبةً و نه از حيث ذات ، جهلى در او نيست خدا است كه تمام موجودات در ذات خود جاهل و محتاج هستند و فقط او عالم بالذّات و غنى بالذات است . اگر آنى فيض او قطع شود ، همهء دانايان و همهء موجودات در جهل تام و نيستى مطلق سقوط مىكنند :\r\n« قُلْ أَرَءَيْتُمْ إِنْ أَخَذَ اللَّهُ سَمْعَكُمْ وَأَبْصارَكُمْ وَخَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُم بِهِ » ؛ « 2 »\r\n« بگو آيا مىبينيد شما ، اگر بگيرد خدا گوش و چشم شما را و مهر زند بر\r\n\r\n\r\n","description":"","footnote":"\r\n( 1 ) . سوره رعد ، آيه 8 .\r\n( 2 ) . سوره انعام ، آيه 46 .\r\n","page_name":" 430 ","page_number":430},
  {"content":"\r\n\r\nدل‌هاى شما ، كيست خدايى غير اللَّه كه بياورد براى شما آن را ؟ »\r\nتمام موجودات ، با وسايل و آلات مادى و جسمى ، يا توسط وسايل غير مادى مثل الهام و غير آن ، عالم مىشوند ؛ ولى خداوند متعال بالذات و بدون هيچ وسيله‌اى عالم و دانا است ، پس نفى علم از ممكنات - با قطع نظر از آلات و جوارح و وسائط و وسايل - صحيح است و ممكن است بگوييم : « الانسان ليس بعالم » يعنى عالميت و انسانيت متصادق نيستند ، و « الانسان او الممكن عالم » به حمل هو هو صحيح نيست ؛ بلكه به حمل ذو هو نيز حقيقةً و بالذات صحيح نيست ، هرچند مجازاً و بالعرض صحيح باشد ، به اين لحاظ كه اوصاف خدا عين ذات و ذات او مصداق واقعى اين صفات است كه مىگوييم : « هو السميع البصير » با اينكه انسان‌ها نيز با واسطه و بالعرض سميع و بصيرند ، و نيز مىگوييم :\r\n« هو العليم القدير و هو العزيز الحكيم العليم ، عالم الغيب و الشهادة » از اين لحاظ سميع و بصير و عليم و قدير ، منحصر به ذات اقدس او است و بر باقى مجازاً و عرضاً اطلاق مىشود و نفى آن به اين ملاحظه از همه ممكن است ، و صحيح است بگوييم : « هو السميع البصير » چون مقام ، مقام بر شمردن صفات الوهيّت و واجب الوجود و ابراز فقر ممكن به حيثيّت امكانى كه نيستى محض است مىباشد .\r\nدر حديث است از هشام بن سالم :\r\n« قالَ : دَخَلْتُ عَلى أَبِي عَبْدِ اللَّهِ عليه السلام فَقالَ لِي : أَ تَنْعَتُ اللَّهِ ؟ فَقُلْتُ : نَعَمْ ، قالَ :\r\nهاتِ ، فَقُلْتُ : هُوَ السَّمِيعُ الْبَصِيرُ ، قالَ : هذِهِ صِفَةٌ يَشْتَرِكُ فِيهَا الْمَخْلُوقُونَ .\r\nقُلْتُ : فَكَيْفَ تَنْعَتُهُ ؟ قالَ : هُو نُورٌ لا ظُلْمَةَ فِيهِ ، وَحَياةٌ لا مَوْتَ فِيهِ ، وَعِلْمٌ لا جَهْلَ فِيهِ ، فَخَرَجْتُ مِنْ عِنْدِهِ وَأَنَا أَعْلَمُ النّاسِ بِالتَّوْحِيدِ »\r\nكه ظاهراً مستفاد از اين روايت است كه اطلاق سميع و بصير بر ذات واجب ، با\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nاطلاق آن بر ممكن به يك نحو نيست ؛ زيرا در مقام اطلاق آن بر واجب ، اطلاق و وجه صحّت ، حمل و اطلاق حقيقى است و آن اين است كه حقيقت صفت ، عين ذات موصوف است ، او حىّ و زنده‌اى است كه موت و فنا در او راه ندارد ، و نور و سميع و بصير و عالمى است كه از حيث ذات خود ، تاريكى و ناشنوايى و نابينايى و ناآگاهى به هيچ وجه در او تصور نمىشود ، حقّى است كه باطل در آن نيست ، ازلى و ابدى و اول و آخر و تمام حيثيت او ، حيثيت وجود و حيات و علم و قدرت است ، و با آن حى و زنده‌اى كه قائم به غير است و صفاتش ذاتى او نيست ، در يك عرض نيستند . اطلاق عالم و بصير و خبير بر او ، حقيقت و اطلاق آنها بر غير او ، بالعرض و مجاز است .\r\nخدا داناى نهان و آشكار است ، ما هم به آشكار و آنچه محسوس است ، به واسطهء حواس ظاهرى داناييم و به بسيارى از نهان‌ها هم داناييم به واسطهء حواس باطنى يا به اعلام انبيا و اخبار آنها .\r\nولى صفت عالم الغيب و عالم الشهادة ، به آن حيثيتى كه بر خدا اطلاق مىشود ، بر بنده صحّت اطلاق ندارد ، پس معلوم شد آن علم غيبى كه براى خدا هست و براى غير او نيست ، علمى است كه براى غير او محال است و آنكه براى غير او اثبات مىكنيم علمى است كه براى غير او ممكن است و سنخش سنخ علم خدا نيست و براى افراد اكمل و اشرف بايد حاصل شود ، چون در مبدأ فياض بُخل نيست و در افرادى مثل پيغمبر و امام نيز صلاحيت و لياقت هست و « العَطِيّاتُ بِقَدْرِ الْقابِلِيّاتِ » « 1 » اقتضا دارد كه اين عمل براى آنها حاصل باشد ، به هر نحو تمام‌تر و كامل‌تر است . بله بعضى علوم كه ذاتاً از دسترس بشر خارج است ، و بالذّات براى\r\n\r\n\r\n","description":"","footnote":"\r\n( 1 ) . بخشش‌ها بايد به اندازه لياقت و قابليّت افراد باشد .\r\n","page_name":" 432 ","page_number":432},
  {"content":"\r\n\r\nبشر محال باشد كه حتى به واسطهء الهام و افاضه ، به آن علم پيدا كند ، مثل علم ذات بارى تعالى به ذات خود ، از اين بحث خارج است و شايد از اين قبيل باشد معرفت يك حرف از هفتاد و سه حرف اسم اعظم كه مختص به خود خداوند متعال است .\r\nپس خلاصهء اين بيان ، اين شد كه علمى كه اختصاص به خدا دارد و از غير او منفى است ، غير از علمى است كه براى بشر ثابت است و موضوع نفى و اثبات واحد نيست و گرنه چگونه مىشود موضوعى كه خارجاً وجود دارد ؛ يعنى علمى كه ما به امور غيبى مثل بهشت و جهنم و عرش و كرسى ، و حوادث آينده از راه اعلام پيغمبر و امام داريم ، در قرآن و يا روايات نفى شود .\r\nوجه ششم :\r\nاينكه علم پيغمبر و امام بر دو نوع است :\r\nاوّل : علم عادى كه از راه همين حواس ظاهرى و باطنى براى همه حاصل مىشود و آن بزرگواران مأمور بوده‌اند - جز در يك موارد استثنايى - جريان امور و رفتار خود را براساس آن گذارده و به طور عادى رفتار كنند .\r\nدوم : علم غير عادى كه از طريق الهام و تحديث ملائكه و وحى و جفر و جامعه و ساير طرقى كه در اختيار دارند ، حاصل مىشود كه با اين علم كارهاى دنيا و امور متعارف را اداره نمىكردند ، مگر استثنائاً و بر سبيل اعجاز ، و در مورد امور غيبى ، آنچه كه منفى است علم عادى است و علم خداوند اين دوگانگى را ندارد و نسبت به همهء معلومات بر يك منوال است و به طور اطلاق ثابت است .\r\nو به عبارت ديگر ، در اطلاقات و محاورات عرفى نسبت به انسان ها آنچه اثبات يا نفى مىشود ، علم عادى است ، مگر اينكه قرينه‌اى بر خلاف باشد . در مورد علم غيب نيز آنچه نفى شده ، علم عادى است و به اين حساب ممكن است بگوييم : فلانى علم غيب ندارد و خدا دارد ، چون نسبت به علم خدا ، علم عادى\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nو غير عادى فرض نمىشود .\r\nوجه هفتم :\r\nاين است كه : آنچه از امام در مثل موضوعات پنجگانه نفى شده معلومات غير متناهى واقعى يا عرفى به وصف غير متناهى بودن است ، كه دانستنش براى امام نه كمال است و نه مصلحتى دارد . لذا اين علوم به وصف نامتناهى بودن ، مخصوص ذات الوهيّت است .\r\nپس ممكن است مراد اين باشد كه در اين امور جزئى و موضوعات ، علم پيغمبر و امام - خواه حضورى باشد ، خواه حصولى - در حدودى است كه مصلحتى بر آن مترتّب شود ؛ زيرا به طور مجموع ، يا امكان ندارد و يا در افاضهء علم آن به امام ، مصلحتى فرض نمىشود .\r\nاين چند وجهِ جمع ، نسبت به آياتى كه ظاهر آن اختصاص علم غيب به خداوند متعال است كه بعضى از آنها اشكال را در آيات دستهء دوم نيز حل مىكنند .\r\nعلاوه بر اينها وجوه ديگرى نيز هست كه بيانش سبب طولانى گشتن كلام مىشود .\r\nو اقوى و ارجح وجوه ، وجهى است كه با رفعت مقام پيغمبر و ائمه و اكمليّت و اشرفيّت و سعهء قابليّت و لياقت آنها براى كسب فيوض ربانى و انعامات و اعطائات الهى و مضامين احاديث و روايات معتبر ، موافق‌تر باشد .\r\n\r\nامّا آيات دستهء دوم\r\nاين آيات چنانچه گفته شد ، در بعضى موارد جزئى و خاصّ ، نفى علم غيب از پيغمبر و امام كرده‌اند ؛ مانند آيه :\r\n« وَمِنْ أَهْلِ الْمَدِينَةِ مَرَدُوا عَلَى النّفاقِ لا تَعْلَمُهُمْ نَحْنُ نَعْلَمُهُمْ سَنُعَذّبُهُمْ\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nمَرَّتَيْنِ ثُمَّ يُرَدُّونَ إِلى عَذابٍ عَظِيمٍ » ؛ « 1 »\r\n« از اهل مدينه كسانى مىباشند كه خو كرده و مهارت يافته‌اند در نفاق ، تو نمىدانى آنها را ، ما مىدانيم ايشان را ، زود باشد كه عذاب كنيم آنها را دو بار . سپس به سوى مجازات بزرگى ( در قيامت ) فرستاده مىشوند » .\r\nو مثل اين آيه :\r\n« قُلْ لآأَمْلِكُ لِنَفْسِى نَفْعاً وَلا ضَرّاً إِلّا ما شآءَ اللَّهُ وَلَوْ كُنتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَما مَسَّنِىَ السُّوءُ » ؛ « 2 »\r\n« بگو مالك نيستم براى خودم سود و زيانى را و اگر غيب مىدانستم بسيار طلب خير مىكردم و به من بدى نمىرسيد » .\r\nو مثل آيه :\r\n« وَما أَدْرِي ما يُفْعَلُ بِى وَلا بِكُمْ إِنْ أَتَّبِعُ إِلّا ما يُوحى إِلَىَّ » ؛ « 3 »\r\n« نمىدانم چيزى را كه بر من و شما مىشود ، متابعت نمىكنم مگر آنچه را كه به من وحى مىشود » .\r\nو مثل آيه :\r\n« وَما أَدْريكَ ما عِلّيُّونَ » ؛ « 4 »\r\n« و چه دانا كرد تو را كه چيست عليون » .\r\nو مثل آيه :\r\n\r\n\r\n","description":"","footnote":"\r\n( 1 ) . سوره توبه ، آيه 101 .\r\n( 2 ) . سوره اعراف ، آيه 188 .\r\n( 3 ) . سوره احقاف ، آيه 9 .\r\n( 4 ) . سوره مطففين ، آيه 19 .\r\n","page_name":" 435 ","page_number":435},
  {"content":"\r\n\r\n« وَما أُوتِيتُمْ مِنَ الْعِلْمِ إِلّا قَلِيلًا » ؛ « 1 »\r\n« داده نشده‌ايد از دانايى مگر اندكى » .\r\nو مانند آيه :\r\n« وَلا تَقُولَنَّ لِشَىْءٍ إِنّي فاعِلٌ ذلِكَ غَداً * إِلّآ أَن يَشآءَ اللَّهُ » ؛ « 2 »\r\n« كارى را كه قصد دارى انجام دهى نگو من فردا انجام دهنده‌ام مگر آنكه بگويى ان شاء اللَّه » .\r\nحلّ اشكال پيرامون تفسير اين آيات علاوه بر آنچه قبلًا بيان شد به چند وجه ممكن است :\r\nراه حلّ اوّل :\r\nاز جمله اينكه ممكن است مراد از « لا تعلمهم » نفى علم از پيغمبر قبل از اعلام خدا يا قبل از آنكه مشيت آن حضرت تعلق به علم به آن موضوع بگيرد باشد كه نفى علم از آنها در اين رتبه شده باشد ، رتبه‌اى كه در آن رتبه بدون تلقى علم از خدا به غيب امكان ندارد .\r\nراه حلّ دوم :\r\nاين است كه گفته شود : جملهء « لا تعلمهم نحن نعلمهم » و امثال اين جمله‌ها ، گاهى در مقام تعظيم و اعتناى به موضوع آورده مىشود كه گوينده‌اى كه از مخاطب اعلم و اعظم است ، با اينكه مىداند مخاطب هم از آن موضوع با اطّلاع است ، مثلًا براى نهايت ذم و نكوهش كسى مىگويد : تو نمىدانى ، يا فلانى را نمىشناسى ، من او را مىشناسم ، كه در حقيقت اين نحو استعمال يك نوع استعمال\r\n\r\n\r\n","description":"","footnote":"\r\n( 1 ) . سوره اسراء ، آيه 85 .\r\n( 2 ) . سوره كهف ، آيه 23 و 24 .\r\n","page_name":" 436 ","page_number":436},
  {"content":"\r\n\r\nمجازى مىباشد .\r\nراه حلّ سوم :\r\nاينكه اين كلام خود زمينه‌سازى و مقدّمه‌چينى براى مطّلع ساختن پيغمبر از غيب و مآل كار آنها باشد و مراد اين باشد كه : تو از پايان كار اينان با خبر نيستى ، ما مىدانيم زود باشد كه ايشان را دو بار عذاب نماييم . بنابر اين ، اين آيه و همچنين آياتى مثل آيه : « وَما أَدْريكَ ما عِلّيُّونَ » و آيه : « وَما أَدْريكَ مَا الْقارِعَةُ » در مقام نفى علم از غيب به نحو حقيقت نيست ، بلكه در مقام تعظيم شأن موضوع و مواقف و مشاهد قيامت است ، تا كسانى كه قرآن را تلاوت مىنمايند هميشه از عظمت اين روز آگاه شوند و به فرمايش شيخ طوسى ، مفاد اين كلمات اين است كه : شنيدن كى بود مانند ديدن .\r\n« كأنّك لست تعلمها إذا لم تعاينها ، وترى ما فيها من الأهوال » ؛\r\n« گويا تو نيستى كه آن را بدانى مادام كه آن را معاينه نكرده‌اى و نديده‌اى آنچه را در آن است از اهوال »\r\nعلاوه بر اين در مجمع البيان « 1 » و تبيان « 2 » از سفيان ثورى نقل شده است كه به آنچه معلوم است « ما أَدْريكَ » و به آنچه معلوم نيست « ما يُدْرِيكَ » گفته مىشود .\r\nبنابراين شكى باقى نمىماند كه اين جمله در مقام نفى علم نيست ، بلكه در مقام بزرگ شمردن موضوع است .\r\nپس اين آيات اگر دلالت بر علم پيغمبر به غيب نكند ، دلالت بر نفى علم غيب از آن حضرت و ائمه عليهم السلام ندارد .\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 343 .\r\n( 2 ) . تفسير تبيان ، ج 10 ، ص 94 .\r\n","page_name":" 437 ","page_number":437},
  {"content":"\r\n\r\nراه حلّ چهارم :\r\nدر آياتى مثل آيه : « وَلَوْ كُنْتُ أَعْلَمَ الْغَيْبِ » محتمل است اشاره به اين باشد كه اگر علم غيب از طرق عادى داشتم - كه علم به آن مجاز است - بسيار طلب خير مىكردم ، و شاهد بر اين‌كه مفسرين فرموده‌اند ، اين است :\r\n« لا أَعْلَمُ الْغَيْبَ إِلّا ما شآءَ اللَّهُ أَنْ يُعَلّمَنِيهِ » ؛\r\n« من علم به غيب ندارم مگر آنچه را كه خداوند بخواهد به من بياموزد » .\r\nكه غرض اين است كه با وسايل عادى براى من علم غيب حاصل نيست و گرنه بر طبق آن عمل مىكردم .\r\nو در آنچه خدا از طرق غير عادى تعليم كند هم ، معلوم است كه عمل محتاج به اذن است ؛ زيرا به طور كلى عمل به آن بر خلاف مصلحت و نقض غرض است .\r\nبنابراين وجه ، حاصل اين مىشود كه در اين‌گونه امور ، علم عادى ندارم و علوم غير عادى را مجاز نيستم كه برطبق آن عمل كنم يا به كسى اعلام كنم ، جز در بعضى موارد استثنائاً .\r\nراه حل پنجم :\r\nنسبت به مثل آيه : « وَما أَدْرِى ما يُفْعَلُ بِى وَ بِكُمْ »\r\nاوّلًا : به قرينه آيات ديگر كه همه دلالت بر اطّلاع پيغمبر از عاقبت امر كفار دارد و به قرينهء روايات متواتر - كه دلالت دارد بر اينكه پيغمبر از آيندهء خود و اهل بيتش اطّلاع داشت و همچنين از آينده كفار حتى اينكه به صريح خطبه قاصعه ، آنهايى را كه در قليب چاه بدر افكنده مىشوند و آنهايى را كه جنگ احزاب را برپا مىكنند مىشناخت - مراد از اين آيه نيز نفى علم عادى و ذاتى است ، و بلكه اين آيه دلالت بر علم غيب دارد ؛ زيرا مىفرمايد : من خودم نمىدانم چه مىشود و آنچه را بگويم و اعلام كنم به وحى الهى است ؛ يعنى علم من از مصدر وحى است :\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n« وَما يَنطِقُ عَنِ الْهَوى * إِنْ هُوَ إِلّا وَحْىٌ يُوحى » . « 1 »\r\nكه در حقيقت معنى آيه اين مىشود كه : من از پيش خود علمى ندارم ؛ بلكه از آنچه بر من وحى شود متابعت مىكنم و بدون وحى و اذن اظهار آنچه وحى شده ، چيزى نمىگويم .\r\nشايد كفار مىخواستند به واسطهء پيغمبر ، از مطالب آينده و موضوع نفع و ضررهاى خود باخبر شوند كه چون اطّلاع برآن ، خلاف مصلحت همگان و نظام اجتماع است ، پيغمبر صلى الله عليه و آله آنها را با اين بيان رد مىفرمايد .\r\nراه حل ششم :\r\nراجع به آيه : « وَلا تَقُولَنَّ لِشَىْءٍ إِنّى فاعِلٌ ذلِكَ غَداً » اين است كه اين آيه يك دستور العمل است و مطالبى كه شما نوشته‌ايد ، در سوره كهف وارد نشده است و بيش از تأديب و ارشاد از آيه استفاده نمىشود .\r\n\r\nتحقيق دربارهء يك حديث\r\nدر كتاب \" من لا يحضره الفقيه \" حديثى هست از حضرت صادق عليه السلام كه فرمود :\r\nبراى بنده است ( از سوگندى كه ياد كرده ) تا چهل روز استثنا كند ، اگر استثنا را فراموش كرد ، به اين علّت كه جمعى از يهود آمدند خدمت رسول خدا صلى الله عليه و آله و از آن حضرت از چيزهايى پرسش كردند ، فرمود : فردا به شما جواب مىدهم ، و ان شاء اللَّه نفرمود . جبرئيل تا چهل روز بر آن حضرت نازل نشد ، سپس آمد و گفت :\r\n« وَلا تَقُولَنَّ لِشَيْءٍ إِنّي فاعِلٌ ذلِكَ غَداً إِلّا أَنْ يَشآءَ اللَّهُ وَاذْكُرْ رَبَّكَ إِذا نَسِيتَ » . « 2 »\r\n\r\n\r\n","description":"","footnote":"\r\n( 1 ) . سوره نجم ، آيه 3 و 4 .\r\n( 2 ) . من لا يحضره الفقيه ، ج 3 ، ص 229 ، ح 1081 / 12 .\r\n","page_name":" 439 ","page_number":439},
  {"content":"\r\n\r\nو در سيره ابن هشام نيز خبر مفصلى در اين موضوع مخالف اين خبر نقل شده است . « 1 » مثل اينكه نظر ايراد كننده كه مىگويد : « در سوره كهف وارد شده » به يكى از اين دو خبر يا هر دو بوده است ، آيا براى اشتباه‌كارى اين‌طور نوشته يا نه ، خدا دانا است .\r\nبه هر حال استدلال به اين خبر از چند جهت مورد اعتماد نيست :\r\nاوّلًا : از اين جهت كه خبر واحد است و در اين‌گونه مسائل كه مسائل فرعيه عمليه نيست ، خبر واحد حجيّت ندارد .\r\nثانياً : اين دو خبر خود با هم تنافى دارند ، از جمله در خبر مذكور ، ذكر شده است كه يهود خدمت حضرت آمدند و در خبر ابن عباس - كه ابن هشام در سيره نقل كرده - مىگويد كه مشركين مكّه نزد احبار مدينه فرستادند و آنها مسائلى را طرح كردند كه از رسول خدا صلى الله عليه و آله پرسش شود .\r\nثالثاً : خبر اصحاب كهف بين نصارى معروف بوده و چنانچه بعضى نوشته‌اند ، يهود از آن خبر نداشتند .\r\nرابعاً : آيات سوره كهف دربارهء مسائلى كه در اين سوره مطرح شده ، با اين روايت سازگار نيست .\r\nخامساً : ثقة الاسلام كلينى ، از حضرت صادق عليه السلام روايت كرده است در اين موضوع ، به واسطه عبداللَّه بن ميمون ( راوى همان حديث مذكور از حضرت صادق عليه السلام ) از اميرالمؤمنين عليه السلام و موضوع آمدن يهود و سؤال آنها را ذكر نفرموده است . « 2 »\r\n\r\n\r\n","description":"","footnote":"\r\n( 1 ) . سيره ابن هشام ، ج 1 ، ص 320 - 322 .\r\n( 2 ) . كافى ، ج 7 ، ص 448 ، ح 6 - در كافى حديث ديگر به شماره 4 - از حضرت صادق عليه السلام روايت شده كه مظنون اين است با روايت فقيه يكى باشد .\r\n","page_name":" 440 ","page_number":440},
  {"content":"\r\n\r\nسادساً : « شيخ الطائفه » عين اين حديث را ، از عبداللَّه بن ميمون از حضرت صادق عليه السلام روايت فرموده است و لفظ او عين لفظ كتاب من لا يحضره الفقيه است :\r\n« لِلْعَبْدِ أَنْ يَسْتَثْنِيَ ما بَيْنَهُ وَبَيْنَ أَرْبَعِينَ يَوْماً إِذا نَسِيَ » و بيش از اين چيزى بر آن اضافه نفرموده است . « 1 » بنابراين ، از نقل كافى و تهذيب معلوم مىشود اين ذيل كه در فقيه و تفسير عياشى « 2 » نقل شده است ، بيان و توضيح بعضى از رُوات است و از روايت ضعيف ابن هشام اخذ شده و هيچ اعتبارى ندارد .\r\nسابعاً : اينكه نوشته‌ايد : رسول خدا صلى الله عليه و آله ندانست جواب گويد ، از كجا مىگوييد ؟ و چرا نمىگوييد پيغمبر صلى الله عليه و آله در پاسخ دادن به آنها منتظر نزول وحى بود ؟ نگوييد با اينكه منتظر وحى بود چگونه جواب را مىدانست ؛ زيرا نزول قرآن دفعةً واحدةً و جملگى بر قلب پيغمبر صلى الله عليه و آله ثابت است و از بعضى از آيات نيز استفاده مىشود و نزول تدريجى آن منافات با آن نزول ندارد و آن را تشبيه كرده‌اند به علوم تفصيلى بالفعل پس از حصول ملكه . به هر حال اين مطلب نيز از مسايل غامض و نظرى است و در بين دعوا نرخ طى كردن و يك جانب را گرفتن ، صحيح نيست .\r\nپس معلوم شد كه اين قسمت از روايت عبداللَّه بن ميمون را به طور اطمينان مىتوان گفت كه شرح و توضيح است و جزء اصل حديث نيست و روايت سيره هم كه ضعيف است و قابل استناد نمىباشد . فقط ماييم و همان ظاهر آيه ، آن هم به هيچ وجه نفى علم غيب از پيغمبر صلى الله عليه و آله نمىنمايد .\r\n\r\n\r\n","description":"","footnote":"\r\n( 1 ) . تهذيب ، ج 8 ، ص 281 ، ح 1029 / 21 .\r\n( 2 ) . تفسير عياشى ، ص 324 ، ح 142 .\r\n","page_name":" 441 ","page_number":441},
  {"content":"\r\n\r\nراه حل هفتم :\r\nدر قرآن ، اكثر مخاطبات به نحو « إِيّاكَ أَعْنِي وَاسْمَعِي يا جارَهُ » « 1 » است . و اين يك روش ادبى مداولى است كه خطاب به شخصى مىشود ولى غرض مفاد خطاب ، شخص ديگر و فهماندن مطلب به او است ، مثلًا آيه :\r\n« وَقَضى رَبُّكَ أَلّا تَعْبُدُوا إِلّآ إِيّاهُ وَبِالْوالِدَيْنِ إِحْساناً إِمّا يَبْلُغَنَّ عِندَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَلا تَنْهَرْهُما وَقُلْ لَهُما قَوْلًا كَرِيماً * وَاخْفِضْ لَهُما جَناحَ الذُّلّ مِنَ الرَّحْمَةِ وَقُلْ رَبّ ارْحَمْهُما كَما رَبَّيانِى صَغِيراً » ؛ « 2 »\r\n« و خداى تو حكم فرمود كه جز او هيچ كس را نپرستيد و دربارهء پدر و مادر نيكويى كنيد و چنانچه هر دو يا يكى از آنها پير و سالخورده شوند زنهار كلمه‌اى كه آنها را رنجيده خاطر كند مگوييد و كمترين آزار را به آنها مرسانيد و با ايشان به اكرام و احترام سخن گوييد و هميشه پر و بال تواضع و تكريم را با كمال مهربانى نزدشان بگستران و بگو : پروردگارا تو در حقّ آنها رحمت و مهربانى فرماو بالهاى تواضع خويش را از محبّت و لطف ، در برابر آنان فرود آر ! و بگو : پروردگارا ! همان‌گونه كه آنها مرا در كوچكى تربيت كردند ، مشمول رحمتشان قرار ده » .\r\nدر آيه فوق ، خطاب اگرچه به پيغمبر صلى الله عليه و آله است ؛ امّا غرض افهام ديگران است ؛ زيرا هنگام نزول اين دو آيه پدر و مادر پيغمبر صلى الله عليه و آله زندگى را بدرود گفته و در قيد حيات نبودند تا اين سفارش‌ها نسبت به پدر و مادر دربارهء آنها مورد پيدا كند . لذا\r\n\r\n\r\n","description":"","footnote":"\r\n( 1 ) . ضرب المثل مشابه آن در فارسى چنين است : به در مىگويند ، ديوار بشنود .\r\n( 2 ) . سوره اسراء ، آيه 23 و 24 .\r\n","page_name":" 442 ","page_number":442},
  {"content":"\r\n\r\nمحتمل است كه آيه : « وَلَا تَقُولَنَّ لِشَىْءٍ إِنّى . . . » و آيه « وَما أَدْريكَ ما الْحآقَّةُ » و آيه « لا تَعْلَمُهُمْ » و امثال اين آيات نيز بر همين روش نازل شده باشد .\r\n\r\nپرسش از حكمت :\r\nاگر كسى بگويد : اكنون كه تفسير اين آيات ، در ضمن چهارده وجه محكم ، در قبال اخبار متواترى كه دلالت دارند بر اينكه پيغمبر و امام علم غيب دارند ، معلوم و واضح گرديد و تماماً رفع شبهه شد ، پرسشى كه پيش مىآيد ، پرسش از حكمت عدم عمل پيغمبر و امام است به علوم غيبى ؛ به عبارت ديگر : چرا ايشان با اين علم و آگاهى ، در امور عادى خود غالباً مثل افراد عادى رفتار مىكردند و از بعضى موضوعات پرسش و استفهام مىنمودند ؟\r\nجواب اين است كه : معلوم است مجرّد استفهام و پرسش ، دليل بر ناآگاهى نيست ؛ زيرا براى جهاتى ، مانند آشكار شدن حقايق و تعليم به ديگران و اتمام حجّت و حكمت‌ها و مصالحى ديگر ، گاهى پرسش و استفهام مىشود . چنانچه در كلام خداوند علّام الغيوب نيز گاهى پرسش آمده است ، مانند :\r\n« وَما تِلْكَ بِيَمِينِكَ يا مُوسى » ؛ « 1 »\r\n« اى موسى اينك بازگو تا چه در دست دارى ؟ »\r\nو آيه :\r\n« يا عِيسَى ابْنَ مَرْيَمَ ءَ أَنتَ قُلْتَ لِلنّاسِ اتَّخِذُونِي وَأُمّيَ إِلهَيْنِ » ؛ « 2 »\r\n« اى عيسى بن مريم ! آيا تو به مردم گفتى كه من و مادرم را دو خداى ديگر ( غير خداى عالم ) اختيار كنيد » .\r\n\r\n\r\n","description":"","footnote":"\r\n( 1 ) . سوره طه ، آيه 17 .\r\n( 2 ) . سوره مائده ، آيه 116 .\r\n","page_name":" 443 ","page_number":443},
  {"content":"\r\n\r\nبله در به كار نبستن آن علوم غيبى حكمت‌هايى است كه از آن جمله اين است كه : پيغمبر و امام ، رهبر مردم هستند و عمل و كردارشان مثل قول و گفتارشان ، بايد مأخذ و مصدر تربيت و نظام امور دين و دنياى بشر باشد . اگر مسائل زندگى عادى آنها براساس خوارق و معجزات و علم غيب باشد ، نقض غرض لازم مىآيد و وجود آنها نمونهء عملى ، و رفتارشان سرمشق و دستورالعمل زندگى ديگران نمىشود و براى ديگران قابل تأسّى و اقتدا نخواهد بود . و حال اينكه مردم موظفند به حكم عقل و دستور :\r\n« لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ » ؛ « 1 »\r\n« مسلّماً براى شما در زندگى رسول خدا صلى الله عليه و آله سرمشق نيكويى است » .\r\nبه پيغمبر تأسى كنند ، لذا آن بزرگواران مأموريت نداشتند كه در همه جا بر طبق علوم لدنّى خود عمل كنند و در محاورات و مسائل و حوائج عرفى و عادى ، غالباً طبق مجارى عادى و علوم عادى عمل مىكردند تا به مردم راه و رسم زندگى صحيح را بياموزند و آنها را در هر ناحيه رهبرى و راهنمايى كنند و به علم نبوّت و امامت ، فقط در موارد خاص و به مقدارى كه خلاف اين هدف نباشد و بلكه مؤيد آن شود - بإذن اللَّه وإرادة اللَّه - عمل مىفرمودند .\r\nو حكمت ديگر اين است كه : اگر در موارد عادى به علم امامت عمل مىكردند و در هر مورد از غيب خبر مىدادند ، بسا اسباب سوء تفاهم مىشد و بعضى در غلوّ مىافتادند و آنها را از رتبهء امكانيّت بالاتر مىشمردند و گمان مىكردند علوم آنها ذاتى است و افاضه‌اى نيست .\r\nاين پرسش و استفهام‌ها سبب شد كه مردم آنها را آن‌طور كه بايد و در مرتبه‌اى\r\n\r\n\r\n","description":"","footnote":"\r\n( 1 ) . سوره احزاب ، آيه 21 .\r\n","page_name":" 444 ","page_number":444},
  {"content":"\r\n\r\nكه هستند ، بشناسند و در حقيقت ، بقاى پيچيدگى و غموض موضوع علم پيغمبر و امام و احتياج فهم واقع آن ، به بررسى جنبه امكانيت آنها تأييد ، و حدود علم آنها مشخص ، و وارد حريم علم ذاتى الهى شمرده نشود .\r\n« وَلا حَوْلَ وَلا قُوَّةَ إِلّا بِاللَّهِ الْعَلِيّ الْعَظِيمِ » .\r\nاميدواريم با اين مقدار مختصر در بيان اين حقيقت ، اذهان كسانى كه پرسش از علم پيغمبر و امام مىنمايند ، روشن شود و ضمناً يادآور مىشويم كه بيش از اينها ، جز براى افراد نادر و ممتاز ، بحث از امثال اين موضوعات ، ضرورتى ندارد و به طور اجمال هم كه انسان معتقد باشد - هرچند تفصيل آن را نداند يا نتواند - كفايت مىكند .\r\nنبايد بررسى اين مضوعات مانع از اشتغالات عملى و انجام تكاليف شود ، چنانچه نبايد اين بحث را سبب تفرقه و پراكندگى قرار دهند و همه بايد به دستور « وَاعْتَصِمُوا بِحَبْلِ اللَّهِ جَمِيعاً وَلا تَفَرَّقُوا » « 1 » معتصم شوند و از خدا خلوص نيت درخواست نمايند .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 103 .\r\n","page_name":" 445 ","page_number":445},
  {"content":"\r\n\r\n\r\n10 . دعاى ندبه و آيه مودّت\r\nدر جمله « ثُمَّ جَعَلْتَ أَجْرَ مُحَمَّدٍ صَلَواتُكَ عَلَيْهِ وَآلِهِ مَوَدَّتَهُمْ فِي كِتابِكَ ، فَقُلْتَ : قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » چند ايراد شده است :\r\n1 - اينكه ضد قرآن است ؛ زيرا با آيه 104 سوره يوسف : « وَما تَسْئَلُهُمْ عَلَيْهِ مِنْ أَجْرٍ » و آيه 86 سوره ص : « قُلْ ما أَسْئَلُكُمْ عَلَيْهِ مِنْ أَجْرٍ » و آيات ديگر منافات دارد ، پس چگونه در آيه سوره شورى ، كه آيه مودّت است و در دعاى ندبه آورده شده ، خدا فرموده : بگو اجر رسالتم دوستى با اهل بيت من است ؟\r\nچگونه يك جا مىفرمايد اجر از شما نمىخواهم ، و در جاى ديگر مىفرمايد مىخواهم ؟\r\n2 - سوره شورى مكى است و آن وقت امام حسن و امام حسين عليهما السلام نبودند و اهل بيت و آيه تطهيرى نازل نشده بود ، تا اينكه خدا بفرمايد : به مشركين چنين بگو ؟\r\n3 - مشركين ، رسالت آن حضرت را قبول نداشتند ، چگونه اولاد و عترت او را دوست بدارند و آن را اجر رسالت حساب كنند ؟\r\nبنابراين تفسير آيه اين نيست كه بگو من اجرى نمىخواهم مگر مودّت\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nخويشاوندانم را ، بلكه اين آيه خطاب به مشركين است . خدا فرموده : به مشركين بگو مرا به خير شما اميد نيست ، شرّ مرسانيد ؛ يعنى به ايشان بگو : از شما چيزى نمىخواهم تا خيال كنيد ادعاى من براى دنياطلبى است ، بلكه خويشى مرا با خودتان مراعات كنيد ؛ زيرا رسول خدا با مشركين قريش فاميل بود . پس در اين آيه مىخواهد بفرمايد ، مودّت و خويشى مرا مراعات كنيد و مرا آزار و انكار نكنيد .\r\nدر اينجا مفسّرينى كه متوجّه نزول آيه بوده‌اند « الّا » را به معنى « بل » گرفته‌اند و اگر غير اين باشد آيه لغو مىشود و خدا كه لغو نمىگويد . مفسرين شيعه و سنى اكثراً بر خلاف ظاهر آيه سخن گفته‌اند .\r\nجواب :\r\n إِذا أَوْجَبَ الرَّحْمنُ فِي الْوَحْيِ وُدَّهُمْ * فَأَيْنَ عَنِ الْوَحْيِ الْعَزِيزِ ذَهابٌ\r\nوَأَيْنَ عَنِ الذّكْرِ الْعَزِيزِ مَذاهِبٌ * وَأَيْنَ إِلى غَيْرِ الْإِلهِ إِيابٌ « 1 » \r\nاگر اين سخنان را يك نفر از نواصب و خوارج مىگفت ، خيلى تعجب نداشت « فَكُلُّ إِنآءٍ بِالَّذِي فِيهِ يَنْضَحُ » ؛ از كوزه همان برون تراود كه در اوست » . ولى از يك نفر كه خود را در شمار محبان اهل بيت مىشمارد ، ردّ قول اهل بيت عليهم السلام و پيروى از رأى عكرمهء خارجى و دشمنان اهل بيت ( در عصرى كه بعضى از نواصب هم انصاف مىدهند و اين آيه را دليل وجوب محبّت و مودّت عترت پيغمبر صلى الله عليه و آله مىگيرند ) بسيار عجيب است .\r\n\r\n\r\n","description":"","footnote":"\r\n( 1 ) . زمانى كه واجب كرده رحمان در وحى ( قرآن ) دوستى ايشان را ، پس به كجا ( و كه ) از وحى عزيز رفتن است ( مىتوان رفت ) ؟ و به كجا از قرآن عزيز مذهب‌ها ( رفتن‌ها يا محل رفتن‌ها ) و به كجا به سوى غير خدا بازگشت است ؟\r\n","page_name":" 447 ","page_number":447},
  {"content":"\r\n\r\nبراى اينكه اين موضوع كاملًا روشن شود ، پيرامون اين آيه در چند مورد بحث مىكنيم :\r\n1 - مكان نزول آيه .\r\n2 - تفسير آيه و اينكه با قطع نظر از روايات متواتر ، موافق‌تر با ذوق مستقيم چه تفسيرى است ؟\r\n3 - ملاحظهء تفسير آيه با آيات ديگر .\r\n4 - رواياتى كه از طريق اهل سنّت در تفسير اين آيه و موافق با اجماع شيعه رسيده است .\r\nاينك بررسى را شروع مىكنيم :\r\n\r\n1 - مكان نزول آيه\r\nاوّلًا : من نمىدانم چرا اين اشكال كننده ، تمام آيات سوره شورى را مكّى دانسته ، و از استثنايى كه علماى بزرگ علم تفسير ، در كتاب‌هاى تفسير و اسباب النزول و غير آن كرده‌اند ، غمض عين كرده است ، يا فرصت مراجعه نداشته يا اگر مراجعه كرده ، اشاره‌اى به آن نكرده و به طور قاطع در موضوعى كه رأى او براى ديگران حجت نيست ، اظهار نظر نموده است .\r\nاز تفاسير شيعه مثل تفسير بسيار معتبر مجمع البيان ، صرف نظر مىكنيم و تفاسير اهل سنّت را در اينجا تا حدى بررسى مىنماييم :\r\n\" تفسير قرطبى \" ( ج 16 ، ص 21 ) از قتاده و ابن عباس روايت كرده است كه اين سوره مكى است ، مگر چهار آيه آن كه در مدينه نازل شده ، آيه : « قُلْ لا أَسْئَلُكُمْ » تا آخر چهار آيه .\r\n\" زمخشرى \" در \" تفسير كشاف \" ( ج 4 ، ص 208 ) مىگويد : اين سوره مكى است\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nمگر آيه 23 و 24 و 25 و 27 كه مدنى است .\r\n\" التفسير الواضح \" ( ج 25 ، ص 8 ) نيز به همين موضوع تصريح دارد .\r\n\" تفسير الخازن \" ( ج 4 ، ص 90 ) نيز از ابن عباس روايت كرده است كه اين چهار آيه كه اوّل آنها « قُلْ لا أَسْئَلُكُمْ . . . » است ، مدنى است .\r\n\" مراغى \" شيخ اسبق جامع ازهر در تفسير خود ( ج 25 ، ص 25 ) مىگويد سوره مكّى است ، غير از آيه 23 و 24 و 25 و 26 و 27 كه مدنى است ( ج 25 ، ص 13 ) .\r\n\" شوكانى \" در \" فتح القدير \" ( ج 4 ، ص 524 ) از ابن عباس و قتاده روايت كرده است كه سوره مكى است ، مگر اين چهار آيه : « قُلْ لا أَسْئَلُكُمْ » كه مدنى است .\r\n\" نيشابورى \" در تفسير خود مىگويد : سوره مكى است مگر اين چهار آيه .\r\nعلاوه بر اين ، مستفاد از رواياتى كه جمعى ديگر از اهل سنّت روايت كرده‌اند اين است كه اين آيات مدنى است ، و مكى بودن اين سوره مورد اتفاق نيست .\r\nمانند \" واحدى \" در \" اسباب النزول \" ( ص 280 ) و \" ابن سلامه \" در \" الناسخ و المنسوخ \" ( ص 273 ) و \" عبدالجليل القارى \" در \" شرح الناسخ و المنسوخ ابن المتوج \" ( ص 178 ) و \" تفسير بيضاوى \" ( ج 4 ، ص 123 ) و \" تفسير ابى السعود \" ( ج 5 ، ص 34 ) و \" تفسير نسفى \" ( ج 4 ، ص 105 ) و \" طبرى \" ( ج 25 ، ص 25 ) و \" فخر رازى \" ( ج 7 ، ص 389 ) و \" ابن كثير \" ( ج 4 ، ص 112 ) و \" ذخائر العقبى \" ( ص 25 ) و \" حلية الاولياء \" ( ج 3 ، ص 201 ) و \" مستدرك الصحيحين \" ( ج 3 ، ص 172 ) و \" الدر المنثور \" و \" اسد الغابة \" و كتاب‌هاى ديگر .\r\nپس موضوع مدنى بودن اين آيات ، به حكم آنچه در اين كتاب‌هاى معتبر نزد اهل سنّت ضبط شده ، قول مسلّم و مورد اعتماد و بلامعارض است ؛ زيرا در برابر اين قول ، قول خاص به اينكه اين چهار آيه مكى باشد ، جز اينكه سوره شورى را بعضى مكى گفته‌اند ، نداريم . پس اين قول بلامعارض و مثل خاص در مقابل عام\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nاست ، علاوه بر اينكه اجماع اهل بيت صحّت اين قول را اثبات و عموم مكى بودن سوره را مردود مىسازد .\r\nثانياً : امكان دارد آيه يا سوره مكّى باشد ؛ ولى بعد از هجرت مثلًا در حجّة الوداع در مكّه نازل شده باشد . « 1 » چون مقصود از مكى بودن ، تعيين تاريخ نزول نيست ؛ بلكه غرض تعيين مكان نزول است و اين مطلب را در علم معرفت آيات مدنى و مكى و كتاب‌هايى كه در اين موضوع تأليف شده ، شرح داده‌اند .\r\nثالثاً : چنان‌كه علماى علوم قرآن تصريح كرده‌اند ، بعضى از آيات قرآن در مكّه نازل شده است و حكم آن مدنى است و به عبارت ديگر مورد و مصداق آن ، پس از نزول ، موجود يا معلوم شده ، مانند بعضى آياتى كه در مكّه نازل شد ، و در مدينه مصداق يافت . و مىگويند اين نحو تقدّم و تأخّر متعدّداً واقع شده است . ( الاتقان ، ج 1 ، ص 37 ) بنابراين فرضاً اين آيات مكى باشد منافات ندارد كه مراد ، مودّت ذى القربى و عترت پيغمبر صلى الله عليه و آله باشد .\r\n\r\n2 - تفسير آيه\r\nما نخست تفاسيرى را كه بعضى از آيه كرده‌اند ، نقل مىكنيم ، سپس تفسير صحيح آن را از اهل بيت عصمت كه اعدال قرآن مجيد هستند بيان مىنماييم .\r\nيكى از تفاسيرى كه از آيه شده ، اين است كه : بر تبليغ رسالت و تعليم شريعت ، مزدى نمىخواهم ، مگر آنكه با يكديگر دوستى نماييد در آنچه سبب تقرّب به خداوند متعال مىشود . اين تفسير خلاف ظاهر است ؛ زيرا ظاهر « فى القربى » نزديك رحمى است و آيه شريفه ظهور در اين تفسير ندارد . و به علاوه با آيه :\r\n\r\n\r\n","description":"","footnote":"\r\n( 1 ) . در مكى يا مدنى بودن سوره و آيه سه اصطلاح است كه يكى از آن سه اين است : مكى آن آيه‌و سوره‌اى است كه در مكّه نازل شده اگرچه بعد از هجرت باشد .\r\n","page_name":" 450 ","page_number":450},
  {"content":"\r\n\r\n« أَمْ يَقُولُونَ افْتَرى عَلَى اللَّهِ كَذِباً » ؛ « 1 »\r\n« آيا مىگويند بر خدا دروغ بسته است » .\r\nكه بر حسب تفاسير راجع به اين موضوع است ، اين تفسير مناسبت ندارد .\r\nقول ديگر آنكه به اين معنى باشد : مگر آنكه مرا دوست داريد به واسطه قرابت و خويشى كه من با شما دارم ، و آزار ندهيد و انكار نكنيد . اين تفسير نيز صحيح نيست ؛ زيرا هم آيه مخصوص به قريش مىشود ، بدون وجه اختصاص و هم با صدر آيه كه سخن از عموم عباد مؤمنين است ، سازگار نيست . به علاوه اين درخواست و پيشنهاد از كسى كه مدعى رسالت است و عليه تمام عقايد و عادات و اوضاع يك جامعه‌اى قيام كرده و مىخواهد بزرگ‌ترين انقلابات فكرى و اجتماعى را به وجود آورد ، به كسانى كه با دعوت او مخالفت دارند ، و دعوت او را ضد تمام حيثيات خود مىدانند و در مقام منع و دفع او از آيين و مسلك اجتماعى خود هستند ، موافق عرف و منطق نيست ؛ زيرا نزاع ، نزاعى نيست كه ملاحظهء قرابت و خويشاوندى بتواند آن را پايان دهد و التماس و خواهش در آن اثرى داشته باشد ، چنانچه آنها هم اگر به پيغمبر صلى الله عليه و آله پيشنهاد مىدادند كه قرابت و خويشاوندى را رعايت نمايد و دعوت خود را ترك كند ، منطقى نبود و پذيرفته نمىشد .\r\nپس اين تفسير - كه ايراد كننده آن را پسنديده - به نظر بسيار سست و با منطق قرآن مناسبت ندارد و خود به خود مردود است .\r\nسومين تفسير اين است كه مراد اين باشد كه من براى تبليغ اجرى نمىخواهم و مودّت خويشاوندى باعث شده و مرا به تبليغ برانگيخته است . اين وجه را \" سيد قطب \" در تفسير في ظلال ( ج 25 ، ص 283 ) بيان كرده است ، ولى اين تفسير از دو\r\n\r\n\r\n","description":"","footnote":"\r\n( 1 ) . سوره شورى ، آيه 24 .\r\n","page_name":" 451 ","page_number":451},
  {"content":"\r\n\r\nتفسير قبل سست‌تر و نامقبول‌تر است ؛ زيرا تبليغ احكام خدا و اداى رسالت ، انگيزه‌اش علاقه و محبّت خويشاوندى نيست كه منحصراً به اين علّت آنها را دعوت و تبليغ كرده باشد ، بلكه علتش امر و فرمان خدا و اداى مأموريت و رسالت الهى است .\r\n\r\nتفسير اهل بيت عليهم السلام\r\nبه نظر مىرسد كسانى كه سه تفسيرى را كه به آن اشاره شد ، مطرح كرده و دنبال نموده‌اند ، غرضشان دست و پا كردن و انكار فضيلت اهل بيت عليهم السلام و تعصب باطل مذهبى باشد . امّا تفسير صحيح اين آيه و ساير آيات قرآن ( كه حجت و معتبر و تفسير به رأى و هوا و تعصب نباشد ) تفسير اهل بيت عليهم السلام است كه اجماع دارند بر اينكه آيه در موضوع مودّت و تعظيم ذى القربى و عترت پيغمبر صلى الله عليه و آله نازل شده است و صحّت انتساب اين تفسير به اهل بيت مثل اميرالمؤمنين و امام حسن و زين العابدين عليهم السلام از مسلّمات است و علاوه بر شيعه ، اهل سنّت نيز در روايات متعدد آن را روايت كرده‌اند و معلوم است كه كسى از اهل بيت ، اعلم به علوم قرآن و شأن نزول و موارد آن نيست ، و قول احدى بر قول آنها راجح نمىشود .\r\nخطاب بنابر اين تفسير ، عام و متوجّه به همهء امّت است و با تفسير : « وَمَن يَقْتَرِفْ حَسَنَةً » كه از امام مجتبى عليه السلام وارد شده و با تفسير آيه : « أَمْ يَقُولُونَ افْتَرى عَلَى اللَّهِ كَذِباً » و آيه : « وَهُوَ الَّذِي يَقْبَلُ التَّوْبَةَ . . . » موافق است و به هر حال تفسير اهل بيت ، بنابر مذهب شيعه و بنابر روايات متواتر از طرق اهل سنّت ، حجت و معتبر است و ترك آن جايز نيست ؛ زيرا امن از ضلالت و گمراهى ، بر حسب حديث متواتر ثقلين ، در تمسك به آنها است و ما در كتابى كه در حجيّت اقوال ائمه عليهم السلام و وجوب رجوع به آنها در تمام علوم اسلامى نگاشته‌ايم ، اين موضوع را به\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nطور كامل با ادلّهء بسيار ثابت كرده‌ايم .\r\n\r\n3 - ملاحظه تفسير آيه با آيات ديگر\r\nدر اينجا لازم به تذكّر است كه استثنا بر اين چهار وجه ، يا منقطع است يا متصل ، اگر منقطع باشد معنى اين مىشود كه مودّت في القربى اجر نيست ، كه در اين صورت « الّا » به معنى « لكن » مىشود .\r\nو اگر متصل و حقيقى باشد كه فقط بنا به تفسير اوّل و دوم و چهارم صحيح است و معنايش اين است كه مودّت في القربى براى من مانند اجر است ، اجرى كه سود آن براى اجر دهنده است نه گيرنده . « 1 » چنانچه اين آيه هم بر همين معنى دلالت دارد :\r\n« قُلْ ما سَأَلْتُكُمْ مِنْ أَجْرٍ فَهُوَ لَكُمْ » ؛ « 2 »\r\n« بگو آنچه را از اجر از شما مىخواهم پس آن براى خودتان است » .\r\nچون ثواب مودّت قربى نيز به خودشان عايد مىشود .\r\nو اين عيناً مثل همان توصيه طبيب است به عمل به دستور و نسخه ؛ زيرا مودّت قربى از اركان بزرگ اسلام و مراجعهء به آنها و پيروى و اطاعت از آنها ، سبب استقامت بر امر دين و آشنايى به معارف و علوم اسلام ، و مانع از انحراف از صراط مستقيم است ، و اين لطف بيانى است در اين موارد ، براى اينكه مخاطب اشتياقش\r\n\r\n\r\n","description":"","footnote":"\r\n( 1 ) . حضرت مستطاب آيت اللَّه العظمى آقاى حاج سيّد محمّد رضا گلپايگانى - رضى الله عنه - به مناسبتى ، در اين مورد بيان لطيفى فرمودند ، كه خلاصه آن اين است : مفهوم آيه ، مثل اين است كه طبيب بسيار حاذق عارف به امراض و معالجات ، به بيماران خود بگويد : من از شما مزد و حق الطبابة ( ويزيت ) نمىخواهم ، مزد من و ويزيت من اين است كه شما به نسخه و دستورى كه مىدهم ، عمل كنيد .\r\n( 2 ) . سوره سبأ ، آيه 47 .\r\n","page_name":" 453 ","page_number":453},
  {"content":"\r\n\r\nزياد شود ؛ مانند آيه :\r\n« مَنْ ذَا الَّذِي يُقْرِضُ اللَّهَ قَرْضاً حَسَناً » « 1 »\r\nبنابراين ، اين به هر معنايى كه تفسير شود و خصوص به تفسير صحيح كه همان مودّت عترت پيغمبر صلى الله عليه و آله است ، هيچ ناسازگارى با آياتى مثل « قُلْ ما أَسْئَلُكُمْ عَلَيْهِ مِنْ أَجْرٍ » ندارد .\r\nو مثل اينكه در خود دعا نيز به دفع توهم تنافى عنايت شده است ؛ زيرا بلافاصله پس از جمله : « ثُمَّ جَعَلْتَ أَجْرَ مُحَمَّدٍ صَلَواتُكَ عَلَيْهِ وَآلِهِ مَوَدَّتَهُمْ فِي كِتابِكَ ، فَقُلْتَ : قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » مىفرمايد :\r\n« وَقُلْتَ : ما سَأَلْتُكُمْ مِنْ أَجْرٍ فَهُوَ لَكُمْ . وَقُلْتَ : ما أَسْئَلُكُمْ عَلَيْهِ مِنْ أَجْرٍ إِلّا مَنْ شآءَ أَنْ يَتَّخِذَ إِلى رَبِّهِ سَبِيلًا ، « 2 » فَكانُوا هُمُ السَّبِيلَ إِلَيْكَ وَالْمَسْلَكَ إِلى رِضْوانِكَ » ؛\r\n« پس قرار دادى اجر محمّد - صلواتك عليه و آله - را مودّت اهل بيت او در قرآن و گفتى بگو نمىخواهم از شما اجرى را ، مگر مودّت قربى و عترتم را فرمودى آنچه را از شما به عنوان مزد سؤال مىكنم ، آن از براى شما است . و فرمودى سؤال نمىكنم بر تبليغ رسالت از شما مزدى را مگر كسى را كه بخواهد بگيرد به سوى خدا راهى را ( راه ولايت و مودّت اهل بيت ) پس اهل بيت مىباشند راه به سوى تو ، و محل سلوك به سوى خوشنودى تو » .\r\nآيا اگر ايراد كننده در همين دعاى ندبه دقت مىكرد ، جايى براى ايرادى كه\r\n\r\n\r\n","description":"","footnote":"\r\n( 1 ) . سوره بقره ، آيه 245 .\r\n( 2 ) . سوره فرقان ، آيه 59 .\r\n","page_name":" 454 ","page_number":454},
  {"content":"\r\n\r\nكرده مىديد ؟ و آيا مع ذلك احتمال منافات مىداد ؟ انصافاً اين حقيقت از دعا كه استشهاد به قرآن است نكته علمى و جالبى را متضمن است و لطف تعبيرات آيات را نشان مىدهد ، و اين معنى را مىپروراند كه اجر رسالت ، مودّت عترت است و سودش براى خود مردم است و مانند اجرها و مزدهايى كه سودش را مزد گيرنده مىبرد نيست . و ديگر آنكه مودّت عترت ، راه خدا است و از كسانى خواسته مىشود كه بخواهند سالك راه خدا شوند .\r\n\" فخر رازى \" در تفسير خود ، ( ج 7 ، ص 389 و 390 ) پس از مطالبى كه در اين زمينه دارد ، مىگويد : « إِلَّا الْمَوَدَّةَ فِي الْقُرْبى » از باب قول شاعر است :\r\n وَلا عَيْبَ فِيهِمْ غَيْرَ أَنَّ سُيُوفَهُمْ * بِها مِنْ قِراعِ الدّارِ عَيْنَ فَلُولٍ \r\n« و عيبى نيست در ايشان غير از اينكه شمشيرهايشان از بس به زره پوشان خورده ، خرد شده است » .\r\nپس معنى آيه اين مىشود كه : من طلب نمىكنم از اجر مگر اين را و اين در حقيقت اجر نيست .\r\n\r\n4 - روايات اهل سنّت\r\nروايات و احاديثى كه موافق با عقيدهء شيعه در تفسير اين آيه از طرق اهل سنّت وارد شده ، در جوامع بزرگ حديث و مسانيد و معاجم و تفاسير و تواريخ ، تخريج شده است كه از آن جمله چند حديث براى مزيد بصيرت و روشنى چشم دوستان اهل بيت در اينجا نقل مىكنيم :\r\n1 - در تفسير ابى السعود ( ج 5 ، ص 34 ) و تفسير نسفى ( ج 4 ، ص 105 ) و كشاف ( ج 4 ، ص 219 و 220 ) و تفسير الواضح ( ج 25 ، ص 19 ) و تفسير قرطبى ( ج 16 ، ص 21 ) و تفسير فخر رازى ( ج 7 ، ص 390 ) و تفسير ابن كثير ( ج 4 ، ص\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n112 ) و تفسير بيضاوى ( ج 4 ، ص 123 ) و تفسير نيشابورى و فتح القدير ( ص 537 ) و ذخائر العقبى ( ص 25 ) و طبرانى و ابن ابى حاتم و حاكم و احمد به نقل صواعق ( ص 168 ) و هيثمى در مجمع الزوائد ( ج 9 ، ص 168 و ج 7 ، ص 103 ) و احياء الميت به فضايل اهل البيت ( ح 2 ) از ابن منذور و ابن ابى حاتم و ابن مردويه در تفاسيرشان ، و طبرانى در معجم كبير و جماعت ديگر ، همه از پيغمبر اكرم صلى الله عليه و آله روايت كرده‌اند كه چون آيه مودّت نازل شد ، از آن حضرت سؤال شد كه نزديكانت كه بر ما مودّت و دوستى آنها واجب شده كيستند ؟ فرمود : « عَلِيٌّ وَفاطِمَةُ وَابْناهُما ؛ على و فاطمه و دو پسر آنها » .\r\nو اين حديث را معاصرين از اهل سنّت مانند عبدالفتاح مكى در كتاب \" ملتقى الاصفياء في مناقب الامام على و السبطين و الزهراء \" ( ص 11 ) و شيخ محمّد سعيد الكردى در « نشر الاعطار المحمدية في الديار الاسلاميه » ( ج 2 ، ص 52 ) روايت كرده‌اند .\r\n2 - ابن حجر در صواعق ( ص 168 ) از ابوالشيخ و ديگران روايت كرده است كه آنها نيز از اميرالمؤمنين عليه السلام نقل كرده‌اند كه فرمود :\r\n« فِينا آلُ حم آيَةٌ لا يَحْفَظُ مَوَدَّتَنا إِلّا كُلُّ مُؤْمِنٍ . ثُمَّ قَرَأَ : « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » » .\r\nو متقى در كنزالعمال ( ج 1 ، ص 218 ) آن را روايت كرده است و خلاصهء مضمون اين است كه مىفرمايد : در شأن ما آل حم ، آيه‌اى است كه حفظ نمىكند مودّت ما را مگر كسى كه مؤمن باشد ، سپس اين آيه را « قُلْ لا أَسْئَلُكُمْ . . . » قرائت فرمود .\r\nصاحب مجمع البيان مىفرمايد : به اين معنى كميت در اين شعر اشاره كرده است :\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n وَجَدْنا لَكُمْ فِي آلِ حم آيَةً * تَأَوَّلَها مِنّا تَقِيٌّ وَمُعْرِبٌ \r\n3 - تفسير طبرى ( ج 5 ، ص 16 و 17 ) از سعيد بن جبير و عمرو بن شعيب ، و الدرالمنثور از ابن عباس ، و تفسير قرطبى از على بن الحسين عليهما السلام و عمرو بن شعيب و سدى روايت كرده‌اند كه مراد از قربى ، قرباى رسول خدا است ، يعنى :\r\n« إِلّا أَنْ تَوَدُّوا فِي قِرابَتِي وَأَهْلِ بَيْتِي » ؛\r\n« مگر اينكه نزديكان و اهل بيت مرا دوست بداريد » .\r\nو در احياء الميت ( ح 1 ) از سنن سعيد بن منصور ، از ابن جبير نقل كرده است .\r\n4 - ابن حجر در صواعق ( ص 168 ) از بزاز و طبرانى از حضرت امام حسن مجتبى عليه السلام در ضمن خطبه‌اى روايت كرده است كه فرمود :\r\n« وَأَنَا مِنْ أَهْلِ الْبَيْتِ الَّذِينَ افْتَرَضَ اللَّهُ مَوَدَّتَهُمْ وَمُوالاتَهُمْ ، فَقالَ : فِينا أَنْزَلَ عَلى مُحَمَّدٍ صلى الله عليه و آله : قُلْ لا أَسْئَلُكُمْ . . . » ؛\r\n« من از اهل بيتى هستم كه مودّت و موالاتشان را خدا واجب فرموده است ، پس فرمود : در ما نازل شده است بر محمّد صلى الله عليه و آله : قل لا اسألكم . . . » .\r\n5 - حاكم در مستدرك ( ج 3 ، ص 172 ) نيز از حضرت مجتبى عليه السلام روايت كرده است كه فرمود :\r\n« وَأَنَا مِنْ أَهْلِ الْبَيْتِ الَّذِينَ افْتَرَضَ اللَّهُ مَوَدَّتَهُمْ عَلى كُلّ مُسْلِمٍ فَقالَ تَبارَكَ وَتَعالى لِنَبِيّهِ صلى الله عليه و آله : قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى ، وَمَنْ يَقْتَرِفْ حَسَنَةً نَزِدْ لَهُ فِيها حَسَناً ، فَاقْتِرافُ الْحَسَنَةِ مَوَدَّتُنا أَهْلُ الْبَيْتِ » ؛\r\n« من از اهل بيتى هستم كه مودّت‌شان را بر هر مسلمان ، خدا واجب قرار داده و به پيغمبرش فرموده « قل لا اسألكم . . . » و به جا آوردن حسنه ، مودّت ما اهل بيت است » .\r\nو صواعق نيز اين حديث را ( ص 168 ) روايت كرده است .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n6 - طبرى ( ج 25 ، ص 25 ) به سند خود روايت كرده است كه آنگاه كه على بن الحسين عليهما السلام را به اسيرى به دمشق آوردند ، مردى از اهل شام به آن حضرت گفت :\r\nسپاس خداى را كه شما را كشت و مستأصل كرد و ريسمان فتنه را قطع نمود .\r\nحضرت به او فرمود : آيا قرآن خوانده‌اى ؟\r\nمرد گفت : آرى .\r\nامام فرمود : آيا آل حم را خوانده‌اى ؟\r\nمرد ( از روى تعجب ) گفت : قرآن خوانده‌ام و آل حم را نخوانده‌ام ؟\r\nامام فرمود : اين آيه را نخوانده‌اى : « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » ؟\r\nمرد گفت : شما هرآينه ايشانيد ؟\r\nامام فرمود : بله .\r\nو ابن حجر در صواعق ( ص 168 ) از طبرانى ، و ديگران اين حديث را روايت كرده‌اند .\r\n7 - حلية الاولياء ( ج 3 ، ص 201 ) به سند خود از جابر روايت كرده است كه مردى اعرابى به محضر پيغمبر صلى الله عليه و آله شرفياب شده و عرض كرد : يا محمّد ! اسلام را بر من عرضه بدار .\r\nفرمود : شهادت بدهى به اينكه معبودى غير از خدا نيست ، و اينكه محمّد بنده و فرستادهء او است .\r\nاعرابى عرض كرد : آيا مزدى از من مىخواهى ؟\r\nپيغمبر صلى الله عليه و آله فرمود : نه ، مگر مودّت و دوستى نزديكان را .\r\nاعرابى عرض كرد : نزديكان من ، يا تو ؟\r\nپيغمبر صلى الله عليه و آله فرمود : نزديكان من .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nاعرابى عرض كرد : دست بده با تو بيعت كنم .\r\n« فعلى من لا يحبّك و لا يحبّ قرباك لعنة اللَّه » ؛\r\n« بر آن كس كه تو و نزديكانت را دوست نمىدارد لعنت خدا باد » .\r\nپيغمبر صلى الله عليه و آله : آمين .\r\nو اين حديث را « زرقانى » در « شرح المواهب » و ديگران روايت كرده‌اند ( نشر الاعطار المحمدية في الديار الاسلامية ، ص 70 و 71 ) .\r\n8 - طبرانى در معجم كبير و اوسط ، روايت كرده است كه انصار خواستند براى رسول خدا صلى الله عليه و آله مالى جمع كنند . خدمت حضرت مطرح كردند . خداوند اين آيه را نازل فرمود : « قُلْ لا أَسْئَلُكُمْ عَلَيْهِ . . . » وقتى از خدمت حضرت بيرون آمدند ، بعضى گفتند اين را فرمود : كه ما در راه اهل بيت او جنگ كنيم ، و آنها را يارى كنيم . اين آيه نازل شد : « أَمْ يَقُولُونَ افْتَرى عَلَى اللَّهِ كَذِباً » تا « وَهُوَ الَّذِي يَقْبَلُ التَّوْبَةَ عَنْ عِبادِهِ » . . .\r\n( مجمع الزوائد ، ج 7 ، ص 103 ) .\r\nو نظير اين روايت در شرح الناسخ و المنسوخ ( ص 179 ) و در صواعق ( ص 168 ) از بغوى و ثعالبى روايت شده و واحدى نيز در اسباب النزول ( ص 280 ) و ابن سلامه در الناسخ و المنسوخ ( ص 274 و 275 ) در هامش اسباب النزول آن را روايت كرده‌اند .\r\n9 - ابن اثير در اسد الغابة ( ج 5 ، ص 367 ) از حبيب بن ابى ثابت در ضمن حديثى قريب به اين مضمون روايت كرده است كه شيوخ انصار به حضرت على بن الحسين عليهما السلام عرض كردند : شيوخ ما براى ما حديث كرده‌اند كه خدمت پيغمبر صلى الله عليه و آله رفتند ، و از آن حضرت اجازه خواستند كه خانه و اموال خود را به آن حضرت واگذار كنند ، براى آنچه كه خدا به آنها به سبب پيغمبر عطا فرمود و آنها را تفضيل و برترى داد و به سبب پيغمبر گرامى داشت . خدا اين آيه را نازل كرد « قُلْ لا أَسْئَلُكُمْ . . . » ،\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nشيوخ انصار به حضرت زين العابدين عليه السلام عرض كردند : « نَحْنُ نَدُلُّكُمْ عَلَى النّاسِ » ؛ يعنى ما كمك براى شما هستيم در برابر مردم .\r\n10 - ابن ابى حاتم از ابن عباس روايت كرده است در تفسير آيه « وَمَن يَقْتَرِفْ حَسَنَةً » كه اقتراف حسنه ، مودّت آل محمّد عليهم السلام است ( احياء الميت ، ج 4 ) .\r\n11 - ابن حجر در ذيل آيه پنجم از آيات نازل شده در مورد اهل بيت در صواعق ( ص 150 ) در ضمن حديثى از حضرت زين العابدين عليه السلام روايت كرده است كه در جملهء اوصاف ائمه اهل بيت عليهم السلام فرمود :\r\n« الَّذِينَ أَذْهَبَ اللَّهُ عَنْهُمُ الرّجْسَ وَطَهَّرَهُمْ تَطْهِيراً وَبَرَأَهُمْ مِنَ الْآفاتِ وَافْتَرَضَ مَوَدَّتَهُمْ فِي الْكِتابِ » ؛\r\n« آنچنان كسانى كه خدا رجس را از ايشان برده و پاك قرار داده پاك قرار دادنى ، و از آفات برى ساخته و دوستى ايشان را در كتاب واجب كرده است » .\r\nاينها برخى از رواياتى است كه از طرق اهل سنّت روايت شده است و هر كس طالب زياده بر اين باشد مىتواند به كتاب \" خصايص الوحى المبين في مناقب اميرالمؤمنين عليه السلام \" و \" عمدة \" ابن بطريق ، و \" الفصول المهمة \" رجوع نمايد .\r\nآيا با اين همه روايات از اهل سنّت ، عجيب نيست اگر كسى كه خود را شيعه مىداند ، با عكرمهء خارجى و اعداى اهل بيت موافقت نموده و تفسير مأثور از آنها را ترك كند و با دشمنان آنها كه فاقد علم و دانش ، يا معاند و متعصب بوده‌اند ، هم آواز شود ؟\r\nآيا كسى از حضرت على بن ابىطالب ، و حضرت مجتبى و حضرت زين العابدين و ساير ائمه عليهم السلام اعلم به تفسير قرآن و شأن نزول آن است ؟\r\nآيا اين همه نقل‌هاى ارباب تفاسير و روايات ، در اينكه اين چهار آيه سوره\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nشورى مدنى است ، كافى نبود كه اقلًا ايراد كننده به طور قطع اين آيات را مكى نشمارد ، و قول اهل بيت را رد نكند ؟\r\nحال كه على رغم تمام روايات وارده مىگويد : اين آيات مكى است ، جا داشت در چنين مقامى كه مىخواهد متن دعاى ندبه را تضعيف كند به قول مخالف هم اشاره‌اى نمايد و ميان دعوا نرخ تعيين نكند .\r\nواقعاً من نمىدانم غرض از اين شبهه‌تراشىها و انكار فضايل اهل بيت چيست ؟\r\nباشد تا روز داورى برسد و در دادگاه عدل الهى از رسول خدا صلى الله عليه و آله خجلت بكشند و از اين گفته‌ها و انكار فضايل اهل بيت آن حضرت پشيمان شوند .\r\nاگر افرادى در قلب تشيّع اين صداهاى ناهنجار را بلند كرده‌اند ، ديگران از خارج به ولاى اهل بيت مىپيوندند .\r\nو حتى فردى مثل عبدالباقى عمرى فاروقى شاعر و اديب معروفى كه نسبش به عمر بن الخطاب منتهى مىشود و ديوانش « الترياق الفاروقى » پر است از مدايح و فضايل ائمهء اثنى عشر به خصوص مناقب اميرالمؤمنين عليه السلام در قصيدهء « الباقيات الصالحات » در اين موضوع اين‌گونه داد سخن مىدهد :\r\n سَلِ الدَّعَى بْنَ زِيادٍ الَّذِيِ * إِلى أَبِي أَبِي يَزِيدٍ نَسَباً\r\nالْمُصْطَفى وَابْنَتُهُ وَصِهْرُهُ * لِمَنْ غَدَوْا جَدّاً وَأُمّاً وَأباً\r\nوَقُلْ تَعالَوْا نَدْعُ لَمّا نَزَلَتْ * مَعَ النَّبِيّ بِالْعَبا مَنْ احْتَبا\r\nوَعَهْدُ لا أَسْئَلُكُمْ عَلَيِهْ مِنْ * أَجْرٍ لِمَنْ بِهِ الْوَلا قَدْ وَجَبا « 1 » \r\n\r\n\r\n","description":"","footnote":"\r\n1 . بپرس از زنازاده ابن زياد كه به سوى پدر پدر يزيد نسبت داده شده است . مطصفى صلى الله عليه وآله و دختر و دامادش ، جد و مادر و پدر كيستند ؟ و بگو آيهء \" تعالوا ندع \" وقتى نازل شد ، با پيغمبر صلى الله عليه وآله در عبا چه كسى بود . و عهد \" لا اسألكم عليه من اجر \" از براى چه كسى ولايت را واجب قرار داد . ( الترياق الفاروقى ، ص 95 ) .\r\n","page_name":" 461 ","page_number":461},
  {"content":"\r\n\r\nو شافعى هم در اين مورد مىگويد :\r\n يا أَهْلَ بَيْتِ رَسُولِ اللَّهِ حُبُّكُمْ * فَرْضٌ مِنَ اللَّهِ مِنَ الْقُرْآنِ أَنْزَلَهُ\r\nكَفاكُمْ مِنْ عَظِيمِ الْقَدْرِ أَنَّكُمْ * مَنْ لَمْ يُصَلّ عَلَيْكُمْ لا صَلاةَ لَهُ « 1 » \r\nو شمس الدين العربى هم در اين معنى مىگويد :\r\n رَأَيْتُ وِلآئِي آلَ طه فَرِيضَةً * عَلى رَغْمِ أَهْلِ الْبُعْدِ يُورِثُنِي الْقُرْبا \r\n فَما طَلَبَ الْمَبْعُوثُ أَجْراً عَلَى الْهُدى * بِتَبْلِيغِهِ إِلَّا الْمَوَدَّةَ فِي الْقُرْبى « 2 » \r\nديگرى مىگويد :\r\n هُمُ الْعُرْوَةُ الْوُثْقى لِمُعْتَصِمٍ بِها * مَناقِبُهُمْ جآءَتْ بِوَحْيٍ وَإِنْزالٍ\r\nمَناقِبُ فِي شُورى وَسُورَةُ هَلْ أَتى * وَفِي سُورَةِ الْأَحْزابِ يَعْرِفُهَا التّالِي\r\nوَهُمْ آلُ بَيْتِ الْمُصْطَفى وَوِدادُهُمْ * عَلَى النّاسِ مَفْرُوضٌ بِحُكْمٍ وَإِسْجالٍ « 3 » \r\n\r\n\r\n","description":"","footnote":"\r\n( 1 ) . اى اهل بيت رسول خدا ، دوستى شما واجب و فرضى است از خدا كه در قرآن نازل كرد است ، كفايت مىكند در بزرگى شما اينكه هر كس بر شما صلوات نفرستد نماز براى او نيست . ( الصواعق ، ص 146 ) .\r\n( 2 ) . ديدم ولايت خود را نسبت به آل طه فريضه‌اى است كه على رغم اهل دورى موجب قرب به خدا مىگردد . پس طلب نكرد پيغمبر صلى الله عليه و آله بر تبليغ هدايت ، مگر مودّت قربى ( اهل بيت ) را . ( الصواعق ، ص 168 ) .\r\n( 3 ) . ايشان عروة الوثقى و دستگيرهء استوارند براى كسى كه به آن چنگ زند . مناقب ايشان به وحى آمده است . مناقبى در سورهء شورى و سورهء هل اتى و سورهء احزاب كه تلاوت كننده آنها را مىشناسد . و ايشان اهل بيت مصطفايند و دوستى ايشان نيز بر مردم به حكم خدا واجب شده است . ( الفصول المهمة ابن صباغ المالكى ، ص 11 ) .\r\n","page_name":" 462 ","page_number":462},
  {"content":"\r\n\r\n\r\n11 . دعاى ندبه و عقل\r\nايراد ديگر اين است كه : دعاى ندبه با عقل مخالف است ؛ زيرا اين دعا را در هزار مكان و مسجد و خانه مىخوانند . آيا امام زمان عليه السلام همه جا حاضر و شنوا و لا مكان است ، و حاضر في كل مكان است مانند خدا ؟ البته خير ؛ زيرا امام صفات خدا را ندارد ، و امام حسين عليه السلام فرمود : « سُبْحانَ اللَّهِ عَنْ صِفاتِ الْمَخْلُوقِينَ » و اگر همه جا حاضر نيست ، پس چرا در اين دعا او را صدا مىزنند و مىگويند :\r\n« يَابْنَ السّادَةِ الْمُقَرَّبِينَ ! يَابْنَ النُّجَبآءِ الْأَكْرَمِينَ » ؛\r\n« اين پسر سادات مقربين ، اى فرزند نجباى اكرمين » .\r\nآيا ندا كردن و خطاب نمودن ، مخاطب و منادى نمىخواهد ؟\r\nآيا مخاطبى كه بشنود ، همه جا هست يا خير ؟ خود اين دعا كه مىگويد امام همه جا نيست ؛ زيرا در اواخر مىگويد :\r\n« فَبَلِّغْهُ مِنّا تَحِيَّةً وَسَلاماً » ؛\r\n« اى خدا سلام و تحيت ما را به امام برسان » .\r\nاگر امام همه جا هست ، ديگر خدايا سلام ما را به او برسان نمىخواهد ، خودش مىشنود ؟ اگر امام حسين عليه السلام همه جا حاضر است ديگر « فطرس ملك »\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nسلام شيعيان را به او مىرساند يعنى چه ؟ اگر پيغمبر اسلام صلى الله عليه و آله همه جا هست ، پس چنانچه در كتاب كافى و وسائل الشيعه ، ( باب زيارة النبى من بعيد ) رسول خدا صلى الله عليه و آله فرمود : « من سلام امتم را از راه دور نمىشنوم ؛ بلكه ملائكه الهى به من مىرسانند » پس جايى كه پيغمبر خدا - كه اشرف از تمام مخلوقات است - همه جا حاضر و شنوا نيست ، چگونه جانشين او همه جا حاضر و شنوا است ؟ اگر امام همه جا حاضر است ، چرا علماى شيعه روايت كرده‌اند كه ملائكه نامهء اعمال را خدمت او مىبرند ؟ اگر خود او حاضر است ، ديگر نامه رسان نمىخواهد .\r\nپس بدان ، كه محال است يك نفر ، دو نفر يا هشت نفر بشود و در آن واحد ، در هشت مكان باشد . اگر هشت نفر شد يك نفر نيست ، چه برسد به اينكه هزاران جا باشد ؟\r\nآيا عقل حجت نيست ؟ عقل مىگويد محال است شىء واحدى در يك آن در دو مكان باشد ، چه برسد به صد مكان ! ما از اين مردم عوام مىپرسيم ، آيا اگر اميرالمؤمنين همه جا بود ، چگونه او را در مسجد كوفه شهيد كردند ؟ آيا پيغمبر اسلام چون از مكّه فرار نموده و به مدينه رفت ، باز هم در مكّه بود يا خير ؟ آيا امامى كه همه جا هست ، در حمام زنانه ، در ميخانه و در امكنهء فساد ، همه جا هست يا خير ؟ اگر هست پس به همهء زنان مردم محرم است ! اگر به هر زنى محرم بود ، پس چرا با خواندن عقد زنى را به خود محرم مىنمود ؟ آيا امام مانند خدا بدون تكليف است و حلال و حرامى براى او نيست ؟ اگر مكلّف است پس چرا او كه در همه جا هست نهى از منكر نمىكند ، و از امكنهء فساد جلو نمىگيرد ؟\r\nجواب :\r\nاوّلًا : هيچ يك از اين اشكالات و پرسش‌ها با فرض صحّت آن در موارد ديگر ، نسبت به دعاى ندبه وارد نيست ؛ زيرا اين دعا براى ندبه است ، و اظهار تأسف از\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nغيبت امام ، و نگرانى از بدى اوضاع و ابراز علاقه به ظهور حكومت حقّ ، و . . . و در مثل اين مورد ، گوينده بعيد را قريب ، و غايب را حاضر و بلكه گاهى مرده را زنده فرض مىكند و اظهار تأثر مىنمايد ، مخاطب هر كه باشد ، خواه بشنود يا نشنود ، مانند نوحه و مرثيه بر ميت كه به او خطاب مىشود ، و در صد جا او را مىخوانند ، و در اشعار از اين‌گونه خطاب‌ها بسيار است .\r\nثانياً : از كجا مىگوييد كه با خبر بودن امام و رسيدن ندا و سلام شيعيان به آن حضرت ، ملازمه دارد با اينكه حضرت در همه جا حضور حقيقى جسمانى داشته باشد ؟ !\r\nكسى كه مىگويد : امام به اذن خدا در همه جا هست ، غرضش اين است كه از همه جا اطّلاع دارد ، و فاصلهء زمان و مكان ، مانع از علم و رؤيت آن حضرت نمىشود ، و سلام و خطاب مردم به او مىرسد ، خواه به توسط فطرس يا ملائكهء ديگر ، و خواه بدون واسطه .\r\nدر اينجا سخن از كيفيت و نحوهء علم و اطّلاع امام به سلام و خطاب ما ، و فرق بين سلام بعيد و قريب مطرح نيست ، و واقع اين موضوع هر نحو باشد ، به دعاى ندبه و مطالب حقّ ديگر ضرر نمىزند كه شما به باب استحباب زيارة النبى صلى الله عليه و آله و لو من بعيد » از \" وسايل الشيعه \" و غيره استشهاد كرده و مىگوييد پيغمبر صلى الله عليه و آله فرمود :\r\n« من سلام امتم را از دور نمىشنوم بلكه ملائكهء الهى به من مىرسانند » ، مگر حال كه ملائكه سلام و خطاب را مىرسانند ، فرمود سلام نكنيد ؟\r\nمقصد از اين احاديث همين است كه سلام به پيغمبر را ترك نكنيد و گمان ننماييد كه آن حضرت از سلام شما مطّلع نمىشود . اين‌گونه روايات همه مؤيد خطاب و ندا و سلام است ، و انگهى حقيقت و نحوهء اين شنيدن و رسيدن سلام و ندا بر ما معلوم نيست ، امّا لازم هر دو را كه علم پيغمبر و امام به ندا و سلام است ،\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nاز آن استفاده مىكنيم . در اين مطالب كه به نقل ثابت مىشود ، همين قدر كه عقل حكم به امتناع آن نكند ، و حتى به طور اعجاز ، احتمال آن را بدهد قبول مىكنيم و تسليم هستيم .\r\nچرا شما مىگوييد : اين‌گونه روايات متن دعاى ندبه را ضعيف يا خلاف عقل مىسازد ؟ اين روايت اين را مىپروراند كه در حال ممات پيغمبر صلى الله عليه و آله هم ، نسبت به ايشان مثل اين وظايف را كه در حال حيات انجام مىداديد - از قبيل استغاثه و توسل به آن حضرت - انجام بدهيد ، پيغمبر صلى الله عليه و آله مطّلع مىشود .\r\nبه علاوه مىتوان گفت : ظاهر اين اخبار ، بيان كننده فرق بين نحوه و كيفيت اطّلاع از قريب و بعيد و شنيدن و رسيدن نيست ، تا كسى مفهوم بگيرد و بگويد از دور نمىشنود ، بلكه ظاهر اين است كه براى دفع توهم كسانى كه ندا و سلام از بعيد را استبعاد مىنمايند - چون سلام در مقابل قبر مطهر و در نفس روضهء منوّره متعارف بوده و آن را مسموع مىدانستند - مىفرمايد ، سلام از قريب را كه مىشنود و سلام از بعيد هم به آن حضرت مىرسد ؛ يا خودش مىرسد ، چنان‌كه مقتضى اكثر روايات اين باب است ، و يا به وسيلهء ملائكه ، چنان‌كه روايت ضعيفى بر آن دلالت دارد .\r\nغرض اين است كه آن را هم مىشنود ، نه اينكه مراد اين باشد كه از دور نمىشنود ؛ ولى از نزديك مىشنود .\r\nبه هر حال شنيدن از دور موضوعى است كه در دنياى ما عملى شده است .\r\nنسبت به عالم برزخ كه معلوم نيست اين فاصله‌هاى زمان و مكان در آنجا مانع از شنيدن و رؤيت باشد ، يا نسبت به روح مقدّس پيغمبر و امام كه به مراتب لطيف‌تر و كامل‌تر از فرشته است مخصوصاً به طور اعجاز ، به هيچ وجه استبعاد ندارد .\r\nثالثاً : اينكه گاهى به عبارت دعا « فَبَلِّغْهُ مِنّا تَحِيَّةً وَسَلاماً » و گاهى به اينكه چون ملائكه نامهء اعمال را خدمت آن حضرت مىبرند و به ايشان عرضه مىدارند ،\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nاستشهاد مىكنيد بر اينكه امام همه جا حاضر نيست و گاهى مىگوييد چون « فطرس » سلام شيعه را به امام حسين عليه السلام مىرساند ، پس معلوم مىشود امام همه جا حاضر نيستند .\r\nجوابش اين است كه : مگر ما مىگوييم امام در هر مجلس و مكان حضور دارند ؟ آنچه در اين مورد گفته مىشود و صحيح است ، اين است كه امام به هر كجا و هر مكان اراده كند به اذن اللَّه تعالى مىتواند برود ، و به احوال رعايا و شيعيان خود و آنچه تحت نظر ولايت او قرار گرفته ، ناظر و آگاه است .\r\nو جملهء « فَبَلِّغْهُ مِنّا تَحِيَّةً وَسَلاماً » با اين معنى هيچ منافاتى ندارد ؛ زيرا ممكن است امام خودش از سلام و عرض ادب ما آگاه باشد ، ولى ما براى قابل شدن سلام و رفع موانع قبول ، از خداوند درخواست ابلاغ آن را مىكنيم ، مثل آنان كه در محضر پيغمبر يا در حرم پيغمبر از خدا مىخواهند كه تحيت آنها را به پيغمبر ابلاغ فرمايد .\r\nو در موضوع ملائكه‌اى كه اعمال را به آن حضرت عرضه مىدارند و فطرس كه سلام شيعيان را مىرساند ، جوابش اين است كه اين هم دليل بر عدم علم امام نيست ، چنانچه ملائكهء حفظه ، دليل بر عدم علم خدا به اعمال مردم نيست .\r\nهرچه آنجا بگوييم اينجا هم مىگوييم . اين امور برنامه‌هايى است براى تربيت و تنبيه مردم ، و در واقع الطافى است از جانب خدا و هيچ يك دليل بر عدم علم خدا و پيغمبر و امام نمىشود .\r\nرابعاً : اينكه مىگويد اگر امام در همه جا حاضر باشد لازم مىشود كه يك نفر ، چند نفر بلكه چند هزار نفر و بيشتر باشد ، جوابش اين است كه ما نمىگوييم امام در همه جا به معنايى كه شما مىگوييد حاضر هستند ولى مىگوييم امكان دارد كه در اماكن متعدد به نحوى از حضور حاضر باشند ، و فاصلهء زمان و مكان نسبت به ايشان برداشته شود .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nچطور مىگوييد فطرس همه جا حاضر مىشود ، و سلام شيعيان را از هر شهر و مجلس به عرض آن حضرت مىرساند ؟ ولى براى امام اين معنى را امكان‌پذير نمىدانيد ؟\r\nآقاى عزيز ! ملك الموت يك نفر بيشتر نيست ، چطور در يك آن ، در دو مكان و صد مكان حاضر مىشود ؟ ما كه وارد عالم ملائكه و عوالم روح و جهان برزخ نيستيم ، تا حقايق اين امور را به طور قاطع بتوانيم تشريح كنيم ؛ امّا اين‌قدر مىدانيم كه با يك مشت الفاظ و چون و چرا و استبعادات ، نمىتوان اين امور را انكار كرد .\r\nاينقدر امكان دارد كه بُعد و فاصله زمان و مكان براى پيغمبر صلى الله عليه و آله و امام و بسيارى از ارواح ، و براى ملائكه ، پرده نباشد و چنانچه قريب چهارده قرن پيش ، با اين فاصلهء زمانى طولانى ، اوضاع كنونى را مىديدند ، امكان دارد از مسافت بعيد هم افراد را اگر خواستند ، ببينند .\r\nچطور شما با تلويزيون آمريكا را مىبينيد ، اروپا را مىبينيد ، و در يك آن با راديو صداهاى همه جا را مىشنويد ؟\r\nآقاى من ! اينها چه اشكالاتى است مىكنيد ، اوّل معنى حضور امام را در اماكن مختلف بفهميد ، بعد اين فرمايش را بكنيد ، اگر نمىفهميد اين اشكال‌هاى عاميانه چه معنى دارد ؟\r\nاگر يك قرن پيش براى شما مىگفتند ، تا يك قرن ديگر انسان‌ها همه از مسافت دور هم‌ديگر را مىبينند ، و در همه جا حاضر مىشوند و با هم سخن مىگويند ، مىگفتيد اين خرافات چيست ؟ اينها افسانه است ، با عقل سازگار نيست ، امّا حالا مىفهميد آن قضاوت شما منشأش بىعلمى و بىاطلاعى بوده است .\r\nشما كه مىگوييد : نمىشود امام در يك زمان در همه جا حاضر شود ، بفرماييد ببينم وقتى فلان شخص را كه در صفحهء تلويزيون شما مىبينيد ، ديگران همه\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nمىبينند ، در همه جا مىبينند ، يك نفر چند ميليون نفر شده است ؟\r\nجام جهان نما را شنيده‌ايد ، چه مانعى دارد كه باطن ملكوتى امام مثل همان جام جهان نما باشد ، در عين حال كه در مسجد كوفه باشد ، و آنجا شهيد شود ، از اقصى نقاط جهان هم مطّلع باشد .\r\nشما گمان مىكنيد اينكه مىگوييم : امام در همه جا حاضر است ؛ يعنى بايد توى حمام زنانه‌ها ، و توى العياذ باللَّه كاباره‌ها ، و مراكز فساد هم تشريف ببرند ، مگر هر كس هر كارى را بتواند انجام دهد انجام مىدهد ؟ يا مىگوييم از امام رفع تكليف شده است ؟\r\nواقعاً انسان از اين سخنان شما كه نفهميده و نسنجيده ، پيرامون يك چنين حقايق بلند و عميق گفته‌ايد ، بىاختيار خنده‌اش مىگيرد ، و از بلندپروازىهاى جاهلانه تعجب مىكند .\r\n پشه چون داند كه اين باغ از كى است * در بهاران زاد و مرگش در دى است\r\nتو كه در علم خود زبون باشى * عارف اين علوم ؛ چون باشى ؟ \r\n\r\n","description":"","footnote":"","page_name":" 469 ","page_number":469},
  {"content":"\r\n\r\n\r\n12 . بررسى جمله : « يَابْنَ الطُّورِ وَالْعادِياتِ »\r\nيكى ديگر از مواردى را كه در دعاى ندبه ، بعضى آن را خلاف عقل شمرده‌اند ، اين جمله است :\r\n« يَابْنَ يس وَالذّارِياتِ ! يَابْنَ الطُّورِ وَالْعادِياتِ ! » .\r\nيعنى اى پسر يس و بادهاى وزنده ، و اى پسر كوه طور و اسبان دونده . سپس گفته : اين توهين به امام عالى مقام ، و به علاوه مخالف عقل است ؛ زيرا امام فرزند كوه طور و اسبان دونده نيست . چگونه شيعيان حيا نمىكنند ، و اين جملات را مىخوانند . اگر كسى مىگويد چگونه حضرت سجاد عليه السلام فرموده :\r\n« أَنَا ابْنُ مَكَّةَ وَمِنى . أَنَا ابْنُ زَمْزَمَ وَصَفا » .\r\nجملهء دعاى ندبه نيز مانند گفتار حضرت سجاد عليه السلام است .\r\nجواب اين است كه خير مانند آن نيست ؛ زيرا هر كس در هر شهر و يا قصبه‌اى زندگى كرده و بزرگ شده ، مىگويند بچهء آنجا است ؛ مثلًا به قمى مىگويند بچهء قم است و به كاشانى مىگويند بچهء كاشان است ، و چون حضرت سجاد و يا پدر و جدّش در مدينه و مكّه و زمزم و صفا بزرگ شده‌اند ، مىفرمايد :\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n« أَنَا ابْنُ مَكَّةَ وَصَفا » .\r\nامّا امام زمان ، نه خودش در كوه طور بزرگ شده و نه پدر و جدش . به اضافه با جملهء « وَالْعادِياتِ وَالذّارِياتِ » چه مىكنند ؟\r\nبه هر حال ما كه جرأت نمىكنيم چنين توهينى به امام زمان بنماييم براى خاطر يك دعاى بىمدرك !\r\nجواب : اگر فحش و دشنام ياد گرفته بودم ، پاسخ مىدادم : آيا شما حيا نمىكنيد كه اين جملات را مىنويسيد و شيعيان را بىحيا مىشماريد ؟ فقط عرض مىكنم :\r\nعجب اشتباه غريبى ، يا عجب مغلطه كارى بىذوقى ! سخن به اين فصاحت و بلاغت را كه هر سخن شناس در برابر آن خاضع مىشود ، و هر اهل معنى آن را درك مىكند ، چگونه معرفى مىكنيد ؟ !\r\nآقا ! « الطور » ، « العاديات » ، « يس » ، « الذاريات » و « طه » هر يك اسم يكى از سوره‌هاى قرآن است ، چنانچه ما مىگوييم :\r\n« يا أَبْنآءَ الْقُرْآنِ ! يا أَبْنآءَ الْإِسْلامِ ! يا أَبْنآءَ سُورَةِ التَّوْحِيدِ ! يا أَبْنآءَ الصَّلاةِ » ؛\r\n« اى فرزندان قرآن ، اى فرزندان اسلام ، اى فرزندان سوره توحيد ، اى فرزندان نماز » .\r\nو همه صحيح و موافق با ذوق است ، يعنى اى تربيت شدگان مكتب قرآن و سوره توحيد و اسلام و نماز .\r\nاينجا هم همين طور عرض مىكنيم : « اى پسر سوره يس و سوره ذاريات ، و اى پسر سوره طور و سوره عاديات ، و اى پسر سوره طه و آيات محكمات .\r\nشما مثل كسى كه اصلًا قرآن مجيد را نخوانده باشد و اسم سوره‌ها را نشنيده باشد اين جمله‌هاى روان را اينطور به غلط معنى مىكنيد .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nكيست كه در معانى اين جمله‌ها شك داشته باشد ؟ و حتى معنايى را كه شما از اين جمله‌ها كرده‌ايد ، احتمال بدهد ؟\r\nمعنى اين جمله‌ها نه فقط با قرآن مخالف نيست ، بلكه كمال موافقت را دارد و كيست سزاوارتر از ائمه عليهم السلام و فرزندان پيغمبر صلى الله عليه و آله به اين خطابات ؟ من كه باور نمىكنم يك نفر ، هرچه هم كم ذوق باشد ، اينقدر كج فكر باشد كه اين جمله‌ها را مثل شما معنى كند .\r\nبه هر حال اگر شما معنى اين جمله‌ها را نمىفهميد و جرأت نمىكنيد آن را بگوييد ، ما و ديگران با صداى بلند مىگوييم ، و امام را با اين جمله‌هاى پر معنى و فياض ، مدح و ستايش مىنماييم .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\n\r\n13 . دعاى ندبه ، و كفر و شرك\r\nاگر كسى بگويد : دعاى ندبه كفر و شرك است ، چون خواندن غير خدا شرك است ، و در اين دعا امام را مىخوانيد و براى حوايج خود او را ندا مىكنيد و . . . .\r\nجواب اين است كه : اكنون از مرگ ابن تيميّه ( متوفى 728 ق ) بيش از هفت‌صد سال مىگذرد ، صدها سال است شبهات او مطرح شده و پاسخ‌هاى مستدل و برهانى ، به شبهات او و پيروانش كه فتنه‌ها برپا كرده و آن همه قتل نفوس مرتكب شدند و تفرقه ايجاد كردند ، و آلت دست استعمار شدند ، داده شده است . و صدها كتاب از اهل سنّت و شيعه بطلان اين فرقه را آشكار ساخته‌اند ، و اكنون كه برخى از پيروان ابن تيميه و محمّد بن عبدالوهاب رو به اعتدال كرده ، و متوجّه مىشوند گذشتگان آنها خسارت‌هاى جبران ناپذير به اسلام وارد كردند ، و مىفهمند كه تهمت‌هايى كه به مسلمانان مىزدند ، و آنها را كافر و مشرك مىشمردند ، مبنى بر جمود و تعصب باطل فرقه‌اى يا تحريك و دسايس سياسى بوده ، نمىدانم چرا اين زمزمه‌ها از نو آغاز شده ، و از كجا و كدام منبع استعمار طلب ، الهام مىگيرند و با التزام به عقايد تشيّع ، اين نغمه‌ها را براى چه آغاز كرده و مقصدشان چيست ؟ !\r\nاگر بگوييم تحفهء نو ظهورى است ، كه همه مىدانند كه بچه‌هاى شيعيان حجاز\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nو قطيف نيز جواب اين شبهه را ياد گرفته‌اند .\r\nعلمايى مانند « كاشف الغطاء » و سيد محسن امين كه افتخار عالم اسلام مىباشند ، در عصر خودمان به اين شبهات جواب داده‌اند .\r\nمسأله شفاعت و توسل و دعا ، همه حدود و ثغور و مرزهايش روشن شده است .\r\nشما بگوييد اين آيات :\r\n« فَلا تَدْعُوا مَعَ اللَّهِ أَحَداً » ؛ « 1 »\r\n« پس نخوانيد با خدا احدى را » .\r\nو « قُلْ إِنَّما أَدْعُوا رَبّى وَلآ أُشْرِكُ بِهِ أَحَداً » ؛ « 2 »\r\n« و بگو اين است و غير از اين نيست كه مىخوانم پروردگارم را و شريك نمىگيرم براى او احدى را » .\r\nو « إِنَّ الَّذِينَ تَدْعُونَ مِن دُونِ اللَّهِ عِبادٌ أَمْثالُكُمْ » ؛ « 3 »\r\n« به درستى كه آن كسانى كه غير از خدا مىخوانيد ، بندگانى مثل شما هستند » .\r\nو « وَمَنْ أَضَلُّ مِمَّن يَدْعُوا مِن دُونِ اللَّهِ مَن لا يَسْتَجِيبُ لَهُ إِلى يَوْمِ الْقِيامَةِ وَهُمْ عَن دُعآئِهِمْ غافِلُونَ » ؛ « 4 »\r\n« و كيست گمراه‌تر از آنكه مىخواند غير از خدا كسى را كه پاسخ به او نمىدهد تا روز قيامت ، و ايشان ( خوانده شدگان ) از خواندن آنها\r\n\r\n\r\n","description":"","footnote":"\r\n( 1 ) . سوره جن ، آيه 18 .\r\n( 2 ) . سوره جن ، آيه 20 .\r\n( 3 ) . سوره اعراف ، آيه 194 .\r\n( 4 ) . سوره احقاف ، آيه 5 .\r\n","page_name":" 474 ","page_number":474},
  {"content":"\r\n\r\n( خوانندگان ) غافلند » .\r\nچه ارتباط با دعاى ندبه و خطاب به امام عصر عليه السلام دارد كه :\r\nاوّلًا : گفتم مخاطب قرار دادن غايب ، در مقام اظهار علاقه و تألّم از هجر و فراق ، و اين‌گونه امور ، يك امر عرفى و ذوقى است كه غرض خطاب حقيقى نيست ؛ بلكه به داعى اظهار اندوه و تأسف اين‌گونه خطابات مىشود . بنابراين دعاى ندبه به حساب ايراد كننده هم كفر و شرك نخواهد بود ؛ زيرا خطاب به داعى ديگر ، يا معنى ديگر ، استعمال مىشود .\r\nو ثانياً : مسلماً دعايى كه در آيات شريفه مورد نهى واقع شده ، دعاى خاصى است ؛ زيرا مطلق دعا و خواندن غير ، حتى به قول شما دعاهاى متعارف و روزمره مراد نيست . بنابراين مىگوييم : آنچه از اين آيات استفاده مىشود ، و شواهد بسيار از آيات و اخبار و حكايات ، آن را تأييد مىكند ، اين است كه دعا و خواندن غير ، كه منهىّ عنه و شرك است ، اين است كه غير خدا را به عنوان اينكه متصرف مستقل و نافذ الامر در اسباب و مسبّبات كاينات و مالك امور دنيا و آخرت است ، در عرض خدا بخوانند ، يا او را با خدا ، كارساز و شريك قرار داده و خالق و رازق و قاضى الحاجات شمارند .\r\nامّا اگر كسى را مقرب بدانيم و بر نظام اسباب از جانب خدا مسلط بشناسيم و او را بخوانيم ، در حالى كه او در درگاه خدا داراى چنين تقربى نباشد و چنين تسلط و قدرتى به او عطا نشده باشد ، اطلاق شرك بر آن ، اگرچه مجازاً صحيح است ، ولى به طور حقيقت شايد صحيح نباشد .\r\nبله اين عمل ، افترا و اختراع بوده و داخل در « ما أنزل اللَّه به من سلطان » است ولى ادخال چيزى كه « ما أنزل اللَّه به من سلطان » است در « ما انزل اللَّه به من سلطان ؛ چيزى كه خدا بر آن حجت نازل كرده است » هرچند حرام است ، ولى « ما لا ينزّل اللَّه به\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nمن سلطان ؛ چيزى كه خدا بر آن حجت نازل نمىكند » ، نيست و شرك حقيقى نمىباشد . و كفر بودن آن هم در صورتى است كه به انكار ضرورى برگشت كند ، و الّا بدعت و حرام است .\r\nبنابراين ، اگر مثل انبيا و اوليا را كه تقرب خاص به درگاه الهى دارند و مىدانيم دعايشان مستجاب مىشود و به واسطهء صدور معجزات و كرامات معلوم شود كه باذن اللَّه تسلط بر نظام اسباب دارند ، چنانچه دربارهء عيسى بن مريم مىفرمايد :\r\n« أَنّى أَخْلُقُ لَكُم مِنَ الطّينِ كَهَيْئَةِ الطَّيْرِ » ؛ « 1 »\r\n« همانا من از گل ، پيكر مرغى را براى شما مىسازم » .\r\nكسى بخواند كه باذن اللَّه كار او بگشايد ، و مشكل او را حل كند ، نه كفر است و نه حرام ، تا چه رسد به اينكه از او بخواهد كه از خدا درخواست كند حاجت او را برآورد ؛ چنانچه « حواريين » از عيسى - على نبينا و آله و عليه السلام - مائده خواستند ، و سؤال خود را به صورت اين جمله : « هَلْ يَسْتَطِيعُ رَبُّكَ . . . » عرض كردند ، و عيسى دعا كرد و مائده نازل شد .\r\nحال آيا شما مىگوييد : مگر حواريين خودشان نمىتوانستند از خدا مسألت نمايند ، و مگر درخواست از خدا واسطه و شفيع لازم دارد ؟\r\nحاصل اينكه : استشفاع و توسل به انبيا و اوليا - كه تقرّبشان به درگاه الهى و تسلطشان به امر خدا بر نظام اسباب معلوم است - خواه در حال حياتشان و خواه پس از ارتحالشان از اين دنيا ، نه شرك است و نه كفر .\r\nو آيه :\r\n\r\n\r\n","description":"","footnote":"\r\n( 1 ) . سوره آل‌عمران ، آيه 49 .\r\n","page_name":" 476 ","page_number":476},
  {"content":"\r\n\r\n« وَلَوْ أَنَّهُمْ إِذْ ظَلَمُوا أَنفُسَهُمْ جآءُوكَ فَاسْتَغْفَرُوا اللَّهَ وَاسْتَغْفَرَ لَهُمُ الرَّسُولُ لَوَجَدُوا اللَّهَ تَوّاباً رَحِيماً » ؛ « 1 »\r\n« و اگر ايشان ، وقتى ظلم به خودشان كردند ، آمدند نزد تو ، پس از خدا طلب آمرزش كردند ، و طلب آمرزش كرد پيامبر براى آنها ، هرآينه مىيابند خدا را بسيار توبه پذير و رحيم » .\r\nبر رجحان آن صراحت دارد .\r\nو حتى نسبت دادن بعضى كارها كه از افعال خاصهء الهى است به آنها ، مثل شفاى امراض - درحالى كه نسبت دهنده فقط خدا را شافى و خالق و رازق مىداند - كفر نيست ؛ زيرا اين اعتقاد معلوم او قرينهء حاليه است بر اينكه اين اطلاقات به نحو مجاز است ، كه نظاير آن در كلام عرب و عجم زياد است ، مثل « أَنْبَتَ الرَّبِيعُ الْبَقْلَ » كه اگر يك فرد مادى آن را بگويد ، بر معنى حقيقى حمل مىشود و كفر است و اگر موحد بگويد بر معنى مجازى حمل مىشود و چنين كسى ، غير خدا را فاعل اين افعال نمىداند ، يا فاعل را باذن اللَّه فاعل مىداند ، مثل :\r\n« أَنّى قَدْ جِئْتُكُم بِآيَةٍ مِنْ رَبّكُمْ أَنّى أَخْلُقُ لَكُمْ مِنَ الطّينِ كَهَيْئَةِ الطَّيْرِ فَأَنفُخُ فِيهِ فَيَكُونُ طَيْراً بِإِذْنِ اللَّهِ وَأُبْرِئُ الْأَكْمَهَ وَالْأَبْرَصَ وَأُحْىِ الْمَوْتى بِإِذْنِ اللَّهِ » ؛ « 2 »\r\n« همانا من از گل ، پيكر مرغى را براى شما مىسازم و بر آن نفس قدسى مىدمم تا به امر خدا مرغى گردد و كور مادرزاد و مبتلاى به پيسى را به امر خدا شفا داده و مردگان را زنده مىكنم » .\r\n\r\n\r\n","description":"","footnote":"\r\n( 1 ) . سوره نساء ، آيه 64 .\r\n( 2 ) . سوره آل‌عمران ، آيه 49 .\r\n","page_name":" 477 ","page_number":477},
  {"content":"\r\n\r\nمعلوم است اين‌گونه اطلاقات صحيح است و موحدين در عين حالى كه اين اطلاقات را جايز مىدانند و به انبيا و اوصيا ( چه در حال وجودشان در اين دنيا و چه پس از رحلتشان به عالم ديگر ) متوسل مىشوند ، انبيا و اوليا را مستقل در تصرّف در عرض خدا ، و شريك در كار خدا نمىدانند ؛ بلكه آنها را عامل ارادة اللَّه و عمّال اللَّه مىشناسند .\r\nخلاصه سخن اينكه : خواندن انبيا و اوليا براى مقاصد ، از شخص موحد ( خواه در حياتشان در اين دنيا باشد يا پس از حيات اين دنيا باشد ) ارتباطى با كفر و شرك ندارد .\r\nدر جايى كه در قرآن مجيد مثل اين آيات باشد :\r\n« فَارْزُقُوهُمْ مِنْهُ » ؛ « 1 »\r\n« پس روزى دهيد ايشان را از آن » .\r\nو « وَلَوْ أَنَّهُمْ رَضُوا ما آتاهُمُ اللَّهُ وَرَسُولُهُ وَقالُوا حَسْبُنَا اللَّهُ سَيُؤْتِينا اللَّهُ مِن فَضْلِهِ وَرَسُولُهُ » ؛ « 2 »\r\n« و اگر ايشان مىپسنديدند آنچه را خدا و رسول او ايشان را داده‌اند و مىگفتند : بس است خدا ما را ، به زودى مىآورد ما را خدا از فضل خودش و رسول خدا » .\r\nو « وَما نَقَمُوا إِلّآ أَنْ أَغْنيهُمُ اللَّهُ وَرَسُولُهُ » ؛ « 3 »\r\n« و انكار نمىكنند مگر اينكه بىنياز كرده ايشان را خدا و رسول خدا » .\r\nچگونه مىتواند دعا و بعضى تعبيرات متعارف بين موحدين را نسبت به انبيا\r\n\r\n\r\n","description":"","footnote":"\r\n( 1 ) . سوره نساء ، آيه 8 .\r\n( 2 ) . سوره توبه ، آيه 59 .\r\n( 3 ) . سوره توبه ، آيه 74 .\r\n","page_name":" 478 ","page_number":478},
  {"content":"\r\n\r\nو اوليا ، كفر و شرك شمرد .\r\nو امّا خبر « الدُّعآءُ مُخُّ الْعِبادَةِ » دلالت ندارد بر اينكه مطلق افراد دعا و خواندن ، عبادت و پرستش و كفر و شرك باشد ؛ زيرا اگر مراد از دعا ، مطلق انواع آن باشد يقيناً مراد از عبادت در اينجا پرستش خاص نمىباشد ؛ زيرا بعضى انواع دعا ، مثل دعا و خواندن اشخاص ، ( زيد و عمرو و بكر ) پرستش آنها نيست ، و ناچار بايد در اينجا دعا را به معنى لغوى آن ، كه ذلّت و خضوع است ، گرفت .\r\nو اگر مراد از دعا ، مطلق افراد آن نباشد ، قدر متيقن آن ، دعا و خواندن مدعو است در نهايت تذلّل و خضوع ، و درخواست كفايت مهمات و قضاى حوايج از او ، از اين جهت كه او فاعل مستقل و قادر مطلق و بالذات ، و مالك و قاضى حقيقى حوايج است .\r\nپس هر كس مخلوقى را به اين نحو بخواند ، عبادت او را كرده و كافر و مشرك است .\r\nامّا به غير اين نحو كه او را بخواند تا واسطه يا شفيع شود ، يا از اين جهت او را بخواند كه از جانب خدا بر كارى مسلط است ، مثل عيسى كه بر شفا و ابراى كور مادرزاد و صاحب مرض پيسى باذن اللَّه مسلّط بود ، عبادت و كفر و شرك نيست .\r\nو امّا اينكه نوشته‌ايد : بهتر اين است كه ديگران را از گناه خود مطّلع نكنيد ، و خدا ستار العيوب است و هيچ رسول و امامى مانند او مهربان و رحيم نيست ، و از جهالت و بدبختى است كه خدا بگويد : « ادْعُونِى أَسْتَجِبْ لَكُمْ » « 1 » و يا بگويد :\r\n« وَاسْئَلُوا اللَّهَ مِن فَضْلِهِ » « 2 » و بنده اعتنا نكند و بگويد : خير ، من بايد بنده تو را بخوانم .\r\n\r\n\r\n","description":"","footnote":"\r\n( 1 ) . سوره مؤمن ، آيه 60 .\r\n( 2 ) . سوره نساء ، آيه 32 .\r\n","page_name":" 479 ","page_number":479},
  {"content":"\r\n\r\nپاسخش اين است كه : گويا اين آيه قرآن را نخوانده‌ايد كه همان خدايى كه مىفرمايد : « ادْعُونِى أَسْتَجِبْ لَكُمْ » مىفرمايد :\r\n« وَلَوْ أَنَّهُمْ إِذ ظَّلَمُوا أَنفُسَهُمْ جآءُوكَ فَاسْتَغْفَرُوا اللَّهَ وَاسْتَغْفَرَ لَهُمُ الرَّسُولُ لَوَجَدُوا اللَّهَ تَوّاباً رَّحِيماً » ؛ « 1 »\r\n« و اگر ايشان هنگامى كه بر خودشان ستم كردند ، بيايند به نزد تو ، پس از خدا طلب آمرزش كنند و پيامبر بر ايشان آمرزش بخواهد ، هر آينه خدا را تواب و مهربان مىيابند » .\r\nاين آيه ظهور دارد در اين معنا كه گناه‌كاران ، خواه گناهشان آشكار شده باشد و خواه در پنهان گناهى مرتكب شده باشند ، سزاوار است كه هم خود استغفار كنند و هم به محضر پيغمبر شرفياب شوند ، تا آن حضرت برايشان استغفار كند .\r\nاين همان دعا و خواندن خدا و سؤال از فضل خدا است ، و در نهايت اين دعا گاهى بدون واسطه و گاهى با واسطه انجام مىگيرد و هر دو بجا و به موقع است .\r\nاگر اين سخن شما درست بود و اين‌گونه دعا ، كفر و شرك بود ، وقتى فرزندان يعقوب او را خواندند كه بر ايشان استغفار كند و گفتند :\r\n« يا أَبانَا اسْتَغْفِرْ لَنا ذُنُوبَنا إِنّا كُنّا خاطِئِينَ » ؛\r\nدر جواب آنها نمىفرمود :\r\n« سَوْفَ أَسْتَغْفِرُ لَكُمْ رَبّى إِنَّهُ هُوَ الْغَفُورُ الرَّحِيمُ » ؛ « 2 »\r\n« زود باشد كه استغفار كنم براى شما از پروردگارم به درستى كه او است آمرزنده و مهربان » .\r\n\r\n\r\n","description":"","footnote":"\r\n( 1 ) . سوره نساء ، آيه 64 .\r\n( 2 ) . سوره يوسف ، آيه 97 و 98 .\r\n","page_name":" 480 ","page_number":480},
  {"content":"\r\n\r\nاگر اين منطق باطل شما صحيح بود ، حضرت يعقوب پيغمبر به آنها مىگفت :\r\nشما خودتان خدا را بخوانيد ، اين چه جهالت و بدبختى است كه خدا خودش فرموده مرا بخوانيد و شما مرا مىخوانيد و واسطه قرار مىدهيد و كفر و شرك مىگوييد ؟ آيا پيغمبر خدا بهتر مىدانست يا شما ؟\r\nآقاى عزيز ! چرا بىجهت افكار را مَشوب و اذهان را مشوّش و ناراحت مىسازيد ؟\r\nچه بهره و فايده‌اى از اين مغلطه‌ها و اشتباه كارىها مىبريد ؟\r\nخوانندگان محترم ! اين شبهه‌ها ريشه‌هاى غرض آلودهء ديرينه دارد كه دست استعمار هم همواره پشت آن بوده و به تأييدش برخاسته ، مع ذلك در عصر ما ديگر افكار مسلمانان اين اشتباه كارىها را نمىپذيرد و حناى اين‌گونه افراد آب و رنگى ندارد .\r\nبله ، گاهى همان حرف‌ها را به لباس‌هاى تازه و در زير اصطلاحات جديد و به صورت انديشه‌هاى نو عرضه مىكنند ، ولى به زودى باطن آنها آشكار و مقاصد تخريبى آنان ظاهر مىگردد و دعوت‌هايشان مصداق آيه ذيل مىشود :\r\n« كَسَرَابِ بِقِيعَةٍ يَحْسَبُهُ الظَّمْآنُ مآءً حَتّى إِذا جآءَهُ لَم‌ْيَجِدْهُ شَيْئاً » ؛ « 1 »\r\n« مثل سرابى كه شخص تشنه آن را در بيابان هموار و بىآب ، آب پندارد و به جانب آن شتابد ، چون بدانجا رسد هيچ آب نيابد » .\r\nمع ذلك اگر بخواهيد از سوابق اين زمزمه‌ها و پاسخ به سخنان اين گروه‌هاى وهابى يا وهابى مسلك ، آگاه شويد به كتاب‌هايى كه بخصوص در اين موضوع تأليف شده مثل « كشف الارتياب » علّامه مجاهد عالىقدر سيّد محسن امين قدس سره مراجعه فرماييد .\r\n\r\n\r\n","description":"","footnote":"\r\n( 1 ) . سوره نور ، آيه 39 .\r\n","page_name":" 481 ","page_number":481},
  {"content":"\r\n\r\n\r\n14 . دعاى ندبه و ركود فعاليت‌هاى اسلامى\r\nپرسش چهاردهم : خواندن اين‌گونه دعاها ، سبب ركود فعاليت‌هاى اسلامى و خمود و تخدير افكار و انصراف از مبارزه و تلاش براى پيشبرد مقاصد اصلاحى ، و تبليغ رسالت اسلام مىشود و خواننده با خواندن دعاى ندبه خود را قانع ساخته و به جاى حركت و اقدام و مبارزه ، گريه و ناله تحويل مىدهد .\r\nپاسخ اين است كه : ما هم با شما در اين جهت موافقيم كه نبايد براى اين‌گونه برنامه‌ها جنبه‌هاى سلبى و منفى بسازند ، و بايد جنبه‌هاى حقيقى و ايجابى و مثبت آن را در نظر گرفت . متأسفانه به عللى كه مهم‌تر از همه جهل و دست خائن استعمار است ، دين در چهارچوب استفاده‌هاى منفى و سلبى سياسى خاص محبوس شده ، و در حالى كه جنبه‌هاى مثبت ، و بسيارى از جنبه‌هاى سلبى عمده و حساس آن را مىكوبند ، بعضى از جنبه‌هاى سلبى آن را براى اغراض پليد سياسى وارد ميدان مىسازند و اين كار علاوه بر اينكه ارج و ارزش دين را در انظار كم مىكند ، در برابر آرا و مكتب‌هاى ديگر آن را يك مكتب منفى ساده نشان مىدهد .\r\nدعا هم منبع ركود و خمود و كناره گيرى و رهبانيت نيست ، و نبايد از آن براى اين هدف‌ها استفاده كرد ، بلكه دعا قوّت بخش روح و اعصاب ، و سرچشمهء نشاط\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nو اميد و تلاش و فعاليت است .\r\nيكى از حالات خطرناك كه در تعاليم دين و علم و اخلاق مورد نكوهش واقع شده ، حال وقوف و ماندن در يك مرحله است .\r\nبشر در اين جهان ، مانند مسافرى است كه به سوى يك مقصد معين رهسپار است ، و منازل و مراحل را طى مىكند . چنان‌كه در هر يك از اين مراحل بماند و سير و حركت را متوقف سازد ، به مقصد نمىرسد . در تمام شعبه‌هاى كمال ، علم ، اخلاق ، ايمان ، صنعت و . . . حدى كه بشر در آن توقف كند ، معين نشده و همواره مىتواند قدمى به پيش باشد .\r\nهمهء تعليمات و برنامه‌هاى اسلام ، پيشرفت و كمال بيشتر را پيشنهاد مىنمايد ، و پرستش و عبادت خدا و كار نيك و عمل خير را در هيچ مرتبه‌اى متوقف نمىسازد . تا بشر زنده است بايد پيش برود ، و بايد تحصيل كمال كند ، و بايد ترقى داشته باشد .\r\nوقوف و ماندن در يك مرحله از مراحل ترقى ، بالاخره آغاز سير قهقرايى و ارتجاع و بازگشت به عقب است .\r\nمسلمان نمىتواند بنشيند ، و در راه مقاصد اسلام كار و اقدامى نكند ، چون اسلام هنوز به هدف‌هايش نرسيده است .\r\nهنوز انسان‌ها آزاد نشده‌اند ، هنوز عدالت اجتماعى برقرار نشده ، هنوز اختلاف طبقاتى و عنصرى و نژادى و كشورى و رژيمى ، بشر را فشار مىدهد . هنوز اقويا و زورمندان ، حاكم و صاحب اختيار ضعفا هستند . هنوز افق جهان از ظلم و بيداد تاريك است . هنوز فحشا و منكرات رواج دارد . هنوز زن بازيچهء اميال پست و هوسرانى مردها هستند و در اسارت‌هاى تازه و نوظهور افتاده‌اند ، هنوز شرك و بشرپرستى به صورت‌هاى گوناگون رواج دارد . هنوز انسان‌هايى خود نيافته و آزاد\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nنشده و خودباخته ، در برابر افرادى چون خودشان يا بىسوادتر و نالايق‌تر تا حدّ ركوع ، خضوع مىنمايند ، و آنها را به تكبر و ظلم و استبداد تشويق مىكنند . هنوز احكام خدا در جوامع بشرى حكومت نيافته است ، بلكه اين مفاسد و معايب روزافزون است .\r\nمسلمان نمىتواند در چنين اوضاع و احوالى ، حال وقوف و سكوت به خود گيرد و به خواندن دعا و ندبه و گريه ، خود را قانع ساخته و ترك امر به معروف و نهى از منكر نموده ، خاموش و بىحركت بنشيند .\r\nهرگز دين براى اين نيست و عبادت‌ها و پرستش‌ها و نماز و روزه و دعا و ذكر و مناجات ، اين نتيجه را ندارد كه مسلمان از كارهاى اجتماعى و سياسى و آنچه در حفظ و نگاهبانى عظمت اسلام و افزايش شوكت مسلمين مؤثر است ، دست بكشد .\r\nاسلام دين دنيا و آخرت و سياست و معنويّت است ، و جدا كردن اسلام از دنيا و سياست و اجتماع و ادارهء تمام امور و شؤون ، امكان پذير نيست . انجام وظايف اجتماعى و تطبيق احكام دين بر شؤون دنيا و برنامهء اقتصاد و سياست و تجارت و تعليم و تربيت ، جزء جوهر دين است و حبس اسلام در محيط عبادت و دعا ، خيانت به‌اسلام و تعليمات قرآن مجيد است .\r\nپس مسلمان در هر پايه‌اى كه باشد و هر برنامه‌اى را كه انجام مىدهد نمىتواند آنجا را نقطهء وصول به مقصد و نيل به اهداف اسلامى شناخته و منتهى اليه مسير خود بداند . بايد سير خود را ادامه دهد و مراحل و منازل بيشتر را طى كند و همواره در سير و حركت باشد و با همين تكرار فرايض دينى و دعا و پرستش خدا ، از درجه‌اى به درجه بالاتر صعود كند .\r\nبرنامه ، برنامهء سير و حركت و ترقى و مجاهده است .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nمتأسفانه ما هم تصديق مىكنيم كه امروز تحرّك در مسلمان‌ها كم شده و آن‌طور كه اسلام از آنها تحرك خواسته ، قرن‌ها است حركت نشان نمىدهند لذا در ميدان حيات اين همه عقب مانده ، و افتخارات اسلامى خود را از دست داده‌ايم ، و بسيارى از برنامه‌هاى دينى مثل جسم بىروح گرديده است .\r\nبرنامه‌هاى اسلامى و مساجد و نماز جماعت‌ها و مجالس روضه و موعظه و سخنرانى و دعا ، همه بايد مراكز تحرك و نهضت و بسيج نيروهاى انسانى باشد .\r\nاين جنبهء سلبى و منفى كه در دعاى ندبه فرض مىكنيد ، در هر كار و براى هر كس ممكن است پيدا شود كه خطرناك است . يك دانشجوى مستعد و موفّق كه نمره‌هاى خوب مىگيرد ، ممكن است توجهش به وضع ترقى موجودش ، مانع از پيشرفت و ترقى بيشتر او شود و او را متوقف سازد . يك جامعه‌اى كه در مسير رشد و ترقى است ، به همين حال خطرناك ممكن است گرفتار شود . اين يك خطرى است كه به هر شخص و هر جامعه و مملكت ممكن است متوجّه شود . اختصاص به دعا و عبادت ندارد و محال است اسلام كه دين تحرك و جنبش‌هاى مترقى است ، با اين حال كه در حقيقت سرآغاز انقراض و زوال است ، مبارزه نكند .\r\nدعاى ندبه ، دعاى كميل ، دعاى سمات هم بايد نيروهاى انسانى ما را بسيج كنند و از تسلط ضعف و نااميدى و انديشه‌هاى مأيوس كننده و مخرب ، مانع شده و توان بخش ارواح شوند .\r\nمجالس اين دعاها ، مراكز حساس تربيت افراد مبارز و قوى ، و وسيلهء رشد افكار اسلامى مسلمانان خصوصاً جوانان مىباشد .\r\nدعاى ندبه ، علاوه بر ثمرات و آثار عمومى دعا ، به مناسبت مطالبى كه در جمله‌هاى بلندش مندرج است ، خواننده را به يك قسمت و يك سلسله از هدف‌هاى تحقق نيافتهء اسلام كه بايد تحقق يابد متوجّه مىسازد و مفاسد اجتماع را\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nبر مىشمارد .\r\nاين دعا و ندبه است ، ولى در ضمن ندبه كسى كه بر وضع فاسد اجتماعى ، بر روش‌هاى ستمگرانه ، بر كژىها و كمبودها ، و نابسامانىها و گمراهىها ، ندبه مىكند و غصه مىخورد ، نمىتواند دست روى دست بگذارد و در برابر اين مفاسد سكوت اختيار كند و به سهم خود و براى روى كار آوردن يك روش اجتماعى نسبتاً اسلامىتر ، كار و اقدامى نكند .\r\nجمله‌هاى دعاى ندبه احساسات را به هيجان مىآورد و خواننده را تكان مىدهد و از كفر و شرك و تجاوز و ظلم و ستم متنفر مىسازد ، و اينها همه آثار ايجابى و مثبت است .\r\nحال اگر بهرهء ما از اين دعا و از برنامه‌هايى كه داريم آثار سلبى و منفى باشد ، مربوط به دعا نيست ، مربوط به جهل و غفلت است . هر نعمتى از نعمت‌هاى خدا را مىشود وسيلهء اتلاف وقت و گذراندن عمر كرد .\r\nپس دعاى ندبه ، نه وسيلهء تخدير است و نه باعث وقوف و ركود ؛ بلكه سبب رشد فكرى و بسيج نيروها و حركت و اقدام است .\r\nاين هم خيلى كم است كه كسى بگويد اين مجالس دعاى ندبه فايده‌اش اين است كه جوان‌ها را از رفتن به مراكز فساد اخلاق و اشتغال به تفريحات به اصطلاح سالم ، و در واقع بسيار ناسالم ، باز مىدارد .\r\nنه ؛ دعاى ندبه براى اين است كه جوانان درهاى آن مؤسسات را هم ببندند و افرادى مبارز و آمر به معروف و هم فكر و متّحد و متشكل و مدافع از اسلام تربيت شوند .\r\nشما اگر گاهى ظواهر بعضى از افراد كم اطّلاع و كم معرفت را مىبينيد همه را به آنها قياس نكنيد ، و جهل و غفلت آنها را از وظايف مهمى كه دارند ، پاى حساب\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nدعاى ندبه ننويسيد . راهنمايى كنيد كه از اين همه وسايل براى تجهيز نيروهاى انسانى بهتر استفاده شود و افراد عالِم و آگاه به اهداف اسلامى و اوضاع اجتماعى در اين مجالس مردم را بيدار كنند و دعا را به غرض‌هاى شخصى و خصوصى و تجزيه و تفرقه آلوده ننمايد و همه براى عملى شدن احكام اسلام و مبارزه با معاندين و هدايت منحرفين جداً و دلسوزانه بكوشند .\r\nبهترين خدمت و وسيلهء تقرب به درگاه حضرت ولى عصر - ارواحنا فداه - احياى سنن اسلامى و ميراندن سنّت‌هاى كفر و مبارزه با روش‌هاى كفار است ، كه نزديك است اجتماعات مسلمانان را به كلى مسخ نمايد .\r\n\r\n","description":"","footnote":"","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n . \r\n","description":"","footnote":"","page_name":" 489 ","page_number":489},
  {"content":"\r\n . \r\n","description":"","footnote":"","page_name":" 490 ","page_number":490},
  {"content":"\r\n . \r\n","description":"","footnote":"","page_name":" 491 ","page_number":491},
  {"content":"\r\n . \r\n","description":"","footnote":"","page_name":" 492 ","page_number":492},
  {"content":"\r\n . \r\n","description":"","footnote":"","page_name":" 493 ","page_number":493},
  {"content":"\r\n . \r\n","description":"","footnote":"","page_name":" 494 ","page_number":494},
  {"content":"\r\n . \r\n","description":"","footnote":"","page_name":" 495 ","page_number":495},
  {"content":"\r\n . \r\n\r\n","description":"","footnote":"","page_name":" 496 ","page_number":496}
  ]