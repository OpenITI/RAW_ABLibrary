[
  {"content":"\r\n\r\nجلد اول\r\nتاريخ جهانگشاى جوينى\r\nتأليف :\r\nعطاملك جوينى\r\nبه اهتمام\r\nسيد شاهرخ موسويان\r\nبر اساس تصحيح\r\nعلامه محمد قزوينى\r\nبه انضمام شرح لغات ، ابيات عربى و فارسى ، عبارات مشكل و . . .\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nبسم الله الرحمن الرحيم\r\nتاريخ جهانگشاى جوينى\r\nتأليف :\r\nعلاء الدين عطا ملك بن بهاء الدين محمدبن محمد الجوينى\r\nدر سنهء 658 هجرى\r\nجلد اول\r\nدر تاريخ چنگيزخان و اعقاب او تا \" كيوك خان \"\r\nبه اهتمام : سيد شاهرخ موسويان\r\nبر اساس تصحيح علامه محمد قزوينى\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nجوينى ، عطا ملك بن محمد ، 623 - 681 ق\r\n[ تاريخ جهانگشاى 
  ]\r\nتاريخ جهانگشاى جوينى / تأليف علاء الدين عطا ملك بن بها الدين محمد بن محمد الجوينى ؛ به اهتمام شاهرخ موسويان ؛ بر اساس تصحيح علامه محمد قزوينى . - - تهران : دستان ، 1384 .\r\n936 ص .\r\n90000 : ISBN : 964 - 7642 - 50 - 4\r\nاين كتاب توسط ناشرين متفاوت در سالهاى مختلف منتشر شده است .\r\nفهرستنويسى بر اساس اطلاعات فيپا .\r\n1 . ايران - - تاريخ - - مغولان و ايلخانان ، 616 - 756 ق . 2 . ايران - - تاريخ - - خوارزمشاهيان 470 - 628 ق . 3 . ايران - - تاريخ - - اسماعيليان ، 483 - 654 ق . الف . موسويان ، شاهرخ ، 1351 . - ب . فزوينى ، محمد ، 1256 - 1328 ، مصحح . ج . عنوان . د . عنوان : جهانگشاى جوينى .\r\n2 ت 9 ج / 952 DSR\r\n062 / 955\r\nكتابخانه ملى ايران 11141 - 84 م\r\nانتشارات دستان\r\nميدان انقلاب ، خ ارديبهشت ، خ وحيد نظرى ، پلاك 282 ، تلفن : 66954800\r\nنام كتاب : تاريخ جهانگشاى جوينى\r\nمؤلف : علاء الدين عطاملك بن بهاءالدين محمد بن محمد الجوينى\r\nبه كوشش : سيد شاهرخ موسويان\r\nچاپ اول : 1385 - شمارگان : 2000 نسخه - چاپخانهء نيل\r\nشابك 4 - 50 - 7642 - 964\r\nISBN : 964 - 7642 - 50 - 4\r\nتلفن پخش : 66461021\r\nقيمت : 9000 تومان\r\nموسويان : E - mail : parchinha @ yahoo . com\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\n[ جلد اول 
  ]\r\n\r\nفهرست مندرجات جلد اوّل\r\nعنوان صفحه\r\nمقدّمه شارح 5\r\nمقدّمه مصحّح 9\r\nفهرست مقدّمه مصحّح 103\r\nديباچهء كتاب ( از مصنّف ) 15\r\nفصل ، در چگونگى احوال مغول پيش از عهد دولت و خروج چنگز خان 123\r\nذكر قواعدى كه چنگز خان بعد از خروج نهاد و ياساها كه فرمود 126\r\nذكر خروج چنگز خان و ابتداى انتقال دولت و مملكت ملوك جهان به دو و احوال آن بر سبيل ايجاز 135\r\nذكر ابناء چنگز خان 139\r\nذكر استخلاص بلاد ايغور و انقياد ايدى قوت 141\r\nذكر تتمّهء احوال ايشان 143\r\nذكر نسب ايدى قوت و بلاد ايغور بر موجب زعم ايشان 148\r\nذكر احوال كوچلك و توق تغان 153\r\nذكر امام شهيد علاء الدّين محمّد الختنى رحمة اللّه عليه 160\r\nذكر استخلاص نواحى الماليغ و قياليغ و فولاد و احوال امراى آن 163\r\nذكر سبب قصد ممالك سلطان 166\r\nذكر توجّه خان جهانگشاى به ممالك سلطان و استخلاص اترار 170\r\nذكر توجّه الش ايدى به جند و استخلاص آن حدود 174\r\nذكر استخلاص فناكت و خجند و احوال تيمور ملك 177\r\nذكر استخلاص ماوراءالنّهر بر سبيل اجمال 181\r\nذكر استخلاص بخارا 183\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nذكر خروج تارابى 192\r\nذكر استخلاص سمرقند 197\r\nذكر واقعهء خوارزم 203\r\nذكر حركت چنگز خان به جانب نخشب و ترمد 209\r\nذكر عبور چنگز خان بر معبر ترمد و استخلاص بلخ 209\r\nذكر توجّه چنگز خان به حرب سلطان [ جلال الدّين منكبرنى 
  ] 212\r\nذكر مراجعت چنگز خان 215\r\nذكر رفتن ترباى نقشى به طلب سلطان جلال الدّين 217\r\nذكر [ رفتن 
  ] يمه و سبتاى بر عقب سلطان محمّد 217\r\nذكر استخلاص تولى خراسان را بر سبيل اجمال 221\r\nذكر احوال مرو و كيفيّت واقعهء آن 223\r\nذكر واقعهء نيشابور 235\r\nذكر جلوس پادشاه جهان [ اوكتاىقاآن 
  ] در مسند خانى و دست جهانبانى 242\r\nذكر حركت پادشاه جهان قاآن به جانب ختاى و فتح آن 251\r\nذكر قوريلتاى دوّم 254\r\nذكر صادرات افعال قاآن 258\r\nذكر منازل و مراحل قاآن 286\r\nذكر توراكينا خاتون 289\r\nذكر فاطمه خاتون 293\r\nذكر جلوس كيوك خان در چهار بالش خانى 295\r\nذكر احوال اغول‌غايمش خاتون و پسران او 305\r\nذكر توشى و احوال او و جلوس بانو به موضع او 309\r\nذكر استخلاص بلغار و حدود آس و روس 310\r\nذكر خيل كلار و باشغرد 311\r\nذكر جغتاى 312\r\nتوضيحات 317\r\nفهرست اسماء الرّجال 333\r\nفهرست الاماكن و القبائل 343\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n\r\n( مقدّمهء شارح )\r\nبه نام خدايى كه در اين نزديكى است خواستم ديباچه‌اى فراهم كنم كه اين تاريخ را براعت استهلالى و ديباى جوينى را طرازى باشد . ديباچهء علّامه قزوينى را كه مىنگريستم قلم از عرض هنر پيش يار آزرمگين مىگشت و پشهء لاغر ذوق پيش عقاب آسمان نورد فضلش پامال حقارت مىشد . لهذا خواننده محترم را براى تمتّع مستوفى به خزانهء آن ديباچه ( صفحهء 9 ) برات مىدهم و خود در اينجا به تذكار چند مجمل بسنده مىكنم :\r\nتاريخ جهانگشاى جوينى تأليف علاء الدّين عطا ملك جوينى از كتب معتبر قرن هفتم است . حيثيّت و اعتبار اين كتاب در اين است كه مؤلّف يا خود مستقيما شاهد وقايعى است كه نقل مىكند و يا آن وقايع را از منابع دست اوّل تدارك ديده است .\r\nاين تأليف در سه مجلّد جداگانه فراهم آمده است كه شما هر سه مجلّد را هم‌اكنون به صورت يك جلد ( با تفكيك كامل از هم ) پيش‌رو داريد .\r\nنثر جهانگشا هموار و يكدست نيست و به طور كلّى سه شيوهء نگارش در آن مشهود است :\r\nالف - قسم اعظم كتاب به نثر فنّى يا شيوهء مترسّلان قرن هفتم است كه به آن سبك منشيانه نيز گفته‌اند . اين بخش مشحون است از آيات ، احاديث ، اشعار عربى ، اشعار فارسى ، صنايع لفظى ، صنايع معنوى و نيز گاه‌گاه كلمات و تركيبات مغولى .\r\nب - يك بخش از اين تاريخ به شيوهء نثر مرسل نگاشته شده و نويسنده در اين قسمت نيز خوب از عهده برآمده و ضمن سادگى نثر ، انسجام آن را حفظ كرده است .\r\nج - بخشى از جهانگشا نيز نقل قول از نوشته‌هاى ديگران است ؛ از قبيل : تاريخ خوارزمشاهيان در جلد دوّم و به‌ويژه سرگذشت حسن صبّاح و نيز احوال قرمطيان در جلد سوّم .\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nكتاب حاضر ، متن كامل اين تاريخ است كه براى اوّلين بار به هيئت حاضر شرح و ويرايش و طبع گشته و به آرزومندان اعتلاى فرهنگ و ادب و تاريخ اين كهن بوم تقديم شده است . در شرح و ويرايش اين اثر ، نكاتى ملحوظ بوده است كه ذكر آن‌ها را لازم مىشماريم :\r\n1 - متن كتاب حاضر براساس نسخهء مرحوم قزوينى حروفچينى شده و در آن هيچ‌گونه دخل و تصرّفى صورت نگرفته است . راقم سطور همهء دغدغه و همّت خود را مصروف آن داشته است كه حتّى يك حرف از متن مرحوم قزوينى در اثر حاضر از قلم نيفتد و يا دچار تغيير نگردد .\r\n2 - نگارنده به غير از اصل متن مرحوم قزوينى ، تمام حواشى و اضافات و مقدّمات آن مرحوم را ( بدون متون انگليسى آخر مجلّدات ) بدون كمترين تغييرى در اثر حاضر نقل و طبع نموده است .\r\n3 - جلدهاى سه‌گانه نسخهء مرحوم قزوينى به ترتيب در سال‌هاى 1911 و 1916 و 1937 در هلند به چاپ رسيده است و لهذا اين چاپ‌ها بسيار قديمى و فاقد ويرايش و كيفيّت مطلوب مىباشند و اين در حالى است كه مداقّهء علّامه در بهره‌گيرى از امكانات اندك چاپ و اهتمام به كوچك‌ترين جزئيّات تحسين‌برانگيز است . به قاطع مىتوانيم اذعان كنيم كه كثيرى از موارد عدم درك متن اين تاريخ ، مربوط به عدم ويراستارى و نشانه‌گذارى در نسخهء مرحوم قزوينى است كه البتّه اين خود ، معلول عدم امكانات آن زمان در چاپ و جا نيفتادگى ويرايش و نگارش امروزين است . يكى از مهم‌ترين كارهايى كه روى متن اين كتاب به عمل آمده همين حروفچينى جديد است كه به انضمام ويرايش آن ، براى اوّلين‌بار بعد از چند دهه صورت مىگيرد . با اين حال سعى بر آن بوده است كه فضاى كلّى و صفحه‌آرايى كتاب حتّىالامكان شبيه نسخهء مرحوم قزوينى باشد ؛ چه سالهاست كه خاطرات استادان و علاقه‌مندان اين تاريخ با فضاى چاپ نسخهء مرحوم قزوينى عجين شده است و تغيير كامل اين فضا ، از نظر روانى ايجاد نوعى تلاطم و ناامنى مىكند .\r\n4 - سعى شده است كه از تمام دشوارىهاى اين كتاب گره‌گشايى شود و هيچ‌چيز اعمّ از لغات ، تركيبات ، اشعار عربى ، اشعار دشوار فارسى ، و حتّى بسيارى جملات مبهم و نحو ذلك فروگذار نگردد .\r\n5 - راقم سطور در شرح هر نكته قويّا از فضل‌فروشى و شلوغ‌كارى و گرد و خاك‌هاى\r\n\r\n","description":"","footnote":"","page_name":" 6 ","page_number":8},
  {"content":"\r\n\r\nبىمورد اجتناب نموده است و نيّت را بر ساده شدن و فهم متن براى خواننده گذاشته و قصد باركشى از دسترنج جوينى و ساختن سكوى پرتاب براى بضاعات مزجاة خود را نداشته است .\r\n6 - معمولا به‌جاى آوردن معانى متعدّد يك لغت ، تنها يك معنى و مناسب‌ترين آن‌ها را به دست داده‌ايم .\r\n7 - به‌جاى توضيح اعراب يك لغت كه مرسوم شده است و معمولا باعث تطويل شرح و دست‌اندازى براى خواننده مىشود ، آسان‌ترين راه را انتخاب كرده و با دقّت تمام خود لغت را اعراب‌گذارى كرده‌ايم . به‌عنوان مثال به‌جاى توضيح اعراب كلمهء « قطرب » ( كه معمولا چنين مىآيد : به ضمّ حرف اوّل و سكون حرف دوّم و ضمّ حرف سوّم ) به آسانى خود كلمه را اعراب‌گذارى كرده‌ايم : « قطرب »\r\n8 - هرجا كه تصحيحات و پانويس‌هاى مرحوم قزوينى توانسته‌اند مددى براى گشودن يك گره باشند ، آن‌ها را با حفظ امانت در شرح خود گنجانده‌ايم . هرجا كه از افاضات علّامهء قزوينى مستفيض گشته‌ايم ، در پايان عبارت ، از علامت اختصارى « مص » يعنى « مصحّح » استفاده شده است .\r\n9 - در رسم الخطّ مرحوم قزوينى هيچ تغييرى داده نشده است مگر در سه مورد ذيل كه با وسواس زياد و توجيهات قوى اعمال گرديده است :\r\nالف : تمام « ب » هاى اضافه از متمّمها و متمّمهاى قيدى و نحو ذلك جدا شده‌اند . در متن علّامه ، اتّصال اين « ب » ها علاوه بر چشم آلايى ( در كلماتى مثل « به آواز » و « بآثار » ) ، در بسيارى موارد باعث دشوارى عبارت و ديريابى معناى يك لغت مىگردد ، مانند :\r\n« بالوكهاى » كه در اصل « به الوكه‌هاى » ( به معنى : با پيغام‌هاى ) بوده است . گاهى اين رسم الخطّ خود علّامه قزوينى را نيز دچار سهو و خطاهاى واضح نموده است . به‌عنوان نمونه رجوع كنيد به صفحهء 503 حاشيهء 14 از همين كتاب .\r\nب : در رسم الخطّ مرحوم قزوينى ، « ها » ى غير ملفوظ وقتى به « ها » ى جمع مىرسد حذف مىشود و خواننده را در اغلب مواقع دچار اشكال در فهم متن مىكند . براى نمونه ممكن است خواننده نداند كه منظور از كلمهء « جامها » پيمانه‌هاست يا جامه‌ها ( رجوع كنيد به جلد 1 صفحهء 59 س 6 از متن مرحوم قزوينى و صفحهء 166 س 16 از همين كتاب ) . اين معضل در كلماتى از قبيل « الوكها » در توضيحات شمارهء قبل و نيز كلماتى مانند « خانها » ، « حملها » و « گلها » مشهود است كه در اصل به ترتيب\r\n\r\n","description":"","footnote":"","page_name":" 7 ","page_number":9},
  {"content":"\r\n\r\n« خانه‌ها » ، « حمله‌ها » و « گله‌ها » مىباشند .\r\nج : در اين كتاب همه جا « ى » اضافه و نكره به صورت همزه آمده كه تفكيك اين دو را از هم دشوار نموده است ؛ از قبيل : « خانهء بزرگ » كه معلوم نيست منظور « خانه‌اى بزرگ » ( نكره ) و يا « خانهء بزرگ » ( وصفى ) مىباشد . در رسم الخطّ اين كتاب همهء اين موارد تفكيك شده است .\r\n10 - در بسيارى مواقع براى گره‌گشايى از يك لغت يا عبارت ، از قراين و مشابهات آن‌ها در جاهاى ديگر اين تاريخ استفاده شده است . به‌عنوان مثال براى فهم اين نكته كه آيا كلمات « معفّر » و « مجدّر » ( در صفحهء 107 حاشيهء 17 ) را بايد به صورت اسم فاعل بخوانيم يا مفعول ، از قراين آن‌ها كه در صفحه 412 حاشيهء 1 و 2 آمده است استفاده كرده‌ايم .\r\n* * * در خاتمه لازم مىدانم از دوست خوب و فاضل و ناشر خوش قريحه‌ام آقاى عبّاس تاران‌تاش كه مساعى وافى در طبع اين كتاب و نيز كتاب « بازگردان تاريخ بيهقى » داشته‌اند ، كمال تشكّر را داشته باشم .\r\nو نيز بر خود فرض مىدانم كه در اين موضع از دوست بسيار صميمى و عزيزم مهندس مرتضى ظريف قربانى ، كه كمال همكارى و حوصله را در بازخوانى و نمونه‌خوانى متن و سطور اين اثر مبذول نموده‌اند ، نهايت سپاس را تقديم بدارم .\r\nدر پايان تفأّلى به ديوان حافظ شيراز بردم و از او بيتى به عاريت خواستم كه مناسب حال اين تاريخ و حسن خاتمت اين مقال باشد ؛ چنين فرمود :\r\n جائى كه تخت و مسند جم مىرود به باد * گر غم خوريم خوش نبود به كه مىخوريم \r\nسيّد شاهرخ موسويان\r\nيكم فروردين‌ماه هزار و سيصد و هشتاد و چهار هجرى شمسى - ياسوج\r\n\r\n","description":"","footnote":"","page_name":" 8 ","page_number":10},
  {"content":"\r\n\r\n\r\nمقدّمهء مصحّح\r\nمهم‌ّترين واقعه‌اى كه بعد از اسلام تاكنون روى داده ، بل مهم‌ّترين واقعهء تاريخى علىالإطلاق فتنهء هولناك تاخت‌وتاز مغول است كه در اوايل قرن هفتم هجرى از اقاصى مشرق طلوع نموده در عرض مدّت سى چهل سال از سواحل درياى چين الى حدود شام و مصر را طولا و از اقاصى دشت قبچاق و روسيه و پولونى و هنگرى الى خليج فارس و بحر عمان را عرضا در تحت تصرّف آورده ؛ وسيع‌ترين مملكتى را كه تاكنون تاريخ سراغ مىدهد تشكيل دادند و بالاخره در سنهء 656 خلافت قديمهء عربيّهء اسلام را منقرض نمودند .\r\nدر ميان آن كشمكش‌ها و تلاطم امواج فتن يكى از ممالكى كه از همه بيشتر در معرض تاخت‌وتاز و قتل و نهب اين وحشيان واقع گرديد وطن بدبخت ما ايران بود كه طوفان عالمگير مغول طول و عرض آن بلاد را زير و زبر نمود و شعلهء جهانسوز آن غايلهء هايله سرتاسر آن ممالك را پاك بسوخت ؛ كرورها و كرورها نفوس بىگناه در آن واقعه تباه شد ؛ شهرها و قرى و قصبات به كلّى قاعا صفصفا و عاليها سافلها گرديد ؛ مراكز علم و ادب بأسرها خراب شد ؛ مخازن صنعت و ثروت مأواى بوم و غراب گشت ؛ علما و فضلا را همه جا جميعا مانند گوسفند ذبح كردند ؛ كتابخانه‌ها و كتابخوانها را معا نيست و نابود نمودند . و از اقلّ نتايج و اهون آثار استيلاى مغول بر ايران آن بود كه علم و ادب در آن سرزمين در عهد ايشان به منتهى درجهء انحطاط و تنزّلى كه ادبيّات يك مملكت ممكن است بدان درجه رسد رسيد ، و كسانى كه اندكى به علوم و ادبيّات اسلاميّه آشنا باشند تفاوت درجهء فاحشى را كه ما بين كتب و تآليف قبل از استيلاى مغول و كتب و آثار بعد از آن نمايان است البتّه ملاحظه كرده‌اند .\r\nمع‌هذا كلّه غريب اين است كه يك شعبهء مخصوصى از ادبيّات يعنى فنّ تاريخ در عهد مغول رواجى تمام گرفت و ترقّى عظيم نمود و كتب نفيسه از بهترين كتب تاريخيّه كه تاكنون به زبان پارسى نوشته شده است در آن تأليف شد از قبيل همين كتاب يعنى « تاريخ\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nجهانگشاى » لعلاء الدّين عطاملك الجوينى كه در حدود سنهء 658 تأليف شده « 1 » ، و تاريخ كبير عديم النّظير موسوم به « جامع التّواريخ » لرشيد الدّين فضل اللّه وزير غازان و اولجايتو كه در حدود سنهء 710 تأليف شده است « 2 » ، و كتاب تجزية الأمصار و تزجية الأعصار معروف به « تاريخ وصّاف » لعبد اللّه بن فضل اللّه الشّيرازى كه در حدود سنهء 728 تأليف شده « 3 » ، و « تاريخ گزيده » لحمد اللّه بن ابى بكر بن احمد بن نصر المستوفى القزوينى كه خلاصه و تقليدمانندى است از جامع التّواريخ و در سنهء 730 تأليف شده « 4 » و تاريخ كبير منظوم موسوم به « ظفرنامه » تأليف همو كه عبارت است از 75000 بيت در بحر تقارب به طرز شاهنامه ( 25000 بيت در تاريخ عرب و 20000 در تاريخ ايران و 30000 در تاريخ مغول ) و در سنهء 735 تأليف شده است « 5 » ، و كتاب روضة اولى الألباب فى تواريخ الأكابر و الأنساب معروف به « تاريخ بناكتى » لأبى سليمان داود بن ابى الفضل محمّد البناكتى كه در سنهء 717 تأليف شده « 6 » ، و « نظام التّواريخ » كه تاريخ مختصرى است در طبقات مختلفهء سلاطين ايران لقاضى القضاة ناصر الدّين ابى سعيد عبد اللّه بن عمر بن علىّ البيضاوى صاحب تفسير معروف ( تفسير بيضاوى ) و در سنهء 674 تأليف شده « 7 » ، و كتاب « مجمع الأنساب » لمحمّد بن علىّ بن محمّد بن حسين بن ابى بكر الشّبانكاره‌اى كه در سلطنت ابو سعيد در سنهء 733 تأليف شده است « 8 » و غيرها و غيرها .\r\nشكّ نيست كه مهم‌ّترين اين كتب علىالإطلاق سه كتاب اوّل يعنى جهانگشاى و جامع التّواريخ و وصّاف است . و تاريخ جهانگشاى بر آن دوى ديگر زمانا ( و شايد رتبة ) سمت تقدّم دارد . و براى اطّلاع از تاريخ مغول به خصوص شعبه‌اى از مغول كه در ايران سلطنت نمودند از قلم مؤلّفين معاصر ايشان اجماعا بهتر و معتبرتر از اين سه كتاب تأليف نشده است . امّا جهانگشاى مؤلّف آن علاء الدّين عطا ملك جوينى به واسطهء مقامى عالى و منصبى رفيع كه در دولت مغول داشته است ( قريب 15 سال دبير مخصوص امير\r\n\r\n\r\n","description":"","footnote":"\r\n( 1 ) - شرح اين فقره خواهد آمد ان شاء اللّه .\r\n( 2 ) - رجوع كنيد به فهرست نسخ فارسيّهء موزهء بريطانيّه تأليف ريو ص 74 .\r\n( 3 ) - ايضا ص 161 - 163 .\r\n( 4 ) - ايضا ص 81 .\r\n( 5 ) - رجوع كنيد به ذيل فهرست نسخ فارسى موزهء بريطانيّه تأليف ريو ص 172 - 174 ، يك نسخهء بسيار ممتاز نفيسى از اين كتاب در موزهء بريطانيّه موجود است .\r\n( 6 ) - فهرست نسخ فارسيّهء موزهء بريطانيّه تأليف ريو ص 80 .\r\n( 7 ) - ايضا ص 824 .\r\n( 8 ) - ايضا ص 83 - 84 ، مصنّف اين كتاب را به تفصيلى كه در ديباچهء آن مسطور است دو مرتبه تحرير نموده است و تاريخ متن تاريخ تحرير اوّل آن است .\r\n","page_name":" 10 ","page_number":12},
  {"content":"\r\n\r\nارغون‌آقا حاكم كلّ بلاد ايران و گرجستان و آسياى صغير و غيرها از جانب مغول بود و پس از ورود هولاكو به ايران از خواصّ دبيران هولاكو گرديد و پس از آن از جانب هولاكو و پسرانش ابقا و تكودار معروف به احمد قريب بيست و چهار سال حاكم بغداد و كلّيّهء عراق عرب بود ) خود به شخصه در غالب وقايع مندرجه در اين كتاب حاضر و شاهد عينى بوده است چنان كه تفصيل آن بيايد ان شاء اللّه .\r\nامّا « جامع التّواريخ » مؤلّف آن رشيد الدّين فضل اللّه بن ابى الخير بن عالى همدانى ابتدا طبيب اباقا و پس از آن قريب بيست سال وزير غازان و برادرش اولجايتو بوده است و در اين مدّت جميع حلّ و عقد امور ممالك مغول در يد تصرّف او بود و جامع التّواريخ را به حكم غازان شروع در تأليف نمود و به فرمان اولجايتو به اتمام رسانيد و جميع معلومات و اطّلاعاتى كه در اين كتاب نفيس درج كرده است يا از مشاهدات و محسوسات خود اوست كه در مدّت طويل ملازمت پادشاهان مغول فراهم آورده ، يا مسموعات و منقولاتى است كه از افواه علما و حكما و منجّمين و مورّخين و اهل اديان و ملل از هر قوم و ملّت از مغول و اويغور و چينى و تبّتى و هندى و ترك و عرب و يهود و نصارى و غيرهم كه در دربار پادشاهان مغول مجتمع بودند شفاها تلقّى مىنموده ، يا آنكه از كتب خود ايشان مستقيما به توسّط علماى ايشان نقل و ترجمه كرده است و اهمّيّت اين كتاب فوق آنست كه به حدّ تصوّر آيد يا در حوصلهء تحرير اين ديباچه گنجد . و جامع التّواريخ چنان كه لفظ آن حاكى است منحصر به تاريخ مغول فقط نيست بل جامع تواريخ عموم ملل و دول عالم است از اقدم از منه تا عصر مصنّف تا اندازه‌اى كه در آن عصر معرفتش براى مصنّف ممكن بوده است و آن كتابى است جليل القدر عظيم الحجم به اندازهء پنج مقابل مجموع جهانگشاى تقريبا .\r\nامّا تاريخ وصّاف ؛ مؤلّف آن شهاب الدّين عبد اللّه بن عزّ الدّين فضل اللّه شيرازى معاصر رشيد الدّين فضل اللّه صاحب جامع التّواريخ و پسرش خواجه غياث الدّين محمّد وزير و از خواصّ بستگان ايشان بوده است و در دولت مغول در ديوان استيفا مستخدم بوده و وى نيز در غالب وقايع مهمّه كه در كتاب نفيس خود مندرج ساخته يا خود بنفسه حاضر و مشاهد بوده يا بلاواسطه از رجال و عظماى دولت مغول استماع نموده است . و موضوع تاريخ وصّاف مانند جهانگشاى تاريخ مغول است بالأصالة ، گرچه بالتّبع هر دو از تاريخ بعضى طبقات سلاطين معاصره يا متقاربة العصر با مغول سخن مىرانند .\r\nوقايع تاريخيّهء جهانگشاى منتهى مىشود به سنهء 655 ، و تاريخ وصّاف كه به تصريح\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nخود مصنّف در ديباچهء آن ذيل تاريخ جهانگشاى و امتداد همان رشته است مشتمل است بر وقايع سنوات 656 - 728 يعنى از فتح بغداد به دست هولاكو تا اواسط سلطنت ابو سعيد آخرين پادشاه مغول در ايران ؛ و واضح است كه اهمّيّت وقايع اين مدّت هفتادساله از سلطنت مغول در ايران و در ساير ممالك آسيا كه در اين كتاب مضمّن است از قلم يكى از فضلاى طراز اوّل از معاصرين و مستخدمين دولت مغول تا چه درجه است ؛ هرچند بدبختانه فرط مصنوعيّت عبارت و شدّت تكلّف در انشاء كتاب و كثرت تقيّد مصنّف به مراعات جانب لفظ دائما و اهمال جانب معنى مستمرّا تا درجه‌اى از اهمّيّت كتاب نسبت به آن دوى ديگر كاسته است .\r\nاز ميان اين كتب ثلاثه فقط كتابى كه تاكنون به طبع رسيده و در محلّ دسترس عموم مىباشد تاريخ وصّاف است كه در سنهء 1269 در بمبئى طبع حجرى بسيار نفيسى از آن نموده‌اند ، ولى جهانگشاى و جامع التّواريخ كه زمانا و رتبة البتّه بر وصّاف سمت تقدّم دارند و از وصمت تكلف انشاء و ملال‌انگيزى عبارت عرى هستند همچنان به حال نسخهء خطّى در زواياى كتابخانه‌ها تا اين اواخر باقى مانده و جز براى اشخاص معدودى كه دسترس بدان كتابخانه‌ها دارند جمهور ناس را انتفاع از آن‌ها ممكن نبود « 1 » .\r\nخوشبختانه در اين سنوات اخيره اوقاف خيريّهء گيب « 2 » طبع و احياى اين دو كتاب مستطاب را به عهدهء همّت خود گرفت و بر ادباى فارسى زبان و مستشرقين فرنگستان منّتى بىاندازه نهاد . طبع و تصحيح جامع التّواريخ را ( يعنى مجلّد اوّل آن را كه در تاريخ مغول است ) به مسيو بلوشه يكى از كتابداران كتابخانهء ملّى پاريس واگذار نمود و طبع جزء دوّم از اين مجلّد اوّل ( تاريخ اوكتاىقاآن الى تيمور قاآن ) در شرف اتمام است « 3 » . و\r\n\r\n\r\n","description":"","footnote":"\r\n( 1 ) - آنچه در نظر است فقط قسمت مهمّى كه از جهانگشاى تا به حال به طبع رسيده است فصلى است مستخرج از جلد اوّل جهانگشاى كه مأسوف عليه شفر  ( Ch . Sehefer )  از مستشرقين فرانسه در جلد دوّم از « قطعات منتخبهء فارسى »  ( Chrestomathie Persane )  مندرج نموده است و اين فصل شاغل است قريب 63 صفحه از كتاب مزبور را ( ص 106 - 169 ) و مطابق است با ص 166 س 3 - ص 242 س 8 از جهانگشاى مطبوع حاضر . و شفر مذكور مقدارى حواشى و توضيحات نيز به زبان فرانسه بر متن مزبور افزوده است ( ص 155 - 193 از قسمت فرانسوى كتاب مزبور ) .\r\n( 2 ) - يكى از مستشرقين انگليس موسوم به مستر گيب  ( Mr . Gibb )  كه در عنفوان جوانى وفات نمود و در حال حياة دائما به علوم و ادبيّات السنهء شرقيّه اشتغال داشت مادرش از غايت محبّتى كه نسبت به فرزند خود داشت مبلغى معيّن از مال خود براى تخليد ذكر و ابقاء اسم او مفروز نموده منافع آن را به استحضار چند نفر از امناى مستشرقين وقف طبع كتب مفيدهء عربيّه و فارسيّه و تركيّه نمود و تا به حال قريب به بيست جلد كتاب به مصارف اين اوقاف از طبع خارج شده است .\r\n( 3 ) - اصل جامع التّواريخ آنچه اكنون در دست است دو مجلّد است : مجلّد اوّل در تاريخ مغول ، مجلّد دوّم\r\n","page_name":" 12 ","page_number":14},
  {"content":"\r\n\r\nشرف طبع و تصحيح تاريخ جهانگشاى را امناى محترم اوقاف مزبور به اقتراح جناب پرفسور ادوارد برون - دام ظلّه العالى - كه رئيس امناى اوقاف مذكور است به عهدهء اين ضعيف محوّل نمودند و اينك به يارى خداى تعالى و حسن توفيق او جلد اوّل « 1 » از كتاب تاريخ جهانگشاى از طبع خارج گرديد و اين عروس زيبا كه در پس پردهء خفا چون پرى از ابصار مستور بود اينك آرايش نموده و هر هفت كرده بر منصّهء انظار فضلا جلوه‌گر آمد و من اللّه اسأل التّأييد لإتمام المجلّدين الآخرين انّه ولىّ التّوفيق .\r\nاكنون شمّه‌اى از ترجمهء حال مصنّف و وصف كتاب جهانگشاى و نسخ آن كه اين متن حاضر از روى آن‌ها به طبع رسيده بازگوئيم و قبل از شروع در مطلب فريضهء ذمّهء اين بنده است كه اظهار كمال تشكّر و امتنان نمايم اوّلا از امناى محترم اوقاف گيب كه مصارف گزاف طبع اين كتاب را ( مانند بسيارى ديگر از كتب علميّه و ادبيّهء زبان فارسى و عربى و تركى كه اسماء آن‌ها در ورقهء علىحده به زبان انگليسى در آخر اين كتاب ضبط است ) به عهدهء خود گرفته‌اند و الى الأبد فضلاى السنهء ثلاثهء مذكوره را رهين امتنان و متقلّد طوق احسان خود ساخته‌اند وفّقهم اللّه لأمثال هذه الأعمال النّافعة دائما . ثانيا از رئيس اوقاف مزبور جناب مستطاب مستشرق شهير علّامهء فاضل پرفسور ادوارد برون « 2 » -\r\n\r\n\r\n","description":"","footnote":"\r\nدر تاريخ عامّ عالم ، و يك مجلّد سوّمى هم در مسالك و ممالك و معرفت بلاد بنا بوده است كه رشيد الدّين تأليف نمايد ولى گويا هرگز اين خيال از عالم قوّه به عالم فعل نيامده است ؛ چه هيچ‌كس در هيچ جا و هيچ زمان سراغى از آن نداده است . برويم بر سر مطلب : مجلّد اوّل در تاريخ مغول كه مسيو بلوشه در صدد طبع تمام آن است در سه جزء طبع خواهد شد ( و اين تقسيم به سه جزء از مصنّف نيست بل از طابع كتاب است براى سهولت تفكيك اجزاء متساوية المقدار كتاب از يكديگر ) : جزء اوّل در تاريخ اقوام ترك و مغول و اجداد چنگيز خان و تاريخ خود چنگيز خان و فتوحات و غزوات وى . اين جزء را با حذف فصولى كه از تاريخ ملوك معاصر بحث مىكند مسيو برزين  ( Berezine )  از مستشرقين روس با يك ترجمهء روسى در سنهء 1861 - 1888 در پطرزبورغ طبع نموده است . جزء دوّم در تاريخ اوكتاىقاآن و چوچى ( توشى ) و جغتاى و تولى چهار پسر چنگيز خان و تاريخ كيوك خان بن اوكتاىقاآن و منكو قاآن بن تولى بن چنگيز خان و قوبيلاى قاآن بن تولى مذكور و تيمور قاآن بن چيم‌كيم بن قوبيلاى قاآن مذكور . طبع اين جلد به توسّط مسيو بلوشه در شرف اتمام است و عن‌قريب منتشر خواهد شد . جزء سوّم در تاريخ پادشاهان مغول ايران يعنى هولاكو بن تولى بن چنگيز خان و ابقا بن هولاكو و تكودار بن هولاكو معروف به سلطان احمد و ارغون بن ابقا و كيخاتو بن ابقا و غازان بن ارغون تا وفات وى در سنهء 703 . يك قسمت از اين جزء را يعنى فقط تاريخ هولاكو را مأسوف عليه كاترمر  ( Quatremere )  در سنهء 1836 با يك ترجمهء فرانسوى و حواشى مبسوطه در پاريس طبع نموده است . مجلّد دوّم در تاريخ عامّ عالم همچنان به حال نسخهء خطّى باقى است و تاكنون معلوم نيست كسى به خيال طبع آن افتاده باشد .\r\n( 1 ) - جهانگشاى منقسم به سه جلد است چنان كه شرح آن خواهد آمد ان شاء اللّه تعالى .\r\n( 2 ) -\r\n Professor Edward G . Browne , M . A , M . B . , M . R . C . S . , L . R . C . P . , M . R . A . S . , F . B . A . \r\n","page_name":" 13 ","page_number":15},
  {"content":"\r\n\r\nمدّ ظلّه العالى - معلّم السنهء شرقيّه در دار الفنون كمبريج از بلاد انگلستان كه زحمات نمايان و خدمات شايان ايشان به ايران چه ادبيّا و چه سياسيّا مشهورتر از آنست كه اين بنده و امثال اين بنده را به تطويلى زيادت يا اطنابى من غير حاجت در ذكر مناقب ايشان احتياج افتد چه صيت فضايل حميده و خصايل پسنديدهء ايشان به مسامع كافّهء اهالى ايران رسيده و حكايت فداكارىهاى مخلصانه و زحمات فوق‌الطّاقهء ايشان را در اين سنوات اخيره در راه آزادى و حفظ استقلال ايران وضيع و شريف و عالم و جاهل شنيده لاجرم كافّهء انام از خواصّ و عوامّ به محبّت او گرائيده‌اند و عموم طبقات مهر و اخلاص آن وجود محترم را در اعماق دل و جان پروريده اطال اللّه عمره و اطاب فى الدّنيا نشره و ابقى على الدّهر ذكره . و بالأخره از جناب مسيو ادگار بلوشه « 1 » يكى از كتابداران كتابخانهء ملّى پاريس كه در تسهيل وسايل تعاطى نسخ محفوظه در كتابخانهء مذكوره با راقم اين سطور كمال همراهى و مساعدت نموده و مىنمايند و اوراق مطبوعهء جامع التّواريخ را قبل از اتمام طبع اصل كتاب هر وقت براى مقايسهء متن جهانگشاى با متن جامع التّواريخ يا براى غرض ديگر محلّ احتياج اين ضعيف مىگرديد بدون مضايقه به اختيار اين‌جانب وامىگذاردند وفّقه اللّه لما يحبّ و يرضى . اكنون بر سر مطلب رويم :\r\nمقدّمهء آتيه حاوى سه قسمت است « 2 » :\r\nآ - ترجمهء مصنّف كتاب\r\nب - كتاب جهانگشاى\r\nج - بعضى نصوص مورّخين عرب راجع به ترجمهء حال مصنّف\r\n\r\n\r\n","description":"","footnote":"\r\n( 1 ) -  Mr . Edgard Blochet . \r\n( 2 ) - تنبيه : در ضمن اوراق آتيه هركجا به صفحات جهانگشاى حواله داده مىشود مقصود صفحات همين جلد اوّل مطبوع حاضر است . و هركجا حواله به اوراق جهانگشاى داده مىشود مراد اوراق مجلّد دوّم و سوّم جهانگشاى است كه هنوز به طبع نرسيده است از نسخهء اساس از نسخ كتابخانهء ملّى پاريس  ( Suppl . pers . 205 )  و چون عدد اوراق نسخهء اساس همه جا در هامش كتاب در مقابل سطر معيّن گذارده خواهد شد بعد از طبع كتاب يافتن مواضع محال عليها در نهايت سهولت است و به ملاحظهء اينكه حسب الرّسم معمول اروپائيان در عموم نسخ خطّيّهء كتابخانه‌ها اعداد اوراق را فقط معيّن كرده و نمره گذارده‌اند نه اعداد صفحات را اينست كه ما نيز در حوالهء به نسخ خطّيّه ضرورة حواله به اوراق داده‌ايم نه به صفحات و چون هر ورقى دو صفحه دارد براى تعيين صفحهء اوّل حسب الرّسم حرف  a  و براى تعيين صفحهء دوم حرف  b  بر يسار عدد ورق علامت گذارده شده است مثلا صفحه  a  69 يعنى صفحهء اوّل از صفحه 69 ، و صفحه  b  69 يعنى صفحهء دوّم از همان صفحه و هكذا . ( البتّه ما به شيوهء امروزين ، شماره‌ها را تماما به صورت صفحه نقل كرده‌ايم . حاشيهء مرحوم قزوينى جهت حفظ امانت مرقوم گرديد . / شارح ) .\r\n","page_name":" 14 ","page_number":16},
  {"content":"\r\n\r\n\r\nآ - ترجمهء « 1 » مصنّف كتاب\r\n\r\nصاحب ديوان علاء الدّين عطا ملك جوينى - تغمّده اللّه برحمته « 2 » -\r\nخانوادهء صاحب ديوانيان يكى از قديم‌ترين و مشهورترين خانواده‌هاى نجيب ايران و ابا عن جدّ در دولت سلجوقيّه و خوارزمشاهيّه و مغول همواره مصدر خدمات عمده و مشاغل جليله بوده‌اند و غالبا وظيفهء صاحب ديوانى ( كه عبارت بوده از اداره نمودن امور ماليّه و عايدات مملكت و تقريبا معادل بوده با وظيفهء مستوفى الممالك در ايران در اين اواخر يا وزارت ماليّهء حاليّه ) محوّل بديشان بوده است و بدين جهت است كه غالب افراد اين خانواده معروف‌اند به صاحب ديوان ؛ هرچند شغل بعضى از ايشان فعلا منحصر به صاحب ديوانى نبوده است مانند شمس الدّين محمّد جوينى برادر مصنّف مثلا كه در عهد اباقا بن هولاكو وزير اعظم مملكت و صاحب اختيار مطلق بود و كمترين اشغال او\r\n\r\n\r\n","description":"","footnote":"\r\n( 1 ) - ترجمه : منظور شرح‌حال و زندگى است .\r\n( 2 ) - فاضل مأسوف عليه كاترمر  ( Quatremere )  از مشاهير مستشرقين فرانسه ترجمهء حال مبسوطى از مصنّف در سنهء 1809 در مجموعهء موسوم به مين دو لوريان  ( Mines de l'Orient )  و معروف به « كنوز مشرقيّه » تأليف جمعى از مستشرقين آن عهد در ص 220 - 234 به زبان فرانسه نوشته است و اين ترجمهء حال گرچه ناقص و خالى از اغلاط نيست مع‌هذا جامع‌ترين و مفيدترين فصلى است كه تاكنون در اين موضوع نوشته شده است . پس از او در سنهء 1885 مأسوف عليه شفر  ( Ch . Schefer )  از مستشرقين فرانسه عين همان ترجمهء حال كاترمر را با بعضى حكّ و اصلاحات كه غالبا بر اغلاط اصل افزوده است در جلد دوّم از كتاب « قطعات منتخبهء فارسى »  ( Chrestomathie Persane )  ص 134 - 154 به زبان فرانسه مسطور داشته است . راقم حروف در ضمن اوراق آتيه هركجا كاترمر يا شفر به عقيدهء اين ضعيف سهو واضحى نموده‌اند اشارت خواهم نمود و از اغلاط جزئيّه كه لاتحصى است صرف‌نظر خواهم كرد و اين ضعيف را غرض از اين كار نكته‌گيرى از فاضلين مأسوف عليهما نيست بل مقصود آنست تا آنان كه مخالفت‌هاى اين اوراق را با مسطورات كاترمر و شفر مشاهده نمايند حمل بر سهو يا غفلت اين ضعيف از مرقومات ايشان ننمايند .\r\n","page_name":" 15 ","page_number":17},
  {"content":"\r\n\r\nوظيفهء صاحب ديوانى بوده است ولى باز به لقب « صاحب ديوان » معروف بود . و همچنين علاء الدّين جوينى صاحب ترجمه كه در عهد اباقا حاكم عامّ عراق عرب بود و بالطّبيعه وظيفهء صاحب ديوانى آن ولايت نيز مشمول در وظيفهء حكومت بوده است ولى باز معروف بود به لقب « صاحب ديوان » .\r\nنسب اين خانواده به فضل بن الرّبيع معروف حاجب خلفاى بنى عبّاس مىرسد « 1 » و امام علّامه شمس الدّين محمّد بن احمد الذّهبى در تاريخ كبير خود تاريخ الإسلام نسب مصنّف را تا فضل بن الرّبيع از قول امام ابو الفضل عبد الرزّاق بن احمد الغوطى مورّخ مخصوص عطا ملك به طريق ذيل نقل مىكند : « 2 »\r\n« هو الصّدر المعظّم صاحب الدّيوان علاء الدّين ابو المظفّر عطاملك ابن بهاء الدّين محمّد بن شمس الدّين « 3 » محمّد بن بهاء الدّين « 4 » محمّد ابن علىّ بن محمّد بن محمّد بن محمّد بن علىّ بن محمّد بن احمد بن اسحاق ابن ايّوب بن الفضل بن الرّبيع « 5 » بن يونس بن محمّد بن عبد اللّه بن كيسان . جدّ اعلاى وى كيسان مكنّى به ابى فروة مولى ( يعنى آزاد كردهء ) خليفهء ثالث عثمان بن عفّان بود . و ربيع بن يونس و پسرش فضل بن الرّبيع از مشاهير رجال تاريخ مىباشند و غالبا منصب حجابت و وزارت خلفاى بنى عبّاس بديشان مفوّض بود . ربيع ابتدا حاجب منصور سپس وزير او و حاجب مهدى و وزير هادى بود . پسرش فضل بن الرّبيع حاجب منصور و مهدى و هادى و رشيد بود و بالاخره به وزارت رشيد و امين رسيد و كتب تواريخ و ادب مشحون است به ذكر اعمال و اقوال ايشان در دربار خلفاء و اينجا حاجت به تكرار آن نيست .\r\n\r\n\r\n","description":"","footnote":"\r\n( 1 ) - قاضى نور اللّه ششترى در مجالس المؤمنين و به تبع او مرحوم هدايت در مجمع الفصحاء ( ج 1 ص 311 ) گفته‌اند كه نسب اين خانواده به امام الحرمين جوينى معروف مىرسد و اين خبط فاحش است چه در نسب‌نامهء آتيهء مصنّف كه ثقات مورّخين معاصر خود او نوشته‌اند اصلا نام امام الحرمين جوينى [ عبد الملك بن عبد اللّه بن يوسف بن عبد اللّه بن محمّد بن حيّويه - ابن خلّكان حرف عين 
  ] مذكور نيست كما ترى ، و منشأ اشتباه قاضى نور اللّه ششترى جوينى بودن هر دو است .\r\n( 2 ) - نسب‌نامهء ذيل منقول است از تاريخ الإسلام ذهبى نسخهء موزهء بريطانيّه در لندن صفحه 6  ( Or . 1540 . f . 6 b ) \r\n( 3 ) - اين لقب را ذهبى ذكر نمىكند بل خود مصنّف در جلد اوّل در واقعهء فتح نيشابور ص 237 ذكر مىكند .\r\n( 4 ) - اين لقب را نيز ذهبى ذكر نكرده بل خود مصنّف در تاريخ خوارزمشاهيه ( نسخهء آ ص 393 ) ذكر مىكند .\r\n( 5 ) - نسب مصنّف تا اينجا يعنى تا ربيع منقول از تاريخ الاسلام ذهبى است و از ربيع به بعد در عموم كتب تواريخ مسطور است از جمله ابن خلّكان در ترجمهء ربيع و فضل و منية الفضلاء لابن الطّقطقى در ترجمهء منصور عبّاسى و غيرهما . و محض مزيد تأكيد تكرار مىكنيم كه آباء عطا ملك تا فضل بن الرّبيع سيزده است سه محمّد و يك علىّ سپس باز سه محمّد و يك علىّ و يك محمّد و احمد و اسحاق و ايّوب و خود فضل .\r\n","page_name":" 16 ","page_number":18},
  {"content":"\r\n\r\nفقط چيزى كه در اين موضع از اشارهء بدان ناگزيريم و مناسبت مستقيم با ما نحن فيه دارد اينست كه نسب ربيع نزد علماى تاريخ مشكوك و مطعون فيه است . بعضى گويند ربيع لقيط بود و پدرش معلوم نه و حكايت كنند كه روزى يكى از بنى هاشم نزد منصور بود و در اثناى صحبت دائما مىگفت پدرم رحمه اللّه چنين گفت و پدرم رحمه اللّه چنان كرد . ربيع وى را گفت : « تا چند در حضور امير المؤمنين نام پدر خود تكرار كنى و بر او رحمت فرستى ؟ » هاشمى بر فور گفت : « تو معذورى اى ربيع چه تو قدر پدر و حلاوت نام آباء ندانى . » ربيع به غايت شرمنده شد . « 1 » و بعضى گويند ربيع پسر يونس بود ولى به غير طريق مشروع . صفىّ الدّين محمّد بن علىّ بن محمّد بن طباطبا العلوىّ المعروف بابن الطّقطقى صاحب كتاب منية الفضلاء فى تواريخ الخلفاء و الوزراء المعروف بالفخرى « 2 » به واسطهء عداوتى كه با علاء الدّين جوينى صاحب ترجمه داشته و شرح آن خواهد آمد در ترجمهء ربيع حاجب از كتاب مذكور موقع را مغتنم شمرده قدح شديد در نسب ربيع زده و اين فقره را شاخ و برگى فوق‌العاده داده و از انتساب علاء الدّين بدين چنين پدرى اظهار تعجّب نموده است . اين است بعضى از فقرات كتاب مذكور « 3 » :\r\n« و بلغنى انّ علاء الدّين عطا ملك الجوينى صاحب الدّيوان كان ينتسب الى الفضل بن الرّبيع و لقد عجبت من الصّاحب علاء الدّين مع نبله و فضله و اطّلاعه على السّير و التّواريخ كيف رضى ان ينتسب الى الفضل بن الرّبيع فان كان قد انتحل هذا النّسب ففضيحة ظاهرة و ان كان حقّا فلقد كان العقل الصّحيح يقتضى ستره فانّه نسب لا يوجد ارذل منه و لا\r\n\r\n\r\n","description":"","footnote":"\r\n( 1 ) - ابن خلّكان در ترجمهء ربيع ، و ابن الطّقطقى در ترجمهء منصور و غيرهما من كتب التّواريخ .\r\n( 2 ) - كتاب منية الفضلاء فى تواريخ الخلفاء و الوزراء لابن الطّقطقى كتاب مختصر بسيار نفيس مفيدى است در تاريخ خلفاى راشدين و بنى اميّه و بنى عبّاس و وزراى ايشان و ملوك معاصر ايشان و اين كتاب در تحت اسم « الفخرى » در شهر گوتا در آلمان به توسّط اهلورد و در شالون از بلاد فرانسه به توسّط درنبورغ و از روى آن‌ها در مصر مكرّر به طبع رسيده است . و كتاب تجارب السّلف معروف لهند و شاه بن سنجر بن عبد اللّه الكيرانى النّخچوانى كه در عهد اتابك نصرة الدّين احمد بن يوسف شاه بن الب‌ارغون ابن هزار سف از اتابكان لرستان ( سنهء 696 - 733 ) تأليف شده است ترجمهء منية الفضلاء مذكور است به زبان فارسى فصيح العبارة مع زيادات كثيرة على الأصل و يك نسخهء سقيمى از تجارب السّلف در كتابخانهء ملّى پاريس موجود است و راقم حروف قريب چهار پنج نسخهء ممتاز نفيس از آن در طهران ديده‌ام . و در ديباچهء همين تجارب السّلف است كه صريحا كتاب ابن الطّقطقى را به اسم منية الفضلاء فى تواريخ الخلفاء و الوزراء نام مىبرد نه به اسم « الفخرى » و همچنين در تضاعيف كتاب . و اين تسميه از دو طابع اروپائى كتاب ابن الطّقطقى فوت شده است چه ايشان از وجود چنين ترجمهء مهمّى كه در عصر خود ابن الطّقطقى يا قريب بدان پرداخته شده به كلّى غافل بوده‌اند .\r\n( 3 ) - ابن الطّقطقى طبع درنبورغ ص 239 - 241 .\r\n","page_name":" 17 ","page_number":19},
  {"content":"\r\n\r\nافضح و لا اسقط امّا اوّلا فلأنّ الفضل بن الرّبيع لم يكن حرّا فى نفسه و كان مرميّا بالفاحشة . . . و امّا ثانيا فلأنّ الرّبيع و ان كان جليلا كافيا الّا انّه كان مدخول النّسب فكان يقال انّه لقيط و تارة يقال انّه ولد زنا و احسن احواله ان يكون صحيح الاتّصال الى ابى فروة مولى عثمان بن عفّان و فى ذلك اتمّ العار فانّ أبا فروة كان ساقطا و كان عبدا للحارث حفّار القبور بمكّة و الحارث مولى عثمان بن عفّان فأبو فروة عبد عبد عثمان و فى ذلك يقول الشّاعر .\r\n و انّ و لا كيسان للحارث الّذى * ولى « 1 » زمنا حفر القبور بيثرب \r\nو ابو فروة خرج على عثمان يوم الدّار و كفاه بذلك عارا فانظر هل ترى نسبا اسقط او ارذل من هذا و اعجب من رأى الصّاحب علاء الدّين هذا خلوّ حضرته ممّن يعرف هذا القدر فينبّهه عليه » - انتهى .\r\nبرويم بر سر مطلب : در سنهء ثمان و ثمانين و خمسمائة « 2 » كه سلطان تكش ابن ايل ارسلان بن اتسز خوارزمشاه به عزم محاربه با سلطان طغرل آخرين سلجوقيان به جانب رىّ حركت مىنمود در وقت عبور از قصبهء آزادوار واقعه در جوين ، جدّ پدر مصنّف ( يعنى پدر چهارم او ) بهاء الدّين محمّد ابن علىّ به خدمت وى رسيد . و بهاء الدّين محمّد بن المؤيّد الكاتب البغدادى منشى معروف سلطان تكش نيز در ملازمت سلطان بود . در حضور سلطان ما بين هر دو بهاء الدّين مباحثات رفت و نظر سلطان بر ايشان افتاد .\r\nبه حكم اشارت وزير ، بهاء الدّين جدّ مصنّف اين رباعى بديهه بگفت :\r\n لطفت شرف گوهر مكنون ببرد * جود كف تو رونق جيحون ببرد\r\nحكم تو به يك لحظه اگر رأى كنى * سوداى محال از سر گردون ببرد \r\nسلطان برين ترانه تا شبانه شراب نوشيد و بهاء الدين را به نواخت بسيار و تشريفات مخصوص گردانيد « 3 » .\r\nخال اين بهاء الدّين ( يعنى بهاء الدّين محمّد بن علىّ پدر چهارم مصنّف ) منتجب الدّين بديع الكتاب الجوينى از مشاهير كتّاب عصر خود و از دبيران مقرّب سلطان سنجر و رئيس ديوان انشاء او بوده است و ترجمهء حال او در جلد اوّل از لباب الالباب عوفى « 4 » مسطور است . و او را در فنّ انشاء و ترسّل تصانيف است چون : رقية القلم « 5 » و\r\n\r\n\r\n","description":"","footnote":"\r\n( 1 ) - الظّاهر انّه مقلوب من ولى على لغة من يقول رضى فى رضى و بقى فى بقى و هي لغة طيّئ فانّ ولى بهذا المعنى المراد فى البيت اى قام بالأمر و تولّاه انما هو من باب حسب لاغير .\r\n( 2 ) - يعنى سال 588 .\r\n( 3 ) - جهانگشاى جلد دوّم ص 393 .\r\n( 4 ) - طبع ليدن ص 78 - 80 .\r\n( 5 ) - ايضا ، ص 78 .\r\n","page_name":" 18 ","page_number":20},
  {"content":"\r\n\r\nعتبهء كتبه « 1 » و مجموعهء نفيسى از رسائل او در پطرزبورغ در كتابخانهء ادارهء السنهء شرقيّه محفوظ است « 2 » . و اين منتجب الدّين هموست كه در نزد سلطان سنجر شفاعت از رشيد وطواط نمود تا سلطان از سر خون او درگذشت به تفصيلى كه در جلد دوّم اين كتاب « 3 » و در ساير كتب تاريخ و تذكره « 4 » مسطور است . و اجمال آن اينست كه وقتى كه سلطان سنجر در سنهء اثنتين و اربعين و خمسمائة به قصد محاربهء با اتسز خوارزمشاه به طرف خوارزم حركت نمود قصبهء هزار اسب را از محالّ خوارزم در محاصره گرفت . انورى كه در لشكر سلطان سنجر بود اين رباعى بر تيرى نوشته در هزار اسب انداخت :\r\n اى شاه همه ملك زمين حسب تراست * وز دولت و اقبال جهان كسب تراست\r\nامروز به يك حمله هزار اسب بگير * فردا خوارزم و صدهزار اسب تراست \r\nرشيد وطواط در هزار اسب بود . اين بيت در جواب بر تيرى نوشته در لشكر سنجر انداخت :\r\n گر خصم تو اى شاه شود رستم گرد * يك خر ز هزار اسب تو نتواند برد \r\nو سابقا نيز رشيد وطواط در موقع جلوس اتسز قصيده‌اى گفته بود كه مطلعش اينست :\r\n چون ملك اتسز به تخت ملك درآمد * دولت سلجوق و آل او به سر آمد \r\nسلطان سنجر بدين اسباب از رشيد وطواط بىنهايت در خشم بود و سوگند خورده بود كه چون او را بازيابد هفت عضو او را از يكديگر جدا كند . چون هزار اسب مفتوح شد رشيد وطواط متوارى شد و از خوف جان به هريك از اركان دولت سنجرى التجا مىجست . هيچ‌كس به سبب مشاهدهء غضب سلطان وى را پناه نمىداد . بالأخره به منتجب الدّين بديع مذكور التجا برد . منتجب الدّين كه علاوه بر منصب ديوان انشاء به شرف منادمت سلطان مخصوص بود در اثناء مفاوضات موقعى مناسب به دست آورده\r\n\r\n\r\n","description":"","footnote":"\r\n( 1 ) - ايضا ، ص 78 كه در آنجا سهوا « عبرات الكتبه » طبع شده است ، رجوع كنيد نيز به مرزبان‌نامه لسعد الدّين الوراوينى كه در ديباچهء خود تمجيد بسيار از اين كتاب مىنمايد و آن را در عرض كتب مهمّهء انشاء عصر خود مىشمارد .\r\n( 2 ) - رجوع كنيد به فهرست نسخ فارسيّهء كتابخانهء مذكوره تأليف بارن رزن ص 147 - 159\r\n ( Les manuscrits ) persans de lInstitut des Langues orientales , decrits par Le baron Victor Rosen , St . Petersbourg , 1886 , pp . 147 - 159 ) \r\nكه به تفصيل فهرست مندرجات اين مجموعه را ذكر كرده است و من چون خود اين نسخه را نديده‌ام نمىدانم كه اين مجموعهء رسائل همان عتبهء كتبه است يا غير آن است .\r\n( 3 ) - صفحهء 379 - 380 .\r\n( 4 ) - از جمله رجوع كنيد به تاريخ گزيده در تاريخ اتسز خوارزمشاه و تذكرهء دولتشاه طبع ليدن ص 90 - 91 .\r\n","page_name":" 19 ","page_number":21},
  {"content":"\r\n\r\nبه عرض سلطان رسانيد كه : « وطواط مرغكى ضعيف باشد ، طاقت آن نداشته كه او را به هفت پاره كنند ؛ اگر فرمان شود او را به دو پاره كنند . » سلطان بخنديد و جان وطواط ببخشيد .\r\nجدّ مصنّف ( يعنى پدر پدر او ) شمس الدّين محمّد بن محمّد بن على از ملازمان سلطان محمّد خوارزمشاه و مستوفى ديوان وى بود « 1 » و در وقت انهزام سلطان از مغول و فرار وى از بلخ به طرف نيشابور در سنهء 617 وى نيز در مصاحبت سلطان بوده است . « 2 » و پس از او در عهد پسرش سلطان جلال الدّين منكبرنى نيز به همان شغل استيفاى ديوان اشتغال مىنمود « 3 » .\r\nپدر مصنّف بهاء الدّين محمّد بن محمّد صاحب ديوان در ملازمت حكّام و شحنگان مغول كه در فترت بين فتوحات چنگيز خان تا ورود هولاكو به ايران ( قريب سى و پنج سال ) مستقيما از مغولستان به حكومت بلاد غربى تعيين مىشدند به سر مىبرد . در حدود سنهء 630 جنتمور كه از جانب اوكتاىقاآن حاكم خراسان و مازندران بود يكى از امراى خود موسوم به كلبلات را با لشكرى به نيشابور فرستاد براى دفع قراجه و تغان سنقور « 4 » كه دو امير بودند از جانب سلطان جلال الدّين منكبرنى در نيشابور و همواره به آوازهء سلطان جلال الدّين در آن نواحى تاختن مىكردند و حكّام و شحنگان مغول را مىكشتند . پدر مصنّف بهاء الدّين محمّد مذكور كه در آن وقت در نيشابور بود با جمعى از معارف و اكابر نيشابور فرار نموده به طوس رفتند و التجا به تاج الدّين فريزنى كه متصرّف قلعهء طوس بود بردند . كلبلات بعد از شكست دادن قراجه به طوس آمد و احوال اين جماعت شنيده بود . ايلچى به نزديك تاج الدّين فريزنى فرستاد و تسليم ايشان را خواستار شد . فريزنى ايشان را به نزد كلبلات فرستاد . كلبلات بهاء الدّين محمّد و ساير بزرگان نيشابور را به احترام تمام پذيرائى نمود و به انواع استمالت مستظهر گردانيد و ايشان را به خدمت جنتمور برد . جنتمور نيز مقدم ايشان را گرامى داشته پس از اندك مدّتى صاحب ديوانى خراسان و مازندران را به بهاء الدّين مقرّر داشت و يك‌دو سال بعد در حدود سنهء 633 بهاء الدّين و گرگوز « 5 » را به رسالت به نزد اوكتاىقاآن فرستاد . اوكتاىقاآن نيز دربارهء ايشان كمال عنايت مبذول داشت و بهاء الدّين را به مزيد عاطفت\r\n\r\n\r\n","description":"","footnote":"\r\n( 1 ) - حبيب السّير ، اوايل ج 3 در ترجمهء حال خواجه شمس الدّين محمّد جوينى برادر مصنّف .\r\n( 2 ) - رجوع كنيد به ص 237 از متن حاضر .\r\n( 3 ) - حبيب السّير ، ايضا .\r\n( 4 ) - كذا فى ج ه ، د : يغان سنقر ، آ صفحه 534 : تغان سنقور .\r\n( 5 ) - گرگوز تركى بود از نژاد اويغور و از ملازمان جنتمور مذكور بود و پس از او خود به حكومت خراسان و مازندران و ساير ولايات غربى موسوم گشت . رجوع كنيد به اواخر جلد دوّم جهانگشاى ص 538 .\r\n","page_name":" 20 ","page_number":22},
  {"content":"\r\n\r\nمخصوص گردانيد و او را پايزه « 1 » و يرليغ به آلتمغا « 2 » داد و صاحب ديوانى ممالك به دو ارزانى داشت .\r\nدر حدود سنهء 637 « 3 » كه گرگوز حاكم جديد خراسان و مازندران و ساير بلاد غربى براى دفاع از خود به اردوى اوكتاىقاآن مىرفت در مدّت غيبت خود بهاء الدّين مذكور را به حكومت بلادى كه در تصرّف خود داشت نامزد گردانيد « 4 » .\r\nدر حدود سنهء 643 « 5 » كه امير ارغون حاكم جديد بلاد غربى « 6 » بعد از گرگوز از ايران به\r\n\r\n\r\n","description":"","footnote":"\r\n( 1 ) - پايزه لوحه‌اى بوده است از زر يا نقره و بعضى از اوقات هم از چوب برحسب اختلاف رتبهء اشخاص به عرض كف دست و طول نصف ذراع تقريبا . و نام خدا و نام پادشاه با نشان و علامت مخصوص روى آن محكوك بوده است . و پادشاهان مغول آن را به كسانى كه مرحمت خصوصى در حقّ ايشان اظهار مىنموده‌اند و مخصوصا به رؤساى قشون از امراء صده و هزاره و امراء تومان عطا مىكرده‌اند . و پايزهء سر شير پايزه‌اى بوده است كه صورت سر شيرى بر روى آن منقور بوده و آن يكى از بالاترين درجات پايزه بوده است . رجوع كنيد به حاشيهء نفيس كاترمر بر جامع التّواريخ ص 177 - 179 ، و جامع التّواريخ طبع بلوشه ص 246 ح .\r\n( 2 ) - يرليغ يعنى حكم و فرمان پادشاهى . آل تمغا به مغولى يعنى مهر سرخ ( آل يعنى سرخ و تمغا يعنى مهر ) و آن عبارت بوده است از مهر مربّعى كه بر روى يرليغها و فرامين و احكام و مراسلات رسمى با مركّب سرخ مىزده‌اند . و در دو نامهء مغولى كه ارغون و اولجايتو به پادشاه فرانسه فيليپ لوبل  ( Philippe le Bel )  نوشته‌اند و عين آنها در خزانهء اسناد رسمى  ( Archives Nationales )  در پاريس محفوظ است و اين ضعيف آنها را ديده است بر روى هركدام از آنها سه چهار مرتبه مهر سرخ زده شده است و اين مهر در هر دو نامه به شكل مربّع تامّ التّربيع است در نامهء ارغون به طول و عرض 15 سانتىمتر و در نامه اولجايتو به طول و عرض 13 سانتىمتر . و اصل اين دو نامه به شكل طومار است با كاغذ پنبه‌اى به طول دو متر و عرض 27 سانتىمتر در نامهء ارغون و طول سه متر و عرض 48 سانتىمتر در نامهء اولجايتو ( رجوع كنيد به سفرنامهء ماركوپولو طبع پوتيه  Pauthier  ص 775 - 781 ) ، و اگر اين مهر با مركب آب‌طلا بوده است آن را التون تمغا مىگفته‌اند ( التون يعنى طلا ) و اگر با مركب سياه بوده آنها قراتمغا مىگفته‌اند . رجوع كنيد به قاموس تركى به فرانسهء پاوه دوكورتى و جامع التّواريخ طبع بلوشه ص 247 ح .\r\n( 3 ) - رجوع كنيد به صفحه 538 در اواخر فصل احوال نوسال ، و صفحه 548 .\r\n( 4 ) - رجوع كنيد به اواخر صفحه 543 .\r\n( 5 ) - اين تاريخ مستنبط است نه مصرّح ، چه جلوس كيوك خان در سال اسب بود كه ابتداى آن واقع بوده در ربيع الآخر سنهء 643 ( جامع التّواريخ طبع بلوشه ص 240 - 245 ) ، و ابتداى سال مغول در وقت بودن آفتاب در برج دلو است ( ص 218 از متن حاضر ) ، پس جلوس او در سنهء 643 يا اوايل سنهء 644 واقع مىشود و كيوك خان به تصريح رشيد الدّين ( جامع التّواريخ طبع بلوشه ص 250 ) يك سال بيش پادشاهى نكرد پس وفات وى در سنه 644 يا اوايل سنهء 645 واقع مىشود بالضّرورة ، و چون در اين سفر ارغون به حضور خود كيوك خان رسيد ( صفحه 368 ) پس واضح است كه اين سفر ارغون به اردو در حدود سنهء 643 بوده است .\r\n( 6 ) - يعنى ممالكى كه در غربى جيحون واقع بوده است از خوارزم و ايران و گرجستان و روم و موصل و غيرها رجوع كنيد به ما بعد صفحه 22 و 23 .\r\n","page_name":" 21 ","page_number":23},
  {"content":"\r\n\r\nاردوى كيوك خان مىرفت بهاء الدّين را در ممالك آذربايجان و گرجستان و روم و آن اطراف به نيابت خود بگذاشت « 1 » ، و در سفر دوّم خود در حدود سنهء 644 يا 645 « 2 » بهاء الدين را نيز در مصاحبت خود به اردو برد . و در سفر سوّم خود به اردو در سنهء 647 « 3 » بهاء الدّين را به مشاركت يك نفر ديگر امير حسين نام در ممالك متصرّفى خود قائم‌مقام خود گذارد « 4 » . و در سنهء 651 « 5 » كه امير ارغون از سفر چهارم خود به اردو مراجعت نمود پس از ورود به خراسان بهاء الدّين را با مغولى ديگر نايمتاى « 6 » نام به حكومت عراق و يزد تعيين نمود « 7 » . سنّ بهاء الدّين در آن وقت به شصت رسيده بود و عزم كرده تا بقيّة العمر از ملابست اعمال ديوانى كناره جويد « 8 » امّا به سبب آنكه امرا به انزواى او رضا نمىدادند بىاختيار عازم عراق گشت و چون به اصفهان رسيد وفات نمود در سنهء 651 « 9 » .\r\nبهاء الدّين محمّد مذكور از فضلاى عصر خود بشمار مىآمده و او را به فارسى و عربى اشعار خوب است . بعضى از اين اشعار در تضاعيف جهانگشاى و تاريخ وصّاف مذكور است و برخى ديگر در كتاب شرف ايوان البيان فى شرف بيت صاحب الدّيوان للقاضى نظام الدّين الاصفهانى مسطور و شرح اين كتاب خواهد آمد ان شاء اللّه .\r\n* * * علاء الدّين عطا ملك جوينى مصنّف كتاب در سنهء ششصد و بيست و سه هجرى متولّد گرديد « 10 » و چنان كه خود در ديباچه گويد هم از اوايل جوانى قبل از آنكه سنّ او به بيست رسد به كار تحرير و ديوان اشتغال نمود و در سلك خواصّ دبيران امير ارغون منخرط گرديد . امير ارغون مذكور قريب پانزده سال از حدود سنهء 641 « 11 » الى حدود سنهء 654 كه هولاكو به ايران آمد « 12 » از جانب پادشاهان مغول حاكم عامّ جميع ولايات واقعه در غربى جيحون يعنى ممالك خراسان و مازندران و قسمتى از هندوستان و عراق و\r\n\r\n\r\n","description":"","footnote":"\r\n( 1 ) - رجوع كنيد به صفحه 553 .\r\n( 2 ) - مستنبط ، چه ارغون وقتى كه در اين سفر به طراز رسيد خبر مرگ كيوك خان را شنيد ( صفحه 362 ) ، و سابق گفتيم كه وفات كيوك خان در سنهء 644 يا اوايل سنهء 645 بوده است .\r\n( 3 ) - مصرّح در ص 556 .\r\n( 4 ) - صفحه 557 .\r\n( 5 ) - صفحه 561 .\r\n( 6 ) - آب : نايمتاى ، ه : تايمتاى ، ج : نامياى ، د : نانمنا ، - متن تصحيح قياسى است .\r\n( 7 ) - صفحه 561 .\r\n( 8 ) - ايضا .\r\n( 9 ) - صفحه 563 .\r\n( 10 ) - تاريخ الاسلام للإمام الذّهبى نسخهء موزهء بريطانيّه  ( Or . 1540 , f . 6 b )  .\r\n( 11 ) - صفحه 552 .\r\n( 12 ) - « امير ارغون‌آقا بر قاعده متقلّد امور مملكت بود تا زمان رسيدن هولاكو خان » ( جامع التّواريخ طبع بلوشه ص 342 ) .\r\n","page_name":" 22 ","page_number":24},
  {"content":"\r\n\r\nفارس و كرمان و لور و ارّان و آذربايجان و گرجستان و موصل و حلب بود « 1 » و پس از رسيدن هولاكو به ايران ارغون‌آقا يكى از امرا و سرداران هولاكو گرديد و بالاخره در 25 ذىالحجّه سنهء ثلث و سبعين و ستّمائة در مرغزار رادكان طوس وفات يافت « 2 » . و امير نوروز معروف كه اسلام آوردن غازان خان به سعى و همّت او بود پسر همين امير ارغون است « 3 » .\r\nامير ارغون در مدّت حكومت خود در ايران براى بازدادن محاسبات اموال يا دفع تهمتهاى اعادى پنج يا شش مرتبه به اردو يعنى دربار پادشاهان مغول كه غالبا در قراقورم پايتخت مغولستان بود سفر نمود و در غالب اين سفرها علاء الدّين صاحب ترجمه را كه دبير مخصوص وى بود در مصاحبت خود مىبرده است . و قريب مدّت ده سال مصنّف عمر خود را در اين نقل و انتقال و حلّ و ترحال به سر برده است ؛ چنان كه خود در ديباچهء كتاب گويد ( ص 114 ) : « از خداوندان فضل و افضال سزد كه بر ركاكت و قصور الفاظ از راه كرم ذيل عفو و اقالت پوشانند ، چه مدّت ده سال مىشود كه پاى در راه اغتراب نهاده و از تحصيل اجتناب نموده و اوراق علوم نسج عليه العنكبوت شده الخ » و چون ديباچهء كتاب جهانگشاى در حدود سنهء 650 نوشته شده است - چنان كه شرح آن خواهد آمد - و تولّد مصنّف نيز چنان كه گفتيم در سنهء 623 بوده است پس معلوم مىشود مصنّف در سنّ هفده يا هجده‌سالگى داخل در خدمت امير ارغون و مباشرت اعمال و مثابرت اسفار گرديده است .\r\nظاهرا اوّل سفرى كه مصنّف در مصاحبت امير ارغون به مغولستان نمود در سفر دوّم ارغون « 4 » بود در حدود سنهء 644 يا 645 « 5 » و پدر مصنّف بهاء الدّين محمّد نيز در اين سفر همراه بوده است چنان كه گذشت . و در اين سفر چون به طراز رسيدند خبر فوت كيوك خان را شنيدند و همان‌جا توقّف كرده پس از مدّتى از همان موضع به ايران معاودت نمودند « 6 » .\r\nو همچنين در سفر سوّمى كه ارغون در سنهء 647 « 7 » به قصد دفاع از خود به اردو نمود\r\n\r\n\r\n","description":"","footnote":"\r\n( 1 ) - رجوع كنيد به صفحه 552 و 421 .\r\n( 2 ) - جامع التّواريخ طبع بلوشه ص 559\r\n( 3 ) - عجالة معلوم نشد كه اسلام آوردن خود نوروز كى و به چه كيفيّت بوده است .\r\n( 4 ) - يعنى در سفر دوّم ارغون بعد از تعيين وى به حكومت بلاد غربى و الّا قبل از حكومت سه مرتبهء ديگر از اردو به ايران و بالعكس سفر نموده است ( صفحه 553 ) .\r\n( 5 ) - رجوع كنيد به حاشيهء 2 ص 22 .\r\n( 6 ) - صفحه 556 .\r\n( 7 ) - مصرّح در صفحه 556 .\r\n","page_name":" 23 ","page_number":25},
  {"content":"\r\n\r\nمصنّف نيز در مصاحبت وى بوده است . ارغون در اين سفر مدّتى دراز در اردو بماند تا حقّيّت وى و بطلان دعاوى دشمنان در يارغو « 1 » ثابت گشت . پس از آن به ايران مراجعت نمود « 2 » . و اين سفر در فترت بين فوت كيوك خان و جلوس منكو قاآن ( حدود سنهء 645 - 649 ) بوده و چنان كه معلوم است حكومت ممالك مغول در اين فترت با اغول‌غايمش خاتون زوجهء كيوك خان بوده است . و مصنّف در اين سفر در مراجعت از اردوى اوغول‌غايمش خاتون به خدمت ييسو بن جغتاى بن چنگيز خان پادشاه الوس جغتاى رسيده است در شهور سنهء 649 « 3 » .\r\nدر سفر چهارمى كه ارغون در سنهء 649 « 4 » بلافاصله بعد از سفر سابق براى حضور در قوريلتاى « 5 » جلوس منكو قاآن « 6 » به اردو نمود باز مصنّف در ملازمت وى بوده است . و در اين سفر وقتى ارغون به حضور منكو قاآن رسيد كه قوريلتاى تمام شده و جمعيّت به كلّى متفرّق گشته بود . ورود ارغون و همراهان وى به قراقورم در بيستم صفر سنهء 650 بود « 7 » و خروج ايشان از قراقورم در رجب سنهء 651 « 8 » .\r\nاز اين قرار مصنّف در اين سفر قريب يك سال و پنج ماه در اردوى منكو قاآن در قراقورم توقّف نموده است و چنان كه خود در ديباچه گويد در همين مدّت توقّف وى در\r\n\r\n\r\n","description":"","footnote":"\r\n( 1 ) - يارغو و يرغو به مغولى به معنى عدليّه و قانون و مدافعهء مدّعى و مدّعى عليه است و يارغوچى يعنى قاضى و مدافع و حاكم قانون ، ( قاموس پاوه دوكورتى )\r\n( 2 ) - صفحه 557 .\r\n( 3 ) - « در شهور سنهء تسع و اربعين و ستّمائة به وقت آنك از اردوى اوغول‌غايمش مراجعت افتاده بود در خدمت امير ارغون نزديك ييسو رفت » .\r\n( 4 ) - صفحه 558 .\r\n( 5 ) - قوريلتاى به اصطلاح مغول عبارت بوده است از اجتماع عظيم حافلى از عموم شاهزادگان و اركان مملكت كه در موقع تعيين خانيّت يكى از اعضاى خانوادهء سلطنتى منعقد مىنموده‌اند .\r\n( 6 ) - جلوس منكو قاآن در 9 ربيع الآخر سنهء 649 بوده است .\r\n( 7 ) - رجوع كنيد به صفحه 681 ، به قول رشيد الدّين در جامع التّواريخ ( طبع بلوشه ص 340 ) در غرّهء محرّم سنهء 650 بود ، ولى جهانگشاى در موضعى ديگر ورود ارغون را به حضرت يعنى به پايتخت كه قراقورم باشد در منتصف صفر سنهء 649 مىنويسد . و اين قطعا سهو است يا از ناسخ يا از خود مصنّف چه به تصريح مصنّف ( صفحه 558 ) حركت ارغون از خراسان به طرف مغولستان در جمادى الآخرة سنهء 649 بود .\r\nپس بالبداهة محال است كه ورودش به قراقورم در صفر از همان سال باشد .\r\n( 8 ) - رجوع كنيد به صفحه 561 و به جامع التّواريخ طبع بلوشه ص 341 ، و اين تاريخ خروج خود مصنّف است از قراقورم نه ارغون چه مصنّف بعد از مراجعت ارغون چند روزى در قراقورم توقّف نمود تا فرمان صاحب ديوانى براى پدر خود صادر گردانيد ( صفحه 561 ) . كاترمر در ترجمهء حال عطا ملك در « كنوز مشرقيّه » ص 223 ملتفت اين موضع از جهانگشاى و جامع التّواريخ نشده مىگويد معلوم نيست عطا ملك در چه تاريخ از قراقورم بيرون آمد .\r\n","page_name":" 24 ","page_number":26},
  {"content":"\r\n\r\nدربار منكو قاآن بود كه « جمعى از ياران وفا و اخوان صفا كه و عثاء سفر به حضور همايونشان سهولت حضر داشت اشارتى راندند كه براى تخليد مآثر گزيده و تأييد مفاخر پسنديدهء پادشاه وقت تاريخى مىبايد پرداخت و تقييد آثار و اخبار او را مجموعه‌اى ساخت كه ناسخ آيات قياصره و ماحى روايات اكاسره شود « 1 » . » مصنّف يكى به ملاحظهء كساد بازار علم و هنر در آن عهد و ديگر به بهانهء آنكه در خود آن سرمايهء فضل و ادب نمىديد كه از عهدهء چنين امرى خطير برآيد از قبول استدعاى ايشان تن‌بازمىزد ولى از طرف ديگر چون ملاحظه نمود كه كمتر كسى را مانند او اسباب اين كار آماده و لوازم تحصيل اطّلاع از تاريخ و سرگذشت اقوام مغول فراهم است چه اوّلا وى مدّت ده سال تمام در اقطار ممالك مغول دائما در سير و حركت بوده است « 2 » و چندين كرّت به ديار ماوراءالنّهر و تركستان و بلاد اويغور و مغولستان تا سرحدّ ماچين و اقصى چين سفر كرده « 3 » و بسيارى از وقايع مهمّه را خود به رأى العين مشاهده نموده ، ثانيا به واسطهء علوّ مكانتى كه در خدمت پادشاهان مغول داشته و دائما با عظما و اشراف آن قوم محشور بوده بالطّبيعه وسايل جمع‌آورى حكايات و روايات اقوام مغول به واسطهء سماع شفاهى از ثقات رجال آن طايفه وى را به نحو اكمل ميسّر بوده است ، بدين ملاحظات بالأخره علاء الدّين اشارت دوستان را امتثال نموده مشاهدات و مسموعات خود را در قيد كتابت درآورد و كتاب حاضر را از آن ترتيب داد « 4 » . و چنان كه مذكور خواهد شد شروع وى به تأليف كتاب در حدود سنهء 650 و انجام آن در حدود سنهء 658 بوده است .\r\nبرويم بر سر مطلب : در عرض همين مدّت كه عطا ملك در قراقورم توقّف داشته آثار عتيقه و خرابه‌هاى شهر اردوباليغ را كه از شهرهاى مملكت قديم اويغورستان بوده است و قراقورم به فرمان اوكتاىقاآن بر روى انقاض آن شهر بنا شده است با سنگهاى منقورى كه در آن خرابه‌ها بوده مشاهده كرده است و وصف غريبى از آن مىكند « 5 » .\r\nعطا ملك بعد از مراجعت از اين سفر اخير خود به قراقورم در سنهء 651 همچنان به قرار سابق در سلك كتّاب امير ارغون منخرط مىبود تا در اوايل سنهء 654 كه هولاكو به ايران آمد و ارغون مجدّدا به اردوى منكو قاآن سفر نمود . قبل از حركت در مرغزار شفورقان « 6 » از محالّ بلخ « 7 » امير ارغون پسر خود كراى ملك و امير احمد\r\n\r\n\r\n","description":"","footnote":"\r\n( 1 ) - صفحه 107 - 108 از متن حاضر .\r\n( 2 ) - رجوع كنيد به صفحه 23 .\r\n( 3 ) - ص 113 .\r\n( 4 ) - صفحه 113 .\r\n( 5 ) - رجوع كنيد به صفحه 149 ، 150 ، 286 .\r\n( 6 ) - صفحه 693 .\r\n( 7 ) - ياقوت در معجم البلدان در ذيل « شفرقان » .\r\n","page_name":" 25 ","page_number":27},
  {"content":"\r\n\r\nبيتكچى « 1 » و علاء الدّين عطا ملك مصنّف كتاب را جهت ترتيب مهمّات و تدبير مصالح در خدمت هولاكو تعيين كرد و امور ممالك عراق و خراسان و مازندران را بديشان حوالت نمود « 2 » . از اين تاريخ به بعد مصنّف از خواصّ ملازمان و دبيران مقرّب هولاكو گرديد و يوما فيوما جاهش رفيع‌تر و پايگاهش منيع‌تر مىگرديد تا در اواخر عمر كه مبتلى به داهيهء مجد الملك يزدى گشت و اخترش روى به تراجع نهاد چنان كه شرح آن بيايد ان شاء اللّه .\r\nمقارن اين احوال كه هولاكو تازه به ايران آمده بود يكى از دشمنان امير ارغون موسوم به جمال الدّين خاصّ حاجب كه سمت اشراف ممالك غربى به دو محوّل بود محضرى متضمّن اسماء تمام ملوك و امرا و رؤساى ايران كه در تحت حكم ارغون بودند نوشته و به خراسان به نزد هولاكو آورد و گفت : « مرا با همه‌كس سخن است و براى فصل دعوى به حضرت منكو قاآن مىبايد رفت » . و در جزء آن اسامى اسم عطا ملك را نيز نوشته بود .\r\nچون به نام او رسيد هولاكو گفت كه اگر با او سخنى هست در حضرت ما عرضه دارد تا هم اينجا استكشاف آن رود و مصلحت آن گفته شود . جمال الدّين از آن گفته پشيمان شد و عذرها خواست « 3 » . و درجهء توجّه مخصوص هولاكو را نسبت به علاء الدّين از اينجا مىتوان استنباط نمود .\r\nهولاكو در اثناء حركت به عزم تسخير قلاع اسماعيليّه چون به قصبهء خبوشان ( قوچان ) رسيد و آن قصبه از ابتداى خروج مغول تا آن سال ( سنهء 654 ) خراب افتاده و تمام قنوات و كاريزهاى آن خشك شده و جز ديوار مسجد جامع آثارى از آن بر پاى نبود مصنّف « چون هوس و ميل پادشاه را به عمارت خرابىها مشاهده نمود « 4 » » شرح حال خرابى آن قصبه را به عرض رسانيد . هولاكو فى الحال فرمان داد تا شهر را عمارت كنند و كاريزهاى آن را مرمّت نمايند و سكنهء آن را كه سالها بود تا جلاى وطن كرده بودند بدانجا بازخوانند و براى آنكه بر رعايا تحميلى نيفتد تمام مصارف لازمه را نقدا خود از خزانهء خاصّ بپرداخت « 5 » .\r\nاز قرارى كه صريحا از جهانگشاى معلوم مىشود علاء الدّين عطا ملك همه جا در واقعهء قلع و قمع اسماعيليّه در مصاحبت هولاكو بوده است و وقتى كه هولاكو به محاصرهء قلعهء ميمون‌دز كه محكم‌ترين قلاع الموت و مسكن شخصى پادشاهان اسماعيليّه بود\r\n\r\n\r\n","description":"","footnote":"\r\n( 1 ) - بيتكچى به مغولى به معنى كاتب و دبير و نويسنده و منشى و محرّر است .\r\n( 2 ) - صفحه 564 و صفحه 694 .\r\n( 3 ) - صفحه 564 .\r\n( 4 ) - صفحه 695 .\r\n( 5 ) - صفحه 696 .\r\n","page_name":" 26 ","page_number":28},
  {"content":"\r\n\r\nاشتغال داشت و بالاخره اهل قلعه مجبور به تسليم شدند ، عطا ملك را از جانب هولاكو فرمان شد تا يرليغى متضمّن شرايط صلح و تسليم اهل قلعه بر وفق ملتمس خود ايشان نوشته به اندرون قلعه به نزد ركن الدّين خورشاه آخرين اسماعيليّهء الموت فرستادند « 1 » .\r\nبعد از فتح الموت و استيصال اسماعيليّه در سنهء 654 « 2 » عطا ملك به ملاحظهء آنكه مبادا كتابخانهء الموت كه صيت آن در اقطار شايع بود عرضهء تلف و غارت گردد و آن آثار نفيسه به كلّى از ميان برود به محضر هولاكو عرضه داشت كه نفايس كتب الموت را تضييع نتوان كرد . هولاكو آن سخن را پسنديده « 3 » فرمان داد تا علاء الدّين به قلعه رفته مستودعات خزانه و مستجمعات كتابخانهء ايشان را كه از عهد حسن صبّاح تا آن وقت قريب صد و هفتاد سال بود متدرّجا فراهم آورده بودند در مطالعه آورد و آنچه لايق خاصّهء پادشاه باشد جدا كند « 4 » . مصنّف به مطالعهء كتابخانه و خزانهء ايشان رفته آنچه مصاحف و نفايس كتب و آلات نجومى رصدخانه بود « 5 » استخراج كرده باقى كتب را كه متعلّق به اصول يا فروع مذهب ايشان بود به اقرار خود تماما بسوخت « 6 » . و از جمله كتبى كه مصنّف از كتابخانهء مذكوره استخراج كرده و خوش‌بختانه آن را نسوخته است كتابى بوده مشتمل بر وقايع احوال\r\n\r\n\r\n","description":"","footnote":"\r\n( 1 ) - صفحه 708 .\r\n( 2 ) - صفحه 776 .\r\n( 3 ) - صفحه 777 .\r\n( 4 ) - صفحه 735 .\r\n( 5 ) - ( صفحه 777 - 735 ) كاترمر در « كنوز مشرقيّه » ص 224 عبارت جهانگشاى را در اينجا كه حقيقة موهم است درست ملتفت نشده و چنين گمان كرده است كه مصنّف آلات نجومى را نيز سوزانيد و آن سهو است .\r\n( 6 ) - به واسطهء اهمّيّت مقام مناسب چنان است كه عين عبارت جهانگشاى راجع بدين فقرات در اينجا نقل شود و آن در دو موضع است ، اوّل در صفحه 735 از اين قرار : « چون حقّ تعالى به واسطهء عزيمت و حركت پادشاه‌زادهء گيتى هولاكو قلاع و رباع آن ملاعين قلع كرد و شرّ ايشان دفع ، وقت فتح الموت فرمان نفاذ يافت كه مؤلّف اين كتاب بر مستودعات خزانه و مستجمعات كتابخانه مطّلع گردد تا آنچه لايق خاصّ باشد مستخرج كند . غرض آنست كه چون به مطالعهء كتابخانه كه از سالها باز جمع كرده بودند مىرفت از كثرت اباطيل فضول و اضاليل اصول در مذهب و عقيدت ايشان كه با مصاحف مجيد و انواع كتب نفيس ممتزج كرده بودند و نيك و بد را باهم مسح ( ؟ ) گردانيده آنچه مصاحف و نفايس كتب بود بر منوال يخرج الحىّ من الميّت از آن ميان استخراج مىرفت . مجلّدى كتاب يافت مشتمل بر احوال وقايع حسن صبّاح كه ايشان آن را سرگذشت سيّدنا خوانند . آنچ مقصود بود و مناسب سياقت اين تاريخ نقل افتاد » انتهى . موضع دوّم در صفحه 777 ازاين‌قرار : « و به وقتى كه در پاى لمّسر بودم بر هوس مطالعهء كتابخانه كه صيت آن در اقطار شايع بود عرضه داشتم كه نفايس كتب الموت را تضييع نتوان كرد . پادشاه آن سخن را پسنديده فرمود و اشارت راند تا به مطالعهء آن رفتم و آنچ يافتم از مصاحف و نفايس كتب بر مثال يخرج الحىّ من الميّت بيرون آوردم و آلات رصد از كراسىّ و كتاب الحلق و اسطرلابهاى تامّ و نصفى و آلات ديگر كه موجود بود ، و باقى آنچ تعلّق به ضلالت و غوايت ايشان داشت كه نه به منقول مستند بود و نه به معقول معتمد بسوختم » - انتهى .\r\n","page_name":" 27 ","page_number":29},
  {"content":"\r\n\r\nحسن صبّاح موسوم به « سرگذشت سيّدنا » كه خلاصهء مختصرى از آن را خود مصنّف در جلد سوّم جهانگشاى « 1 » و يك خلاصهء مفصّل‌ترى از آن را رشيد الدّين فضل اللّه در جلد دوم از جامع التّواريخ در تاريخ اسماعيليّهء الموت « 2 » نقل كرده‌اند . و اين دو خلاصه در غايت اهمّيّت و قيمت است و معلومات نفيسه‌اى كه در آن مضمّن است در هيچ كتابى ديگر يافت نمىشود .\r\nوقتى كه هولاكو در سنهء 655 پس از فراغت از اسماعيليّه به عزم فتح بغداد و محاربه با المستعصم باللّه در حركت آمد مصنّف نيز در مصاحبت وى بوده است چنان كه صريح جامع التّواريخ است : « و [ هولاكو 
  ] در اوايل محرّم سنهء خمس و خمسين و ستّمائة با لشكرها در قلب كه مغول قول گويند [ به قصد تسخير بغداد 
  ] بر راه كرمانشاهان و حلوان روانه شد . و امراء بزرگ كوكاايلكا و ارقتو و ارغون‌آقا و از بيتكچيان قراتاى و سيف الدّين بيتكچى كه مدبّر مملكت بود و خواجه نصير الدّين طوسى و صاحب سعيد علاء الدّين عطا ملك با تمامت سلاطين و ملوك و كتّاب ايران زمين در بندگى بودند « 3 » » .\r\nيك سال بعد از فتح بغداد يعنى در سنهء 657 به تصريح خود مصنّف در رسالهء تسلية الأخوان « 4 » هولاكو حكومت بغداد را به دو مفوّض نمود و عين عبارتش اينست :\r\n« حاكم دار الملك تؤتى الملك من تشاء و تنزع الملك ممّن تشاء ممالك عراق [ و 
  ] بغداد و خوزستان را چون از قبضهء تصرّف و تملّك خلفاى بنى العبّاس انتزاع كرد و به پادشاه جهان هولاكو دست به دست تسليم و ايداع ، در شهور سنهء سبع و خمسين و ستّمائة كه از ميعاد واقعهء بغداد يك سال بود تدبير مصالح و مهمّات آن ملك به محرّر اين احوال تفويض گردانيد و دست او در حلّ و عقد امور و رتق و فتق مصالح جمهور مطلق . « 5 » » بنابراين آنچه رشيد الدّين در جامع التّواريخ و بعض مؤرّخين ديگر گفته‌اند كه تفويض هولاكو حكومت بغداد را به علاء الدّين عطا ملك در سنهء 661 بود يعنى در همان سال كه هولاكو منصب وزارت ممالك خود را بعد از قتل امير سيف الدّين بيتكچى « 6 » به برادر مصنّف\r\n\r\n\r\n","description":"","footnote":"\r\n( 1 ) - مشتمل بر سه ورق بزرگ از صفحه 735 الى 748 .\r\n( 2 ) - مشتمل بر 24 ورق وزيرى از صفحه  a  65 -  a  89 از نسخهء كتابخانهء ملّى پاريس  ( Supplement Persan 1364 )  .\r\n( 3 ) - جامع التّواريخ طبع كاترمر ص 264 .\r\n( 4 ) - شرح اين رساله خواهد آمد .\r\n( 5 ) - تسلية الأخوان نسخهء كتابخانهء ملّى پاريس صفحه  a  223  ( Suppl . pers . 1556 )  .\r\n( 6 ) - امير سيف الدّين بيتكچى بهادر بن عبد اللّه خوارزمى وزير هولاكو و مدبّر مملكت او بود و معلوم نيست كى به خدمت هولاكو داخل شده همين‌قدر در ابتداى ورود هولاكو به ايران در سنهء 653 او را در خدمت هولاكو مىيابيم جهانگشاى صفحه 696 . بعد از فتح بغداد امير سيف الدّين مذكور از هولاكو\r\n","page_name":" 28 ","page_number":30},
  {"content":"\r\n\r\nشمس الدّين محمّد جوينى داد « 1 » ظاهرا بىاساس است چه بديهى است كه عطا ملك خود بهتر از ديگران از وقايع شخصى خود مطّلع است .\r\nعطا ملك در تمام بقيّهء مدّت هولاكو در حكومت بغداد برقرار بود و پس از وفات هولاكو در 19 ربيع الآخر سنهء 663 « 2 » و جلوس پسرش ابقا در 3 رمضان از سنهء مذكوره « 3 » ابقا منصب وزارت را همچنان بر قاعدهء سابق به شمس الدّين محمّد جوينى ارزانى داشت و ممالك بغداد و فارس را به سونجاق « 4 » آقا از امراى بزرگ مغول داد و علاء الدّين عطا ملك را در بغداد به نيابت امير سونجاق آقا نصب فرمود « 5 » و اصفهان و معظم ولايات عراق عجم را به بهاء الدّين محمّد پسر شمس الدّين محمّد جوينى مفوّض داشت « 6 » . و در تمام مدّت سلطنت ابقا ( سنهء 663 - 680 ) كه قريب هفده سال مىشود علاء الدّين عطا ملك اسما از جانب امير سونجاق آقا و معنى خود بنفسه حاكم مستقلّ بغداد و كلّيّهء عراق عرب بود و در مدّت حكومت خود علاء الدّين جميع همّ خويش را صرف آبادى بلاد و آسايش عباد نمود ؛ عوارض و ماليّاتهاى بسيار از دوش فلّاحين و دهاقين بينداخت « 7 » و در انشاء قرى و مزارع و مجارى مياه جدّ وافى نمود و نهرى از فرات جدا كرد كه مبدأ آن از شهر انبار بود ( برده فرسخى در مغرب بغداد ) و منتهى اليه آن كوفه و نجف « 8 » و او را در اين عمل زياده از صدهزار دينار زر سرخ خرج رفت « 9 » . و صد و پنجاه قريه بر كنار اين نهر تأسيس نمود « 10 » و بدين طريق اراضى واقعه بين انبار و نجف كه هميشه\r\n\r\n\r\n","description":"","footnote":"\r\nالتماس كرد تا صد نفر مغول به نجف فرستاد از بهر آنكه مشهد امير المؤمنين علىّ و اهل آنجا را محافظت نمايد ( جامع التّواريخ طبع كاترمر ص 310 ) ، و بالأخره وقتى كه هولاكو به جنگ بركه بن توشى بن چنگيز خان پادشاه دشت قبچاق و جنوب روسيه مىرفت در منزل شابران از نواحى دربند جمعى از دشمنان سعايت از وى نموده فرمان شد تا او را به قتل رسانيدند در اوايل محرّم سنهء 661 ( ايضا ، ص 394 ) ، و ترجمهء حال وى در كتاب المنهل الصّافى لابن تغرى بردى ج 2 صفحه 94 از نسخهء كتابخانهء ملّى پاريس  ( Arabe 2069 )  مسطور است .\r\n( 1 ) - « و چون [ هولاكو 
  ] سيف الدّين بيتكچى را شهيد كرد [ در اوايل محرّم سنهء 611 
  ] صاحب شمس الدّين محمّد جوينى را بركشيد و صاحب ديوانى ممالك به وى مفوّض فرمود و دست او در حلّ و عقد و ضبط امور مملكت قوىّ گردانيد و ملك بغداد به برادرش صاحب علاء الدّين عطا ملك ارزانى داشت » ( جامع التّواريخ طبع كاترمر ص 394 و 402 ) .\r\n( 2 ) - جامع التّواريخ طبع كاترمر ، ص 416 .\r\n( 3 ) - جامع التّواريخ نسخهء كتابخانهء ملّى پاريس ورق 296  ( Suppl . pers . 209 ) \r\n( 4 ) - نام اين شخص در وصّاف ( طبع بمبئى ص 55 ) سوغونجاق مسطور است و در خاتمه نظام التّواريخ قاضى بيضاوى سوغنجاق .\r\n( 5 ) - جامع التّواريخ ايضا ، صفحه 298 .\r\n( 6 ) - ايضا .\r\n( 7 ) - تاريخ الإسلام للذّهبى نسخهء موزهء بريطانيّه صفحه 6  ( Or . 1540 )  .\r\n( 8 ) - ايضا .\r\n( 9 ) - وصّاف طبع بمبئى ص 59 .\r\n( 10 ) - تاريخ الإسلام للذّهبى نسخهء مذكوره صفحه 6\r\n.\r\n","page_name":" 29 ","page_number":31},
  {"content":"\r\n\r\nوادى غير ذى زرع بود مبدّل به مزارع سبز و خرّم و درختان سر درهم گرديد . و رباطى « 1 » به مشهد امير المؤمنين علىّ در نجف بساخت « 2 » . و طولى نكشيد كه بغداد و عراق عرب كه از صدمهء تاخت‌وتاز مغول به كلّى ويران شده بود به سرعت روى به آبادى گذارد و مردم به كشت و زرع اشتغال نمودند و دخل عراق مضاعف گرديد و بلاد و قرى معمور شد « 3 » به حدّى كه گويند بغداد در زمان حكومت عطا ملك به مراتب آبادتر و معمورتر از ايّام خلفا گرديد « 4 » .\r\nوقتى جاثليق « 5 » نصاراى نسطوريّه در بغداد موسوم به دنها يكى از نصارى را كه مدّتى بود اسلام آورده بود توقيف نمود و خواست تا او را در دجله غرق نمايد . مردم بغداد بر علاء الدّين شوريدند . علاء الدّين چندين مرتبه رؤساى بلد را به نزد جاثليق فرستاد و خواهش نمود كه آن شخص نومسلمان را تسليم ايشان نمايد . جاثليق امتناع نمود . اهالى بغداد اجماع نموده درهاى خانهء جاثليق را آتش زدند و از ديوارهاى خانه بالا رفته به قصد آنكه او را گرفته قطعه‌قطعه نمايند . علاء الدّين فىالفور جمعى از گماشتگان خود را فرستاد تا جاثليق را از درى مخفى كه مشرف بر دجله بود وارد قصر وى نمودند و بدين طريق او را از مرگ نجات داد « 6 » .\r\nدو سه سال بعد از اين واقعه روزى عطا ملك سواره عبور مىنمود . ناگاه چند تن از ملاحده بر وى حمله كرده او را چندين زخم خنجر زدند ولى زخمها مهلك نبود و به زودى معالجه شد و ملاحده را فىالفور توقيف كرده قطعه‌قطعه نمودند « 7 » .\r\nروى هم رفته مدّت حكمرانى علاء الدّين عطا ملك در بغداد قريب بيست و چهار سال\r\n\r\n\r\n","description":"","footnote":"\r\n( 1 ) - رباط به علاوهء معنى كاروانسراى معروف يكى به معنى موضعى است كه صلحا و صوفيّه در آن مسكن نمايند مانند خانقاه ، و ديگر موضعى كه فقرا از طلّاب و غيرهم در آن منزل كنند مانند زاويه ( قاموس لين ) . و مقصود در اينجا يكى از اين دو معنى اخير است .\r\n( 2 ) - تاريخ الإسلام للذّهبى نسخهء موزهء بريطانيّه صفحه  b  6  ( Or . 1540 )  . - شفر در جلد دوّم از « قطعات منتخبهء فارسى » ص 139 س 23 - 27 از قسمت فرانسوى كتاب مشهد علىّ را در اينجا شهر مشهد معروف واقع در خراسان توهّم كرده است و آن سهو واضح است .\r\n( 3 ) - تاريخ الإسلام ايضا .\r\n( 4 ) - ايضا .\r\n( 5 ) - رئيس كشيشان نصارى را در ممالك شرقيّه به خصوص رئيس نسطوريّه را جاثليق  ( Catholique )  مىگفته‌اند .\r\n( 6 ) - تاريخ عامّ ابو الفرج بن العبرى از نصاراى يعقوبيّه ساكن مراغه و از معاصرين عطا ملك كه به زبان سريانى نوشته است  ( Bar - Hebraeus , Chronicon Syriacum )  و اين فقره را كاترمر از او نقل نموده است در « كنوز مشرقيّه » ص 225 - 226 .\r\n( 7 ) - تاريخ سريانى سابق الذّكر لابن العبرى به نقل كاترمر از او در « كنوز مشرقيّه » ص 226 .\r\n","page_name":" 30 ","page_number":32},
  {"content":"\r\n\r\nبوده است ؛ قريب شش سال در عهد هولاكو از سنهء 657 - 663 و قريب هفده سال در تمام مدّت سلطنت اباقا از سنهء 663 - 680 و قريب يك سال از اوايل سلطنت تكودار معروف به سلطان احمد از سنهء 680 - 681 . و در ظرف اين مدّت چندين بار دشمنان وى در صدد سعايت و برانداختن او برآمدند ولى به واسطهء علوّ مرتبتى كه اين خانواده در دولت مغول دارا بودند مساعى سعاة غالبا بىثمر ماند . از جمله قرابوقا نامى كه از جانب مغول شحنهء بغداد بود با نايب خود اسحاق ارمنى يكى از اعراب بدوى را فريفته به وى آموختند تا در همه جا بگويد كه علاء الدّين عطا ملك او را از باديه طلب كرده تا دليل راه وى باشد به شام و قصد آن دارد تا با اموال و اولاد و علايق خود به ممالك شام مهاجرت نمايد . و معلوم است كه در آن عهد عداوت و هم‌چشمى بين پادشاهان مغول و سلاطين مصر و شام معروف به مماليك تا چه درجه اسباب سوء ظن طرفين بوده و بالاترين تهمتى در ايران عبارت بود از اتّهام به مكاتبهء سلاطين مصر و شام و در مصر اتّهام به مكاتبهء با مغول . بارى چون از اعرابى مطمئنّ شدند خانهء عطا ملك را محاصره كرده وى را گرفته با اعرابى به اردوى اباقا خان بردند . اعرابى در زير شكنجه و چوب اقرار كرد كه سخنان وى تهمت صرف و محرّك وى در اين عمل اسحاق ارمنى بوده است . فرمان شد تا اسحاق ارمنى و اعرابى هر دو را به قتل رسانيدند « 1 » .\r\nديگر شريف نقيب النّقباء تاج الدّين علىّ بن محمّد بن رمضان الحسنىّ العلوىّ المعروف بابن الطّقطقى ( پدر صفىّ الدّين محمّد بن الطّقطقى مؤلّف كتاب الفخرى « 2 » ) كه از مشاهير متموّلين عراق بود و قسمتى از املاك خالصهء ديوانى را اجاره نموده و وى را از آن ثروتى عظيم حاصل شده بود و به تدريج كارش بالا گرفت و به جائى رسيد كه مكتوبى به اباقا خان در خصوص عزل عطا ملك از حكومت بغداد نوشت .\r\nشمس الدّين جوينى وزير مملكت مكتوب ابن الطّقطقى را براى برادر خود عطا ملك به بغداد فرستاد و مكتوبى نيز خود به وى نوشت و اين دو بيت را در آن درج كرد « 3 » :\r\n\r\n\r\n","description":"","footnote":"\r\n( 1 ) - تاريخ مختصر الدّول لأبى الفرج بن العبرى طبع بيروت ( ص 497 - 498 ) ، و اين تاريخ به زبان عربى است و مختصرى است از تاريخ سريانى سابق الذّكر كه خود ابو الفرج بنفسه تلخيص نموده است .\r\n( 2 ) - رجوع كنيد به سابق ص 17 .\r\n( 3 ) - در اصل نسخهء عمدة الطّالب آتى الذّكر كه اين فقرات راجع به ابن الطّقطقى منقول از آنست گويا در اين موضع سقطى در عبارت هست اينست كه به طور يقين معلوم نيست كه اين دو بيت را ابن الطّقطقى به اباقا نوشت يا شمس الدّين برادر عطا ملك به عطا ملك و ظاهر شقّ اخير است .\r\n","page_name":" 31 ","page_number":33},
  {"content":"\r\n\r\n كم لى أنبّه منك مقلة نائم * يبدى سباتا كلّما نبّهته\r\nفكأنّك الطّفل الصّغير بمهده * يزداد نوما كلّما حرّكته \r\nعطا ملك مصمّم گرديد كه ابن الطّقطقى را از ميان بردارد . جماعتى را بر آن داشت كه شبانه بر وى حمله كرده او را بكشتند و خود بگريختند و به جائى كه با صاحب ديوان مواضعه نموده بودند پنهان شدند . عطا ملك هم در ساعت بدان موضع رفته فرمان داد تا آن جماعت را گرفته به قتل رسانيدند و جميع املاك و اموال و ذخاير شريف ابن الطّقطقى را در تصرّف آورد « 1 » . و همين است منشأ عداوتى كه مؤلّف كتاب الفخرى ( پسر تاج الدّين مقتول ) نسبت به عطا ملك جوينى داشته و آثار آن از وجنات بيان و فلتات لسان وى دائما ظاهر است و هركجا نام علاء الدّين عطا ملك را در تضاعيف كتاب خود مىبرد مطلقا براى ردّ و تكذيب وى است « 2 » . و حكايت طعن وى در نسب عطا ملك در اوايل اين فصل گذشت .\r\nديگر از سعاة قوى دست مجد الملك يزدى بود كه تفصيل احوال وى در مبحث ذيل مسطور است :\r\n\r\n\r\n","description":"","footnote":"\r\n( 1 ) - منقول از كتاب عمدة الطّالب فى انساب آل ابى طالب تأليف جمال الدّين احمد بن علىّ بن عقبة ( يا عنبة ) الحسنى العلوىّ المتوفّى سنة 828 ، صفحه 108 از نسخهء كتابخانهء ملّى پاريس  ( Arabe 2021 )  . و اصل متن اين فقره گرچه در مقدّمهء كتاب الفخرى در هر دو طبع اهلورد و درنبورغ به طبع رسيده است ولى به واسطهء ندرت دو طبع مذكور در مشرق ما آن را مجدّدا از روى اصل نسخهء خطّى عمدة الطّالب در اينجا تكرار مىنمائيم و هو هذا بنصّه : - « و منهم [ اى من بنى رمضان 
  ] نقيب النّقباء تاج الدّين علىّ بن محمّد بن رمضان المذكور يعرف بابن الطّقطقى ساعدته الأقدار حتّى حصّل من الأموال و العقار و الضّياع ما لا يكاد يحصى ، و من غرائب الاتّفاقات الّتى حصلت له انّه زرع فى مبادئ احواله زراعة كثيرة فى املاك الدّيوان و هو اذ ذاك صدر البلاد الفراتيّة و احرز ما تحصّل له من الغلّات فى دار له كان قد بناها و لم يتمّها و فصل ( ن - فضل ) حسابه مع الدّيوان و قد بقى له بقيّة صالحة من الغلّات فاصاب النّاس قحط شديد و سعر النّقيب تاج الدّين فى بيع الغلّات فباع بالأموال ثمّ بالأعراض ثمّ بالأملاك و كان يضرب المثل بذلك الغلاء فيقال غلاء ابن الطّقطقى نسب اليه لأنّه لم يكن عند احد شىء يباع سواه و كان قد نقب فى بعض حيطان تلك الدّار فوجدت الغلّات قائمة و الحبّ ينتثر منها فعاجل فى تغطيتها فلم يقدر و نفدت بعد بيع قليل كما هو عادة امثالها ، و ترقّى امره الى ان كتب الى السّلطان ابغا بن هولاكو فى عزل صاحب الدّيوان عطا ملك فاخذ قرطاسا و كتب فيه : كم لى أنبّه منك البيتين ، و جعل كتاب النّقيب فيه و ارسل الى اخيه فاستعدّ صاحب الدّيوان و تقرّر امره عنده على ان امر جماعة بالفتك به ليلا ففتكوا به و هربوا الى موضع ظنّوه مأمنا امرهم بالمصير اليه صاحب الدّيوان فخرج صاحب الدّيوان من ساعته الى ذلك الموضع فقبض على اولئك الجماعة و امر بهم فقتلوا و استولى على املاك النّقيب و املاكه و ذخائره ، و للنّقيب تاج الدّين عقب » - انتهى .\r\n( 2 ) - رجوع كنيد به صفحات 22 - 23 - 75 - 148 - 239 - 241 از كتاب الفخرى طبع درنبورغ .\r\n","page_name":" 32 ","page_number":34},
  {"content":"\r\n\r\n\r\nحكايت سعايت مجد الملك يزدى و اختلال احوال مصنّف در اواخر عمر\r\nدر اواخر سلطنت ابقا اين خانوادهء نجيب مبتلى به بليّهء سعايت مجد الملك يزدى گشتند و به زودى خانمان ايشان جميعا در سر آن كار تباه شد و اكثر ايشان عرضهء تيغ مغول گرديدند و مجد الملك خود نيز در اين كار سر بداد و شرح اين واقعه اجمالا از قرار ذيل است :\r\nمجد الملك شخصى بود از اهل يزد و پدرش را صفىّ الملك گفتندى و وزارت اتابكان يزد كردى و وى خود ملازم خواجه بهاء الدّين محمّد پسر خواجه شمس الدّين جوينى بود در اصفهان و از آنجا خود را به خدمت خواجه شمس الدّين انداخت و خواجه او را تربيت كرده دو سه نوبت به كارهاى بزرگ موسوم گردانيد « 1 » . از جمله يك نوبت به شمارهء « 2 » گرجستان فرستاد و چون در مخايل او اعتماد تفرّس نمىكرد در مراعات جانب او اهمال مىنمود . مجد الملك را بر آن حال وقوف افتاد و اجازت خواسته به يزد رفت و از آنجا ديگرباره به خدمت خواجه بهاء الدّين پيوست و به وسيلهء او خواجه شمس الدّين او را به عملى به روم فرستاد و چون مراجعت كرد ملازم خواجه شمس الدّين بود . روزى اتّفاقا مجد الدّين بن الأثير كه نايب صاحب علاء الدّين عطا ملك بود با او همراه شد و در اثناى صحبت حكايت شوكت و عظمت پادشاه و لشكر مصر و بسيارى اهبت و عدّت ايشان مىكرد . مجد الملك آن را دست‌آويز كرده به نزد ييسو بوقا گورگان رفت و تقرير كرد كه نايب علاء الدّين برادر شمس الدّين صاحب ديوان به مواضعهء هر دو برادر با مصريان يكيست و منتظر آنند تا از آنجا بدين ديار آيند و مملكت بغداد بديشان تسليم كنند . ييسو بوقا گورگان آن سخن را به اباقا خان بگفت . فرمان شد تا مجد الدّين بن الأثير را بگرفتند و تعذيب كردند و بيشتر از پانصد چوب بر وى زدند ثابت نشد . او را به خواجه شمس الدّين صاحب ديوان سپردند . خواجه چون از خبث فطرت مجد الملك آگاه شد خواست تا به هر وسيله‌اى كه ممكن است دل وى را به دست آرد . لهذا فرمان حكومت سيواس را به نام مجد الملك صادر نمود و چون بر قلّت منال او وقوف يافت يك بالش زر و لعلى ثمين و براتى به مبلغ ده هزار دينار به نام او بر صاحب روم نوشت و مجد الملك چون بر مثل آن حركت اقدام نموده بود انديشه‌مند مىبود . از آن جهت ملازم ييسو بوقا گورگان شد و در قصد و ايذاء خواجه شمس الدّين و خواجه علاء الدّين به اقصى الغاية مىكوشيد و انتظار فرصتى مىكرد « 3 » .\r\n\r\n\r\n","description":"","footnote":"\r\n( 1 ) - جامع التّواريخ نسخهء كتابخانهء ملّى پاريس صفحه  a  312 به بعد  ( Suppel . pers . 209 )  .\r\n( 2 ) - يعنى سرشمارى و احصائيّه\r\n( 3 ) - جامع التّواريخ ايضا ، صفحه  b  312 .\r\n","page_name":" 33 ","page_number":35},
  {"content":"\r\n\r\nدر اوايل ذىالقعده سنهء ثمان و سبعين و ستّمائة « 1 » ابقا خان از تبريز « 2 » عزيمت خراسان نمود . چون به قزوين رسيد شهزاده ارغون بن ابقا به استقبال آمده بود . مجد الملك به وسيلهء اباجى « 3 » نام كه از مقرّبان ارغون بود به حضور وى رفت و عرض كرد كه : « زياده از يك سال است تا بنده مىخواهد كه سخنى چند عرضه دارد و چون ناچار به توسّط امرا و مقرّبان به عرض مىتوان رسانيد به هر وقت آغاز كرده صاحب ديوان وقوف مىيابد و از اموال پادشاه خدمتى و رشوتى تمام به امرا مىدهد تا سخن پوشيده مىماند . انديشه كردم كه چون امرا مصالح پادشاه به خدمت و رشوت مىفروشند شهزاده مصلحت خود را نخواهد فروخت . بدان سبب آمدم و عرضه مىدارم كه معادل آنچه از تمامت ممالك به خزانهء پادشاه مىرسد حاصل املاك صاحب ديوان است كه از املاك پادشاه حاصل كرده و كفران او به جائى رسيده كه با سلاطين مصر يكى است و پروانه « 4 » به تحريك او با بندقدار « 5 » [ كه ممالك روم را قتل و غارت كرد و لشكر مغول را در آنجا شكست فاحش داد در سنهء 675 « 6 » 
  ] يكى بود و توقو « 7 » و تودان بهادر « 8 » و ارقتو « 9 » [ يعنى امراء لشكر مغول ساخلوى روم 
  ] و آن لشكرها به خبث او هلاك شدند . و برادرش علاء الدّين مملكت\r\n\r\n\r\n","description":"","footnote":"\r\n( 1 ) - ايضا ، صفحه  b  312 س 14 .\r\n( 2 ) - ايضا ، صفحه  b  312 س 4 .\r\n( 3 ) - جامع التّواريخ ايضا ، صفحه  b  312 س 15 : اباحى ، نسخهء ديگر  ( Suppl . pers . 1113 )  صفحه 197 س 24 : اباجى .\r\n( 4 ) - معين الدّين سليمان بن علىّ بن محمّد ملقّب به پروانه در ابتداى امر معلّم اطفال بود پس از آن به همّت و جدّ خود به وزارت سلاجقهء روم رسيد سپس خود بر ممالك روم استيلا يافت و با مغول از در مصالحه و مهادنه درآمد و در سنهء 675 كه ملك ظاهر بيبرس معروف به بندقدار ممالك روم را قتل و غارت نمود و اغلب اعيان و امراء مغول را بكشت وى را به مصانعهء با بيبرس متّهم نمودند . اباقا او را با جمعى كثير از اهل روم بكشت در سنهء 676 . و مغول اعضاى او را زنده زنده از يكديگر جدا كرده و در ديگ جوشانيده و گوشت او را از شدّت غيظ بخوردند . - ترجمهء حال او در المنهل الصّافى لأبى المحاسن يوسف بن تغرى بردى نسخهء كتابخانهء ملّى پاريس  ( Arabe 2070 )  ج 3 صفحه  a - b  100 مسطور است .\r\n( 5 ) - يعنى الملك الظّاهر ركن الدّين بيبرس از سلاطين مصر معروف به مماليك بحريّه كه از سنهء 658 - 676 سلطنت نمود .\r\n( 6 ) - جامع التّواريخ نسخهء كتابخانهء ملّى پاريس ، صفحه  a  309 -  a  310  ( Suppl . pers . 209 )  .\r\n( 7 ) - توقو يا توقون برحسب اختلاف نسخ پسر ايلكانويان از امراى مغول بود ( جامع التّواريخ ايضا ، ص  a  309 ) .\r\n( 8 ) - تودان بهادر از امراء بزرگ مغول و پسر سدون نويان بود از قوم سلدوس و وى جدّ امير چوپان معروف است و نسبش بدين طريق است : - امير چوپان بن ملك بن تودان بهادر بن سدون نويان بن جيلاوغان بهادر بن سورغان شيره از قوم سلدوس از اقوام مغول در لكين ( جامع التّواريخ طبع برزين ج 1 ص 224 - 232 ، و نسخهء كتابخانهء پاريس  ( Suppl . pers . 209 )  صفحه  a  50 -  a  51 ،  a  298 ،  a  309 ) .\r\n( 9 ) - برادر توقو پسر ايلكانويان مذكور در حاشيهء 7 از همين صفحه است ( جامع التّواريخ ايضا ، صفحه  a  309 ) .\r\n","page_name":" 34 ","page_number":36},
  {"content":"\r\n\r\nبغداد به دست فروگرفته و تاجى مرصّع جهت خود ساخته كه پادشاهان را شايد و خزاين بىاندازه جمع كرده و ذخاير بىشمار نهاده . اگر پادشاه بنده را سيورغاميشى « 1 » فرمايد بر صاحب ديوان درست كنم كه چهارصد تومان [ يعنى 000 / 000 / 4 دينار - ظ 
  ] املاك از مال پادشاه خريده است و دو هزار تومان ديگر [ يعنى 000 / 000 / 20 دينار 
  ] از نقود و گله و رمه دارد . و اگر تمامت خزاين پادشاه مع آنچه از بغداد و قلاع ملاحده بياورده‌اند مقدار يك هزار تومان [ 000 / 000 / 10 دينار 
  ] باشد بنده در گناه باشد و بميرد .\r\nو بدان سبب كه بنده بر هر حال واقف است فرمان حكومت سيواس و يك بالش زر و براتى به مقدار ده هزار دينار حقّ السّكوت به بنده داده است و تمامت را به شهزاده ارغون ارائه داد . » شهزاده اين سخن در خلوت به عرض اباقا خان رسانيد . اباقا گفت كه اين سخن را با كسى مگوى تا به تأنّى تدارك آن كرده شود « 2 » .\r\nاباقا چون به دار الملك تبريز رسيد زمستان را به عزم قشلاق به ارّان ( قراباغ ) رفت و بهار آن سال [ يعنى سنهء 678 - ظ 
  ] به شروياز « 3 » آمد و به رباط مسلم در حمّام رفت . و\r\n\r\n\r\n","description":"","footnote":"\r\n( 1 ) - سيورغاميشى به مغولى يعنى نوازش و مرحمت و بخشش و هديّه و مصدر آن سويورغامق است و سيورغال به معنى پيشكش و هديّه از همين مادّه است .\r\n( 2 ) - جامع التّواريخ نسخهء كتابخانهء ملّى پاريس ، صفحه  a  313  ( Suppl . pers . 209 )  .\r\n( 3 ) - شروياز به شين معجمه و راء مهمله و واو و حركات نامعلوم و ياء مثنّاة تحتانيّه و الف و در آخر زاء معجمه نام موضعى يا ناحيه‌اى بوده است در حدود چمن سلطانيّهء حاليّه نزديك زنجان يا نام خود چمن سلطانيّه بوده است . و مغولان چمن سلطانيّه را قنقوراولانگ ( قونگفوراولانگ ، قنغرالانگ ، قنغرلان ، قنغرلام ) مىناميده‌اند و احيانا خود شهر سلطانيّه را هم بدان مناسبت قنقوراولانگ مىگفته‌اند و اينك بعضى شواهد اين فقره : - « و در سنهء اثنتين و سبعين [ و خمسمائة 
  ] سلطان [ ارسلان بن طغرل سلجوقى 
  ] به مرغزار شروياز به در زنجان درآمد » ( راحة الصّدور فى تاريخ السّلجوقيّة لابى بكر محمّد بن سليمان الرّاوندى صفحه  a  119 از نسخهء كتابخانهء ملّى پاريس  ( Suppl . pers . 1314  .\r\n« و پنجشنبه بيست و هفتم ربيع الآخر [ سلطان 
  ] احمد به قونقوراولانگ ( ن - به قونقوراولائك ) فرودآمد و خانهء بوقا را غارت كرد و خواست كه زن و بچهء او را تعرّض رساند سونجاق مانع شد . ديگر روز از شروياز برنشست و برفت » ( جامع التّواريخ صفحه 321 از نسخهء كتابخانهء ملّى پاريس  . ( Suppl . pers . 209 \r\n« و چون به شروياز كه آن را قونكقوراولانگ ( ن - تونكقو اولانك ) مىگويند ايلچى قاآن به بندگى پيوست اباقا خان در رفتن مسارعت نمود [ و 
  ] از رىّ بگذشت » ( ايضا به اختصار ، صفحه  b  303 ) .\r\n« و همچنين [ ارغون 
  ] در مرغزار قنقوراولانگ ( ن - قنقوراولانك ) در جانب شروياز شهرى بنا فرمود و عيون و قنوات جارى گردانيد و اموال فراوان بر آنجا صرف فرمود امّا به سبب كوتاهى عمر در ايّام او به اتمام نرسيد . اولجايتو سلطان در ايّام دولت خود آن را به اتمام رسانيد و آن را سلطانيّه نام نهاد » ( ايضا ، صفحه  a  329 ) .\r\n« [ اولجايتو 
  ] در اين سال يايلاقميشى به شهر سلطانيّه و قنقوراولانگ ( ن - قنقوراولابك ) كرد و قشلاميشى\r\n","page_name":" 35 ","page_number":37},
  {"content":"\r\n\r\nمجد الملك به مساعدت امير طغاجار و نايب او صدر الدّين زنجانى در مسلخ حمّام به خدمت اباقا رسيد و آنچه شهزاده ارغون گفته بود وى مع الزّيادة به عرض رسانيد .\r\nاباقا خان از صاحب ديوان به خشم رفت و به تمامت ممالك ايلچيان فرستاد تا نوّاب او را گرفته با دفاتر حاضر گردانند تا در حضور اباقا خان به تدقيق و تحقيق كشف آن حال رود .\r\nصاحب ديوان التجا و استعانت به اولجاى خاتون « 1 » برد و حجّتى نوشت كه تمامت املاك و اسباب كه درين مدّت خريده است حقّ پادشاه است . اولجاى خاتون بر سر آن حجّت حال او عرضه داشت و تربيت كرد و اباقا خان را بر سر عنايت آورد و صاحب ديوان را از آن ورطه خلاص داد . و يرليغ روانه داشتند كه ايلچيان بازگردند و نوّاب صاحب را تعرّض نرسانند . مجد الملك نوميد شد و اوتوكى « 2 » نوشت كه : « چون پادشاه صاحب ديوان را سيورغاميشى « 3 » فرمود او بنده را يك زمان امان ندهد . اميدوار است كه پادشاه بنده را به اميرى از امراء دولت سپارد تا دفع شرّ صاحب از وى مىكند يا فرمان شود كه بنده از اين ملك برود . » اباقا در جواب فرمود كه : « اگرچه صاحب ديوان را سيورغاميشى كردم\r\n\r\n\r\n","description":"","footnote":"\r\nبه موغان و ارّان » ( تاريخ سلطان اولجايتو لعبد اللّه بن علىّ الكاشانى صفحه  a  31 از نسخهء كتابخانهء ملّى پاريس ،  ( Suppl . pers . 1419 ,  .\r\n« ذكر خبر مدينة قنغرلام ( ن - قنعرلام ) و تسمّى السّلطانيّة ، هذه المدينة كان غازان قد شرع فى انشائها و اهتمّ بامرها فهلك قبل اتمامها فامر خذابندا بالاهتمام بعمارتها و هي مدينة بالقرب من قلعة كركروه ( ؟ ) على عشرة مراحل من مدينة تبريز و وصلت الينا الأخبار فى سنه ثلث عشرة و سبعمائة انّها كملت و سكنت » ( نهاية الأرب فى فنون الأدب لأحمد بن عبد الوهّاب القرشىّ النويرىّ ، ج 25 صفحه  b  67 از نسخهء كتابخانهء ملّى پاريس  ( Arabe 1577 ,  .\r\n« و مات [ خذابندا 
  ] بمدينته الّتى انشأها و سمّاها السّلطانيّة فى ارض قنغرلان ( ن - صغرلان ) بالقرب من قزوين » ( المنهل الصّافى لأبى المحاسن يوسف بن تغرى بردى ج 5 صفحه  b  104 از نسخهء كتابخانهء ملّى پاريس  ( Arabe 2072 ,  .\r\nصاحب تاريخ وصّاف در قصيده‌اى در مدح اولجايتو گويد :\r\n بر اقاليم جهان يافت شرف قنغرالانگ * تا كه شد تختگه پادشه روى زمين \r\n( وصّاف طبع طهران ص 548 ) .\r\nو كاترمر اين كلمه را يعنى شروياز را در متن نفهميده لهذا آن را « تبريز » خوانده است ( « كنوز مشرقيّه » ص 229 س 1 ) .\r\n( 1 ) - زوجهء هولاكو و مادر منكو تيمور بود و بعد از وفات هولاكو به رسم منكر مغول به پسرش اباقا خان رسيد ( جامع التّواريخ نسخهء مذكوره ، صفحه  a  271 ،  b  272 ،  b  296 ) .\r\n( 2 ) - اوتوك طومار وقايع و سرگذشت را خوانند چنان كه در وصّاف گويد چند اوتوك نوشت يعنى طومار ( كتاب عدن ) .\r\n( 3 ) - سيورغاميشى : پيشكش ، هديه .\r\n","page_name":" 36 ","page_number":38},
  {"content":"\r\n\r\nمجد الملك را قاقميشى « 1 » نكرده‌ام ملازمت اردو نمايد و با طغاجار و اردوقيا مىگردد « 2 » . »\r\nمجد الملك بر وفق فرمان ملازمت اردو مىنمود و به اتّفاق صدر الدّين زنجانى « 3 » منتهز فرصتى مىبود تا در بهار سنهء تسع و سبعين و ستّمائة حكم يرليغ اباقا خان به نفاذ پيوست كه : « مجد الملك بر تمامت ممالك از كنار آب آمويه تا در مصر مشرف باشد و با صاحب ديوان در حكم مشارك . » و در روزى كه اباقا خان با تمامت خواتين و شهزادگان و امرا و اركان دولت در بتخانهء مراغه بود فرمود تا آن يرليغ برخواندند . همگنان به اتّفاق گفتند كه هرگز پادشاهان مغول هيچ تازيكى را چنين يرليغ نداده‌اند . و اباقا خان مجد الملك را گفت كه : « در كار ملك و مال و خزينه و ايراخته « 4 » هوشمند باشى و بر تمامت واقف و مطّلع و بر همه كارها نوّاب تو مشرف باشند و خود را نيكو نگاه دار و از اردو به هيچ حال تخلّف منماى . اگر كسى قصد تو كند جواب آن بر من . » چون تربيتى بدين مبالغه يافت تمامت او را اعتبار كردند و درگاه او ملجأ و ملاذ كبار و صغار شد و كار صاحب ديوان در تراجع افتاد و هرچند تجلّدى مىنمود امّا كار او را زيادت رونقى نماند « 5 » . مجد الملك اين رباعى را به صاحب شمس الدّين جوينى فرستاد :\r\n در بحر غم تو غوطه خواهم خوردن * يا غرقه شدن يا گهرى آوردن\r\nقصدت خطر است و من بخواهم كردن * يا روى كنم سرخ بدان يا گردن \r\nصاحب شمس الدّين در جواب او اين رباعى فرستاد :\r\n يرغو بر شاه چون نشايد « 6 » بردن * بس غصّهء روزگار بايد خوردن\r\nاين كار كه پاى در ميانش دارى * هم روى كنى سرخ بدان هم گردن \r\nمجد الملك چون ديد كه مكايد او در صاحب اثر نخواهد كرد در برادرش علاء الدّين\r\n\r\n\r\n","description":"","footnote":"\r\n( 1 ) - يعنى غضب كردن و خشمناك شدن . مصدر آن قاقيماق است ( كتاب عدن ) .\r\n( 2 ) - جامع التّواريخ نسخهء كتابخانهء ملّى پاريس ، صفحه  b  313  ( Supp . pers . 209 )  .\r\n( 3 ) - اين صدر الدّين در عهد كيخاتو به وزارت رسيد و وضع چاو نامبارك از آثار اوست و در عهد غازان نيز بعد از قتل نوروز مرتبهء او به غايت بلند شد ولى بالأخره به واسطهء كثرت حيله و فسادانگيزى به فرمان غازان در روز يكشنبه 21 رجب سنهء 697 به قتل رسيد ( جامع التّواريخ ايضا ، صفحه  b  321 ،  a - b  322 ،  a - b  365 ) .\r\n( 4 ) - جامع التّواريخ ايضا ، صفحه  b  313 س 1 : ايراخته ، نسخهء ديگر  ( Suppl . pers . 1113 )  صفحه  b  197 س 12 : ايراحته ، معنى اين كلمه على التّحقيق معلوم نشد و بلوشه در مقدّمه‌اى كه بر جامع التّواريخ نوشته ص 138 اين كلمه را مغولى و به معنى دوست و هواخواه فرض كرده و العهدة عليه .\r\n( 5 ) - جامع التّواريخ نسخهء كتابخانهء ملّى پاريس ، صفحه  b  313  ( Supp . pers . 209 )  .\r\n( 6 ) - در يكى از نسخ : نشايد ، و شايد صواب « بشايد » باشد ، يرغو به معنى پيشكش و نزل است .\r\n","page_name":" 37 ","page_number":39},
  {"content":"\r\n\r\nپيچيد و از هرگونه قصد او آغاز كرد « 1 » .\r\nمقارن اين احوال در ربيع الأوّل سنهء 680 « 2 » علاء الدّين از بغداد به دربار اباقا رسيد [ در تبريز - ظ 
  ] با دو خزانهء زر « 3 » . عالمى را ديد به جان يكديگر افتاده و بازار وشايت و سعايت رواجى تمام دارد . غالب خواصّ و برآوردگان علاء الدّين تا چه رسد به دشمنان او به تحريك و تطميع مجد الملك و اعوان وى بر ضدّ علاء الدّين شدند و او را انواع تهمتها مىزدند « 4 » . مجد الدّين بن الأثير كه نايب علاء الدّين و از خواصّ وى بود برابر وى نشسته به مواجهه مىگفت كه از فلان موضع چندين و از فلان شخص چند دارى . چون صاحب شمس الدّين نازكى قصّه را مشاهده كرد پيش برادر فرستاد كه به هيچ وجه انكار مكن تا زحمتى نرسد ؛ چه گفته‌اند ع : لا بارك اللّه بعد العرض فى المال « 5 » .\r\nعلاء الدّين در شرح اين مصائب وارده بر خود در اواخر عمر دو رسالهء نفيس تأليف نموده است ؛ يكى موسوم به تسلية الأخوان و نام ديگرى كه متمّم آنست معلوم نيست . و هر دو رساله از حسن اتّفاق در كتابخانهء ملّى پاريس موجود است « 6 » . و چون به مقتضاى اهل البيت ادرى بما فى البيت اين دو رساله طبعا اصحّ مآخذ ترجمهء حال عطا ملك است لهذا ما خلاصهء آن دو را به حذف حشو و زوايد و بدون نقصان و تحريف اصل مطلب در اينجا نقل مىكنيم « 7 » :\r\nدر تسلية الأخوان گويد « 8 » كه دشمنان ( يعنى مجد الملك و ياران وى ) مىگفتند كه هر\r\n\r\n\r\n","description":"","footnote":"\r\n( 1 ) - جامع التّواريخ ايضا ، صفحه  b  313 .\r\n( 2 ) - تسلية الأخوان آتى الذّكر ، نسخهء كتابخانهء ملّى پاريس صفحه  a  225  ( Suppl . pers . 1556 )  .\r\n( 3 ) - ايضا ، صفحه  a  225 .\r\n( 4 ) - ايضا ، صفحه  b  225 .\r\n( 5 ) - جامع التّواريخ ايضا ، صفحه  b  313 .\r\n( 6 ) - اين دو رساله هيچ‌كدام مستقلا در كتابخانهء ملّى پاريس موجود نيست بل هركدام در ذيل يكى از نسخ جهانگشاى نوشته شده است : تسلية الأخوان در ذيل نسخهء ج  ( Suppl . pers . 1556 , ff . 220 b - 231 a )  ، و رسالهء ديگر مجهولة الاسم در ذيل نسخهء ز  ( Suppl . pers . 206 , ff . 1 b - 41 b )  ، و تسلية الأخوان را علاء الدّين در سنهء 680 تأليف نموده و رسالهء ديگر را در شهور سنهء 681 يعنى سال آخر عمر خود . شرح اين دو رساله ثانيا در ضمن تأليفات عطا ملك خواهد آمد ان شاء اللّه تعالى .\r\n( 7 ) - صاحب تاريخ وصّاف و روضة الصّفا در شرح‌حال عطا ملك و برادرش شمس الدّين جوينى اين دو رساله را به كار برده و به اسم و رسم از آن نقل كرده‌اند . كاترمر در ترجمهء حال عطا ملك در « كنوز مشرقيّه » دو رسالهء مذكوره را به كار نبرده و از وجود آنها بىخبر بوده است چه دو نسخهء جهانگشاى كه متضمّن اين دو رساله است مدّتى بعد از تأليف ترجمهء حال علاء الدّين به قلم كاترمر ( سنه 1809 م ) داخل كتابخانهء ملّى پاريس شده است : نسخهء ج كه متعلّق به كتابخانهء شفر بوده پس از فوت او در سنهء 1898 داخل كتابخانهء مزبوره شده است و نسخهء ز در عهد لوئى فيليپ يعنى بعد از سنهء 1830 .\r\n( 8 ) - تسلية الأخوان صفحه 226 .\r\n","page_name":" 38 ","page_number":40},
  {"content":"\r\n\r\nسال بيست تومان زر « 1 » [ يعنى 000 / 200 دينار 
  ] توفير مال بغداد است و هيچ به خزانه نمىرسد و در مدّت ده سال كه اعمال در دست علاء الدّين بر سبيل ضمان است دويست تومان [ 000 / 000 / 2 دينار 
  ] بر ذمّهء او باقى است « 2 » . علاء الدّين گويد با وجود آنكه معلوم همه بود كه اين تهمتها بىاساس و حصول توفير مذكور كذب و زور است محض ، براى آنكه خود و جمعى بسيار را از ننگ مقابله و مجادله با آن اراذل خلاص دهم اداء اين مبلغ را قبول كردم و فاضلى را كه از ديوان طلب داشتم و قريب به همين مبلغ بود در وجه اين باقى كه تقرير اهل وشايت بود محسوب داشتم « 3 » . آن جماعت چون ديدند كه طلب خود را در اين باب محسوب خواهم نمود و از آن سبب آسيب و زحمتى به من نخواهد رسيد تدبيرى ديگر به كار زدند و به عرض اباقا رسانيدند كه در شهور سنهء 669 كه تا امروز دوازده سال است جمعى از امرا براى رسيدگى حساب وى به بغداد رفته و قريب دويست و پنجاه تومان زر [ 000 / 500 / 2 دينار 
  ] در ذمّهء وى باقى كشيده‌اند و تا غايت وقت از آن وجهى به خزانه نرسيده « 4 » . علاء الدّين گويد همه‌كس مىدانست كه آن وقت اعمال به دست من بر سبيل امانت بود نه ضمان و نيز بقايائى كه تقرير كرده بودند اكثر آن تهمت و افترا بود و آن مقدار نيز كه باقى مانده بود بر جماعت رعايا و متصرّفان منكسر بود و امكان استيفاى آن متعذّر . و در آن تاريخ ( يعنى دوازده سال پيش ) كه امرا از بغداد بازگشتند و من نيز در مصاحبت ايشان به بندگى حضرت رسيدم ، امراى بزرگ در باب آن بقايا يارغو كردند و بحث و استكشاف آن واجب داشتند و به اتّفاق عرضه داشتند كه بقايا بر جماعت ضمّان و رعاياست و به خاصّهء فلانى تعلّق ندارد . و چون بر رأى اباقا مكشوف شد كه به من نسبتى ندارد و نيز اگر از رعايا به قهر استيفا رود ضرر آن به مراتب بيش از فائدهء آن باشد چه موجب خرابى ولايت و تفرقهء رعيّت گردد بدان سبب در آن تاريخ مرا نواخت و سيورغاميشى فرمود و به معاودت به سر كار فرمان داد . و از آن مدّت تاكنون از اين مقوله هيچ سخنى نرفت . ولى اكنون آن جماعت در ضمير اباقا خان چنان نشانده بودند كه اين توفيرات زر نقدى است كه به خانه برده‌ام و در زير زمين دفن كرده و اين\r\n\r\n\r\n","description":"","footnote":"\r\n( 1 ) - تومان به تركى به معنى عدد ده هزار است ( قاموس عدن ) ، و تومان زر معادل ده هزار عدد مسكوك طلا موسوم به دينار بوده است ، در تسلية الأخوان صفحه  b  224 گويد : « و به هنگام خلوت و فرصت غيبت به موقف عرض رسانيده كه فرزند مرحوم [ بهاء الدّين ابن شمس الدّين جوينى 
  ] ششصد تومان زر كه شش هزار هزار دينار باشد از اعمال عراق در مدّتى كه متصرّف آن بوده است به زيادت از واجب استخراج كرده » .\r\n( 2 ) - تسلية الأخوان ، صفحه  a  226 .\r\n( 3 ) - ايضا ، صفحه  b  226 .\r\n( 4 ) - ايضا ، صفحه  a  227 .\r\n","page_name":" 39 ","page_number":41},
  {"content":"\r\n\r\nمعنى در ذهن او سخت مستحكم شده بود « 1 » . مقارن اين حالات اباقا لشكرى گران در صحبت برادر خود منكو تيمور به شام فرستاد و خود به نفس خويش بر سبيل تفرّج شكار بر عزم مشتاة بغداد به جانب اربل و موصل روان شد و از آنجا به قصد مطالعهء رحبهء شام جريده براند و بر كنار ديهى كه آن را دير اسير « 2 » خوانند نزول كرد . و چند روز در آن مقام تفرّج و صيد نمود و از آنجا بر عزم بغداد بازگشت و لشكرى گران را بر عقب لشكر پيشين به جانب شام روان گردانيد و محرّر اين حروف در مقدّمه به تدبير مصالح منازل و ترتيب ما يحتاج و آذوقهء لشكر در غرّهء رجب سنهء 680 از آن موضع به جانب بغداد روان شد « 3 » .\r\nدر همان روز مراجعت علاء الدّين مجد الملك « 4 » باز حكايت بقاياى كهن را نو كرد و به ياد ايلخان آورد . فرمان شد تا طايفه‌اى از امرا براى استيفاى آن بر عقب علاء الدّين روان شدند و در تكريت به وى رسيدند و فرمان اباقا را به وى شنوانيدند . علاء الدّين گويد « 5 » :\r\n« دانستم كه كار جدّ است و تأثير اقوال اصحاب اغراض در خاطر پادشاه بىحدّ و مطالبهء بقايا بهانهء حصول زر مقصود است و به زعم ايشان حوضهاى مالامال از آن در خانهء من موجود . القصّه در صحبت آن جماعت از تكريت به بغداد آمدم و آنچه موجود بود در خزانه و اندرون خانه از خشك و تر و سيم و زر و مرصّعات و جوهر و جامهء تا و دوخته و هر چيزى كه موروث و اندوخته بود تا اوانى صفر و سفال تسليم شد و املاك و سرايها و حمّامها و مماليك و دوابّ و هرچه اسم ملكيّت بر آن اطلاق رفته بود و حتّى خاصّه و فرزندان خود را نيز « 6 » باسرها و اجمعها بسپرد « 7 » و بعد از آن متقبّل شد « 8 » و خطّ داد « 9 » كه اگر فيما بعد زرى به مقدار يك درم مدفون يا مودوع « 10 » بيرون آيد معاقب و مؤاخذ باشد « 11 » .\r\nبرادرم كه ملازم پادشاه بود از غايت شفقت و دلسوزى بر ملازمت تثبّت نتوانست\r\n\r\n\r\n","description":"","footnote":"\r\n( 1 ) - ايضا .\r\n( 2 ) - وصّاف طبع بمبئى ص 98 ، و در نسخهء تسلية الأخوان صفحه  a  227 س 17 فقط « دير » نوشته و ظاهرا سقطى در عبارت هست چه وصّاف نيز اين فقرات را به اسم و رسم از تسلية الأخوان نقل مىكند .\r\n( 3 ) - تسلية الأخوان صفحه  a  227 .\r\n( 4 ) - وصّاف ص 98 .\r\n( 5 ) - تسلية الأخوان صفحه  a  227 .\r\n( 6 ) - « و علاء الدّين هرآنچه داشت به يك‌بار داده بود تا غايت كه زن و بچه را فروخته و بعد از آن مجلكا [ يعنى نوشته و حجّت 
  ] داده كه فيما بعد اگر به مقدار درمى بر او پيدا شود گناهكار باشد » ( جامع التّواريخ نسخهء كتابخانهء ملّى پاريس  Suppl . pers . 209  صفحه  a  314 ) .\r\n( 7 - 8 - 9 ) - يعنى بسپردم ، شدم ، و دادم آلخ .\r\n( 10 ) - كذا فى الأصل ، و الصّواب « مودع » .\r\n( 11 ) - تسلية الأخوان ، صفحه 227 - 228 .\r\n","page_name":" 40 ","page_number":42},
  {"content":"\r\n\r\nنمود . از خدمت اباقا اجازت خواسته به بغداد آمد . چون به بغداد رسيد جدّ و تحريض او بر تحصيل مطلوب بيشتر از ديگران بود . سعى بليغ نمود و مىخواست كه به حسن تدبير وجوهى به زيادت حاصل آيد تا در خدمت پادشاه به موقع افتد و آن عقده كه بس محكم بود انحلال پذيرد . به اوّل هرچه در خانهء او و فرزندان او بود از اوانى زر و نقره و جواهر بيرون آورد و تمامت نوّاب و معتمدان را حاضر كرد و بر سبيل استقراض هرچه بر آن قادر بود از ايشان بگرفت و تمامت اين وجوهات اضافت وجوهات ديگر كرد . چون آنچه ممكن بود به تقديم رسيد و كوششى ديگر مجال نماند و مواكب ايلخانى به دجيل رسيده بود آنچه لايق حمل و عرض بود از جواهر و جامه‌ها و اجناس و اوانى سيم و زر حمل كرد و در مصاحبت خود به خدمت اباقا برد . چون آن مقدار عشر آنچه در طبع و گوش ايلخان نشانده بودند برنمىآمد عرض حال و اجتهاد برادرم - طال عمره - بر وجهى رفت كه به مراقبت و مجاملت موسوم شد و حال مساعدت او در اين باب معلوم نگشت « 1 » .\r\nبدان سبب فرمان شد تا تغاجار يارغوچى [ و مجد الملك « 2 » 
  ] با امراء محصّل به بغداد آمدند تا كنوز دفين و جواهر ثمين را به زعم خود استخراج كنند . پس جماعت خزّان بيرونى و اندرونى را حاضر كردند و هرچه امكان داشت از استكشاف و بحث تتبّع آن نمودند و مرا نيز هم در خانهء مألوف مفرد از متعلّقان موقوف گردانيدند . و بعد از آن جماعت ثقات و معتمدان را شكنجه آغاز نهادند و روزها تعذيب دادند و بعد از آن سلسله‌ها با دو شاخ مبدّل شد و امرا دو سه نوبت به رباط و مدرسه‌اى كه در بغداد انشا رفته بود و مدفن جمعى از اطفال و عزيزان بود رفتند و بسيار كشف و فتش كردند و مواضع آن را نبش . چون از دفينهء موهوم فايده‌اى بيش بازنداد فرش و طرح و اثاث و قماشى كه بر سر تربت و مساجد و رباط بود تمامت را كبس كردند « 3 » . و بعد از آن چون هيچ تفتيش نماند ملبوسات نو و كهنه و اثاث البيت تا مأكولات و مشروبات تمامت را بفروختند و مرا از وثاق معهود با وثاق قصر مسنّى تحويل كردند و قيد حديد برداشتند و دو شاخ عوض آن بنهادند . و هرچه در دقّت بشريّت گنجيد از مبالغه در تفتيش به تقديم رسيد و از مدّخرات قديم و حديث به جز آنچه در اوّل ساعت برطبق عرض نهاد اندك و بسيار با فنون تعذيب و ترهيب چيزى بيرون نيامد « 4 » .\r\n\r\n\r\n","description":"","footnote":"\r\n( 1 ) - ايضا ، صفحه  a  228 .\r\n( 2 ) - جامع التّواريخ ايضا ، صفحه 314 ، - مصنّف متعمّدا هيچ‌وقت نام مجد الملك را در اين دو رساله نبرده است تحقيرا له و ازدراء .\r\n( 3 ) - تسلية الأخوان صفحه  b  228 .\r\n( 4 ) - ايضا ، صفحه  a  229 .\r\n","page_name":" 41 ","page_number":43},
  {"content":"\r\n\r\nآخر الأمر چون حال برين جمله مشاهده كردند هرچه بود از جزو و كلّ برداشتند و به بندگى حضرت شتافتند و احوال عرضه داشتند . در اثناى سخن پادشاه‌زادگان و خواتين برخاستند و چوك زدند « 1 » و تربيتى را كه سابقا به كرّات در صباح و مساء فرموده بودند باز تازه كردند به تخصيص از خواتين بولوغون خاتون « 2 » و از شاهزادگان قونقوراتاى « 3 » . پادشاه اجابت فرمود و در روز پنجشنبه چهارم رمضان سنهء ثمانين و ستّمائة « 4 » ، به نواخت خروج از مضايق قيد و حبس مشمول و مخصوص شدم . »\r\nاينجا رسالهء تسلية الأخوان ختم مىشود ، و وقايع از اينجا به بعد ملخّص است از رسالهء ديگرى از تأليفات مصنّف كه نام آن معلوم نيست و مندرجات آن متمّم تسلية الأخوان و بلافاصله دنبالهء همان رشته است چنان كه سابق مذكور شد « 5 » . و هي هذه :\r\n« چون جماعت اعدا « 6 » هر تير مكيدت كه در جعبهء تزوير داشتند بيفكندند و از مدفونات و مودعات اموال موهوم ترشّحى پيدا نشد و آفريده‌اى از او « 7 » شكايتى نگفت و گناهى بر او ثابت نگشت ، از سيّئات افعال و اكاذيب اقوال خود ترسان بودند و از كرده و گفته هراسان و بدين سبب باز مفسدان خلوت‌نشينى آغاز كردند و بعد از فكر طويل بر آن قرار نهادند تا به مكاتبت و مراسلت ملوك مصر و شام عرض ما را آلوده كنند و مزاج ايلخانى را ازين رهگذر متغيّر سازند « 8 » . پس به جماعتى از ياران مقرّر و شهود مزوّر محتاج شدند و از اهل فساد تفتيش بسيار نمودند . بالاخره جمعى از مفسدان نصارى در آن تزوير با ايشان همدم شدند و دو سه تن از بىسر و پايان نيز به هوس اكتناز اموال وسوسهء ابليس قبول كردند . فىالجمله بر عقب مواكب ايلخانى تا خانقين برفتند و دستور كيدها كه با خود تعبيه كرده بودند عرض دادند به اميد آنكه هم محصّلان مال بحث اين\r\n\r\n\r\n","description":"","footnote":"\r\n( 1 ) - چوك زدن يعنى زانو خم كردن كه نزد مغول علامت نهايت تعظيم و احترام است : « ضربوا جوك و هو الخدمة عندهم و كيفيّته ان يبرك الرّجل منهم على احدى ركبتيه و يشير بمرفقه الى الأرض و هذه الخدمة عندهم غاية التّعظيم ( نهاية الأرب للنّويرى ج 26 نقله عنه كاترمر فى حواشى جامع التّواريخ ص 323 ) .\r\n( 2 ) - از زنهاى بسيار محبوب اباقا ( جامع التّواريخ نسخهء كتابخانهء ملّى پاريس  Suppl . Pers . 209  صفحه  b  296 .\r\n( 3 ) - برادر اباقا كه برادر ديگرش تكودار معروف به سلطان احمد بعد از جلوس ، او را به قتل رسانيد در سنهء 682 ( ايضا ، صفحه  a  318 ) .\r\n( 4 ) - تسلية الأخوان صفحه  b  229 .\r\n( 5 ) - چنان كه سابق گفتيم يك نسخه از اين رساله كه در ذيل جهانگشاى نسخهء ز نوشته شده است در كتابخانهء ملّى پاريس موجود است .  ( Suppl . pers . 206 ff . 1 b - 41 b )  .\r\n( 6 ) - يعنى مجد الملك و اعوان وى .\r\n( 7 ) - همين‌طور است در رسالهء مذكوره صفحه  a  3 به لفظ غايب ، و مقصود خود مصنّف است .\r\n( 8 ) - رسالهء مذكوره ، صفحه  b  3 .\r\n","page_name":" 42 ","page_number":44},
  {"content":"\r\n\r\nحال كنند تا چنان كه خواهند دروغها راست كنند و باطل را در لباس حقّ جلوه دهند « 1 » .\r\nايلخان چون به تفرّس شاهانه بشناخت كه سخنهاى ايشان كذب و افتراست از مقرّبان حضرت يكى را نامزد فرمود به استحضار من و آن جماعت كه از زبان ايشان روايت كرده بودند تا هم بحث و استكشاف آن در اردو رود ، چون جماعت اضداد در مصاحبت ايلچى به بغداد رسيدند انديشه كردند كه اگر من مطلق العنان باشم ديگرى به دانهء فريب ايشان به دام نيايد . بسيار جدّ نمودند و سعىها ساختند و وعدهء حكومت بغداد در ذهن اين ايلچى مقصور كردند تا با تزويرات ايشان يار شد و باز شيوهء تشديد و توكيل بر دست گرفتند و در اين نوبت خود قصد جانى بود و از مالى در دست چيزى نمانده بود كه به اتّفاق آن استدراك كارى در تصوّر آيد « 2 » . فىالجمله مدّت يك ماه در بغداد به وعدهء امروز و فردا ايلچيان را نگاه مىداشتند و اوباش و عوامّ النّاس را از هر گوشه‌اى بيرون مىكشيدند باشد كه احاديث زور را مسلسل كنند و شهود مفتريان مسجّل . چون از اين صنف مصنّفى نيافتند دو سه عرب را كه به اتّفاق شحنگان و امراى مغول به اسم پيكى به يكى از مشايخ عرب و امراى عرب به هر وقت فرستاده بوديم حاضر آوردند تا به تخويف و ترغيب اين جماعت را مصدّق اكاذيب خود كنند . و حقيقت حال آن بود كه در اوّل اين سال [ سنهء 680 
  ] به موت بندق‌دار « 3 » مخالفت ميان امراى مصرى ظاهر شده بود .\r\nسنقر اشقر با جمعى ديگر از امراء اتراك بحرى به يك‌سو زده و عيسى بن مهنّا امير اعراب شام و بيروت با او متّفق گرديده و الفىّ « 4 » كه امروز بر آن ديار مسلّط است در دمشق مستعدّ كارزار او شده . در اثناء اين خبر رسيد كه يك فوج از اتراك بحرى كه موج لشكر مصرى ايشان را به ساحل فرات انداخته بود به قرب عانه و حديثه رسيده‌اند . بر سبيل احتياط و استكشاف از بواطن نيّات ايشان كه پيوسته به مكر و خديعت بر امور بزرگ اقدام نموده بودند رسولى فرستاده بوديم و سنقر اشقر و امير عيسى را به ايلى و متابعت بندگى حضرت ترغيب نموده . چون انهزام ايشان از پيش الفى مقارن وصول رسول ما اتّفاق افتاده بود به غايت مبتهج و شاد شدند و امير عيسى در صحبت رسول برادر\r\n\r\n\r\n","description":"","footnote":"\r\n( 1 ) - ايضا ، صفحه  a  4 .\r\n( 2 ) - ايضا ، صفحه  b  5 .\r\n( 3 ) - يعنى الملك الظّاهر بيبرس رجوع كنيد به ص 34 حاشيهء 5 .\r\n( 4 ) - يعنى الملك المنصور سيف الدّين قلاوون الصّالحى المعروف بالألفىّ از سلاطين مصر معروف به مماليك بحريّه . و چون در ابتداى امر امير علاء الدّين آقسنقر او را به هزار دينار خريده بود لهذا معروف به ألفىّ شد . مدّت سلطنتش از رجب سنهء 678 ذىالقعده 689 يازده سال و چيزى بود ( نهاية الأرب للنّويرى ج 29 صفحه  b  105 -  a - b  145 ،  ( Arabe 1578  .\r\n","page_name":" 43 ","page_number":45},
  {"content":"\r\n\r\nخويش را به بغداد فرستاد . او را با ثقات و معتمدان به بندگى حضرت ايلخانى فرستاديم .\r\nدر حقّ سنقر اشقر و برادر عيسى نواخت بسيار فرمود و خلع و زر حواله بر بغداد نمود و بدين سعى و اجتهاد اين بندهء دولت را نيز به تحسين و انعام مخصوص گردانيد « 1 » . مقصود آنست كه جماعتى را كه بر سبيل رسالت به اتّفاق شحنگان و امراء لشكر نزديك آن جماعت فرستاده بوديم حتّى تلامذه و ركاب‌داران ايشان را حاضر كردند و سعىها كردند تا ايشان را با خود همداستان سازند . قضيّت معكوس گرديد و ايشان بر ضدّ اين احوال شهادت دادند و اكثر ايشان به ابتدا جماعت اعادى را فريفته و از ايشان بسيار درم و زر ستدند و بالأخره از ميانه به در رفتند « 2 » .\r\nفىالجمله چون هلال ذىالحجّه نمودار گشت « 3 » بر عقب نوّاب ايلخانى مصاحب ايلچيان مذكور به حضرت عاليه « 4 » روان گرديديم تا چون روز چهارشنبه بيستم ذىالحجّه سنهء ثمانين و ستّمائة از عقبهء اسدآباد درگذشتيم جمعى از خواصّ حضرت رسيدند و تقرير كردند كه دوشينه شب حضرت ايلخان بعد از وقوف بر تزوير حسّاد به موجب عرض حال كه خواصّ در هنگام خلوت گويند سيورغاميشى فرموده است و بخشايش ، و بستگان قيود جفاى زمانه را گشايش « 5 » . پيش از وصول به سور همدان ايلچيان را ديديم به تعجيل تمام به هر جانب حركت مىكردند و كسى را از باطن كار خبرى نه . تا به همدان رسيديم طامّهء كبرى واقع شده بود « 6 » و خلايق چون رمهء گوسفند در بيابان ضايع مانده .\r\nجماعت امرا در صحبت خواتين و پادشاهزادگان بعد از دو روز از واقعه ناگهان روان شدند تا به يك ميعاد به مراغه مجتمع گردند . بعضى از امرا به تحريض جماعت وشات فكرى ديگر سگاليدند و گفتند تخليهء فلانى بعد از جلوس سلطانى خانى از احتياط و حزم بعيد است . بدين سبب از راه به همدان بازگشتند و از توجّه در صحبت به اردو منع كردند تا هم در آن مقام جفت وحدت گشتم و همزانوى غربت « 7 » .\r\nو چون عزيزان و برادران دينى و اگر گويم اكثر فرقهء اسلاميان در اقطار رعونتى داشته\r\n\r\n\r\n","description":"","footnote":"\r\n( 1 ) - رسالهء مذكوره ، صفحه  a  6 .\r\n( 2 ) - ايضا ، صفحه  b  6 ، - از اين موضع تا صفحه  a  27 از رسالهء مذكوره يك جملهء معترضهء طويلى است در مناظرهء دل و عقل و صبر كه چون به كلّى از سوق حكايت خارج است آن را به تمامه حذف كرديم .\r\n( 3 ) - ايضا ، صفحه  a  27 .\r\n( 4 ) - يعنى اردوى اباقا خان كه آن‌وقت در همدان بود .\r\n( 5 ) - رسالهء مذكوره ، صفحه  b  28 .\r\n( 6 ) - يعنى اباقا خان وفات كرده بود در همدان در 20 ذىالحجّه سنهء 680 ( جامع التّواريخ نسخهء كتابخانهء ملّى پاريس  Suppl . pers . 209  ، صفحه  a  314 ) .\r\n( 7 ) - رسالهء مذكوره ، صفحه  a  29 .\r\n","page_name":" 44 ","page_number":46},
  {"content":"\r\n\r\nباشد حلقهء دعا به دست ادعونى گرفته بودند و گوش بر انجاز وعده استجب لكم . ناگاه ضربهء فتحت ابوابها غلغله در عالم افكند و مبشّران رسل در رسيدند « 1 » و مژدهء جلوس سلطان سلاطين عالم خان بن خان بنى آدم سلطان احمد « 2 » و فرمان خلاصى اين بنده بياوردند . و صورت حال آن بود كه چون خاطر همايون از راه آنكه پيشتر به سمع مبارك صورت واقعه رسيده بود و آن را پسنديده نداشته پس از آنكه تخت مملكت به مكان\r\n\r\n\r\n","description":"","footnote":"\r\n( 1 ) - ايضا ، صفحه  a  30 .\r\n( 2 ) - وى پسر هفتم هولاكو و برادر اباقاست و از 26 محرّم سنهء 681 الى 26 جمادى الأولى سنهء 683 سلطنت نمود . نام اصلى اين پادشاه تكودار است و معروف است به سلطان احمد . امّا ضبط تكودار : اين كلمه را در بسيارى از كتب تواريخ به خصوص تواريخ فارسى نكودار با نون نوشته‌اند ولى ظاهرا صواب تكودار با تاء مثنّاة فوقانيّه باشد و قرينهء بر صحّت اين ضبط آن است كه هيتون  ( Hayton )  نامى از شاهزادگان ارمنستان كه معاصر اباقا و پادشاهان بعد از او بوده و در ملازمت غازان خان مىزيسته و در لشكر او خدمت كرده و در غالب جنگ‌هاى او حاضر بوده است در حدود سنهء 705 هجرى كتابى در جغرافى و تاريخ ممالك مشرق عموما و مملكت مغول خصوصا تأليف نموده است موسوم به « گل تواريخ زمين مشرق »  ( des histoires de la Terre d'Orient La Fleur )  ، و اصل اين كتاب را مؤلّف به زبان فرانسه املا كرده است سپس اين امالى او به زبان لاتين ترجمه شده است . و متن فرانسوى و ترجمهء لاتينى اين كتاب مكرّر در اروپا به طبع رسيده است . بارى مقصود اين است كه نام اين پادشاه در اين كتاب مكرّر تنگودار  Tangodar  مسطور است با نسخه‌بدلهاى  Tangadar  و  Tangocdar  و  Tancgodar  و  Tagodar  و  Tagotar  و  Tangodor  و  Cangodar  ( رجوع كنيد به كتاب مذكور طبع پاريس به اهتمام آكادمى ادبيّات ، ص 185 ، 312 :\r\n Academie . des Inscriptions , Historiens Armeniens , Tome II , pp . 185 , 312 , Paris , 1906 . \r\nو چون در خطوط فرانسه و لاتين مانند خطوط عربى و فارسى حرف تاء به حرف نون تصحيف نمىشود و چون مؤلّف مزبور خود معاصر اين پادشاه بوده و نام او را از افواه رجال تلقّى نموده و از روى صحايف و كتب نقل نكرده تا احتمال سهو و تصحيف در آن رود پس قريب به يقين مىشود كه حرف اوّل نام اين پادشاه تاء مثنّاة فوقانيّه است نه نون . و قرينهء ديگر آنكه در جلد 25 از نهاية الأرب للنّويرى المتوفّى سنة 732 كه خود معاصر اين پادشاه بوده است نسخهء كتابخانهء ملّى پاريس  ( Arabe 1577 )  صفحه  b  37 -  a  39 كه نسخه‌اى قديم و معاصر يا قريب العصر با مصنّف است در ضمن سوق تاريخ وى هفت مرتبه در كمال وضوح و روشنى نام او را توكدار با تاء مثنّاة فوقانيّه نوشته است . و همچنين در جلد 23 از كتاب مسالك الأبصار فى اخبار ملوك الأمصار لشهاب الدّين احمد بن يحيى بن فضل اللّه الدّمشقىّ المتوفّى سنة 749 نسخهء كتابخانهء مزبوره  ( Arabe 2328 )  صفحه  b  121 كه آن نيز نسخه‌اى قديم و ظاهرا معاصر مصنّف است نام او را در كمال وضوح تكدار با تاء مثنّاة فوقانيّه نوشته است . امّا سبب تسميهء او به احمد در آن نيز قول مؤرّخين مختلف است . در تاريخ وصّاف ( طبع بمبئى ص 105 ) گويد : « قرار نهادند كه از برادران نكودار ( صح - تكودار ) خان گردد و سبب آنكه قلادهء اسلام را متقلّد بود او را سلطان احمد گفتند . » و قريب به همين مضمون است جامع التّواريخ و مسالك الأبصار . و ابن تغرى بردى در المنهل الصّافى نسخهء كتابخانهء ملّى پاريس ج 1  ( Arabe 2068 )  صفحه  a  144 گويد « كان اسمه اوّلا نوك‌دار ( صح - توكدار ) و سبب تسميته احمد هو انّ الفقراء الأحمديّة دخلوا به النّار بين يدى هولاكو فوهبه لهم و سمّاه احمد » .\r\n","page_name":" 45 ","page_number":47},
  {"content":"\r\n\r\nهمايون او آراسته شد بر منوال تفقّد سليمان هدهد را بىعرض حالى و تذكيرى يا استعمال تدبيرى به حال اين بنده كه بستهء قيود عناء ليالى و خستهء تير چرخ لاابالى است التفات نمود و ايلچيان را به استحضار او روان فرمود . ايلچيان به سرعت تمام از حدّ مراغه به همدان رسيدند و قيود روحانى و جسمانى برداشتند « 1 » . و روز شنبه پنجم صفر سنهء احدى و ثمانين و ستّمائة در صحبت ايشان متوجّه حضرت شديم و پنجم روز را به ارمينيّه به اردوى اشرف پيوستيم . و در خدمت اردوى همايون متوجّه الطاق « 2 » گرديديم و در آنجا قوريلتاى بزرگ منعقد گرديد « 3 » و ملوك اقطار و شاهزادگان و امرأ از جميع نواحى در آن مقام مجتمع شدند و مدّت نه شبانه روز به سور و سرور اشتغال داشتند « 4 » . پس از فراغت از جشنها به تدبير امور عظام شروع فرمود و پادشاهزادگان را به اطراف ممالك نامزد نمود و ولاة و عمّال به هر قطرى از اقطار تعيين كرد « 5 » . و چون برادرم - اطال اللّه بقاءه - به مزيّت عواطف خسروانى از اقران ممتاز بود بلادى را كه در تصرّف او بود چون خراسان و مازندران و عراق و ارّان و آذربايجان مفرد بر او مقرّر داشت و روم را به مشاركت سلاطين [ سلجوقى 
  ] . و ديار بكر و موصل و اربل را به فرزند [ وى 
  ] هارون داد . و كار بغداد بعد از نظام به حسب تواتر اخبار بىرونق مانده بود و خرابى به اعمال راه يافته .\r\nايلخان بىآنكه از جانب ما هر دو برادر التماسى رود يا از اركان دولت كسى تذكّرى كند به كرّات از ابتداى وقت تا در روزهاى جشن و جلوس مبارك بر زبان مىراند كه : « معاملهء آن طرف مهمل است ؛ فلان بنده را « 6 » زودتر باز بايد گردانيد تا استدراك احوال كند . » درين حال نيز نواخت بسيار مبذول داشت و آن مصالح را تفويض و به توجّه او « 7 » به تعجيل اشارت راند و به انواع خلعتها از چتر و سلاح خاصّ و غير آن مشرّف گردانيد « 8 » .\r\nدر اثناء اين حالات حديث اتلاف مالى كه [ مجد الملك و اعوان وى از علاء الدّين 
  ]\r\n\r\n\r\n","description":"","footnote":"\r\n( 1 ) - رسالهء مذكوره ، صفحه  a  31 .\r\n( 2 ) - درست معلوم نشد كه الاطاق ( الطاق ، الاتاق ، الاتاغ ، الداق ، إله داغ ، برحسب اختلاف تعبير مؤرّخين ) كه ييلاق پادشاهان مغول ايران بوده على التّحقيق در چه نقطه‌اى واقع بوده است . همين‌قدر از قرائن معلوم است كه الاتاق شهرى يا مرغزارى بوده است در شمال آذربايجان و جنوب قفقاز و شرق ارمنستان حاليّه ، و اگر كسى در جامع التّواريخ تتبّعى دقيق نمايد شايد بتواند موقع محقّق اين مقام را تعيين كند .\r\n( 3 ) - رسالهء مذكوره ، صفحه  b  31 .\r\n( 4 ) - ايضا ، صفحه  b  32 .\r\n( 5 ) - ايضا ، صفحه  b  34 .\r\n( 6 ) - يعنى عطا ملك مصنّف كتاب را .\r\n( 7 ) - همين‌طور است در رسالهء مذكوره صفحه  a  35 به لفظ غايب و مقصود خود مصنّف است .\r\n( 8 ) - ايضا ، صفحه  a  35 .\r\n","page_name":" 46 ","page_number":48},
  {"content":"\r\n\r\nگرفته بودند و خود تصرّف نموده به خزانه نرسانيده به موقف عرض ايلخانى تقرير افتاد .\r\nبه عاجل الحال به ردّ اموال يرليغ نفاذ يافت « 1 » و فرمان شد تا امراى بزرگ [ سونجاق و اوروق « 2 » 
  ] يارغوى آن بدارند « 3 » . به حبس آن جماعت اشارت كردند و بر امتعه و اقمشهء آن اشقيا ختم نهادند و شروع در بحث و تفتيش نمودند . و بعد از آن به دو سه روز خيمه‌اى نصب كردند و مسروقات قماشات از جواهر و ثياب و ذهبيّات و فضّيّات بدان خيمه نقل نمودند . چون به حضور ايلخان از كيفيّت اصل آن پرسيدند زبان آن شقىّ [ يعنى مجد الملك 
  ] را قوّت حركت جواب نماند و مجال انكار نداشت . چون اعتراف خصم شاهد كار گشت ايلخان سيورغاميشى فرمود و به ردّ قماشات اشارت كرد . عرضه افتاد كه : « هرچه يافته‌ايم از اوّل تا آخر همه از مبارّ و صدقات ايلخانى بوده است و آنچه اكنون حاصل شد هم از يمن فرّ دولت روزافزون است . و در اين قوريلتاى همايون به رسم نثار تمكينى نبود ، اين‌قدر هرچند پر زشت و خوار است خزانه‌داران بر بندگان ديگر به تفريق كنند « 4 » . » [ و اشارت كرد تا تمامت را تاراج دادند 
  ] « 5 » .\r\nچون امرا از اين كار فارغ شدند ادراج « 6 » تعاويذ و رقى را كه در ميان اقمشه در كيسهء كمر او يافته بودند بعضى از آن بر كاغذ به خطوط زرد و سرخ و بعضى بر پوست پيشانى شير نوشته به لغت عبرى و غير آن . و به نزديك مغول آن شيوه به غايت هايل باشد و اى بسا خلق كه به امثال چنين امور هلاك شدند . آن حال را در بحث انداختند . چون مجال\r\n\r\n\r\n","description":"","footnote":"\r\n( 1 ) - ايضا ، ص  b  36 .\r\n( 2 ) - جامع التّواريخ نسخهء كتابخانهء ملّى پاريس  ( Suppl . pers . 209 )  صفحه  b  316 .\r\n( 3 ) - در جامع التّواريخ كيفيّت مغضوب شدن مجد الملك را اين‌طور تقرير مىكند : « [ سلطان احمد 
  ] ايلچيان به همدان فرستاد تا صاحب علاء الدّين كه محبوس بود و مجد الملك را حاضر گردانيدند و مربّى مجد الملك پيش احمد يسوبوقا پسر الياجو آقا بود و همان وحشت قديم با خواجه شمس الدّين آغاز نهاد و نزديك بود كه ديگر بار اشراف ممالك به وى حواله رود . صاحب شمس الدّين به ارمنى خاتون [ زوجهء سلطان احمد 
  ] التجا نمود و به تربيت او برقرار سابق معتبر تمام شد و جمعى را برانگيخت تا غمز مجد الملك مىكردند و از وى به راست و دروغ نقل‌ها مىكردند . مجد الملك در اثناء آن حال به خدمت شهزاده ارغون پيغام فرستاد كه من اينجو [ يعنى غلام و بنده 
  ] توام و صاحب ديوان پدرت را زهر داد و بكشت و چون مىداند كه من بر آن حال وقوف يافته‌ام قصد جان من مىكند ، اگر حادثه‌اى افتد شاهزاده واقف باشد كه بدين سبب است .\r\nبرادرزادهء مجد الملك سعد الدّين لقب بر آن حال مطّلع بود و در آن روزها به واسطهء آنكه مجد الملك او را از خزانه‌دارى خود جهت ظهور خيانتى معزول گردانيده بود رنجيده در هر گوشه مىگرديد . طايفهء اصحاب صاحب او را بفريفتند و به خدمت صاحب بردند . او را به استيفاء عراق وعده داد و فى الحال دلدارىها كرد تا بيامد و تقرير كرد كه مجد الملك را دل با شاهزاده ارغون يكى است و ايلچى به بندگى او فرستاد . . . فرمان شد تا امراى بزرگ سونجاق و اوروق يارغوى مجد الملك بپرسند الخ » ( جامع التّواريخ ايضا ، صفحه  b  316 ) .\r\n( 4 ) - رسالهء مذكور ، صفحه  a  37 .\r\n( 5 ) - جامع التّواريخ ، ايضا .\r\n( 6 ) - جمع درج .\r\n","page_name":" 47 ","page_number":49},
  {"content":"\r\n\r\nعذر بر او تنگ شد بخشيان « 1 » توينى ( ظ - توينى « 2 » ) و جماعت قامان « 3 » اشارت كردند تا هر تعويذ و رقيه كه يافته بودند در آب آغاشتند . آنگه آب آن بيفشردند تا عصارهء آن را درآشامد تا شرّ سحر به او لاحق گردد . از شرب آن امتناع نمود . آن امتناع خود دفع شرّ او را دوائى نافع بود و بىتدبير خصمان تقديرى موافق و ناجع . و بدان سبب به نزديك مغولان محقّق شد كه سحر بوده است . چون حديث سحر بر او درست شد فرمان شد كه او را به خصمان سپارند تا او را به ياسا رسانند « 4 » .\r\nچون خبر تسليم او در ميان لشكر مستفيض شد افواج مغول از كبار و صغار و اقوام ديگر از چند فرسنگ قوم قوم مىرسيدند دم به دم متعاقب برسان تشنه به آب و بيمار بر عافيت به خون او تشنه با هريك تيغى افراخته و آذرى افروخته . از روى مجاملت و مدارائى كه پيوسته بر طبيعت غالب بود عزم جزم كرده بودم كه جرم او را به تجاوز مكافات كنم . نفس امّاره دل را گفت : « معلوم است كه عموم خلايق اين اقليم را از وجود اين شرير چه مايه ضرر و فساد است ، توقّف و فكر چندين در كار او نه در خور است . از ياران مشفق بشنو و فرصت از دست مده و به زارى و عجز او فريفته مباش . او همان است كه در زمان گذشته در غرقاب هلاكت افتاده بود . به همين عجز و جزع نمودن تو و برادرت بر او رحم آورديد و او را خلاص داديد و امروز از آن تاريخ بيست و اند سال است تا مشمول انعام و شفقت شما بوده است و به مقدار خدشهء شوكى از شما آزارى نديد و مكافات . اين بود كه مشاهده افتاد و كرد آنچه كرد . جز فساد از او چه توقّع توان داشت ع : من جرّب المجرّب حلّت به النّدامه « 5 » . » اين معنى با دل نهانى مىگفت و بزرگان مشفق نيز از تكرار امثال اين نصايح كه گفته بودند و در دل اثر نكرده به خشم به يكسو نشسته و بيگانگان نيز تير ملام روان كرده و غلبهء بسيار از مغول و طوايف مختلف منتظر آنكه به كدام دم از دم او دواى غصّه سازند بلكه برادران و خويشان او از اين تراخى كه مىافتاد مشوّش بودند و مىگفتند فى التّأخير آفات « 6 » . و همچنان دل متردّد بود و طبيعت اصلى به عفو و صفح او مايل و زبان خلايق به تعجيل در دفع شرّ او قايل . عاقبت كار چون\r\n\r\n\r\n","description":"","footnote":"\r\n( 1 ) - بخشى به لغت مغولى به معنى كشيش و رئيس مذهبى بت‌پرستان يعنى پيروان بودا است ( رجوع كنيد به حاشيهء مفصّل كاترمر بر جامع التّواريخ طبع خود او ص 184 - 199 ) .\r\n( 2 ) - رجوع كنيد به ص 117 و 152 از جهانگشاى متن مطبوع حاضر .\r\n( 3 ) - رجوع كنيد به ص 151 از جهانگشاى متن حاضر .\r\n( 4 ) - رسالهء مذكوره ، صفحه  b  37 .\r\n( 5 ) - رسالهء مذكوره ، صفحه  a  38 .\r\n( 6 ) - ايضا ، صفحه  b  38 .\r\n","page_name":" 48 ","page_number":50},
  {"content":"\r\n\r\nشب از نيمه گذشت و منتظران غزا تعجيل مىنمودند و اصحاب عزا يعنى خويشان او بيشتر از ايشان مبالغت مىكردند دو سه مغول را در خرگاه فرستادند و گفتند : « حكم و فرمان چنان است كه امشب اين شخص را محافظت كنيم تا فردا باز سخن او بپرسند . » و چون با آن مغولان به هيچ‌وقت معرفتى اتّفاق نيفتاده بود آن حديث را همه حاضران باور داشتند . و آنگاه در توبيخ و خصومت بگشادند و انصاف آنكه در دل نيز سخن مؤثّر آمد و بر تأخّر آن ندامت روى نمود و دل نشانهء تير ملامت آمد . چون او را بيرون بردند ناگاه نعرهء مغولان و تكبير مسلمانان برآمد . هركس كه ايستاده بود از سوار و پياده بر طعن و ضرب مبادرت مىنمود چنان كه از مسابقت به قتل او چند كس را جراحت رسيد و بر منوال عيد كه بر سر جزور خصومت باشد بر سر او منازعت بسيار نمودند . و طوايف مختلف كه در آن شب جمع آمده بودند تا صباح با نعره و صياح بودند و اعضا و اعصاب او را بر آتش سوزان مىنهادند و بريان كرده مىخوردند « 1 » . پس از آن او را عضو عضو كرده به هر قطرى از اقطار عضوى از اعضاى او را فرستادند . سر او را به بغداد [ و دست او را به عراق و پاى او را به فارس « 2 » 
  ] و شخصى زبان او را به صد دينار از سردار بخريد و به تبريز برد و يكى از اهل عصر اين دوبيتى بگفت :\r\n روزى دو سه سر دفتر تزوير شدى * جويندهء مال و ملك و توفير شدى\r\nاعضاى تو هر يكى گرفت اقليمى * فىالجمله به يك هفته جهانگير شدى « 3 » \r\nو چون وى در مقام الاطاق « 4 » هلاك گشت اعوان او را از نصارى و غيرهم روزها بود تا به بغداد روان كرده بودند . چون از دروازهء بغداد در رفته‌اند انصار و مهاجران بغداد رجم ايشان كردند و به زخم كارد و شمشير تمامت را به قتل رسانيدند و در بازار هيمه جمع كردند و آتشى افروختند و اعضاى ايشان بسوختند « 5 » . »\r\nاين بود خلاصهء رسالهء مذكوره و آخرين واقعه‌اى كه در اين رساله اشاره بدان شده است قتل مجد الملك است كه به تصريح جامع التّواريخ « 6 » در روز چهارشنبه هشتم جمادى الأولى سنهء احدى و ثمانين و ستّمائة واقع شد و چون وفات علاء الدّين در چهارم ذىالحجّهء همان سال بوده است پس معلوم مىشود اين رساله را علاء الدّين قريب شش ماه قبل از وفات خود تأليف نموده است .\r\n\r\n\r\n","description":"","footnote":"\r\n( 1 ) - ايضا ، صفحه  a  39 .\r\n( 2 ) - وصّاف طبع بمبئى ص 109 .\r\n( 3 ) - رسالهء مذكوره ، صفحه  b  39 .\r\n( 4 ) - رجوع كنيد به ص 46 .\r\n( 5 ) - رسالهء مذكوره ، صفحه  a  40 .\r\n( 6 ) - نسخهء كتابخانهء ملّى پاريس  Suppl . pers . 209  صفحه  b  316 .\r\n","page_name":" 49 ","page_number":51},
  {"content":"\r\n\r\nامّا كيفيّت وفات مصنّف چنان بود كه پس از جلوس تكودار بن هولاكو معروف به سلطان احمد ما بين وى و برادرزاده‌اش ارغون بن اباقا بن هولاكو اختلافى سخت پديد آمد و ارغون را داعيهء سلطنت در دماغ پيدا شد و چون شمس الدّين جوينى و برادرش علاء الدّين از اخصّ خواصّ سلطان احمد و مدبّر مملكت وى بودند ارغون را دل با ايشان به غايت بد بود . و نيز چون اكثر طوايف وفات اباقا را به صاحب شمس الدّين نسبت مىدادند و مىگفتند كه وى اباقا را مسموم نموده است « 1 » اين نيز مزيد بر علّت شده بود .\r\nفىالجمله در شهور سنهء 681 كه ارغون به عزم قشلاق از خراسان « 2 » به جانب بغداد متوجّه گشت چون به بغداد رسيد گفت بقايائى كه بر علاء الدّين است و در زمان پدرم بوده طلب مىدارم . متعلّقان علاء الدّين را بگرفت و مؤاخذه و مطالبه مىنمود و نجم الدّين اصفر « 3 » را كه نايب و پيشكار علاء الدّين بود در بغداد و به تازگى وفات كرده بود فرمان داد تا از خاك بيرون آوردند و در راه بينداختند . چون آن خبر به علاء الدّين رسيد به غايت متغيّر و متألّم شد و صداعى بر وى طارى گشت و بدان علّت وفات يافت « 4 » در چهارم ذىالحجّه سنهء احدى و ثمانين و ستّمائة « 5 » در مغان « 6 » . و نعش او را به تبريز آورده\r\n\r\n\r\n","description":"","footnote":"\r\n( 1 ) - وصّاف ص 119 ، و نهاية الأرب للنّويرى ج 25 صفحه 37 از نسخهء كتابخانهء مذكوره  ( Arabe 1577 )  .\r\n( 2 ) - جامع التّواريخ نسخهء ايضا  ( Suppl . pers . 209 )  صفحه  b  316 س 18 .\r\n( 3 ) - جامع التّواريخ نسخهء مذكوره صفحه  a  317 : اصغر ، - متن مطابق نسخهء ديگر از همان كتاب است يعنى  Suppl . pers . 1113 , f , 199 b  .\r\n( 4 ) - ذهبى در تاريخ الإسلام نقلا عن ابن الغوطى گويد كه علاء الدّين از اسب افتاد و بدان صدمه هلاك شد ( نسخه موزهء بريطانيّه  ( Or . 1540 f , 6 b  .\r\n( 5 ) - جامع التّواريخ ، نسخهء كتابخانهء ملّى پاريس  Suppl . pers . 209  صفحه  a  317 . اين اصحّ اقوال است در تاريخ وفات علاء الدّين و مطابق است در روز و ماه و سال با وصّاف طبع بمبئى ص 119 ، و تاريخ الإسلام للذّهبى نقلا عن ابن الغوطى مؤرّخ مخصوص علاء الدّين دو نسخهء موزهء بريطانيّه  Or . 53 , Or . 1540 , f . 7 a , f . 21 b  و در ماه و سال با تاريخ گزيده طبع ادوارد برون ص 586 ، و در سال فقط با المنهل الصّافى لابن تغرى بردى ج 4 از نسخهء كتابخانهء ملّى پاريس  Arabe 2071  صفحه  a  108 . ولى نويرى در نهاية الأرب ج 25 صفحه  b  37 از نسخهء ايضا  Arabe 1577  و مقريزى در كتاب السّلوك صفحه  214 b  از نسخهء ايضا  Arabe 1726  و ابن شاكر كتبى در ذيل ابن خلّكان طبع بولاق ج 2 ص 45 و ابو الفدا در تاريخ خود در حوادث سنهء ثمانين و ستّمائة وفات علاء الدّين را در سنهء 680 نوشته‌اند . و فضل اللّه بن ابى الفخر صقاعى در ذيل ديگر ابن خلّكان صفحه  a  43 از نسخهء ايضا  Arabe 2061  و حاجى خليفه در تحت « جهان‌گشا » وفات او را در سنهء 683 نوشته‌اند . و صواب همان قول متن است كه مطابق اقوال مؤرّخين معاصر مصنّف است .\r\n( 6 ) - ابن العبرى در تاريخ سريانى  ( Chronicon syriacum )  به قتل كاترمر از او در « كنوز مشرقيّه » ص 231 ، - و به قول وصّاف ص 119 در ارّان وفات يافت و ظاهرا اختلاف لفظى است .\r\n","page_name":" 50 ","page_number":52},
  {"content":"\r\n\r\nدر مقبرهء چرنداب دفن نمودند « 1 » . و سلطان احمد خواجه هارون بن شمس الدّين برادرزادهء وى را به جاى او به حكومت بغداد فرستاد « 2 » .\r\nتتمّهء سرگذشت اين خانواده را از قتل شمس الدّين جوينى بعد از جلوس ارغون و قتل ساير اعضاى اين خانواده و استيصال ايشان بالتّمام چون از ما نحن فيه خارج است از ذكر آن در اين ديباچه صرف‌نظر نموده فقط در ضمن فصل آتى اشاره‌اى اجمالى بدان مىكنيم و براى تفصيل وقايع خوانندگان را به كتب مبسوطهء تاريخ حوالت مىنمائيم .\r\n\r\nشمّه‌اى از احوال خانوادهء مصنّف به طريق اجمال\r\nبرادر مصنّف شمس الدّين محمّد جوينى ، در اواخر عهد هولاكو و در تمام سلطنت دو پسرش اباقا و تكودار معروف به سلطان احمد يعنى قريب بيست و دو سال ( سنهء 661 - 683 ) وزير اعظم و شخص اوّل مملكت بود و زمام حلّ و عقد جميع ممالك واقعه در غربى جيحون كه در تصرّف اعقاب تولى بود يعنى ايران و روم و قسمتى از هند و شام به دست او بود . و جز پادشاه هيچ دستى بالاى دست او نه و ثروت او به جائى رسيد كه روزى يك تومان ( يعنى ده هزار دينار ) حاصل املاك او بودى « 3 » . و ترجمهء حال و حكايات جود و كرم و هنرپرورى و شعر دوستى وى در كتب مبسوطهء تاريخ مشروحا مسطور است و اينجا موضع تفصيل آن نيست . و بالأخره پس از يك عمر سعادت و عزّت در چهارم شعبان سنهء ششصد و هشتاد و سه در نزديكى اهر ( در قراجه‌داغ حاليّهء آذربايجان ) به فرمان ارغون بن اباقا بن هولاكو به قتل رسيد « 4 » . و چهار پسر او يحيى و فرج اللّه و مسعود و اتابك را نيز پس از اندك مدّتى بر عقب پدر فرستادند « 5 » . و نوادهء او على پسر خواجه بهاء الدّين بن شمس الدّين را در سنهء 688 در كاشان به قتل رسانيدند و مدفن او زيارتگاهى معتبر شد « 6 » . و برادر اين علىّ - محمود - از خوف به علّت خفقان مبتلى گشت و در آخر عهد كيخاتو وفات يافت « 7 » . و منصور پسر علاء الدّين عطا ملك را در\r\n\r\n\r\n","description":"","footnote":"\r\n( 1 ) - وصّاف ص 142 - 143 .\r\n( 2 ) - جامع التّواريخ نسخهء مذكوره ، صفحه 317 ، و ابو الفدا در حوادث سنهء 680 و غيرهما .\r\n( 3 ) - تاريخ گزيده طبع ادوارد برون ص 584 .\r\n( 4 ) - جامع التّواريخ ايضا ، صفحه  b  324 ، و تاريخ وصّاف ص 140 - 143 و تاريخ گزيده طبع ادوارد برون ص 586 .\r\n( 5 ) - وصّاف ص 142 .\r\n( 6 ) - جامع التّواريخ ايضا ، صفحه  a  326 .\r\n( 7 ) - ايضا .\r\n","page_name":" 51 ","page_number":53},
  {"content":"\r\n\r\nهمين سال از حلّه بياوردند و بر سر جسر بغداد شهيد كردند « 1 » . و از فرزندان صاحب شمس الدّين فقط زكريّا كه در آبخاز بود از آن ورطه خلاص يافت و باقى تمامت هلاك شدند « 2 » . و در شهور سنهء 692 كه صاحب تاريخ وصّاف به تبريز رسيده مقابر شمس الدّين و برادرش علاء الدّين عطا ملك و هفت پسران ايشان را در چرنداب تبريز زيارت كرده است و اشعار مؤثّرى را كه يكى از فضلاى عصر در مرثيهء ايشان سروده و مطلع آن اينست :\r\n يا جرنداب من مقابر تبري * ز سقاك الحيا الملثّ الهامى \r\nدر تاريخ خود ذكر كرده است « 3 » .\r\nشرف الدّين هارون پسر ديگر شمس الدّين جوينى مذكور يكى از افاضل عصر خود به شمار مىآمد و همواره مجلس وى مجمع علما و فضلاى هر فنّ بود . وى رابعه بنت وليعهد ابو العبّاس احمد بن المستعصم باللّه آخرين خليفهء عبّاسى معروف به سيّدهء نبويّه را در حبالهء نكاح خود آورد و صدهزار دينار زر سرخ صداق وى كرد و او را از اين سيّده چندين فرزند آمد كه ايشان را به اسماء خلفاء موسوم گردانيد چون : عبد اللّه ملقّب به مأمون و احمد ملقّب به امين و زبيده . و بالأخره او را نيز به سعايت خواجه فخر الدّين مستوفى قزوينى عم‌ّزادهء حمد اللّه مستوفى صاحب تاريخ گزيده « 4 » در ماه جمادى الآخرة سنهء ششصد و هشتاد و پنج به فرمان ارغون بن اباقا به قتل رسانيدند و از اتّفاق زوجهء وى سيّدهء نبويّه نيز در همان روز وفات نمود بدون اينكه هيچ‌يك از ايشان را از مرگ ديگرى اطّلاعى باشد « 5 » .\r\nخواجه بهاء الدّين محمّد پسر ديگر شمس الدّين جوينى در عهد اباقا حاكم اصفهان و معظم ولايات عراق عجم بود و در سنهء 678 در حيات پدر به اجل طبيعى وفات نمود .\r\n\r\n\r\n","description":"","footnote":"\r\n( 1 ) - ايضا ، صفحه  b  325 .\r\n( 2 ) - ايضا ، صفحه  a  326 .\r\n( 3 ) - تاريخ وصّاف ص 142 - 143 .\r\n( 4 ) - تاريخ گزيده طبع ادوارد برون ص 485 ، 587 .\r\n( 5 ) - وصّاف طبع بمبئى ص 60 - 65 ، و المنهل الصّافى لابن تغرى بردى و هذا نصّه : « رابعة بنت ولىّ العهد ابى العبّاس احمد بن المستعصم باللّه امير المؤمنين و تعرف بالسّيّدة النّبويّة زوجة الصّاحب الملك هارون بن الصّاحب شمس الدّين محمّد بن محمّد الجوينى و امّ اولاده المأمون عبد اللّه و الأمين احمد و زبيدة ، و كان صداقها على زوجها هارون المذكور مائة الف دينار كصداق خديجة السّلجوقيّة على الخليفة القائم بامر اللّه و كذلك المكتفى زوّج ابنته زبيدة بالسّلطان مسعود بن محمّد بن ملكشاه السّلجوقى على صداق مائة الف دينار ، و ماتت صاحبة التّرجمة ببغداد سنة خمس و ثمانين و ستّمائة فى جمادى الآخرة و فى التّاريخ المذكور ايضا قتل زوجها هارون المذكور فلم يعلم احد منهما بموت الآخر » ( المنهل الصّافى ج 3 از نسخهء كتابخانهء ملّى پاريس  Arabe 2070  صفحه  b  77 -  a  78 ) .\r\n","page_name":" 52 ","page_number":54},
  {"content":"\r\n\r\nوى به صرامت و سطوت و قلّت عفو و كثرت سفك دماء موصوف بود و ترجمهء حال او مشروحا در وصّاف مذكور است « 1 » .\r\nيكى از دختران علاء الدّين عطا ملك در سنهء 671 در حبالهء نكاح امام جليل صوفى زاهد شيخ صدر الدّين ابو المجامع ابراهيم بن شيخ سعد الدّين محمّد بن المؤيّد بن ابى بكر بن محمّد بن حمّويه الجوينى الشّافعى درآمد و صداق وى پنج هزار دينار زر سرخ بود . و اين شيخ صدر الدّين حمّويه هموست كه غازان خان بن ارغون بن اباقا بن هولاكو به مساعدت امير نوروز در سنهء 694 به دست وى اسلام آورد و به تبعيّت او تمام امرا و لشكريان مغول قريب صدهزار نفر اسلام آوردند « 2 » . و از آن روز به بعد مذهب پادشاهان مغول ايران از بت‌پرستى به اسلام مبدّل گرديد . شيخ صدر الدّين مذكور در دولت غازان به غايت محترم بود و در سنهء 722 وفات نمود . خواجه همام تبريزى را در حقّ وى مدايح غرّاست « 3 » .\r\n\r\n\r\n","description":"","footnote":"\r\n( 1 ) - وصّاف ص 60 - 66 .\r\n( 2 ) - جامع التّواريخ صفحه  b  352 -  a  354 .\r\n( 3 ) - ترجمهء حال شيخ صدر الدّين حمّويهء مذكور در جلد اوّل از المنهل الصّافى لابن تغرى بردى در تحت « ابراهيم بن محمّد » مسطور است و مندرجات متن ملخّص از آن كتاب است و آل حمّويه از قديم الأيّام در جوين نيشابور مشهور بوده‌اند و غالبا مسند مشيخت صوفيّه در خانوادهء ايشان بوده است . جدّ اعلاى ايشان ابو عبد اللّه محمّد بن حمّويه الجوينى الصّوفى از كبار مشايخ طريقت بود و در سنهء 530 به نشابور وفات يافت و در جوين مدفون شد ( ابن الأثير در حوادث همين سنه و تاج العروس در ح م م ) . و پدر صاحب ترجمه شيخ سعد الدّين حمّويه نيز از مشاهير مشايخ صوفيّه و از اجلّهء اصحاب شيخ نجم الدّين كبرى بود و در سنهء 650 وفات يافت و ترجمهء حال او مفصّلا در نفحات الأنس جامى مسطور است . و شيخ سعد الدّين حمّويه به كسر نون الدّين بايد خواند به اضافهء به حمّويه كه جدّ اعلاى ايشان است به رسم زبان پارسى در اضافهء نام شخص به نام پدر يا جدّ وى بدون اقحام لفظ « ابن » چون رستم زال و سعد وقّاص و عمر خطّاب و عمرو عاص و صاحب عبّاد و محمود سبكتكين و غير ذلك . و حمّويه به فتح حاء مهمله و ضمّ ميم مشدّده و واو ساكنه و ياء مثنّاة تحتانيّهء مفتوحه و در آخر هاء است كذا ضبط بالقلم فى نسخه من المشتبه للذّهبى مقروءة على المصنّف نفسه محفوظة فى المكتبة الأهليّة بباريس  Arabe 2075  صفحه 84 ، و نصّه : « و بنو حمّويه الجوينى نالوا المشيخة و الأمرة » . و در قاموس بعد از ضبط حمّويه بر وزن شبّويه گويد : « و بنو حمّويه الجوينى مشيخة » . و در جامع التّواريخ نسخهء مذكوره صفحه 353 در فصل اسلام غازان اين كلمه حمّويئى مسطور است به تشديد ميم و الحاق ياء نسبت در آخر به جاى هاء يعنى منسوب به حمّويه يعنى از اولاد حمّويه . و احسن وجوه و ابعد از التباس كتابت اين كلمه است به همان هيئت اصلى بدون الحاق ياء نسبت يعنى حمّويه نه حمّويئى يا حمّوى تا تصحيف به « حموىّ » به تحريك منسوب به حماة شهر معروف شام نشود چنان كه بسيارى را شنيده‌ام كه هميشه عارف مشهور پدر صاحب ترجمه را « شيخ سعد الدّين حموىّ » به تحريك مىخوانند و آن سهو واضح است چه اين خانواده چنان كه گفتيم از اهل جوين نيشابور و از اشهر بيوتات قديمهء آن ناحيه بوده‌اند و ابدا ربطى و مناسبتى با حماة شام ندارند .\r\n","page_name":" 53 ","page_number":55},
  {"content":"\r\n\r\n\r\nبعضى از علما و شعرا كه از مخصوصين اين خانواده بوده‌اند\r\nاين خانواده در دولت مغول مانند آل برمك در عصر خلفا همه اهل فضل و ادب و ارباب جود و كرم و هنرپرور و علم دوست بودند و مجالس ايشان ميعادگاه علما و فضلا و شعرا و آستانهء ايشان محطّ رحال و مهبط آمال بود و بالأخره همه نيز مانند آل برمك يك‌بارگى مقتول و منكوب گشتند و خانمان ايشان از بيخ برافكنده شد و آثار ايشان به كلّى محو گرديد . ذهبى در تاريخ الإسلام گويد هركس كتابى به نام ايشان تأليف مىكرد او را نقدا هزار دينار زر سرخ جايزه مىدادند . و گويد نوبتى اباقا خان به بغداد آمد . اين دو برادر براى تشريفات پذيرائى وى جشن‌هاى عظيم گرفتند و جايزه‌هائى كه در آن موقع به مردم بخشيدند شمرده شد ؛ بيشتر از هزار جايزه بود . لاجرم علما و فضلا از هر جنس و مشرب و از هر طريقه و مذهب پيرامون ايشان گرد آمدند و به نام ايشان تأليفات مفيد پرداختند و شعراى نامدار مدايح ايشان را در دفتر ايّام مخلّد ساختند و ما به اشاره به نام چند تن از مشاهير ايشان اكتفا مىكنيم :\r\nاز جمله امام علّامه استاد البشر خواجه نصير الدّين محمد بن محمّد بن الحسن الطّوسى المتوفّى سنة 672 است كه رسالهء معروف « اوصاف الأشراف » را به فارسى در سير اوليا و روش سالكين به نام شمس الدّين محمّد جوينى ساخته و كتاب « ترجمهء ثمرهء بطلميوس « 1 » » را به فارسى در نجوم به نام پسرش خواجه بهاء الدّين محمّد حاكم اصفهان و عراق عجم موشّح نموده است چنان كه در ديباچهء هر دو كتاب صريحا مسطور است .\r\nو ديگر استاد فاضل صفىّ الدّين عبد المؤمن بن يوسف بن فاخر الأرموىّ كه در حسن خطّ و موسيقى از نوابع عصر و از اشهر مشاهير دهر بود . در حسن خطّ وى در عداد خطّاطين بزرگ مانند ابن مقله و ياقوت و غيرهما معدود است و در موسيقى خود ضرب المثل و استاد اساتيد عصر و صاحب تصانيف مشهوره است . ابن تغرى بردى گويد بعد از اسحاق بن ابراهيم موصلى نديم هارون الرّشيد هيچ‌كس در اين صنعت به پايهء وى نرسيده است . صفىّ الدّين مذكور كاتب كتابخانهء المستعصم باللّه و مغنّى و نديم او بود و سالى پنج هزار دينار مرسوم وى از ديوان مقرّر بود و بعد از فتح بغداد به خدمت هولاكو رفت و در حضور وى بربط نواخت . هولاكو مرسوم او را مضاعف نمود و ده هزار\r\n\r\n\r\n","description":"","footnote":"\r\n( 1 ) - تأليف اين كتاب در نهم جمادى الأولى سنهء سبعين و ستّمائة تمام شده است و يك نسخهء از اين كتاب كه در ربيع الأوّل سنهء 671 يعنى يك سال بعد از تأليف آن نوشته شده است در كتابخانهء ملّى پاريس موجود است  ( Arabe 4731 , ff . 1 - 61 b ) \r\n","page_name":" 54 ","page_number":56},
  {"content":"\r\n\r\nدينار از عايدات بغداد به طريق ادرار سنوى او را مقرّر فرمود . پس از آن از خواصّ بستگان و ندماء علاء الدّين عطا ملك و برادرش شمس الدّين جوينى گرديد و ايشان ديوان انشاء بغداد را به وى محوّل نمودند ولى بعد از استيصال خانوادهء صاحب ديوانيان سعادت صفىّ الدّين رخت بربست و كارش به منتهى درجهء فقر و فاقه رسيد تا جائى كه بالأخره براى سيصد دينار دين كه از عهدهء اداء آن عاجز بود به حكم قاضى محبوس گرديد و در همان حبس وفات يافت در 28 صفر سنهء 693 . صفىّ الدّين مذكور به غايت مسرف و مبذّر بود و در صرف اموال در ملاذّ و ضيافات مبالغه مىنمود مثلا فقط قيمت فواكه و مشمومات در مجالس ضيافت وى كمتر از چهار هزار درهم نبود « 1 » . بارى استاد مذكور رسالهء شرفيّه « 2 » را در موسيقى كه اكنون نسخ متعدّده از آن موجود است به نام شرف الدّين هارون پسر خواجه شمس الدّين جوينى ساخته است .\r\nو ديگر امام علّامه كمال الدّين ميثم بن علىّ بن ميثم البحرانى المتوفّى سنة 679 كتاب معروف شرح نهج البلاغه را به نام علاء الدّين عطا ملك صاحب ترجمه تأليف نموده است « 3 » .\r\nو ديگر استاد فاضل قاضى نظام الدّين اصفهانى كتاب « شرف ايوان البيان فى شرف بيت صاحب الدّيوان « 4 » » را در مدايح اين خانواده ساخته است و اين كتاب مجموعه‌ايست مشتمل بر قصايد و اشعارى كه مؤلّف در مدح صاحب ديوان شمس الدّين محمّد جوينى و برادرش علاء الدّين عطا ملك جوينى و پدر ايشان بهاء الدّين محمّد ساخته است و گاهگاه اشعار خود ممدوحين نيز در آن مندرج است .\r\n\r\n\r\n","description":"","footnote":"\r\n( 1 ) - ترجمهء حال صفىّ الدّين مذكور در فوات الوفيات لابن شاكر الكتبى طبع بولاق ج 2 ص 18 - 19 و در المنهل الصّافى لابن تغرى بردى ج 4 در حرف عين مفصّلا مسطور است ، رجوع كنيد نيز به وصّاف طبع بمبئى ص 43 ، 55 ، 61 ، 65 ، و كتاب الفخرى لابن الطّقطقى طبع درنبورغ ص 74 ، 449 - 451 و ذيل ثمرات الأوراق للإمام تقىّ الدّين بن حجّة طبع مصر در حاشيهء كتاب المستطرف ج 2 ص 164 - 169 .\r\n( 2 ) - يك نسخهء از اين كتاب در كتابخانهء ملّى پاريس موجود است  ( Arabe 2479 )  و در بعضى كتب نام اين رساله را « رسالهء شرقى » بدون هاء نوشته‌اند .\r\n( 3 ) - رجوع كنيد به ديباچهء شرح ابن ميثم بر نهج البلاغه طبع طهران و مجالس المؤمنين قاضى نور اللّه ششترى مجلس هفتم و حاجى خليفه در تحت « نهج البلاغة » ، و روضات الجنّات لآقا محمّد باقر الخونسارى طبع طهران ج 4 ص 142 - 144 .\r\n( 4 ) - ترجمهء حال قاضى نظام الدّين مذكور در اوايل جلد سوّم از حبيب السّير و در مجالس المؤمنين در اواخر مجلس پنجم مسطور است ، و يك نسخه از اين كتاب يعنى شرف ايوان البيان در كتابخانهء ملّى پاريس موجود است  ( Arabe 3174 )  .\r\n","page_name":" 55 ","page_number":57},
  {"content":"\r\n\r\nو ديگر شمس الدّين محمّد « 1 » بن نصر اللّه بن رجب المعروف بابن الصّيقل الجزرىّ « مقامات زينبيّه » را كه پنجاه مقامه است به طرز مقامات حريرى به نام ايشان « 2 » تأليف نموده است و او را بر اين عمل هزار دينار جايزه دادند « 3 » .\r\nاز مشاهير شعراء كه معاصر اين دو برادر و مدّاح ايشان بوده‌اند يكى خواجه همام الدّين تبريزى شاعر معروف است و ديوان وى مشحون است به مدايح و مراثى اين خانواده . و وى را مثنوىاى است عشقيّه در بحر هزج مسدّس به وزن خسرو شيرين نظامى موسوم به « صحبت‌نامه » و آن را به نام خواجه شرف الدّين هارون بن شمس الدّين جوينى توشيح نموده است « 4 » .\r\nو ديگر شيخ سعدى شيرازى معروف است و وى را در مدايح ايشان قصايد غرّاست ؛ از جمله قصيده‌اى مشهور در مدح علاء الدّين عطا ملك كه مطلعش اينست :\r\n هر آدمى كه نظر با يكى ندارد و دل * به صورتى ندهد صورتى است لا يعقل\r\nاز آنكه من به تأمّل در او گرفتارم * هزار حيف بر آن‌كس كه بگذرد غافل \r\nو منها فى المديح :\r\n به هيچ خلق نبايد كه قصّه بردارى * مگر به صاحب ديوان عالم عادل\r\nسپهر منصب و تمكين علاء دولت و دين * سحاب رأفت و باران رحمت وابل\r\nكف كريم و عطاء عميم او نه عجب * كه ذكر حاتم و امثال او كند باطل\r\nبه دور عدل تو اى نيك نام نيك انجام * خداى راست بر آفاق نعمتى طائل\r\nهزار سعدى اگر دائمش ثنا گويد * هزار چندان مستوجب است و مستأهل \r\nو قصيده‌اى ديگر كه مطلعش اينست :\r\n كدام باغ به ديدار دوستان ماند * كسى بهشت نگويد به بوستان ماند \r\n\r\n\r\n","description":"","footnote":"\r\n( 1 ) - حاجى خليفه در تحت « المقامات الزّينبيّة » نام او را معدّ مىنويسد به جاى محمّد .\r\n( 2 ) - عبارت ذهبى كه در آخر اين ديباچه مذكور خواهد شد در اين موضع مبهم است و از آن معلوم نمىشود كه ابن الصّيقل اين مقامات را به نام هر دو برادر ساخته يا به نام يكى از ايشان و من خود نيز تاكنون اصل اين مقامات را نديده‌ام تا حقيقت امر را معلوم كنم .\r\n( 3 ) - يك نسخه از اين مقامات زينبيّه در موزهء بريطانيّه در لندن محفوظ است ، رجوع كنيد به فهرست قديم نسخ عربى موزهء بريطانيّه ص 319 نمرهء 669 ، و حاجى خليفه در باب ميم ، و تاريخ علوم عرب لبروكلمن آلمانى ج 2 ص 159 .\r\n( 4 ) - يك نسخه از اين صحبت‌نامه در ضمن ديوان وى در كتابخانهء ملّى پاريس موجود است  ( Suppl . pers . 1531 , ff . 115 b - 127 b )  .\r\n","page_name":" 56 ","page_number":58},
  {"content":"\r\n\r\nو منها فى المديح :\r\n خطى مسلسل و شيرين كه كژ نيارم گفت * به خطّ صاحب ديوان ايلخان ماند\r\nامين مشرق و مغرب علاء دولت و دين * كه بارگاه رفيعش به آسمان ماند\r\nخداى خواست كه اسلام در حمايت تو * ز تير حادثه دربارهء امان ماند\r\nو گرنه فتنه چنان كرده بود دندان تيز * كزين ديار نه برج و نه آشيان ماند\r\nضرورتست كه نيكى كند كسى كه شناخت * كه نيكى و بدى از خلق داستان ماند \r\nو قصيدهء ديگر كه مطلعش اينست :\r\n اگر مطالعه خواهد كسى بهشت برين را * بيا مطالعه كن گو به نوبهار زمين را \r\nو منها فى المديح :\r\n هزار دستان بر گل سخن‌سراى چو سعدى * دعاى صاحب عادل علاء دولت و دين را\r\nوزير مشرق و مغرب امير مكّه و يثرب * كه هيچ ملك ندارد چنو حفيظ و امين را\r\nبه عهد ملك وى اندر نماند دست تطاول * مگر سواعد سيمين و بازوان سمين را \r\nو قصيدهء ديگر ذات مطلعين كه مطلع اوّل اينست :\r\n شكر به شكر نهم در دهان مژده دهان * اگر تو باز برآرى حديث من به زبان\r\nبعيد نيست اگر تو به عهد بازآئى * به عيد وصل تو من خويشتن كنم قربان \r\nو منها فى المديح :\r\n بزرگ روى زمين پادشاه صدرنشين * علاء دولت و دين صدر پادشاه‌نشان\r\nكه گردنان اكابر نخست فرمانش * نهند بر سر و پس سر نهند بر فرمان\r\nخنك عراق كه در سايهء حمايت توست * حمايت تو نگويم عنايت يزدان\r\nز پاس تو نه عجب در ديار فرس و عرب * كه گرگ بر گله يارا نباشدش عدوان \r\nو مطلع دوّم اينست :\r\n ترا كه گفت كه برقع برافكن اى فتّان * كه ماهِ روى تو ما را بسوخت چون كتّان \r\nو منها فى التخلّص :\r\n ز خلق گوى لطافت تو برده‌اى امروز * كه دل به دست تو گوى است در خم چوگان\r\nچنان كه صاحب عادل علاء دولت و دين * به دست فتح و ظفر گوى برده از ميدان \r\n\r\n","description":"","footnote":"","page_name":" 57 ","page_number":59},
  {"content":"\r\n\r\nو منها فى المديح :\r\n من اين سخن نه سزاوار قدر او گفتم * كه سعى در همه بابى به قدر وسع توان\r\nچو مصطفى كه عبارت به قدر او نرسد * ولى مبالغهء خويش مىكند حسّان\r\nاگرنه بنده‌نوازى از آن طرف بودى * من اين شكر نفرستادمى به خوزستان\r\nمرا قبول شما نام در جهان گسترد * مرا به صاحب ديوان عزيز شد ديوان \r\nو همچنين قصيدهء معروف ذات مطلعين سعدى كه از غرر قصايد اوست و مطلع اوّل اينست :\r\n به هيچ يار مده خاطر و به هيچ ديار * كه برّ و بحر فراخ است و آدمى بسيار\r\nهميشه بر سگ شهر جفا و جور آيد * از آنكه چون سگ صيدى نمىرود به شكار \r\nو مطلع دوّم :\r\n كجا همىرود آن شاهد شكر گفتار * چرا همىنكند بر دو چشم من رفتار\r\nبه آفتاب نماند مگر به يك معنى * كه در تأمّل او خيره مىشود ابصار \r\nدر مدح صاحب ديوان شمس الدّين محمّد جوينى برادر مصنّف است . و نيز اين قصيده :\r\n تبارك اللّه از آن نقشبند ماء معين * كه نقش روى تو بستست و چشم و زلف و جبين\r\nخداى تا گل آدم سرشت و خلق نگاشت * سلاله‌اى چو تو ديگر نيافريد از طين \r\n\r\nحكايت شيخ سعدى با شمس الدّين و علاء الدّين صاحب ديوان\r\nدر ديباچه‌اى كه علىّ بن احمد بن ابى بكر نامى در سنهء 734 به كلّيّات شيخ سعدى الحاق نموده است و در مقدّمهء جميع نسخ كلّيّات شيخ مسطور است ، دو حكايت راجع به روابط بين شيخ سعدى با علاء الدّين عطا ملك و برادرش شمس الدّين جوينى مندرج است كه خلاصهء آن دو را در كمال اختصار مناسب ديديم در اينجا نقل نمائيم . مضمون حكايت اوّل آنكه :\r\nوقتى شمس الدّين جوينى پانصد دينار براى شيخ فرستاد ، غلام در عرض راه صد و پنجاه دينار از آن برگرفت . شيخ از تخليط غلام آگاه شد و به شمس الدّين جوينى نوشت :\r\n\r\n","description":"","footnote":"","page_name":" 58 ","page_number":60},
  {"content":"\r\n\r\n خواجه تشريفم فرستادىّ و مال * مالت افزون باد و خصمت پايمال\r\nهر به ديناريت سالى عمر باد * تا بمانى سيصد و پنجاه سال \r\nپس علاء الدّين عطا ملك براتى به مبلغ ده هزار دينار بر سر خواجه جلال الدّين ختنى كه در شيراز بود از بهر شيخ حوالت نمود . اتّفاقا وقتى برات به شيراز رسيد كه خواجه جلال الدّين چند روز بود تا وفات كرده بود . شيخ ابياتى چند كه در ديباچهء مزبور مسطور است به علاء الدّين عطا ملك فرستاد . پس خواجه شمس الدّين جوينى فرمود تا پنجاه هزار دينار براى شيخ فرستادند و شفاعت كردند كه اين زر بستان و در شيراز بهر آينده و رونده نفقه ساز . شيخ چون فرمان خواجه و سوگندها كه داده بودند بخواند و بشنيد آن زر قبول كرد و رباط قلعهء قهندز را از آن وجه بساخت .\r\nو خلاصهء حكايت دوّم آنكه :\r\nوقتى شيخ سعدى در مراجعت از حجّ به تبريز رفت و خواست تا دو برادر شمس الدّين و علاء الدّين را ببيند كه حقوق بسيار در ميان ايشان ثابت بود ، اتّفاقا روزى در عرض راه به موكب اباقا خان برخورد . شمس الدّين و علاء الدّين چون وى را از دور بديدند فى الحال از اسب پياده شدند و زمين ببوسيدند و بوسه بر دست و پاى شيخ نهادند و از ديدار وى تلطّف و خرّميها نمودند . اباقا خان از اين وضع رفتار ايشان نسبت بدان مرد غريب تعجّب نمود . از ايشان پرسيد اين مرد كيست ؟ گفتند اين شيخ سعدى شيرازى است كه در سخن به جهان مشهور است . اباقا خان شيخ را به حضور خود طلبيد و وى را گفت مرا پندى ده . سعدى گفت : « از دنيا به آخرت چيزى نتوان برد مگر ثواب و عقاب . اكنون تو مخيّرى . » اباقا خان گفت اين معنى به شعر تقرير كن . شيخ درحال گفت :\r\n شهى كه حفظ رعيّت نگاه مىدارد * حلال باد خراجش كه مزد چوپانيست\r\nو گرنه راعى خلق است زهر مارش باد * كه هرچه مىخورد او جزيهء مسلمانيست \r\nاباقا خان بگريست و چند نوبت پرسيد كه راعيم يا نه و هر نوبت شيخ جواب مىداد كه اگر راعيى بيت اوّل ترا كفايت و الّا بيت آخر . - انتهى .\r\nو به عقيدهء اين ضعيف آثار وضع كلّا او بعضا بر وجنات احوال اين دو حكايت لايح است و در هر صورت خالى از مبالغه و اغراق نيست و مخصوصا پنجاه هزار دينار فرستادن صاحب ديوان براى سعدى و سوگند دادن و شفاعت نمودن براى قبول آن و از اسب پياده شدن وى و برادرش در حضور اباقا خان و سر در قدم شيخ ماليدن و بوسه بر دست و پاى وى دادن تا اندازه‌اى منافات دارد با لهجهء سؤال و تقاضائى كه غالبا سعدى\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nدر قصايد خود در مدح اين دو برادر به كار مىبرد ؛ مثلا اين بيت در خطاب به علاء الدّين :\r\n تو كوه جودى و من در ميان ورطهء فقر * مگر به شرطهء اقبالت اوفتم به كران \r\nو اين ابيات در خطاب به همو :\r\n على الخصوص كه سعدى مجال قرب تو يافت * حقيقت است كه ذكرش مع الزّمان ماند\r\nتو نيز غايت امكان او دريغ مدار * كه آن نماند و اين ذكر جاودان ماند \r\nو اين بيت در خطاب به شمس الدّين جوينى :\r\n يقين قلبى انّى انال منك غنى * و لا يزال يقينى من الهوان يقين « 1 » \r\nو نحو ذلك . و همچنين در خطاب به اباقا خان پادشاه مغول بت‌پرست گفتن كه :\r\n و گرنه راعى خلق است زهر مارش باد * كه هرچه مىخورد او جزيهء مسلمانيست \r\nبه غايت مستبعد است ؛ و اللّه اعلم بحقيقة الحال .\r\n\r\nتأليفات ديگر علاء الدّين مصنّف كتاب\r\nعلاوه بر كتاب جهانگشاى دو رسالهء ديگر از تأليفات عطا ملك به دست است يكى از آن دو موسوم است به « تسلية الأخوان « 2 » » و يك نسخه از آن در كتابخانهء ملّى پاريس موجود است « 3 » . اين رساله مشتمل است بر ذكر مصائب و محنى كه در حدود سنهء 680 به\r\n\r\n\r\n","description":"","footnote":"\r\n( 1 ) - به حذف ياء متكلّم يعنى يقينى از فعل وقاية .\r\n( 2 ) - كاترمر چون اصل اين رساله را نديده بوده است مىگويد ( كنوز مشرقيّه ص 234 ) كه رسالهء تسلية الأخوان به زبان عربى است . و آن سهو است . اين رساله و رسالهء آتيه هر دو به زبان فارسى محلّى به اشعار و امثال عرب است از نمط جهانگشاى . - شفر كلمهء تسلية الأخوان را « تثليت الأخوان » خوانده و ترجمه كرده به  La Trinite des freres  ( كرستماثى پرسان ج 2 ص 150 از قسمت فرانسوى ) ، و اصل اين رساله را كه در آخر يكى از نسخ جهانگشاى از مستملكات خود او يعنى شفر ( كه اكنون متعلّق است به كتابخانهء ملّى پاريس ) نوشته شده است ملتفت نشده كه همان تسلية الأخوان است و آن را يكى از تأليفات شمس الدّين جوينى دانسته و نام آن را تبصرهء خازن فرض كرده ( كرستماثى پرسان ج 2 ص 153 - 154 از قسمت فرانسوى ) و مىگويد اين رساله‌ايست كه شمس الدّين جوينى در سنهء 680 در شرح حال خود نوشته و آن را به اولجاى خاتون [ زوجهء اباقا خان 
  ] تقديم نموده تا به توسّط او به اباقا خان عرضه داده شود . و تمام اينها سهو و تخليط است از شفر .\r\n( 3 ) - اين نسخه چنان كه سابق گفتيم ( ص 38 ) در آخر نسخهء ج از نسخ جهانگشاى  ( Suppl . pers . 1556 , ff . 220 b - 231 a  موجود است و دليل بر اينكه اين رساله همان رسالهء تسلية الأخوان است اوّلا آنست كه\r\n","page_name":" 60 ","page_number":62},
  {"content":"\r\n\r\nواسطهء سعايت مجد الملك يزدى بر مصنّف كتاب وارد شد تا خلاصى وى از حبس به\r\n\r\n\r\n","description":"","footnote":"\r\nعلاء الدّين در رسالهء مجهولة الاسم آتيه كه نيز از تأليفات اوست دو سه مرتبه تسلية الأخوان را به اسم و رسم نام برده و اشاره به مضامين آن يا ابيات مندرجه در آن نموده و آن مضامين و آن ابيات به عينها در اين رسالهء حاضره موجود است از جمله در صفحه 3 از رسالهء آتيه گويد : « چون در رسالهء تسلية الأخوان از احوال تصاريف ملوان شمّه‌اى اعلام رفته است و از عقب آن نواخت و مرحمتى كه بندگى ايلخان فرموده به زبان اقلام گفته الخ » و موضوع رسالهء تسلية الأخوان حاضره عينا همين است بىكم‌وزياد .\r\nديگر در صفحه  b  12 از رسالهء آتيه گويد : « اى دل به ابياتى كه در تسلية الأخوان ايراد كرده‌اى به رزانت و ثبات خود را در آفاق مشهور كرده‌اى و از جملت آن ابيات اين دو سه بيت است :\r\n ترانى ثابتا جأشا اذا ما * جيوش الحادثات عزمن امرا\r\nاذا دكّت جبال الصّبر دكّا * ترى منّى فؤادا مستقرا\r\nو ان شاهدت فى صبرى فتورا * جعلت عزيمتى للصّبر ازرا \r\nاكنون شايد گويندت ع : به يك حمله برگشتى از كارزار ، و نامت ننگ گردد در ميان ابناء روزگار . » انتهى باختصار . و در حقيقت در تسلية الأخوان نسخهء حاضره اگرچه عين اين ابيات را ندارد ولى مطلع قصيده‌اى كه اين سه بيت جزء آن است با دو بيت ديگر از همان قصيده را دارد و هي هذه يخاطب اخاه شمس الدّين ( تسلية الأخوان صفحه  b  227 مصحّحا از روى وصّاف ) :\r\n لئن نظر الزّمان الىّ شزرا * فلا تك ضيّقا افديك صدرا\r\nو كن باللّه ذا ثقة فانّى * ارى للّه فى ذا الأمر سرّا\r\nزمانى ان رمانى لا ابالى * فقد مارسته عسرا و يسرا \r\nو تمام اين قصيده مخمّسة در وصّاف ص 101 - 102 مسطور است .\r\nديگر در صفحه  a  35 از رسالهء آتيه گويد : « غرض ازين مقدّمه آنست كه چون در رسالهء تسلية الأخوان دعوى اعتزال و انزوا كردم و عزيمت رغبت متوجّه به جناب جلال و كبريا نموده بر خلاف آن نيّت مباشرت امور دنيا نمودن و ممارست مهامّ ديوانى كردن به حقيقت و يقين نقض پيمان است الخ » و در حقيقت اين مضمون صريح تسلية الأخوان است در چندين موضع از جمله در آخر كتاب كه پس از شرح خلاصى خود از حبس گويد ( تسلية الأخوان صفحه  a - b  230 ) : « اكنون چون مساعدت سعادت و موافقت توفيق باشد چنان كه در خاطر راسخ است و در نيّت ثابت :\r\n بعد ازين دست ما و دامن دوست * پس ازين گوش ما و حلقهء يار \r\nهيهات هيهات بعد از اين ع : من از كجا سخن سرّ مملكت ز كجا ، انزوا و اعتزال را كه اختيار رفته است شعار حال و دثار بال خويش خواهد گردانيد و خود مدّت عمر اگر تا دير كشد توان دانست تا چند باشد الخ » .\r\nثانيا آنكه صاحب تاريخ وصّاف و صاحب روضة الصّفا عين وقايع مندرجه در اين رسالهء حاضرهء موجوده را به اسم و رسم از تسلية الأخوان علاء الدّين عطا ملك نقل كرده‌اند و مضامين آن را در كتاب خود تلخيص نموده و مندرجات اين رسالهء حاضره در مضمون و ترتيب به عينها با منقولات وصّاف و روضة الصّفا يكى است طابق النّعل بالنّعل ( رجوع كنيد به وصّاف ص 96 - 102 و روضة الصّفا اواسط جلد پنجم ) . - چون كاترمر و شفر به خصوص اين اخير را در باب اين رساله سهوها روى داده است و از مستشرقين اروپا ظاهرا تاكنون كسى از وجود اين رساله در كتابخانهء ملّى پاريس اطّلاع ندارد اينست كه اندكى در وصف اين رساله بسط داديم . اميد است كه خوانندگان ما را معذور خواهند داشت .\r\n","page_name":" 61 ","page_number":63},
  {"content":"\r\n\r\nفرمان اباقا در 4 رمضان سنهء 680 « 1 » . پس از اين قرار تأليف اين رساله بعد از رمضان سنهء 680 است .\r\nرسالهء ديگر نام آن درست معلوم نيست و مصنّف آن را بلافاصله بعد از تسلية الأخوان تأليف نموده و مضامين آن متمّم تسلية الأخوان و دنبالهء رشتهء همان وقايع است تا جلوس سلطان احمد و قتل مجد الملك يزدى . يك نسخه از اين رساله نيز كه به غايت سقيم و مشحون از اغلاط است در كتابخانهء ملّى پاريس موجود است « 2 » و چنان كه\r\n\r\n\r\n","description":"","footnote":"\r\n( 1 ) - رجوع كنيد به سابق ص 38 ح 6 و ص 42 .\r\n( 2 ) - اين نسخه چنان كه سابق در ص 38 و 42 گفتيم در اوّل نسخهء ز از نسخ جهانگشاى  ( Suppl . pers . 206 , ff . 1 b - 41 b )  موجود است . - مسيو بلوشه در فهرست نسخ فارسى كتابخانهء ملّى پاريس ص 278 - 280 توهّم كرده است كه جهانگشاى چهار جلد است و اين رسالهء حاضره را جلد چهارم جهانگشاى شمرده است و در وصف آن گويد ( ص 279 ) : « . . . جلد چهارم از جهانگشاى مشتمل بر بيان وقايعى كه در مملكت مغول ايران روى داده است تا سنهء 681 هجرى » و اين سهو واضح است چه از آنجا كه جلد سوّم جهانگشاى ختم مىشود يعنى قلع و قمع اسماعيليّه در سنهء 655 تا وفات اباقا خان و جلوس سلطان احمد در سنهء 681 كه در اين رساله اشارهء اجمالى بدان شده است 27 سال فاصله است و در اين رساله از تمام وقايع اين 27 ساله از فتح بغداد و وقايع بقيّهء سلطنت هولاكو و جميع وقايع سلطنت اباقا خان كلمه‌اى و حرفى اصلا مذكور نيست و اثرى از تاريخ اين مدّت طويل در آن وجود نه بل فقط مشتمل است بر وقايع شخصى خود علاء الدّين در نصف اوّل سال 681 لا غير و استطرادا به وفات اباقا خان و قوريلتاى جلوس سلطان احمد اشارتى اجمالى مىنمايد در دو سه صفحه فقط . پس اگر اين رساله جلد چهارم جهانگشاى يعنى دنبالهء رشتهء همان وقايع مذكوره در جهانگشاى باشد چه علّتى براى اين تصوّر مىتوان كرد كه مصنّف از واقعهء قلع و قمع اسماعيليّه فجأة به وفات اباقا خان و جلوس سلطان احمد مىجهد و از تمام وقايع اين 27 ساله به كلّى چشم مىپوشد . بنابراين اگر بايد اين رساله را يكى از مجلّدات جهانگشاى فرض كنيم بايد آن را جلد پنجم يا ششم گيريم و فرض نمائيم كه يكى دو جلد ديگر حاوى وقايع 27 سالهء مذكوره از بين افتاده است نه جلد چهارم چنان كه مسيو بلوشه فرض كرده است . و از اقوى ادلّه بر آنكه جهانگشاى به همان حكايت قلع و قمع اسماعيليّه يعنى به مجلّد سوّم ختم مىشود و وقايع بعد از آن هيچ‌وقت از قلم مصنّف صادر نگرديده است اوّلا ذيلى است مختصر كه خواجه نصير الدّين طوسى ( كه معاصر مصنّف و در واقعهء بغداد هر دو باهم در ركاب هولاكو حاضر بوده‌اند ) در شرح فتح بغداد به جهانگشاى ملحق كرده است و در آخر جلد سوّم بعضى از نسخ جهانگشاى موجود است و اگر مصنّف خود وقايع بعد از استيصال اسماعيليّه را كه اهمّ آنها فتح بغداد است تدوين نموده بود بديهى است كه الحاق اين ذيل از خواجه نصير الدّين بسى لغو و بىموقع بودى . ثانيا تصريح صاحب وصّاف است كه وى نيز معاصر عطا ملك بوده است بر اين فقره در ديباچهء كتاب خود و هذا نصّه : « تاريخ جهانگشاى جوينى بل جام جهان‌نماى معانى مشتمل بر ذكر احوال دولت مغول و ديگر سلاطين و ملوك اطراف در نوبت خانيّت ايشان از مبادى خروج پادشاه جهانگشاى چنگيز خان تا زمان فتح بلاد اهل الحاد به تجشّم مواكب كواكب عدد هولاكو خان » ( وصّاف ص 4 ) . ثالثا آنكه تاريخ وصّاف به تصريح مصنّف آن ذيل تاريخ جهانگشاى است و وصّاف مشتمل است بر وقايع سنوات 656 - 728 يعنى شروع مىكند از همان‌جا كه جلد سوّم جهانگشاى بدانجا ختم مىشود و اگر\r\n","page_name":" 62 ","page_number":64},
  {"content":"\r\n\r\nسابق گفتيم ( ص 49 ) اين رساله قريب شش ماه قبل از وفات علاء الدّين تأليف شده است و آخرين اثرى است كه از قلم وى صادر گرديده .\r\nاين دو رساله را ما سابقا تلخيص نموده و مضامين آن را به حذف حشو و زوايد در اين اوراق ذكر نموديم « 1 » و اميدواريم كه بعد از اتمام طبع جهانگشاى آنها را نيز تامّا كاملا به طبع رسانيم ان شاء اللّه تعالى .\r\nعلاوه بر اين دو رساله بعضى مكاتيب و فرامين و رسائل از منشآت علاء الدّين در ضمن مجموعه‌اى از رسائل منتجب الدّين بديع الكاتب الجوينى خال جدّ پدر مصنّف كه شمّه‌اى از حال او سابقا مذكور شد « 2 » در كتابخانهء ادارهء السنهء شرقيّه در پطرزبورغ محفوظ است « 3 » و منشآت علاء الدّين در مجموعهء مذكور شاغل است ورق 178 - 192 را يعنى پانزده ورق وزيرى بزرگ را كه سى صفحه باشد .\r\n\r\n\r\n","description":"","footnote":"\r\nوقايع بعد از سنهء 655 از قلم مصنّف جهانگشاى صادر شده بود صاحب وصّاف نيز بايستى ذيل خود را از همان موضع مفروض كه جهانگشاى بدانجا ختم مىشده شروع نمايد نه از سنهء 656 . رابعا آنكه صاحب تاريخ وصّاف تمام متن جهانگشاى را من اوّله الى آخره تلخيص نموده است و آن را به اواخر جلد چهارم از كتاب خود ملحق ساخته است و اين خلاصه ختم مىشود درست به همان‌جائى كه جلد سوّم جهانگشاى بدانجا ختم مىشود يعنى به قتل آخرين پادشاه اسماعيليّهء الموت و انقراض آن سلسله به دست هولاكو در سنه 655 ( وصّاف طبع بمبئى ص 558 - 591 ) . - بارى اين ادّعاى مسيو بلوشه سهو واضح است و منشأ اين سهو فقط اينست كه در آخر اين رساله مسطور است : « تمت ( كذا ! ) الكتاب الموسوم به تاريخ جهانگشاى جونى ( كذا ! ) بعون اللّه و حسن توفيقه » و ظاهرا در نسخهء منقول عنها اين رساله بلافاصله بعد از جهانگشاى نوشته شده بوده است و كاتب اين نسخه كه در منتهى درجه عامى بوده است چنان كه اغلاط لاتحصاى نسخه بر آن شاهد است توهّم كرده است كه اين رساله نيز از مجلّدات جهانگشاى است . چون اين ادّعاى مسيو بلوشه باعث اشتباه بعضى شده بود اندكى در اين موضوع بسط داديم و از قرّاء معذرت مىخواهيم .\r\n( 1 ) - رجوع كنيد به ص 38 و 49 .\r\n( 2 ) - رجوع كنيد به ص 18 و 19 .\r\n( 3 ) - رجوع كنيد به فهرست كتابخانهء مذكوره تأليف بارن رزن ص 158 ،\r\n ( Les Manus - crits persans de L'Institut des langues orientales , decrits par le Baron Victor Rosen , St . Petersbourg , 1886 , p . 158 ) \r\n","page_name":" 63 ","page_number":65},
  {"content":"\r\n\r\n\r\nب - جهانگشاى\r\nمشتمل بر چهار مبحث :\r\n1 - اشتهار جهانگشاى از همان زمان تأليف\r\n2 - وضع و ترتيب جهانگشاى\r\n3 - تاريخ تأليف جهانگشاى\r\n4 - نسخ جهانگشاى كه متن حاضر از روى آنها به طبع رسيده است .\r\n\r\n1 - اشتهار جهانگشاى از همان زمان تأليف\r\nبه واسطهء اهمّيّت موضوع جهانگشاى ؛ يعنى تاريخ مغول و خوارزمشاهيّه و اسماعيليّه و فقدان تأليفى ديگر در اين مواضيع در آن عصر با ملاحظهء مزايائى كه مصنّف را در تأليف اين كتاب فراهم بوده است - چه وى خود از اعاظم رجال دولت مغول بوده و سالهاى دراز در طول و عرض ممالك مغول سفر نموده و غالب وقايع را خود به رأى العين مشاهده كرده يا بلاواسطه از ثقات قوم شنيده و آباء و اقارب وى همه از ملازمان دولت خوارزمشاهيّه و مغول بوده‌اند و كتابخانهء شايع الصّيت الموت كه تاريخ اسماعيليّهء اين كتاب مستخرج از آن است به فرمان هولاكو بتمامها به تصرّف مصنّف درآمده بود چنان كه شرح همهء اينها سابقا گذشت - بدين ملاحظات كتاب جهانگشاى از همان زمان تأليف شهرت عظيم يافته و قبول عامّه به هم رسانيده و طرف وثوق خواصّ گرديده است . اينست كه غالب مورّخين از معاصرين مؤلّف يا متأخّرين از او همه به اسم و رسم از اين كتاب نقل كرده‌اند و آن را يكى از مآخذ معتبرهء خود محسوب داشته‌اند .\r\nاز جمله عبد اللّه بن فضل اللّه الشّيرازى صاحب تاريخ وصّاف كه در سنوات 699 - 728 تأليف شده است تمام مجلّدات ثلاثهء جهانگشاى را من اوّله الى آخره تلخيص نموده و آن را به آخر جلد چهارم از كتاب خود ملحق ساخته است و خود تاريخ وصّاف\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nبه تصريح مؤلّف در ديباچهء آن « 1 » - چنان كه گذشت « 2 » - ذيل تاريخ جهانگشاى است و از همان‌جا كه تاريخ جهانگشاى قطع مىشود يعنى از سنهء 655 وى شروع مىشود و ذيل وقايع را تا سنهء 728 ممتدّ مىسازد . مؤلّف وصّاف در ديباچهء كتاب خود تمجيد بسيار از كتاب جهانگشاى و مؤلّف آن مىكند و در مقام تواضع نسبت به عطا ملك و كتابش گويد « 3 » :\r\n و ما انا الّا قطرة من سحابة * و لو انّنى صنّفت الف كتاب \r\nو ديگر رشيد الدّين فضل اللّه وزير غازان و اولجايتو تقريبا تمام مندرجات مجلّدات ثلاثهء جهانگشاى را در تاريخ كبير خود جامع التّواريخ كه در حدود سنهء 710 تأليف آن به اتمام رسيده « 4 » گنجانيده است . بعضى مواضع را به طريق تلخيص و اختصار ( مانند تاريخ حكّام مغول در خراسان و ايران و تاريخ خوارزمشاهيّه ) و پاره‌اى را با بسط و اشباع بيشتر ( مانند تاريخ چنگيز خان از ابتداى عمر او تا شروع وى در فتوحات بلاد غربى و مانند تاريخ اسماعيليّه و تاريخ اولاد و احفاد چنگيز خان ) و برخى را تقريبا همچنان بىتصرّف و بدون زياده و نقصان ( مانند تاريخ فتوحات چنگيز خان در ايران و ممالك سلطان محمّد خوارزمشاه و مانند فصل صادرات افعال اوكتاىقاآن ) .\r\nديگر ابو الفرج غريغوريوس بن اهرون الطّبيب الملطى المعروف بابن العبرى المتوفّى سنة 685 از نصاراى يعقوبيّه ساكن مراغه كه معاصر عطا ملك بوده است ، در تاريخ عامّ مطوّل خود كه به زبان سريانى نوشته است « 5 » گويد كه كتاب علاء الدّين ( يعنى تاريخ جهانگشاى ) در موضوع خود عديم النّظير است و گويد هرچه در خصوص تاريخ خوارزمشاهيّه و اسماعيليّه و مغول در كتاب خود مندرج نموده است منقول از جهانگشاى است « 6 » .\r\nو همچنين ابو الفرج مذكور در كتاب ديگر خود موسوم به « تاريخ مختصر الدّول « 7 » » كه\r\n\r\n\r\n","description":"","footnote":"\r\n( 1 ) - وصّاف طبع بمبئى ص 6 .\r\n( 2 ) - ص 11 و 12 .\r\n( 3 ) - وصّاف ص 6 .\r\n( 4 ) - رجوع كنيد به ص 10 .\r\n( 5 ) - اين تاريخ عام سريانى  ( Chronicon Syriacum )  دو مرتبه در اروپا به طبع رسيده است يك‌مرتبه در ليپزيگ ( آلمان ) به انضمام يك ترجمهء لاتينى در سنهء 1789 به توسّط برونز و كيرش  ( Bruns et Kirsch )  و مرتبهء ديگر در پاريس متن سريانى فقط در سنهء 1890 به توسّط آب بجان  ( Le R . P . Bedjan )  از نصاراى كلدانى اروميه .\r\n( 6 ) - رجوع كنيد به مقالهء كاترمر در « كنوز مشرقيّه » ص 233 نقلا از تاريخ كبير سريانى مذكور طبع ليپزيگ ص 574 .\r\n( 7 ) - تاريخ مختصر الدّول لابن العبرى تاريخى است عامّ به زبان عربى در تاريخ دول عالم از ابتداى خلقت\r\n","page_name":" 65 ","page_number":67},
  {"content":"\r\n\r\nبه زبان عربى است و اختصارى است به قلم خود مؤلّف از تاريخ كبير سريانى سابق الذّكر فصول طوال عينا يا ملخّصا از جهانگشاى نقل و ترجمه نموده است ( بدون تصريح به نقل ) ، و به طور اجمال آنچه معلومات در تاريخ مختصر الدّول راجع به تاريخ خوارزمشاهيّه و مغول و اسماعيليّه تا سنهء 655 مسطور است مطلقا منقول از جهانگشاى است « 1 » .\r\nديگر صفىّ الدّين محمّد بن علىّ بن محمّد بن طباطبا المعروف بابن الطّقطقى صاحب الكتاب الفخرى كه در سنهء 701 تأليف شده و شرح آن سابقا گذشت « 2 » چندين فقره به اسم و رسم از جهانگشاى نقل نموده است « 3 » .\r\nديگر شهاب الدّين احمد بن يحيى بن فضل اللّه الكاتب الدّمشقىّ المتوفّى سنة 749 صاحب كتاب « مسالك الأبصار فى ممالك الأمصار » در بيست مجلّد بزرگ كه قسمت عمدهء آن در تاريخ و جغرافى است « 4 » و در سنه 738 تأليف شده است « 5 » . در جلد سوّم از كتاب مذكور چندين فصل به اسم و رسم از كتاب جهانگشاى به عربى ترجمه نموده است از جمله فصل معنون به « ذكر خروج چنگز خان و ابتداى انتقال دولت و مملكت\r\n\r\n\r\n","description":"","footnote":"\r\nالى سنهء 683 و ختم مىشود به سلطنت ارغون بن اباقا بن هولاكو و آخرين واقعه‌اى كه در آن مذكور است حكايت قتل شمس الدّين جوينى برادر عطا ملك است . اين كتاب چنان كه در متن گفتيم تعريب و اختصارى است به قلم خود مؤلّف از كتاب كبير خود در تاريخ عالم كه به زبان سريانى است و چون مؤلّف معاصر مغول بوده و در مراغه در قرب جوار دربار ايشان مىزيسته در خصوص تاريخ مغول بسط مخصوصى در كتاب خود داده است و كتاب وى با وجود اختصار آن از نقطهء نظر تاريخ عالم عموما و تاريخ مغول خصوصا اهمّيّت بسيار دارد . تاريخ مختصر الدّول ابتدا در سنهء 1663 مسيحى در اكسفورد از بلاد انگلستان به انضمام يك ترجمهء لاتينى و ثانيا در سنهء 1890 در بيروت در مطبعهء آباء يسوعيّين متن عربى فقط به حليهء طبع درآمده است .\r\n( 1 ) - در تاريخ مختصر الدّول طبع بيروت فصولى كه منقول از جهانگشاى است عبارت است از مواضع ذيل : - ص 374 س 5 - ص 375 س 2 ، ص 394 س 3 - ص 396 س 5 ، ص 398 س 18 - ص 399 س 5 ، ص 399 س 16 - ص 403 س 10 ، ص 407 س 7 - ص 413 س 3 ، ص 426 س 1 - س آخر ، ص 427 س 6 - ص 435 س 2 ، ص 448 س 4 - ص 450 س 10 ، ص 451 س 7 - ص 452 س 2 ، ص 456 س 15 - ص 459 س 17 ، ص 460 س 13 - ص 461 س 6 ، ص 462 س 12 - ص 465 س آخر ، ص 471 س 9 - ص 475 س آخر ، و اين فصل اخير يعنى ص 471 - 475 منقول است از ذيل خواجه نصير الدّين طوسى بر جهانگشاى .\r\n( 2 ) - رجوع كنيد به ص 17 .\r\n( 3 ) - از جمله در ديباچهء كتاب در حكايت صيد ( ص 75 طبع در نبوغ ) ، و ديگر در خلافت معاويه ( ص 148 ايضا ) .\r\n( 4 ) - از جملهء بيست مجلّد مسالك الأبصار در كتابخانهء ملّى پاريس فقط پنج مجلّد متفرّق موجود است .\r\n( 5 ) - « و فى سنة تأليفى فيها هذا الكتاب و هي سنة ثمان و ثلثين و سبعمائة آلخ »  ( Arabe 2325 , f . 184 a )  .\r\n","page_name":" 66 ","page_number":68},
  {"content":"\r\n\r\nملوك جهان به دو » ( ص 135 - 139 از جهانگشاى مطبوع حاضر ج 1 مطابق با ورق  a  32 -  b  33 از مسالك الأبصار ج 3 نسخهء پاريس « 1 » ، و ديگر فصل معنون به « ذكر قواعدى كه چنگز خان بعد از خروج نهاد و ياساها كه فرمود » باختصار . ( ص 126 - 135 از جهانگشاى ج 1 مطابق با ورق  b  33 -  b  36 از مسالك الأبصار ج 3 ) ، و ديگر فصل معنون به « ذكر ابناء چنگز خان » باختصار . ( ص 139 - 141 از جهانگشاى ج 1 مطابق ورق  b  36 -  b  37 از مسالك الأبصار ج 3 ) .\r\nو همچنين تاريخ گزيده و تاريخ بناكتى و روضة الصّفا و حبيب السّير و ساير تواريخ متأخّره جميعا فصول بسيار از جهانگشاى در كتب خود نقل نموده‌اند ؛ چه در تاريخ خوارزمشاهيّه و اسماعيليّه و مغول تعويل متأخّرين تقريبا فقط بر جهانگشاى و جامع التّواريخ و وصّاف بوده است لاغير .\r\n\r\n2 - وضع و ترتيب جهانگشاى\r\nكتاب جهانگشاى مشتمل است بر سه جلد « 2 » :\r\nجلد اوّل بعد از ديباچهء طويل مشتمل است بر فصلى در عادات و رسوم مغول قديم و فصلى در قوانين موضوعهء چنگيز خان معروف به ياساى چنگيزى . پس از آن شروع مىكند به تاريخ چنگيز خان و خروج وى و فتوحات وى در ممالك اويغور . و اينجا فصلى در تاريخ اقوام اويغور و عوايد و رسوم و معتقدات ايشان مندرج است در غايت اهمّيّت .\r\nپس از آن به طور تفصيل بحث مىكند از فتوحات قشون چنگيز خان در ماوراءالنّهر و ايران و قتل و نهب و تخريب آن بلاد و برانداختن مملكت خوارزمشاهيان و ساير وقايع تا وفات چنگيز خان ( سنهء 615 - 624 ) و تاريخ سلطنت اوكتاىقاآن بن چنگيز خان ( سنهء 626 - 639 ) و حكايات جود و كرم وى به اشباع تمام و دورهء نيابت سلطنت توراكينا خاتون مادر كيوك خان ( سنهء 639 - 643 ) ، و سلطنت كيوك خان بن اوكتاىقاآن ( سنهء 643 - 644 ) . سپس به فصلى دو به غايت مختصر در تاريخ توشى ( چوچى ) و جغتاى دو پسر چنگيز خان جلد اوّل را ختم مىنمايد .\r\n\r\n\r\n","description":"","footnote":"\r\n( 1 ) -  Arabe 2325 . \r\n( 2 ) - سابقا گفتيم كه بلوشه توهّم كرده است كه جهانگشاى چهار جلد است ، و بعضى توهّم كرده‌اند كه جهانگشاى دو جلد است به اين معنى كه جلد اوّل و دوّم را معا يك جلد فرض مىكنند و جلد سوّم را جلد ديگر و ما بعد از اين در شرح نسخهء د از نسخ جهانگشاى ثانيا در اين موضوع بحث خواهيم نمود .\r\n","page_name":" 67 ","page_number":69},
  {"content":"\r\n\r\nجلد دوّم شروع مىكند بدون مقدّمه به تاريخ خوارزمشاهيّه و وقايع احوال اين طبقه به خصوص سلاطين اخير ايشان را به اشباع تمام ذكر مىكند و در ضمن سوق تاريخ اين سلسله فصلى مفيد در تاريخ ملوك كفّار ترك معروف به ملوك قراختاى و گورخانيّه كه قريب نود و پنج سال « 1 » از حدود سنهء 512 - 607 در ماوراءالنّهر و تركستان شرقى از جيحون الى حدود كاشغر و ختن و بلاساغون سلطنت نمودند و اغلب ملوك الطّوائف ترك مسلم آن نواحى معروف به ملوك افراسيابيّه و خانيّه و ايلك خانيّه و آل خاقان ( بر حسب اختلاف تعبير مؤرّخين ) كه مدّت دويست و اند سال بعد از سامانيّه و قبل از مغول در ماوراءالنّهر و تركستان سلطنت نمودند در تحت حمايت ايشان درآمدند و چند تن از سلاطين خوارزمشاهيّه نيز باجگزار ايشان گرديدند مندرج است و اين فصل نيز به غايت مهمّ است . و در اواخر اين جلد تاريخ سرگذشت حكّام و شحنگان مغول را كه از عهد اوكتاىقاآن الى ورود هولاكو به ايران ( سنهء 626 - 653 ) در ايران و مضافات حكمرانى نمودند چون جنتمور و نوسال و گرگوز و امير ارغون با شرح و بسط تمام ذكر نموده ، جلد ثانى را به همين‌جا ختم مىنمايد « 2 » .\r\nجلد سوّم شروع مىكند به شرح وقايع تاجگذارى و جشن جلوس منكو قاآن بن تولى بن چنگيز خان ( سنهء 649 ) و بعضى وقايع اوايل ايّام سلطنت او . پس از آن تفصيل حركت هولاكو به بلاد ايران ( سنهء 653 ) و قلع و قمع اسماعيليّه را مشروحا ايراد نموده سپس با بسط تمام از تاريخ ملوك اسماعيليّه الموت و شرح مذهب اين طايفه و سرگذشت احوال ايشان از آغاز ظهور سخن رانده جلد سوّم را به ذكر آخرين پادشاه اين سلسله و انقراض ايشان به دست هولاكو ختم مىنمايد ( سنهء 655 « 3 » ) . و در بعضى نسخ جهانگشاى در آخر جلد سوّم فصلى در شرح واقعهء فتح بغداد به دست هولاكو تأليف خواجه نصير الدّين طوسى كه به طريق ذيل به جهانگشاى ملحق نموده موجود است و از غالب نسخ مفقود .\r\nو فىالواقع جاى افسوس است كه مصنّف كه تا سنهء 681 يعنى تا قريب مدّت 27 سال بعد از انقراض اسماعيليّه در حيات بوده است و خود به شخصه در فتح بغداد و\r\n\r\n\r\n","description":"","footnote":"\r\n( 1 ) - آ صفحه 367 و 443 .\r\n( 2 ) - كاترمر توهّم كرده است كه جهانگشاى حاضر دو جلد است و جلد اوّل آن را عبارت از مجموع جلد اوّل و دوّم فرض كرده و جلد دوّم را عبارت از جلد سوّم و شرح اين فقره در وصف نسخهء د خواهد آمد .\r\n( 3 ) - نسخهء آ صفحه 779 .\r\n","page_name":" 68 ","page_number":70},
  {"content":"\r\n\r\nغالب وقايع عظام سلطنت هولاكو و اباقا و تكودار حضور داشته است و با فضل و هنرى كه در شيوهء كتابت و صنعت تأليف دارا بوده و اين كتاب بهترين شاهد آن است با وجود اينها وقايع اين دورهء طويل 27 ساله را به كلّى در بوتهء اهمال گذارده و به هيچ وجه آنها را به قلم خود تقييد ننموده است و علّت اين سكوت را جز بر استغراق تمام اوقات وى به وظايف حكومت بغداد كه بلافاصله بعد از فتح به وى محوّل گرديد و تا آخر عمر در آن منصب باقى بود به چيز ديگر ظاهرا حمل نمىتوان نمود « 1 » .\r\n\r\n3 - تاريخ تأليف جهانگشاى\r\nچنان كه از قراين مستفاد مىشود مصنّف اين كتاب را منظّما در سنه يا سنوات معيّنى تأليف ننموده است بل به واسطهء كثرت اشتغال وى به امور ديوانى و توغّل وى در اسفار بعيده و عدم استقرار وى در مكان معيّن چنان كه گذشت « 2 » ، هر قطعه‌اى يا قطعاتى از كتاب را بدون نظم در وقتى از اوقات مختلسهء خود كه وى را اندك فرصتى دست مىداده مىنوشته است چنان كه خود بعد از اشاره به فتح بلاد خراسان و قتل و اسر سكنهء آن به دست مغول گويد « 3 » : « و اگر فارغ‌دلى باشد كه روزگار بر تعليق و تحصيل مصروف كند و همّت او بر ضبط احوال مشغول باشد در زمانى طويل از شرح يك ناحيت تفصّى نكند و\r\n\r\n\r\n","description":"","footnote":"\r\n( 1 ) - كاترمر در ص 233 از « كنوز مشرقيّه » به همين ملاحظات مذكوره و به علّت آنكه به اقرار خود جز يك نسخه فقط از جهانگشاى ( نسخهء د ) در دست نداشته چنين توهّم نموده است كه جهانگشاى علاوه بر مجلّدات حاليّه مجلّدات ديگر نيز داشته است و مىگويد : « چگونه تصوّر مىتوان كرد كه مصنّف كه تا سنهء 681 در حيات بوده است تاريخ خود را يك‌مرتبه اين‌طور ابتر بگذارد و اين همه وقايع مهمّهء سلطنت هولاكو و اباقا را تحت السّكوت بگذراند و ديگر آنكه علاء الدّين چنان كه خود گويد قصد اصلى وى از تأليف جهانگشاى تخليد آثار عهد منكو قاآن بوده است و حال آنكه در اين كتاب جز وقايع اوايل ايّام سلطنت وى چيز ديگرى ملاحظه نمىشود الخ . » و اين فقرات كلّا اجتهاد مقابل نصّ است از كاترمر چه علاوه بر آنكه جميع نسخ جهانگشاى موجوده در عالم به همين وضع و ترتيب مذكور در متن است و همه به تاريخ آخرين پادشاه اسماعيليّه ختم مىشود ( رجوع كنيد به مقالهء پرفسور ادوارد برون در وصف اجمالى بعضى نسخ جهانگشاى در روزنامهء انجمن همايونى آسيائى  J . R . A . S .  ماه ژانويه 1904 ص 27 - 43 كه در آنجا چهارده نسخه از نسخ جهانگشاى را كه در كتابخانه‌هاى معروف اروپا موجود است وصف و با يكديگر مقايسه نموده و رئوس فصول و ابواب همهء آنها را مسطور داشته است ) دلايل قطعيّهء ديگر نيز به دست است كه هرگز جهانگشاى بيش از سه جلد ( يا دو جلد به عقيدهء كاترمر چنان كه در حاشيهء سابق گذشت ) نداشته و به همين جائى كه جلد سوّم بدان ختم مىشود يعنى به تاريخ قلع و قمع اسماعيليّه در سنهء 655 ختم مىشده است و ما مشروحا اين دلايل را سابقا در ص 62 ح 2 ذكر نموديم و اينجا به تكرار آن نمىپردازيم .\r\n( 2 ) - رجوع كنيد به ص 23 .\r\n( 3 ) - ص 222 از جلد مطبوع حاضر .\r\n","page_name":" 69 ","page_number":71},
  {"content":"\r\n\r\nآن را در عقد كتابت نتواند كشيد تا بدانچه رسد كه از روى هوس محرّر اين كلمات را با آنكه طرفةالعينى زمان تحصيل ميسّر نيست چه مگر در اسفار بعيد يك ساعت در فرصت نزول اختلاسى مىكند و آن حكايات را سوادى مىنويسد . » از اينجاست كه مىبينيم مواضع مختلفهء كتاب در تاريخ‌هاى متفاوته نوشته شده است مثلا از ديباچهء جلد اوّل و جلد سوّم كتاب صريحا معلوم مىشود كه منكو قاآن در حين تأليف كتاب ( يعنى آن موضع از كتاب ) در حيات بوده است و وفات منكو قاآن در اواخر سنهء ستّ و خمسين و ستّمائة « 1 » يا اوايل سنهء سبع و خمسين و ستّمائة « 2 » بوده است ، و حال آنكه در اواسط جلد اوّل كتاب بعد از فتح سمرقند و بخارا گويد « 3 » : « تا چنانك غايت وقت كه شهور سنهء ثمان و خمسين و ستّمائة است عمارت و رونق آن بقاع بعضى با قرار اصلى رفته و بعضى نزديك شده . » و در دو موضع در جلد اوّل در حقّ پدر خود بهاء الدّين محمّد كه در سنهء 651 وفات نمود اين‌طور دعا مىكند « 4 » : « لا زالت دوحة الفضل بمكانه ناضرة و عيون المكارم اليه ناظرة » يا اين‌طور « 5 » : « مدّ اللّه فى عمره مدّا و جعل بينه و بين النّوائب سدّا » يعنى به‌طورىكه صريح است در اينكه پدرش در حين تأليف اين مواضع در حيات بوده است و حال آنكه در اواخر جلد دوّم « 6 » تصريح به وفات پدر خود مىكند .\r\nدر هر صورت از مقايسهء مواضع مختلفهء كتاب با يكديگر نتيجه اين مىشود كه شروع مصنّف در تأليف كتاب در حدود سنهء 650 يا 651 بوده است چه از طرفى سنهء 650 كه تاريخ رسيدن مصنّف است در قراقورم به حضور منكو قاآن ، صريحا در ديباچهء جلد اوّل ( ص 106 ) مذكور است پس شروع وى به تأليف مقدّم بر سنهء 650 نمىتواند باشد . و از طرف ديگر پدرش بهاء الدّين محمّد متوفّى در سنهء 651 در وقت تأليف اوايل كتاب در حيات بوده است . پس مؤخّر از سنهء 651 نيز نمىتواند باشد . و ديگر آنكه تولّد مصنّف چنان كه گذشت در سنهء 623 بوده است و به تصريح خود وى در ديباچه ( ص 112 ) سنّ وى در وقت تأليف آن موضع 27 سال بوده است پس بالضّرورة تأليف ديباچه در حدود سنهء 650 يا 651 واقع مىشود . و باز از طرف ديگر آخرين تاريخى كه در تضاعيف كتاب\r\n\r\n\r\n","description":"","footnote":"\r\n( 1 ) - رجوع كنيد به وصّاف طبع بمبئى ص 11 .\r\n( 2 ) - رجوع كنيد به تاريخ گزيده طبع ادوارد برون ص 579 ، - و در جامع التّواريخ طبع بلوشه ص 335 گويد كه وفات منكو قاآن در سال موغائيل موافق محرّم [ يعنى در سال موغائيل كه ابتداى آن واقع بوده در محرّم 
  ] سنهء خمس و خمسين و ستّمائة بود ، و بنابراين قول وفات وى در سنهء 655 يا اوايل سنهء 656 واقع مىشود .\r\n( 3 ) - ص 182 از جلد مطبوع حاضر .\r\n( 4 ) - ص 109 از جلد حاضر .\r\n( 5 ) - ايضا ص 112 .\r\n( 6 ) - آ صفحه 563 .\r\n","page_name":" 70 ","page_number":72},
  {"content":"\r\n\r\nديده مىشود چنان كه گفتيم سنهء 658 است « 1 » . پس تاريخ تأليف كتاب ازاين‌قرار محصور مىشود قطعا بين سنهء 650 - 658 يا سنهء 651 - 658 .\r\n\r\n4 - نسخ جهانگشاى\r\nبناى تصحيح اين كتاب بر هفت نسخه از جهانگشاى است كه همهء آنها در كتابخانهء ملّى پاريس محفوظ است و براى اختصار در ذيل صفحات اين متن مطبوع براى هريك از آن‌ها علامتى از حروف جمّل قرار داده شده است از قرار ذيل « 2 » :\r\nنسخهء آ -  Supplement persan 205 \r\nنسخهء ب -  Supplement persan I 375 \r\nنسخهء ج -  Supplement persan I 556 \r\nنسخهء د -  Ancien Fonds persan 69 \r\nنسخهء ه -  Supplement Persan I 563 \r\nنسخهء و -  Supplement persan 207 \r\nنسخهء ز -  Supplement persan 206 \r\nاكنون به طريق اجمال به وصف هريك از نسخ سبعهء مذكوره و بيان درجهء آن‌ها از حيث صحّت و سقم و قدم و جدّت و ساير خواصّ جزئيّهء آن‌ها مىپردازيم :\r\n\r\n\r\n","description":"","footnote":"\r\n( 1 ) - كاترمر در ص 222 از « كنوز مشرقيّه » آخرين تاريخى را كه در جهانگشاى ديده مىشود سنهء 663 فرض مىكند و مىگويد كه در جهانگشاى مذكور است كه در سنهء 663 شخصى خروج كرد و به دروغ خواست خود را سلطان جلال الدّين منكبرنى قلم دهد الخ . و اين تاريخ غلط صريح است و صواب سنهء 633 است .\r\nاوّلا به دليل اينكه در جميع نسخ جهانگشاى ( غير د كه نسخهء كاترمر بوده و در آنجا سهوا « سنهء ثلث و ستّين و ستّمائة » دارد و منشأ سهو كاترمر نيز همين بوده و غير نسخهء ه كه سنهء 622 به رقم دارد ) همه جا با كمال وضوح « سنهء ثلث و ثلثين و ستّمائة » نوشته شده است . ثانيا آنكه بلافاصله بعد از همين موضع از جهانگشاى صريحا ( نسخهء آ صفحه 517 ) مسطور است كه اين واقعه در عهد حكومت جنتمور حاكم خراسان و مازندران بود و وفات جنتمور به تصريح جهانگشاى ( نسخهء آ صفحه 538 ) در همين سال يعنى در سنهء 633 واقع شد . پس محال است كه اين واقعه در سنهء 663 يعنى سى سال بعد از وفات جنتمور واقع شده باشد .\r\n( 2 ) - ترتيب نسخ سبعة چنان كه در متن است برحسب تفاوت رتبهء آنهاست در اعتبار و ضعف و صحّت و سقم مگر نسخهء اخير كه از اين نقطهء نظر بايد ما قبل آخرين محسوب شود ولى چون ناقص است و تمام جلد اوّل و ثلث جلد ثانى از آن ساقط لهذا آن را در مرتبهء آخر قرار داديم .\r\n","page_name":" 71 ","page_number":73},
  {"content":"\r\n\r\n\r\nنسخهء آ\r\n ( SUPPLEMENT PERSAN 205 ) \r\nنسخه‌ايست كامل و اصحّ و اقدم نسخ جهانگشاى محفوظه در كتابخانهء ملّى پاريس و نسخهء اساس است يعنى بناى طبع كتاب بر اين نسخه است بالأصالة . اين نسخه به قطع نيم ورقى بزرگ و به خطّ نسخ خواناى خوب و مشتمل است بر 174 ورق كه 348 صفحه باشد هر صفحهء 27 سطر . تاريخ كتابت اين نسخه در چهارم ذىالحجّه سنهء 689 است يعنى فقط هشت سال ( هشت سال تمام بدون يك روز كم و زياد ) بعد از وفات مصنّف كه در چهارم ذىالحجّه سنهء 681 واقع شد و عين عبارت ناسخ در آخر جلد سوّم اينست :\r\n« تمام شد كتاب تاريخ جهانگشاى جوينى به فرّخى و پيروزى روز شنبه چهارم ذىالحجّه سنهء تسع [ و 
  ] ثمانين و ستّمائة على يدى ( كذا ) العبد الضّعيف رشيد الخوافى و الحمد لوليّه و الصّلاة على نبيّه محمّد . »\r\nو در پشت ورق اوّل كتاب خطوط عديده از مالكين مختلفهء آن كه در قرون متطاوله اين نسخه به نوبت در ملكيّت ايشان داخل شده است با امضاهاى ايشان مؤرّخ به سنوات 724 ، 727 ، 771 ، 775 ، 778 ، 780 ، 1113 ، 1136 ، 1162 و غيرها مرقوم است . و از جمله مالكين اين كتاب سلطان حسين بن سلطان منصور بن بايقرا ميرزا بن عمر شيخ بن امير تيمور گورگان متوفّى در سنهء 911 آخرين ملوك تيموريّهء ايران بوده است چنان كه از اين عبارت كه به خطّ خود ( ظاهرا ) در پشت نسخه نوشته است معلوم مىشود : « من كتب فقير امير حسين بن بيقرا ميرزا . » و اين نسخه با اين همه مزايا خالى از غلط نيست به خصوص در اسماء و اعلام مغولى و امثال و اشعار عربى كه غلط آن بيشتر از صواب است و در بسيارى از موارد تقريبا به كلّى غير منتفع به است . و ديگر آنكه اين نسخه به رسم بسيارى از نسخ قديمه غالب كلمات را كلّا او بعضا بدون نقطه نوشته است به خصوص در كلمات مشكوكه و اسماء مغولى و تركى يعنى مخصوصا در مواردى كه تنقيط كلمات بل ضبط حركات آن‌ها در نهايت لزوم بوده است .\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nخصايص رسم الخطّى اين نسخه - مهمّات خصايص رسم الخطّى اين نسخه از قرار ذيل است :\r\n1 - با وجود توغّل اين نسخه در قدم ( سنهء 689 ) ذالهاى فارسى « 1 » كه در اغلب نسخ معاصره و متأخّره از اين تاريخ از جهانگشاى و غير آن الى حدود سنهء 800 هجرى همه جا ذال با نقطه مسطور است . در اين نسخه غالبا ( به استثناى قليلى مثل جذا و كوذك و پذر و نيافريذ و نحو ذلك ) ذال بىنقطه مطابق تلفّظ كنونى ايران نوشته شده است . و از اينجا مىتوان استنباط نمود كه معجم خواندن و نوشتن ذالهاى فارسى در جميع بلاد فارسى زبان تعميم نداشته است و ظاهرا اين نسخه در يكى از نواحى نوشته شده كه حتّى در آن عصر نيز غالب ذالهاى معجمهء فارسى را مانند كنون دال مهمله مىخوانده و مىنوشته‌اند و مؤيّد اين احتمال يعنى اينكه اعجام ذال فارسى در آن عصر در جميع نواحى فارسى زبان تعميم نداشته آنست كه شمس الدّين محمّد ابن قيس الرّازى در كتاب المعجم فى معايير اشعار العجم كه در حدود سنهء 630 تأليف شده گويد « 2 » : « و در زبان اهل غزنين و بلخ و ماوراءالنّهر ذال معجمه نيست و جمله دالات مهمله در لفظ آرند چنانك گفته‌اند :\r\n از دور چو بينى مرا بدارى * پيش رخ رخشنده دست عمدا\r\nچون رنگ شراب از پياله گردد * رنگ رخت از پشت دست پيدا » \r\nو از اين تعبير « در لفظ آرند » به طور وضوح معلوم مىشود كه غير اهالى غزنين و بلخ\r\n\r\n\r\n","description":"","footnote":"\r\n( 1 ) - ذال معجمهء فارسى در كلمات فارسى در دو موضع است : 1 - هرگاه ما قبل آن متحرّك باشد چون آمذ و باشذ و بذ و بسّذ و موبذ و زمرّذ و نحوها كه بلا استثنا ذال معجمه است . 2 - هرگاه ما قبل آن يكى از حروف علّه باشد چون افتاذ و باذ و قباذ و آباذ و استاذ و بوذ و نموذ و بيذ و كشيذ و رسيذ و رفتيذ و گفتيذ و نحوها كه نيز بلااستثنا ذال معجمه است .\r\nامّا دال فارسى فقط در يك موضع است و آن وقتى است كه ما قبل آن ساكن و از حروف صحيح باشد چون مرد و كرد و آورد و دزد و مزد و پسند و كمند و غير ذلك كه بلا استثنا دال مهمله است . و در بلاد فارسى زبان به استثناى بعضى نواحى كه در متن اشاره بدان شده است تا قرن ششم و هفتم بل هشتم هجرى ما بين دال و ذال فارسى كه اكنون به دست است و قبل از قرن هشتم هجرى استنساخ شده است ذالهاى فارسى عموما با نقطه مسطور است . ولى از حدود قرن هشتم هجرى به بعد به جهات نامعلوم به تدريج اين تمييز از ميانه برداشته شد و ذالهاى معجمه متدرّجا به دالهاى مهمله مبدّل شد و اكنون در ايران جميع ذالهاى فارسى را دال مهمله خوانند و نويسند به استثناى قليلى از كلمات چون گذشتن و گذاشتن و پذيرفتن و آذر و آذربايجان و غيرها .\r\n( 2 ) - كتاب المعجم فى معايير اشعار العجم طبع پروفسور برون و راقم سطور ص 192 .\r\n","page_name":" 73 ","page_number":75},
  {"content":"\r\n\r\nو ماوراءالنّهر از بلاد فارسى زبان ذالهاى فارسى را در آن ازمنه هنوز حقيقة ذال معجمه تلفّظ مىكرده‌اند نه آنكه بنا بر يك قاعدهء شعرى يا يك مواضعهء رسم الخطّى مانند الحاق واو به كلمهء عمر و يا الف بعد از واو جمع مثلا چنان كه بعضى توهّم كرده‌اند فقط در كتابت ذال با نقطه مىنوشته‌اند ولى در تلفّظ دال مهمله مىخوانده‌اند . لكن تلفّظ ايشان به ذال چگونه بوده شبيه به ذال عربى يا زاى عربى يا صوت مخصوص ديگرى درست معلوم نيست ولى ظاهرا اشبه اشياء بوده است به ذال عربى به دلايل عديده كه خوض در آن از حوصلهء اين ديباچه بيرون است از جمله آنكه جميع اين نوع كلمات را كه مشتمل بر ذال فارسى بوده و از قديم در كلمات عربى داخل شده . عرب ذال معجمهء فارسى را دائما و در جميع موارد به ذال معجمهء عربى تعريب يا تعبير كرده است مانند استاذ و باذام و زمرّذ و بسّذ و جهبذ و شوذر ( چادر ) و شاذروان و غيرها در اسماء اجناس ، و همذان و بغداذ و قباذ و خرداذبه و غيرها در اسماء اعلام . و اگرنه آن بودى كه ايرانيان اين حرف را مانند ذال معجمهء عربى يا اشبه اشياء بدان تلفّظ مىكرده‌اند نه به دال مهمله كه تلفّظ كنونى ايران است اين تعريب به ذال معجمه دليلى نداشتى چه خود دال مهمله بر زبان عرب ثقيل نيست و در كلام عرب بىشمار است و علّت مخصوص ديگرى نيز تصوّر نمىتوان كرد براى اينكه عرب دائما و در جميع مواقع دال مهمله را به ذال معجمه تعريب نمايد .\r\nبرويم بر سر مطلب : چون بناى طبع كتاب چنان كه گفتيم بر اين نسخه است و چون در اين نسخه جميع ذالهاى فارسى به استثناى بسيار قليلى دال مهمله نوشته شده است به طرز حاليّه ما نيز تعميما للقاعده جميع ذالهاى فارسى را در طبع دال مهمله نوشتيم .\r\n2 - به طور كلّى ( به استثناى بسيار قليلى « 1 » ) ب و قبل ما و ژ و گ فارسى را مانند ب و ج و ز و ك عربى مىنويسد و در كتابت ما بين آن‌ها هيچ فرقى نمىگذارد ، استثنا : پاك ، چشمه ، پر ، ژرف ( ورق  a  55 ) ، پر ، پريد ، پرى ( ور  b  25 ) ، پران ( ور  a  27 ) ، قراچه ( نام شخصى ، ور  b  37 ) ، قباچه ( نام شخصى ، ور  a  98 ) ، اوچه ( نام شهرى در سند ، ور  a  98 ) ، دژم ( ور  a  92 ) و نحو ذلك ، و ما در طبع دفعا للالتباس همه جا باء و جيم و زاء و كاف فارسى را پ ، قبل ما ، ژ ، گ مىنويسيم به طرز حاليّه .\r\n3 - « كه » موصوله را كه در غالب نسخ قديمه « كى » با ياء مىنويسند در اين نسخه على السّواء گاه « كه » با هاء مخفيّه مىنويسد به رسم حاليّه و گاه « كى » به رسم قديم : هر\r\n\r\n\r\n","description":"","footnote":"\r\n( 1 ) - اين استثنا فقط در پ و قبل ما و ژ ديده شده است كه ندرة به رسم حاليّه با سه نقطه مىنويسد ولى كاف فارسى را هرگز ديده نشده كه فرقى با كاف عربى گذارد به يكى از انحاء معموله يعنى ك يا ك يا گ .\r\n","page_name":" 74 ","page_number":76},
  {"content":"\r\n\r\nكس كى ايل مىشود ، و هركس كى ايل نشود ( ور  b  32 ) ، ديه‌هاى ديگر كه مستخلص شده بود ( ور  b  20 ) ، هركس كه به انقياد پيش آمد ( ور  b  9 ) ، لشكرها كى در زوايا مانده باشند ( ور  b  84 ) و نحو ذلك . و ما در طبع تعميما للقاعده مطلقا اين كلمه را « كه » مىنويسيم به رسم حاليّه .\r\n4 - باء حرف اضافت فارسى را هرگز منفصل از ما بعد يعنى « به » ننوشته است بل هميشه آن را به كلمهء ما بعد كائنا ما كان متّصل نوشته است چون : بدست ، بروز ، باصفهان ، نه به دست ، به روز ، به اصفهان ، و اين املا مطلقا در طبع محفوظ است « 1 » .\r\n5 - الف « است » را وقتى كه به كلمات مختومه به حروف د ، ذ ، ر ، ز ، و ، آ ( يعنى به حروف لازمة الانفصال از ما بعد در كتابت ) متّصل باشد تقريبا بلا استثنا در كتابت حذف مىكند چون : مردست ، مأخوذست ، تيرست ، بازست ، آرزوست ، زيباست ، و در باقى موارد على السّواء گاه حذف مىكند و گاه اثبات چون : پنهانست و پنهان است ، و اين املا در طبع محفوظ است .\r\n6 - در اضافه يا وصف كلمات مختومه به الف خواه الف مقصوره خواه الف ممدوده خواه كلمات عربى خواه كلمات فارسى كه اكنون معمولا كسرهء اضافت يا توصيف را بر يائى ظاهر كنند بعد از الف چون : علماى اسلام ، عصاى چوبين ، خان‌هاى شهر ، در اين نسخه چهار طريقه معمول است اوّل ، اظهار كسرهء اضافت بر يائى بعد از الف به رسم حاليّه چون : لواى اسلام ، اقصاى ديار مشرق ، عصاى قرار ( ورق  a  4 ) ، احصاى جماجم ( ور  b  22 ) ، لشكرهاى جرّار ( ور  a  94 ) ، درياى زخّار ( ور  a  22 ) و غيرها ، و اين طريقه در اين نسخه اغلبيّت دارد . - دوّم ، اظهار كسرهء اضافت بر همزهء بعد از الف چون : غطاء شكّ ، غشاء ظنّ ( ور  b  3 ) ، احصاء كشتگان ( ور  b  7 ) ، لشكرهاء جرّار ، سالهاى مديد ( ور  a  94 ) ، و اين طريقه بعد از طريقهء اولى نسبة غالب است . - سوّم ، اقتصار به وضع مدّى فوق الف و عدم اظهار كسرهء اضافت نه بر ياء و نه بر همزه چون : ماوراءالنّهر ( بسيار مكرّر ) ، اقتضا راى خود ( ور  b  6 ) ، و اين طريقه بسيار نادر است . - چهارم ، عدم وضع علامتى در كتابت مطلقا نه ياء و نه همزه و نه مدّ چون : ابقا بقايا ( ور  b  7 ، يعنى ابقاء بقايا ) ، انتها مراحل ( ور  b  61 ، يعنى انتهاء مراحل ) ، بهاء الدّين و ضياءالدين ( بسيار مكرّر ) ، و اين اندر وجوه است ، و ما در طبع به طور كلّى طريقهء اولى و در كلمات عربى در طىّ عبارات فارسى نادرا طريقهء ثانيه\r\n\r\n\r\n","description":"","footnote":"\r\n( 1 ) - چنان كه در مقدّمه گفتيم به دلايل مذكور باء را همه جا منفصل كرده‌ايم . ( شارح )\r\n","page_name":" 75 ","page_number":77},
  {"content":"\r\n\r\nرا مجرى داشتيم كما هو المتعارف فى عصرنا .\r\n7 - مدّى را كه اكنون فوق الفات مسبوقه به همزه گذارند چون : آن و آورد و آوازه و قرآن ، على السّواء گاه اثبات و گاه حذف مىنمايد ، و ما تعميما للقاعده مطلقا اثبات مىنمائيم به رسم حاليّه .\r\n8 - همزهء بعد از الف زائده را در كلمات مانند : قائم و دائم و عشائر و فضائل و نحوها هرگز به صورت همزه نمىنويسد بل يا به صورت ياء مىنويسد يعنى : قايم ، دايم ، عشاير ، فضايل ، و يا بدون هيچ نقطه و هيچ علامتى يعنى : قائم ، دائم ، عشائر ، فضائل ، و ما اين نوع كلمات را در طىّ عبارات عربى مطلقا به صورت همزه مىنويسيم جريا على القاعدة و در طىّ عبارات فارسى اغلب به صورت ياء چون : بايع و بدايع و طايفه ، و گاه به صورت همزه چون : زاويهء قائمه و مصائب وارده و نحو ذلك برحسب اختلاف تلفّظ غالب در ايران در اين قبيل كلمات .\r\n9 - كلمات مانند : گوئى و درشت خوئى و جدائى و ابقائى و نحو ذلك را كه اكنون با همزه نويسند در اين نسخه هرگز به صورت همزه ننوشته است بل مانند شمارهء ( 8 ) يا به صورت ياء مىنويسد بدين هيئت : كويى ، درشت خويى ، جدايى ، ابقايى ، و ما دفعا للالتباس و تعميما للقاعدة اين نوع كلمات را مطلقا به صورت همزه مىنويسيم به رسم حاليّه .\r\n10 - در صيغ افعال مسبوقه به « مى » چون : مىكرد يا مىكند در اين نسخه تقريبا بدون استثنا « مى » را از ما بعد منفصل مىنويسد يعنى مىكرد و مىكند ، و در رسم الخطّ حاليّه اتّصال و انفصال على السّواء معمول است ، و ما در طبع مطلقا انفصال را محفوظ داشتيم الّا ما زاغ عنه البصر .\r\n11 - در صورت وقوع كلمات در اواخر سطور و ضيق مكان بسيارى از اوقات ما بين اجزاء كلمات تفكيك مىنمايد چون : مهند - سان ( ور  a  54 ، كه « مهند » را در آخر سطر سابق و « سان » را در اوّل سطر لاحق نوشته است ) ، و نامو - جود ، و خا - تون ( ور  a  55 ) ، و - سلطانشاه ( ور  b  67 ) ، و خرا - سان ( ور  a  76 ) ، و منا - شير ، و مرا - جعت ( ور  a  83 ) و غير ذلك ، و در رسم الخطّ جديد اين طريقه مهجور است ولى چه خوب مىشد و اسباب سهولت مىگرديد اگر مجدّدا اين طريقهء قديمه معمول مىگشت چنان كه فعلا در جميع خطوط اهل اروپا معمول است .\r\n12 - كلمات مانند : آنكه ، بلكه ، زيرا كه ، هركه ، چنان كه ، چندانكه ، چندانچه ، هرچه ،\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nاينچه ، آنچه را بدون استثنا اين‌طور مىنويسد : آنك ، بلك ، زيراك ، هرك ، چنانك ، چندانچ ( ص 166 ) ، هرچ ، اينچ ، آنچ . يعنى هركجا « كه » و « چه » به ما قبل خود متّصل باشند هاء مخفيّه را از آخر آن‌ها در كتابت حذف مىكند ، و ما اين طريقه را مطلقا در طبع محفوظ داشتيم .\r\n13 - كلمات مانند : از او ، از اين ، از اينجا ، از ايشان ، بر او ، بر اين ، در اين ، برايشان را بدون استثنا اين‌طور مىنويسد : ازو ، ازين ، ازينجا ، ازيشان ، برو ، برين ، درين ، بريشان ؛ به حذف همزهء اوايل ضماير ، و ما اين طريقه را مطلقا در طبع محفوظ داشتيم .\r\n14 - بعضى خصايص جزئيّه ، از قبيل آنكه كلمات : ده ( قريه ) ، خورشيد ، اميد ، كاين ( كه اين ) ، زبان ، خفته ، نينجاميده ، سه چهار را اين‌طور مىنويسد : ديه ، خرشيد ، اوميد ، كين ( ص 111 ) ، زفان ( غالبا ) ، خوفته ( ص 150 ) ، نه انجاميده ( ص 268 ) ، سچهار ، و ما جميع اين خصايص جزئيّه را در طبع محفوظ داشتيم .\r\nو پوشيده نباشد كه استقصاء جميع خصايص رسم الخطّى اين نسخه از حيّز حوصلهء يك ديباچه بيرون است و ما را غرض فقط اشاره به مهمّات آن بود تا مقياسى از رسم الخطّ نسخ قديمه به دست آيد .\r\n\r\nنسخهء ب\r\n ( SUPPLEMENT PERSAN 1375 ) \r\nنسخه‌ايست نسبة كامل و بسيار مصحّح و مضبوط مگر در اشعار و امثال عربى و اسماء مغولى و تركى كه غالبا سقيم و غير منتفع به است . در اين نسخه نيز مانند نسخهء آ غالبا كلمات را كلّا يا بعضا بدون نقطه نوشته است . اين نسخه به قطع خشتى و به خطّ نسخ خوش و مشتمل است بر 233 ورق كه 466 صفحه باشد هر صفحه‌اى 21 سطر ، و ما بين ورق 215 - 216 قريب سى صفحه از صفحات اين كتاب مطبوع افتاده است و اوراق مفقوده مطابق است با اوراق 712 و 746 از نسخهء آ . اين نسخه تاريخ كتابت ندارد ولى از قراين و املاى كلمات و وضع خطّ معلوم است كه بسيار قديم است و ظاهرا در اوايل قرن هشتم هجرى استنساخ شده است و معدودى از اوراق متفرّقهء آن به خطّ كاتب جديد ديگرى است غير كاتب اصلى . و از اوّل تا به آخر حاوى تصحيحات و زياده و نقصانهايى است به خطّ جديد الحاقى به قلم يكى از فضلاى متتبّعين در تاريخ چنان كه از قراين واضح مىشود و اين تصحيحات غالبا مخالف با جميع\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nنسخ ديگر جهانگشاى است ولى براى فهم عبارت لازم و لا بدّ منها است .\r\nخصايص رسم الخطّى اين نسخه - نسخهء ب مانند نسخهء آ غالب خصايص نسخ قديمه در آن مجتمع است ، در خصوصيّت‌هاى 1 ، 2 ، 4 ، 6 ، 7 ، 8 ، 9 ، 10 ( غالبا ) ، 12 ، 13 ، از خصايص آ بعينه مانند نسخهء آ است ، و در طريقهء 5 و 11 به رسم الخطّ جديد است ، و در طريقهء 3 مطلقا به طرز نسخ قديمه است يعنى « كه » موصوله و استفهاميّه را بدون استثنا « كى » با ياء مىنويسد . و از خصايص جزئيّهء اين نسخه آنكه به جاى كلمات : خورشيد ، نينداخت ، نينديشم ، غالبا خرشيد ، نانداخت ، نانديشم نوشته است الّا نادرا ، و گاه « 1 » كلمهء فارسى تلخ را « طلخ » با طاء مؤلّفه نوشته است « 2 » .\r\n\r\nنسخهء ج\r\n ( SUPPLEMENT PERSAN 1556 ) \r\nنسخه‌ايست كامل « 3 » و نسبة مصحّح و مضبوط به قطع وزيرى به خطّ نسخ بد ولى خوانا و اصل تمام نسخه ( يعنى جهانگشاى با ملحقات كه شرح آن خواهد آمد ) مشتمل است بر 264 ورق كه 528 صفحه باشد هر صفحه‌اى 25 سطر . و اصل خود نسخهء جهانگشاى به ورق  a  218 ختم مىشود و از اينجا تا آخر كتاب عبارت است از سه رسالهء ديگر غير از اصل جهانگشاى و رسالهء اوّل به خطّ همان كاتب اصل جهان‌گشاست و دو رسالهء اخير به خطّ كاتب جديد ديگرى . اين نسخه نيز مانند نسخهء ب تاريخ كتابت ندارد ولى از قرائن املا و رسم الخطّ معلوم است كه نسخه‌اى قديمى است و به استثناى ورق اوّل و اوراق  a  220 -  b  264 در آخر كتاب كه به خطّ جديد است باقى نسخه در اواخر قرن هفتم يا اوايل قرن هشتم استنساخ شده است .\r\nاين نسخهء جهانگشاى در ملك يا در تصرّف امام شهاب الدّين احمد ابن محمّد بن عبد اللّه بن ابراهيم الدّمشقى المعروف بابن عربشاه المتوفّى سنة 854 مؤلّف كتاب\r\n\r\n\r\n","description":"","footnote":"\r\n( 1 ) - از جمله در صفحه  a  120 .\r\n( 2 ) - در كتاب المعجم فى معايير اشعار العجم لمحمّد بن قيس الرّازى نسخهء قديمى ( بدون تاريخ ) موزهء بريطانيّه نيز دو سه مورد ( ص 56 ، 129 ، 217 ، 353 ، از طبع برون و راقم سطور ) كلمهء تلخ را « طلخ » با طاء مؤلّفه نوشته است و ظاهرا اين طرز املا از اثر غلبهء نفوذ عرب بوده است مانند كلمات صد و شصت و طپانچه و غلطيدن و نحو ذلك .\r\n( 3 ) - ما بين صفحه 2 - 3 يك ورق افتاده است و در بسيارى از موارد ناسخ خلط نموده و بعضى فصول را تغيير مكان داده و به جاى يكديگر نوشته است .\r\n","page_name":" 78 ","page_number":80},
  {"content":"\r\n\r\nعجائب المقدور فى نوائب تيمور و فاكهة الخلفاء و مفاكهة الظّرفاء و غيرهما بوده است و در حواشى اين نسخه از اوّل تا به آخر جهانگشاى قريب بيست و پنج موضع « 1 » به خطّ خود ابن عربشاه ملاحظاتى به زبان عربى مسطور است و اين ملاحظات عبارت است غالبا از خلاصهء مندرجات فصول جهانگشاى يا تعيين تاريخ وقايع مهمّه كه براى استعمال شخصى خود در حواشى اين نسخه يادداشت كرده بوده است . از جمله در حاشيهء ورق  b  6 ( مطابق با ص 126 از ج 1 از اين كتاب مطبوع ) در مقابل عنوان اين فصل از جهانگشاى « در ذكر قواعدى كه چنگز خان بعد از خروج نهاد و ياساها كه فرمود » نوشته است :\r\n« الحمد للّه تعالى يذكر فى هذا الفصل القواعد الّتى اخترعها جنكيزخان لعنه اللّه و اكثرها غير مخالف للشّريعة المطهّرة المحمّديّة على من جاء بها افضل الصّلاة و السّلام غير انّها ممزوجة بسياسة و عظمة و جبروت يحتاج اليها الملوك و السّلاطين ليستقيم لهم امر الرّعيّة و سأعرّبها ان شاء اللّه تعالى و الحقها بتاريخ تيمور الّذي سمّيته عجائب المقدور فى نوائب تيمور « 2 » . » و چون تاريخ تأليف عجائب المقدور به تصريح خود مؤلّف در اواخر آن « 3 » در سنهء 840 بوده است پس معلوم مىشود كه اين نسخهء جهانگشاى قبل از اين تاريخ استنساخ شده بوده است .\r\nخصايص رسم الخطّى اين نسخه - اين نسخه نيز غالب خصايص رسم الخطّى نسخ\r\n\r\n\r\n","description":"","footnote":"\r\n( 1 ) - اين مواضع عبارت است از اوراق  b  6 ،  b  9 ،  b  10 ،  a  11 ،  a  22 ،  a  23 ،  a  34 ،  a  36 ،  b  36 ،  b  37 ،  b  45 ،  a  49 ،  b  50 ،  a  51 ،  a  52 ،  b  55 ،  a  57 ،  a  77 ،  b  86 ،  b  87 ،  b  91 ،  b  92 ،  a  171 ،  a  183 ،  b  183 ،  b  218 ، از نسخهء ج .\r\n( 2 ) - ابن عربشاه بدين وعدهء خود كاملا وفا نكرده است زيرا آنچه در خصوص ياساى چنگيزى در عجائب المقدور ذكر كرده فقط فقرات ذيل است : « و كان [ تيمور 
  ] معتقدا الجنكيزخانيّة خانيّه و هي كفروع الفقه من الملّة الإسلاميّة و ممشيا لها على الشّريعة المحمّديّة و كذلك كلّ الجغتاى و اهل الدّشت و الخطاء و تركستان و اولئك الطّغام كلّهم يمشون قواعد جنكيزخان لعنه اللّه على قواعد الإسلام و من هذه الجهة افتى كلّ من مولانا و شيخنا حافظ الدّين محمّد البزازى رحمه اللّه و مولانا و سيّدنا و شيخنا علاء الدّين محمّد البخارى ابقاه اللّه و غيرهما من العلماء الأعلام و ائمّة الإسلام بكفر تيمور و بكفر من يقدّم القواعد الجنكيزخانيّة على الشّريعة الإسلاميّة و من جهات اخر ايضا و قيل انّ شاه‌رخ ابطل التّوراة و الجنكيزخانيّة خانيّة و امر ان تجرى سياستهم على جداول الشّريعة الإسلاميّة و ما اظنّ لذلك صحّة فانّ ذلك عندهم صار كالملّة الصّريحة و الاعتقادات الصّحيحة الخ » ( عجائب المقدور در اواخر كتاب ، طبع منگر  manger  در لئوواردن از بلاد هلاند سنهء 1772 ، ج 2 ص 800 - 802 ) .\r\n( 3 ) - « و صفا لشاه‌رخ ممالك ماوراءالنّهر و خراسان . . . الى يومنا هذا اعنى سنة اربعين و ثمانمائه و نسأل اللّه تعالى حسن العافية » ( عجائب المقدور طبع مذكور ج 2 ص 778 ) .\r\n","page_name":" 79 ","page_number":81},
  {"content":"\r\n\r\nقديمه در آن مجتمع است . در طريقهء 2 ، 4 ، 5 ، 10 ، 12 ، 13 ، از خصايص آ بعينه مانند نسخهء آ است ، و در طريقهء 9 ، 11 ، 14 به رسم جديد است ، و بعضى املاهاى مخصوص به خود نيز دارد از قرار ذيل :\r\n1 - تقريبا به طور كلّى جميع ذالهاى فارسى را ذال با نقطه نوشته است .\r\n2 - مانند نسخهء ب « كه » را بدون استثنا « كى » با ياء نوشته است . ( رجوع كنيد به شمارهء 3 از خصايص آ و ب ص 74 و 78 ) .\r\n3 - در كلمات مانند رفته‌ام ، بنده‌ام ، رفته‌ايم ، بنده‌ايم ، رفته‌ايد ، بنده‌ايد ، رفته‌اند ، بنده‌اند رفته است ، بنده است ، به طور عموم ( به استثناى بسيار قليلى ) الفات « ام » و « ايم » و « ايد » و « اند » و « است » را حذف مىنمايد و به جاى آن همزهء فوق هاء مخفيّه مىگذارد بدين صورت : رفتهءم ، بندهءم ، رفتهءيم ، بندهءيم ، رفتهءيد ، بندهءيد ، رفتهءند ، بندهءند ، رفتهءست ، بندهءست .\r\n4 - تقريبا بدون استثنا ياء تنكير و ياء خطاب و نحو آن را بعد از هاء مخفيّه « 1 » بر خلاف آنچه الآن مشهور است در كتابت ظاهر مىسازد چون : خانهءى ، هفتهءى ، قبيلهءى ، تو آمدهءى ، تو رفتهءى ، و نحو ذلك كه اكنون خانهء ، آمدهء الخ مىنويسند به حذف ياء در كتابت ، و در اين فقره بسيارى از نسخ قديمهء ديگر غير جهانگشاى نيز با اين نسخه اشتراك دارند « 2 » . و چه خوب مىشد اگر اين طريقهء قديمه مجدّدا معمول مىگرديد چه اوّلا يائى كه در تلفّظ ثابت است به چه دليل بايد در كتابت حذف شود ، ثانيا حذف ياء در طريقهء معموله بسيارى از اوقات چنان كه هركس حسّ كرده است باعث التباس مىشود\r\n\r\n\r\n","description":"","footnote":"\r\n( 1 ) - اعمّ از هاء مخفيّهء واقعى در كلمات فارسى چون خانه و هفته يا تاء تأنيث عربى كه در بعضى موارد در طىّ زبان فارسى به طور هاء مخفيّه استعمال مىشود چون طايفه و قبيله و كبيره و صغيره و نحو ذلك .\r\n( 2 ) - از جمله كتاب المعجم فى معايير اشعار العجم نسخهء قديمى ( بدون تاريخ ) موزهء بريطانيّه كه دائما در حال تنكير « - ه ى » يا « - هء ى » و در حال خطاب « - ه اى » استعمال مىكند و اين املا در طبع كتاب مذكور به اهتمام پرفسور برون و راقم سطور محفوظ داشته شده است ، مثال حال تنكير : بيوه‌ى ( ص 2 ) ، شرذمهء ( ص 4 ) ، مؤامرهء ( ص 6 ) ، مقدّمه‌ى ( ص 8 ) ، كلمه‌ى ( ص 11 ) ، سرمايه‌ى ( ص 140 ) ، و هكذا . حال خطاب : حوالت كرده‌اى ( ص 8 ) ، هركجا ذكر او بود تو كه‌اى ، جمله تسليم كن به دو تو چه‌اى ( ص 218 ) ، ورنه تو چنين سخت كمان نيز نه‌اى ( ص 219 ) . و همچنين در كتاب تذكرة الأولياء شيخ عطّار طبع نيكلسون احيانا در حال خطاب « - هء ى » استعمال مىكند : اى مسكين تو در همه عمر خذاى را جنين بندهء بوذهءى ( ص 99 ) ، بس قادر نئى كه ملك‌الموت را از خود دفع كنى ( ص 101 ) ، اين مالها نه از وجه نيكو به دست آورده‌اى ( ص 111 ) ، تو بارى كه‌اى كه اين دامنت گرفته است ( ص 114 ) . و همچنين در كتاب راحة الصّدور آتى الذّكر نسخهء كتابخانهء ملّى پاريس و ترجمهء تفسير طبرى نسخهء ايضا و غير ذلك من النّسخ .\r\n","page_name":" 80 ","page_number":82},
  {"content":"\r\n\r\nچه در اين طريقه حال اضافت و توصيف با حال تنكير و خطاب همه به يك نهج نوشته مىشود چون : خانهء من ( اضافت ) ، خانهء بزرگ ( توصيف ) ، خانهء [ ى 
  ] بزرگ ( تنكير ) ، تو در خانهء [ ى 
  ] ( خطاب ) ، و واضح است كه تأديهء معانى مختلفه به صورت واحده و تعبير از تلفّظات متفاوته به يك علامت مشتركه قطعا مستلزم ابهام و التباس است « 1 » .\r\n5 - در اضافه يا وصف كلمات مختومه به الف در اين نسخه فقط سه طريقه معمول است اوّل ، اظهار كسرهء اضافت يا توصيف بر همزه چون : مقتضاء فضيلت ، جنگهاء سخت ، استيلاء اشرار ، و نحو ذلك و اين طريقه در اين نسخه اغلبيّت دارد . دوّم ، اظهار كسرهء اضافت يا توصيف بر ياء چون : احصاى كشتگان ، حكم‌هاى سخت ، و نحو ذلك و اين طريقه نسبة نادر است . سوّم ، عدم وضع علامتى مطلقا در كتابت چون علا الدّين ، بهاء الدّين ، و غيرهما و اين اندر وجوه است .\r\n6 - در اضافه يا وصف كلمات مختومه به واو ما قبل مضموم كسرهء اضافت را غالبا بر همزه اظهار مىنمايد به رسم بسيارى از نسخ قديمه چون : بازوء اسلام ( ورق  b  128 ) ، گيسوء زنان ( ور  b  198 ) ، اردوء خود ( ور  a  51 ) ، ابروء كمان شكلش ( ور  b  52 ) ، و نادرا بر ياء به رسم معمول چون : زانوى ادب ، به اردوى خود ( ور  a  51 ) ، و نحو ذلك .\r\n7 - در اضافه يا وصف كلمات مختومه به ياء غالبا همزه‌اى فوق ياء مىگذارد چنان كه در هندوستان اكنون معمول است چون : باقئ تجمّلات ، به فراخى نعمت ، اهالئ شهر ، قاضئ ممالك ، شكارى بسيار ، و هكذا .\r\n8 - همزهء بعد از الف زائده را در كلمات مانند : قائم و دائم و نحوهما در اين نسخه‌گاه به صورت ياء مىنويسد چون : قايم ، دايم ، طاير ، و گاه ( و اين خالى از غرابت نيست ) به صورت ياء و همزه معا چون : فضايل ، عزايم ، طوايف ، دايما ، سائل ، عايد ، و هكذا .\r\n* * * اما شرح سه رسالهء ديگر غير جهانگشاى كه در آخر اين نسخه ملحق است از قرار تفصيل ذيل است مرتّبا :\r\n\r\n\r\n","description":"","footnote":"\r\n( 1 ) - مثلا در اين عبارت « هفتهء ديگر خواهم آمد » معلوم نيست مراد كاتب هفتهء آينده است ( توصيف ) ، يا هفتهء [ ى 
  ] ديگر يعنى يكى از هفته‌هاى آينده ( تنكير ) . و همچنين خانهء بزرگ و پردهء سفيد و پشتهء بلند و نحو ذلك كه در جميع اين گونه موارد حال توصيف به حال تنكير مشتبه مىشود با فقدان قرينهء حاليّه . و در اين اواخر بعضى اين طريقه را تعميم داده ياء نسبت را نيز به مشاكلت ياء تنكير و خطاب در كتابت حذف كنند چون ملّا حسين بشرويهء ( تلفّظ : بشرويه‌اى ) ، و ميرزا محمّد رضاى قمشهء ( قمشه‌اى ) ، و آبادهء كمرهء و نحو ذلك ، و اين ركيك‌تر از ساير صور متقدّمه است .\r\n","page_name":" 81 ","page_number":83},
  {"content":"\r\n\r\n1 - رسالهء كوچكى يا به عبارة اخرى فصلى كه خواجه نصير الدّين طوسى در شرح فتح بغداد به دست هولاكو به جهانگشاى محلق كرده است ( اوراق  a  218 -  a  220 ) . و معروف است به ذيل جهانگشاى و در بعضى نسخ جهانگشاى بعد از جلد سوّم موجود است « 1 » و از غالب نسخ مفقود . و اين رساله جز صفحهء اخير آن به خطّ همان كاتب اصل نسخهء جهانگشاى است و از اينجا تا آخر كتاب ( اوراق  a  220 -  b  264 ) كه عبارت باشد از دو رسالهء آتيه به خطّ كاتب جديد ديگرى است .\r\n2 - رسالهء تسلية الأخوان از تأليفات عطا ملك جوينى مصنّف كتاب ( اوراق 220 - 231 ) ، و شرح اين رساله با تلخيصى از آن سابقا در اين اوراق مذكور شد « 2 » .\r\n3 - رساله‌اى در تاريخ سلجوقيّه كه اختصارى است از كتاب راحة الصّدور لأبى بكر الرّاوندى بدون تصريح به اختصار ( اوراق  b  231 -  a  261 ) ، و بىمناسبت نيست كه در اين موضع اشارتى اجمالى به اصل كتاب راحة الصّدور و دو اختصار آن كه يكى همين رساله است بنمائيم پس گوئيم :\r\nكتاب « راحة الصّدور و آية السّرور » در تاريخ سلجوقيّهء ايران و عراق از طغرلبك الى طغرل بن ارسلان لأبى بكر محمّد بن علىّ بن سليمان بن محمّد بن احمد بن الحسين بن همّة الرّاوندى « 3 » در سنه 599 « 4 » به نام سلطان غياث الدّين كيخسرو بن قلج ارسلان بن مسعود بن قلج ارسلان بن سليمان ابن غازى « 5 » بن قتلمش بن اسرائيل بن سلجوق از سلاجقهء روم ( سنهء 588 - 607 به تفاريق ) تأليف شده است و يك نسخهء قديم بسيار نفيس خوش خطّى از آن كه در سنهء 635 استنساخ شده و گويا منحصر به فرد است در كتابخانهء ملّى پاريس موجود است « 6 » . اين كتاب موضوع آن تاريخ سلجوقيّهء عراق است ولى مشحون است به\r\n\r\n\r\n","description":"","footnote":"\r\n( 1 ) - از جمله نسخهء جهانگشاى كتابخانهء ديوان هند ( انديا افيس ) در لندن شمارهء 170 از فهرست ايته  ( Ethe )  .\r\n( 2 ) - رجوع كنيد به ص 38 - 42 - 60 - 62 .\r\n( 3 ) - نام و نسب مصنّف به همين طريق در پشت ورق اوّل و در صفحه  a  17 از نسخهء كتابخانهء ملّى پاريس مسطور است .\r\n( 4 ) - صفحه  b  27 از نسخهء مذكوره .\r\n( 5 ) - غازى ظاهرا نام پدر سليمان است چنان كه مصنّف شش هفت مرتبه به عينه به همين صورت سوق نسب او را نموده است نه آنكه لقب قتلمش باشد چنان كه پرفسور برون در ترجمهء ملخّص اين كتاب به زبان انگليسى ص 569 احتمال داده است .\r\n( 6 ) - علامت اين نسخه در كتابخانهء مذكوره اينست :  Supplement persan 1314  و پرفسور ادوارد برون در روزنامهء انجمن همايونى آسيائى  ( J . R . A . S )  سال 1902 ص 567 - 610 ، 849 - 887 مندرجات اين نسخه را ملخّصا به زبان انگليسى ترجمه نموده است . اين نسخه به قطع نيم ورقى عريض و مشتمل بر 179 ورق و به خطّ نسخ درشت بسيار خوش است . در اواخر كتاب بعضى اوراق جابه‌جا صحّافى شده است و صواب\r\n","page_name":" 82 ","page_number":84},
  {"content":"\r\n\r\nحشو و زوايد فوق‌العادهء خارج از موضوع چنان كه فقط ديباچهء آن قبل از شروع در تاريخ 37 ورق بزرگ است « 1 » از جملهء 179 ورق مجموع كتاب ، و يك خاتمهء مفصّلى قريب 25 ورق « 2 » در آخر كتاب ملحق است در آداب منادمت و شطرنج و نرد و علم خطّ و غيرها . و در متن تاريخ نيز آن اندازه اشعار و امثال فارسى و عربى و احاديث و كلمات قصار و مواعظ حكما و قصايد طوال از خود در مدح سلطان غياث الدّين كيخسرو و نحو ذلك به عنف و غالبا بدون ادنى مناسبتى با سابقه و لاحقهء كلام گنجانيده كه اغلب اوقات رشتهء اصل تاريخ به كلّى از هم مىگسلد و زمام سوق حكايت از دست خواننده رها مىشود . و هرچند اصل انشاء كتاب بسيار متين و سلس و يكى از بهترين اساليب انشاء فارسى است و نيز موضوع كتاب و اطّلاعات نفيسهء مضمّنه در آن در باب خود عديم النّظير است چه مصنّف خود معاصر سلجوقيّه و خطّاط و نقّاش مخصوص سلطان طغرل آخرين سلجوقيّهء عراق بوده است ولى بدبختانه چنان كه گفتيم به واسطهء اكثار از ادخال حشو و زوايد در هر قدم و افراط از ايراد جمل معترضه در هر موقع فىالواقع اين كتاب بدين نفيسى تا اندازه‌اى كسالت‌انگيز و ملال‌آور شده است . و ظاهرا به همين ملاحظه بوده است كه با وجود آنكه خود مصنّف در ديباچه توصيهء اكيد در عدم اختصار كتاب خود نموده چنان كه گويد « 3 » : « و دعا گوى دولت ابو بكر محمّد بن سليمان الرّاوندى تاريخهاء دولت سلاطين آل سلجوق مىنويسد بر سبيل اختصار و صدهزار لعنت به جان و خان‌ومان و زن و فرزندان آن‌كس مىفرستد كه ازين كتاب حرفى يا كلمه‌اى حذف كند يا زيادت و نقصانى نويسد يا طعنى زند و تصرّفى كند » مع ذلك تا آنجا كه در نظر است دو نفر تاكنون به اختصار اين كتاب پرداخته و دو تأليف مجدّد از آن ساخته‌اند از اين قرار :\r\nاوّل - همين رساله كه در آخر اين نسخهء جهانگشاى محلق است و نام مختصر ( به كسر كاف ) و تاريخ اختصار معلوم نيست . مختصر اوّلا تمام ديباچهء كتاب ( 74 صفحهء بزرگ ) را به كلّى حذف كرده و به جاى آن ديباچهء مختصرى به قدر نيم صفحه فقط گذارده است .\r\nثانيا تمام خاتمهء كتاب ( 50 صفحهء بزرگ ) را نيز به كلّى حذف كرده است . ثالثا جميع حشو و زوايد را از قصايد و اشعار و امثال و كلمات قصار و غيرها به كلّى اسقاط نموده است . ولى از اينها گذشته در سوق اصل تاريخ عين عبارت راحة الصّدور را كما هى بدون يك كلمه بل يك حرف كم و زياد همه جا محفوظ داشته است و به قدر نقطه‌اى تصرّف و\r\n\r\n\r\n","description":"","footnote":"\r\nدر ترتيب اوراق از قرار ذيل است : 153 ، 161 ، 155 - 160 ، 154 ، 162 .\r\n( 1 ) - اوراق  b  1 -  b  37 .\r\n( 2 ) - اوراق  a  154 -  a  179 .\r\n( 3 ) - صفحه  b  28 .\r\n","page_name":" 83 ","page_number":85},
  {"content":"\r\n\r\nتحريف در آن ننموده است و از اين حيث اين رساله را تا آنجا كه راجع به اصل تاريخ سلجوقيّه است نسخهء دوّمى از راحة الصّدور مىتوان محسوب نمود « 1 » . و مندرجات اين رساله در ترتيب ابواب و فصول همه جا قدم به قدم با راحة الصّدور مطابق است تا حكايت جنگ سلطان طغرل آخرين سلجوقيّه با سلطان تكش خوارزمشاه و كشته شدن طغرل و انقراض سلجوقيّه واقع در ورق 261 سطر آخر از اين رساله مطابق با ورق  b  145 سطر اوّل از اصل راحة الصّدور . و در اينجا در اين رساله فجأة مطلب قطع مىشود و ناسخ به واسطهء يك سهو غريبى از اختصار راحة الصّدور يك‌مرتبه مىجهد به جلد دوّم از جهانگشاى جوينى در وسط تاريخ سلطان محمّد خوارزمشاه . و ابتداى عبارت جهانگشاى اين جمله است ( نسخهء ج ورق 261 س آخر ) : « از ندماى سلطان از فردوس سمرقندى كه مطربه‌اى بود برحسب حال رباعى درخواست » و مطابق است با نسخهء آ صفحه 414 . و از اينجا تا آخر نسخهء ج تمام امتداد همين فصل جهانگشاى است و منتهى مىشود به آخر فصل جهانگشاى معنون به « ذكر احوال خرميل بعد از مراجعت سلطان » ( نسخهء آ صفحه 421 به آخر ) و هيچ ربطى به راحة الصّدور و تاريخ سلجوقيّه ندارد . و واضح است كه اين خلط از ناسخ است نه از مختصر ، امّا خود راحة الصّدور از اين موضع رشتهء حكايت را به سوق طبيعى خود امتداد داده و قتل سلطان طغرل و انقراض سلجوقيه را مبسوطا شرح مىدهد پس از آن به فصولى چند در آداب منادمت و شطرنج و نرد و خطّ و غيرها كتاب را ختم مىنمايد .\r\nدوّم - العراضة فى الحكاية السّلجوقيّة لمحمّد بن محمّد بن محمّد بن عبد اللّه بن النّظام الحسينى اليزدى المتوفّى سنة 743 « 2 » وزير سلطان ابو سعيد بهادر خان آخرين پادشاه مغول ايران ( سنهء 717 - 736 ) كه راحة الصّدور را در حدود سنهء 711 « 3 » در سلطنت اولجايتو از اوّل تا به آخر تلخيص نموده و ديباچه و خاتمهء آن را با ساير حشو و زوايد حذف نموده ولى از طرف ديگر اصل عبارت راحة الصّدور را كه در نهايت سلاست و روانى است به عبارتى مصنوع و مسجّع مشحون به استعارات و تشبيهات از طراز وصّاف\r\n\r\n\r\n","description":"","footnote":"\r\n( 1 ) - در اين رساله ما بين صفحه 260 و 261 يك يا دو ورق افتاده است و اين افتاده مطابق است با صفحه  a  143 س 3 - صفحه 144 س 11 از اصل راحة الصّدور ، و ابتداى جملهء ساقطه اين كلمات است : « دزمارى و امير بار الخ » و آخر آن اين كلمات : « تا ظن نبرى كه كس مرا يارى كرد شمشير » .\r\n( 2 ) - رجوع كنيد به ديباچهء تركى العراضة طبع زوسهايم ص 26 و به ديباچهء آلمانى همان كتاب ص  XXVI  .\r\n( 3 ) - رجوع كنيد به ديباچهء تركى كتاب مذكور ص 18 و به ديباچهء آلمانى آن ص  XIX  .\r\n","page_name":" 84 ","page_number":86},
  {"content":"\r\n\r\nو تاريخ معجم تبديل نموده و به جاى اشعار و امثال اصل كتاب اشعار و امثال ديگر آورده و به جر اين هيچ تغييرى در اصل راحة الصّدور نداده و اين اختصار را ( بدون تصريح به اختصار ) العراضة فى الحكاية السّلجوقيّة نام نهاده است و در ديباچهء آن كتاب با آنكه يكى از تواريخ آل سلجوق را كه منتهى به سلطنت سلطان محمود بن محمّد بن ملكشاه مىشده است ذكر كرده و آن را اساس كتاب خود دانسته اصلا و مطلقا نام كتاب راحة الصّدور را كه از اوّل تا به آخر مضامين آن را به عين‌ها با تغييرى در عبارت نقل و استنساخ كرده است و به جز اين هيچ تصرّفى ديگر در آن ننموده نبرده است و از وجود آن به كلّى تجاهل نموده است « 1 » . كتاب العراضة فى الحكاية السّلجوقيّة به اهتمام دكتور كارل زوسهايم آلمانى در سنهء 1326 در مصر به طبع رسيده است « 2 » .\r\n\r\nنسخهء د\r\n ( ANCIEN FONDS PERSAN 69 ) \r\nنسخه‌ايست كامل به قطع وزيرى به خطّ نستعليق بد خوانا مشتمل بر 189 ورق كه 378 صفحه باشد هر صفحهء 25 سطر و در 2 محرّم سنهء 938 به دست كاتبى مشهور به حلوائى به اتمام رسيده است . متن اين نسخه با نسخ ديگر تفاوت بسيار دارد در زياده و نقصان و غيره و ناسخ تصرّفات بسيار در متن كتاب نموده به خصوص در موارد غامضه كه غالبا كلمات يا جمل مشكوكه را به كلّى حذف كرده است و تا اندازه‌اى گويا كاتب به اختصار متن جوينى كوشيده است . از اينها گذشته اين نسخه در صحّت و سقم متوسّط و روى هم رفته سقيم و مخصوصا در عبارات و اشعار عربى و كلمات مغولى به غايت\r\n\r\n\r\n","description":"","footnote":"\r\n( 1 ) - نظير اين سرقت تأليف حكايت لباب الألباب محمّد عوفى و كتاب بزم‌آرا است . رجوع كنيد به ديباچهء جلد اوّل از لباب الألباب طبع ليدن ص ه .\r\n( 2 ) - دكتور كارل زوسهايم  ( Dr . Karl Sussheim )  دو طبع از اين كتاب نموده يكى در قاهره به انضمام دو ديباچهء تاريخى و لغوى و يك ذيل در بعضى توضيحات هر سه به زبان تركى عثمانى ، و يكى در ليدن از بلاد هلاند با دو ديباچه و ذيل مذكور به علاوهء يك فهرست اسماء الرّجال و الأماكن هر چهار به زبان آلمانى ، ولى اصل متن كتاب در هر دو طبع يكى است و همان طبع قاهره است ، و نام و عنوان طبع ليدن ازاين‌قرار است :\r\n Das Geschenk aus der Saldschukengesch ichte Von dem Wesir Muhammad B . Muahmmad B . Muhammad B . Abdallah B . Al - Nitam Al - Husaini Al - Jazdi . Zum ersten Male herausgegeben . . . Von Dr . phil . Karl Sussheim . Leiden , 1909 . \r\n","page_name":" 85 ","page_number":87},
  {"content":"\r\n\r\nملحون است . رسم الخطّ اين نسخه به كلّى جديد و تقريبا هيچ خصايص املائى در آن يافت نمىشود جز تفكيك بين اجزاء كلمات در صورت وقوع آن‌ها در اواخر سطور و ضيق مكان براى كتابت تمام كلمه « 1 » چون : برنجيد - ندى ( ورق\r\n b \r\n185 ) ، حا - لتى ، فر - ستاد ( ور  a  75 ) ، جما - عتى را ( ور  b  75 ) ، بنز - ديك ( ور  b  124 ) ، و غيرها . اين نسخه ما بين جلد اوّل و دوّم جهانگشاى در كتابت فصل ننموده و هر دو را به يكديگر متّصل نوشته و آن دو را معا جلد اوّل فرض كرده است و در آخر جلد دوّم حاليّه نوشته ( ور  a  144 ) : « تمام شد مجلّد اوّل از جهانگشاى جوينى و للّه الحمد الخ » « 2 » .\r\n\r\n\r\n","description":"","footnote":"\r\n( 1 ) - رجوع كنيد به شمارهء 11 از خصايص آ ص 76 .\r\n( 2 ) - مأسوف عليه دسون مؤلّف تاريخ كبير مغول در چهار جلد به زبان فرانسه\r\n ( Histoire des Mongols depuis Tchinguiz Khan jusqu'a . . . Tamerlan , par le baron d'Ohsson , Amsterdam , 1834 - 1852 ) \r\nدر تأليف آن كتاب فقط اين نسخه را در دست داشته چنان كه از وصفى كه از نسخهء خود مىكند با ملاحظهء آنكه در آن تاريخ جز اين نسخه و شايد نسخهء آ در كتابخانهء ملّى پاريس بيش نبوده واضح مىشود ، و همچنين مأسوف عليه كاترمر در ترجمهء حال مصنّف در « كنوز مشرقيّه » ( ص 220 - 234 ) به تصريح خود فقط همين نسخه را در دست داشته است ، و همين است منشأ آنكه ايشان هر دو فرض كرده‌اند كه جهانگشاى دو جلد است و جلد اوّل و دوّم حاليّه را ( به طبق اين نسخه ) جلد اوّل فرض كرده‌اند و جلد سوّم حاليّه را جلد دوّم ، و براى راقم سطور تاكنون به طور قطع معلوم نشده است كه فىالواقع جهانگشاى منقسم به سه جلد بوده است يا به دو جلد چه از طرفى غالب نسخ جهانگشاى موجوده در عالم منقسم به سه جلد است ( رجوع كنيد به مقالهء پرفسور برون در روزنامهء انجمن هميونى آسيائى  J . R . A . S  سال 1904 ص 27 - 43 كه در آنجا 14 نسخه از نسخ جهانگشاى محفوظه در كتابخانه‌هاى معروف اروپا را وصف و با يكديگر مقايسه نموده است ) . و از جمله نسخ سبعهء كتابخانهء ملّى پاريس كه من خود در تصحيح جهانگشاى به كار برده‌ام نسخ آ ب ج ز كه همه نسخ بسيار قديم مىباشند به خصوص آ كه فقط هشت سال بعد از وفات مصنّف استنساخ شده همه در آخر جلد دوّم نوشته‌اند « تمام شد مجلّد دوّم از تاريخ جهانگشاى جوينى » ، و آ ب ج ( ز جلد اوّل را ندارد ) در آخر جلد اوّل نوشته‌اند « تمام شد مجلّد اوّل از تاريخ جهانگشاى جوينى » ، و ز در عنوان جلد سوّم نوشته « المجلّد الثّالث » . از طرف ديگر از بعضى قراين و آثار ديگر ظاهرا چنين برمىآيد كه جهانگشاى دو جلد بوده است نه سه جلد و جلد اوّل و دوّم كنونى يك مجلّد محسوب مىشده است و جلد سوّم كنونى مجلّد ديگر ، از جمله مصنّف در مقدّمهء جلد سوّم بعد از افتتاح ديباچه گويد : « چون در مجلّد پيشينه احوال خروج چنگز خان و استيلاى او بر اقاليم و جلوس قاآن و كيوك خان و كيفيّت وقايعى كه در عهد ايشان بود به حسب معرفت مسطور شد و احوال سلاطين خوارزم و غير ايشان از طرف نشينان بر اندازهء وقوف از ابتداى كار تا انتهاى روزگار هريك مذكور گشت اكنون درين مجلّد ديگر ذكر جلوس پادشاه جهن منكو قاآن . . . ياد كرده مىشود » و چون وقايع مشاراليها كه مصنّف گويد در « مجلّد پيشينه » مذكور شد عبارت است از مجموع وقايع هر دو مجلّد اوّل و ثانى پس اين عبارت تقريبا صريح است در اينكه جلد اوّل و دوّم حاليّه در نظر مصنّف يك مجلّد ( « مجلّد پيشينه » ) محسوب مىشده است و جلد سوّم حاليّه « مجلّد ديگر » . ديگر آنكه مصنّف در ابتداى جلد سوّم مثل اينكه شروع در كتاب جديدى مىكند ديباچهء منعقد ساخته و افتتاح به حمد و صلاة و غير ذلك مىنمايد و حال آنكه در ابتداى جلد دوّم اصلا حمد و صلاة و\r\n","page_name":" 86 ","page_number":88},
  {"content":"\r\n\r\n\r\nنسخهء ه\r\n ( SUPPLEMENT PERSAN 1563 ) \r\nنسخه‌ايست تقريبا كامل به قطع وزيرى به خطّ نستعليق بسيار خوش به قلم كاتبى جعفر آصفى نام و مشتمل بر 199 ورق كه 398 صفحه باشد هر صفحه‌اى 17 سطر . و تاريخ كتابت آن درست معلوم نيست ولى از وضع خطّ و كاغذ و ساير خصوصيّات واضح است كه بسيار جديد و قطعا مقدّم بر قرن دوازدهم هجرى نيست . اين نسخه با صرف‌نظر از اشعار و عبارات عربى كه به غايت ملحون و غير منتفع به است روى هم رفته نسخه صحيح متقنى است و مخصوصا كلمات مغولى را به عكس اكثر نسخ غالبا صحيح و با تمام نقط نوشته است . اين نسخه نيز مانند نسخه د ما بين جلد اوّل و دوّم جهانگشاى در كتابت تفكيك ننموده و هيچ فصلى بين آن دو نگذارده است و در آخر جلد دوّم حاليّه ( ورق  a  168 ) نوشته : « بعونه تعالى تمّ المجلّد الأوّل فى شهر رجب المرجّب سنه 659 » . و از اين عبارت ( بر فرض صحّت نسخه و عدم سهو ناسخ ) ظاهرا چنين استنباط مىشود كه اين جمله عين عبارت آخر نسخهء منقول عنها بوده است و بنابراين فرض نسخهء منقول عنها بسيار قديم و در عصر مصنّف استنساخ شده بوده است « 1 » . اين نسخه مشتمل است\r\n\r\n\r\n","description":"","footnote":"\r\nديباچه‌اى در بين نيست و بغتة بدون هيچ‌گونه فصل و امتيازى بين دو جلد از تاريخ جغتاى ( در آخر جلد اوّل كنونى ) به تاريخ خوارزمشاهيّه ( ابتداى جلد دوّم كنونى ) مىجهد . و ديگر آنكه سه نسخه از نسخ كتابخانهء ملّى پاريس يعنى د ه و به خصوص ه كه ظاهرا از روى نسخهء قديمى معاصر مصنّف استنساخ شده است همه جلد اوّل و دوّم را يك جلد فرض كرده و در آخر جلد دوّم نوشته‌اند « تمام شد مجلّد اوّل » چنان كه تفصيل آن در متن مذكور است . حال اين قرائن متناقضه را به چه حمل توان كرد و جمع بين آن‌ها چگونه توان نمود ؟ به نظر راقم سطور چنين مىرسد كه جهانگشاى در اصل تقسيمى كه خود مصنّف كرده بود آن را در دو جلد قرار داده بوده است ولى بعدها نسّاخ براى سهولت استنساخ و تفكيك اجزاء متقاربة المقدار كتاب از يكديگر جلد اوّل را كه حجما دو مقابل جلد دوّم ( يعنى جلد سوّم حاليّه ) بوده و مشتمل بوده بر تاريخ دو طبقهء مستقلّ از ملوك يعنى خوارزمشاهيّه و مغول آن را از مفصل بين اين دو تاريخ مختلف مواضعة به دو جلد تفكيك كرده‌اند و جهانگشاى را در سه مجلّد متقاربة الحجم استنساخ مىكرده‌اند و به تدريج نسخ جهانگشاى به همين نمط مشهور شده است مگر قليلى از نسخ كه همچنان به قرار اصل در دو جلد نوشته شده‌اند چون د و ه . و اين احتمال گويا اقرب احتمالات باشد به واقع .\r\n( 1 ) - مسيو بلوشه در فهرست نسخ شفر ص 134 و در فهرست نسخ فارسى كتابخانهء ملّى پاريس ص 281 و پرفسور برون در مقالهء سابق الذّكر خود در روزنامهء انجمن هميونى آسيائى سال 1904 ص 31 نوشته‌اند كه تاريخ كتابت اين نسخه سنهء 1259 است . و آن سهو است . فقط تاريخى كه در اين نسخه دارد همين است كه در متن مذكور شد يعنى « شهر رجب سنه 659 » و گويا مسيو بلوشه فرض كرده است كه چون اين نسخه با اين تازگى خطّ و جدّت اسلوب البتّه نمىتواند تاريخ كتابتش بدين قديمى باشد پس لابدّ سنهء 659 سهو\r\n","page_name":" 87 ","page_number":89},
  {"content":"\r\n\r\nبر تمام جلد اوّل و دوّم و تقريبا نصف اوّل جلد سوّم و ختم مىشود به فتح نامهء الموت در اواسط جلد سوّم . و از ابتداى فصل معنون به « ذكر تقرير مذاهب باطنيان و اسماعيليان و احوال جماعت مذكور » الى آخر كتاب كه 21 ورق از نسخهء ( آ صفحه 716 - 629 و 789 ) و قريب 75 الى 80 صفحه از صفحات اين كتاب مطبوع است به كلّى از اين نسخه ساقط است . و از اين گذشته اين نسخه در چندين موضع افتاده‌هاى بزرگ دارد از جمله در اواخر فصل معنون به « ذكر بقيّهء احوال سلطان سعيد محمّد و اختلال كار او » بعد از اين بيت ( ورق  a  120 س 10 ) :\r\n حلقهء زلف يار دام بلاست * دل در او بسته‌ايم عين خطاست \r\nقريب نه صفحه از صفحات آ ( آ صفحه 465 و 447 - 367 به آخر ) يعنى قريب 17 صفحه از صفحات اين كتاب مطبوع افتاده است بدون اينكه بياضى در نسخه باشد . و در اواسط همين فصل ( ورق 114 س آخر ) بياضى است به مقدار چند سطر ولى از موضع بياض قريب 4 صفحه از صفحات اين كتاب مطبوع ساقط شده است . و جملهء ساقط مطابق است با صفحه 450 - 453 از نسخهء آ . رسم الخطّ اين نسخه به غايت جديد و به عينه مطابق طريقهء حاليّهء معمول در ايران است و هيچ‌گونه خصايص املائى ندارد .\r\n\r\nنسخهء و\r\n ( SUPPLEMENT PERSAN 207 ) \r\nنسخه‌ايست تقريبا كامل به قطع وزيرى به خطّ نستعليق خوش مشتمل بر 192 ورق كه 384 صفحه باشد هر صفحه‌اى 17 سطر ، و تاريخ كتابت آن ماه ذىالقعده سنهء 1233 است « 1 » . اين نسخه در كمّيّت مندرجات بعينها مانند نسخهء ه است بدون كم و زياد و همان افتاده‌ها و بياضهائى كه در نسخهء ه ذكر شد بعينها و در همان مواضع در اين نسخه نيز موجود است و از اينجا معلوم مىشود كه نسخهء و يا از روى نسخهء ه استنساخ شده يا هر\r\n\r\n\r\n","description":"","footnote":"\r\nاست از كاتب به جاى 1259 ، و پرفسور برون در عين اينكه سنهء 659 را تاريخ اصل نسخهء منقول عنها فرض كرده است باز گويا به تبع بلوشه و شايد بدون نظر به اصل خود نسخه مىگويد كه اين نسخه مورّخ است به سنهء 1259 .\r\n( 1 ) - وصف اين نسخه از پرفسور برون در مقالهء سابق‌الذّكر خود در وصف نسخ جهانگشاى موجوده در كتابخانه‌هاى اروپا فوت شده است .\r\n","page_name":" 88 ","page_number":90},
  {"content":"\r\n\r\nدو از روى يك اصل مشترك نقل شده‌اند . اين نسخه با آنكه ما بين جلد اوّل و ثانى در كتابت فصل نموده و در آخر جلد اوّل ( ورق  b  75 ) نوشته : « تمام شد مجلّد ( كذا ! ) از تاريخ جهانگشاى جوينى » با وجود اين در آخر جلد ثانى ( ورق  a  160 ) نوشته : « تمام شد جلد اوّل بعون الملك الأجلّ » نسخهء حاضره چنان كه از تاريخ كتابتش واضح است در كمال جدّت و به منتهى درجه سقيم و مشحون از اغلاط فاحش است و تقريبا هيچ قابل انتفاع نيست و راقم سطور پس از آنكه آن را در تصحيح چند جزو از جلد اوّل به كار بردم بالأخره بر من محقّق شد كه اين نسخه مطلقا در تصحيح متن كمكى نخواهد كرد و جز تضييع وقت هيچ نتيجه‌اى نخواهد داشت . لهذا از اوايل جزو چهارم به كلّى از آن صرف‌نظر نمودم و از آن به بعد آن را به هيچ وجه به كار نبردم .\r\n\r\nنسخهء ز\r\n ( SUPPLEMENT PERSAN 206 ) \r\nنسخه‌ايست ناقص به قطع وزيرى به خطّ نسخ خوش و مشتمل بر 188 ورق « 1 » كه 376 باشد هر صفحه‌اى 21 سطر و داراى شش مجلس از صورت‌هاى معروف « به كار چينى » بسيار ممتاز اعلى است « 2 » . و تاريخ كتابت آن در شهر شوّال سنهء 841 است به قلم كاتبى موسم به ابو اسحاق بن محمّد بن احمد الصّوفى السّمرقندى ( ورق 41 ) . اين نسخه مشتمل است بر دو ثلث اخير از جلد دوّم ( ورق 42 - 114 ) و تمام جلد سوّم ( ورق  a  115 -  b  188 +  a  1 ) ، ولى جلد اوّل به تمامه و ثلث اوّل از جلد دوّم از آن ساقط است و بىمقدّمه شروع مىشود بدين كلمات : « پس اى يار موافق و دوست متّفق درين معانى اگر شبهه دارى الخ » در اوايل فصل معنون به « ذكر بقيّهء احوال سلطان سعيد محمّد و اختلال كار او » واقع در اواخر ثلث اوّل از جلد دوّم ( آ 444 ) ، و با آنكه اين نسخه نسبة قديم است مع ذلك به غايت سقيم و مشحون از اغلاط است .\r\nاين نسخه به علاوهء اصل جهانگشاى مشتمل است ( ورق 1 - 41 ) بر رسالهء ديگر مجهولة الاسم از تأليفات علاء الدّين جوينى مصنّف كتاب كه شرح اجمالى آن با تلخيصى از آن سابقا در اين اوراق مذكور شد ( رجوع كنيد به صفحات 38 - 42 - 60 - 63 ) .\r\n\r\n\r\n","description":"","footnote":"\r\n( 1 ) - ترتيب اوراق اين نسخه در صحّافى به هم خورده است و بايد 41 ورق اوّل كتاب ( ورق  a  1 -  b  41 ) را در آخر كتاب گذارد بعد از ورق  b  188 بلافاصله .\r\n( 2 ) - اين صور واقع است در اوراق  b  30 ،  a  67 ،  a  101 ،  a  136 ،  b  140 ،  a  149 .\r\n","page_name":" 89 ","page_number":91},
  {"content":"\r\n\r\nخصايص رسم الخطّى - اين نسخه ذال فارسى را على السّواء گاه با نقطه و گاه بىنقطه مىنويسد ، و در طريقهء 2 ، 5 ، 6 ، 8 ، 9 ، 10 ، 12 ( غالبا ) ، 13 ( غالبا ) ، از خصايص آ مانند نسخهء آ است و در باقى خصايص به طبق رسم الخطّ جديد است .\r\n\r\nتنبيه\r\nبعضى خواصّ نحوى و صرفى و لغوى و اصطلاحات مخصوصه در جهانگشاى يافت مىشود كه اختصاص به نسخه‌اى دون نسخه‌اى ندارد و راجع به اصل تأليف است و بعضى ديگر در عموم نسخ قديمه يافت مىشود و در نسخ جديده تبديل به كلمات و اصطلاحات جديده شده است . و ما در اينجا به مهمّات اين خواصّ تا آنجا كه غالبا راجع به جلد اوّل مطبوع حاضر است اشاره مىنمائيم و بعد از طبع جلد دوّم و سوّم آنچه راجع بدان دو مجلّد است نيز در مقدّمهء آن‌ها الحاق خواهيم نمود ان شاء اللّه تعالى و هي هذه :\r\n1 - باء زائده كه در اوايل افعال مثبته الحاق نمايند چون بيامد و برفت در اين كتاب مانند غالب مصنّفات قديمه در اوايل افعال منفيّه نيز الحاق مىنمايد ، مثال : « جز پاى ناپاك عبدة اللّات و العزّى خاك ايشان را بنسوده » يعنى نسوده ( ص 116 ) . - « ارباب قلعه نيز از اجتهاد پهلو به زمين بنسودند » ( ص 211 ) .\r\nبنمرديم تا ز بوالعجبى بنديديم صبح نيم شبان ( ص 116 )\r\n2 - باز آنك : يعنى « با آنكه » و « با وجود آنكه » و به عربى « مع انّ » ، مثال : « باز آنك نشابور سنگلاخ بود از چند منزل سنگ بار كرده بودند و با خود آورده » يعنى با آنكه ( ص 240 ) . - « باز آنك سه هزار چرخ بر ديوار باره بر كار داشتند . . . تمامت را پاى سست شد و دل از دست برفت » ، ( ايضا س 4 - 6 ) . - « باز آنك جنگ سخت‌تر از جانب دروازهء شتربانان و برج قراقوش بود . . . مغول علم بر سر ديوار خسرو كوشك برافراشتند » ( ايضا س 12 - 14 ) . - « مونككا قاآن باز آنك از راه سنّ در اوّل درجهء جوانى بود از روى عقل و وقار در مرتبت شيوخ روزگار و ديدگان كار [ بود 
  ] » ( ص 257 ) ، و غير ذلك . و در نسخ جديده اين كلمه را همه جا به « با آنكه » تبديل كرده‌اند .\r\n3 - بازين ( باز اين ) : يعنى « با اين » و « با وجود اين » و « مع هذا » ، مثال : « و غلبهء خلايق شهر خود چندانك حصر آن بيرون از بيان بود و بازين همه دز را استحكام تمام كرده و چند فصيل بر مدار آن كشيده » يعنى با اين همه ، و در نسخ جديده اين كلمه را به « با اين » تصحيح كرده‌اند .\r\n\r\n","description":"","footnote":"","page_name":" 90 ","page_number":92},
  {"content":"\r\n\r\n4 - بى از آنك : يعنى « بىآنكه » و « بدون آنكه » ، مثال : « يا خود بى از آنك دست در ميان آرد جام زهر مذاق را بر دست مىنهد » يعنى بىآنكه ( آ صفحه 529 ) . و در نسخ جديده اين كلمه را به « بىآنكه » تصحيح كرده‌اند .\r\n5 - تركيب « بعد ما كه » : يعنى « بعد از آنكه » ، مثال : « بعد ما كه او را تحف بسيار با لقب كوچلك خانى هديه داد مانند تير از كمان سخت بجست » يعنى بعد از آنكه ( ص 154 - 91 - 165 ) . - « تمهيد عذر بعد ما كه خدمت و اخلاص تبليغ كرده باشى به جاى آر » ( ص 58 س 5 - 6 ) . - « و بعد ما كه آن ناحيت از شرّ دشمنان پاك شد . . . به وقت انصراف مرضى كه از عفونت هوا تولّد كرده بود زيادت شد » . و نظاير آن در تضاعيف اين كتاب جدّا بسيار است « 1 » و اين تركيب در بسيارى از كتب قديمه و دواوين شعرا نيز ديده مىشود انورى گويد :\r\n بعد ما كاندر لگدكوب زمانه چند سال * بخت شورم حنجرى كردست و دَوْرش خنجرى\r\nخِير خِيرم كرد صاحب تهمت اندر هجو بلخ * تا همىگويند كافر نعمت آمد انورى \r\n6 - سبب : بدون باء جارّه به جاى « به سبب » ، مثال : « اكنون سبب تهمت يكديگر و معايب اخلاق ديگر چنين خويش را خوار و خلق كرده‌اند » يعنى به سبب تهمت يكديگر ( ص 167 ) . - و نظاير آن نيز در اين كتاب جدّا بسيار است « 2 » و در نسخ جديده همه جا اين كلمه را به « به سبب » تصحيح كرده‌اند .\r\n7 - حالت : به معنى مرگ و وفات ، مثال : « ايلچيان متواتر كردند كه آوازهء حالت چنگز خان در اطراف گيتى شايع شد » ، يعنى آوازهء وفات چنگز خان ( ص 245 ) . - « كشتكين كشتن او را حيات خود دانست . . . و بعد از حالت او به دلى فارغ به عمارت و زراعت اشتغال داشت » يعنى بعد از قتل او ( ص 233 ) . - « بعد از وقوع حالت او [ يعنى اوكتاى 
  ] منكو قاآن بر چه سان بناء عدل بعد از انحراف ممهّد گردانيد » يعنى بعد از وفات او ( ص 243 ) . - « با تو . . . چون به الاقماق رسيد حالت\r\n\r\n\r\n","description":"","footnote":"\r\n( 1 ) - از جمله رجوع كنيد به ص 42 س 4 - 5 ، ص 57 س 14 - 15 ، ص 124 س 14 - 15 ، ص 157 س 1 - 3 ، ص 191 س 19 - 20 ، ص 201 س 10 - 11 ، ص 215 س 6 ، ص 218 س 7 - 9 ، ص 230 س 2 - 4 .\r\n( 2 ) - از جمله رجوع كنيد به ص 33 س 16 - 17 ، ص 38 س 18 - 19 ، ص 119 س 17 ، ص 135 س 16 ، ص 138 س 20 ، ص 229 س 10 و 12 ( شماره‌هاى اين دو پاورقى مطابق متن مرحوم قزوينى است ) .\r\n","page_name":" 91 ","page_number":93},
  {"content":"\r\n\r\nكيوك خان ظاهر شد » يعنى وفات يافت ( ص 309 ) . - « چون حالت قاآن واقع شد حضرت او [ يعنى جغتاى 
  ] مرجع خلايق شد » يعنى وفات قاآن ( ص 313 ) . - « بعد حالت او خاتون او . . . و اركان دولت بر قرا اقبال نمودند » يعنى بعد از وفات او ( ص 92 ) . و اصل در استعمال كلمهء حالت در اين معنى گويا « حالت ناگزير » بوده است چنان كه از دو مثال ذيل معلوم مىشود : « هنوز سرتاق نرسيده بود كه فرمان حقّ در رسيد و حالت ناگزير واقع شد » ( ص 310 ) . - « چون كيوك خان را حالتى كه ناگزير مخلوقان است پيش آمد » ( ص 92 - 305 ) .\r\n8 - واقعه : به همين معنى يعنى مرگ و وفات ، مثال : « از دختران چنگز خان يكى را نامزد او كرد . سبب واقعهء چنگز خان دختر در توقّف ماند » يعنى به سبب وفات چنگز خان . - « پسر بزرگتر او ماتيكان را در باميان واقعه افتاد » يعنى وفات نمود ( ص 228 س 13 - 14 ) .\r\n9 - آذين : به جاى آيين يعنى قاعده و قانون و رسم و طريقه و زينت و آرايش ، مثال : « و از راه آذين مغول از خانهء بزرگ‌تر پسر اصغر قائم‌مقام پدر باشد » يعنى آيين مغول . - « در ياسا و آذين مغول آنست كه در فصل بهار و تابستان كسى در آب ننشيند » ( ص 262 ) . - « وقت آنك آذين نماز بسته باشند از مكامن گشاده شوند » يعنى آيين نماز . و نظاير آن در اين كتاب بسيار است « 1 » و در نسخ جديده همه جا اين كلمه را به « آيين » تصحيح كرده‌اند .\r\n10 - مقدّمه : به معنى سابق و پيش از اين ، مثال : « و چون راندگان لشكر او كوچلك و توق تغان بر پيش بودند به كفايت عيث و فساد ايشان لشكر فرستاد چنانك در مقدّمه ذكر آن مثبت است » يعنى سابقا و پيش از اين ( ص 169 ) . و مقصود مقدّمهء كتاب نيست چه حكايت مشاراليها بلافاصله قبل از اين فصل مذكور است و در مقدّمهء كتاب اصلا اثرى از اين فقره نيست . مثال ديگر : « چون در ايّام سلطان تكش سبب ملك عراق منازعتى افتاده بود و تكش لشكر بغداد را منهزم كرده و وزير را كشته چنانك ذكر آن در مقدّمه نوشته آمده است » ( آ 465 ) . يعنى سابقا و پيش از اين نه در مقدّمهء كتاب چه در آنجا اصلا ذكرى از اين مقوله نيست .\r\n11 - ارجاع ضمير جمع به ادات عموم « هر » و « هركس » ، مثال : « هر امير استكثار\r\n\r\n\r\n","description":"","footnote":"\r\n( 1 ) - از جمله رجوع كنيد به ص 93 ، ص 289 ، ص 291 ، ص 301 .\r\n","page_name":" 92 ","page_number":94},
  {"content":"\r\n\r\nاطلاق مواجب را به نام گويند چندين مرد دارم » يعنى گويد ( ص 134 ) . - « هركس كه آن مجلس را . . . مشاهده مىكردند از غايت اعجاب مىگفتند الخ » ( ص 249 ) . - « هركس از اماكن خود در حركت آمدند » ( ص 94 ) . - « و هركس در آن شيوه فصلى بپرداختند » ( ص 257 ) . - « هركس كه در خدمت او حاضر بودند الخ » ( ص 273 ) . - « و هركس ايلچيان به جوانب روان كردند و . . . تعلّق مىساختند » ( ص 292 ) .\r\n12 - افراد فعل معطوف به فعل جمع مغايب ، مثال : « هر ديهى را چند نوبت كشش و غارت كردند و سال‌ها آن تشويش برداشت » يعنى برداشتند ( ص 182 ) ، « ايلچى مىفرستادند و از وصول چنگز خان اعلام مىكرد و . . . تحذير مىنمود و . . . تشديد مىكرد و هركجا ايلى قبول مىكردند شحنه با التمغا به نشان مىدادند و مىرفت و هركجا كه امتناع مىنمودند آنچ سهل مأخذ بود . . . مىگرفتند و مىكشت » ( ص 221 ) . و نظاير آن نيز در اين كتاب بسيار است « 1 » و اين طريقه در غالب مؤلّفات قدما معمول بوده است .\r\n13 - اضافه نام حكمران يا پادشاه يا صاحب محلّى به خود آن محلّ چون « علاء الدّين الموت » يعنى پادشاه و صاحب الموت ( ص 297 ) . و « اوزار خان الماليغ » ، يعنى حكمران و صاحب الماليغ ( ص 153 ) . و « ارسلان خان قياليغ » به همين معنى ( ص 163 ) ، و اين طريقه نيز در كتب متقدّمين جدّا معمول بوده است از جمله تاريخ طبقات ناصرى للقاضى منهاج الدّين عثمان الجوزجانى و لباب الألباب لنور الدّين العوفى چون : ملك تاج الدّين مكران و ملكشاه و خش و شمس الدّين محمّد باميان و تاج الدّين تمران و ناصر الدّين محمّد مادين يعنى صاحب مكران و صاحب و خش و هكذا « 2 » .\r\n\r\n\r\n","description":"","footnote":"\r\n( 1 ) - از جمله رجوع كنيد به ص 175 ، ص 211 ، ص 228 ، ص 306 .\r\n( 2 ) - رجوع كنيد نيز به حواشى راقم سطور بر لباب الألباب عوفى ج 1 ص 304 .\r\n","page_name":" 93 ","page_number":95},
  {"content":"\r\n\r\n\r\nج - بعضى نصوص مؤرّخين عرب راجع به ترجمهء حال مصنّف\r\nهرچند غالب معلومات راجعه به ترجمهء حال مصنّف مفصّلا در قسمت اوّل ازين مقدّمه مسطور است ولى به مناسبت اينكه نصوص مؤرّخين عرب در اين موضوع خلاصه و فهرست‌مانندى است از ترجمهء حال مبسوط سابق الذّكر و ديگر آنكه غالب اين مآخذ عربى برعكس مصادر فارسى در محلّ دسترس عموم مردم در ايران نيست مناسب ديديم كه عين مسطورات بعضى از ايشان را در آخر اين مقدّمه نقل نمائيم و آن عبارت از پنج مأخذ است :\r\n1 - تاريخ كبير موسوم به نهاية الأرب فى فنون الأدب در سى مجلّد « 1 » للإمام شهاب الدّين احمد بن عبد الوهّاب بن محمّد بن عبد الدّائم « 2 » البكرىّ النّويرىّ المتوفّى سنة 732 « 3 » ، و فقرهء ذيل منقول است از ج 25 از كتاب مذكور از روى نسخهء محفوظه در كتابخانهء ملّى پاريس « 4 » :\r\n\r\nمنقول از نهاية الأرب للنّويرى\r\n« و فى سنة ثمانين و ستّمائة فى رابع عشر شهر رجب انهزم التّتار اصحاب ابغا الّذين حضروا من جهته الى الشّأم و التقوا مع السّلطان الملك المنصور قلاوون و كانوا صحبة منكو تمر بن هولاكو « 5 » و كان ابغا قد نازل الرّحبة « 6 » ثمّ جرّد هؤلاء و عاد الى الأردو « 7 » و وصل « 8 » منكو تمر به من معه الى حمص و التقوا هم و العساكر الإسلاميّة فاستظهر التّتار فى\r\n\r\n\r\n","description":"","footnote":"\r\n( 1 ) - حاجى خليفه در « نهاية الأرب » و المنهل الصّافى لابن تغرى بردى ج 1 نسخهء كتابخانهء ملّى پاريس  Arabe 2068 , f . 75 b  .\r\n( 2 ) - حاجى خليفه و المنهل الصّافى ، ايضا ، و خود نهاية الأرب ج 29  Arabe 1579 , ff . 199 b , 226 b \r\n( 3 ) - المنهل الصّافى و حاجى خليفه ، ايضا .\r\n( 4 ) -  Arabe 1577 , f . 37 a - b \r\n( 5 ) - و فى الأصل : هولاكوا .\r\n( 6 ) - و فى الأصل : الرّجبة .\r\n( 7 ) - و فى الأصل : الأردا .\r\n( 8 ) - و فى الأصل : و اوصل .\r\n","page_name":" 94 ","page_number":96},
  {"content":"\r\n\r\nمبادئ الوقعة و انهزمت ميسرة السّلطان الملك المنصور و ما شكّ « 1 » التّتار فى الظّفر و نزلوا و اكلوا الطعام ثمّ كانت الدّائرة عليهم فانهزموا اقبح هزيمة على ما بيّنته فى اخبار السّلطان الملك المنصور ، و امّا منكو تمر بن هولاكو « 2 » فانّ الهزيمة استمرّت به الى جزيرة ابراهيم فلمّا وصل اليها مات ، و قيل انّ علاء الدّين الجوينى صاحب الدّيوان كان قد عزم على اغتيال ابغا و نقل الملك عنه فكتب الى مؤمن « 3 » آغا « 4 » شحنة الجزيرة يأمره ان يتحيّل على منكو تمر و يقتله فسقاه مؤمن « 5 » سمّا فمات و لمّا مات هرب مؤمن الشّحنة من الجزيرة و علم اصحاب منكو تمر بامر [ ه 
  ] فطلبوه فلم يدركوه فقتلوا نساءه و اولاده و توجّه مؤمن الى الدّيار المصريّة و معه ولداه فاعطوا بها اقطاعا و حمل منكو تمر الى قلعه تلا « 6 » فدفن بها ، و فى سنة ثمانين و ستّمائة ايضا كانت وفاة علاء الدّين الجوينى صاحب الدّيوان و كان قد تمكّن فى دولة التّتار تمكّنا عظيما بسبب اخيه شمس الدّين فانّه كان المشار اليه ثمّ نقم عليه ابغا لمّا علم انّه واطأ المسلمين و استصفى امواله ثمّ مات بعراق العجم و ولى بعده ولد اخيه هارون بن الصّاحب شمس الدّين » .\r\n2 - تاريخ كبير موسوم به تاريخ الإسلام و معروف احيانا به تاريخ الذّهبى كه ذيل وقايع را تا سنهء 700 هجرى امتداد مىدهد در بيست و يك مجلد « 7 » للإمام العلّامة المؤرّخ شمس الدّين ابى عبد اللّه محمّد بن احمد بن عثمان بن قايماز بن عبد اللّه الدّمشقىّ المعروف بالذّهبى المتوفّى سنة 748 « 8 » ، و فقرهء ذيل منقول است از جلد اخير از كتاب مذكور از روى دو نسخهء محفوظه در موزهء بريطانيّه در لندن « 9 » :\r\n\r\n\r\n","description":"","footnote":"\r\n( 1 ) - و فى الأصل : و ما شاكل .\r\n( 2 ) - و فى الأصل : هولاكوا .\r\n( 3 ) - و فى الأصل : من ، و سيتكرّر ذكره على ما هو الصّواب بعيد هذا .\r\n( 4 ) - و فى الأصل اقحم هنا هذه الكلمات : « علاء الدّين الجوينى صاحب الدّيوان » و لا شكّ انّه سهو من النّاسخ .\r\n( 5 ) - كذا فى المواضع اى « مومن » لا « مؤمن » .\r\n( 6 ) - و فى الأصل : بلا ، - تلا كه تله و شاهو تله نيز گويند قلعه‌اى بوده بر كوه شاهو مقابل دهخوارقان و مدفن هولاكو و اعقاب او بوده است ( جامع التّواريخ  ( Suppl . pers , 209 , ff . 295 b , 314 b  .\r\n( 7 ) - چنان كه ابن تغرى بردى در ترجمهء حال ذهبى در ج 5 از المنهل الصّافى ( نسخهء پاريس  Arabe 2072 , ( ff . 86 b - 88 a  تصريح بدان مىكند و همين صواب است و موافق با نسخ موجوده از اين كتاب ، و حاجى خليفه در كشف الظّنون در تحت « تاريخ الذّهبى » گويد كه آن دوازده مجلّد است و آن سهو واضح است و منشأ آن التباس رقم 21 است به 12 در بعضى مآخذ حاجى خليفه قطعا .\r\n( 8 ) - المنهل الصّافى ج 5 از نسخهء مذكوره ورق  b  86 -  a  88 ، و حاجى خليفه در تحت « تاريخ الذّهبى » و « العبر فى خبر من غبر » .\r\n( 9 ) -  Or . 53 , f . 21 a - b Or . 1540 , ff . 6 a - 7 a  - و براى اختصار علامت نسخهء اوّل را در حواشى آتيه حرف  A \r\n","page_name":" 95 ","page_number":97},
  {"content":"\r\n\r\n\r\nمنقول از تاريخ الإسلام للذّهبى\r\n« « 1 » عطا ملك « 2 » الصّاحب علاء الدّين الجوينى « 3 » ابن محمّد بن محمّد ، الأجلّ علاء الدّين « 4 » صاحب الدّيوان بن الصّاحب بهاء الدّين الجوينى « 5 » الخراسانى اخو الصّاحب الكبير الوزير شمس الدّين كان اليهما الحلّ و العقد فى دولة ابغا و نالا من الجاه و الحشمة ما يتجاوز الوصف و فى سنة ثمانين قدم بغداد مجد الملك « 6 » العجمى « 7 » فأخذ صاحب الدّيوان و غلّه و عاقبه « 8 » و اخذ امواله و املاكه و عاقب سائر خواصّه « 9 » فلمّا عاد منكوتمر من الشّأم مكسورا حمل علاء الدّين معهم الى همذان و هناك مات ابغا و منكو تمر « 10 » و كان قد انصلح امر علاء الدّين فى ايّام الملك احمد « 11 » فلمّا ملك ارغون ابن ابغا « 12 » طلب الأخوين فاختفيا فتوفّى علاء الدّين فى الاختفاء بعد شهر ثمّ اخذ ملك اللّور يوسف امانا من ارغون للصّاحب شمس الدّين و احضره اليه فغدر به ارغون و قتله « 13 » بعد موت اخيه بقليل ثمّ فوّض ارغون امر العراق الى سعد الدّين العجمى و المجد بن الأثير و الأمير على « 14 » جكينان « 15 » ثمّ قتل ارق وزير ارغون الثّلاثة بعد عام ، و كان علاء الدّين و اخوه فيهما كرم و سودد و خبرة بالأمور و فيهما عدل و رفق بالرّعيّة و عمارة للبلاد ولى علاء الدّين نظر العراق سنة نيّف و ستّين بعد العماد القزوينى فاخذ فى عمارة القرى و اسقط عن الفلّاحين مغارم كثيرة الى ان تضاعف دخل العراق و عمر سوادها و حفر « 16 » نهرا من الفرات مبدأه من الأنبار و منتهاه الى مشهد علىّ رضى اللّه عنه و انشأ « 17 » عليه مائة و خمسين قرية و لقد بالغ بعض النّاس و قال عمر صاحب « 18 » الدّيوان بغداد حتّى كانت اجود من ايّام الخلافة « 19 » و وجد اهل بغداد به راحة ، و حكى غير واحد انّ ابغا قدم العراق فاجتمع فى « 20 » العيد\r\n\r\n\r\n","description":"","footnote":"\r\nقرار داديم و نشان نسخهء دوّم را حرف  B  .\r\n( 1 ) -  A  ورق  a  6 سطر  B - 5  ورق  a  21 سطر 3 به آخر .\r\n( 2 ) -  B  ندارد .\r\n( 3 ) -  B  ندارد .\r\n( 4 ) -  A  ندارد .\r\n( 5 ) -  A  ندارد .\r\n( 6 ) -  B  : الدّين .\r\n( 7 ) - ابتداى ورق  b  21 در  B  .\r\n( 8 ) - فقط در  A  .\r\n( 9 ) - فقط در  A  .\r\n( 10 ) - فقط در  B  .\r\n( 11 ) - فقط در  B  .\r\n( 12 ) - اين فقره سهو است چه وفات علاء الدّين چنان كه سابق مشروحا ذكر شد در اوايل سلطنت سلطان احمد بود در ذىالحجّه سنهء 681 يعنى قريب يك سال و نيم قبل از جلوس ارغون در جمادى الأولى سنهء 683 ، و در نصوص مؤرّخين عرب آتى الذّكر همه جا اين سهو روى داده است .\r\n( 13 ) -  A  : فقتله .\r\n( 14 ) -  A  در اينجا كلمهء « بن » نوشته بعد قلم زده .\r\n( 15 ) - كذا فى  B  ( ؟ ) ،  A  : « حكبيان » ، ذيل صقاعى آتى الذّكر بر ابن خلّكان : « شكيبان » ، المنهل الصّافى :\r\n« جكيبان » ، فوات الوفيات : « جكيان » ، جامع التّواريخ نسخهء پاريس  : Suppl . pers . 209 , f . 317 a  « حكسان » ، و تصحيح اين كلمه براى من ممكن نشد .\r\n( 16 ) -  B  : جرّ .\r\n( 17 ) -  A  : فانشأ .\r\n( 18 ) - ابتداى ورق  b  6 در  A  .\r\n( 19 ) -  A  : الخليفة .\r\n( 20 ) - كلمهء « فى » فقط در  B  .\r\n","page_name":" 96 ","page_number":98},
  {"content":"\r\n\r\nالصّاحب شمس الدّين « 1 » و علاء الدّين « 2 » ببغداد فأحصيت الجوائز و الصّلات الّتى فرّقاها « 3 » فكانت اكثر من الف جائزة ، و كان الرّجل الفاضل اذا صنّف كتابا و نسبه اليهما تكون جائزته الف دينار و قد صنّف شمس الدّين محمّد بن الصّيقل الجزرى خمسين مقامة و قدّمها فأعطى الف دينار ، و كان لهما احسان الى العلماء و الصّلحاء و فيهما اسلام و لهما نظر فى العلوم الأدبيّة و العقليّة ، و فى وقتنا هذا الإمام المؤرّخ العلّامة ابو الفضل عبد الرّزّاق ابن احمد بن « 4 » الغوطى مؤرّخ عصره « 5 » و « 6 » قد اورد فى تأريخه الّذى على الألقاب ترجمة علاء الدّين مستوفاة « 7 » : هو الصّدر المعظّم الصّاحب علاء الدّين ابو المظفّر عطاملك بن الصّاحب بهاء الدّين محمّد بن محمّد بن محمّد ابن علىّ بن محمّد بن محمّد بن محمّد بن علىّ بن محمّد بن احمد بن اسحاق ابن ايّوب بن الفضل بن الرّبيع الجوينى اخو الوزير شمس الدّين قرأت بخطّ الغوطى كان جليل الشّأن تأدّب بخراسان و كتب بين يدى والده و تنقّل فى المناصب الى ان ولى العراق بعد قتل عماد الدّين الدّوينى « 8 » فاستوطنها و عمر النّواحى و سدّ البثوق و وفد الأموال و ساق الماء من الفرات الى النّجف و عمل رباطا بالمشهد و لم يزل مطاع الأمور رفيع القدر الى ان بلى بمجد الملك فى آخر ايّام اباقا بن هولاكو و كان موعودا من السّلطان احمد ان يعيده الى العراق فحالت المنيّة دون الأمنيّة و سقط عن فرسه فمات و نقل الى تبريز فدفن بها و له رسائل و نظم كتب لى منشورا بولاية كتابة التّاريخ بعد شيخنا تاج الدّين علىّ بن انجب و كان مولده فى سنة ثلث و عشرين و ستّمائة و مدّة ولايته على بغداد احدى « 9 » و عشرون و عشرة اشهر « 10 » ، و قرأت بخطّه وفاة علاء الدّين فى رابع ذىالحجّة سنة « 11 » احدى و ثمانين و ستّمائة « 12 » » .\r\n3 - ذيلى بر تاريخ ابن خلّكان موسوم به تالى كتاب وفيات الأعيان مرتّب به حروف معجم تأليف فضل اللّه بن ابى الفخر الصّقاعى مشتمل بر وفيات مشاهير از سنهء\r\n\r\n\r\n","description":"","footnote":"\r\n( 1 ) - فقط در  B  .\r\n( 2 ) - فقط در  B  .\r\n( 3 ) - : فرّقها ،  B  : فرّقا .\r\n( 4 ) - كذا فى النّسختين ، و ظاهرا كلمهء « بن » زياد است سهوا از ناسخ چنان كه از تعبير ذهبى از او در دو سه سطر بعد به « الغوطى » استنباط مىشود .\r\n( 5 ) -  A  : بمصر .\r\n( 6 ) - محتمل است اين واو زيادى باشد سهوا از ناسخ .\r\n( 7 ) - از اينجا تا ( 7 ) فقط در  A  موجود است و از  B  به كلّى ساقط است .\r\n( 8 ) - كذا فى  A  ، و الظّاهر « القزوينى » و قد مرّ ذكره .\r\n( 9 ) - ابتداى ورق  a  7 در  A  .\r\n( 10 ) - از ( 4 ) تا اينجا فقط در  A  موجود است چنان كه گذشت .\r\n( 11 ) -  A  به رقم : 681 .\r\n( 12 ) -  A  به رقم : 681 .\r\n","page_name":" 97 ","page_number":99},
  {"content":"\r\n\r\n660 - 725 هجرى ، و فقرهء ذيل منقول است از نسخهء محفوظه در كتابخانهء ملّى پاريس « 1 » :\r\n\r\nمنقول از ذيل صقاعى بر ابن خلّكان\r\n« الأخوان « 2 » علاء الدّين عطا ملك و شمس الدّين اولاد بهاء الدّين محمّد بن محمّد الجوينيّ العجمىّ « 3 » المعروفان « 4 » باصحاب الدّيوان علاء الدّين ببغداد و شمس الدّين فى الصّحبة « 5 » ، ذكر عزّ الدّين عبد العزيز بن الكواز نائب الحكم ببغداد لمّا حضر الى دمشق فى سنة اربع و سبعمائة للحجّ قال قدم مجد الملك الى بغداد من العجم قبل حضور منكو دمر بالعساكر الى الشّأم فى سنة ثمانين و ستّمائة به شهر واحد و اخذ صاحب الدّيوان المذكور و عاقبه و غلّه فانشد علاء الدّين :\r\n لا تيأسنّ لما جرى * فالخير فيه لعلّه\r\nقد كان عبدا آبقا * يعصى الإله فغلّه \r\nفلمّا عاد العسكر مكسورا « 6 » توجّه ابغا الى همذان و اخذ علاء الدّين صحبته و مات « 7 » ابغا و منكو دمر فى السّنة و ولى احمد باتّفاق من علاء الدّين المذكور و اخيه « 8 » شمس الدّين اصحاب الدّيوان و بعد ثلاث سنين هلك احمد و ولى ارغون فاختفى علاء الدّين و اخوه و طلبهما « 9 » ارغون « 10 » فتوفّى علاء الدّين بعد شهر و هو مختف « 11 » و [ امّا 
  ] شمس الدّين [ فأنّ 
  ] اتابك يوسف [ جاءه ب 
  ] امان من ارغون و احضره فلم يقف عند الأمان و قتله بعد موت اخيه بمدّة قليلة و فوّض امر العجم الى جماعة مشتركين و هم سعد الدّين العجمى و مجد الدّين بن الأثير و الأمير علىّ المعروف بشكيبان « 12 » ، و تعلّق الأمير هارون بن شمس الدّين صاحب الدّيوان بارق وزير ارغون و صاحب حساب العراق ، و من بعد سنة حضرت النّوّاب و الكتّاب عند الوزير ارق لعمل حسابهم بالقرب من توريز « 13 » فعمل حسابهم و اوجب عليهم القتل فقتلوا فطلب كى خاتون « 14 » اخو ارغون ارق الوزير و انكر عليه فقال انّ الّذى فعل هذا\r\n\r\n\r\n","description":"","footnote":"\r\n( 1 ) -  Arabe , 2061 . f . 53 a - b  - اين نسخه در سنهء 733 استنساخ شده و چنان كه ملاحظه خواهد شد غلط بسيار دارد .\r\n( 2 ) - و فى الأصل : الأخوين .\r\n( 3 ) - و فى الأصل : العجم .\r\n( 4 ) - و فى الأصل : المعروفين .\r\n( 5 ) - يعنى فى صحبة ملوك المغول .\r\n( 6 ) - و فى الأصل : المعروفين .\r\n( 7 ) - و فى الأصل « و عاد » ، و هو خطأ واضح .\r\n( 8 ) - و فى الأصل : و اخوه .\r\n( 9 ) - و فى الأصل : و طلبهم .\r\n( 10 ) - اين فقره سهو است رجوع كنيد به ص 96 ح 12 .\r\n( 11 ) - و فى الأصل : مختقى .\r\n( 12 ) - رجوع كنيد به ص 96 ح 15 .\r\n( 13 ) - كذا فى الأصل ، و مراد « تبريز » است .\r\n( 14 ) - كذا فى الأصل ، و مراد كيخاتو معروف برادر ارغون است .\r\n","page_name":" 98 ","page_number":100},
  {"content":"\r\n\r\nهارون بن شمس الدّين صاحب الدّيوان فاوجب القتل على هارون المذكور و اولاده و جميع اهله كبارهم و صغارهم فقتلوا جميعهم ، و كان « 1 » هؤلاء « 2 » الاخوان « 3 » علاء الدّين و اخوه شمس الدّين كهفا « 4 » للقاصدين و من شعر علاء الدّين :\r\n احبابنا لو درى قلبى بانّكم * تدرون ما انا فيه لذّ لى تعبى\r\nو انّ اصعب « 5 » ما القاه من الم * انّى اموت و ما تدرى الأحبّة بى » \r\n4 - فوات الوفيات كه ذيل ديگرى است بر وفيات الأعيان لابن خلّكان به ترتيب حروف معجم للإمام العلّامة محمّد بن شاكر بن احمد الكتبى المتوفّى سنة 764 « 6 » ، و فقرهء ذيل منقول است از جلد دوّم از كتاب مذكور طبع بولاق ص 45 :\r\n\r\nمنقول از فوات الوفيات لابن شاكر الكتبى\r\n« عطا ملك بن محمّد بن محمّد ، الأجلّ علاء الدّين الجوينىّ صاحب الدّيوان الخراسانى اخو الصّاحب الكبير شمس الدّين كان لهما الحلّ و العقد فى دولة ابغا و نالا من الجاه و الحشمة ما يجاوز الوصف و فى سنة ثمانين قدم بغداد مجد الملك العجمى فأخذ صاحب الدّيوان و غلّه و عاقبه و اخذ امواله و املاكه و عاقب سائر خواصّه و لمّا عاد منكو تمر من الشّأم مكسورا حمل علاء الدّين معه الى همذان و هناك مات ابغا و منكو تمر فلمّا ملك ارغون بن ابغا « 7 » طلب الأخوين فاختفيا و توفّى علاء الدّين بعد الاختفاء به شهر سنة احدى و ثمانين و ستّمائة ثمّ اخذ ملك اللّور امانا لشمس الدّين من ارغون و احضره اليه فغدر به و قتله ثمّ فوّض امر العراق الى سعد الملك « 8 » العجمى و مجد الدّين بن الأثير و الأمير علىّ بن جكيان « 9 » ثمّ قتل آق « 10 » وزير ارغون الثّلاثة بعد عام ، و كان علاء الدّين و اخوه\r\n\r\n\r\n","description":"","footnote":"\r\n( 1 ) - و فى الأصل : و كانوا ( كذا ) .\r\n( 2 ) - كذا فى الأصل و الظّاهر : هذان .\r\n( 3 ) - و فى الأصل : الأخوين .\r\n( 4 ) - و فى الأصل : كهف .\r\n( 5 ) - در اصل متن در اين موضع « ايسر » دارد و كلمهء « اصعب » بالاى آن به خطّى الحاقى نوشته شده است و هو الظّاهر .\r\n( 6 ) - حاجى خليفه در تحت « فوات الوفيات » .\r\n( 7 ) - سهو است . رجوع كنيد به ص 96 ح 12 .\r\n( 8 ) - صواب « سعد الدّين » است ، رجوع كنيد به ص 96 س 4 ، ص 98 س 16 ، ص 101 س 20 ، - و اين سعد الدّين عم‌زادهء حمد اللّه مستوفى مؤلّف تاريخ گزيده است . رجوع كنيد به تاريخ گزيده طبع برون ص 485 ، 587 .\r\n( 9 ) - رجوع كنيد به ص 96 ح 12 .\r\n( 10 ) - كذا فى الأصل و صواب « ارق » است ( رجوع كنيد به ص 96 ح 13 ، ص 98 س 19 و 20 ، ص 101 س 21 ) ، و اين ارق وزير ارغون نبود چنان كه در نصوص عربى منقوله در متن مسطور است بل برادر وزير او آق‌بوقا\r\n","page_name":" 99 ","page_number":101},
  {"content":"\r\n\r\nفيهما كرم و سودد و خبرة بالأمور و عدل و رفق بالرّعيّة و عمارة للبلاد و بالغ بعض النّاس فقال كانت بغداد ايّام الصّاحب علاء الدّين اجود ممّا كانت ايّام الخليفة و كان الفاضل اذا عمل كتابا و نسبه اليهما تكون جائزته الف دينار و كان لهما احسان الى العلماء و الفضلاء و لهما نظر فى العلوم الأدبيّة و العقليّة و من شعر علاء الدّين :\r\n أ بادية الأعراب عنّى فانّنى * بحاضره الأتراك نيطت علائقى\r\nو اهلك يا نجل العيون فانّنى * بليت بهذا النّاظر المتضايق » \r\nو در موضعى ديگر در همين كتاب در ترجمهء حال خواجه نصير الدّين طوسى ( ج 2 ص 187 ) حكايتى ذكر مىكند راجع به مصنّف و اينكه هولاكو وقتى به قتل وى فرمان داد و خواجه نصير او را به تدبير از آن ورطه خلاص كرد و اين حكايت كه آثار جعل بر آن لايح است در هيچ‌يك از كتب تواريخ معتبره مذكور نيست و العهدة على الرّاوى :\r\n\r\nايضا منقول از فوات الوفيات لابن شاكر الكتبى\r\n« و من دهائه [ اى من دهاء نصير الدّين محمّد بن محمّد بن الحسن الطّوسى 
  ] ما حكى انّه حصل له [ اى لهولاكو 
  ] غضب على علاء الدّين الجوينى صاحب الدّيوان فأمر بقتله فجاء اخوه الى النّصير و ذكر له ذلك فقال النّصير هذا القان ان امر بأمر لا يمكن ردّه خصوصا اذا برز الى الخارج فقال له لا بدّ من الحيلة فى ذلك فتوجّه الى هولاكو و بيده عكّاز و سجة ثمّ اصطرلاب و خلفه من يعمل مبخرة و بخورا و نارا فرآه خاصّة هولاكو الّذين على باب المخيّم فلمّا وصل اخذ يزيد فى البخور و يرفع الأصطرلاب ناظرا فيه و يضعه فلمّا رأوه يفعل ذلك دخلوا على هولاكو و اعلموه ثمّ خرجوا اليه فقال [ نصير الدّين 
  ] لهم القان اين هو قالوا له جوّ [ المخيّم - ظ 
  ] قال طيّب معافى موجود فى صحّة قالوا نعم فسجد شكرا للّه تعالى ثمّ قال لهم طيّب فى نفسه قالوا نعم و كرّر ذلك مرارا و قال اريد ارى وجهه بعينى فدخلوا و اعلموه « 1 » و كان فى وقت لا يجتمع به احد فقال علىّ به فلمّا دخل و رآه سجد و اطال السّجود فقال له ما خبرك فقال اقتضى الطّالع فى هذا الوقت ان يكون على القان امر فظيع عظيم الى الغاية فقمت و عملت هذا و بخرت بهذا البخور و دعوت بادعية اعرفها اسأل اللّه تعالى صرف ذلك عن القان و ينبغي الآن انّ القان يكتب الى سائر ممالكه\r\n\r\n\r\n","description":"","footnote":"\r\nبود ، رجوع كنيد به جامع التّواريخ نسخهء كتابخانهء ملّى پاريس  Suppl . pers . 209 , ff . 324 b - 325 a  و تاريخ وصّاف طبع بمبئى ص 232 ، 233 ، 234 ، و تاريخ گزيده طبع برون ص 587 .\r\n( 1 ) - و فى الأصل : فاعلموه .\r\n","page_name":" 100 ","page_number":102},
  {"content":"\r\n\r\nباطلاق من فى الاعتقال و العفو عمّن له جناية لعلّ اللّه عزّ و جلّ يصرف هذا الحادث العظيم و لو لم اروجه القان ما صدقت فأمر فى تلك السّاعة هولاكو بما قال و انطلق علاء الدّين صاحب الدّيوان فى جملة النّاس و لم يذكره النّصير الطّوسى و هذا غاية فى الدّهاء بلغ به مقصده و دفع عن النّاس اذاهم » .\r\n5 - المنهل الصّافى و المستوفى بالوافى در شش مجلّد لأبى المحاسن يوسف بن تغرى بردى المتوفّى سنة 874 « 1 » كه ذيلى است مرتّب به حروف معجم بر الوافى بالوفيات لصلاح الدّين خليل بن ايبك الصّفدى كه آن خود ذيلى است بر وفيات الأعيان لابن خلّكان ، و فقرهء ذيل منقول است از جلد چهارم از كتاب مذكور از روى نسخهء محفوظه در كتابخانهء ملّى پاريس « 2 » :\r\n\r\nمنقول از المنهل الصّافى لأبى المحاسن بن تغرى بردى\r\n« عطا ملك بن محمّد بن محمّد ، الصّاحب الأجلّ علاء الدّين بن الصّاحب بهاء « 3 » الدّين الجوينى الخراسانى اخو الصّاحب شمس الدّين وزير العراق و مدبّر الدّول و عظيم تلك الممالك و كان له فضل و همّة عالية و ثروة عظيمة و له اوقاف على وجوه البرّ و الصّدقة و بنى رباط مشهد الإمام علىّ رضى اللّه عنه و فى سنة ثمانين و ستّمائة قدم بغداد مجد الملك العجمى فأخذ صاحب الدّيوان و غلّه و عاقبه و اخذ امواله و املاكه و عاقب سائر خواصّه ، و لمّا عاد منكو تمر من الشّأم مكسورا حمل علاء الدّين هذا معه الى همذان و هناك مات ابغا و منكو تمر فلمّا ملك ارغون بن ابغا « 4 » طلب الأخوين فاختفيا و توفّى الوزير علاء الدّين المذكور بعد شهر من اختفائه فى سنة احدى و ثمانين و ستّمائة ، ثمّ اخذ ملك اللّور امانا لأخيه شمس الدّين من « 5 » ارغون و احضره اليه فغدر به و قتله بعد موت اخيه بقليل و فوّض امر العراق الى سعد الدّين لعجمى و المجد بن الأثير و الأمير علىّ بن جكيبان « 6 » ثمّ قتل ارق « 7 » وزير ارغون الثّلاثة بعد عام ، و كان علاء الدّين صاحب التّرجمة و اخوه شمس الدّين فيهما كرم و سودد و خبرة بالأمور و فيهما عدل و ارفاق بالرّعيّة و كان للصّاحب علاء الدّين نظم و نثر و من شعره :\r\n\r\n\r\n","description":"","footnote":"\r\n( 1 ) - حاجى خليفه در تحت « المنهل الصّافى » .\r\n( 2 ) -  Arabe 2071 , f . 108 a - b  .\r\n( 3 ) - تصحيح قياسى است ، اين كلمه در اصل نسخه ابتدا « شمس » نوشته شده بعد از آن روى آن « شهاب » نوشته‌اند .\r\n( 4 ) - سهو است رجوع كنيد به ص 96 ح 12 .\r\n( 5 ) - و فى الأصل : بن .\r\n( 6 ) - رجوع كنيد به ص 96 ح 15 .\r\n( 7 ) - و فى الأصل : ازق ، رجوع كنيد به ص 99 ح 10 .\r\n","page_name":" 101 ","page_number":103},
  {"content":"\r\n\r\n جزى اللّه المصائب كلّ خير * و ان هى جرّعت غصصى بريقى\r\nو ما شكرى لها الّا لأنّى * عرفت بها عدوّى من صديقى » \r\nتمام شد مقدّمهء مصحّح جهانگشاى\r\nتحريرا فى پاريس سلخ ربيع الأوّل 1330 هجرى مطابق 20 مارس 1912 مسيحى محمّد بن عبد الوهّاب قزوينى\r\n\r\n","description":"","footnote":"","page_name":" 102 ","page_number":104},
  {"content":"\r\n\r\n\r\nفهرست مقدّمهء مصحّح\r\nابتداى مقدّمه 9\r\nآ - ترجمهء مصنّف كتاب علاء الدّين عطا ملك جوينى 15\r\nسعايت مجد الملك يزدى و اختلال احوال مصنّف در اواخر عمر 33\r\nشمّه‌اى از احوال خانوادهء مصنّف به طريق اجمال 51\r\nبعضى علما و شعرا كه از مخصوصين اين خانواده بوده‌اند 54\r\nحكايت شيخ سعدى با شمس الدّين و علاء الدّين صاحب ديوان 58\r\nتأليفات ديگر علاء الدّين مصنّف كتاب 60\r\nب - جهانگشاى 64\r\n1 - اشتهار جهانگشاى از همان زمان تأليف 64\r\n2 - وضع و ترتيب جهانگشاى 67\r\n3 - تاريخ تأليف جهانگشاى 69\r\n4 - نسخ جهانگشاى 71\r\nنسخهء آ 72\r\nنسخهء ب 77\r\nنسخهء ج 78\r\nنسخهء د 85\r\nنسخهء ه 87\r\nنسخهء و 88\r\nنسخهء ز 89\r\nتنبيه ، در بعضى كلمات و اصطلاحات قديمهء جهانگشاى 90\r\nج - بعضى نصوص مؤرّخين عرب راجع به ترجمهء حال مصنّف 94\r\nمنقول از نهاية الأرب للنّويرى 94\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nمنقول از تاريخ الإسلام للذّهبى 96\r\nمنقول از ذيل صقاعى بر ابن خلّكان 98\r\nمنقول از فوات الوفيات لابن شاكر الكتبى 99\r\nايضا منقول از همان كتاب 100\r\nمنقول از المنهل الصّافى لابن تغرى بردى 101\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nجلد اوّل از تاريخ جهانگشاى جوينى\r\n\r\n[ ديباچه كتاب ( از مصنف ) 
  ]\r\nبسم اللّه الرّحمن الرّحيم سپاس و ثنا معبودى راست كه واجب‌الوجودست « 1 » ؛ مسجودى كه وجود او واهب « 2 » انوار عقل و جودست ؛ آفريدگارى كه اثبات وحدانيّت او در هر ذرّه‌اى از ذرّات مكوّنات « 3 » موجودست ؛ پروردگارى كه به اختلاف لغات و صفات « 4 » شكر روايع « 5 » بدايع « 6 » صنايع او مقصودست ؛ رزّاقى كه از راه ربوبيّت بر مائدهء « 7 » كرمش موحّد و ملحد يكسانست ؛ خلّاقى كه معلومات مبدعات فطرتش « 8 » از كمال قدرت او يك داستانست « 9 » ؛ عظيمى كه بلبل خوش الحان و نغمت به ذكر الوان نعمت او هزاردستانست « 10 » ؛ كريمى كه يك قطره از بحار « 11 » موهبت او باران مدرار « 12 » نيسانست « 13 » ؛ غفّارى كه نسيم لطفش مادّهء « 14 » بقاء هر دوستار آمد ؛ قهّارى كه جلّاد عنفش « 15 » تيغ آبدار تاتار « 16 » گشت « 17 » ؛ ظاهرى كه\r\n\r\n\r\n","description":"","footnote":"\r\n( 1 ) - واجب الوجود : از نام‌هاى خداوند ، موجودى كه در وجود خود محتاج غيرى نباشد ( لغتنامهء دهخدا ) .\r\n( 2 ) - واهب : بخشنده .\r\n( 3 ) - مكوّنات : آفريدگان .\r\n( 4 ) - لغات و صفات : زبان‌ها و خصوصيّات ( مثل رنگ ، مكان ، نژاد و غيره ) .\r\n( 5 ) - روايع : جمع رايعه به معنى آنچه مردم را به شگفت آورد ، شگفت‌انگيز .\r\n( 6 ) - بدايع : جمع بديعه به معنى نوپديد .\r\n( 7 ) - مائده : خوان آراسته .\r\n( 8 ) - معلومات مبدعات فطرتش : پديده‌هاى آشكار آفرينش او ، فطرت به معنى آفرينش است .\r\n( 9 ) - داستان : حكايت ، مجازا در اينجا به معنى نمونه . معنى جمله : آفريدگارى كه پديده‌هاى آشكار آفرينش او تنها يك حكايت و يك نمونه از كمال قدرت اوست .\r\n( 10 ) - هزار دستان : بلبل .\r\n( 11 ) - بحار به كسر اول درياها .\r\n( 12 ) - مدرار : بسيار ريزان .\r\n( 13 ) - نيسان : نام هفتم از ماه‌هاى روميان مطابق با ارديبهشت .\r\n( 14 ) - مادّه : مايه ، اصل .\r\n( 15 ) - عنف : درشتى و قهر .\r\n( 16 ) - تاتار : نام طايفه‌اى از مغولان ، مجازا به همهء مغولان تاتار گفته مىشود .\r\n( 17 ) - در اين جمله « تيغ آبدار تاتار » مسند اليه و « جلّاد عنف » مسند است .\r\n","page_name":" 105 ","page_number":107},
  {"content":"\r\n\r\nعقول عقلا در عظمت كمال او حايرست ؛ باطنى كه اوهام و افهام از كنه معرفت جلال او قاصرست ؛ احدى كه مقتصدان « 1 » اوديهء « 2 » هدى و مقتبسان « 3 » باديهء « 4 » هوى را مطلوب اوست ؛ صمدى كه عاشقان حقيقت و فاسقان صورت‌پرست را محبوب اوست :\r\n كفر و اسلام در رهش پويان * وحده لا شريك له گويان « 5 » \r\nو وفود « 6 » درود آفرينش « 7 » بر نور « 8 » حديقهء « 9 » آفرينش و نور حدقهء « 10 » اهل بينش خاتم انبيا محمّد مصطفى باد ؛ درودى كه از توى آن « 11 » بوى اخلاص به مشامّ مشتاقان قدس « 12 » رسد و از رايحهء آن ملأ اعلى « 13 » بر موافقت « 14 » ساكنان روضهء رضا نثار صلوات طيّبات به روح مطهّر مكرّم او ايثار كند « 15 » ؛ و همچنين برگزيدگان امّت و متّبعان « 16 » سنّت او از ياران و اهل خاندان كه نجوم آسمان هدايت و رجوم « 17 » شيطان غوايت‌اند « 18 » ؛ ثنائى كه به حليهء « 19 » صفا و زيور حقيقت آراسته باشد و امداد « 20 » آن به امتداد ايّام و ليالى پيوسته « 21 » .\r\nچون در شهور سنهء خمسين و ستّمائة « 22 » بخت مطاوعت « 23 » نمود و سعادت مساعدت كرد شرف تقبيل « 24 » عتبهء « 25 » بارگاه پادشاه جهان ، فرمانده زمين و زمان ، مادّهء نعمت امن‌وامان ، خان همهء خانان منكو قاآن - كه فتح و نصرت بر اعداء دولت و دين به لواء او معقود باد و سايهء همايونش بر همه جهانيان ممدود - دست داد و آثار معدلتى كه خلايق به تازگى « 26 » به واسطهء آن چون طفلان كلأ « 27 » و اشجار به خاصّيّت گريهء ابر بهار خنده زنان\r\n\r\n\r\n","description":"","footnote":"\r\n( 1 ) - مقتصد : ميانه‌رو ، اعتدال پيشه .\r\n( 2 ) - اوديه : جمع وادى به معنى درّه و در فارسى بيشتر به معنى دشت و صحرا به كار مىرود .\r\n( 3 ) - مقتبس : روشنىگيرنده .\r\n( 4 ) - باديه : صحرا ، بيابان .\r\n( 5 ) - بيت با اندكى اختلاف از حديقهء سنايى است .\r\n( 6 ) - وفود : رسولان ، جمع وفد . همچنين به معنى رسالت به كار مىرود . در اينجا معنى رسولان ملحوظ نظر است .\r\n( 7 ) - وفود درود آفرينش : ظاهرا فصاحت در بودن يك « و » بعد از « درود » است و شايد در طبع افتاده باشد .\r\nوفود درود و آفرينش : رسولان درود و آفرين خداوند ، مجازا يعنى درود فراوان .\r\n( 8 ) - نور : شكوفه .\r\n( 9 ) - حديقه : باغ .\r\n( 10 ) - حدقه : كاسه چشم .\r\n( 11 ) - توى آن : درون آن .\r\n( 12 ) - قدس : پاكى ، بهشت .\r\n( 13 ) - ملأ اعلى : عالم ارواح مجرد .\r\n( 14 ) - بر موافقت : به همراهى .\r\n( 15 ) - ايثار كند : بر سياق فارسى در اينجا يعنى بيفشاند و ببخشد . در عربى به معنى ترجيح ديگرى بر خود است .\r\n( 16 ) - متّبعان : پيروان .\r\n( 17 ) - رجوم : سنگسار كردن ، راندن .\r\n( 18 ) - غوايت : گمراهى .\r\n( 19 ) - حليه : زيور .\r\n( 20 ) - امداد : مددها ، افواجى كه پىدرپى مىرسند .\r\n( 21 ) - معنى جمله : ثنايى كه مددهاى آن روزان و شبان مىرسند و جاودانى است .\r\n( 22 ) - سال 650 .\r\n( 23 ) - مطاوعت : فرمانبردارى .\r\n( 24 ) - تقبيل : بوسيدن .\r\n( 25 ) - عتبه : آستان .\r\n( 26 ) - به تازگى : دوباره .\r\n( 27 ) - كلاء : گياه .\r\n","page_name":" 106 ","page_number":108},
  {"content":"\r\n\r\nشوند انتعاشى « 1 » گرفتند و به وسيلت آن بار ديگر ارتياشى « 2 » يافتند امتثال « 3 » فرمان ربّانى را كه  فَانْظُرْ إِلى آثارِ رَحْمَتِ اللَّهِ كَيْفَ يُحْيِ الْأَرْضَ بَعْدَ مَوْتِها  « 4 » مشاهده افتاد « 5 » ، باصرهء بصيرت به مطالعهء « 6 » آن مشرّف گشت و سامعهء حقيقت به نداى :\r\n ايّها العشّاق باز آن دل‌ستان آمد پديد * جان برافشانيد كان آرام جان آمد پديد \r\nمشنّف « 7 » ، اخبار عدل نوشروانى در حذاى « 8 » آن مكتوم بود ، و آثار عقل فريدونى در ازاى آن معدوم نمود ، نفحات شمال شمايل انصاف شامل او « 9 » اطراف عالم را معطّر گردانيده ، و آفتاب عواطف پادشاهانهء او اصناف بنى آدم را منوّر كرده ، باد شمشير آبدارش آتش در خرمن دشمن خاكسار انداخته « 10 » ، مطيعان و بندگان حضرتش سرير « 11 » خيمه بر ثريّا افراخته ، مخالفان از خوف بأس « 12 » و سطوت « 13 » او شراب وبيل « 14 » چشيده ، دست سياست و هيبت او چشم فتنه را به ميل كشيده .\r\nبرين سياقت و هيئت چون حضرت باشكوه و هيبت او را كه مجدّر « 15 » شفاه « 16 » و معفّر « 17 » جباه « 18 » شاهان نامدارست « 19 » مطالعت افتاد جمعى از ياران وفا و اخوان صفا كه وعثاء « 20 » سفر به حضور همايونشان سهولت حضر داشت اشارتى راندند كه براى\r\n\r\n\r\n","description":"","footnote":"\r\n( 1 ) - انتعاش : نشاط يافتن ، بهبودى .\r\n( 2 ) - ارتياش : نيكو شدن احوال .\r\n( 3 ) - امتثال : فرمانبردارى .\r\n( 4 ) - انظروا . . . ديده باز كن و آثار رحمت الهى را مشاهده نما كه چگونه زمين را پس از مرگ دوباره زنده مىكند ( سورهء روم 30 / 50 ) . صحيح آيه  « فَانْظُرْ »  مىباشد .\r\n( 5 ) - مفعول « مشاهده افتاد » عبارت « آثار معدلت » در چند سطر پيش است .\r\n( 6 ) - مطالعه : نگريستن .\r\n( 7 ) - مشنّف : آراسته شده به گوشوار . معنى جمله : چشم بصيرت به ديدن آن آثار معدلت مشرّف شد و گوش حقيقت به گوشوار نداى ايّها العشاق . . . آراسته شد .\r\n( 8 ) - حذا : مقابل ، مرجع « آن » بعد از حذا « آثار معدلت » است .\r\n( 9 ) - نفحات شمال شمايل انصاف شامل او : بوى نسيم خصلت عدلش كه فراگير بود . ( شمايل به معنى خصلت‌ها است ) .\r\n( 10 ) - در اين جمله مصنّف بين آب و باد و آتش و خاك كه عناصر چهارگانه‌اند مراعات النظير ايجاد كرده است . شايد بيشترين و معمول‌ترين و گاه ممل‌ترين صنعت در تمام سه جلد اين تاريخ همين صنعت باشد .\r\n( 11 ) - سرير : تخت .\r\n( 12 ) - بأس : خشم ، سختى ، دليرى .\r\n( 13 ) - سطوت : شكوه ، مهابت ، حمله بردن .\r\n( 14 ) - وبيل : ناگوار .\r\n( 15 ) - مجدّر : آبله زده شده .\r\n( 16 ) - شفاه : لبها ، جمع شفه .\r\n( 17 ) - معفّر : خاك‌آلودكننده ، ظاهرا بر خلاف ضبط مرحوم قزوينى ، « معفّر » به صورت فاعلى مناسب‌تر است ، زيرا صفت « خاك‌آلود » براى پيشانىها برازنده‌تر است تا براى حضرت و درگاه پادشاه . سند اين نظر ، يك مورد مشابه است كه در جلد دوّم ص 412 س 1 آمده است .\r\n( 18 ) - جباه : پيشانىها ، جمع جبهه .\r\n( 19 ) - معنى جمله : درگاه باشكوه او به وسيلهء لب‌هاى پادشاهان جهان آبله‌گون شده ( بر اثر كثرت بوسه ) و آن درگاه پيشانىهاى آن‌ها را خاك‌آلود كرده ( بر اثر كثرت سجده ) .\r\n( 20 ) - وعثاء : سختى سفر .\r\n","page_name":" 107 ","page_number":109},
  {"content":"\r\n\r\nتخليد « 1 » مآثر « 2 » گزيده و تأبيد « 3 » مفاخر پسنديدهء پادشاه وقت ، جوان جوان بخت پير عزيمت خجسته‌فال پاكيزه خصال ، تاريخى مىبايد پرداخت و تقييد « 4 » اخبار و آثار او را مجموعه‌اى ساخت كه ناسخ آيات قياصره و ماحى « 5 » روايات اكاسره « 6 » شود « 7 » . و هرچند بر راى ارباب فصاحت و فطانت « 8 » و اصحاب درايت و كفايت پوشيده نماند كه غضارت « 9 » و نضارت « 10 » چهرهء آداب و رونق و طراوت اولو الألباب به واسطهء مربّيان اين صنعت و پرورندگان اين حرفت تواند بود :\r\n الا ليت شعرى هل ارى الدّهر واحدا * قرينا له حسن الثّناء قرين\r\nفأشكو و يشكو ما بقلبى و قلبه * كلانا على شكوى اخيه امين « 11 » \r\nو به سبب تغيير روزگار و تأثير فلك دوّار و گردش گردون دون و اختلاف عالم بوقلمون « 12 » مدارس درس مندرس « 13 » و معالم « 14 » علم منطمس « 15 » گشته و طبقهء طلبهء آن در دست لگدكوب حوادث پاىمال زمانهء غدّار و روزگار مكّار شدند و به صنوف صروف فتن و محن « 16 » گرفتار و در معرض تفرقه و بوار « 17 » معرّض « 18 » سيوف آبدار شدند و در حجاب تراب متوارى « 19 » ماندند :\r\n هنر اكنون همه در خاك طلب بايد كرد * زانك اندر دل خاكند همه پرهنران \r\nو در ايّام متقدّم كه عقد « 20 » دولت فضل و مدّعيان آن منتظم بود ،\r\n اذا العيش غضّ و الشّباب مساعد * و فى حدثان الدّهر عنك غفول « 21 » \r\nافاضل عالم و اماثل « 22 » بنى آدم را چون همّت بر ابقاى ذكر جميل مصروف بودست و\r\n\r\n\r\n","description":"","footnote":"\r\n( 1 ) - تخليد : جاودانه كردن .\r\n( 2 ) - مآثر : مكارم ، بزرگوارىها ، جمع مأثره .\r\n( 3 ) - تأبيد : جاودانه كردن .\r\n( 4 ) - تقييد : بستن .\r\n( 5 ) - ماحى : محوكننده .\r\n( 6 ) - اكاسره : جمع كسرى و آن معرّب خسرو است .\r\n( 7 ) - معنى عبارت : و براى ضبط اخبار و آثار او بايد مجموعه‌اى گرد آورد و كتابى نوشت كه نام و نشان قيصرها را منسوخ كند و حكايات خسروها را محو نمايد .\r\n( 8 ) - فطانت : زيركى .\r\n( 9 ) - غضارت : فراخ حال گرديدن ، خوشى عيش .\r\n( 10 ) - نضارت : آبدارى ، تازگى ، سرسبزى .\r\n( 11 ) - الا . . . هان اى كاش مىدانستم كه آيا در روزگار همنشينى كه نام نيكو قرين او باشد خواهم ديد . / تا آنچه در دل داريم با يكديگر در ميان بگذاريم [ و 
  ] هريك بر راز ديگرى امين باشيم .\r\n( 12 ) - عالم بوقلمون : دنياى پررنگ‌وفريب .\r\n( 13 ) - مندرس : كهنه .\r\n( 14 ) - معالم : نشان‌ها .\r\n( 15 ) - منطمس : محوشده .\r\n( 16 ) - صنوف صروف فتن و محن : انواع تغييرات فتنه‌ها و سختىها .\r\n( 17 ) - بوار : هلاك شدن .\r\n( 18 ) - معرّض : عرضه‌شده .\r\n( 19 ) - متوارى : پنهان .\r\n( 20 ) - عقد : گردن‌بند ، رشتهء مرواريد .\r\n( 21 ) - اذا . . . هنگامى كه زندگى با طراوت و جوانى و يارى موافق و حوادث روزگار تو را از ياد برده باشد .\r\n( 22 ) - اماثل : برگزيدگان ، جمع امثل .\r\n","page_name":" 108 ","page_number":110},
  {"content":"\r\n\r\nبر احياى مراسم جليل موقوف و صاحب‌نظر را كه به ديدهء فكرت در خواتيم و سرانجام امور تأمّلى باشد معلوم و مقرّر شود كه بقاى نام نيك سبب حيات جاودانى است ، و ذكر الفتى عمره الثّانى « 1 » ، 1\r\n و اذا الفتى لاقى الحمام رأيته * لو لا الثّناء كأنّه لم يولد « 2 » \r\nلاجرم فصحاى شعرا و كتّاب بلغاى « 3 » تازى و پارسى نظما و نثرا در شرح احوال ملوك عصر و صناديد « 4 » دهر تصانيف مىپرداختند و در تقرير احوال ايشان تآليف مىساختند و اكنون بسيط زمين عموما و بلاد خراسان خصوصا - كه مطلع سعادات و مبرّات و موضع مرادات و خيرات بود « 5 » و منبع علما و مجمع فضلا و مربع « 6 » هنرمندان و مرتع خردمندان و مشرع « 7 » كفاة « 8 » و مكرع « 9 » دهاة « 10 » و لفظ درربار نبوى را ازين معنى اخبارست العلم شجرة اصلها بمكّة و ثمرها بخراسان « 11 » - از پيرايهء وجود متجلببان « 12 » جلباب « 13 » علوم و متحلّيان به حليت « 14 » هنر و آداب خالى شد و جمعى كه به حقيقت حكم  فَخَلَفَ مِنْ بَعْدِهِمْ خَلْفٌ أَضاعُوا الصَّلاةَ وَ اتَّبَعُوا الشَّهَواتِ  « 15 » دارند باقى ماندند :\r\n ذهب الّذين يعاش فى اكنافهم * و بقيت فى خلف كجلد الأجرب « 16 » \r\n2 و پدرم را صاحب ديوان بهاء الدّين محمّد بن محمّد الجوينى - لا زالت دوحة الفضل بمكانه ناضرة و عيون المكارم اليه ناظرة « 17 » - درين معنى قصيده‌ايست ؛ از مطلع آن دو بيت ثبت كرد :\r\n\r\n\r\n","description":"","footnote":"\r\n( 1 ) - ذكر . . . ياد و نام نيك آدمى [ پس از مرگ 
  ] عمر دوباره اوست ( جزئى از بيتى از متنبّى است ) .\r\n( 2 ) - و اذا . . . هنگامى كه جوان بميرد و نام نيكى از او نشنوى ، گويى كه او هرگز متولّد نشده است . ( بيت از يزيد الحارثى است ) .\r\n( 3 ) - كتّاب بلغا : نويسندگان بليغ . مطابقت موصوف و صفت در شمار ، از خصايص اين تأليف است .\r\n( 4 ) - صناديد : بزرگان ، جمع صنديد .\r\n( 5 ) - بايد « بود » را به صيغهء گذشته خواند و نه « بود » .\r\n( 6 ) - مربع : منزل ( در اصل به معنى منزل بهارى ) .\r\n( 7 ) - مشرع : آبشخور .\r\n( 8 ) - كفاة : مردان با كفايت ، جمع كافى .\r\n( 9 ) - مكرع : آبشخور .\r\n( 10 ) - دهاة : زيركان ، جمع راهى .\r\n( 11 ) - العلم . . . علم درختى است كه ريشه‌اش در مكّه و ميوه‌اش در خراسان است .\r\n( 12 ) - متجلبب : كسى كه جلباب پوشيده است .\r\n( 13 ) - جلباب : پيراهن .\r\n( 14 ) - حليه : زيور .\r\n( 15 ) - فخلف . . . پس جانشينان اينان كسانى شدند كه نماز را ضايع نمودند و پيرو شهوات گرديدند . ( سورهء مريم 19 / 59 ) .\r\n( 16 ) - ذهب . . . كسانى كه مردم در سايهء آن‌ها [ به خوبى و خوشى 
  ] زندگانى مىكردند ، رفتند و من همچون پوست مبتلا به بيمارى گال به جاى آنان باقى ماندم . ( از لبيد بن ربيعة العامرى ) .\r\n( 17 ) - لا زالت . . . هميشه درخت فضل در جايگاه [ وجودش 
  ] سرسبز و چشم‌هاى بزرگوارىها به سوى او در نگريستن باد . ( از اين جملهء معترضه برمىآيد كه در اين زمان پدر مصنّف در قيد حيات بوده است ) .\r\n","page_name":" 109 ","page_number":111},
  {"content":"\r\n\r\n حنانيك رسم الحقّ و الصّدق قد عفا * و انّ اساس المكرمات على شفا\r\nمنينا بأعقاب قد اتّخذوا عمى * لأعقابهم مشطا و للمشط منشفا « 1 » \r\nكذب و تزوير را وعظ و تذكير دانند و تحرمز « 2 » و نميمت « 3 » را صرامت « 4 » و شهامت نام كنند :\r\n و يعتدّه قوم كثير تجارة * و يمنعنى عن ذاك دينى و منصبى « 5 » \r\nو زبان و خطّ ايغورى « 6 » را فضل و هنر تمام شناسند ؛ هريك از ابناء السّوق « 7 » در زىّ « 8 » اهل فسوق اميرى گشته و هر مزدورى دستورى « 9 » و هر مزوّرى وزيرى و هر مدبرى « 10 » دبيرى و هر مستدفئى « 11 » مستوفيى « 12 » و هر مسرفى مشرفى « 13 » و هر شيطانى نايب ديوانى و هر كون خرى « 14 » سر صدرى « 15 » و هر شاگرد پايگاهى خداوند حرمت و جاهى و هر فرّاشى « 16 » صاحب دورباشى « 17 » و هر جافيى « 18 » كافيى « 19 » و هر خسى كسى و هر خسيسى رئيسى و هر غادرى قادرى و هر دستاربندى بزرگوار دانشمندى و هر جمّالى « 20 » از كثرت مال با جمالى و هر حمّالى از مساعدت اقبال با فسحت حالى « 21 » :\r\n\r\n\r\n","description":"","footnote":"\r\n( 1 ) - حنانيك . . . رحمت بر تو باد ، بىترديد نشانهء حق و راستى از بين رفته است و همانا اساس و بنيان خوبىها بر لب پرتگاهست . / ما گرفتار فرزندانى شديم كه از روى كورى [ و نادانى 
  ] براى پاشنه‌هاى پايشان « شانه » و براى سرشان « سنگ پا » را برمىگزينند .\r\n( 2 ) - تحرمز : حرامزادگى ، مصدر وضعى از فارسيان .\r\n( 3 ) - نميمت : سخن چينى .\r\n( 4 ) - صرامت : دليرى .\r\n( 5 ) - و يعتدّه . . . گروه بسيارى آن [ حرامزادگى 
  ] را براى خود تجارت به حساب مىآورند درحالىكه دين و مقام من مرا از اين كار بازمىدارد ( از بعيث بن حريث ) .\r\n( 6 ) - خطّ ايغورى : خطّى مخصوص پيشوايان دين مغول و اين خط تا حدود قرن 15 م . در تركستان متداول بوده است . جوينى در اينجا با تحقير از اين خطّ و زبان ياد مىكند .\r\n( 7 ) - ابناء السوق : آدم‌هاى كوچه و بازار ، عامّى .\r\n( 8 ) - زىّ : لباس .\r\n( 9 ) - دستور : وزير ، صاحب مسند .\r\n( 10 ) - مدبر : بخت برگشته .\r\n( 11 ) - ضبط اين كلمه در متن مرحوم قزوينى به همين صورت است و در حاشيه مرقوم كرده‌اند : « مقصود از اين كلمه و ضبط آن معلوم نشد . » يك كلمه با اين هيئت وجود دارد و آن « مستدفئ » است به معنى « گرم‌كننده خود را به وسيلهء جامه يا آتش و غيره » كه تناسب آن در اينجا مبهم است .\r\n( 12 ) - مستوفى : حسابرس ديوان .\r\n( 13 ) - مشرف : صاحب منصبى در خزانه كه تصديق مىكند درستى حساب را ( ناظم الاطباء ) .\r\n( 14 ) - منظور انسان‌هاى احمق و فرومايه .\r\n( 15 ) - صدر : بالاى مجلس .\r\n( 16 ) - فرّاش : پيشخدمت .\r\n( 17 ) - دورباش : نيزه‌اى دو شاخه كه آن را تزيين مىكرده‌اند و پيشاپيش پادشاهان مىكشيدند تا مردم بدانند كه پادشاه مىآيد و خود را به كنارى كشند .\r\n( 18 ) - جافى : ستمكار .\r\n( 19 ) - كافى : با كفايت .\r\n( 20 ) - جمّال : شتربان .\r\n( 21 ) - فسحت حال : گشادگى حال ، فراخى عيش .\r\n","page_name":" 110 ","page_number":112},
  {"content":"\r\n\r\n و ما تستوى احساب قوم توورثت * قديما و احساب نبتن مع البقل « 1 »\r\n3 آزاده دلان گوش به مالش دادند * وز حسرت و غم سينه به نالش دادند\r\nپشت هنر آن روز شكستست درست * كين بىهنران پشت به بالش دادند\r\nكم اردنا ذاك الزّمان بمدح * فشغلنا بذمّ هذا الزّمان « 2 » \r\nضرط « 3 » و صفع « 4 » را از لطف طبع -  طَبَعَ اللَّهُ عَلى قُلُوبِهِمْ  « 5 » - پندارند و مشاتمت « 6 » و سفاهت را از نتايج خاطر بىخطر شناسند « 7 » . در چنين زمانى كه قحط سال مروّت و فتوّت باشد و روز بازار « 8 » ضلالت و جهالت ، اخيار ممتحن و خوار و اشرار ممكّن و در كار ، كريم فاضل تافتهء دام محنت و لئيم جاهل يافتهء كام نعمت ، هر آزادى بىزادى و هر رادى مردودى و هر نسيبى « 9 » بىنصيبى و هر حسيبى « 10 » نه در حسابى و هر داهيى « 11 » قرين هر داهيه‌اى « 12 » و هر محدّثى رهين حادثه‌اى و هر عاقلى اسير عاقله‌اى « 13 » و هر كاملى مبتلى به نازله‌اى « 14 » و هر عزيزى تابع هر ذليلى به اضطرار ، و هر با تمييزى در دست هر فرومايه‌اى گرفتار :\r\n رأيت الدّهر يرفع كلّ وغد * و يخفض كلّ ذى شيم شريفه\r\nكمثل البحر يغرق كلّ درّ * و لا ينفكّ تطفو فيه جيفه\r\nو كالميزان يخفض كلّ واف * و يرفع كلّ ذى زنة خفيفه « 15 » \r\n\r\n\r\n","description":"","footnote":"\r\n( 1 ) - و ما . . . اصل و نسب قومى كه از قديم داراى وراثت بوده ، با اصل و نسب كسانى كه مثل گياهان هرزه روئيده‌اند برابر نيست . ( از عمرو بن الهذيل العبدى ) .\r\n( 2 ) - كم . . . چه بسا كه تصميم به ستايش آن زمان گرفتيم ولى به بدگويى اين زمان مشغول شديم . [ و اين اشتغال ما را از آن مدح بازداشت 
  ] . از ابو العلاء معرّى .\r\n( 3 ) - ضرط : تيز دادن ، خالى كردن باد شكم .\r\n( 4 ) - صفع : كف زدن ، ( كنايه از مسخرگى كردن ) .\r\n( 5 ) - طبع . . . خداوند بر قلبهايشان مهر نهاد . ( اين جمله‌اى معترضه است كه از آيه 87 سورهء توبه اخذ شده است ) .\r\n( 6 ) - مشاتمت : همديگر را فحش دادن .\r\n( 7 ) - معنى جمله : فحش و حماقت را نتيجهء ذوق بىارزش خود مىدانند .\r\n( 8 ) - روز بازار : گرمى و رونق بازار ، روزى كه مردم در يك جا جمع شوند و خريد و فروخت كنند ( برهان قاطع ) بايد توجه نمود كه « روز بازار » را بدون كسرهء « ز » و با سكون تلفّظ نمائيم .\r\n( 9 ) - نسيب : صاحب نژاد .\r\n( 10 ) - حسيب : انسان باهنر و نيك‌نژاد .\r\n( 11 ) - داهى : زيرك .\r\n( 12 ) - داهيه : كار سخت .\r\n( 13 ) - عاقله : زن ، زن مشّاطه .\r\n( 14 ) - نازله : بلا .\r\n( 15 ) - رأيت . . . روزگار را چنان ديدم كه بىخردان را بالا مىبرد و صاحبان خوى و خصلت پسنديده را پست مىكند . / مانند دريا كه مرواريد را غرق مىكند و مردار را دائما بالا مىآورد . / و مانند ترازو كه هر چيز سنگين و كاملى را پائين مىبرد و اشياء سبك وزن را بالا مىآورد . ( ابيات از ابن رومى است . )\r\n","page_name":" 111 ","page_number":113},
  {"content":"\r\n\r\nتوان دانست كه در ارتقاء مدارج عليا و استقراء « 1 » مدارج قصوى « 2 » ارباب فطانت و اصحاب كياست مجهود تا به چه غايت بذل كنند « 3 » .\r\nو به حكم آنك النّاس بزمانهم اشبه منهم بآبائهم « 4 » اوّل ريعان « 5 » شباب كه هنگام استحكام قواعد فضايل و آداب بود ، اقوال ابناء الزّمان « 6 » و اتراب « 7 » و اقران كه اخوان ديوان‌اند « 8 » امتثال كردم و پيش از آنكه سنّ شبيبت « 9 » بيست به دندان گيرد « 10 » به كار تحرير و ديوان اشتغال نمودم و به ممارست اشغال و ملابست « 11 » اعمال « 12 » در اكتساب علوم اهمال فرمودم و از نصيحت پدر خويش - مدّ اللّه فى عمره مدّا و جعل بينه و بين النّوائب سدّا « 13 » - كه زيور هر عاطل « 14 » است و دستور « 15 » هر عاقل غافل ماندم :\r\n بنىّ اجتهد لاقتناء العلوم * تفز باجتناء ثمار المنى\r\nأ لم تر فى رقعة بيذقا * اذا جدّ فى سيره فرزنا\r\nفأجدادنا الغرّ قد اسّسوا * من المجد شمّ المبانى لنا\r\nفان لم نشدها بمجهودنا * ستنهار و اللّه تلك البنى « 16 » \r\nامّا :\r\n نيك خواهان دهند پند و ليك * نيك‌بختان بوند پندپذير \r\n\r\n\r\n","description":"","footnote":"\r\n( 1 ) - استقراء : جستن .\r\n( 2 ) - قصوى : دور تر .\r\n( 3 ) - معنى جمله : [ در چنين اوضاعى 
  ] معلوم است كه زيركان در كسب مدارج عالى و طلب درجات دور [ از دسترس 
  ] تا چه اندازه مىتوانند تلاش كنند .\r\n( 4 ) - النّاس . . . مردم به اهل زمانه خويش شبيه‌ترند تا به پدرانشان .\r\n( 5 ) - ريعان : اوّل هر چيزى .\r\n( 6 ) - ابناء الزّمان : مردم .\r\n( 7 ) - اتراب : همسالان .\r\n( 8 ) - اخوان ديوان : برادران شياطين . مصنّف با كلمه « ديوان » به معنى شياطين و با كلمهء ديوان در سطر بعد به معنى اداره ، جناس ايجاد كرده است . جوينى دوستان و همسالان خود را به خاطر ممانعت وى از تحصيل اخوان ديوان مىنامد .\r\n( 9 ) - شبيبت : جوانى .\r\n( 10 ) - يعنى قبل از آنكه به سنّ بيست رسم . غرض مشاكله بين سنّ و دندان است ولى مقصود از اين اصطلاح معلوم نشد . ( مص )\r\n( 11 ) - ملابست : عهده‌دار شدن كارى ( دهخدا ) .\r\n( 12 ) - اعمال : شغل‌هاى ديوانى .\r\n( 13 ) - خداوند عمرش را دراز كناد و بين او و سختىها حايل قرار دهاد .\r\n( 14 ) - عاطل : بىزيور .\r\n( 15 ) - دستور : وزير ، صاحب مسند .\r\n( 16 ) - بنىّ . . . فرزندم ! به كسب علوم بكوش تا به چيدن ميوه‌هاى آرزو برسى . / آيا در صفحهء شطرنج پياده را نديدى هنگامى كه كوشش كرد وزير شد ؟ / پس پدران خوب ما برايمان بناهاى بزرگى و مجد را بنيان نهاده‌اند . / پس به خدا سوگند اگر با كوشش خودمان اين بناها را محكم و استوار نكنيم ، به زودى آن بناها ويران و خراب خواهد شد . ( استعمال « فرزن » در بيت دوم به معنى فرزين ( وزير ) شدن پيادهء شطرنج خطاست و غير مسموع و صواب « تفرزن » است . )\r\n","page_name":" 112 ","page_number":114},
  {"content":"\r\n\r\nو اكنون كه عقل كه عقال « 1 » جنون جوانانست روى نمود و ترقى سنّ كه لجام نزاقت « 2 » شبّان « 3 » است بالا گرفت و به حدّ آن رسيد كه :\r\n و تلفّتت سبع الى عشرين من * حججى و كفّ العقل من غلوائى « 4 » \r\nندامت و تلهّف « 5 » بر فوت ايّام تحصيل مربح « 6 » نيست چنانك حسرت و تأسّف بر اعوام تعطيل « 7 » منجح « 8 » نه :\r\n افسوس كه عمر نابيوسى « 9 » بگذشت * وين عمرِ چو جان عزيزْ از سى بگذشت\r\nاكنون چه خوشى وگر خوشى دست دهد * صد كاسه به نانى چو عروسى بگذشت « 10 » \r\nو مع هذا چون به چند نوبت ديار ماوراءالنّهر و تركستان تا سرحدّ ماچين « 11 » و اقصى چين كه مقرّ سرير « 12 » مملكت و اروغ « 13 » اسباط « 14 » چنگز خان است و واسطهء عقد « 15 » ملك ايشان مطالعت افتاد و بعضى احوال معاينه رفت و از معتبران و مقبول قولان وقايع گذشته را استماع افتاد و از التزام اشارت « 16 » دوستان - كه حكم جزم است - چون چاره نديد عدول نتوانست و امتثال امر عزيزان را حتما مقضيّا « 17 » دانست . آنچ مقرّر و محقّق گشت در قيد كتابت كشيد و مجموعهء اين حكايات را به تاريخ جهانگشاى جوينى موسوم گردانيد :\r\n\r\n\r\n","description":"","footnote":"\r\n( 1 ) - عقال : ريسمانى كه با آن پاى شتر را مىبندند .\r\n( 2 ) - نزاقت : چالاكى هنگام خشم .\r\n( 3 ) - شبّان : جوانان ، جمع شابّ .\r\n( 4 ) - و تلفّتت . . . هفت سال بر بيست سال عمرم روى نهاد ( بيست و هفت‌ساله شدم ) و عقل مرا از خودسرى و غرور جوانى نگاه داشت .\r\n( 5 ) - تلهّف : اندوه خوردن .\r\n( 6 ) - مربح : سودمند .\r\n( 7 ) - اعوام تعطيل : سال‌هاى بيهوده .\r\n( 8 ) - منجح : نجات‌بخش ( دهخدا ) .\r\n( 9 ) - نابيوسى : ناگهانى .\r\n( 10 ) - مفهوم بيت : اين رباعى از انورى است . عطّار نيز دو بيت دارد با همين موضوع :\r\n در اين نه كاسهء جانسوز دلگير * گرت روزى عروسى كرد تقدير\r\nعروسى گر كنى بردار بانگى * منادى كن كه ده كاسه به دانگى \r\nگمان مىرود كه مصرع دوم شعر انورى اشاره به رسم جارى اجاره كردن ظروف در وليمه‌هاى عروسى و جز آن داشته باشد كه ناگزير پس از عروسى صد كاسه به نانى اجاره نكنند و از مثنوى عطّار بيشتر حدس بر اين مىرود كه مراد از كاسه ، مظروف بازمانده در كاسه‌هاست كه بعد از ختم عروسى به خاطر احتراز از فساد و گنديدگى آن را به قيمت نازل فروشند . ( ر . ك : امثال و حكم ج 2 ص 1056 ) .\r\n( 11 ) - ماچين : سرزمينى در جنوب چين و شرقى هندوستان ( غياث اللّغات ) در فارسى ظاهرا منظور چين اصلى و بزرگ است .\r\n( 12 ) - سرير : تخت . ( مقرّ سرير مملكت يعنى پايتخت ) .\r\n( 13 ) - اروغ : نسل و تبار .\r\n( 14 ) - اسباط : نوه‌ها ، جمع سبط .\r\n( 15 ) - واسطهء عقد : درشت‌ترين و مرغوب‌ترين مرواريد كه در وسط رشته گردن‌بند قرار مىدهند .\r\n( 16 ) - التزام اشارت : پذيرفتن امر و فرمان .\r\n( 17 ) - حتما مقضيّا : به طور حتم و يقين .\r\n","page_name":" 113 ","page_number":115},
  {"content":"\r\n\r\n خلت الدّيار فسدت غير مسوّد * و من الشّقاء تفرّدى بالسّؤدد « 1 » \r\n4 از خداوندان فضل و افضال - كه عين الكمال « 2 » از ساحت جلال ايشان دور باد و مبانى مكارم و معالى به وجود ايشان معمور - سزد كه بر ركاكت « 3 » و قصور الفاظ و عبارت از راه كرم ذيل عفو « 4 » و اقالت « 5 » پوشانند ؛ چه مدّت ده سال مىشود كه پاى در راه اغتراب نهاده است و از تحصيل اجتناب نموده و اوراق علوم نسج عليه العنكبوت « 6 » شده و نقوش آن از صحيفهء خاطر محو گشته ، ع « 7 » : كالخطّ يرسم فى بسيط الماء « 8 » ، و بر خطوات خطيّات كه آدمى از آن مصون نماند و لكلّ جواد كبوة « 9 » انگشت اعتراض ننهند :\r\n اذا احسست فى لفظى فتورا * و خطّى و البراعة و البيان\r\nفلا ترتب لفهمى انّ رقصى * على مقدار ايقاع الزّمان « 10 » \r\nو اگر در اطراف تفريط و افراط طريق انبساط مسلوك داشته است حكم آيت  وَ إِذا مَرُّوا بِاللَّغْوِ مَرُّوا كِراماً  « 11 » در پيش نظر اشرف آرند ؛ چه غرض عرض اين حكايات و تقرير و تحرير صورت واقعات دو مقصود را كه فائدهء دين و دنيا حاصل باشد شاملست ؛ آنچ دينى است : اگر صاحب‌نظرى پاكيزه گوهرى كه منصف و مقتصد « 12 » باشد درين معانى به چشم حقد و حسد كه مظهر و مبدى « 13 » معايب است و منشى « 14 » مساوى « 15 » و مثالب « 16 » و تولّد آن از نتيجهء دنائت همّت و خساست طينت ، ننگردد و به عين رضا و وفا كه مقابح را در صورت زيبا بيند و پلاس لباس ديبا پندارد نظر نكند :\r\n\r\n\r\n","description":"","footnote":"\r\n( 1 ) - خلت . . . سرزمين‌ها [ از افراد شايسته 
  ] خالى ماند و من كه اهليّت نداشتم سرورى يافتم و يگانگى من در سرورى ، خود از بدبختى است . ( از ابو الفتح بستى ) .\r\n( 2 ) - عين الكمال : چشم زخم .\r\n( 3 ) - ركاكت : سستى .\r\n( 4 ) - ذيل عفو : دامن عفو .\r\n( 5 ) - اقالت : فسخ كردن ، در اينجا تسامحا بخشودن .\r\n( 6 ) - نسج عليه العنكبوت : عنكبوت بر آن تنيد .\r\n( 7 ) - ع : علامت كلمهء « مصراع » است . در قديم به خاطر ازدحام كلمات و به جهت تفكيك يك مصراع از باقى متن و سهولت فهم متن براى خواننده ، اين علامت را قرار مىداده‌اند .\r\n( 8 ) - كالخطّ . . . مانند خطّى كه بر روى سطح آب نويسند .\r\n( 9 ) - و لكلّ . . . براى هر اسب خوبى هم لغزشى ( سكندرى ) است .\r\n( 10 ) - اذا . . . هنگامى كه در كلام و خط و علم و بيان من ضعف و سستى احساس نمودى ، / پس در فهم من شك نكن ، همانا رقص من متناسب با آهنگ زمانه است . ( ابيات از ابو الفتح بستى است ) .\r\n( 11 ) - و اذا . . . و هرگاه بر ناپسندى بگذرند ، بزرگوارانه از آن درمىگذرند . ( سورهء فرقان 25 / 72 ) .\r\n( 12 ) - مقتصد : ميانه‌رو ، اعتدال پيشه .\r\n( 13 ) - مبدى : آشكاركننده .\r\n( 14 ) - منشى : به‌وجودآورنده .\r\n( 15 ) - مساوى : بديها .\r\n( 16 ) - مثالب : عيبها .\r\n","page_name":" 114 ","page_number":116},
  {"content":"\r\n\r\n و عين الرّضا عن كلّ عيب كليلة * و لكنّ عين السّخط تبدى المساويا « 1 » \r\n5 بلك متوسّطوار « 2 » تأمّلى به شرط امانت و ديانت واجب دارد و خير الأمور اوسطها « 3 »\r\n على انّنى راض بأن احمل الهوى * و اخلص منه لا علىّ و لا ليا « 4 » \r\nو درين مقالات تفكّرى كند و درين مقامات كه به واسطهء اقلام اعلام مىرود تدبّرى نمايد غطاء « 5 » شكّ و ريبت و غشاء « 6 » ظنّ و شبهت از بصيرت او مرتفع شود و بر خاطر و ضمير او مخفىّ و مستور نماند كه هرچ از خير و شرّ و نفع و ضرّ درين عالم كون و فساد به ظهور مىپيوندد به تقدير حكيمى مختار منوط « 7 » است و به ارادت قادرى كامگار مربوط كه صادرات افعال او بر قانون حكمت و مقتضاى فضيلت و معدلت تواند بود و آنچ از وقايع واقع شود از تخريب بلاد و تفريق « 8 » عباد از نكبت « 9 » اخيار « 10 » و استيلاى اشرار حكمتها در ضمن آن مدرج « 11 » باشد ؛ قال اللّه تعالى  عَسى أَنْ تَكْرَهُوا شَيْئاً وَ هُوَ خَيْرٌ لَكُمْ  « 12 » و حكيم سنائى مىفرمايد :\r\n خواه اوميد گير و خواهى بيم * هيچ هرزه نيافريد حكيم\r\nدر جهان آنچ رفت و آنچ آيد * و آنچ هست آن‌چنان همىبايد \r\nو بديع همدانى راست در رساله‌اى : ترادّوا اللّه فى مراده و لا تكاثروه فى بلاده انّ  الْأَرْضَ لِلَّهِ يُورِثُها مَنْ يَشاءُ مِنْ عِبادِهِ  « 13 » ، آنچ اسرارست كسى را خود بدان اطّلاع و وقوف نيست كه در آن دريا غوّاصى كند ؛ كدام طايفه را در آن افق پرواز تواند بود ؟ يا كدام فهم و و هم را از آن وادى گذر و جواز ؟ ع « 14 » : من از كجا سخن سرّ مملكت ز كجا ، و ما يعلم الغيب الّا اللّه « 15 »\r\n ازين راز جان تو آگاه نيست * بدين پرده اندر ترا راه نيست \r\n\r\n\r\n","description":"","footnote":"\r\n( 1 ) - و عين . . . چشم خوش بين از ديدن هر عيبى ضعيف و ناتوان است ولى چشم بدبين بديها را آشكار مىسازد . ( از جمله ابياتى است از عبد اللّه بن معاويه بن عبد اللّه بن جعفر بن ابى طالب ) .\r\n( 2 ) - متوسطوار : به صورت اعتدال .\r\n( 3 ) - خير . . . بهترين كارها ميانهء آنهاست .\r\n( 4 ) - على . . . با وجود اين ، من راضى به تحمّل عشق و رهايى از آن هستم درحالىكه نه نفعى برايم دارد و نه زيانى .\r\n( 5 ) - غطاء : پرده .\r\n( 6 ) - غشاء : پوشش ، پرده .\r\n( 7 ) - منوط : وابسته .\r\n( 8 ) - تفريق : پراكندن .\r\n( 9 ) - نكبت : رنج ، بلا . به فتح « ن » نيز خوانده مىشود .\r\n( 10 ) - اخيار : برگزيدگان .\r\n( 11 ) - مدرج : درج‌شده .\r\n( 12 ) - عسى . . . چه بسيار شود كه چيزى را شما ناگوار شماريد ، حال آنكه براى شما خير است . ( بقره 2 / 216 ) .\r\n( 13 ) - لا . . . در برابر اراده خداوند نايستيد و از او در سرزمينهايش زياده‌طلبى نكنيد . « همانا زمين ملك خداست و به هركس از بندگانش كه بخواهد واگذارد » . ( قسمت اخير يعنى از . انّ . . . جزئى از آيهء 127 سورهء اعراف است ) .\r\n( 14 ) - ع : علامت مصراع است .\r\n( 15 ) - و ما . . . غيب را جز خداى كسى نداند .\r\n","page_name":" 115 ","page_number":117},
  {"content":"\r\n\r\nامّا آنچ از راه عقل و نقل بدان مىتوان رسيد و از وهم و فهم نه دورست در دو قسم محصورست : اوّل ظهور معجزهء نبوّت است و دوّم كلام . و معجزه ازين قوىتر تواند بود كه بعد ششصد و اند سال تحقيق حديث زويت لى الأرض فأريت مشارقها و مغاربها و سيبلغ ملك امّتى ما زوى لى منها « 1 » در ضمن خروج لشكر بيگانه ميسّر شود « 2 » ؟ و فيضان انوار شعاع خور عجب ننمايد چنانك رطوبت از آب و حرارت از آتش ، بلك هر نور كه به واسطهء ظلمت درفشان شود نيك بديع و غريب باشد « 3 » :\r\n بنمرديم تا ز بو العجبى * بنديديم صبح نيم شبان « 4 » \r\nتا بدان سبب لواى اسلام افراخته‌تر شود و شمع دين افروخته‌تر و آفتاب دين محمّدى سايه بر ديارى افكند كه بوى اسلام مشامّ ايشان را معطّر نگردانيده بود و آواز تكبير و اذان سمع ايشان را ذوق نداده و جز پاى ناپاك عبدة اللّات و العزّى « 5 » خاك ايشان را بنسوده « 6 » و اكنون چندان مؤمن موحّد روى بدان جانب نهاده است و تا اقصاى ديار مشرق رسيده و ساكن و متوطّن گشته كه از حدّ حصر و احصا « 7 » تجاوز نمودست : بعضى آنست كه به وقت استخلاص ماوراءالنّهر و خراسان به اسم پيشه‌ورى و جانوردارى جماعتى را به حشر « 8 » بدان حدود رانده و طايفه‌اى بسيار آنند كه از منتهاى مغرب و عراقين و شام و غير آن از بلاد اسلام بر سبيل تجارت و سياحت طوفى كرده‌اند و به هر طرفى و شهرى رسيده و شهرتى يافته و طرفه‌اى « 9 » ديده عصاى قرار آنجا انداخته‌اند « 10 » و نيّت اقامت كرده و متأهّل شده و دور « 11 » و قصور بنا نهاده و در مقابل بيوت\r\n\r\n\r\n","description":"","footnote":"\r\n( 1 ) - زويت . . . زمين برايم درهم پيچيده و جمع كرده شد و [ در نتيجه 
  ] اطراف و اكناف عالم به من نشان داده شد و زود باشد كه فرمانروايى امّت من به تمامى آنچه براى من درنورديده شد برسد .\r\n( 2 ) - معنى جمله : چه معجزه‌اى بالاتر از اينكه بعد از ششصد و چند سال حديث زويت . . . در پرتو قيام يك قوم غير مسلمان ( مثل مغول ) محقّق شود .\r\n( 3 ) - معنى عبارت : همچنان‌كه طبيعتا آب رطوبت دارد و آتش حرارت ، پس پرتو نور از خورشيد نيز عجيب نيست ؛ بلكه اگر اين نور از منبع تاريكى ساطع شود عجيب است . ( يعنى گسترش اسلام به وسيلهء مسلمانان عجيب نيست و ليكن به وسيلهء مغولان كافر عجب مىنمايد ) .\r\n( 4 ) - معنى بيت : نمرديم و ديديم طلوع شگفت‌انگيز صبح در نيم‌شب را .\r\n( 5 ) - عبدة اللّات و العزّى : بندگان « لات » و « عزى » . نام دو بت بزرگ قبل از اسلام كه اعراب جاهلى مىپرستيدند .\r\n( 6 ) - سودن : لمس كردن .\r\n( 7 ) - حصر و احصاء : شمردن .\r\n( 8 ) - حشر : چريك ، سپاه نامنظّم .\r\n( 9 ) - طرفه : هر چيز خوش آيند .\r\n( 10 ) - معنى جمله : به هر شهرى رسيده‌اند كه در آنجا شهرتى يافته‌اند و چيز خوش‌آيندى ديده‌اند ، در آنجا مستقرّ شده‌اند .\r\n( 11 ) - دور : بر وزن كور به معنى خانه‌ها ، جمع داره .\r\n","page_name":" 116 ","page_number":118},
  {"content":"\r\n\r\nاصنام صوامع « 1 » اسلام ساخته و مدارس افراخته و علما به تعليم و افادت و مقتبسان « 2 » علوم به استفادت اشتغال نموده ؛ گوئى اشارت از حديث اطلبوا العلم و لو بالصّين « 3 » به ابناى اين زمانست « 4 » و به طايفه‌اى كه درين دور عهد موجودند . و اولاد مشركان بعضى آنچ در ذلّ رقّيّت « 5 » در دست مسلمانان آمده‌اند و عزّ اسلام حاصل كرده و جماعتى آنند كه چون پرتو انوار هدى در دل حجرى صفت  فَهِيَ كَالْحِجارَةِ أَوْ أَشَدُّ قَسْوَةً  « 6 » تأثير نمودست چون خاصّيّت اشعّهء آفتاب كه در احجار پديد آيد و جواهر خوشاب به واسطهء آن ظاهر گردد شرف دين يافته‌اند . و به سبب يمن بركات اهل ايمان در هر طرفى كه طرف « 7 » در آن جولانى مىنمايد از كثرت موحّدان مسلمانان مصرى « 8 » جامع مىبيند و در ميان ظلمت نورى ساطع .\r\nو در زعم جماعت منزويان بت‌پرستان كه به لغت ايشان توين « 9 » خوانند آنست كه پيش از اقامت مسلمانان و ادامت تكبير و اقامت - اقام اللّه و ادامها « 10 » - بتان را با ايشان مكالمت بود و  إِنَّ الشَّياطِينَ لَيُوحُونَ إِلى أَوْلِيائِهِمْ  « 11 » و اكنون از شومى قدم مسلمانان با ايشان خشم گرفته‌اند و سخن نمىگويند  خَتَمَ اللَّهُ عَلى  افواههم « 12 » . و هرآينه چنين اقتضا كند  جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  « 13 » هركجا كه انوار ولاء « 14 » حقّ تجلّى كند ظلمات كفر و فسوق مضمحلّ و متلاشى شود چون ضباب « 15 » كه به ارتفاع آفتاب پايدار نبود :\r\n چون صبح ولاء حق دميدن گيرد * ديو از همه آفاق رميدن گيرد\r\nجائى برسد مرد كه در هر نفسى * بىزحمت ديده دوست ديدن گيرد \r\nآن جماعت كه درجهء شهادت يافته‌اند - و آن افضل و اكمل درجاتست بعد از مرتبت نبوّت نزديك حضرت جلالت - از حمل آصار « 16 » و ثقل اوزار « 17 » كه در روزگار امن و فراغ\r\n\r\n\r\n","description":"","footnote":"\r\n( 1 ) - صوامع : صومعه‌ها ، مجازا مسجدها .\r\n( 2 ) - مقتبس : روشنىگيرنده .\r\n( 3 ) - اطلبوا . . . دانش بجوئيد اگرچه در چين [ دورترين نقاط عالم 
  ] باشد .\r\n( 4 ) - ابناى زمان : مردم .\r\n( 5 ) - رقّيّت : بندگى .\r\n( 6 ) - فهى . . . پس آن [ دل 
  ] چون سنگ يا سخت‌تر از سنگ باشد ( بقره 2 / 73 ) .\r\n( 7 ) - طرف : چشم .\r\n( 8 ) - مصر : شهر .\r\n( 9 ) - توين : كاهن كيش بت‌پرستى . اين كلمه در اين كتاب مكرّر به كار رفته .\r\n( 10 ) - اقام . . . خداوند آن [ تكبير و اقامه 
  ] را برپاكناد و تداوم دهاد .\r\n( 11 ) - و انّ . . . همانا شياطين سخت به دوستان خود وسوسه كنند . ( سوره انعام 6 / 12 ) .\r\n( 12 ) - ختم . . . خداوند بر دهانشان مهر نهاد . ( در قرآن به جاى « افواههم »  قُلُوبِهِمْ  آمده است . بقره 2 / 7 ) .\r\n( 13 ) -  جاءَ . . .  حق آمد و باطل نابود شد ، همانا باطل خود لايق نابودى است . ( سورهء اسرا 17 / 81 ) .\r\n( 14 ) - ولاء : دوستى .\r\n( 15 ) - ضباب : مه ، ابر تنك .\r\n( 16 ) - آصار : بارهاى گران ، جمع اصر .\r\n( 17 ) - ثقل اوزار : سنگينى گناهان .\r\n","page_name":" 117 ","page_number":119},
  {"content":"\r\n\r\nاقتراف « 1 » كرده باشند به شمشير آبدار السّيف محّاء الذّنوب « 2 » گران پلّه « 3 » و سبك بار شده  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ  « 4 »\r\n و انّ دما اجريته بك فاخر * و انّ فؤادا رعته لك حامد « 5 » \r\nو بقاياى آنك اولو الأبصار بوده باشد تنبيه و اعتبار « 6 » حاصل آمده .\r\nو فايدهء دنياوى : آنست كه هركس امثال قوّت و شوكت لشكر مغول با موافقت قضا و قدر به هرچ روى بدان مىآرند ازين مقامات و روايات كه از شايبهء لاف و ريبت كذب مبرّاست ( و چه جاى بهتان است كه اين حكايات از آن واضح‌تر و لايح « 7 » ترست كه هيچ آفريده را در آن اشتباهى آيد .\r\n همانا كه تا رستخيز اين سخن * ميان بزرگان نگردد كهن ) \r\nمعلوم كنند فرمان ربّانى را كه  وَ لا تُلْقُوا بِأَيْدِيكُمْ إِلَى التَّهْلُكَةِ  « 8 » [ و 
  ] امام و مقتدى سازند « 9 » .\r\nو چون ياسا « 10 » و آئين مغول آنست كه هركس ايل « 11 » و مطيع ايشان شد از سطوت و معرّت « 12 » بأس « 13 » ايشان ايمن و فارغ گشت و متعرّض اديان و ملل « 14 » نيز نه‌اند و چه جاى تعرّض است بلك مقوّيان‌اند و برهان اين دعوى قوله عليه السّلام انّ اللّه ليؤيّد هذا الدّين بقوم لا خلاق لهم « 15 » و احبار « 16 » اخيار « 17 » هر ملّتى را از صنوف عوارضات و محن مؤن « 18 » و اوقاف\r\n\r\n\r\n","description":"","footnote":"\r\n( 1 ) - اقتراف : كسب كردن .\r\n( 2 ) - السّيف . . . شمشير پاك‌كنندهء گناهان است .\r\n( 3 ) - گران پلّه : بلندمرتبه .\r\n( 4 ) - و لا . . . مپنداريد شهيدان راه خدا مرده‌اند بلكه زنده به حيات ابدى شدند و در نزد پروردگارشان متنعّم خواهند بود . ( در آخر آيه كلمه  « يُرْزَقُونَ »  حذف شده است . آل عمران 3 / 168 ) .\r\n( 5 ) - و انّ . . . همانا خونى را كه تو جارى ساختى به تو افتخار مىكند و دلى را كه تو بيم دادى ستايشگر توست .\r\n( 6 ) - اعتبار : عبرت گرفتن .\r\n( 7 ) - لايح : آشكار .\r\n( 8 ) - و لا تلقوا . . . و خود را با دست‌هاى خود به هلاكت ميفكنيد . ( بقره 2 / 195 ) .\r\n( 9 ) - معنى چند جمله اخير : فايدهء دنيايى نقل حكايات مغول آن است كه همه خوانندگان با اين حكايات و روايات راستين و بىكذب ( حقيقتا هم جاى كذب و سوء ظن نيست به خاطر روشنى و وضوح آن‌ها ) قدرت مغول‌ها را كه به هرچه روى مىآوردند تقدير نيز همراه آنان است ، بفهمند و معلومشان شود [ و 
  ] فرمان خداوند را كه ما را از قرار گرفتن در مواضع هلاكت منع مىكند نصب العين و مقتداى خود قرار دهند . ( در اين جملهء طولانى از « و چه جاى . . . » تا « نگردد كهن » جمله معترضه است كه باعث ثقالت فهم متن شده است ) .\r\n( 10 ) - ياسا : قانون ، قاعده .\r\n( 11 ) - ايل : مطيع .\r\n( 12 ) - معرّت : عيب .\r\n( 13 ) - بأس : خشم ، سختى ، دليرى .\r\n( 14 ) - ملل : جمع ملّت به معنى مذهب و آئين .\r\n( 15 ) - انّ . . . خداوند اين دين را به مدد گروهى تأييد مىكند كه [ در روز قيامت 
  ] بىبهره‌اند .\r\n( 16 ) - احبار : دانشمندان ، جمع حبر .\r\n( 17 ) - اخيار : برگزيدگان .\r\n( 18 ) - مؤن : هزينه‌ها ، جمع مئونت .\r\n","page_name":" 118 ","page_number":120},
  {"content":"\r\n\r\nو مسبّلات « 1 » و حرّاث « 2 » و زرّاع ايشان را معاف و مسلّم داشته‌اند « 3 » و هيچ‌كس را مجال آن نه كه با آن طايفه سخن محال « 4 » تواند گفت و به تخصيص « 5 » ائمّهء دين محمّدى را ؛ خاصّه اكنون كه عهد دولت پادشاه منكو قاآن است و اروغ « 6 » و اولاد و احفاد « 7 » چنگز خان چند پادشاه‌زاده‌اند كه شرف اسلام ايشان را با دولت دنيا جمع شدست و اتباع و اشياع « 8 » و خيل و حيل « 9 » ايشان خود چندان‌اند كه به زيور عزّ دين آراسته و پيراسته شده‌اند كه در عدّ و حصر « 10 » نيايد . برين موجبات واجب مىشود كه از روى عقل كه ابلق « 11 » ايّام در زير ران فرمان ايشان رام است كه بر قضيّت حكم ربّانى  وَ إِنْ جَنَحُوا لِلسَّلْمِ فَاجْنَحْ لَها  « 12 » بروند و ايل و منقاد گردند و ترك عصيان و عناد گيرند بر آن جمله كه صاحب شريعت بيان مىفرمايد : اتركوا التّرك ما تركوكم فانّهم اصحاب بأس شديد « 13 » و نفس و مال را در حصن « 14 » عصمت و پناه امان آرند  وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ  « 15 » .\r\nچون در هر دورى و قرنى بندگان را بطر « 16 » نعمت و نخوت ثروت و خيلاى « 17 » رفاهيت از قيام به التزام اوامر بارى « 18 » - جلّت قدرته و علت كلمته - مانع مىآمدست و بر اقدام بر معاصى باعث و محرّض مىگشته   كَلَّا إِنَّ الْإِنْسانَ لَيَطْغى أَنْ رَآهُ اسْتَغْنى   « 19 » تنبيه و تعريك « 20 » هر قومى را فراخور طغيان و نسبت كفران تأديبى تقديم مىرفته است و اعتبار « 21 » اولو الأبصار را به حسب گناه و ارتكاب آن بلائى يا مؤاخذتى مىرفته چنانك در عهد نوح عليه السّلام طوفان آب عامّ شد و در عهد ثمود عذاب اهل عاد را و همچنين هر امّتى را\r\n\r\n\r\n","description":"","footnote":"\r\n( 1 ) - مسبّلات : اموال داده‌شده در راه خدا .\r\n( 2 ) - حرّاث : كشاورزان .\r\n( 3 ) - معنى جمله : [ مغولان 
  ] دانشمندان زبدهء هر مذهب را و نيز كشاورزان آن‌ها را از انواع ماليات و سختى هزينه‌ها و نيز از اوقاف و اموال داده‌شده در راه خدا معاف كرده‌اند .\r\n( 4 ) - محال : مكر كردن ، دشمنى نمودن ( المنجد ) . با ضمّ « م » به معنى بيهوده نيز مىآيد .\r\n( 5 ) - به تخصيص : مخصوصا .\r\n( 6 ) - اروغ : نسل و تبار .\r\n( 7 ) - احفاد : فرزندزادگان ، نبيرگان .\r\n( 8 ) - اشياع : پيروان ، جمع شيعه .\r\n( 9 ) - حيل : توانايى ( منتهى الارب ) .\r\n( 10 ) - عدّ و حصر : شمارش .\r\n( 11 ) - ابلق : سياه و سفيد ، مجازا اسب .\r\n( 12 ) - و ان . . . و اگر آن‌ها ( دشمنان ) به صلح و مسالمت تمايل داشتند تو نيز مايل به صلح باش . ( انفال 8 / 61 ) .\r\n( 13 ) - اتركوا . . . تركان را هنگامى كه شما را ترك كرده‌اند رها كنيد ؛ زيرا آن‌ها مردمانى سخت‌گير و خشنند .\r\n( 14 ) - حصن : قلعه .\r\n( 15 ) - و اللّه . . . و خدا هركه را بخواهد به راه راست هدايت مىكند ( سورهء نور 24 / 46 ) .\r\n( 16 ) - بطر : تكبّر ، شادى بيش از حدّ .\r\n( 17 ) - خيلا : تكبّر .\r\n( 18 ) - بارى : آفريدگار .\r\n( 19 ) - كلّا . . . به درستى كه انسان چون خود را بىنياز ببيند سركشى مىكند . ( سورهء علق آيات 6 و 7 ) .\r\n( 20 ) - تعريك : گوشمالى .\r\n( 21 ) - اعتبار : عبرت گرفتن .\r\n","page_name":" 119 ","page_number":121},
  {"content":"\r\n\r\nانواع عذابها از : مسخ « 1 » و استيلاى مؤذيات « 2 » و قحط و غير آن كه در قصص ذكر آن مثبت است ؛ و چون نوبت دولت خاتم رسالت عليه افضل الصّلوات الزّاكيات « 3 » در رسيد از حضرت عزّت و جلالت استدعا كرد تا صنوف عذابها و بليّات كه هر امّتى را سبب معصيت مىفرستاده است از ذمّت امّت او مرفوع شدست و اين تشريف ، امّت او را طراز « 4 » فضايل ديگر شده مگر عذاب سيف كه به عرض قبول و هدف اجابت نرسيدست .\r\nو جار اللّه العلّامة در تفسير كشّاف در سورة الأنعام در آيت  قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ  « 5 » الآية ، آوردست نقلا عن رسول صلّى اللّه عليه و سلّم - سألت اللّه ان لا يبعث على امّتى عذابا من فوقهم و من تحت ارجلهم فأعطانى ذلك و سألته ان لا يجعل بأسهم بينهم فمنعنى و اخبرنى جبرئيل انّ فناء امّتى بالسّيف « 6 » و از روى عقل چنين اقتضا مىكند و واجب مىشود كه اگر تهديد سيف نيز كه وعيد عاجل « 7 » است در توقّف ماندى و به آجل موعود « 8 » قناعت رفتى كارها اختلال پذيرفتى عوامّ كه پاىبستهء ما يزع السّلطان‌اند « 9 » دست گشاده شدندى ؛ خواصّ در كنج بلا و زاويهء عنا « 10 » بماندندى و بعضى از منافع  وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ  « 11 » باطل گشتى چه بىاين ادات درهاى داد و انصاف كه به واسطهء  وَ أَنْزَلْنا مَعَهُمُ الْكِتابَ وَ الْمِيزانَ  « 12 » مفتوح و گشاده است مغلق « 13 » ماندى و نظام مصالح عباد به يك‌بارگى مختلّ گشتى و ازينجا روشن شود و ظلمت شكّ برخيزد كه هرچ در ازل الآزال تقدير رفته است خيرت بندگان حقّ - جلّ شأنه و عمّ سلطانه - در آنست .\r\nو چون دور ششصد و اند رسيد از مبعث او به كافّهء « 14 » خلايق ، كثرت مال و فسحت « 15 »\r\n\r\n\r\n","description":"","footnote":"\r\n( 1 ) - مسخ : تبديل كردن صورت كسى به صورتى زشت‌تر .\r\n( 2 ) - مؤذيات : جانوران موذى .\r\n( 3 ) - بهترين درودهاى پاك بر او باد .\r\n( 4 ) - طراز : زينت .\r\n( 5 ) - قل . . . بگو او تواناست كه از بالاى سرتان عذابى بر شما برانگيزد . ( سوره انعام 6 / 65 ) .\r\n( 6 ) - سألت . . . از خداوند خواستم تا بر امّت من عذابى از بالاى سر يا زير پاهايشان برنينگيزد . پس خواسته‌ام را برآورد . خواهش كردم كه بين ايشان تندى يكديگر را قرار ندهد ؛ از اين تقاضا منعم كرد و جبرئيل مرا خبر داد كه فناى امّت من با شمشير است .\r\n( 7 ) - وعيد عاجل : عذاب اين جهان ، عذاب سريع .\r\n( 8 ) - آجل موعد : قيامت ، آيندهء وعده .\r\n( 9 ) - ما يزع . . . اشاره است به حديث معروف : من يزع السلطان اكثر ممّن يزع القرآن . ( آنچه را سلطان منع مىكند بيش از آن است كه قرآن منع مىكند ) .\r\n( 10 ) - عناء : سختى .\r\n( 11 ) - و انزلنا . . . آهن را كه در آن نيرويى سخت و سودهايى براى مردم است فروفرستاديم ( حديد 57 / 25 ) .\r\n( 12 ) - و انزلنا . . . و كتاب و ميزان عدل را برايشان فروفرستاديم . ( اقتباس از آيه 27 سورهء حديد ) .\r\n( 13 ) - مغلق : بسته .\r\n( 14 ) - كافّه : همگى .\r\n( 15 ) - فسحت : وسعت .\r\n","page_name":" 120 ","page_number":122},
  {"content":"\r\n\r\nآمال سبب طغيان و اختزال « 1 » شد « 2 »  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 3 » و در محكم كلام مجيد اوست كه :  وَ ما كانَ رَبُّكَ لِيُهْلِكَ الْقُرى بِظُلْمٍ وَ أَهْلُها مُصْلِحُونَ  « 4 » .\r\nوسوسهء شيطان ايشان را از راه سداد « 5 » و جادّهء رشاد « 6 » دور انداخت :\r\n كفر آمد و دين وسوسهء شيطان برد * عشق آمد و عقل عشوهء جانان برد\r\nاى بىخبر از عاقبت انصاف بده * ضايع‌تر ازين عمر به سر بتوان برد ؟ « 7 » \r\n إِلَّا الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ  « 8 »\r\n و جرم جرّه سفهاء قوم * فحلّ به غير جارمه العذاب « 9 »\r\n6 گله از روزگار بيهده چيست * هرچه بر ماست هم ز كردهء ماست \r\nخواست حق - تقدّست اسماؤه « 10 » - آن بود كه آن جماعت از خواب غفلت متيقّظ « 11 » شوند النّاس نيام فاذا ماتوا انتبهوا « 12 » و از سكرت « 13 » جهالت افاقتى « 14 » يابند و بدان سبب اعقاب و اولاد ايشان را تنبيهى باشد و اعجاز دين محمّدى نيز در اوج آن حاصل شود ؛ چنانك در مقدّمه شمّه‌اى ازين معانى تقرير رفته است يك كس را آماده كند و نهاد او را حقيبهء « 15 » انواع تسلّط و اقتحام « 16 » و شطط « 17 » و انتقام گرداند و باز آن را به خصال محموده و خلال « 18 » پسنديده با مقام اعتدال آرد چنانك مداوى « 19 » حاذق در دفع امراض مذمومه\r\n\r\n\r\n","description":"","footnote":"\r\n( 1 ) - اختزال : نابودى ( دهخدا ) .\r\n( 2 ) - معنى جمله : وقتى ششصد و چند سال از بعثت پيامبر گذشت ، كثرت اموال و گشايش آرزوها سبب طغيان و نابودى اكثر مردم شد .\r\n( 3 ) - انّ اللّه . . . خدا حال هيچ قومى را دگرگون نخواهد كرد تا زمانى كه آن قوم نفسهايشان را تغيير دهند .\r\n( سورهء رعد 13 / 11 )\r\n( 4 ) - و ما . . . پروردگار تو بر آن نيست كه قريه‌ها را به ظلم هلاك كند درحالىكه [ مردم آن 
  ] اصلاح‌گرانند .\r\n( سورهء هود 11 / 117 )\r\n( 5 ) - سداد : راستى .\r\n( 6 ) - رشاد : راستى و هدايت .\r\n( 7 ) - معنى بيت : كفر آمد و وسوسه شيطان دين را از ميان برد . عشق آمد و عشوه معشوق عقل را بيرون راند .\r\n( 8 ) - الّا . . . مگر كسانى كه ايمان آوردند و كارهاى شايسته كردند و ايشان بسيار اندكند . ( قسمتى از سورهء ص 38 / 24 )\r\n( 9 ) - و جرم . . . چه بسا عذاب گناهى كه بىخردان قومى انجام دادند ، بر بىگناهان فرودآمد . ( از قصيده‌اى است از متنبّى )\r\n( 10 ) - نامهايش پاكيزه است .\r\n( 11 ) - متيقّظ : بيدار .\r\n( 12 ) - النّاس . . . مردم در خوابند ، زمانى كه مىميرند بيدار مىشوند . ( منسوب به حضرت رسول صلّى اللّه عليه و آله )\r\n( 13 ) - سكرت : مستى .\r\n( 14 ) - افاقت : به هوش بازآمدن .\r\n( 15 ) - حقيبه : جامه‌دان ، نوعى ظرف .\r\n( 16 ) - اقتحام : بىانديشه در كارى درآمدن ، بىباكى .\r\n( 17 ) - شطط : ستم .\r\n( 18 ) - خلال : خصلتها .\r\n( 19 ) - مداوى : پزشك .\r\n","page_name":" 121 ","page_number":123},
  {"content":"\r\n\r\nمحموده « 1 » در مسهلات به كار دارد و باز آن را مصلحات واجب داند تا مزاج به كلّى از قرار اصل منحرف نشود و تغيّر نپذيرد و به حسب طبيعت موادّ را دفع كند « 2 » . و حكيم اكبر « 3 » به طباع و امزجهء بندگان خويش نيك خبير تواند بود و به استعمال ادويه‌اى كه ملائم « 4 » وقت و مناسب طبيعت دهد بصير ؛  إِنَّ اللَّهَ بِعِبادِهِ لَخَبِيرٌ بَصِيرٌ  « 5 » .\r\n\r\n\r\n","description":"","footnote":"\r\n( 1 ) - محموده : عصارهء نوعى گياه كه مسهل است . سقمونيا .\r\n( 2 ) - معنى عبارات : همچنان‌كه پزشك ماهر براى دفع امراض بد ، داروى « محموده » را به‌عنوان مسهل تجويز مىكند و مصلحت‌هايى را اعمال مىكند تا اينكه مزاج از قرار اصلى خود منحرف نشده و تغيير نپذيرد و به طور طبيعى موادّ را دفع كند .\r\n( 3 ) - حكيم اكبر : خداوند .\r\n( 4 ) - ملائم : سازگار .\r\n( 5 ) - انّ . . . به درستى خداى تعالى دانا و بيناست .\r\n","page_name":" 122 ","page_number":124},
  {"content":"\r\n\r\n\r\nفصل در چگونگى احوال مغول پيش از عهد دولت و خروج « 1 » چنگز خان\r\nهماى اقبال چون آشيانهء كسى را مأوى خواهد ساخت و صداى ادبار آستانهء ديگرى را ملازمت نمود ، اگرچه ميان ايشان درجات نيك متفاوت است آن يكى در اوج دولت و ديگرى در حضيض مذلّت ؛ امّا مقبل « 2 » را قلّت آلت و ضعف حالت از ادراك به مقصود مانع نيست :\r\n هر آنكو مهيّا بود دولتى را * اگر او نجويد بجويدش دولت \r\n7 و مدبر « 3 » را كثرت عدّت « 4 » و فرط اهبت « 5 » از امساك موجود نافع نه ع : الجدّ ما لم يعنه الجدّ غدّار « 6 » ، و تدبير انسان ايشان « 7 » را دست ردّ بر پيشانى نتواند نهاد و اذا اقبل اقبل و اذا ادبر ادبر « 8 » . و اگر به حيلت و شوكت و مال و نعمت كارى ميسّر شدى ملك و دولت از خاندان ملوك گذشته به ديگرى انتقال نكردى و چون نوبت زوال دولت ايشان در رسيد نه حيلت و عزايم « 9 » و آراء ايشان را دستگيرى توانست كرد و نه غلبهء جنود و قوّت پايمردى « 10 » نمود و ازين دليلى واضح‌تر و بيّنتى لايح‌تر « 11 » هست كه طايفهء مغولان پيش از آنك كوس دولت چنگز خان و اروغ او فروكوبند كار ايشان بر چه منوال بودست و ايشان در چه معرض ؟ و اكنون كه مياه « 12 » اقبال در انهار مراد ايشان جارى است و سپاه محنت و غم در منازل و مراحل معارضان و معاندان - كه خسروان جبّار و شاهان نامدار بودند - چگونه طارى « 13 » و زمانه به چه نوع دست خوش « 14 » آن طايفه است و جهان از آن جماعت جهان « 15 » ؛ اسير امير و امير اسير شده  وَ كانَ ذلِكَ عَلَى اللَّهِ يَسِيراً  « 16 » :\r\n على رأس عبد تاج عزّ يزينه * و فى رجل حرّ قيد ذلّ يشينه « 17 » \r\n\r\n\r\n","description":"","footnote":"\r\n( 1 ) - خروج : قيام ، حركت .\r\n( 2 ) - مقبل : خوشبخت .\r\n( 3 ) - مدبر : بخت برگشته .\r\n( 4 ) - عدّت : نيرو ، سازوبرگ .\r\n( 5 ) - اهبت : سازوبرگ .\r\n( 6 ) - الجدّ . . . كوشش تا وقتى كه بهره و نصيب او را يارى ندهد ، بىوفاست .\r\n( 7 ) - ايشان : منظور خوشبختى و بدبختى است .\r\n( 8 ) - و اذا . . . و هرگاه [ بخت و اقبال 
  ] روى آورد روى مىآورد و هرگاه پشت كرد پشت مىكند .\r\n( 9 ) - عزايم : تصميمها ، افسون‌ها .\r\n( 10 ) - پايمردى : دستگيرى .\r\n( 11 ) - لايح : آشكار .\r\n( 12 ) - مياه : آبها ، جمع ماء .\r\n( 13 ) - طارى : در آينده .\r\n( 14 ) - دست خوش : مغلوب .\r\n( 15 ) - جهان : جهنده . معنى جمله : عالم از آن جماعت مغولان گريزنده و فرارى است .\r\n( 16 ) - و كان . . . و اين كار بر خدا آسان است . ( قسمتى از سورهء نساء آيهء 30 )\r\n( 17 ) - على رأس . . . بر سر غلام و بنده تاج عزّتى است كه او را زينت مىدهد و در پاى آزاده زنجير ذلّتى است كه او را خوار مىگرداند .\r\n","page_name":" 123 ","page_number":125},
  {"content":"\r\n\r\nتتار را موضع اقامت و منشأ و مولد ، واد غير ذى ذرع « 1 » است با طول و عرض . دور « 2 » آن زيادت از هفت هشت‌ماهه راهست . طرف شرقى با ولايت ختاى دارد و طرف غربى با ولايت ايغور و شمال با قرقيز و سلنگاى و جنوب با جانب تنكت و تبّت . پيش از خروج چنگز خان ايشان را سرى و حاكمى نبودست ؛ هر قبيله‌اى يا دو قبيله‌اى جداجدا بوده‌اند و با يكديگر متّفق نه و دايم ميان ايشان مكاوحت « 3 » و مخاصمت قايم بوده . و بعضى سرقه و زور « 4 » و فسق و فجور را از مردانگى و يگانگى مىدانسته‌اند . و خواسته « 5 » خان ختاى ازيشان مىخواسته است و مىگرفته « 6 » . و پوشش از جلود « 7 » كلاب « 8 » و فارات « 9 » و خورش از لحوم « 10 » آن و ميّتهاى ديگر و شراب از البان « 11 » بهايم و نقل « 12 » از بار درختى به شكل ناژ « 13 » كه قسوق گويند و همان درخت ميوه‌دار بيش نرويد « 14 » و در بعضى كوهها باشد و از افراط سرما چيزى ديگر نه .\r\nو علامت امير بزرگ آن بوده است كه ركاب او از آهن بوده است ؛ باقى تجمّلات ازين قياس توان گرفت . و برين جمله در ضيق حال « 15 » و ناكامى و و بال « 16 » بودند تا چون رايت دولت چنگز خان افراخته گشت و از مضايق شدّت به فراخى نعمت رسيدند و از زندان به بستان و از بيابان درويشى به ايوان خوشى و از عذاب مقيم « 17 » به جنّات نعيم و لباس از استبرق « 18 » و حرير و اطعمه و فواكه « 19 »  « وَ لَحْمِ طَيْرٍ مِمَّا يَشْتَهُونَ   وَ فاكِهَةٍ مِمَّا يَتَخَيَّرُونَ  « 20 » » و اشربه مختوم « 21 »  خِتامُهُ مِسْكٌ  « 22 » .\r\nو از اين وجه درست شد « 23 » كه دنيا به حقيقت بهشت اين جماعت است . بضاعات « 24 »\r\n\r\n\r\n","description":"","footnote":"\r\n( 1 ) - واد غير ذى ذرع : زمين غير قابل زراعت .\r\n( 2 ) - دور : محيط .\r\n( 3 ) - مكاوحت : باهم جنگيدن .\r\n( 4 ) - زور : كلمه‌اى عربى به معنى دروغ ، شرك ، باطل .\r\n( 5 ) - خواسته : مال .\r\n( 6 ) - معنى جمله : اموال مقررى و ماليات توسط خان ختاى از آن‌ها اخذ مىشده است .\r\n( 7 ) - جلود : پوست‌ها ، جمع جلد .\r\n( 8 ) - كلاب : سگها .\r\n( 9 ) - فارات : موشها ، جمع فار .\r\n( 10 ) - لحوم : گوشت‌ها .\r\n( 11 ) - البان : شيرها .\r\n( 12 ) - نقل : مزه ، هر چيز كه براى تغيير ذائقه بر سر شراب خورند ( ناظم الاطباء ) .\r\n( 13 ) - ناژ : كاج .\r\n( 14 ) - معنى جمله : تنها همان يك نوع درخت است كه ميوه دارد و در آنجا مىرويد .\r\n( 15 ) - ضيق حال : تنگدستى .\r\n( 16 ) - و بال : سختى .\r\n( 17 ) - عذاب مقيم : عذاب دائم .\r\n( 18 ) - استبرق : جامهء ابريشمى .\r\n( 19 ) - فواكه : انواع ميوه‌ها .\r\n( 20 ) - و لحم . . . از گوشت مرغان هرچه بخواهند و ميوهء خوش از آنچه خود برمىگزينند . ( سورهء واقعه 56 / 19 )\r\n( 21 ) - اشربهء مختوم : نوشيدنىهاى سر به مهر .\r\n( 22 ) - ختامه . . . مهر آن [ شراب‌ها 
  ] مشك است . ( سورهء مطففين 83 / 26 ) .\r\n( 23 ) - درست شد : ثابت شد .\r\n( 24 ) - بضاعات : كالاها .\r\n","page_name":" 124 ","page_number":126},
  {"content":"\r\n\r\nكه از اقصاى مغرب مىآرند به نزديك ايشان مىكشند . و آنچ در منتهاى مشرق مىبندند در خانه‌هاى ايشان مىگشايند . بدره‌ها « 1 » و كيسه‌ها از خزانه‌هاى ايشان پر مىكنند . كسوت همه روز « 2 » مرصّع و زربفت گشته و در اسواق مواضع اقامت ايشان جواهر و ديگر قماشات چنان رخص « 3 » گرفته است كه اگر با معدن و كان آن برند يكى در دو بها زيادت آورد « 4 » و كسى كه بدين موضع قماشى آورد زيره است كه به كرمان تحفه مىآرد و آب عمان را نوباوه « 5 » .\r\nو هركس ازيشان مزارع ساخته و زرّاع « 6 » را در مواضع معيّن كرده و مأكولات فراوان شده و مشروبات چون آب جيحون روان . به فرّ دولت روزافزون و سايهء حشمت همايون چنگز خان و اروغ « 7 » او كار مغول از آن‌چنان مضايق و تنگى به امثال چنين وسعت و نيكى رسيده است و ديگر طوايف را همچنين كار با نظام گشته و روزگار قوام گرفته . و هركس كه استطاعت آن نداشته كه از كرباس « 8 » بستر سازد سودا « 9 » با ايشان به يك نوبت پنجاه هزار و سى هزار بالش « 10 » نقره و زر مىكند « 11 » . و بالشى پانصد مثقال است زر يا نقره و قيمت بالشى نقره درين حدود هفتاد و پنج دينار ركنى « 12 » باشد كه عيار آن چهاردانگست « 13 » .\r\nحقّ تعالى اروغ او را - به تخصيص « 14 » منكو قاآن كه پادشاهى بس عاقل و عادل است - سالهاى بىمنتها در كامرانى عمر دهاد و شفقت او بر سر خلايق پاينده داراد .\r\n\r\n\r\n","description":"","footnote":"\r\n( 1 ) - بدره : كيسهء پول .\r\n( 2 ) - كسوت همه روز : لباس هميشگى .\r\n( 3 ) - رخص : ارزان شدن .\r\n( 4 ) - معنى جمله : در آنجا جواهر و ديگر اجناس چنان فراوان و ارزان است كه اگر آن جواهر را از آنجا به معدن اصلى آن‌ها ببرند و بفروشند دو برابر سود مىكنند . ( قاعدتا جواهر بايد در معدن و محل توليد ارزان‌تر باشد زيرا فراوان‌تر است ؛ ولى مصنّف مىگويد در سرزمين مغول‌ها جواهر از معدن آن هم بيشتر و طبيعتا ارزان‌تر است و فروختن آن‌ها در محل توليد آن‌ها به‌صرفه‌تر است ) .\r\n( 5 ) - نوباوه : در اصل به معنى ميوهء نو و تازه است و مجازا به تحفه گفته مىشود .\r\n( 6 ) - زرّاع : كشاورزان .\r\n( 7 ) - اروغ : نسل و تبار .\r\n( 8 ) - كرباس : پارچه‌اى خشن از پنبه و ارزان قيمت .\r\n( 9 ) - سودا : معامله .\r\n( 10 ) - بالش : واحد پول مغولان بوده . بالش زر معادل دو هزار دينار و بالش نقره معادل دويست دينار بوده است ( برهان قاطع ) .\r\n( 11 ) - معنى جمله : حتّى كسانى كه توانايى نداشتند كه بسترشان را از كرباسى بىارزش بسازند ، حالا چنان توانگر شده‌اند كه در يك نوبت معاملات پنجاه يا سى هزار بالشى با مغولان مىكنند .\r\n( 12 ) - دينار ركنى : زرى بوده خالص منسوب به ركنى نامى كه كيمياگر بوده . ( برهان قاطع )\r\n( 13 ) - چهار دانگ : چهار قسمت از شش قسمت . چون عيار شش دانگ بيست و چهار بوده ، پس عيار چهار دانگ شانزده مىشود .\r\n( 14 ) - به تخصيص : مخصوصا .\r\n","page_name":" 125 ","page_number":127},
  {"content":"\r\n\r\n\r\nذكر قواعدى كه چنگز خان بعد از خروج نهاد و ياساها « 1 » كه فرمود\r\nحقّ تعالى چون چنگز خان را به عقل و هوشمندى از اقران او ممتاز گردانيده بود و به تيقّظ « 2 » و تسلّط از ملوك جهان ، سرفراز ؛ تا آنچ از عادت جبابرهء اكاسره مذكور بود و از رسوم و شيوه‌هاى فراعنه و قياصره مسطور ، بىتعب مطالعهء اخبار و زحمت اقتفا « 3 » به آثار ، از صحيفهء باطن خويش اختراع مىكرد « 4 » . و آنچ به ترتيب كشورگشائى معقود بود و به كسر شوكت اعادى « 5 » و رفع درجهء موالى « 6 » عايد [ بود ، 
  ] آن خود تصنيف ضمير و تأليف خاطر او بود ؛ كه اگر اسكندر با استخراج چندان طلسمات و حلّ مشكلات كه بدان مولع « 7 » بودست در روزگار او بودى ، از حيلت و ذكاى او تعليم گرفتى و از طلسمات حصن‌گشائى « 8 » هيچ طلسمى بهتر از انقياد و اذعان « 9 » او نيافتى . و دليلى ازين روشن‌تر و نمودارى ازين معيّن‌تر تواند بود كه با چندان خصمان با قوّت و عدد و دشمنان با آلت و شوكت كه هريك فغفور « 10 » وقت و كسراى عهد بودند يك‌نفس « 11 » تنها با قلّت عدد « 12 » و عدم عدد « 13 » خروج كرد و گردن‌كشان آفاق را از شرق تا غرب چگونه مقهور و مسخّر گردانيد ؟ و آن‌كس كه به مقابلت و مقاتلت تلقّى كرد « 14 » برحسب ياسا و حكمى كه لازم كردست او را به كلّى با اتباع و اولاد و اشياع و اجناد « 15 » و نواحى و بلاد نيست گردانيد . و حديثى است منقول از اخبار ربّانى : اولئك هم فرسانى بهم انتقم ممّن عصانى « 16 » و در آن شكّ و شبهت نيست كه اشارت بدين جماعت فرسان « 17 » چنگز خان بوده است و قوم او . تا هنگامى كه جهان از اصناف خلايق در موج بود و ملوك و اشراف اطراف از خيلاى « 18 » كبريا و بطر « 19 » عظمت و جبروت ، بر ذروهء « 20 » اوج « العظمة ازارى و الكبرياء ردائى « 21 » » ، به حكم سابق\r\n\r\n\r\n","description":"","footnote":"\r\n( 1 ) - ياسا : قانون ، قاعده .\r\n( 2 ) - تيقّظ : بيدارى .\r\n( 3 ) - اقتفا : پيروى كردن .\r\n( 4 ) - معنى جملات : چنگيز خان به خاطر هوش ذاتى و خدادادى افعال و عادات و قواعد خسروها و قيصرها را بدون زحمت مطالعه و تقليد به طور طبيعى و خود جوش ابداع مىكرد .\r\n( 5 ) - كسر شوكت اعادى : شكستن شكوه دشمنان .\r\n( 6 ) - موالى : بندگان ، جمع مولى . از كلمات داراى دو معنى متضاد است .\r\n( 7 ) - مولع : حريص .\r\n( 8 ) - حصن : قلعه .\r\n( 9 ) - اذعان : فرمانبردارى .\r\n( 10 ) - فغفور : لقب پادشاهان چين .\r\n( 11 ) - يك‌نفس : يك‌تنه .\r\n( 12 ) - قلّت عدد : كمى سربازان .\r\n( 13 ) - عدد : نيروها ، جمع عدّه .\r\n( 14 ) - تلقّى كرد : برخورد كرد .\r\n( 15 ) - اجناد : سربازان ، جمع جند .\r\n( 16 ) - اولئك . . . ايشان سواران منند كه به وسيله آن‌ها از كسى كه بر من سركشى نمايد انتقام مىگيرم .\r\n( 17 ) - فرسان : سواران ، جمع فارس .\r\n( 18 ) - خيلاء : تكبّر .\r\n( 19 ) - بطر : غرور .\r\n( 20 ) - ذروه : قلّه . به ضمّ « ذ » نيز خوانده مىشود .\r\n( 21 ) - العظمة . . . عظمت جامه من و بزرگى رداى من است .\r\n","page_name":" 126 ","page_number":128},
  {"content":"\r\n\r\nوعده « 1 » ، او را قوّت بطش « 2 » و غلبهء تسلّط داد :  إِنَّ بَطْشَ رَبِّكَ لَشَدِيدٌ  « 3 » . و چون هم به واسطهء بطر ثروت و عزّ و رفعت اكثر امصار « 4 » و بيشتر اقطار « 5 » به عصيان و نفار « 6 » تلقّى نمودند « 7 » و از قبول طاعت او سركشيدند ؛ خاصّه بلاد اسلام از سرحدّ تركستان تا اقصى شام هركجا پادشاهى بود يا صاحب طرفى « 8 » يا امين شهرى كه به خلاف پيشامد « 9 » او را با اهل و بطانه « 10 » و خويش و بيگانه ناچيز « 11 » كردند ؛ به حدّى كه هركجا صدهزار خلق بود بىمبالغت صد كس نماند و مصداق اين دعوى شرح احوال شهرهاست كه هريك به وقت و موضع خويش مثبت شدست .\r\nو بر وفق و اقتضاء رأى خود هر كارى را قانونى و هر مصلحتى را دستورى نهاد و هر گناهى را حدّى پديد آورد . و چون اقوام تاتار را خطّى نبوده است بفرمود تا از ايغوران ، كودكان مغولان خطّ در آموختند و آن ياسها و احكام بر طوامير « 12 » ثبت كردند و آن را ياسانامهء بزرگ خوانند و در خزانهء معتبران پادشاه‌زادگان باشد . به هر وقت كه خانى بر تخت نشيند يا لشكرى بزرگ برنشانند و يا پادشاه‌زادگان جمعيّت سازند و در مصالح ملك و تدبير آن شروع پيوندند آن طومارها حاضر كنند و بناى كارها بر آن نهند و تعبيهء لشكرها و تخاريب بلاد و شهرها بر آن شيوه پيش گيرند .\r\nو در آن وقت كه اوايل حالت « 13 » او بود و قبايل مغول به دو منضمّ شد « 14 » ، رسوم ذميمه كه معهود « 15 » آن طوايف بودست و در ميان ايشان متعارف ، رفع كرد و آنچ از راه عقل محمود باشد از عادات پسنديده وضع نهاد و از آن احكام بسيار آنست كه موافق شريعت است .\r\nو در امثله « 16 » كه به اطراف مىفرستادست و ايشان را به طواعيت « 17 » مىخوانده چنانك رسم جبابره بودست كه به كثرت سواد « 18 » و شوكت عدّت « 19 » و عتاد « 20 » تهديد كنند هرگز تخويف « 21 » ننمودست و تشديد وعيد نكرده ، بلك غايت انذار « 22 » را اين‌قدر مىنوشته‌اند كه\r\n\r\n\r\n","description":"","footnote":"\r\n( 1 ) - سابق وعده : وعدهء پيشين .\r\n( 2 ) - بطش : خشم ، سخت‌گيرى .\r\n( 3 ) - انّ . . . همانا مؤاخذه و انتقام خداى تو بسيار سخت است . ( 85 / 12 )\r\n( 4 ) - امصار : شهرها ، جمع مصر .\r\n( 5 ) - اقطار : كرانه‌ها ، جمع قطر .\r\n( 6 ) - نفار : رميدن .\r\n( 7 ) - تلقّى نمودند : برخورد كردند ، روى آوردند .\r\n( 8 ) - صاحب طرف : مرزبان .\r\n( 9 ) - به خلاف پيش آمد : از در دشمنى درآمد .\r\n( 10 ) - بطانه : نزديكان ، محارم .\r\n( 11 ) - ناچيز : نابود .\r\n( 12 ) - طوامير : طومارها .\r\n( 13 ) - حالت : مرگ . در اين كتاب مكرّر به همين معنى به كار رفته است . « او » به چنگيز خان راجع است .\r\n( 14 ) - منضمّ شد : پيوسته شد .\r\n( 15 ) - معهود : مرسوم .\r\n( 16 ) - امثله : فرمان‌ها ، جمع مثال .\r\n( 17 ) - طواعيت : فرمانبردارى .\r\n( 18 ) - كثرت سواد : زيادى سپاه لشكر .\r\n( 19 ) - عدّت : نيرو ، سازوبرگ .\r\n( 20 ) - عتاد : سازوبرگ جنگ .\r\n( 21 ) - تخويف : ترساندن .\r\n( 22 ) - انذار : ترساندن .\r\n","page_name":" 127 ","page_number":129},
  {"content":"\r\n\r\nاگر ايل « 1 » و منقاد نشوند ما آن را چه دانيم خداى قديم داند « 2 » . و چون درين معنى تدبّرى مىافتد سخن متوكّلانست قال اللّه تعالى  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  « 3 » تا لاجرم هرچ در ضمير آورده‌اند و تمنّى كرده يافته و به همه كامى رسيده . و چون متقلّد هيچ دين و تابع هيچ ملّت « 4 » نبود از تعصّب و رجحان ملّتى بر ملّتى و تفضيل بعضى بر بعضى مجتنب بودست ؛ بلك علما و زهّاد هر طايفه را اكرام و اعزاز و تبجيل « 5 » مىكردست و در حضرت حقّ تعالى آن را وسيلتى مىدانسته . و چنانك مسلمانان را به نظر توقير « 6 » مىنگريسته ترسايان « 7 » و بت‌پرستان را نيز عزيز مىداشته . و اولاد و احفاد « 8 » او هرچند كس بر موجب هوى « 9 » از مذاهب مذهبى اختيار كردند : بعضى تقليد اسلام كرده و بعضى ملّت نصارى گرفته و طايفه‌اى عبادت اصنام گزيده و قومى همان قاعدهء قديم آبا و اجداد را ملتزم گشته و به هيچ طرف مايل نشده ؛ امّا اين نوع كمتر ماندست « 10 » . و با تقلّد مذاهب بيشتر از اظهار تعصّب دور باشند « 11 » و از آنچ ياساى چنگز خانست كه همهء طوايف را يكى شناسند و بر يكديگر فرق ننهند عدول نجويند .\r\nو از عادات گزيده آنست كه چنانك شيوهء مقبلان « 12 » و سنّت صاحب دولتان باشد ابواب تكلّف و تنوّق « 13 » القاب و شدّت امتناع و احتجاب بسته گردانيده‌اند « 14 » . هركس كه بر تخت خانى نشيند يك اسم در افزايند : خان يا قاآن و بس . زيادت از آن ننويسند و ديگر پسران و برادران او را به همان اسم موسوم به هنگام ولادت خوانند مشافهه « 15 » و\r\n\r\n\r\n","description":"","footnote":"\r\n( 1 ) - ايل : مطيع .\r\n( 2 ) - معنى چند جمله : چنگيز خان در فرمان‌هايى كه به اطراف و شهرها مىفرستاده و آن‌ها را به فرمانبردارى مىخوانده مثل ديگر حاكمان و جبّاران كه به خاطر كثرت لشكر و سلاح اهالى آن شهرها را براى تسليم شدن مىترسانند عمل نمىنموده و اهالى يك شهر را تهديد شديد نمىكرده ، بلكه حد اكثر تهديدى كه مىكرده‌اند اين بوده است : « اگر مطيع نشويد ديگر ما نمىدانيم چه مىشود و مسئوليت آن با ما نيست و خدا مىداند چه بر سرتان مىآيد . »\r\n( 3 ) - و من . . . و هركسى بر خدا توكّل كند خدا او را كفايت خواهد كرد . ( سورهء طلاق 65 / 3 )\r\n( 4 ) - ملّت : مذهب ، آئين .\r\n( 5 ) - تبجيل : احترام .\r\n( 6 ) - توقير : بزرگ داشتن .\r\n( 7 ) - ترسا : مسيحى ، راهب نيز به معنى ترسنده ( ترسا ) است .\r\n( 8 ) - احفاد : فرزندزادگان ، نبيرگان .\r\n( 9 ) - بر موجب هوى : برحسب اختيار و ميل .\r\n( 10 ) - معنى جمله : كسانى كه بر دين اجداد خود مانده‌اند در اقليّت هستند .\r\n( 11 ) - معنى جمله : با وجود تقليد كردن از مذاهب ، تعصّب به خرج نمىدهند .\r\n( 12 ) - مقبل : خوشبخت .\r\n( 13 ) - تنوّق : آراسته كردن كار .\r\n( 14 ) - معنى جمله : به شيوهء صاحب دولتان و انسان‌هاى خوشبخت از زياده‌روى و آراستگى القاب و نيز در پرده بودن و عدم پذيرش مردم خوددارى مىنمايند .\r\n( 15 ) - مشافهه : رودررو .\r\n","page_name":" 128 ","page_number":130},
  {"content":"\r\n\r\nمغايبه « 1 » ، خاصّ و عامّ . و مناشير « 2 » مكتوبات كه نويسند همان اسم مجرّد نويسند . ميان سلطان با عامى فرق ننهند و مخّ « 3 » و مقصود سخن نويسند و زوايد القاب و عبارات را منكر باشند « 4 » .\r\nو كار صيد را به جدّ داشته است و گفته كه صيد وحوش مناسب امير جيوش « 5 » است كه بر ارباب سلاح و اصحاب كفاح « 6 » تعليم و تربيت آن واجب است كه چون صيّادان به شكارى رسند بر چه شيوه آن را صيد كنند و صفّ چگونه كشند و برحسب قلّت و كثرت مرد بر چه شيوه شكارى را در ميان آرند . و چون عزيمت شكارى خواهند كرد بر سبيل تجسّس مردان بفرستند و مطالبهء انواع و كثرت و قلّت صيد بكنند . و چون به كار لشكر اشتغال نداشته باشند دايما بر صيد حريص باشند و لشكر را بر آن تحريض نمايند و غرض نه مجرّد شكار باشد ، بلك تا بر آن معتاد و مرتاض « 7 » باشند و بر تير انداختن و مشقّت خوگر شوند . و خان به هر وقت كه عزيمت شكارى بزرگ كند - و وقت آن اوّل دخول فصل زمستان باشد - فرمان رساند تا لشكرها كه بر مدار محطّ رحال « 8 » و جوار اردوها باشند مستعدّ شكار گردند و برحسب آنچ اشارت رانند از ده نفر چند نفر بر نشينند و فراخور هر موضعى كه شكار خواهند كرد آلات آن از سلاحها و چيزهاى ديگر تعيين كنند و دست راست و چپ و قلب راست گردانند « 9 » و به امراى بزرگ تفويض كنند .\r\nو با خواتين و سرّيّات « 10 » و مأكولات و مشروبات روان شوند . و حلقهء شكار يك‌ماهه و دوماهه و سه‌ماهه فروگيرند « 11 » . و شكارى « 12 » را به تدريج و آهستگى مىرانند و محافظت مىنمايند تا از حلقه بيرون نروند و اگر ناگاه شكارى از ميانه بجهد سبب و علّت آن به نقير « 13 » و قطمير « 14 » بحث « 15 » و استكشاف نمايند و اميران هزار و صد و ده را بر آن چوب زنند و بسيار باشد نيز كه بكشند . و اگر مثلا صفّ را كه نركه خوانند راست ندارند « 16 » يا قدمى پيشتر يا بازپس نهند در تأديب او مبالغت كنند و اهمال ننمايند . دو سه ماه شب و\r\n\r\n\r\n","description":"","footnote":"\r\n( 1 ) - مغايبه : در غياب .\r\n( 2 ) - مناشير : منشورها ، حكم‌ها .\r\n( 3 ) - مخّ : مغز ، برگزيده .\r\n( 4 ) - منكر باشند : ناپسند مىدارند .\r\n( 5 ) - جيوش : سپاهيان ، جمع جيش .\r\n( 6 ) - كفاح : جنگ .\r\n( 7 ) - مرتاض : پرورده .\r\n( 8 ) - محطّ رحال : محل فرودآمدن بارها .\r\n( 9 ) - معنى جمله : مواضع راست ، چپ و قلب لشكر را آماده و مرتّب مىكنند .\r\n( 10 ) - سرّيّات : كنيزان ، جمع سرّيّه .\r\n( 11 ) - فروگيرند : محاصره كنند .\r\n( 12 ) - شكارى : حيوانات شكارى .\r\n( 13 ) - نقير : شكاف هستهء خرما ( كنايه از هر چيز اندك ) .\r\n( 14 ) - قطمير : پوست نازك دور هستهء خرما ( كنايه از هر چيز اندك ) .\r\n( 15 ) - بحث : جستجو .\r\n( 16 ) - راست ندارند : منظّم و مرتّب نگه ندارند .\r\n","page_name":" 129 ","page_number":131},
  {"content":"\r\n\r\nروز برين منوال رمهء گوسفند شكارى مىرانند . و ايلچيان به خدمت خان مىفرستند و از احوال شكار و كمى و بيشى آن اعلام مىكنند كه به كجا رسيد و از كجا برميد تا چون حلقه به يكديگر رسد بر مقدار دو سه فرسنگ رسنها به يكديگر متّصل كنند و نمدها براندازند و لشكر بر مدار ، دوش به دوش بازنهاده بايستند « 1 » . ميان حلقه ، صنوف وحوش در بانگ و جوش آمده و انواع سباع « 2 » در زفير « 3 » و خروش . پندارند كه وعدهء  وَ إِذَا الْوُحُوشُ حُشِرَتْ  « 4 » درآمد . شيران با گوران خوگر گشته ، ضباع « 5 » با ثعالب « 6 » مستأنس شده ، ذئاب « 7 » با ارانب « 8 » نديم آمده . چون تضيّق « 9 » حلقه به غايت كشد چنانك مجال جولان بر اوابد « 10 » وحوش ممكن نباشد ، به ابتدا خان با چند كس از خواصّ در ميان راند و يك ساعتى تير اندازند و صيد افكنند . چون ملول شود هم در ميان نركه « 11 » بر موضعى بلند نزول كنند تا چون پادشاه‌زادگان درآيند تماشاى آن هم بكنند . و به ترتيب بعد ازيشان نوينان « 12 » و امرا و عوامّ درآيند . چند روز برين جمله باشد تا چون از صيد چيزى نماند مگر يكان و دوگان مجروح و مهزول « 13 » . پيران و سال‌خوردگان بر سبيل ضراعت « 14 » پيش خان آيند و دعا گويند و بر ابقاى بقاياى حيوانات شفاعت كنند تا از موضعى كه به آب‌وعلف نزديك‌تر باشد راه دهند . و تمامت شكارى را كه انداخته باشند جمع كنند و اگر شمار و حصر و عدّ انواع حيوانات ممكن نشود بر شمار سباع و گوران اختصار نمايند .\r\nدوستى حكايت گفت كه در عهد دولت قاآن « 15 » برين شيوه زمستانى شكار كردند . و قاآن بر سبيل نظاره و تفرّج بر بالاى پشته‌اى نشسته بود . حيوانات از هر صنفى روى به تختگاه او نهادند و در زير پشته بانگ و فرياد بر مثال دادخواهان برآوردند . قاآن بفرمود تا همهء حيوانات را اطلاق كردند « 16 » و دست تعرّض ازيشان كوتاه . و قاآن بفرمود تا ميان بلاد ختاى و موضع مشتاة « 17 » از چوب و گل ديوارى كشيدند و درها برنهادند تا از مسافتى بعيد شكارى بسيار بدانجا درآيند و برين شيوه شكار كنند . و در حدود الماليغ و قناس ،\r\n\r\n\r\n","description":"","footnote":"\r\n( 1 ) - معنى جمله : لشكريان دايره‌وار و پهلو به پهلو مىايستند .\r\n( 2 ) - سباع : درندگان ، جمع سبع .\r\n( 3 ) - زفير : ناليدن . زفير در اصل ابتداى آواز خر است و آخر آن را شهيق مىگويند .\r\n( 4 ) - و اذا . . . و هنگامى كه وحوش محشور شوند . ( سورهء تكوير 81 / 5 )\r\n( 5 ) - ضباع : كفتارها ، جمع ضبع و ضبع .\r\n( 6 ) - ثعالب : روباه‌ها ، جمع ثعلب .\r\n( 7 ) - ذئاب : گرگ‌ها ، جمع ذئب .\r\n( 8 ) - ارانب : خرگوش‌ها ، جمع ارنب .\r\n( 9 ) - تضيّق : تنگ كردن .\r\n( 10 ) - اوابد : جانوران رمنده ، جمع آبده .\r\n( 11 ) - نركه : صف و حلقه .\r\n( 12 ) - نوين : شاهزاده ، امير .\r\n( 13 ) - مهزول : لاغر گشته .\r\n( 14 ) - ضراعت : زارى كردن .\r\n( 15 ) - قاآن : يعنى اوكتاىقاآن بن چنگيز خان .\r\n( 16 ) - اطلاق كردند : رها كردند .\r\n( 17 ) - مشتاة : منزل زمستانى ، قشلاق .\r\n","page_name":" 130 ","page_number":132},
  {"content":"\r\n\r\nجغتاى نيز به همين شيوه شكارگاهى ساخته است ، و مثال جنگ و قتل و احصاء كشتگان و ابقاء بقايا هم برين منوال است و برين مثال حذو النّعل بالنّعل « 1 » ؛ چه آنچ باقى گذارند در نواحى ، از آن درويشى چند معدود رنجور باشد .\r\nو امّا ترتيب لشكر از عهد آدم تا اكنون كه اكثر اقاليم در تحت تصرّف و فرمان اروغ چنگز خان است از هيچ تاريخ مطالعت نيفتادست . و در هيچ كتاب مسطور نيست كه هرگز هيچ پادشاه را كه مالك رقاب « 2 » امم بوده‌اند لشكر چون لشكر تتار ميسّر شدست : بر شدّت « 3 » صابر و بر رفاهيت شاكر در سرّا و ضرّا « 4 » . امير جيوش را مطواع نه به توقّع جامگى « 5 » و اقطاع « 6 » و نه به انتظار دخل و ارتفاع « 7 » . و اين نوع بهترين رسومست در كار ترتيب لشكر . و شيران تا گرسنه نباشند شكار نكنند و قصد هيچ جانور نكنند و در امثال عجم چنين است كه از سگ سير شكار نيايد و گفته‌اند : اجع كلبك يتبعك « 8 » .\r\nو كدام لشكر در عالم چون لشكر مغول تواند بود ؟ هنگام كار « 9 » در غلبه و اقتحام « 10 » ، سباع « 11 » ضارى « 12 » اندر شكار ، و در ايّام امن و فراغت گوسفندان با شير و پشم و منافع بسيار « 13 » . در حالات و علّات « 14 » بأس « 15 » و نوش « 16 » از مباينت و مخالفت نفوس فارغ باشند « 17 » .\r\n\r\n\r\n","description":"","footnote":"\r\n( 1 ) - حذو . . . برابر كردن كفش با كفش ( مجازا يعنى كارى را دقيقا مثل هم انجام دادن ) .\r\n( 2 ) - مالك رقاب : مهتر افراد ، صاحب گردن‌ها .\r\n( 3 ) - شدّت : سختى .\r\n( 4 ) - سرّا و ضرّا : آسانى و سختى .\r\n( 5 ) - جامگى : حقوق و مقرّرى .\r\n( 6 ) - اقطاع : پاره‌اى از زمين خراج را به كسى بخشيدن ( آنندراج ) . زمين را به تيول دادن .\r\n( 7 ) - معنى عبارت : پيروى از فرمانده سپاه به توقع حقوق و زمين و انتظار درآمد و سود نيست .\r\n( 8 ) - اجع . . . سگت را گرسنه بدار تا به دنبال تو بيايد .\r\n( 9 ) - كار : جنگ . معنى اصلى كلمه « كار » جنگ است .\r\n( 10 ) - اقتحام : خود را بىانديشه در كارى افكندن ، بىباكى .\r\n( 11 ) - سباع : درندگان ، جمع سبع .\r\n( 12 ) - ضارى : در پى صيد دونده .\r\n( 13 ) - معنى جمله : هنگام جنگ در غلبه و شجاعتند ، هنگام شكار چونان حيوانات درنده‌اى هستند كه در پى صيد مىدوند و در هنگام صلح و فراغت مانند گوسفندان پرمنفعت مىباشند . ( اين جمله را به گونه‌اى ديگر نيز مىشود خواند اگر بعد از « اقتحام » ويرگول نباشد : هنگام جنگ از نظر غلبه و بىباكى همچون حيوانات ضارى هستند در شكار و الخ . البتّه صورت اوّل مرجّح است زيرا در آن تعبير به سه خصوصيت ويژه مغولان اشاره مىشود ( جنگ ، شكار ، منفعت ) ولى در صورت اخير فقط به دو صورت ( جنگ و منفعت ) و بديهى است در مقام تمجيد و اغراق حالت اوّل اصحّ مىباشد .\r\n( 14 ) - علّات : حالات گوناگون .\r\n( 15 ) - بأس : سختى ، دليرى ، خشم .\r\n( 16 ) - نوش : شادى و شيرينى .\r\n( 17 ) - معنى جمله : در حالت خشم و در حالت شادى ، افراد با آن‌ها مخالفت و سرپيچى نمىكنند ( يعنى اگر با عصبانيت فرمانى دهند زيردستان مطيعند و اگر در حالت شادى نيز حكمى كنند باز آن زيردستان اطاعت مىكنند ) .\r\n","page_name":" 131 ","page_number":133},
  {"content":"\r\n\r\nلشكرى « 1 » اندر شيوهء رعيّت كه احتمال صنوف مؤن كنند « 2 » و بر اداى آنچ بريشان حكم كنند از : قوبجور « 3 » و عوارضات و اخراجات صادر و وارد « 4 » و ترتيب يام « 5 » و اولاغ « 6 » و علوفات « 7 » ضجرت « 8 » نكنند . رعيّتى اندر زىّ « 9 » لشكر كه وقت كار « 10 » از خرد تا بزرگ ، شريف تا وضيع همه شمشيرزن و تيرانداز و نيزه‌گذار باشند . به هر نوع كه وقت اقتضاى آن كند استقبال آن كنند و به هر وقت كه انديشهء قتال دشمنى يا قصد ياغيى در پيش آيد هرچ در آن مصلحت به كار خواهد آمد از مختلفات سلاحها و آلات ديگر تا درفش و سوزن و حبال « 11 » و مراكب و حمولات « 12 » از براذين « 13 » و جمال « 14 » تعيين كنند تا به نسبت دهه و صده هركس نصيبهء خويش ترتيب سازند .\r\nو روز عرض « 15 » ، آلات را نيز بنمايند « 16 » و اگر اندكى در بايد « 17 » بر آن مؤاخذت بليغ نمايند و تأديب عنيف « 18 » كنند . و باز آنك « 19 » در عين كارزار باشند هرچ به كار آيد از انواع اخراجات هم ازيشان ترتيب سازند . و زنان و كسان ايشان كه در بنه و خانه مانده باشند مئونتى « 20 » كه به وقت حضور مىداده باشند برقرار باشد تا به حدّى كه اگر كارى اوفتد كه نصيب آن يك نفس بيكار نفسى باشد و مرد حاضر نه ، آن زن به نفس خود بيرون آيد و آن مصلحت كفايت كند « 21 » .\r\nو عرض گه « 22 » و شمار لشكر را وضعى ساخته‌اند كه دفتر عرض را بدان منسوخ\r\n\r\n\r\n","description":"","footnote":"\r\n( 1 ) - لشكرى : سرباز .\r\n( 2 ) - احتمال صنوف مؤن كنند : انواع هزينه‌ها را مىپذيرند و مىپردازند .\r\n( 3 ) - قوبجور : مالياتى كه به صورت يك صدم از گلّه‌ها حاصل مىشد .\r\n( 4 ) - اخراجات صادر و وارد : مالياتى كه بر صادرات و واردات تعلّق مىگيرد .\r\n( 5 ) - يام : چاپارخانه .\r\n( 6 ) - اولاغ : پيك ، چاپار ، عوارضى كه براى چاپارها مىگرفتند . به معنى اسب نيز مىباشد ( متن مرحوم قزوينى ، ص 189 ) .\r\n( 7 ) - علوفات : آذوقه‌ها ( هم آذوقه انسان و هم حيوان ) .\r\n( 8 ) - ضجرت : تنگدلى .\r\n( 9 ) - زىّ : لباس .\r\n( 10 ) - كار : جنگ .\r\n( 11 ) - حبال : ريسمان‌ها .\r\n( 12 ) - حمولات : حيوانات سوارى مثل اسب و شتر .\r\n( 13 ) - براذين : اسب‌هاى تاتارى ، جمع برذون .\r\n( 14 ) - جمال : شترها .\r\n( 15 ) - عرض : سان ديدن .\r\n( 16 ) - معنى جمله : روز سان ديدن سلاح‌هاى خود را نشان مىدهند .\r\n( 17 ) - دربايد : ضرورى باشد .\r\n( 18 ) - عنيف : خشن .\r\n( 19 ) - باز آنك : با آنكه . همه جاى اين كتاب به همين معنى به كار رفته است .\r\n( 20 ) - مئونت : هزينه .\r\n( 21 ) - معنى چند جمله : مغولان حتى در حين كارزار ماليات خود را مىدهند و زنان و بازماندگان آن‌ها خرجى خود را مثل زمان حضور شوهرانشان مىگيرند و اگر كارى پيش بيايد كه لازمه دفع آن يك نفر باشد و مرد حاضر نباشد ، زن شخصا به انجام آن اقدام مىكند . ( عبارات مقدارى تعقيد دارند )\r\n( 22 ) - عرض‌گه : ميدان سان .\r\n","page_name":" 132 ","page_number":134},
  {"content":"\r\n\r\nكرده‌اند و اصحاب و نوّاب آن را معزول « 1 » . تمامت خلايق را ده‌ده كرده و از هر ده‌يك نفس را امير نه ديگر كرده و از ميان ده امير يك كس را امير صد نام نهاده و تمامت صد را در زير فرمان او كرده و بدين نسبت تا هزار شود و به ده هزار كشد اميرى نصب كرده و او را امير تومان « 2 » خوانند و بدين قياس و نسق هر مصلحتى كه پيش آيد به مردى يا به چيزى احتياج افتد به امير تومان حوالت كنند ؛ اميران تومان به اميران هزار ؛ برين قياس تا به امير ده رسد . سويّتى راست « 3 » . هريك نفس چون يك نفس ديگر زحمت كشد ؛ هيچ تفاوت ننهند و ثروت و استظهار « 4 » را اعتبار ننهد . اگر ناگاه به لشكرى احتياج افتد حكم كنند كه چندين هزار بايد فلان ساعت آن روز يا شب به فلان موضع حاضر آيند :  لا يَسْتَأْخِرُونَ ساعَةً وَ لا يَسْتَقْدِمُونَ  « 5 » ؛ يك طرفة العين تقديم و تأخير نيفتد و انقياد و اذعان « 6 » به حدّى كه امير صدهزار لشكر باشد و ميان او و خان مسافة المشرق و المغرب ، به مجرّد آنك سهوى كند يك سوار بفرستد تا بر آن جمله كه فرمان شده باشد تأديب او بكند ؛ اگر سر فرمان باشد بردارند و اگر زر خواهند بستانند ؛ نه چون ملوك ديگر كه مملوكى زرخريدهء ايشان كه خويشتن را ده اسب بر طويله ديد به انديشه با او سخن توان گفت تا بدانچه رسد اگر لشكرى را در تحت فرمان او كنند « 7 » و او را ثروتى و استظهارى حاصل شود باز « 8 » او را مصروف نتوانند كرد « 9 » و بيشتر آن باشد كه خود به طغيان و عصيان بيرون آيند و هرگاه كه عزيمت دشمنى كنند يا دشمنى قصد ايشان كند ماهها و سالها بايد تا ترتيب لشكرى دهند و خزانه‌هاى مالامال تا در وجه مواجب و اقطاعات ايشان بردارند « 10 » . وقت استيفاى « 11 » جرايات « 12 » و رسوم « 13 » بر مئين و الوف فزون باشند و هنگام مقابلت و مقاتلت ، صفوف سر به سر حشو باشند « 14 » و هيچ‌كدام به ميدان مبارزت\r\n\r\n\r\n","description":"","footnote":"\r\n( 1 ) - معنى جمله : براى ميدان سان و امور شمارش لشكر ترتيب و قوانينى گذاشته‌اند كه نيازى به دفتر امور سان و شمارش و كارمندان و كارگزاران آن نيست .\r\n( 2 ) - تومان : ده‌هزار .\r\n( 3 ) - يعنى همه مثل هم عمل مىكنند .\r\n( 4 ) - استظهار : پشت گرمى ، سرمايه .\r\n( 5 ) - لا . . . [ چون اجلشان فرارسد 
  ] ساعتى پيش و پس نشوند ( سورهء اعراف 7 / 34 ) .\r\n( 6 ) - اذعان : پيروى .\r\n( 7 ) - معنى عبارات : نه مثل ملوك ديگر كه وقتى يكى از بندگان زرخريد آن‌ها احساس كرد ده رأس اسب در طويله دارد ديگر با ترس‌ولرز با او سخن مىگويند ؛ چه برسد به اينكه لشكرى را تحت فرمان او كنند .\r\n( 8 ) - باز : ديگر .\r\n( 9 ) - معنى جمله : ديگر نمىتوانند او را برگردانند .\r\n( 10 ) - يعنى بسيار پرهزينه هستند . ( شايد « بردارند » در اين جمله مصحف « پردازند » باشد )\r\n( 11 ) - استيفا : كامل گرفتن .\r\n( 12 ) - جرايات : حقوق و مستمريها ، جمع جرايه .\r\n( 13 ) - رسوم : حقوق و عوارض .\r\n( 14 ) - سر به سر حشو باشند : تماما اضافى و غير مفيد هستند . ( حشو در اصل پشم و پنبه‌اى است كه در\r\n","page_name":" 133 ","page_number":135},
  {"content":"\r\n\r\nبارز نشوند چنانك وقتى حساب راعيى « 1 » كردند ؛ محاسب گفت چندين گوسفند باقى آمد « 2 » . راعى پرسيد : كجا ؟ گفت : در دفتر . جواب داد از آن مىگويم كه در گله نيست . و اين تمثيلى راستست لشكر ايشان را كه هر امير استكثار اطلاق مواجب را به نام گويند :\r\nچندين مرد دارم و هنگام عرض ، يكديگر را تزويرى بدهند تا بشمار راست شود « 3 » .\r\nو ياساى ديگر آن است كه هيچ مرد از هزاره و صده و دهه‌اى كه در آنجا معدود باشد به جائى ديگر نتواند رفت و به ديگرى پناه نتواند گرفت و كسى آن‌كس را به خود راه نتواند داد و اگر بر خلاف اين حكم كسى اقدامى نمايد آن‌كس را كه تحويل كرده باشد « 4 » در حضور خلايق بكشند و آن‌كس كه او را راه داده باشد نكال « 5 » و عقاب كنند و ازين سبب هيچ آفريدهء ديگر را به خويش راه نتواند داد ؛ مثلا اگر پادشاه‌زاده باشد كمتر شخصى را راه ندهد و از ياسا احتراز نمايد . لاجرم هيچ‌كدام شخص بر امير و پيشواى خويش دلال « 6 » نتواند و ديگرى او را عشوه ندهد .\r\nديگر در لشكر هركجا دخترى ماه‌پيكرى باشد جمع كنند و از دهه به صده مىرسانند و هركس اختيارى « 7 » ديگر مىكند تا امير تومان . بعد از انتخاب به خدمت خان يا پادشاه‌زادگان برد . آنجا نيز بارى ديگر گزين كنند آنچ لايق اوفتد و در چشم رايق « 8 » آيد  فَإِمْساكٌ بِمَعْرُوفٍ  « 9 » بريشان خوانند و بر بقايا  تَسْرِيحٌ بِإِحْسانٍ  « 10 » و ملازم خواتين باشند تا هرگاه كه خواهند ببخشند يا با او بخسبند .\r\nو ديگر چون عرصهء ملك ايشان عريض و بسيط شد و سوانح مهمّات نازل ، از اعلام احوال اعدا چاره نبود و اموال از غرب به شرق و از اقصى شرق به غرب نقل مىبايست كرد . در طول و عرض بلاد وضع يامها « 11 » كردند و مصالح و اخراجات « 12 » هر يامى ترتيب\r\n\r\n\r\n","description":"","footnote":"\r\nلحاف و بالش مىآكنند و مجازا به هر چيز اضافى مىگويند . ضمنا « حشو » و « بارز » از اصطلاحات حسابرسى و دار الاستيفاء در قديم بوده است ) .\r\n( 1 ) - راعى : چوپان .\r\n( 2 ) - باقى آمدن : از اصطلاحات حسابدارى قديم بوده به معنى « بدهكار شدن بعد از تفريق حساب دخل و خرج » ( دهخدا ) . در اينجا منظور محاسب اين بوده كه تعداد گوسفندان را بيش از حدّ واقعى در دفتر ثبت كند تا هنگام ارائه به ديوان استيفا از مواجب بيشترى برخوردار شود .\r\n( 3 ) - معنى جمله : هر امير براى بيشتر گرفتن مواجب به ظاهر و به دروغ مىگويد افراد زيادى دارم و هنگام شمارش به همديگر دروغ مىگويند تا تعداد افرادى كه به ظاهر فهرست كرده‌اند راست و مطابق درآيد .\r\n( 4 ) - يعنى مهاجرت كرده و جابه‌جا شده باشد .\r\n( 5 ) - نكال : شكنجه ، رنج .\r\n( 6 ) - دلال : ناز كردن .\r\n( 7 ) - اختيار : انتخاب .\r\n( 8 ) - رايق : پسنديده .\r\n( 9 ) - امساك . . . نگهدارى به خوشى و سازگارى . ( قسمتى از آيه 229 بقره )\r\n( 10 ) - تسريح . . . رها كردن به نيكى و خيرانديشى . ( قسمتى از آيه 229 بقره )\r\n( 11 ) - يام : چاپارخانه .\r\n( 12 ) - اخراجات : ماليات‌ها ، هزينه‌ها .\r\n","page_name":" 134 ","page_number":136},
  {"content":"\r\n\r\nكردند و تعيين : از مرد و چهارپاى و مأكول و مشروب و آلات ديگر و بر تومانها تحصيص « 1 » . از هر دو تومان يك يام معيّن كردند تا به نسبت شمار بخش كنند و بيرون آرند تا ممرّ ايلچيان به سبب نشستن اولاغ « 2 » دور نيفتد « 3 » و دايما رعيّت و لشكر در زحمت نباشند . و بر رسل نيز در محافظت چهارپاى و غير آن حكمهاى سخت كرده كه ذكر آن تطويلى دارد . و سال به سال عرض يامها بكنند « 4 » آنچ ناقص باشد و از يامها كم گشته باز از رعيّت عوض گيرند .\r\nو چون بلاد و عباد در تحت تصرّف ايشان آمد به همان قرار معهود وضع شمار و تعيين اسم ، ده و صد و هزار كردند و استخراج لشكر و يام و اخراجات و علوفات خارج از مال . و بر بالاى اين اثقال قوبجورى نيز بريده كردند « 5 » .\r\nو ديگر رسمى دارند كه اگر صاحب شغلى يا رعيّتى متوفّى شود آنچ ازو بازماند اگر اندك باشد و اگر بسيار تعلّق نسازند « 6 » و هيچ آفريده تعرّض آن نكند و اگر وارثى نداشته باشد به شاگرد او يا غلامى دهند و به هيچ وجه مال مرده در خزانه نگذارند و آن را به فال نيك ندارند . هولاكو مرا به جانب بغداد بفرستاد بر قرار . شغل تركات « 7 » در تمامت آن ولايات برقرار بود . رفع آن شيوه كردم و باجها كه از زمان قديم در بلاد تستر و بيات بود برانداختم . و امثال اين ياسها بسيارست . اثبات هريك طول و عرض گيرد ؛ برين قدر اقتصار افتاد .\r\n\r\nذكر خروج چنگز خان و ابتداى انتقال دولت و مملكت ملوك جهان به دو و احوال آن بر سبيل ايجاز\r\nقبايل و شعوب مغول بسيارست امّا از آنچ به اصالت و بزرگى از ميان قبايل اكنون معروف است و بر ديگر قبايل مقدّم ، قبيلهء قيات [ است 
  ] كه آبا و اجداد چنگز خان سرور\r\n\r\n\r\n","description":"","footnote":"\r\n( 1 ) - تحصيص : قسمت كردن .\r\n( 2 ) - اولاغ : پيك ، چاپار ، اسب ( متن مرحوم قزوينى ، به نقل از پاوه دوكورتى ، ص 189 ) .\r\n( 3 ) - معنى عبارات : به خاطر گسترش دامنه حكومت در جاهاى مختلف و منازل گوناگون چاپارخانه‌هايى ( يام ) ايجاد كردند تا در آن‌ها لوازم مسافران و لشكرها را اعم از علوفه و مأكولات و مشروبات و چارپايان حاضر داشته باشند و مخارج آن‌ها را تومانها ( هر دو تومانى يك يام ) بدهند ، تا راه ايلچيان به خاطر توقف اسب‌هايشان ( و تهيهء لوازم سفر ) دور نشود . ( چنگيز خان مغول چهرهء خون‌ريز تاريخ ، تأليف محمد احمد پناهى . )\r\n( 4 ) - عرض يامها بكنند : از چاپارخانه‌ها بازرسى مىكنند .\r\n( 5 ) - معنى جمله : به غير از اين هزينه‌ها كه از مردم مىگرفتند مالياتى نيز تعيين كردند به نام « قوبجور » .\r\n( 6 ) - تعلق نسازند : تصاحب نمىكنند .\r\n( 7 ) - تركات : ميراث‌ها ، جمع تركه .\r\n","page_name":" 135 ","page_number":137},
  {"content":"\r\n\r\nآن قبيله بوده‌اند و انتساب بدان دارند .\r\nچنگز خان را نام تمرجين بود تا وقتى كه بر ممالك ربع مسكون « 1 » به سابقهء تقدير و حكم كن فيكون مستولى گشت . و در آن وقت اونك خان كه سرور قبايل كريت و ساقيز بود به قوّت و شوكت از قبايل ديگر بيشتر بود و به عدّت « 2 » و ساز و عدد قوىّتر . و در آن وقت قبايل مغول موافق نبودند و يكديگر را مطيع نه . چون چنگز خان از مقام طفوليّت به درجهء رجوليّت رسيد در اقتحام « 3 » شيرى غرّان و در اصطدام « 4 » شمشيرى برّان بود . در قهر خصمان بأس « 5 » و سياست او را مذاق زهر بود و در كسر شوكت هر صاحب دولتى خشونت و هيبت او را فعل دهر « 6 » .\r\nبه هر وقتى سبب قرب جوار « 7 » و دنوّ ديار « 8 » به نزديك اونك خان تردّد مىكردى و ميان ايشان تودّدى بود . اونك خان چون رأى و رويّت « 9 » و شجاعت و فرّ و هيبت او مىديد از صرامت « 10 » و شهامت او تعجّب مىنمود و در تقديم و اكرام او مبالغت مىنمود ؛ روز به روز در رفع منزلت و محلّ او مىافزود تا تمامت مصالح جمهور به دو منوط شد و خيل و حشم او به واسطهء ضبط و سياست او مضبوط گشت . پسران و برادران اونك خان و خاصّگيان و مقرّبان او از منزلت و قربت او حسد بردند و شبايك « 11 » مكر بر ممرّ انتهاز « 12 » فرصت انداختند و حبايل « 13 » غدر بر تقبيح صورت او بساختند و در مكامن « 14 » خلوات حديث استيلا و استعلاء او در مىدادند و سخن ميلان « 15 » دلها به مطاوعت و متابعت او بازمىراندند و در صورت نيك‌خواهان آن معنى تازه مىكردند ؛ تا اونك خان نيز در كار او متّهم « 16 » شد و صلاح كار برو مبهم گشت و در دلش خوف و هراس و سطوت « 17 » و باس او متمكّن گشت . چون نهارا جهارا « 18 » مكاوحت « 19 » و مكاشفت « 20 » او متعذّر بود پنداشت كه به مكر و كيد دفع او كند و به حيلت و غدر سرّى كه حق‌تعالى را در تقويت او بود منع\r\n\r\n\r\n","description":"","footnote":"\r\n( 1 ) - ربع مسكون : قسمت مسكونى كره زمين ( ناظم الاطبا ) ، هفت اقليم .\r\n( 2 ) - عدّت : نيرو ، سازوبرگ .\r\n( 3 ) - اقتحام : بىانديشه در كارى وارد شدن ، بىباكى .\r\n( 4 ) - اصطدام : به هم كوفتن ( دهخدا ) .\r\n( 5 ) - بأس : سختى ، دليرى ، خشم .\r\n( 6 ) - معنى جمله : خشم او در چيرگى بر دشمنان طعم زهر داشت و هيبت او در شكستن شكوه بزرگان چون كار روزگار و سرنوشت بود .\r\n( 7 ) - قرب جوار : همسايگى ( « سبب » يعنى به سبب ) .\r\n( 8 ) - دنوّ ديار : نزديكى سرزمين .\r\n( 9 ) - رويّت : تفكّر .\r\n( 10 ) - صرامت : دليرى .\r\n( 11 ) - شبايك : دام‌ها .\r\n( 12 ) - انتهاز : غنيمت شمردن .\r\n( 13 ) - حبايل : رسنها ، دام‌ها .\r\n( 14 ) - مكامن : كمينگاه‌ها ، جمع مكمن .\r\n( 15 ) - ميلان : گرايش .\r\n( 16 ) - متّهم : بدگمان .\r\n( 17 ) - سطوت : شكوه و مهابت .\r\n( 18 ) - نهارا جهارا : آشكارا .\r\n( 19 ) - مكاوحت : باهم جنگيدن .\r\n( 20 ) - مكاشفت : دشمنى آشكار .\r\n","page_name":" 136 ","page_number":138},
  {"content":"\r\n\r\nكند « 1 » . اتّفاق كردند كه سحرگاهى كه چشمها به خواب خوش مكتحل « 2 » باشد و خلايق به آسايش غافل ، بريشان شبيخون برند و خود را از آن انديشه بازرهانند . مستعدّ و متشمّر « 3 » كار گشتند و خواستند كه آن عزيمت به امضا رسانند . چون بخت بيدار و دولت يار بود دو كودك از آن اونك خان بگريختند يكى « كلك » و ديگر « باده » و چنگز خان را از خبث عقيدت و رجس مكيدت « 4 » ايشان خبر دادند . چنگز خان هم در ساعت قوم و اهل را روان گردانيد و خانه‌ها را از جاى بجنبانيد « 5 » . به ميعاد سحرگاهى چون بر خانه‌ها دوانيدند خانه‌ها تهى ديدند . و هرچند درين موضع روايات مختلف است كه بعد از آن بازگشتند يا بر عقب برفتند امّا مخلّص اين حكايت آنست كه اونك خان با قومى بسيار در طلب او برفت و چنگز خان با قومى اندك بود . چشمه‌ايست كه آن را بالجونه گويند ؛ آنجا به يكديگر رسيدند و بسيار كوششها « 6 » نمودند . عاقبت چنگز خان با لشكر اندك اونك خان را با گروه انبوه منهزم « 7 » گردانيد و غنيمت بسيار يافت و اين حال در شهور سنهء تسع و تسعين و خمسمائة « 8 » واقع شد .\r\nو در آن روز هر شخص كه مصاحب بود از وضيع تا شريف ، امير تا غلام و فرّاش و ستوردار از ترك تا تازيك « 9 » تا هندو اسامى همه ثبت كردند . و آن دو كودك را ترخان « 10 » كرد و ترخان آن بود كه از همه مؤنات « 11 » معاف بود و در هر لشكر كه باشد هر غنيمت كه يابند ايشان را مسلّم باشد و هرگاه كه خواهند در بارگاه بىاذن و دستورى درآيند . و ايشان را لشكر و مرد داد و از چهارپاى و اولاق « 12 » و تجمّلات چندانك در حدّ و حصر نيايد . و فرمود تا چندان گناه كه ازيشان در وجود آيد ايشان را بدان مؤاخذت ننمايند تا به نهم فرزند ايشان همين معنى مرعىّ « 13 » باشد . اكنون از نسل آن دو شخص بسيار اقوام\r\n\r\n\r\n","description":"","footnote":"\r\n( 1 ) - معنى جمله : پنداشت كه مىتواند با مكر مانع راز و تقديرى شود كه خداوند براى تقويت چنگيز خان مقدّر كرده بود .\r\n( 2 ) - مكتحل : سرمه در چشم كشنده .\r\n( 3 ) - متشمّر : آماده براى كار .\r\n( 4 ) - رجس مكيدت : پليدى نيرنگ .\r\n( 5 ) - يعنى كوچ كردند .\r\n( 6 ) - كوشش : جنگ . معنى اصلى اين كلمه همين است . در تركيب « كار و كوشش » هم كار به معنى جنگ است و هم كوشش .\r\n( 7 ) - منهزم : فرارى ، شكست خورده .\r\n( 8 ) - سال 599 .\r\n( 9 ) - تازيك : تاجيك ، لفظ تاجيك در نزد تركان معنى ايرانى ( در مقابل ترك ) يافت و در دورهء استيلاى سلسله‌هاى ترك بر اقوام ايرانى ، ايرانيان خود را تاجيك ( در مقابل فرمانروايان ترك ) مىخواندند .\r\n( 10 ) - ترخان : آزاد ، كسى بوده كه از طرف خان بزرگ صاحب امتيازات ويژه‌اى مىشده است . در جملات بعد اين امتيازات را برمىشمرد .\r\n( 11 ) - مؤنات : هزينه‌ها .\r\n( 12 ) - اولاق : اولاغ ، پيك ، چاپار ، اسب . ظاهرا در اينجا مناسب‌ترين معنى براى اولاق اسب است زيرا با كلمهء بعد از آن « تجمّلات » تناسب معنا دارد .\r\n( 13 ) - مرعىّ : رعايت شده .\r\n","page_name":" 137 ","page_number":139},
  {"content":"\r\n\r\nاست در همه ممالك و تمامت مكرّم و محترم باشند و در خدمت پادشاهان عزيز و موقّر .\r\nو امّا اقوام ديگر هركس كه بود مرتبهء بلند يافت و تا « 1 » فرّاشان و ساربانان به پايهء شگرف رسيدند ؛ بعضى از ملوك عصر شدند و بعضى به مناصب بزرگ رسيدند و از نامداران آفاق گشتند .\r\nو لشكر چنگز خان چون قوىّ شد سبب آنك تا اونك خان باز قوّت نگيرد بر عقب او لشكر فرستاد و يك‌دو نوبت مصاف دادند و هر دو نوبت غالب گشت و اونك خان مغلوب شد و عاقبت اهل و قوم او تا زنان و دختران در دست آمدند « 2 » تا به آخر او نيز كشته شد .\r\nو چون كار چنگز خان بالا گرفت و كواكب دولت او مستعلى « 3 » گشت ، به قبايل ديگر ايلچيان « 4 » فرستاد ؛ هركس كه به انقياد پيش آمد چون قبايل اويرات و قنقورات در زمرهء امرا و حشم او داخل مىشدند و منظور نظر تربيت و عنايت او مىگشتند و آنك سركشى و حرونى « 5 » مىكرد به سياط « 6 » بلا و سيوف فنا دمار از نهاد ايشان برمىآورد تا تمامت قبايل يكرنگ شدند و متابع فرمان او گشتند . و رسوم نو نهاد و بنياد عدل گسترد و هرچ مستنكرات عادات بود از سرقه و زنا مرفوع كرد چنانك در ذكر متقدّم شمّه‌اى مثبت شدست .\r\nو درين وقت شخصى بيرون آمد « 7 » هم از جملهء مغولان . معتبر شنيده‌ام كه در سرماى سخت كه در آن حدود باشد برهنه چند روز به بيابان و كوه رفتى و بازآمدى ؛ گفتى :\r\n« خداى با من سخن گفت و فرمود كه تمامت روى زمين به تمرجين و فرزندان او دادم و او را نام چنگز خان نهاد « 8 » ؛ با او گويد « 9 » تا عدل چنين كند . » و آن شخص را نام تب‌تنگرى نهادند و هرچ او گفتى از آن عدول نكردى تا كار او نيز قوىّ گشت و حشم « 10 » بسيار برو جمع آمدند و در دماغ او سوداى ملك پديد آمد « 11 » . روزى در ميان جشنى با يك پسر از پسران مقالتى « 12 » كرد . هم در مجلس او « 13 » را چنان بر زمين انداخت كه باز « 14 » برنخاست .\r\n\r\n\r\n","description":"","footnote":"\r\n( 1 ) - تا : حتّى .\r\n( 2 ) - يعنى اسير شدند .\r\n( 3 ) - مستعلى : بالا رونده .\r\n( 4 ) - ايلچى : پيغام‌گزار ، رسول ، سفير .\r\n( 5 ) - حرون : سركش .\r\n( 6 ) - سياط : تازيانه‌ها ، جمع سوط .\r\n( 7 ) - بيرون آمد : خروج كرد ، قيام كرد .\r\n( 8 ) - يعنى نهادم .\r\n( 9 ) - يعنى بگو .\r\n( 10 ) - حشم : خدمتكاران . در تداول فارسى زبانان مجموع اسب و خر و گاو و گوسفند را حشم و معمولا با جمع آن احشام به كار مىبرند . ( دهخدا ) .\r\n( 11 ) - يعنى هوس حكومت در سرش افتاد .\r\n( 12 ) - مقالت : سخن ، در اينجا مجازا مجادله .\r\n( 13 ) - او : بت تنگرى .\r\n( 14 ) - باز : ديگر .\r\n","page_name":" 138 ","page_number":140},
  {"content":"\r\n\r\nفىالجمله چون آن حدود از طغاة « 1 » پاك شد و تمامت قبايل لشكر او شدند ، ايلچيان به ختاى روان كرد و بعد از آن به خويشتن « 2 » نيز برفت و پادشاه ختاى التون خان را بكشت و ختاى را مستخلص گردانيد « 3 » و به تدريج ممالك ديگر نيز بگرفت چنانك ذكر هريك على حدة آيد .\r\n\r\nذكر أبناء چنگز خان\r\nچنگز خان را از خواتين و سرارى « 4 » فرزندان ، ذكورا و اناثا بسيار بودند . و خاتون بزرگ‌تر يسونجين‌بيكى بود و در رسم مغول اعتبار فرزندان يك پدرى « 5 » به نسبت مادران باشد ؛ مادر هركدام بزرگتر ، به نسبت آن فرزند را مزيّت و رجحان باشد . و ازين خاتون چهار پسر بود كه به صدد « 6 » عظايم امور و جلايل كارهاى « 7 » با خطر « 8 » گشته بودند « 9 » و تخت مملكت را به مثابت چهارپايه و ايوان خانى را به محلّ چار ركن بودند . چنگز خان هر يكى ازيشان را به امرى مخصوص اختيار كرده بود : بزرگتر توشى در كار صيد و طرد « 10 » كه نزديك ايشان كارى شگرف و پسنديده است ؛ و جغتاى را كه ازو فروتر بود در تنفيذ ياسا « 11 » و سياست و التزام آن و مؤاخذت و عقاب بر ترك آن گزيده ؛ و اوكتاى را به عقل و رأى و تدبير ملك اختيار كرده ؛ و تولى را به ترتيب و به توليت جيوش و تجهيز جنود ترجيح نهاده .\r\nچون از كار اونك خان فارغ شدند و قبايل مغول قومى به اختيار و قومى به اجبار مذلّل و مسخّر فرمان او شدند و مطيع و منقاد حكم او گشتند ، قبايل و اقوام مغول و نايمان « 12 » و تمامت لشكرها بر پسران مذكور بخش كرد و ديگر پسران خردتر و برادران و خويشان هر\r\n\r\n\r\n","description":"","footnote":"\r\n( 1 ) - طغاة : طغيانگران ، جمع طاغى .\r\n( 2 ) - به خويشتن : شخصا .\r\n( 3 ) - مستخلص گردانيد : آزاد كرد .\r\n( 4 ) - سرارى : كنيزان ، جمع سرّيّه .\r\n( 5 ) - يك پدرى : يك پدر . « ى » نكره است و نبايد « فرزندان داراى يك پدر » تلقى شود .\r\n( 6 ) - به صدد : متصدّى . ( رجوع كنيد به صفحه 306 براى ادراك بهتر اين معنى )\r\n( 7 ) - جلايل كارها : كارهاى جليل . مطابقت موصوف و صفت در شمار از خصايص اين كتاب است .\r\n( 8 ) - با خطر : پراهميّت .\r\n( 9 ) - معنى جمله : پسران متصدّى امور عظيم و كارهاى پراهميت و ارزشمند شده بودند .\r\n( 10 ) - طرد : شكار كردن .\r\n( 11 ) - تنفيذ ياسا : اجراى قانون .\r\n( 12 ) - نايمان : نام يكى از قبايل مغول كه پادشاهان آن‌ها را كوشلوك خان مىناميدند .\r\n","page_name":" 139 ","page_number":141},
  {"content":"\r\n\r\nكس را از لشكرها نصيب تعيين كرد . و بعد از آن در تشييد « 1 » بناى موافقت و تمهيد قواعد الفت ميان ابنا و اخوان تحريض مىكرد « 2 » و پيوسته تخم موافقت و مطابقت در سينه‌هاى پسران و برادران و خويشان مىبكاشت و نقش معاضدت « 3 » و مساعدت در دلهاى ايشان مىنگاشت و به ضرب امثال آن بنا را مستحكم مىگردانيد « 4 » و آن قاعده را راسخ مىكرد .\r\nروزى پسران را جمع كرد و يك تير از كيش « 5 » بركشيد و آن را بشكست . دو عدد گردانيد و آن را هم بشكست . يك‌يك تير برمىافزود تا چند عدد شد . از كسر آن زورآزمايان عاجز ماندند . روى به پسران آورد و گفت : « مثل شماست ؛ تير ضعيف چون به ياران مضاعف شود و هم پشت باشند مبارزان بر شكستن آن قادر نباشند و به عجز دست از آن بازمىدارند . ما دام كه ميان شما برادران مظاهرت ظاهر باشد و مساعدت هريك به مساعدت ديگران قوىّ ؛ هرچند اصحاب شدّت و شوكت باشند ظفر نتوانند يافت . و اگر از ميان شما يك كس سرور نباشد كه ديگر اخوان و اولاد و اعوان و اعضاد « 6 » متابع راى و مطاوع فرمان او باشند مثل مار چند سر باشد كه شبى سرماى سخت افتاد . خواستند تا در سوراخ خزند و دفع سرما كنند . هر سر كه در سوراخ مىكرد سر ديگر منازعت مىنمود تا بدان سبب هلاك گشتند . و آنك مار يك سر بود و دنبال بسيار « 7 » ، در سوراخ رفت و دنبال و تمامت اعضا و اجزا را جاى داد و از صولت برودت خلاص يافتند « 8 » » . و از اشباه اين ، نظاير بسيارست كه القا مىكرد تا آن سخنها و نصايح در ضماير ايشان مستقرّ شد و بعد از آن همان شيوه را ملتزم بودند .\r\nو هرچند از روى ظاهر ، حكم و مملكت يك كس راست كه به اسم « 9 » خانيّت موسوم باشد ؛ امّا از روى حقيقت همهء اولاد و احفاد « 10 » و اعمام « 11 » در مال و ملك مشترك‌اند و دليل آنك : پادشاه جهان منكو قاآن در قوريلتاى « 12 » دوّم تمام ممالك را تحصيص « 13 » فرمود و همهء انساب را از بنين و بنات و اخوان و اخوات را بخش داد . و چون در عهد دولت\r\n\r\n\r\n","description":"","footnote":"\r\n( 1 ) - تشييد : برافراشتن بنا ، استوار كردن .\r\n( 2 ) - معنى جمله : بعد از آن ميان فرزندان و برادران همراهى و الفت را تشويق مىكرد .\r\n( 3 ) - معاضدت : يارى كردن .\r\n( 4 ) - يعنى با گفتن تمثيل وحدت آن‌ها را استوار مىكرد .\r\n( 5 ) - كيش : تيردان .\r\n( 6 ) - اعضاد : ياران .\r\n( 7 ) - دنبال بسيار : داراى دم بلند .\r\n( 8 ) - يافتند : قاعدتا اين فعل بايد مفرد باشد .\r\n( 9 ) - اسم : سمت ، منصب .\r\n( 10 ) - احفاد : فرزندزادگان ، نبيرگان .\r\n( 11 ) - اعمام : عموها ، جمع عمّ .\r\n( 12 ) - قوريلتاى : مجمعى از سران بزرگ مغول براى امرى مهم مانند تعيين خان . شبيه « لوئىجرگه » امروز افغانستان .\r\n( 13 ) - تحصيص : بخش كردن .\r\n","page_name":" 140 ","page_number":142},
  {"content":"\r\n\r\nچنگز خان عرصهء مملكت فسيح « 1 » شد هركس را موضع اقامت ايشان كه يورت گويند تعيين كرد : « اوتكين‌نويان » را كه برادر او بود و جماعت ديگر را از احفاد در حدود ختاى نامزد كرد ؛ و پسر بزرگتر توشى را از حدود قياليغ و خوارزم تا اقصاى سقسين و بلغار و از آن جانب تا آنجا كه سمّ اسب تاتار رسيدست به دو داد ؛ و جغتاى را از حدود بلاد ايغور تا سمرقند و بخارا و مقام او در قناس بود و در جوار الماليغ ، و تختگاه اوكتاى كه وليعهد بود يورت او در عهد پدر در حدود ايميل « 2 » و قوناق بود چون بر تخت خانى نشست به موضع اصلى كه ميان ختاى و بلاد ايغورست تحويل كرد « 3 » و آن جايگاه به پسر خود كيوك داد و ذكر منازل على حدة مثبت است . و تولى نيز متّصل و مجاور او بود و به حقيقت آن موضع واسطهء « 4 » مملكت ايشانست بر مثال مركز و دايره .\r\nآنچ ذكر رفت شمّه‌ايست و اولاد و احفاد چنگز خان ده هزار زيادت باشند كه هركس را مقام « 5 » و يورت « 6 » و لشكر و عدّت جدا جداست ؛ نه ضبط آن ميسّر باشد و نه كتابت آن ممكن . و غرض از تقرير اين ، موافقت ايشانست « 7 » ؛ بر خلاف آنچ از ملوك ديگر روايت است كه برادر قصد برادر كند و پسر دفع پدر انديشد تا لاجرم مقهور و مغلوب گشتند و دولت هريك ازيشان منكوب « 8 » و منكوس « 9 » شد ؛ قال اللّه تعالى :  وَ لا تَنازَعُوا فَتَفْشَلُوا وَ تَذْهَبَ رِيحُكُمْ  « 10 » . و به موافقت و معاضدت خانان كه از اولاد چنگز خان نشستند بر همه عالم چگونه غالب شدند و دشمنان را به چه شيوه نيست كردند . و مقصود از اثبات حكايات و تاريخ آنست تا مرد عاقل بىمعانات « 11 » تجارب مجرّب « 12 » شود و به مطالعهء امثال اين مقالات مهذّب گردد .\r\n\r\nذكر استخلاص بلاد ايغور و انقياد « ايدى قوت »\r\nاتراك ايغور امير خود را ايدى قوت خوانند و معنى آن خداوند دولت باشد . و در آن وقت ايدى قوت « بارجوق » بود . در آن بهار كه قراختاى بر بلاد ماوراءالنّهر و تركستان\r\n\r\n\r\n","description":"","footnote":"\r\n( 1 ) - فسيح : وسيع .\r\n( 2 ) - ايميل : رودى است در غرب مغولستان .\r\n( 3 ) - تحويل كرد : نقل مكان كرد .\r\n( 4 ) - واسطه : مرغوب‌ترين و بزرگ‌ترين جواهر كه در وسط رشته قرار مىدهند .\r\n( 5 ) - مقام : اقامتگاه .\r\n( 6 ) - يورت : اردوگاه ، منزلگاه و چراگاه ايل ، يورد .\r\n( 7 ) - يعنى هدف از ذكر اين موارد همراهى و اتّحاد آنهاست .\r\n( 8 ) - منكوب : رنج رسيده .\r\n( 9 ) - منكوس : سرنگون .\r\n( 10 ) - و لا . . . و با يكديگر به نزاع برنخيزيد كه ناتوان شويد و مهابت و قدرت شما از بين برود . ( سورهء انفال 8 / 46 ) .\r\n( 11 ) - معانات : رنج كشيدن .\r\n( 12 ) - مجرّب : آزموده .\r\n","page_name":" 141 ","page_number":143},
  {"content":"\r\n\r\nغالب شد او « 1 » نيز در ربقهء « 2 » طاعت و قبول اداء مال آمد و او « 3 » را شحنه‌اى فرستاد ؛ نام او « شاوكم » بود . و چون شاوكم مستقرّ شد دست به ظلم و عدوى و استهزا و خرق پردهء « 4 » حرمت با ايدى قوت و امراى او پيش گرفت تا اميران و رعيّت ازو متنفّر شدند . چون چنگز خان بر بلاد ختاى مستولى گشت و آوازهء غلبه و صيت « 5 » او شايع شد ، ايدى قوت بفرمود تا در ديهى كه آن را قراخواجه گويند شاوكم را در خانه‌اى پيچيدند « 6 » و خانه برو انباشت « 7 » .\r\nو به اعلام ياغى شدن با قراختاى و مطاوعت و متابعت كردن پادشاه جهانگير چنگز خان ، « قتالمش‌قتا » و « عمر اغول » و « تارباى » را به خدمت او فرستاد « 8 » . ايلچيان را اعزاز فرمودست و به مبادرت او « 9 » به حضرت اشارت كرده . امتثال فرمان او « 10 » را به مسابقت واجب داشت « 11 » . چون آنجا رسيد مواعيدى « 12 » را كه بدان موعود بود مشاهده كرد و با سيورغاميشى « 13 » بازگشت . چون لشكر به جانب كوچلك در حركت آمد ، به مبادرت ايدى قوت با مردان كار « 14 » از نواحى ايغور فرمان رسيد « 15 » . امتثال امر را با سيصد مرد به خدمت او « 16 » روان شد و مددها كرد . چون « 17 » از آن لشكر مراجعت نمود و به حكم اجازت ملازم قوم و اهل و حشم بود تا چون چنگز خان به نفس خويش « 18 » متوجّه بلاد سلطان محمّد شد فرمان رفت تا ديگرباره با لشكر خويش بر نشيند « 19 » . چون پادشاه‌زادگان\r\n\r\n\r\n","description":"","footnote":"\r\n( 1 ) - او : يعنى بارجوق كه از اين پس فقط با لقب ايدى قوت از او ذكر مىشود .\r\n( 2 ) - ربقه : ريسمانى كه به گردن ستور مىبندند .\r\n( 3 ) - او : يعنى ايدى قوت ( بارجوق ) .\r\n( 4 ) - خرق پرده : پرده‌درى ، هتك حرمت .\r\n( 5 ) - صيت : بر وزن پيت به معنى شهرت نيكو .\r\n( 6 ) - پيچيدند : محاصره كردند .\r\n( 7 ) - يعنى خانه را بر سر او خراب كردند .\r\n( 8 ) - معنى چند عبارت : ايدى قوت سه نفر را به نام‌هاى . . . به خدمت چنگيز خان فرستاد مبنى بر قيام عليه « قراختاى » و نيز اطاعت از پادشاه جهان يعنى چنگيز خان .\r\n( 9 ) - او : يعنى ايدى قوت ( بارجوق ) . فاعل اين جمله چنگيز خان است .\r\n( 10 ) - او : يعنى چنگيز خان .\r\n( 11 ) - يعنى ايدى قوت سرعت در اجراى فرمان چنگيز خان را واجب داشت .\r\n( 12 ) - مواعيد : وعده‌هاى همراه بشارت .\r\n( 13 ) - سيورغاميشى : پيشكش ، هديه .\r\n( 14 ) - مردان كار : جنگجويان .\r\n( 15 ) - معنى جمله : وقتى لشكر چنگيز خان براى سركوب كوچلك حركت كرد به ايدى قوت فرمان رسيد كه با جنگجويانش براى كمك به چنگيز خان حركت كند .\r\n( 16 ) - او : يعنى چنگيز خان .\r\n( 17 ) - چون : اين « چون » جملهء جواب ندارد . در بسيارى جاهاى اين تاريخ به موارد مشابهى برخورد مىكنيم كه به خاطر عدم جمله جواب « چون » با ثقالت و تعقيد متن روبه‌رو مىشويم . چنان كه مرحوم قزوينى نيز اشاره كرده‌اند ( ج 3 ص 121 ) اين « چون » براى تأكيد كلام است و بيشتر معنى « بارى » ، « الغرض » و امثالهم مىدهد .\r\n( 18 ) - به نفس خويش : شخصا .\r\n( 19 ) - برنشيند : سوار شود ، آماده شود ، حركت كند .\r\n","page_name":" 142 ","page_number":144},
  {"content":"\r\n\r\nجغتاى و اوكتاى به استخلاص اترار عازم مقام شدند او « 1 » نيز در خدمت ايشان بود . چون اترار مستخلص گشت بار ديگر « ترباى » و « يستور » و « غداق » با لشكر متوجّه و خش و آن حدود شدند او « 2 » را نيز در صحبت ايشان فرستاد . و چون رايات خانى با مخيّم قديم رسيد « 3 » و عزم تنكوت فرمود ، او « 4 » نيز از بيش‌باليغ « 5 » به حكم فرمان با لشكر به خدمت روان شد . اين خدمات پسنديده او « 6 » را به مزيد عاطفت و فرط تربيت مخصوص فرمود و از دختران خويش يكى را نامزد او كرد . سبب واقعهء « 7 » چنگز خان دختر در توقّف ماند و او « 8 » با « بيش‌باليغ » آمد تا وقت آنك قاآن « 9 » بر تخت مملكت نشست . التزام اشارت پدر را التون‌بيكى را به دو سيورغاميشى « 10 » فرمود . هنوز نرسيده بود كه التون‌بيكى بگذشت « 11 » .\r\nبعد از يك‌چندى « الاجىبيكى » را نامزد او فرمود . پيش از تسليم ، ايدى قوت نماند « 12 » .\r\nپسر او كسماين به خدمت حضرت رفت و ايدى قوت « 13 » گشت و الاجين‌بيكى را تصرّف كرد . در مدّتى نزديك كسماين ايدى قوت هم كوچ كرد « 14 » . برادر او سالندى به حكم توراكينا خاتون جاى برادر يافت و نام او ايدى قوت شد و نيك ممكّن و محترم بود و اللّه الموفّق .\r\n\r\nذكر تتمّهء احوال ايشان\r\nهرچند تقرير اين ذكر بعد از ذكر جلوس « منكو قاآن » ثبت مىبايد كرد امّا چون نسق « 15 » حكايت را درين موضع لايق نمود اثبات « 16 » آن موافق افتاد .\r\nچون كار ملك عالم بر پادشاه جهان منكو قاآن مقرّر شد به سبب غدرى « 17 » كه جماعتى انديشيده بودند اختلافى پديد آمد . بلابيتكچى كه ايغور بود و بت‌پرست و از\r\n\r\n\r\n","description":"","footnote":"\r\n( 1 ) - او : يعنى ايدى قوت .\r\n( 2 ) - او : يعنى ايدى قوت .\r\n( 3 ) - معنى عبارت : وقتى چنگيز خان به خيمه‌گاه و اردوى قديمى رسيد . . .\r\n( 4 ) - او : يعنى ايدى قوت .\r\n( 5 ) - بيش‌باليغ : پايتخت و شهر عمدهء تركان ايغور در شمال شرقى تركستان . امروزه آن را « ارومچى » مىنامند ( فرهنگ معين ) .\r\n( 6 ) - او : يعنى ايدى قوت .\r\n( 7 ) - واقعه : مرگ .\r\n( 8 ) - او : يعنى ايدى قوت .\r\n( 9 ) - قاآن : يعنى اوكتاىقاآن . هر وقت قاآن . مطلق گويند منصرف به اوست .\r\n( 10 ) - سيورغاميشى : پيشكش ، هديه . معنى چند جمله : به خاطر مرگ چنگيز خان نامزد ايدى قوت بلاتكليف ماند . ايدى قوت به بيش‌باليغ آمد . وقتى اوكتاىقاآن بر تخت نشست به خاطر به جاى آوردن فرمان پدر « التون‌بيكى » را به ايدى قوت پيشكش كرد .\r\n( 11 ) - بگذشت : فوت كرد .\r\n( 12 ) - نماند : فوت كرد .\r\n( 13 ) - ايدى قوت : لقب كلّى فرمانروايان اتراك ايغور .\r\n( 14 ) - كوچ كرد : فوت كرد .\r\n( 15 ) - نسق : روش .\r\n( 16 ) - اثبات : ثبت كردن .\r\n( 17 ) - غدر : بىوفايى .\r\n","page_name":" 143 ","page_number":145},
  {"content":"\r\n\r\nاركان ملك ايشان گشته و الجنسيّة علّة الضّمّ « 1 » او را نزديك ايدى قوت فرستادند . او را به مواعيد بسيار و امانى « 2 » بىشمار مستظهر كرد و از آن جمله يكى آن بود كه مسلمانان را كه در بيش‌باليغ و آن مواضع باشند بكشند و مال و اولاد ايشان را اسير كنند و غارت دهند و پنجاه هزار مرد مرتّب كنند تا به وقت احتياج مدد باشد . درين مشورت از امراى ايغور « بيلكافتى » و « توكميش بوقا » و « ساقون » و « ايدكاج » با ايشان يك زفان شدند و اتّفاق كردند كه روز جمعه در رقعهء « 3 » مسجد آدينه وقت آنك آذين « 4 » نماز بسته باشند از مكامن گشاده شوند « 5 » و روى حياة ايشان را سياه كنند « 6 » و سپاه اسلام را پريشان گردانند :\r\n فهم يطفئون المجد و اللّه موقد * و هم ينقصون الفضل و اللّه واهب « 7 » \r\nبراى اتمام اين مصلحت و تقديم اين نيّت به علّت آنك « 8 » ايدى قوت به خدمت « غايمش » و « خواجه » و « ناقو » مىرود خيمه به صحرا زد و افواج ايغور مجتمع شدند .\r\nغلامى تكميش نام از جملهء « 9 » بيلكافتى شبى استراق سمع مىكردست و تدبير و مكر ايشان مىشنوده و آن را مستور مىداشته . تا بعد از هفته‌اى در بازار با يكى از مسلمانان خصومت مىكند و مىگويد هرچ مىتوانى به تقديم رسان « 10 » كه مدّت عمر شما با سه روز افتادست . و در آن وقت امير سيف الدّين كه از اركان حضرت ، ركنى وثيق « 11 » بود و محلّى محتشم و رتبتى مقدّم داشت در بيش‌باليغ بود . مسلمانان از اين سخن او را اعلام كردند . تكمش را بخواند و تفتيش رمزى كه در اثناى خصومت گفته بود به جاى آورد .\r\nتكمش نيز صورت حال و انديشه و افتعال « 12 » جماعت مخالفان تقرير داد . و در آن دو روز آوازهء جلوس پادشاه عالم « 13 » رسيده بود و تغيير احوال مخالفان روشن شده . و ايدى قوت از راه اضطرار ترك آن انديشه كرد و متوجّه حضرت شد . امير سيف الدّين به استرداد ايدى قوت از راه رسولى فرستاد . او « 14 » با آن جماعت چون بازگشتند و به نزديك امير\r\n\r\n\r\n","description":"","footnote":"\r\n( 1 ) - الجنسيّة . . . هم‌جنس بودن دليل پيوستگى است .\r\n( 2 ) - امانى : آرزوها .\r\n( 3 ) - رقعه : مناسب‌ترين معنى از معانى متعدّد رقعه « زمين » است كه با اين حال ذوق را ارضا نمىكند .\r\nمرحوم قزوينى در ذيل اين لغت علامت سؤال گذاشته‌اند .\r\n( 4 ) - آذين : آئين .\r\n( 5 ) - از مكامن گشاده شوند : از كمينگاه‌ها بدرآيند .\r\n( 6 ) - يعنى آن‌ها را بكشند .\r\n( 7 ) - فهم . . . اينها بزرگوارى را از ميان مىبرند درحالىكه خدا ايجادكنندهء آن است و اينان فضيلت و برترى را كم مىكنند درحالىكه خدا بخشنده است .\r\n( 8 ) - به علّت آنكه : به بهانه آنكه .\r\n( 9 ) - از جمله كسى بودن : از متعلّقان كسى بودن .\r\n( 10 ) - به تقديم رسان : انجام بده .\r\n( 11 ) - وثيق : مورد اعتماد .\r\n( 12 ) - افتعال : فريب .\r\n( 13 ) - يعنى منكو قاآن بن تولى بن چنگيز خان .\r\n( 14 ) - او : يعنى ايدى قوت .\r\n","page_name":" 144 ","page_number":146},
  {"content":"\r\n\r\nسيف الدّين رسيد ، تكمش را مواجهه و مقابله كردند « 1 » . از گفتهء خود رجوع ننمود و نشان وقت و ساعت و مكان و اخوان هنگام كنگاج « 2 » تقرير كرد « 3 » . دهشت و حيرت بريشان غالب شد و عقل و راى ذاهب گشت . رويى « 4 » ديگر نبود . انكار نمودند و از آن كار استبعاد « 5 » كردند . بعد از نفير « 6 » و جدال و قيل و قال از جانب ايدى قوت با ياران مذكور به برائت ساحت خويش خطّ دادند و تكمش به تصحيح گفتار خود « 7 » . و از آن ايغوران ديگر كه در حسابى بودند « 8 » هم خطّ گرفتند كه اگر كسى را ازين معانى خبرى بوده باشد و مخفىّ دارد بعد ازين اگر غمّازى « 9 » بيرون آيد و ظاهر شود او نيز از جملهء مجرمان باشد و مال و خون او مباح . تكمش برپاىخاست و گفت : « اين كار همانا در بيش‌باليغ به قطع نرسد « 10 » ؛ به حضرت پادشاه جهان رويم تا در يارغوى « 11 » بزرگ به استقصا « 12 » و مبالغت ، بحث « 13 » و استكشاف آن به تقديم رسانند « 14 » . » و تكميش را در مقدّمه با ايلچى به انهاى « 15 » اين حال فرستاد « 16 » . به توقّف و انتظار وصول « 17 » ايدى قوت و اتباع او فرمان شد . يك‌چندى توقّف نمود و ايدى قوت نمىرسيد . تكمش او « 18 » را حاليا به يارغو حاضر آورد . چون انكار سخن مىكرد چنانك رسم بود او را برهنهء مادرزاد كردند و چوبهائى كه بر دهل بزنند برو بستند ، تا عاقبت مصدوقهء حال « 19 » از موافقت ايشان در مخالفت پادشاه جهان منكو قاآن تقرير كرد بر آن جمله كه تكميش تقرير كرده بود . او را مخلّى « 20 » كردند و موقوف . و تكميش را با منكفولاد ايلچى به استحضار ايدى قوت بازگردانيدند . چون خبر ايلچيان شنيد پيش از وصول ايشان بر راهى كه نه راه ايلچيان بود روان شد . و تكمش نيز بعد ما كه در بيش‌باليغ كرّوفرّى كرد و هركس از ايغوران از ترس جان خود او را رشوتها دادند و خدمتها كردند بر عقب ايدى قوت برفت « 21 » .\r\n\r\n\r\n","description":"","footnote":"\r\n( 1 ) - يعنى تكمش را با ايدى قوت رودررو كردند .\r\n( 2 ) - كنگاج : كنكاش ، مشورت . استعمال كنكاش در معنى كاوش غلط مىباشد .\r\n( 3 ) - فاعل تقرير كرد « تكمش » است .\r\n( 4 ) - رويى : چاره‌اى .\r\n( 5 ) - استبعاد : بعيد شمردن .\r\n( 6 ) - نفير : فرياد ( غياث اللغات ) .\r\n( 7 ) - معنى جمله : بعد از كشمكش‌هاى زياد ايدى قوت و همراهانش بر بىگناهى خود خط و نوشته دادند و تكمش نيز بر صحيح بودن سخنان خود خط داد .\r\n( 8 ) - در حسابى بودند : اعتبارى داشتند .\r\n( 9 ) - غمّاز : سخن چين .\r\n( 10 ) - يعنى خاتمه نمىيابد .\r\n( 11 ) - يارغو : محاكمه ، بازپرسى .\r\n( 12 ) - استقصاء : كوشش كامل كردن .\r\n( 13 ) - بحث : جستجو .\r\n( 14 ) - به تقديم رسانند : انجام دهند .\r\n( 15 ) - انهاء : گزارش دادن .\r\n( 16 ) - فاعل « فرستاد » ظاهرا امير سيف الدّين است .\r\n( 17 ) - وصول : رسيدن .\r\n( 18 ) - او : يعنى بلابيتكچى .\r\n( 19 ) - مصدوقه حال : درستى ماجرا .\r\n( 20 ) - مخلّى : رهاشده . در اينجا تسامحا تنها كردن آمده است .\r\n( 21 ) - يعنى به اردوى منكو قاآن .\r\n","page_name":" 145 ","page_number":147},
  {"content":"\r\n\r\n« منكسار نوين « 1 » » تفحّص احوال آغاز نهاد و سبب « 2 » انكار ايدى قوت ، كار عقوبت و مطالبه به پاى مىداشتند « 3 » . و دستهاى او « 4 » چنان ببستند كه از بىطاقتى بر روى افتاد .\r\nچوبى در شقيقهء او محكم شد . موكّل « 5 » چوب از شقيقه بركشيد . جزاى عمل را هفده چوب استوار بر موضع ازار قائم‌مقام شد « 6 » . و ايدى قوت همچنان بر آن اصرار مىنمود و اعتراف نمىآورد . « تكمش بوقا » را با او مواجهه كردند . او را گفت جز از راستى فايده‌اى نخواهد بود . سخنهائى كه ميان ايشان رفته بود بر ضلالت قديم « 7 » مقرّ نشد . و بلابيتكچى را نيز حاضر كردند . از ابتدا تا انتها در مواجههء ايدى قوت سخنها تقرير كرد . از غايت تعجّب گفت تو بلائى چون بلا بود « 8 » . گفت آرى . او نيز معترف شد و بندها بازگشادند و دور تر بنشاندند . و بيلكافتى نيز بعد مكابدت « 9 » ، انواع مطالبه تصديق كرد « 10 » و اقرار آورد . و دو سه‌اى ديگر كه مانده بودند هريك را جدا جدا سؤال كردند و بعد از تجرّع « 11 » كئوس « 12 » ناخوش‌گوار از خشنات خشبات « 13 » تتار ، آنچ در سينه نهان داشتند قذف كردند « 14 » و اظهار .\r\nو بعد از آن تمامت آن جماعت را در حضور يكديگر بداشتند و بىتكليف قيد « 15 » [ و 
  ] وثاق « 16 » سخنهاى گذشته از ابرام عهد « 17 » و ميثاق در مخالفت و اتّفاق ايشان سؤال كردند ؛  قالَ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ  « 18 » . چون\r\n\r\n\r\n","description":"","footnote":"\r\n( 1 ) - منكسار نوين : سپهسالار و رئيس كل امراء و نوينان در عهد منكو قاآن بود .\r\n( 2 ) - سبب : به سبب .\r\n( 3 ) - به پاى مىداشتند : به تأخير مىانداختند .\r\n( 4 ) - او : يعنى ايدى قوت .\r\n( 5 ) - موكّل : نگهبان .\r\n( 6 ) - معنى جمله : به كيفر اين كار هفده ضربه چوب محكم بر سرين موكّل زدند .\r\n( 7 ) - ضلالت قديم : گمراهى و ضلالتى كه در نهادش بود .\r\n( 8 ) - معنى جمله : وقتى قرار است بلا نازل شود تو آن بلا هستى . ( علّت تعجّب و غافل‌گير شدن ايدى قوت آن بود كه مسبّب اين فتنه‌ها چنان كه در اوّل حكايت واضح است خود « بلابيتكچى » بوده است . ضمنا در اين جمله تعريضى به كلمهء « بلا » در نام بلابيتكچى دارد ) .\r\n( 9 ) - مكابدت : سختى كشيدن .\r\n( 10 ) - انواع مطالبه تصديق كرد : يعنى مواردى را كه از او مىخواستند تصديق كند تصديق كرد .\r\n( 11 ) - تجرّع : جرعه جرعه نوشيدن .\r\n( 12 ) - كئوس : كاسه‌ها .\r\n( 13 ) - خشنات خشبات : مرحوم قزوينى در حاشيه اين كلمه مرقوم كرده‌اند : « متن تصحيح قياسى است و مراد اين است كه بعد از آنكه چوب بسيارى بر ايشان زدند . . . » خشبات به معنى چوب‌هاى درشت و خشنات جمع خشنه و مؤنث خشن است .\r\n( 14 ) - قذف كردند : اظهار كردند .\r\n( 15 ) - يعنى بدون بستن با بند و زنجير .\r\n( 16 ) - وثاق : زندان ، اتاق .\r\n( 17 ) - ابرام عهد : استوار كردن پيمان .\r\n( 18 ) - قالوا . . . گفتند « آيا اين عذاب حق نبود ؟ گفتند پروردگارا ( قسم به ذات تو ) كه همه حق بود . خدا فرمود :\r\nاينك عذاب را به كيفر بچشيد . » ( سوره انعام 6 / 30 - در آيه شريفه به جاى « قالوا » قال آمده است . )\r\n","page_name":" 146 ","page_number":148},
  {"content":"\r\n\r\nاعتراف و اقرار ايشان به اجماع حاصل آمد و بر رأى متين پادشاه روى زمين عرضه كردند ، فرمان رسانيد تا ايدى قوت را با ياران او در موافقت ايلچيان با بيش‌باليغ بازگردانيدند .\r\nو هم در روز جمعه كه قصد مؤمنان در آن روز بود ، انديشهء عموم خلقان را « 1 » از موحّدان و بت‌پرستان به صحرا حاضر آوردند و فرمان پادشاه مالك رقاب « 2 » عالم برسانيدند . اوكنج برادر ايدى قوت به دست خود سر او برداشت . و ديگر ياران او بيلكافتى و ايدكاج ميان به دو نيم زدند و آن ناحيت را از اثر مكيدت و رجس « 3 » عقيدت آن كفّار فجّار پاك كردند :  فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ  . « 4 » مؤمنان سرفراز و بت‌پرستان پاىمال گشتند به فضل بارىتعالى :\r\n الحقّ ابلج و السّيوف عوار * فحذار من اسد العرين حذار « 5 » \r\n8 و بلابيتكچى از زمرهء امراى غايمش « 6 » بود . در وقت تفحّص كار آن جماعت و مجازات افتعال « 7 » هريك پيش از ظهور اين راز و مكر محبوس بود و از زندگى مأيوس . او را با قومى به صحرا برده بودند و برهنه كرده تا كار او به اتمام رسانند . « بيكى « 8 » » را سبب عارضه‌اى « 9 » كه زيادت قوّتى گرفته بود جماعتى را كه آن روز سياست مىرانده‌اند « 10 » صدقهء مزيد عمر او را ، جان ببخشيده‌اند . او از زير شمشير نجات يافته است « 11 » :\r\n الا ربّما ضاق الفضاء بأهله * و يمكن من بين الأسنّة مخرج « 12 » \r\nدرين حالت نيز سبب آنك عفو در مقدّمه فرمان شده بود خون او ناريخته بماند . امّا\r\n\r\n\r\n","description":"","footnote":"\r\n( 1 ) - انديشه عموم خلقان را : براى ترس و عبرت عموم مردم .\r\n( 2 ) - مالك رقاب : صاحب گردن‌ها ، مهتر افراد .\r\n( 3 ) - رجس : ناپاكى .\r\n( 4 ) - فقطع . . . پس ريشهء ستمكاران كنده شد . سپاس پروردگار جهانيان را . ( انعام 6 / 45 ) .\r\n( 5 ) - الحقّ . . . حق آشكار است و شمشيرها برهنه‌اند ، پس از شيران بيشه‌ها بترس و بر حذر باش ( مطلع قصيده‌اى از ابو تمّام در مدح معتصم عباسى در وصف سوزاندن افشين ) .\r\n( 6 ) - غايمش : مقصود اغول‌غايمش زوجه كيوك خان است .\r\n( 7 ) - افتعال : فريب ، دروغ‌پردازى .\r\n( 8 ) - بيكى : يعنى « سرقوتىبيكى » مادر منكو قاآن .\r\n( 9 ) - عارضه : بيمارى .\r\n( 10 ) - سياست راندن : مجازات كردن .\r\n( 11 ) - معنى جمله : به خاطر بيمارى بيكى كه مقدارى شديد شده بود جماعتى را كه آن روز مىخواستند مجازات كنند ، براى صدقهء طولانى شدن عمر بيكى بخشيدند . بلابيتكچى كه در ميان آن جماعت بود نجات پيدا كرد .\r\n( 12 ) - الا . . . هان ! چه بسا كه فضا براى مردم تنگ شده است و حال اينكه از ميان سر نيزه‌ها هم راه خروج هست .\r\n","page_name":" 147 ","page_number":149},
  {"content":"\r\n\r\nزنان و فرزندان و حواشى « 1 » و مواشى « 2 » و صامت « 3 » و ناطق « 4 » را تحصيص « 5 » كردند . و رسم ملوك مغول آنست كه گناهكارى كه مستحقّ كشتن است اگر به جان خلاص يابد او را به حرب مىفرستند و مىگويند اگر او كشتنى باشد در حرب خود كشته شود ؛ يا به نزديك ياغيان به رسالت مىفرستند كه اعتماد كلّى ندارند در بازگردانيدن آن جماعت رسول را ؛ و يا مواضع گرم كه هواى آن عفن « 6 » باشد . بلابيتكچى را نيز سبب حرارت هواى مصر و شام ، به رسالت آنجا فرستادند .\r\nو چون ساقون « 7 » درين تدابير و مشورت زيادت خوضى « 8 » نداشته است و تعلّق او به حضرت « باتو » بود « 9 » او نيز به صد و ده چوب استوار بر محلّ ازار خلاص يافت . و تكمش را كه بر افتعال « 10 » ايشان دلالت « 11 » كرده بود سيورغاميشى « 12 » و عاطفت فرمود و حقّ تعالى او را شرف اسلام روزى كرد . و بعد ما كه گرد فتنهء مخالفان نشسته شد ، او كنج برخاست و به حضرت رفت « 13 » . جاى برادرش به دو فرمود و ايدى قوت نام نهاد . و اين حالات در شهور سنهء خمسين و ستّمائة « 14 » واقع بود .\r\n\r\nذكر نسب ايدى قوت و بلاد ايغور بر موجب زعم ايشان\r\nچون احوال ايشان ثبت شد شمّه‌اى از آنچ در كتابهاى ايشان مسطورست از معتقد و مذهب ايشان - اعجاب را نه تصديق و اقرار را - نوشته شد « 15 » .\r\nدر زعم ايغور آنست كه ابتداء توالد و تناسب ايغور در كنار رودخانهء ارقون بودست كه منبع آن از كوهى است كه آن را قراقورم خوانند و شهرى كه درين عهد قاآن بنا فرمودست هم بدان كوه بازمىخوانند . و سى رودخانه آب از آن منصبّ « 16 » است . در هر رودخانه‌اى قومى ديگر بودند و در ارقون ايغور دو گروه بودند . چون گروه ايشان انبوه گشت به قرار اقوام ديگر از ميان خود اميرى نصب كردند و مطاوعت او نمودند و مدّت\r\n\r\n\r\n","description":"","footnote":"\r\n( 1 ) - حواشى : اطرافيان .\r\n( 2 ) - مواشى : چهارپايان ، جمع ماشيه .\r\n( 3 ) - صامت : زر و سيم و جامه و خانه و غيره .\r\n( 4 ) - ناطق : اموالى مانند كنيزكان ، غلامان و چهارپايان .\r\n( 5 ) - تحصيص : قسمت كردن .\r\n( 6 ) - عفن : بدبو .\r\n( 7 ) - ساقون : رجوع كنيد به صفحهء 144 .\r\n( 8 ) - خوض : [ تفكّر 
  ] عميق .\r\n( 9 ) - يعنى از وابستگان « باتو » بود .\r\n( 10 ) - افتعال : فريب ، دروغ‌پردازى .\r\n( 11 ) - دلالت : راهنمايى .\r\n( 12 ) - سيورغاميشى : پيشكش ، هديه .\r\n( 13 ) - يعنى به خدمت منكو قاآن در قراقورم .\r\n( 14 ) - سال 650 .\r\n( 15 ) - معنى جمله : گوشه‌اى از معتقدات و مذهب آن‌ها را مىنويسم ؛ البتّه به خاطر عجيب بودن آن‌ها نه تأييد آن معتقدات .\r\n( 16 ) - منصبّ : ريخته‌شده .\r\n","page_name":" 148 ","page_number":150},
  {"content":"\r\n\r\nپانصد سال بر آن جمله روزگار گذرانيدند تا در عهدى كه بوقو خان پديد آمد . و در افواه « 1 » چنانست كه بوقو خان افراسيابست . و رسم « 2 » چاهى است و سنگى بزرگ هم در كنار قراقورم در كوه ؛ مىگويند چاه بيژن بودست . و رسم شهرى است و بارگاهى بر لب اين رودخانه كه نام آن اردوباليغ است و اكنون ماووباليغ مىخوانند . بيرون رسم بارگاه ، در محاذات « 3 » در سنگهاى مسطور منقور « 4 » انداخته است كه آن را مشاهده كرديم . در عهد دولت قاآن زير سنگها بازگشادند ؛ چاهى يافتند و در چاه تخته سنگى بزرگ منقور . فرمان شد تا هركس به استخراج خطوط حاضر كردند « 5 » . هيچ‌كس آن را نتوانست خواند . از ختاى قومى كه ايشان را . . . « 6 » خوانند آوردند . خطّ آن جماعت بود بر آن منقور كه :\r\nدر آن عهد از جملهء رودخانه‌هاى قراقورم دو رودخانه يكى را توغلا گويند و ديگرى را سلنكا در موضعى كه آن را قملانجو گويند به يكديگر متّصل مىگردد . در ميان آن ، دو درخت متقارب بودست يكى را درخت قسوق گويند ؛ درختى است به شكل ناژ « 7 » در زمستان برگهاى آن چون برگ سرو و بار آن شكل و طعم جلغوزه « 8 » دارد . و ديگرى را درخت تور . در ميان هر دو كوهى بزرگ بلند پديد آمد و از آسمان روشنائى به ميان آن كوه هابط « 9 » گشت و روز به روز كوه بزرگ‌تر مىشد . آن حالت عجيب را چون مشاهده كردند اقوام ايغور تعجّب مىنمودند و از راه ادب و تواضع بدان تقرّب مىكردند . و آوازهاى خوش مفرّح مثل غنا « 10 » از آن استماع مىكردند . و هر شب مقدار سى گام گرد بر گرد آن روشنائى مىتافت تا چنانك حاملات « 11 » را وقت وضع حمل جنين باشد درى گشاده شد ؛ اندرون آن پنج خانه « 12 » بود مانند خرگاه جدا جدا . در هريك پسرى نشسته و در مقابل دهان هريك نايژه‌اى « 13 » آويخته كه به قدر حاجت شير مىدادى . و بر زبر خرگاهها دامى از نقره كشيده . امراى قبايل به نظّارهء عجيب مىآمدند و از راه اكرام زانوى خدمت مىزدند . چون باد بريشان جست « 14 » قوّتى يافتند و حركتى در كودكان پديد آمد . از آنجا بيرون آمدند . ايشان را به راضعات « 15 » تسليم كردند و مراسم خدمت و اعزاز تقديم\r\n\r\n\r\n","description":"","footnote":"\r\n( 1 ) - افواه : دهان‌ها ، جمع فم .\r\n( 2 ) - رسم : آثار باقىمانده از بناها ، آثار باستانى .\r\n( 3 ) - محاذات : روبه‌رو .\r\n( 4 ) - منقور : كنده‌كارىشده .\r\n( 5 ) - معنى جمله : دستور داد كه هركس مىتواند بيايد و خطها را بخواند .\r\n( 6 ) - تصحيح اين كلمه براى مرحوم قزوينى ممكن نشده است .\r\n( 7 ) - ناژ : درخت كاج .\r\n( 8 ) - جلغوزه : چيزى شبيه پسته و باريك‌تر از آن و درخت آن را سوسن مىگويند ( برهان ) .\r\n( 9 ) - هابط : فرودآينده .\r\n( 10 ) - غناء : سرود ، آهنگ .\r\n( 11 ) - حاملات : زنان حامله .\r\n( 12 ) - خانه : اتاق .\r\n( 13 ) - نايژه : نى كوچك . ( در اصل ناى + چه بوده است )\r\n( 14 ) - يعنى وقتى هواى تازه به آن‌ها رسيد .\r\n( 15 ) - راضعات : دايگان .\r\n","page_name":" 149 ","page_number":151},
  {"content":"\r\n\r\nنمودند . چندانك از حدّ رضاع « 1 » ترقّى كردند و در سخن آمدند از پدر و مادر پرسيدند .\r\nايشان را بدان درختها نشان دادند . آنجا رفتند و خدمتى كه اولاد خلف والدين را كنند التزام نمودند و منبت اشجار را اعزاز و اكرام واجب داشتند . درختها در سخن آمدند كه فرزندان شايسته كه به مكارم خصال آراسته باشند زين شيوه سپرده‌اند و حقّ ابوين رعايت كرده ؛ عمر شما دراز باد و نام پاينده . تمامت آن اقوام كه در آن حدود بودند نظّاره‌كنان كنان خدمت بر موافقت پسران ملوك مىداشتند تا به وقت بازگشت هر پسرى را نامى نهادند : پسر بزرگتر را سنقر تكين دوّم را قوترتكين سوّم را توكاك تكين چهارم را اورتكين پنجم را بوقو تكين . بعد از مشاهدهء اين حالات شگفت اتّفاق كردند بر آن جملت كه ازيشان يكى را امير و شاه مىبايد ساخت كه ايشان فرستادهء بارى عزّ شأنه‌اند .\r\nبوقو خان را از پسران ديگر به حسن مشاهدهء صورت و متانت رأى و رويّت « 2 » زيادت يافتند و تمامت زفانها و خطّهاى طوايف مىدانست ، تمامت بر خانيّت او متّفق اللفظ و الكلمه شدند و مجتمع گشتند و جشن ساختند و او را بر تخت خانى نشاندند . او بساط داد گسترد و صحايف ظلم طىّ كرد « 3 » و حشم و خدم و خيل و خول « 4 » او بسيار شدند . حقّ تعالى او « 5 » را سه زاغ فرستاد كه همهء زفانها دانستندى كه به هركجا مصلحتى داشتى زاغان به تجسّس آن رفتندى و از احوال اعلام كردندى . تا بعد از يك‌چندى شبى در خانه خوفته بود . از روزن شكل دخترى نزول كرد و او را بيدار كرد . او از ترس خود را در خواب ساخت و شب دوّم هم برين جمله . تا شب سيّم بعد ما كه « 6 » وزير او را دلالت « 7 » كرده بود با آن دختر برفت تا به كوهى كه آن را آقتاغ مىگويند . و تا به وقت تباشير « 8 » صبح ميان ايشان مكالمت بود . و تا مدّت هفت سال و شش ماه و بيست و دو روز هر شب بازآمدى و سخن مىگفتندى در آن موضع . تا شب آخر كه او را وداع مىكرد او را گفت : « از شرق تا غرب زير فرمان تو خواهد بود ؛ كار را مجدّ و مجتهد باش و پاس مردم دار . » لشكرها را جمع كرد و سيصد هزار مرد گزين از آن [ و 
  ] سنقور تكين را به جانب مغولان و قرقيز فرستاد و صدهزار مرد و با مثل آن آلت « 9 » ؛ و قوترتكين را به حدّ تنكوت ؛ و با\r\n\r\n\r\n","description":"","footnote":"\r\n( 1 ) - رضاع : شير خوردن .\r\n( 2 ) - رويّت : تفكّر .\r\n( 3 ) - يعنى دفترهاى ظلم را پيچيد .\r\n( 4 ) - خيل و خول : خيل به معنى سپاه و خول به معنى خدم و حشم است ( دهخدا ) .\r\n( 5 ) - او : يعنى بوقو خان .\r\n( 6 ) - بعد ما كه : بعد از آنكه .\r\n( 7 ) - دلالت : راهنمايى .\r\n( 8 ) - تباشير : روشنى اوّل صبح ، مژده .\r\n( 9 ) - معنى جمله : سنقورتكين را به همراه صدهزار نفر با وسايل و تجهيزات در خور آن به جانب مغولان و قرقيز فرستاد .\r\n","page_name":" 150 ","page_number":152},
  {"content":"\r\n\r\nهمچندان « 1 » توكاك تكين را به طرف تبّت ؛ و به نفس خود « 2 » با سيصد هزار مرد قاصد بلاد ختاى گشت ؛ و برادر ديگر را بر جايگاه خود بگذاشت . هركس به جائى كه رفته بودند كامياب بازرسيدند با چندان نعمتها كه آن را حساب و شمار نبود . و از هر جانبى مردم بسيار به موضع ارقون آوردند و شهر اردوباليغ بنا نهادند و طرف مشرق تمامت در حكم ايشان آمد . بعد از آن بوقو خان شخصى پير را با جامه‌ها و عصاى سپيد به خواب ديد كه سنگ يشمى صنوبرى شكل به دو داد و گفت : « اگر اين سنگ را محافظت توانى كرد چهار حدّ عالم در ظلّ علم امر تو شود . » وزير نيز موافق آن خوابى ديد . بامداد باز استعداد « 3 » لشكر آغاز نهادند و متوجّه اقاليم غربى گشت . و چون به حدّ تركستان رسيد صحرائى متنزّه ديد علف و آب بسيار . به نفس خود آنجا مقام كرد و شهر بلاساقون كه اكنون قرباليغ مىگويند بنا نهاد . و لشكرها را به جوانب فرستاد . و در مدّت دوازده سال تمامت اقاليم را بگشادند و هيچ جايگاه عاصيى و سركشى نگذاشتند . و تا موضعى كه آنجا آدميان حيوان اعضا ديده‌اند و دانسته‌اند كه ماوراى آن عمارت نمانده است بازگشتند . و ملوك اطراف را با خود آوردند و در آن مقام پيشكش كردند « 4 » . بوقو خان هريك را فراخور احوال اعزاز و اكرام كرد مگر ملك هند را كه سبب سماجت « 5 » و زشتى منظر راه نداد . و هر يكى را با سر مملكت خود فرستاد و مال مقرّر كرد . از آنجا چون هيچ خرسنگ « 6 » ديگر بر راه نماند عزيمت مراجعت تصميم فرمود و با مقامگاه « 7 » قديم آمد .\r\nو سبب بت‌پرستى ايغوران آن بودست كه در آن وقت ايشان علم سحر مىدانستند كه دانندگان آن حرفت را « قامان » مىگفته‌اند . و درين عهد در ميان مغولان قومى [ هستند 
  ] كه ابنه « 8 » برايشان غالب مىشود و اباطيل مىگويند و دعوى مىكنند كه شياطين مسخّر ماست و از احوال اعلام مىدهند . و از چند كس تفحّص رفته است مىگويند كه ما شنيده‌ايم كه ايشان را شياطين به روزن خرگاه مىآيند و با ايشان سخن مىگويند . و يمكن كه ارواح شريره را با بعضى ازيشان الفتى باشد و اختلافى « 9 » كند . و قوّت عمل آن جماعت وقتى است كه در آن ساعت اطفاى شهوت « 10 » طبيعى كرده باشند از منفذ براز « 11 » . فىالجمله\r\n\r\n\r\n","description":"","footnote":"\r\n( 1 ) - همچندان : همان اندازه .\r\n( 2 ) - به نفس خود : شخصا .\r\n( 3 ) - استعداد : آماده كردن .\r\n( 4 ) - يعنى شاهان به بوقو خان پيشكش دادند .\r\n( 5 ) - سماجت : زشتى و آلودگى .\r\n( 6 ) - خرسنگ : سنگ بزرگ ، كنايه از موانع بزرگ .\r\n( 7 ) - مقامگاه : محل اقامت .\r\n( 8 ) - ابنه : عيب و خارشى كه در مقعد شخص اهل لواط پديد مىآيد .\r\n( 9 ) - اختلاف : رفت و آمد .\r\n( 10 ) - اطفاى شهوت : خاموش كردن شهوت ، دفع شهوت .\r\n( 11 ) - منفذ براز : منفذ به معنى مخرج و براز به معنى مدفوع است .\r\n","page_name":" 151 ","page_number":153},
  {"content":"\r\n\r\nاين جماعت را كه ذكر رفت قام مىخوانند و چون مغولان را علمى و معرفتى نبوده است از قديم باز « 1 » تتّبع سخن قامان مىكرده‌اند و اكنون پادشاه‌زادگان را بر كلام و دعاوى ايشان اعتمادست و در وقت ابتداى كارى و مصلحتى تا با منجّمان موافقت ايشان نيفتد امضاى هيچ كار نكنند . و بيماران را هم برين صفت معالجت نمايند .\r\nو در « ختاى » بت‌پرستى بوده است « 2 » . رسولى به نزديك خان « 3 » فرستاده است و توينان « 4 » را خواسته . چون آمده‌اند هر دو قوم را در موازات يكديگر بداشته‌اند « 5 » تا هركس كه غالب شود مذهب او اختيار كنند . توينان قرائت كتاب خود را نوم گويند و نوم معقولات كلام ايشان است مشتمل بر اباطيل حكايات و روايات ؛ و مواعظ نيك كه موافق شرايع و اديان هر انبياست در ضمن آن موجودست از : احتراز از ايذا « 6 » و ظلم و امثال اين و مجازات سيئات به احسان « 7 » و اجتناب از ايذاى حيوانات و غير آن . و عقايد و مذاهب ايشان مختلف است امّا غالب بريشان مذهب حلولى « 8 » مشابهت دارد ؛ مىگويند اين خلق پيشتر ازين به چندين هزار سال بوده‌اند ؛ هركس كه امور خير كرد و به عبادت مشغول بود ارواح ايشان به نسبت افعال ايشان درجه يافته است از درجهء پادشاهى يا اميرى يا رعيّتى يا درويشى و آن جماعت كه فسق و فجور و قتل و تهمت و ايذاى خلق كرده‌اند ارواح ايشان به حشرات و سباع « 9 » و بهايم حلول كردست و بدان سبب معذّب‌اند . ليكن غلبه جهل راست « 10 » يقولون ما لا يفعلون « 11 » .\r\nچون نوم بعضى خوانده‌اند قامان بر جاى خشك گشتند و بدين سبب مذهب بت‌پرستى گرفتند و اكثر اقوام تتّبع نمودند . و آن بت‌پرستان كه در طرف مشرق‌اند هيچ قوم ازيشان متعصّب‌تر نيست و مبغض‌تر اسلام را . و بوقو خان در كامرانى روزگار مىگذاشت تا به وقت آنك درگذشت .\r\n\r\n\r\n","description":"","footnote":"\r\n( 1 ) - از قديم باز : از قديم تا حالا ، تعبيرى شبيه « از ديرباز » .\r\n( 2 ) - يعنى در ختاى دين مردم بت‌پرستى بوده است . ( « ى » نشانهء نكره نيست )\r\n( 3 ) - خان : يعنى پادشاه ختاى .\r\n( 4 ) - توين : كاهن كيش بت‌پرستى .\r\n( 5 ) - معنى جمله : بوقو خان رسولى به نزد پادشاه ختاى فرستاد و كاهنان كيش بت‌پرستى را خواسته و ايشان را با قامان ( ساحران ) به مناظره انداخت . ( مص )\r\n( 6 ) - ايذاء : اذيّت كردن .\r\n( 7 ) - مجازات سيئات به احسان : پاسخ بدىها را با خوبى دادن .\r\n( 8 ) - حلولى : عقيده‌اى كه بر مبناى آن خدا در تمام اشياء حلول كرده و امتزاج دارد ( ر . ك : فرهنگ علوم عقلى ، ذيل ماده حلوليه ) حلول ارواح مردگان به اجساد اخلاف نيز از شعبات اين عقيده است .\r\n( 9 ) - سباع : درندگان .\r\n( 10 ) - يعنى بيشتر افعال و عقايدشان از روى جهل است .\r\n( 11 ) - يقولون . . . مىگويند آنچه را عمل نمىكنند ( شعرا 26 / 226 ) .\r\n","page_name":" 152 ","page_number":154},
  {"content":"\r\n\r\nو اين اكاذيب از مطوّل اندكى و از صد يكى است كه ثبت افتاد . غرض تقرير جهل و حماقت آن طايفه است . دوستى حكايت كرد كه او در كتابى مطالعه كرد كه شخصى بود در آن موضع مذكور . ميان دو درخت تهى كرد و بچگان خود را در آن ميان نشاند و چراغها در ميان آن برافروخت و كسان را به نظّارهء عجيب آن مىبرد و خود خدمت مىكرد و ديگران را بدان مىفرمود تا آن قوم بدان فريفته شدند ؛ تا به وقتى كه آن را بشكافت و بچگان را بيرون آورد . و بعد ازو يك پسر او قائم‌مقام خان شد . اقوام و مردمان كه در عداد ايغوران بودند از صهيل « 1 » خيول « 2 » و رغاء « 3 » جمال « 4 » و شهيق « 5 » و زئير « 6 » سباع « 7 » و كلاب « 8 » و خوار « 9 » بقور و ثغاء « 10 » اغنام « 11 » و صفير طيور و بكاء « 12 » بچگان آواز كوچ كوچ مىشنيده‌اند . از آن منازل در حركت مىآمده‌اند و به هر منزل كه نزول مىكرده‌اند همان آواز كوچ كوچ به سمع ايشان مىرسيده تا به صحرائى كه بيش‌باليغ بنا نهاده‌اند آن آواز آنجا خافت « 13 » شده است . در آن مقام ثابت گشته‌اند و پنج محلّه ساخته و بيش‌باليغ نام نهاده تا به تدريج عرصه عريض و طويل گشت . و از آن وقت باز اولاد ايشان امير بوده‌اند و امير خود را ايدى قوت گويند و آن شجره كه شجرهء ملعونه است در خانه‌هاى ايشان بر ديوار مثبت است « 14 » .\r\n\r\nذكر احوال كوچلك و توق تغان\r\nچنگز خان چون اونك خان را بشكست ، پسر او « 15 » با جماعتى كه زيادت قومى داشتند بگريخت و بر راه بيش‌باليغ زد . و از آنجا به حدّ ولايت كوجا درآمد و در كوهها بىبرگ و\r\n\r\n\r\n","description":"","footnote":"\r\n( 1 ) - صهيل : شيههء اسب .\r\n( 2 ) - خيول : اسبان . اين كلمه به معنى « سواران » نيز فراوان آمده .\r\n( 3 ) - رغاء : بانگ شتر .\r\n( 4 ) - جمال : شتران .\r\n( 5 ) - شهيق : فرياد ( در اصل به انتهاى آواز خر گفته مىشود ) .\r\n( 6 ) - زئير : فرياد ، غرّش ( در اصل به بانگ شير در سينه گفته مىشود ) .\r\n( 7 ) - سباع : درندگان ، جمع سبع .\r\n( 8 ) - كلاب : سگ‌ها .\r\n( 9 ) - خوار : بانگ گاو .\r\n( 10 ) - ثغاء : بانگ گوسفند و گاو و بز و مانند آن هنگام آبستنى ، بع‌بع كردن .\r\n( 11 ) - اغنام : گوسفندان ، جمع غنم .\r\n( 12 ) - بكاء : گريه كردن .\r\n( 13 ) - خافت : ضعيف آواز .\r\n( 14 ) - يعنى بر ديوار خانه‌هايشان آن درخت ملعون حكّ شده است .\r\n( 15 ) - او : يعنى كوچلك خان . چنان كه از جامع التّواريخ در مواضع عديده صريحا معلوم مىشود ، كوچلك خان پسر تايانگ خان پادشاه قوم نايمان است و هيچ ربطى به اونك خان پادشاه قوم كرايت ندارد هر چند كه چنگيز خان با هردو جنگ كرده و هر دو را بكشت . عطا ملك در اين مورد دچار سهو واضحى شده است . ( مص )\r\n","page_name":" 153 ","page_number":155},
  {"content":"\r\n\r\nبىنوا مىگشت و اقوام او كه در مصاحبت او آمده بوده‌اند پراكنده گشتند . و بعضى مىگويند جمعى از لشكر كورخان او را بگرفتند و به نزديك كورخان بردند و به يك روايت آنست كه او خود برفت . در جمله مدّتى در خدمت كورخان موقوف « 1 » بود .\r\nچون سلطان « 2 » با كورخان عصيان آغاز نهاد و امراى ديگر كه در طرف شرقى بودند سركشى مىكردند و به حمايت چنگز خان توسّل مىجستند و از شرّ او به عنايت او امان مىيافتند « 3 » ، كوچلك كورخان را گفت كه : « اقوام من بسيارست و در حدّ ايميل و قياليغ و بيش‌باليغ پريشان‌اند و هركس ايشان را تعرّض مىرسانند . اگر اجازت يابم ايشان را جمع كنم و به مدد آن قوم معاونت و مظاهرت كورخان نمايم و سر از خطّ او « 4 » نپيچم و تا ممكن باشد از اشارت او بدانچ فرمايد گردن نتابم . » بدين عشوه « 5 » و خديعت كورخان را در چاه غرور افكند و بعد ما كه « 6 » او را تحف بسيار با لقب كوچلك خانى « 7 » هديّه داد مانند تير از كمان سخت بجست و چون آوازهء خروج كوچلك فايض شد « 8 » در ميان لشكر « قراختاى » هركس كه به دو تعلّقى داشت « 9 » به نزديك او « 10 » روان شد و او « 11 » تا به حدود ايميل و قياليغ رسيد . « توق تغان » كه او نيز امير مكريت بود و بيشتر از آوازهء صولت چنگز خان گريخته بودند به دو پيوسته شده و خيلان « 12 » او در هركجا كه بودند برو گرد آمدند . و او « 13 » به مواضع تاختن مىآورد و غارت مىكرد و ازين بر آن مىزد تا گروه او انبوه شدند و حشم و لشكر او بسيار و مستظهر گشتند و روى به كورخان نهاد و بر بلاد و نواحى او مىزد و مىگرفت و مىآمد و مىرفت و چون استيلاى سلطان « 14 » بشنيد ايلچيان به نزديك سلطان متواتر كرد تا او از طرف غربى متوجّه كورخان شود و كوچلك از طرف شرقى و كورخان را در ميانه از ميانه بيرون كنند « 15 » . اگر سلطان به قهر و دفع سبقت يابد از\r\n\r\n\r\n","description":"","footnote":"\r\n( 1 ) - موقوف بود : بازداشت بود .\r\n( 2 ) - سلطان : يعنى سلطان محمّد خوارزمشاه .\r\n( 3 ) - معنى جمله : از شرّ سلطان محمّد به عنايت چنگيز خان پناه مىبردند . ( استبعادى ندارد كه « شرّ او » را شرّ خود چنگيز خان فرض بگيريم ) .\r\n( 4 ) - او : يعنى كورخان .\r\n( 5 ) - عشوه : فريب .\r\n( 6 ) - بعد ما كه : بعد از آنكه .\r\n( 7 ) - كوچلك خانى : « و پادشاهان ايشان را ( يعنى اقوام نايمان را ) در قديم الزّمان نام كوشلوك خان بودى و معنى كوشلوك پادشاه عظيم و قوىّ باشد . » ( جامع التواريخ ، طبع برزين ج 1 ص 137 ) .\r\n( 8 ) - فايض شد : آشكار شد .\r\n( 9 ) - به دو تعلّقى داشت : به كوچلك خان تعلّق خاطرى داشت .\r\n( 10 ) - او : يعنى كوچلك خان .\r\n( 11 ) - او : يعنى كوچلك خان .\r\n( 12 ) - خيلان : افراد .\r\n( 13 ) - او : يعنى كوچلك خان .\r\n( 14 ) - سلطان : يعنى سلطان محمّد خوارزمشاه .\r\n( 15 ) - معنى جمله : ظاهرا يعنى كورخان را در ميان دو لشكر گير بيندازند و از ميان بردارند .\r\n","page_name":" 154 ","page_number":156},
  {"content":"\r\n\r\nمملكت او « 1 » تا الماليغ و كاشغر سلطان را مسلّم باشد و اگر كوچلك پيشتر دست برد « 2 » و قراختاى از دست بردارد « 3 » تا آب فناكت كوچلك را باشد . و برين جمله مقرّر كردند و ميان ايشان مصالحت رفت برين قرار .\r\nو از جانبين لشكر به قراختاى روان كردند . كوچلك سبقت يافت . لشكرهاى كورخان دور تر بودند ؛ منهزم « 4 » شدند . و خزانه‌هاى او كه در اوزكند بود غارت كرد و از آنجا به بلاساقون آمد و كورخان آنجا بود . در كنار حسنوح « 5 » مصاف دادند . كوچلك شكسته شد و اكثر لشكر او اسير گرفته . و كوچلك بازگشت و به ترتيب لشكر و حشم مشغول شد .\r\nچون بشنيد كه كورخان از جنگ سلطان بازرسيده است و با رعيّت و ولايت بىرسمىها « 6 » كرده و لشكر نيز با مقامگاه‌ها شده ، مانند برق از ميغ قاصد « 7 » او شد و مغافصة « 8 » او را فروگرفت « 9 » و در ضبط آورد و لشكر و ملك او را مسلّم كرد « 10 » و دخترى ازيشان بخواست . و قبيلهء نايمان « 11 » بيشتر ترسا « 12 » باشند . او را دختر الزام كرد تا او نيز بت‌پرست شد و از ترسائى انتقال كرد « 13 » :\r\n بصورة الوثن استعبدتنى و بها * فتنتنى و قديما هجت لى فتنا\r\nلا غرو ان احرقت نار الهوى كبدى * فالنّار حقّ على من يعبد الوثنا « 14 » \r\nو چون پاى در ممالك قراختاى محكم كرد چند بار به محاربهء « اوزار خان الماليغ « 15 » » رفت و عاقبت او را ناگاه در شكارگاه بگرفت و هلاك كرد .\r\nو ارباب كاشغر و ختن نيز ياغى گشته بودند . پسر خان كاشغر را كورخان محبوس داشت . او را از وثاق « 16 » و بند بيرون آورد و باز با كاشغر فرستاد . امراى آن حيلتى ساختند و او را پيش از آنك پاى در شهر نهد در ميان دروازه‌ها هلاك كردند .\r\n\r\n\r\n","description":"","footnote":"\r\n( 1 ) - او : يعنى سلطان محمّد .\r\n( 2 ) - يعنى پيروز شود .\r\n( 3 ) - از دست برداشتن : كشتن ، شبيه تعبير « از پيش پاى برداشتن » .\r\n( 4 ) - منهزم : فرارى ، شكست خورده .\r\n( 5 ) - ضبط اين كلمه در متن مرحوم قزوينى به همين صورت است و تصحيح آن براى ايشان ممكن نشده است .\r\n( 6 ) - بىرسمى : ظلم .\r\n( 7 ) - قاصد : قصدكننده .\r\n( 8 ) - مغافصة : به طور ناگهانى .\r\n( 9 ) - فروگرفت : محاصره كرد .\r\n( 10 ) - مسلّم كرد : تصرّف كرد .\r\n( 11 ) - قبيلهء نايمان : قبيلهء كوچلك خان .\r\n( 12 ) - ترسا : مسيحى .\r\n( 13 ) - معنى جمله : دختر ، كوچلك خان را مجبور كرد تا بت‌پرست شود و از كيش مسيحيت بدر آيد .\r\n( 14 ) - بصورة . . . تو مرا به مانند بتى بنده خود ساختى و فريفتى ، درحالىكه از قديم برايم فتنه‌ها بپاداشتى .\r\n/ جاى شگفتى نيست كه آتش عشق جگر مرا بسوزاند . آتش براى كسى كه بت مىپرستد شايسته است .\r\n( 15 ) - اوزار خان الماليغ : اضافه نام حاكم به محلّ حكومت . اين تركيب در كتب پارسى قديم بسيار متداول است مانند : ملكشاه وخش .\r\n( 16 ) - وثاق : زندان ، اتاق .\r\n","page_name":" 155 ","page_number":157},
  {"content":"\r\n\r\nو او وقت ادراك ارتفاعات و حبوبات « 1 » ، لشكر مىفرستاد تا مىخوردند و مىسوخت .\r\nچون سه چهار سال رفع « 2 » و دخل غلّات ازيشان منقطع شد و غلائى « 3 » تمام پديد آمد و از قحط اهالى درمانده شدند ، حكم او را منقاد گشتند . با لشكر آنجا رفت و در هر خانه كه كدخدائى بود از لشكر او كسى در آنجا نزول كرد چنانك تمامت به يك جاى و به يك خانه جمع شدند « 4 » . و جور و ظلم و عدوى « 5 » و فساد آشكارا شد و هرچ بت‌پرستان مشرك مىخواستند و مىتوانستند به تقديم مىرسانيدند « 6 » و هيچ‌كس را مجال آن نه كه منعى كند .\r\nو از آنجا به ختن رفت و ختن را بگرفت و بعد از آن اهالى اين نواحى را انتقال از دين محمّدى الزام كرد « 7 » و ميان دو كار مخيّر : يا تقلّد مذهب نصارى و بت‌پرستى يا تلبّس « 8 » به لباس ختائيان . چون تحويل به مذهب ديگر ممكن نبود از غايت اضطرار به كسوت ختائيان مكتسى « 9 » گشتند ؛ قال اللّه تعالى  فَمَنِ اضْطُرَّ غَيْرَ باغٍ وَ لا عادٍ فَإِنَّ رَبَّكَ غَفُورٌ رَحِيمٌ  « 10 » و اذان مؤذّن و توحيد موحّد و مؤمن منقطع شد و مدارس در بسته و مندرس گشت . و روزى در ختن ائمّهء كبار را به صحرا راند و با ايشان در مذاهب بحث آغاز نهاد .\r\nازيشان امام علاء الدّين محمّد الختنى با او سؤال و جوابى نمود . بعد از تقديم تكاليف « 11 » بر در مدرسه او را بر آويختند چنانك ذكر او در عقب اين مثبت مىشود . و به كلّى كار مسلمانى بىرونق ؛ چه بىرونق ؟ كه يك‌بارگى محو شد . و ظلم و فساد نامتناهى بر كافّهء « 12 » بندگان الهى مبسوط شد « 13 » . دعوات نافذات « 14 » برداشتند كه :\r\n ايا ربّ فرعون لمّا طغا * و تاه و ابطره ما ملك\r\nلطفت و انت اللّطيف الخبير * و اقحمته اليمّ حتّى هلك\r\nفما بال هذا الّذى لا ارا * ه يسلك الّا الّذى قد سلك \r\n\r\n\r\n","description":"","footnote":"\r\n( 1 ) - يعنى موقع برداشت محصولات و حبوبات .\r\n( 2 ) - رفع : برداشت غلّه ( ناظم الاطباء ) .\r\n( 3 ) - غلاء : گرانى .\r\n( 4 ) - منظور از اين عبارت چيست ؟ ( مص )\r\n( 5 ) - عدوى : تباهى ، ستم .\r\n( 6 ) - به تقديم رساندن : انجام دادن .\r\n( 7 ) - يعنى مجبور به ترك دين اسلام كرد .\r\n( 8 ) - تلبّس : لباس پوشيدن .\r\n( 9 ) - مكتسى : لباس‌پوشنده .\r\n( 10 ) - فمن . . . [ از اين حرام‌ها 
  ] اگر كسى ناچار شود بىآنكه تجاوز و سرپيچى از حكم خدا كند ، بخورد ؛ البتّه خداى تو بخشنده و مهربان است . ( انعام 6 / 145 )\r\n( 11 ) - تقديم تكاليف : به انجام رساندن شكنجه و سختى . نبايد « تكاليف » را در اينجا وظايف دينى تعبير كرد ؛ زيرا اجازهء انجام وظايف دينى توسط كسى كه در مناظرهء دينى شكست خورده و شديدا كينه دين را به دل دارد مستبعد مىنمايد .\r\n( 12 ) - كافّه : همگى .\r\n( 13 ) - مبسوط شد : گسترده شد .\r\n( 14 ) - دعوات نافذات : دعاهاى گيرا .\r\n","page_name":" 156 ","page_number":158},
  {"content":"\r\n\r\n مصونا على دائرات الدهور * يدور بما يشتهيه الفلك\r\nالست على اخذه قادرا * فخذه و قد خلص الملك لك « 1 » \r\n9 گوئى تير دعا به هدف اجابت و قبول رسيد و چون بر عزيمت و قصد ممالك سلطان ، چنگز خان حركت نمود دفع فساد كوچلك و حسم « 2 » مادّهء فتنهء او را ، جمعى نوينان « 3 » را بفرستاد . و در آن وقت او به كاشغر بود . ارباب كاشغر حكايت گفتند كه : « چون ايشان رسيدند هنوز مصاف برنكشيده بودند « 4 » كه او بگريخت و روى به هزيمت « 5 » نهاد و پشت برتافت « 6 » . و هر فوج كه بر عقب يكديگر از مغولان مىرسيدند جز او را از ما چيزى ديگر طلب نمىكردند . و اجازت تكبير و اذان و اداء صلوات كردند و منادى در شهر دادند كه هركس قاعدهء خود ممهّد دارد و بر كيش خود رود « 7 » . وجود آن جماعت را رحمتى از رحمات ربّانى و فيضى از فيضان سجال يزدانى دانستيم . »\r\nو چون كوچلك منهزم شد هركس كه در آن شهر در خانه‌هاى مسلمانان مقام داشتند در يك لحظه چون سيماب « 8 » در خاك ناچيز « 9 » گشتند .\r\nو لشكر مغول بر عقب او روان شدند . به هركجا كه نزول مىكرد ايشان به دو مىرسيدند و او را چون سگ ديوانه مىدوانيد تا به حدود بدخشان افتاد و به درّه‌اى كه آن را درّهء « ورارنى » خوانند درآمد . چون به كنار سرخ‌جويان رسيد راه غلط كرد و صواب آن بود « 10 » . و به درّه‌اى كه مخرجى نداشت در رفت . صيّادان از اهالى بدخشان در حوالى آن كوهها شكار مىكردند . ايشان را ديدند . روى بديشان نهادند . از جانب ديگر لشكر مغول در رسيد و چون درّه درشت بود از مسلك « 11 » آن رنج حاصل مىآمدست . با شكاركنان قرار داده‌اند كه : « آن جماعت كوچلك و اشياع اواند كه از ما جسته‌اند ؛ چون\r\n\r\n\r\n","description":"","footnote":"\r\n( 1 ) - ايا . . . اى خداى من ! فرعون هنگامى كه سركشى نمود و گمراه شد و ثروتش او را سرمست ساخت ، / لطف كردى و او را ناگاه به دريا انداختى تا بمرد . تو لطف‌كننده و آگاهى . / پس چه مىشود كيفر بگيرى از كسى كه ، نمىبينم جز آن راهى را كه پيموده است بپيمايد . / امّا از بلايا و حوادث ايام در امان است و روزگار به كام او مىچرخد . / آيا تو برگرفتن [ كيفر 
  ] آن توانا نيستى ؟ پس او را بگير ، به تحقيق فرمانروايى از آن توست . ( اين ابيات از احمد بن ابى بكر كاتب است در هجو ابو عبد اللّه الجيهانى وزير نصر بن احمد از ملوك سامانيه ) .\r\n( 2 ) - حسم : بريدن . حسام به معنى شمشير از همين مادّه است .\r\n( 3 ) - نوين : شاهزاده ، امير .\r\n( 4 ) - يعنى هنوز جنگ را شروع نكرده بودند .\r\n( 5 ) - هزيمت : فرار كردن ، شكست خوردن .\r\n( 6 ) - پشت برتافت : پشت كرد .\r\n( 7 ) - يعنى هركس به رسم و آئين خود ادامه دهد .\r\n( 8 ) - سيماب : جيوه .\r\n( 9 ) - ناچيز : نابود .\r\n( 10 ) - صواب آن بود : ظاهرا جمله‌اى است معترضه به معنى امروزهء « حقّش بود » يا « بهتر همان بود كه اشتباه كرد » .\r\n( 11 ) - مسلك : راه ، مجازا رفتن .\r\n","page_name":" 157 ","page_number":159},
  {"content":"\r\n\r\nكوچلك را بگيرند و به دست ما دهند ديگر ما را با ايشان كارى نيست » . آن جماعت نيز گرد او و خيلان او درآمده‌اند و او را دستگير كرده و به مغولان داده تا سر او جدا كردند و با خود ببردند . و مردمان بدخشان غنايم بىاندازه از جواهر و نقود يافته‌اند و بازگشته .\r\nو پوشيده نماندست كه هركس دين احمدى و شرع محمّدى را تعرّض رسانيد هرگز فيروز نگشت . و آن‌كس كه تربيت او كرد و اگرچه متقلّد آن نيست هر روز كار او در مزيد رفعت است و نموّ مرتبت « 1 » :\r\n چراغى را كه ايزد بر فروزد * هر آن‌كس پف كند سبلت بسوزد \r\nقال اللّه تعالى  كَمْ أَهْلَكْنا مِنْ قَبْلِهِمْ مِنْ قَرْنٍ مَكَّنَّاهُمْ فِي الْأَرْضِ ما لَمْ نُمَكِّنْ لَكُمْ وَ أَرْسَلْنَا السَّماءَ عَلَيْهِمْ مِدْراراً وَ جَعَلْنَا الْأَنْهارَ تَجْرِي مِنْ تَحْتِهِمْ فَأَهْلَكْناهُمْ بِذُنُوبِهِمْ وَ أَنْشَأْنا مِنْ بَعْدِهِمْ قَرْناً آخَرِينَ  « 2 » .\r\nو بدين سبب نواحى كاشغر و ختن تا موضعى كه در تحت فرمان سلطان بود پادشاه جهانگشاى چنگز خان را مسلّم شد .\r\nو چون توق توغان در اثناى استيلاء كوچلك ازو به يكسو زده بود « 3 » و به حدّ « قم كبچك » رفته بر عقب انهزام « 4 » او پسر بزرگتر « توشى » را با لشكر بزرگ به دفع او « 5 » فرستاد تا شرّ او پاك كرد و ازو آثار نگذاشت . وقت مراجعت سلطان بر عقب ايشان بيامد « 6 » و هرچند پاى از جنگ كشيده مىكردند سلطان دست بازنمىداشت . و روى بر بيابان تعسّف « 7 » و غوايت « 8 » نهاده بود . چون به نصايح منزجر « 9 » نگشت سينه فرا كار نهادند « 10 » هر دو جانب حمله‌ها كردند . و دست راست هر قومى مقابل خود را برداشت « 11 » . و لشكر زيادت چيره شد و بر قلب كه سلطان بود حمله كردند . نزديك بود كه سلطان « 12 » دستگير\r\n\r\n\r\n","description":"","footnote":"\r\n( 1 ) - معنى جمله : هركسى كه در گسترش دين اسلام كوشيد - هرچند معتقد هم به آن نباشد - هر روز اوضاع و احوالش رو به رشد و رفعت خواهد بود .\r\n( 2 ) - كم . . . پيش از آنان چه بسيار گروهى را هلاك ساختيم و حال آنكه در زمين به آنها قدرت و تمكين داده بوديم كه شما را نداده‌ايم . و از آسمان بر آن‌ها باران‌هاى پىدرپى فروفرستاديم و رودها در زير پاى آن‌ها جارى كرديم . پس به سبب گناهانشان آن‌ها را هلاك ساختيم و گروه ديگرى را بعد از آن‌ها برانگيختيم .\r\n( انعام 6 / 6 )\r\n( 3 ) - از او به يكسو زده بود : از او جدا شده بود .\r\n( 4 ) - انهزام : فرار ، شكست .\r\n( 5 ) - او : يعنى توق توغان .\r\n( 6 ) - يعنى وقت مراجعت لشكر توشى ، سلطان محمّد بر عقب ايشان بيامد .\r\n( 7 ) - تعسّف : بيراهه رفتن .\r\n( 8 ) - غوايت : گمراهى .\r\n( 9 ) - منزجر : آنكه بازمىايستد .\r\n( 10 ) - يعنى به جنگ پرداختند .\r\n( 11 ) - با اين تعبير در واقع هر لشكر جناح چپ خود را از دست داده است .\r\n( 12 ) - سلطان : يعنى سلطان محمد خوارزمشاه .\r\n","page_name":" 158 ","page_number":160},
  {"content":"\r\n\r\nشود . جلال الدّين آن را ردّ كرد و او را از مضايق « 1 » آن بيرون آورد :\r\n چه نيكوتر از نرّه‌شير ژيان * به پيش پدر بر ، كمر بر ميان \r\nو آن روز حرب را قايم داشت و مكاوحت « 2 » دايم ببود تا نماز خفتن « 3 » كه روى عالم از اختفاى نيّر اعظم چون روى گناهكاران سياه شد و پشت زمين تاريك مانند شكم چاه :\r\n دوش در وقت آنك ظلّ زمين * كرد بر مركب شعاع « 4 » كمين\r\nديدم اطراف ربع مسكون « 5 » را * از سياهى چو كلبهء مسكين\r\nراست گفتى مظلّه‌ايست « 6 » سياه * سر برافراخته به چرخ برين \r\nتيغ مكاوحت با نيام كردند و هر لشكرى در محلّ خود آرام گرفتند . لشكر مغول بر عقب روان گشتند . چون نزديك چنگز خان رسيدند و از مردانگى ايشان چاشنى گرفته و دانسته كه اندازه و مقدار لشكر سلطان تا به چه غايت است و در ما بين ، حايلى ديگر نمانده كه دفع نگشته است و دشمنى كه مقابلى تواند نمود ، لشكرها آماده كرد و متوجّه سلطان شد . سلطان درين مدّت كه جهان از اعادى « 7 » سهمناك پاك كرد گوئى يزك « 8 » لشكر او بود كه تمامت را از پيش برداشت . چون كورخان هرچند استيصال « 9 » كلّى به دست او نبود امّا واهى « 10 » محكمات اساس « 11 » و مبتدى مكاوحت او بود و ديگر خانان و امراى نواحى و اطراف را . و هر كارى را غايتى است و هر مبادئى « 12 » را نهايتى كه تراخى « 13 » و تأخير در توهّم نمىگنجد « 14 » جفّ القلم بما هو كائن « 15 » .\r\n\r\n\r\n","description":"","footnote":"\r\n( 1 ) - مضايق : تنگناها .\r\n( 2 ) - مكاوحت : باهم جنگيدن .\r\n( 3 ) - نماز خفتن : نماز عشاء .\r\n( 4 ) - مركب شعاع : خورشيد .\r\n( 5 ) - ربع مسكون : قسمت مسكونى كره زمين ، هفت اقليم .\r\n( 6 ) - مظلّه : خيمهء بزرگ .\r\n( 7 ) - اعادى : دشمنان ، جمع اعداء ، جمع الجمع عدوّ .\r\n( 8 ) - يزك : پيشروان لشكر جهت تجسّس ، قراول .\r\n( 9 ) - استيصال : از بيخ بركندن .\r\n( 10 ) - واهى : سست‌كننده . البتّه اين استعمال به صورت متعدّى خطاست ( مص ) .\r\n( 11 ) - محكمات اساس : اساس‌هاى محكم .\r\n( 12 ) - مبادى : آغازها ، جمع مبدأ .\r\n( 13 ) - تراخى : سستى كردن .\r\n( 14 ) - معنى چند جمله : سلطان محمّد در اين مدّت كه دشمنان خطرناك را از بين برده بود در واقع انگار مقدّمه پيش‌قراولان خود را از بين برده بود ( و راه را براى چنگيز خان هموار كرده بود ) . هرچند نابودى سلطان صددرصد تقصير خود او نبود بر خلاف كورخان كه باعث اصلى نابودى او خودش بود ؛ ولى با اين حال سست‌كنندهء اساس‌هاى محكم حكومت و نيز شروع‌كنندهء جنگ و نيز شورش ديگر خانان و امراى اطراف را او باعث و بانى بود . هر آغازى پايانى دارد كه سستى و تأخير آن در تصوّر نمىگنجد .\r\n( 15 ) - جفّ . . . قلم بر آنچه مقدّر است خشك گرديد . ( حديث نبوى است كه در مسند احمد ج 1 ص 307 و كنوز الحقائق ص 55 آمده است ) .\r\n","page_name":" 159 ","page_number":161},
  {"content":"\r\n\r\n\r\nذكر امام شهيد علاء الدّين محمّد الختنى - رحمة اللّه عليه -\r\nچون كوچلك كاشغر و ختن را مستخلص كرد و از شرع عيسوى با شعار بت‌پرستى انتقال كرده بود ، اهالى آن را تكليف كرد تا از كيش مطهّر حنفى « 1 » با كيش نجس گبركى « 2 » آيند و از اشعّهء انوار هدى با وحشت كفر و تيرگى و از مطاوعت سلطان رحيم به متابعت شيطان رجيم گرايند . چون آن باب دست نداد پاى سخت كرد « 3 » تا به اضطرار به زىّ « 4 » ختا متلبّس و به كلاه ايشان متقلنس « 5 » گشتند و بانگ نماز و اقامت مرتفع « 6 » و صلوات و تكبيرات منقطع شد :\r\n ابعد وضوح الحقّ يرجون فسخه * و للحقّ عقد مبرم ليس يفسخ « 7 » \r\nو در اثناى آن خواست تا از راه غلبه و شطط « 8 » و تهوّر و تسلّط به حجّت و بيّنت « 9 » ائمّهء دين محمّدى و رهبان « 10 » دين احدى را ملزم كند « 11 » :\r\n و اذا رجوت المستحيل فأنّما * تبنى الأمور على شفير هار « 12 » \r\n10 و در شهر ندا دردادند و سخن او تبليغ كه هركس در زىّ اهل علم و صلاح است به صحرا حاضر آيند . زيادت از سه هزار امامان بزرگوار جمع شدند . روى بريشان آورد و گفت كه : « از ميان اين صفوف كدام شخص است كه در كار اديان و ملك مناظره كند و سخن از من بازنگيرد « 13 » و از هيبت و سياست احتراز نكند ؟ » و در خيال فاسد مستحكم كرده بود كه هيچ‌كدام را ازين جماعت مجال ردّ سخن و انكار حجّتى نباشد و هرآينه هركس كه شروعى پيوندد از بيم صولت او احتراس « 14 » و تصوّن « 15 » كند و آتش بلا به نفس خود نكشد « 16 » و كالباحث عن حتفه بظلفه « 17 » نباشد ، بلك مصدّق اكاذيب و\r\n\r\n\r\n","description":"","footnote":"\r\n( 1 ) - كيش حنفى : دين راستين ، دين اسلام .\r\n( 2 ) - گبركى : كفر ، بت‌پرستى .\r\n( 3 ) - پاى سخت كرد : اصرار ورزيد .\r\n( 4 ) - زىّ : لباس .\r\n( 5 ) - متقلنس : كلاه‌پوشنده .\r\n( 6 ) - مرتفع شد : از بين رفت .\r\n( 7 ) - ابعد . . . آيا آن‌ها پس از روشن شدن حقيقت اميد از بين رفتنش را دارند ؟ درحالىكه براى حق پيمان محكمى است كه فسخ نمىشود .\r\n( 8 ) - شطط : ستم .\r\n( 9 ) - بيّنت : دليل .\r\n( 10 ) - رهبان : جمع راهب به معنى پارسا .\r\n( 11 ) - ملزم كند : به پذيرفتن [ كيش خود 
  ] وادارد ، يا آن‌ها را در مناظره شكست دهد .\r\n( 12 ) - و اذا . . . هرگاه اميد به امرى محال دارى گويى كه كارها را بر لبهء پرتگاهى باريك بنا مىكنى . ( از ابو الحسن علىّ بن محمد التهامى در مرثيهء پسر خود ) .\r\n( 13 ) - يعنى در اظهار نظر از من نترسد .\r\n( 14 ) - احتراس : خود را حفظ كردن .\r\n( 15 ) - تصوّن : خود را حفظ كردن .\r\n( 16 ) - يعنى فكر مىكرد هيچ‌كس با اين مناظره آتش بلا را به جان نمىخرد .\r\n( 17 ) - كالباحث . . . مانند جوينده مرگ با پاى خودش . ( مثل در مورد كسى گفته مىشود كه مقدمات مرگ خود\r\n","page_name":" 160 ","page_number":162},
  {"content":"\r\n\r\nمحقّق « 1 » اباطيل او شود .\r\nاز زمرهء آن طايفه شيخ موفّق و امام به حقّ علاء الدّين محمّد الختنى - نوّر اللّه قبره و كثّر اجره « 2 » - برخاست و به نزديك كوچلك آمد و بنشست و كمر حق‌ّگوئى بر ميان راستى بست و در اديان بحث آغاز نهاد . چون آواز بلندتر شد و امام شهيد حجّتهاى قاطع تقرير مىداد و حضور و وجود او را محض عدم مىدانست حقّ بر باطل و عالم بر جاهل غالب گشت . و امام سعيد ، كوچلك طريد « 3 » را الزام كرد « 4 » و الحقّ ابلج و الباطل لجلج « 5 » .\r\nدهشت و حيرت و خجالت بر افعال و اقوال آن فاسق چنان مستولى گشت و آتش غضب از عدم جرأت مستعلى « 6 » كه زبانش كند و سخنش در بند آمد . فحشى و هذيانى كه نه آيين حضرت رسالت باشد از دهان برانداخت و فصلى در آن شيوه بپرداخت . امام حق گوى از روى يقينى كه لو كشف الغطاء ما ازددت يقينا « 7 » و از راه حميّت دينى بر ترّهات « 8 » و خرافات او اغماض و اغضا « 9 » نتوانست كرد . گفت : « خاك به دهانت اى عدوى دين كوچلك لعين . » چون اين كلمهء درشت درست ، به سمع آن گبر پركبر و كافر فاجر و نحس نجس رسيد به گرفتن او اشارت كرد و الزام « 10 » تا از اسلام ارتداد كند و تتبّع كفر و الحاد نمايد  هَيْهاتَ هَيْهاتَ لِما تُوعَدُونَ  « 11 » ع : مهبط « 12 » نور الهى نشود خانهء ديو .\r\nچند شبانروز او را برهنه و بسته و گرسنه و تشنه داشتند و غذا و طعام دنياوى ازو بازگرفتند . اگرچه او مهمان خوان ابيت عند ربّى يطعمنى و يسقينى « 13 » بود و اين امام محمّدى چون صالح در قوم ثمود و يعقوب حزن مبتلى و به عذاب جرجيس « 14 » ممتحن\r\n\r\n\r\n","description":"","footnote":"\r\nرا فراهم كند . مىگويند مردى شكارى را خوابانده و قصد ذبح او داشت . كارد نمىيافت . شكار دست و پا مىزد و بر اثر ضربه‌هاى پا كاردى از زير خاك پيدا گشت . شكارچى كارد برداشت و شكار را ذبح كرد . و اين مثل از آنجا پيدا شد ) .\r\n( 1 ) - محقّق : حق‌شمرنده .\r\n( 2 ) - خداوند قبر او را نورانى و پاداشش را زياد كناد .\r\n( 3 ) - طريد : رانده‌شده ، مردود .\r\n( 4 ) - معنى جمله : امام سعادتمند كوچلك مردود را در مناظره شكست داد . ( « الزام كرد » به معنى امروزى و اصلى خود به كار نرفته است ) .\r\n( 5 ) - و الحقّ . . . و روشنى حق آشكار شد و باطل سست و كند گرديد .\r\n( 6 ) - مستعلى : بالا رونده .\r\n( 7 ) - لو . . . اگر پرده [ حقايق 
  ] برداشته مىشد چيزى بر ايمان من افزوده نمىگشت . ( از امير المؤمنين على عليه السّلام )\r\n( 8 ) - ترّهات : سخنان باطل و بيهوده .\r\n( 9 ) - اغضاء : چشم‌پوشى .\r\n( 10 ) - الزام : اجبار كردن .\r\n( 11 ) - هيهات . . . راستى و درستى اين وعده‌اى كه به شما داده شده است بعيد است ، بعيد . ( سورهء مؤمنون 23 / 36 )\r\n( 12 ) - مهبط : محل فرودآمدن .\r\n( 13 ) - ابيت . . . بيتوته مىكنم نزد خدايم درحالىكه مرا طعام مىدهد و سيراب مىكند . ( حديث نبوى )\r\n( 14 ) - جرجيس : نام يكى از پيغمبران بنى اسرائيل . مىگويند قومش او را به انواع عقوبت مىكشتند و او باز به\r\n","page_name":" 161 ","page_number":163},
  {"content":"\r\n\r\nبود : قال النّبىّ عليه السّلام البلاء موكّل بالأنبياء ثمّ الأولياء ثمّ الأمثل فالأمثل « 1 » ايّوب‌وار صبر مىنمود و مانند يوسف در چاه زندان ايشان مجاهدت مىكشيد و مرد عاشق صادق چون از نوش محبّت نيش محنت چشيد آن را غنيمتى تازه و دولتى بىاندازه شمرد و گويد ع : هرچ از تو آيد خوش بود خواهى شفا خواهى الم ، و هر زهر كه از دست جانان به كام جان مشتاق رسد به حكم آنك ع : زهر از كف يار سيم‌بر بتوان خورد ، از حلاوت مذاق حلاوت شهد و شكر را در مرارت « 2 » صاب « 3 » و صبر « 4 » يابد و گويد :\r\n و لو بيد الحبيب سقيت سمّا * لكان السّمّ من يده يطيب « 5 » \r\nو دل نورانى چو از مشكاة « 6 » انوار ربّانى مستضىء « 7 » باشد ، بر ايمان هر لحظه اطمينان زيادت داشته باشد و اگرچه به تكاليف « 8 » عذاب مؤاخذ و معاقب بود :\r\n وصال دوست طلب مىكنى بلاكش باش * كه خار و گل همه با يكدگر تواند بود\r\nبه ترك خويش بگو تا به كوى يار رسى * كه كارهاى چنين با خطر تواند بود \r\nعاقبت كار چون هر حيلت كه در جبلّت « 9 » آن قوم ضالّ بود از تقديم وعد و وعيد و ايناس « 10 » و تهديد و نكال و عقاب به جاى آوردند و ظاهر او از آنچ باطن او بر آن منطوى « 11 » بود و مشتمل از : تحقيق و ايمان و تصديق و ايقان تفاوتى نكرد ، او را بر در مدرسهء او كه در ختن ساخته بود چهار ميخ زدند و كلمهء توحيد و شهادت ورد زبان و خلايق را نصيحت‌گويان كه دين به عقوباتى كه درين خاكدان دنياى گذرانست بر باد نتوان داد و خويش را ابد الآباد به آتش دوزخ گرفتار نتوان كرد و غبنى « 12 » تمام و عيبى بنام باشد كه باقى را به فانى معاوضه زنند و خضراء الدّمن اين جهانى را كه لعب و بازيچهء كودكانست به نعيم و ناز آن جهانى بدل كنند : قال اللّه تعالى  وَ مَا الْحَياةُ الدُّنْيا إِلَّا لَعِبٌ وَ لَهْوٌ وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ  « 13 » تا جان به حقّ تسليم كرد و از زندان دنيا به جنّات\r\n\r\n\r\n","description":"","footnote":"\r\nامر الهى زنده مىشد و آن‌ها را دعوت مىكرد .\r\n( 1 ) - البلاء . . . « بلا » قرار داده شده است براى پيامبران سپس براى اولياء و سپس براى برگزيدگان .\r\n( 2 ) - مرارت : تلخى .\r\n( 3 ) - صاب : نام درختى با شيره‌اى تلخ .\r\n( 4 ) - صبر : عصارهء بسيار تلخ نوعى درخت . سكون « ب » در اصل اشتباه است ، ولى جا افتاده است . صبر به معنى بردبارى از همين مادّه است چرا كه بردبارى نيز تلخ و سخت است .\r\n( 5 ) - و لو . . . اگر از دست دوست زهرى بنوشم ، به راستى آن زهر براى من گواراست .\r\n( 6 ) - مشكاة : چراغ دان .\r\n( 7 ) - مستضىء : نورگيرنده .\r\n( 8 ) - تكاليف : جمع تكليف به معنى به رنج افكندن .\r\n( 9 ) - جبلّت : ذات ، نهاد .\r\n( 10 ) - ايناس : دوستى .\r\n( 11 ) - منطوى : در پيچيده .\r\n( 12 ) - غبن : زيان .\r\n( 13 ) - و ما . . . زندگى دنيا جز بازيچهء كودكانه و هوسرانى بىخردان هيچ نيست . پرهيزكاران را سراى آخرت\r\n","page_name":" 162 ","page_number":164},
  {"content":"\r\n\r\nنعيم عقبى رسيد و از مهبط سفلى به نشيمن علوى پريد :\r\n دوست بر دوست رفت و يار بر يار * خوب‌تر اندر جهان ازين چه بود كار\r\nكسى به گردن مقصود دست حلقه كند * كه پيش زخم « 1 » بلاها سپر تواند بود \r\nو چون اين واقعه حادث شد حقّ سبحانه و تعالى شرّ او را دافع آمد و به مدّتى نزديك لشكر مغول به سر او فرستاد و در دنيا سزاى كردارهاى قبيح و مذموم و سيرت شوم چشيد و در اخرى عذاب النّار و بئس القرار « 2 » :\r\n و قد علم الألحاد مذ نصر الهدى * بأن ليس للدّين الحنيفىّ منسخ « 3 » \r\nقال اللّه تعالى :  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  « 4 »\r\n\r\nذكر استخلاص نواحى الماليغ و قياليغ و فولاد و احوال امراى آن\r\nدر عهد كورخان ، حاكم اين نواحى « ارسلان خان قياليغ » بود و شحنهء كورخان با او در حكومت يار « 5 » . و چون دولت كورخان روى به تراجع « 6 » نهاد و اصحاب اطراف ملك او دم عصيان مىزدند سلطان ختن نيز با او ياغى شد . لشكر به جانب او كشيد « 7 » و از ارسلان خان نيز مدد خواست . و غرض كشتن او « 8 » داشت تا اگر او « 9 » نيز چون امراى ديگر سركشى كند دفع كلّى او كند و اگر اجابت نمايد امّا جانب مسلمانان رعايت كند و در كار ختن مبالغت نكند هم بدان بهانه او را از ربقهء حياة بيرون كشد « 10 » . ارسلان خان مطاوعت نمود و به نزديك او « 11 » مبادرت جست . يكى بود از امراى كورخان « شمور تيانكو » نام با\r\n\r\n\r\n","description":"","footnote":"\r\nنيكوتر است . آيا تعقل و انديشه نمىكنيد ؟ ( انعام 6 / 32 ) .\r\n( 1 ) - زخم : ضربه .\r\n( 2 ) - بئس القرار : جايگاه بد .\r\n( 3 ) - و قد . . . از زمانى كه هدايت نصرت يافت الحاد دانسته است كه براى دين حق حق‌گرا زوالى نيست .\r\n( 4 ) - و سيعلم . . . و ستمكاران به زودى خواهند دانست كه به چه مكانى بازمىگردند . ( شعرا 26 / 227 )\r\n( 5 ) - معنى جمله : نماينده‌اى از طرف كورخان در دستگاه حكومتى ارسلان بود .\r\n( 6 ) - تراجع : بازگشت ، مجازا سقوط .\r\n( 7 ) - يعنى كورخان لشكر به جانب سلطان ختن كشيد .\r\n( 8 ) - او : يعنى ارسلان خان .\r\n( 9 ) - او : يعنى ارسلان خان .\r\n( 10 ) - معنى چند جمله : كورخان از ارسلان خان كمك خواست و در واقع مىخواست او را بكشد به اين صورت كه اگر ارسلان خان نيز همچون امراى ديگر سركشى كند به كلّى او را از بين ببرد و اگر هم ارسلان خان تقاضاى كمك او را اجابت نمايد امّا طرف مسلمانان را بگيرد و در موضوع فتنهء ختن تلاش لازم را نكند به اين بهانه نيز او را بكشد .\r\n( 11 ) - او : يعنى كورخان .\r\n","page_name":" 163 ","page_number":165},
  {"content":"\r\n\r\nاو « 1 » از قديم مصادقت و مصافاتى تمام داشت . او را از انديشهء كورخان اعلام داد و گفت :\r\n« اگر او قصدى پيوندد « 2 » خانه و فرزندان نيز مستأصل كلّى شوند « 3 » و صلاح فرزندان تو آنست كه داروئى بخورى و خود را از غصّهء روزگار شوم و سرور غشوم « 4 » بازرهانى تا من وسيلت شوم و جاى تو بر پسر مقرّر كنم . » چون مهرب « 5 » و ملجائى ديگر نبود به دست خود داروئى مهلك تجرّع « 6 » كرد و جان تسليم . شمور چنانك ضامن گشته بود محلّ « 7 » او را بر پسرش مقرّر كرد و به اعزاز او را بازگردانيد و شحنه‌اى در مصاحبت او بفرستاد . و يك‌چندى بر آن جمله بود تا چون آوازهء چنگز خان و خروج او در آفاق مستطير « 8 » شد و شحنهء كورخان بىرسمى « 9 » و ايذاى خلقان آغاز نهاده بود ، او « 10 » را بكشت و راه گرفت تا به حضرت چنگز خان رسيد ؛ به عنايت و تربيت او مخصوص شد .\r\nو در الماليغ يكى بود از قرلقان قوناس ؛ به نفس خويش مردى شجاع . نام او اوزار . به هر وقت از گلّه‌ها اسب مردمان سرقه مىكردى و ديگر كارهاى ناپاك از قطع طريق « 11 » و غير آن . و هركس از رنود « 12 » به دو مىپيوستند تا قوّت گرفت و به ديه‌ها مىرفت و هركس مطاوعت او نمىنمود به جنگ و قهر و قسر « 13 » مىستد تا الماليغ كه قصبهء آن ناحيت است بگرفت و تمامت ولايت او را مسلّم گشت و فولاد را مستخلص كرد . و به چند نوبت كوچلك به جنگ او مىآمد و او را مىشكست « 14 » و به اعلام حال كوچلك و انخراط « 15 » او « 16 » در زمرهء حشم و جملهء خدم پادشاه جهانگير ايلچى « 17 » فرستاد . به مزيد سيورغاميشى « 18 » و عاطفت او « 19 » مستظهر گشت و به حكم اشارت او توشى را صهر « 20 » شد . و بعد از استحكام قواعد عبوديّت در متابعت حضرت به نفس خود « 21 » متوجّه خدمت شد « 22 » و ملحوظ نظر شفقت گشت . و به وقت بازگشت بعد ما كه « 23 » به انواع تشريفات ممتاز بود فرمود كه از شكار كردن محترز باشد ؛ نبايد ناگاه صيد صيّادان گردد .\r\n\r\n\r\n","description":"","footnote":"\r\n( 1 ) - يعنى ارسلان خان .\r\n( 2 ) - قصدى پيوندد : نيّت بدى را عملى كند .\r\n( 3 ) - يعنى به كلّى ريشه كن مىشوند .\r\n( 4 ) - غشوم : ستمكار .\r\n( 5 ) - مهرب : گريزگاه .\r\n( 6 ) - تجرّع : جرعه جرعه نوشيدن .\r\n( 7 ) - محلّ : مقام .\r\n( 8 ) - مستطير : منتشر .\r\n( 9 ) - بىرسمى : ظلم .\r\n( 10 ) - او : يعنى شحنه را . فاعل اين جمله پسر ارسلان خان است .\r\n( 11 ) - قطع طريق : راهزنى .\r\n( 12 ) - رنود : اوباش ، جمع رند .\r\n( 13 ) - قسر : اجبار ، به ستم بر كارى داشتن .\r\n( 14 ) - يعنى اوزار « كوچلك » را شكست مىداد .\r\n( 15 ) - انخراط : وارد شدن در چيزى .\r\n( 16 ) - او : يعنى خود ( اوزار ) .\r\n( 17 ) - ايلچى : رسول ، سفير .\r\n( 18 ) - سيورغاميشى : پيشكش ، هديه .\r\n( 19 ) - او : يعنى چنگيز خان .\r\n( 20 ) - صهر : داماد .\r\n( 21 ) - به نفس خود : شخصا .\r\n( 22 ) - يعنى خدمت چنگيز خان .\r\n( 23 ) - بعد ما كه : بعد از آنكه .\r\n","page_name":" 164 ","page_number":166},
  {"content":"\r\n\r\nعوض شكارى او هزار سر گوسفند فرمود « 1 » . چون به الماليغ آمد باز كار شكار بر دست گرفت و پاى از آن كشيده نمىكرد تا ناگاه بر غفلت ، حشم كوچلك او را از شكارگاه صيد كردند و محكم قيد . و به در الماليغ آوردند « 2 » . اهالى الماليغ در بربستند و جنگ در پيوستند . ناگاه در اثناى آن خبر وصول « 3 » لشكر مغول بشنيدند و از در الماليغ بازگشتند و او « 4 » را در راه بكشتند .\r\nو اوزار هرچند شجاعى مقتحم « 5 » بود ، امّا مردى سليم « 6 » خداى ترس بودست و ارباب خرقه « 7 » را نيك به نظر اعزاز نگريستى . روزى شخصى در لباس متصوّفه به نزديك او آمد كه : « من از حضرت عزّت و جلالت به رسالت به نزديك تو آمده‌ام و پيغام آنست كه خزاين ما خالى ترك شده است ؛ اكنون بر سبيل استقراض آنچ ميسّر شود و دست دهد مددى نمايد و منع جايز ندارد . » برخاست و تواضع نمود و آب از ديدگان فروباريد و به يكى از خدم خود به استحضار بالشى زر اشارت كرد و به صوفى داد و گفت : « تمهيد عذر بعد ما كه « 8 » خدمت و اخلاص تبليغ كرده باشى به جاى آر « 9 » . » صوفى زر بستد و بازگشت .\r\nو بعد ازو « 10 » پسر او سقناق تكين را سيورغاميشى كردند و جاى پدر به دو ارزانى و دخترى از دختران توشى به دو دادند .\r\nو ارسلان خان « 11 » را با قياليغ فرستاد و دخترى نيز به دو نامزد كرد و چون بر عزيمت ممالك سلطان « 12 » روان شد با مردان خويش به دو پيوستند و بسيار مددها دادند و اكنون از فرزندان ارسلان خان ماندست . منكو قاآن اوزجند را به دو ارزانى داشت و سبب « 13 » قضاى حقوق پدر او را به نظر اعزاز نگريست « 14 » .\r\n\r\n\r\n","description":"","footnote":"\r\n( 1 ) - معنى جمله : يعنى چنگيز خان عوض حيوانات شكارى هزار رأس گوسفند به او داد .\r\n( 2 ) - معنى جمله : ناگاه افراد كوچلك او را در شكارگاه غافلگير كرده و دستگير كردند ؛ بند و زنجيرش را محكم نموده و او را جلوى دروازه الماليغ بردند .\r\n( 3 ) - وصول : رسيدن .\r\n( 4 ) - او : يعنى اوزار .\r\n( 5 ) - مقتحم : كسى كه بىانديشه در كارى درآيد ، بىباك .\r\n( 6 ) - سليم : ساده‌دل .\r\n( 7 ) - ارباب خرقه : صوفيان ، مردان خدا .\r\n( 8 ) - بعد ما كه : بعد از آنكه .\r\n( 9 ) - معنى جمله : بعد از اينكه احترام و ارادت ما را به خدا رساندى عذر ما را هم برسان ( از بابت كمى اين مبلغ ) .\r\n( 10 ) - او : يعنى اوزار .\r\n( 11 ) - منظور پسر ارسلان خان است ؛ زيرا خود ارسلان خان خودكشى كرد . گويا « ارسلان خان » لقب كلّى حكّام قياليغ بوده است . ( مص )\r\n( 12 ) - سلطان : سلطان محمّد خوارزمشاه .\r\n( 13 ) - سبب : به سبب .\r\n( 14 ) - معنى جمله : منكو قاآن به سبب اداى حقوق پدر ارسلان خان او را ( يعنى ارسلان خان را ) احترام و تبجيل نمود .\r\n","page_name":" 165 ","page_number":167},
  {"content":"\r\n\r\nو سقناق تكين را هم تربيت فرمود و بر قرار ، حكم الماليغ برو مقرّر داشت . به وقت بازگشتن در راه به جوار حقّ رسيد . پسر او قائم‌مقام پدر شد در شهور سنهء احدى [ و 
  ] خمسين و ستّمائة « 1 » .\r\n\r\nذكر سبب قصد ممالك سلطان\r\nدر آخر عهد دولت او « 2 » سكون و فراغت و امن و دعت « 3 » به نهايت انجاميده بود و تمتّع و ترفّه به غايت كشيده و راه‌ها ايمن و فتنه‌ها ساكن شده چنانك در منتهاى مغرب و مبتداى مشرق اگر نفعى و سودى نشان دادندى بازرگانان روى بدان نهادندى .\r\nو چون مغولان را مستقرّ ، خود هيچ شهر نبودست « 4 » و تجّار و آيندگان را پيش ايشان آمد شدى نبود ملبوس و مفروش نزديك ايشان غلائى « 5 » تمام داشت و منافع بيع و شرى با ايشان بنام « 6 » بوده . از آنجا سه كس ؛ احمد خجندى و پسر امير حسين و احمد بالجيج « 7 » بر عزيمت بلاد مشرق با يكديگر متّفق شده‌اند و بضاعت بيش از حدّ از ثياب مذهّب « 8 » و كرباس و زندنيجى « 9 » و آنچ لايق دانسته‌اند جمع كرده و روى در راه نهاده . و در آن وقت اكثر قبايل مغول را چنگز خان منهزم گردانيده بود و اماكن ايشان را منهدم و آن حدود از طغاة پاك كرده و محافظان كه قراقچيان گويند بر سر راه‌ها نشانده بود و ياسا « 10 » داده كه هركس از بازرگانان كه آنجا رسند ايشان را به سلامت بگذرانند و از متاعها چيزى كه لايق خان باشد با صاحب آن به نزديك او فرستند . اين جماعت چون آنجا رسيده‌اند جامه‌ها و آنچ بالحح را بود پسند كرده‌اند و او را به نزديك خان فرستاده . چون متاع بازگشاده است و عرض داده جامه‌هائى كه هريك غايت « 11 » ، ده دينار يا بيست دينار خريده بود سه بالش زر بها گفته . چنگز خان از قول گزاف او در خشم شده است و گفته كه اين شخص بر آنست « 12 » كه هرگز جامه نزديك ما نرسيدست . و فرمود تا جامه‌ها كه ذخاير خانان قديم در خزانهء او معدّ « 13 » بود به دو نموده‌اند . و قماشات او را در قلم آورده و تاراج داده و او را\r\n\r\n\r\n","description":"","footnote":"\r\n( 1 ) - سال 651 .\r\n( 2 ) - او : يعنى چنگيز خان .\r\n( 3 ) - دعت : راحتى .\r\n( 4 ) - يعنى هيچ جايگاه مشخّصى نداشتند .\r\n( 5 ) - غلاء : گرانى .\r\n( 6 ) - بنام : مشهور .\r\n( 7 ) - تصحيح اين كلمه براى مرحوم قزوينى ممكن نشده است .\r\n( 8 ) - ثياب مذهّب : لباس زربفت .\r\n( 9 ) - زندپيچى ( زندنيجى ) : پارچه‌اى در نهايت درشتى و سفتى ( ناظم الاطباء ) . جامهء فراخ . زندپيچى به استناد برهان قاطع خطاى صرف است .\r\n( 10 ) - ياسا : قانون ، دستور .\r\n( 11 ) - غايت : معادل امروزى « نهايتا » .\r\n( 12 ) - بر آنست : گمان مىكند .\r\n( 13 ) - معدّ : آماده .\r\n","page_name":" 166 ","page_number":168},
  {"content":"\r\n\r\nموقوف كرده . و شركاى او را به طلب فرستاده آنچ متاع شريك « 1 » او بوده است به رمّت « 2 » به خدمت آورده‌اند . و چندانچ الحاح « 3 » كرده‌اند و بهاى جامه‌ها پرسيده هيچ قيمت نكرده‌اند و گفته كه ما اين جامه‌ها را به نام خان آورده‌ايم . سخن ايشان به محلّ قبول و به سمع رضا رسيد و فرمود تا هر جامهء زر را يك بالش زر بداده‌اند و هر دو كرباس و زندنيجى را بالشى نقره . و شريك ايشان احمد را بازخوانده و به همين نسبت جامه‌هاى او را نيز بها داده و در باب ايشان اعزاز و اكرام فرموده . و در آن وقت مسلمانان را به نظر احترام مىنگريسته‌اند و جهت احتشام « 4 » و تيمّن « 5 » را خرگاههاى « 6 » پاكيزه از نمد سپيد برمىداشته‌اند « 7 » و اكنون سبب تهمت يكديگر و معايب اخلاق ديگر چنين خويش را خوار و خلق « 8 » كرده‌اند . و به وقت مراجعت ايشان پسران و نوينان « 9 » و امرا را فرمود تا هركس از اقوام خويش دو سه كس مرتّب كنند و سرمايه بالش زر و نقره دهند تا با اين جماعت به ولايت سلطان « 10 » روند و تجارت كنند و طرايف « 11 » و نفايس « 12 » حاصل گردانند . امتثال فرمان به جاى آورده‌اند و هركس از قوم خود يك‌دو شخص را روان كرده چهارصد و پنجاه مسلمان مجتمع شد .\r\nچنگز خان به سلطان پيغام داد كه : « تجّار آن طرف به جانب ما آمدند ؛ ايشان را بر آن منوال كه استماع خواهد كرد بازگردانيديم و ما نيز جمعى را در مصاحبت ايشان متوجّه آن ديار گردانيديم تا طرايف آن طرف را حاصل كنند و بعد اليوم « 13 » موادّ مشوّشات خواطر به سبب اصلاح ذات البين « 14 » و وفاق جانبين منحسم « 15 » و امداد « 16 » فساد و عناد منصرم « 17 » باشد . »\r\nچون جماعت تجّار به شهر اترار رسيدند امير آن اينال‌جق بود ؛ يكى از اقارب مادر سلطان - تركان خاتون - كه لقب غاير خان يافته بود « 18 » . و از جماعت بازرگانان ،\r\n\r\n\r\n","description":"","footnote":"\r\n( 1 ) - ظاهرا صواب « شركاى » است .\r\n( 2 ) - به رمّت : به تمامى .\r\n( 3 ) - الحاح : اصرار .\r\n( 4 ) - احتشام : حرمت نهادن .\r\n( 5 ) - تيمّن : تبرّك جستن .\r\n( 6 ) - خرگاه : خيمه بزرگ .\r\n( 7 ) - معنى جمله : در آن زمان با نظر احترام به مسلمانان مىنگريستند و جهت احترام و تبرّك‌جويى براى اقامت آن‌ها خيمه‌هاى بزرگ و مرغوب از نمد سپيد برپامىكرده‌اند .\r\n( 8 ) - خلق : رسوا ، زبون .\r\n( 9 ) - نوين : شاهزاده ، امير .\r\n( 10 ) - سلطان : سلطان محمد خوارزمشاه .\r\n( 11 ) - طرايف : طرفه‌ها ، چيزهاى نادر .\r\n( 12 ) - نفايس : چيزهاى نفيس .\r\n( 13 ) - بعد اليوم : بعد از امروز .\r\n( 14 ) - اصلاح ذات البين : اصلاح ميان دو كس يا دو گروه .\r\n( 15 ) - منحسم : بريده‌شده .\r\n( 16 ) - امداد : مددها ، فوج‌هايى كه از پى هم درآيند .\r\n( 17 ) - منصرم : بريده‌شده .\r\n( 18 ) - معنى جمله : امير اترار يكى از نزديكان مادر سلطان محمد ( يعنى تركان خاتون ) به نام اينال‌جق بود كه لقب غاير خان يافته بود .\r\n","page_name":" 167 ","page_number":169},
  {"content":"\r\n\r\nهندوئى « 1 » بود كه او « 2 » را در ايّام گذشته با او « 3 » معرفتى بودست . بر عادت مألوف او را اينال جوق مىخوانده است و به قوّت و اقتدار خان « 4 » خويش مغرور بوده و ازو تحاشى « 5 » نمىنموده و مصلحت كار خود رعايت نمىكرده « 6 » . غاير خان بدين سبب متغيّر « 7 » مىشدست و بر خويش مىپيچيده . و نيز طمع در مال ايشان كرد . بدين سبب تمامت ايشان را موقوف كرد و به اعلام احوال ايشان رسولى به عراق فرستاد به حضرت سلطان و سلطان نيز بىتفكّر به اباحت « 8 » خون ايشان مثال داد و مال ايشان حلال پنداشت و ندانست كه زندگانى حرام خواهد شد بلك و بال « 9 » و مرغ اقبال بىپروبال :\r\n هر آن‌كس كه دارد روانش خرد * سرمايهء كارها بنگرد \r\nغاير خان بر امتثال اشارت « 10 » ، ايشان را بىمال و جان كرد ؛ بلك جهانى را ويران و عالمى را پريشان و خلقى را بىخان‌ومان و سروران ؛ به هر قطره‌اى از خون ايشان جيحونى روان شد و قصاص هر تار موئى صدهزاران سر بر سر هر كوئى گوئى گردان گشت و بدل هريك دينار هزار قنطار « 11 » پرداخته شد :\r\n فأموالنا نهبى و آمالنا سدى * و احوالنا فوضى و آراؤنا شورى\r\nفساقوا مطايانا و قادوا جيادنا * و فوقهما ما ينقض السّرح و الكورا\r\nاثاثا و اثوابا و نقدا و قنية * و ما يشترى بيعا و ما صين مذخورا\r\nبذا قضت الأيّام ما بين اهلها * مصائب قوم عند قوم ترى سورا « 12 » \r\n\r\n\r\n","description":"","footnote":"\r\n( 1 ) - هندو : فرد هندى .\r\n( 2 ) - او : يعنى هندو .\r\n( 3 ) - او : يعنى غاير خان ( اينال‌جق ) .\r\n( 4 ) - خان : يعنى چنگيز خان .\r\n( 5 ) - تحاشى : به يك‌سو رفتن ، كناره گيرى .\r\n( 6 ) - معنى جملات : از ميان بازرگانان چنگيز خان فردى هندى بود كه قبلا با غاير خان ( اينال‌جق ) مقدارى آشنايى داشته است . آن فرد هندى طبق عادت هميشگى غاير خان را با نام كوچك يعنى اينال‌جق مىخوانده است و به پشت گرمى چنگيز خان مغرور بوده و از غاير خان كناره‌گيرى نمىكرده و مصلحت خود را در نظر نمىگرفته است .\r\n( 7 ) - متغيّر : خشمگين .\r\n( 8 ) - اباحت : حلال كردن .\r\n( 9 ) - و بال : سختى ، عذاب .\r\n( 10 ) - امتثال اشارت : اطاعت فرمان .\r\n( 11 ) - قنطار : واحد وزن معادل يك هزار و دويست اوقيه يا مساوى يك‌صد و بيست رطل .\r\n( 12 ) - فأموالنا . . . مالهايمان غارت و آرزوهايمان تباه شده و حالاتمان به هم ريخته و نظرهايمان مورد اشاره و تمسخر قرار گرفته است . / شترهايمان را راندند و اسبهايمان را به اختيار گرفتند و بالاى آن اسب‌ها و شترها چندان اثاث و لباس‌ها و پول‌ها و اندوخته‌ها و آنچه از راه دادوستد تهيّه شده بود بار كردند كه [ سنگينى آن 
  ] زين اسبان و جهاز شتران را مىشكست . / بدين گونه روزگار در بين مردم حكم كرد كه مصيبت‌ها و ناراحتىهاى قومى ، نزد قوم ديگر شادى به حساب آيد . ( بيت دوم و سوم موقوف المعانى هستند و باهم ترجمه شده‌اند ) .\r\n","page_name":" 168 ","page_number":170},
  {"content":"\r\n\r\nو پيش از آنك اين اشارت برسد يك كس ازيشان حيلتى ساخته است و از مضايق زندان گريخته . چون بر حالت واقف گشته و احوال ياران معلوم كرده روى در راه نهاده و به خدمت خان « 1 » آمده و از وقوع حالت « 2 » شركا اعلام داده . اين سخن چنان بر دل خان اثر كرد كه ماسكهء « 3 » ثبات و سكون متحرّك شد و تندباد خشم خاك در چشم صبر و حلم انداخت و آتش غضب چندان اشتعال گرفت كه آب از ديدگان براند و اطفاى « 4 » آن جز به اراقت « 5 » دماء رقاب « 6 » ممكن نشد . و هم درين تف تنها بر بالاى پشته‌اى رفت و سر برهنه كرد و روى بر خاك نهاد و سه شبانروز تضرّع كرد كه : « هيجان اين فتنه را مبتدى نبوده‌ام ؛ قوّت انتقام بخش . » و از آنجا به شيب آمد بر انديشهء كار و استعداد كارزار .\r\nو چون راندگان لشكر او كوچلك و توق تغان بر پيش بودند « 7 » ابتدا به كفايت عيث « 8 » و فساد ايشان لشكر فرستاد چنانك در مقدّمه « 9 » ذكر آن مثبت است .\r\nو ايلچيان به نزديك سلطان ، مذكّر به غدرى كه بىموجبى صادر گردانيده بود و معلم « 10 » از انديشهء حركت به جانب او تا استعداد حرب كند و آلت طعن « 11 » و ضرب مرتّب گرداند « 12 » .\r\nو مقرّر و مخمّرست « 13 » كه هركس بيخ خشك كاشت به اجتناى « 14 » ثمرتش بهره‌مند نگشت و هر آنك نهال خلاف « 15 » نشاند به اتّفاق ميوهء آن ندامت و حسرت برداشت . و سلطان سعيد « 16 » را از فظاظت « 17 » خوى و درشتى عادت و خيم « 18 » وخامت حاصل آمد و\r\n\r\n\r\n","description":"","footnote":"\r\n( 1 ) - يعنى چنگيز خان .\r\n( 2 ) - حالت : مرگ .\r\n( 3 ) - ماسكه : نگاه‌دارنده .\r\n( 4 ) - اطفاء : خاموش كردن .\r\n( 5 ) - اراقت : ريختن .\r\n( 6 ) - رقاب : گردن‌ها ، جمع رقبه .\r\n( 7 ) - بر پيش بودند : پيش‌رو بودند .\r\n( 8 ) - عيث : تباه كردن .\r\n( 9 ) - مقدّمه : به معنى « پيش از اين » است نه مقدّمه كتاب .\r\n( 10 ) - معلم : آگاه‌كننده .\r\n( 11 ) - طعن : نيزه زدن .\r\n( 12 ) - معنى چند جمله : چنگيز خان سفيرانى را نزد سلطان محمد فرستاد كه بىوفايى نابجاى او را يادآور شوند و از تصميم حركت چنگيز خان براى جنگ به طرف سلطان محمد خبر دهند تا سلطان محمد آماده جنگ شود و تجهيزات نبرد را روبه‌راه كند .\r\n( 13 ) - مخمّر : سرشته ، در اينجا تسامحا يعنى طبيعى .\r\n( 14 ) - اجتناء : چيدن ميوه .\r\n( 15 ) - خلاف : به معنى نوعى بيد است كه در اينجا با خلاف به معنى دشمنى و مخالفت ايهام زيبايى دارد ، زيرا بيد درختى بىثمر است و دشمنى نيز همچنين .\r\n( 16 ) - سلطان سعيد : سلطان سعادتمند ! ظاهرا « سعيد » حالت تعريض دارد .\r\n( 17 ) - فظاظت : درشت‌خويى .\r\n( 18 ) - خيم : بر وزن جيم به معنى خو ، طبيعت . در اين كلمه واحد و جمع يكى است ( منتهى الارب ) .\r\n","page_name":" 169 ","page_number":171},
  {"content":"\r\n\r\nعاقبت اعقاب « 1 » را مرارت عقاب « 2 » آن بايست چشيد و اخلاف « 3 » را مرارت « 4 » خلاف كشيد « 5 » :\r\n اگر بد كنى هم تو كيفر كشى * نه چشم زمانه به خواب اندرست\r\nبر ايوانها نقش بيژن هنوز * به زندان افراسياب اندرست « 6 » \r\n\r\nذكر توجّه خان جهانگشاى به ممالك سلطان و استخلاص اترار « 7 »\r\nچون غبار فتنه‌هاى كوچلك و توق تغان نشسته شد و انديشهء ايشان از پيش خاطر برخاست ، پسران و امراى بزرگ و نوينان « 8 » و هزاره و صده و دهه را مرتّب و مبيّن كرد و جناحين « 9 » و طلايه « 10 » معيّن . و ياساى نو فرمود . و در شهور سنهء خمس عشرة و ستّمائة « 11 » در حركت آمد :\r\n فى فتية من كماة التّرك ما تركت * للرّعد كبّاتهم صوتا و لا صيتا\r\nبدار قارون لو مرّوا على عجل * لبات من فاقة لا يملك القوتا « 12 » \r\nتيراندازانى كه به زخم تير باز را از مقعّر فلك اثير « 13 » بازگردانند و ماهى را بگزارد\r\n\r\n\r\n","description":"","footnote":"\r\n( 1 ) - اعقاب : فرزندان ، بازماندگان .\r\n( 2 ) - عقاب : شكنجه و سختى .\r\n( 3 ) - اخلاف : جانشينان .\r\n( 4 ) - مرارت : تلخى . با توجه به يك‌بار آمدن اين كلمه در ما قبل بعيد است كه جوينى دوباره از كلمهء « مرارت » استفاده كند ؛ زيرا جوينى استاد صنعت موازنه و سجع است و تكرار اين كلمه براى كسى كه خزانه‌اى بزرگ از واژگان دارد تكرارى قبيح است . خود مرحوم قزوينى از ميان دو - سه نسخه ديگر مانند آ - ب - د كه مرارت ، برارت ، مزارت ثبت كرده‌اند كلمهء « مرارت » را مرجّح دانسته‌اند كه با توجه به توضيحات ظاهرا مناسب نيست .\r\n( 5 ) - معنى جمله : عاقبت بايد فرزندان تلخى شكنجه و سختى عملكرد سلطان را مىچشيدند و جانشينان و آيندگان تلخى خلاف و دشمنى را به كام مىكشيدند .\r\n( 6 ) - معنى بيت : افراسياب به خاطر عملى بد سر بر باد داد و عمل بدش شاهدى دارد و آن نقش بيژن است كه بر ايوان‌ها و ديوارها به صورت زندانى افراسياب حك شده است .\r\n( 7 ) - اترار : نام شهرى در ساحل غربى رود سيحون و اين نام قديم فاراب است .\r\n( 8 ) - نوين : شاهزاده ، امير .\r\n( 9 ) - جناحين : يعنى ميسره ( جناح چپ ) و ميمنه ( جناح راست ) .\r\n( 10 ) - طلايه : پيشروان لشكر براى تجسّس ، قراول ، يزك . اين واژه صورتى غلط و فارسى شده از « طلايع » است .\r\n( 11 ) - سال 615 .\r\n( 12 ) - فى . . . در ميان جوانانى از شجاعان ترك [ جنگ مىكرد 
  ] كه شجاعت آن‌ها براى رعد آسمان صدا و آوازه‌اى باقى نگذاشت . / در سراى قارون اگر به شتاب گذر مىكردند ، شب را روز مىكرد درحالىكه از تنگدستى چيزى براى خوردن نداشت . ( اين دو بيت از ابو اسحاق ابراهيم بن عثمان بن محمّد الغزّى است ) .\r\n( 13 ) - مقعّر فلك اثير : عمق فلك اثير . فلك اثير : كرهء آتش كه بالاى كره هواست .\r\n","page_name":" 170 ","page_number":172},
  {"content":"\r\n\r\nسنان نيزه « 1 » در شبان تيره از قعر دريا بيرون اندازند ؛ روز مصاف را شب زفاف پندارند و زخم « 2 » رماح « 3 » لثم « 4 » ملاح « 5 » شناسند .\r\nو در مقدّمه جماعتى را از رسولان به نزديك سلطان فرستاد به تصميم عزيمت خود به جناب او منذر « 6 » به انتقام آنچ از قتل تجّار سابق شدست و من انذر فقد اعذر « 7 » .\r\nچون به حدّ قياليغ رسيد از امراى آن ، ارسلان خان پيشتر به ايلى و بندگى تلقّى كرد « 8 » و از بأس « 9 » سياست « 10 » او به تضرّع و اهانت نفس و مال توقّى « 11 » نمود « 12 » و به عاطفت او اختصاص يافته در عداد حشم او با مردمان خويش روان شد . و از بيش‌باليغ ايدى قوت با خيل خود و از الماليغ ، سقناق تكين با مردان كه مرد حرب بودند به خدمت او پيوستند و مكثّر سواد « 13 » او شدند . ابتداء كار به قصبهء اترار رسيدند :\r\n فى هيبة لا البرق وافى الخطى * فيه و لا الرّعد خطيب جهير « 14 » \r\nبارگاه او « 15 » در پيش حصار برافراشتند . و سلطان از لشكر بيرونى پنجاه هزار مرد به غاير خان داده بود و « قراجه خاصّ حاجب » را با ده هزار ديگر به مدد او فرستاده و حصار و فصيل « 16 » و بارهء « 17 » شهر را استحكامى نيك به جاى آورده بودند . و آلات حرب بسيار جمع كرده و غاير خان نيز در اندرون كار جنگ را بسيجيده « 18 » شد . و مردان و خيلان بر دروازه‌ها تعيين كرد و به خويشتن بر باره آمد نظاره‌كنان و از كردار ناانديشيده پشت دست به دندان كنان « 19 » . از لشكر انبوه و گروه باشكوه صحرا را دريائى دريافت در جوش ؛\r\n\r\n\r\n","description":"","footnote":"\r\n( 1 ) - سنان نيزه : سر نيزه . سنان علىرغم آنچه مشهور است به معنى خود نيزه نيست .\r\n( 2 ) - زخم : ضربه .\r\n( 3 ) - رماح : نيزه‌ها ، جمع رمح .\r\n( 4 ) - لثم : بوسه .\r\n( 5 ) - ملاح : زيبارويان ، جمع مليحه .\r\n( 6 ) - منذر : ترساننده .\r\n( 7 ) - و من . . . عذر هشداردهنده پذيرفته است .\r\n( 8 ) - تلقّى كرد : برخورد كرد ، رفتار كرد .\r\n( 9 ) - بأس : خشم ، سختى .\r\n( 10 ) - سياست : يكى از معانى آن « مجازات » است كه در اينجا ملحوظ نظر است .\r\n( 11 ) - توقّى : خود را نگاه داشتن از چيزى .\r\n( 12 ) - معنى جمله : خود را به وسيله التماس كردن و تحقير كردن و دادن مال از سختى مجازات او نگاه داشت .\r\n( 13 ) - مكثّر سواد : زيادكنندهء لشكر .\r\n( 14 ) - فى . . . در هيبتى بود كه نه برق آسمان به گام‌هاى او مىرسيد و نه رعد آسمان در برابر فريادش صدايى داشت . ( از ابو الغوث بن نحرير المنبجى )\r\n( 15 ) - او : يعنى چنگيز خان .\r\n( 16 ) - فصيل : ديوار كوچك درون حصار يا درون بارهء شهر ( منتهى الارب ) .\r\n( 17 ) - باره : ديوار و حصار قلعه و شهر ( برهان ) .\r\n( 18 ) - بسيجيده : آماده .\r\n( 19 ) - پشت دست به دندان كندن : كنايه از پشيمانى .\r\n","page_name":" 171 ","page_number":173},
  {"content":"\r\n\r\nو هوائى از بانگ اسبان با برگستوان « 1 » و زئير « 2 » شيران در خفتان « 3 » در غلبه و خروش « 4 » :\r\n هوا نيلگون شد زمين آبنوس « 5 » * بجوشيد دريا به آواى كوس\r\nبه انگشت لشكر به هومان نمود * سپاهى كه آن را كرانه نبود \r\nو لشكر گرد بر گرد حصار چند حلقه ساختند . و چون تمامت لشكرها جمع شدند هر ركنى را به جانبى نامزد كرد : پسر بزرگتر را با چند تومان از سپاهيان جلد « 6 » و مردان مرد به حدّ جند ؛ و « بارجليغ كنت » و جمعى امرا را به جانب خجند و فناكت و به نفس خود قاصد بخارا شد . و جغتاى و اوكتاى را بر سرلشكر كه به محاصرهء اترار نامزد كرده بودند بگذاشت .\r\nچنانك خيل از جوانب بر كار شد بر مداومت جنگ آغاز نهادند و مدّت پنج ماه مقاومت نمودند . عاقبت ارباب اترار را چون كار به اضطرار رسيد ، قراجا از غاير در ايل « 7 » شدن و شهر بدان جماعت سپردن استنطاق « 8 » مىكرد . غاير چون دانست كه مادّهء اين آشوبها اوست « 9 » و به هيچ وجه ابقا را از آن جانب تصوّر نمىتوانست كرد « 10 » و هيچ كنارى نمىدانست كه از ميان بيرون جهد ، جهد و جدّ بىحدّ مىنمود و مصالحت را مصلحت كار نمىدانست و بدان رضا نمىداد ؛ به علّت آنك « 11 » با ولىنعمت يعنى سلطان اگر بىوفائى كنيم عذر غدر را چه محلّ نهيم « 12 » و از ملامت [ و 
  ] تقريع « 13 » مسلمانان به كدام بهانه تفصّى « 14 » نمائيم . قراجه نيز در آن باب الحاحى نكرد و چندان توقّف نمود كه :\r\n چو خرشيد گشت از جهان ناپديد * شب تيره بر روز دامن كشيد \r\nبا اكثر لشكر خويش از دروازهء « صوفىخانه » بيرون رفت و لشكر تتار هم در شب بدان دروازه در رفتند « 15 » و قراجه را موقوف كردند . تا به وقت آنك :\r\n\r\n\r\n","description":"","footnote":"\r\n( 1 ) - برگستوان : نوعى پوشش جنگى كه بر سربازان يا اسبها مىپوشانند .\r\n( 2 ) - زئير : صدايى كه از سينهء شير بيرون مىآيد . تسامحا غرّش .\r\n( 3 ) - خفتان : نوعى پوشش جنگى .\r\n( 4 ) - معنى جمله : از لشكريان انبوه و باشكوه صحرا را دريايى در جوش يافت و هوا را ديد كه از صداى اسبهايى كه برگستوان داشتند و غرّش شيرانى ( سربازانى ) كه خفتان پوشيده بودند در غوغا و خروش بود .\r\n( 5 ) - آبنوس : نوعى چوب سياه .\r\n( 6 ) - جلد : چابك .\r\n( 7 ) - ايل : مطيع .\r\n( 8 ) - استنطاق : نظرخواهى ، در اينجا تسامحا پيشنهاد دادن .\r\n( 9 ) - او : يعنى قراجا .\r\n( 10 ) - يعنى نمىتوانست به زنده ماندن از طرف قراجا مطمئن باشد . ( امكان كشته شدن از طرف قراجا بود )\r\n( 11 ) - به علّت آنكه : به بهانه آنكه ، به توجيه آنكه . در اين كتاب مكرّر به معنى « بهانه » به كار رفته است .\r\n( 12 ) - يعنى چه عذرى براى بىوفايى خود داريم ؟\r\n( 13 ) - تقريع : ملامت نمودن ( غياث اللغات ) .\r\n( 14 ) - تفصّى : از تنگنا بيرون آمدن .\r\n( 15 ) - در رفتند : داخل شدند .\r\n","page_name":" 172 ","page_number":174},
  {"content":"\r\n\r\n الشّرق قد مزّق ظلماءه * خطّ عمود من صباح منير « 1 » \r\nاو را با جمعى قوّاد « 2 » به خدمت پادشاه‌زادگان بردند و از هر نوع ازيشان بحث و استكشاف واجب دانستند . و به آخر فرمودند كه : « تو با مخدوم « 3 » خود با چندان سوابق حقوق كه او را در ذمّت « 4 » تو ثابت شده وفا ننمودى ؛ ما را نيز از تو طمع يكدلى نتواند بود . » او را با تمامت اصحاب او به درجهء شهادت رسانيدند .\r\nو تمامت فجّار و ابرار اترار را از پوشندگان خمار « 5 » و متقلنسان « 6 » به كلاه و دستار چون رمهء گوسفند از شهر بيرون راندند و هرچه موجود بود از اقمشه « 7 » و امتعه « 8 » غارت كردند . و غاير با بيست هزار مرد دلير و مبارزان مانند شير با حصار پناهيد و به حكم آنك :\r\n و طعم الموت فى امر حقير * كطعم الموت فى امر عظيم « 9 »\r\nهمه مرگ ارييم پير و جوان * به گيتى نماند كسى جاودان \r\n11 تمامت دل بر مرگ خوش كردند و ترك خويش گفته به نوبت پنجاه پنجاه بيرون مىآمدند و به طعان « 10 » و ضراب « 11 » تنها كباب مىكردند :\r\n تصيح الرّدينيّات فينا و فيهم * صياح بنات الماء اصبحن جوّعا « 12 » \r\n12 و تا ازيشان يك نفس نفس مىزد مكاوحت « 13 » مىنمودند . برين موجب از لشكر مغول بسيار كشته شد و برين جمله تا مدّت يك ماه مكاشفت « 14 » قايم بود و محاربت دايم تا غاير با دو كس بماند و برقرار « 15 » مجالدت « 16 » مىكرد و پشت نمىنمود و روى نمىتافت . و لشكر مغول در حصار رفتند و او را بر بام پيچيدند « 17 » و او با اين دو يار دست به بند نمىداد « 18 » . و چون فرمان چنان بود كه او را دستگير كنند و در جنگ نكشند ، رعايت فرمان را بر قتل او\r\n\r\n\r\n","description":"","footnote":"\r\n( 1 ) - الشّرق . . . شرق كه خط عمودى از صبح روشن تاريكيش را شكافته بود . ( از ابو الغوث بن نحرير المنبجى است )\r\n( 2 ) - قوّاد : اميران لشكر ، جمع قائد .\r\n( 3 ) - مخدوم : ارباب ، سرور .\r\n( 4 ) - ذمّت : عهده ، كفالت .\r\n( 5 ) - خمار : مقنعه .\r\n( 6 ) - متقلنس : كلاه پوشيده .\r\n( 7 ) - اقمشه : پارچه‌ها و جامه‌ها از هر قبيل ، جمع قماش .\r\n( 8 ) - امتعه : كالاها .\r\n( 9 ) - و طعم . . . طعم مرگ در كارى كوچك مانند طعم مرگ است در كارى بزرگ .\r\n( 10 ) - طعان : نيزه زدن به همديگر .\r\n( 11 ) - ضراب : با كسى شمشير زدن .\r\n( 12 ) - تصيح . . . صداى نيزه‌هاى تيزشده در ميان ما و آن‌ها مانند صداى مرغان گرسنهء دريايى است . ( از المثلّم بن رياح المرى ، از شاعران حماسه‌سرا ) .\r\n( 13 ) - مكاوحت : باهم جنگيدن .\r\n( 14 ) - مكاشفت : آشكارا دشمن كردن .\r\n( 15 ) - برقرار : طبق معمول .\r\n( 16 ) - مجالدت : به شمشير يكديگر را زدن .\r\n( 17 ) - پيچيدند : محاصره كردند .\r\n( 18 ) - يعنى تسليم نمىشد .\r\n","page_name":" 173 ","page_number":175},
  {"content":"\r\n\r\nاقدام نمىنمودند و ياران او نيز درجهء شهادت يافتند و سلاح نماند . بعد از آن كنيزكان از ديوار سراى خشت به دو مىدادند . چون خشت نماند گرد بر گرد او فروگرفتند . و بعد ما كه « 1 » بسيار حيلتها و حملتها كرد و فراوان مرد بينداخت در دام اسر « 2 » آوردند و محكم بربست « 3 » و بندهاى گران برنهاد .\r\nو حصار و باره را با ره كوى يكسان كردند و از آنجا بازگشتند . و آنچ از شمشير بازپس مانده بودند « 4 » از رعايا و ارباب حرف بعضى را به حشر « 5 » بردند و قومى را جهت حرفت و صناعت . و در آن وقت چون چنگيزخان از بخارا با سمرقند آمده بود متوجّه سمرقند شدند و غاير را در كوك‌سراى كأس فنا چشانيدند و لباس بقا « 6 » پوشانيد :\r\n چنين است كردار چرخ بلند * به دستى كلاه و به دستى كمند \r\n\r\nذكر توجّه الش ايدى به جند و استخلاص آن حدود\r\nچون فرمان جهان‌مطاع « 7 » ، شاه جهانگشاى - چنگز خان - بر آن جملت صادر بود كه او آن جوانب را از دست عداة « 8 » مسلّم كند « 9 » ؛ و از قبل « 10 » هر پسرى و خويشى امرا در خدمت او به موافقت برفتند ، چنانك از قبل او نيز به جوانب امرا و لشكر نامزد بود « 11 » ؛ ماه . . . « 12 » آن عزيمت به نفاذ پيوست و با جنگجويانى چون قضا كه هيچ حيله‌اى مانع آن نتواند بود و مانند اجل كه هيچ سلاحى دافع آن نشود مسارعت نمود .\r\nاوّل چون به قصبهء سقناق كه بر كنار جيحون خجندست نزديك رسيد در مقدّمه حسن حاجى را كه به اسم بازرگانى از قديم باز به خدمت شاه جهانگشاى پيوسته بود و در زمرهء حشم او « 13 » منتظم گشته به رسالت بفرستاد تا اهالى را بعد از اداى رسالت به حكم معرفت و قرابت نصيحتى كند و به ايلى خواند تا جان و مال ايشان به سلامت بماند . چون در سقناق رفت پيش از آنك از تبليغ رسالت با نصيحت آيد « 14 » ، شريران و اوباش و رنود\r\n\r\n\r\n","description":"","footnote":"\r\n( 1 ) - بعد ما كه : بعد از آنكه .\r\n( 2 ) - اسر : اسير كردن .\r\n( 3 ) - يعنى بربستند .\r\n( 4 ) - يعنى آنچه زنده مانده بودند .\r\n( 5 ) - حشر : چريك ، سپاه نامنظّم .\r\n( 6 ) - لباس بقا : كنايه از زندگى ابدى .\r\n( 7 ) - جهان‌مطاع : كسى كه جهان از او اطاعت مىكند .\r\n( 8 ) - عداة : دشمنان ، جمع عادى .\r\n( 9 ) - مسلّم كند : آزاد كند .\r\n( 10 ) - قبل : نزد .\r\n( 11 ) - معنى جمله : از نزد هر پسر و خويشى اميرانى مأمور شدند و او را همراهى كردند همچنان‌كه از سوى او نيز اميران و لشكريان به اطراف فرستاده مىشد .\r\n( 12 ) - در متن مرحوم قزوينى اين ماه معلوم نشده است .\r\n( 13 ) - يعنى چنگيز .\r\n( 14 ) - يعنى پيش از آنكه موفق به رساندن پيغام همراه با دلسوزى شود ( معنى اصلى « نصيحت » دلسوزى و\r\n","page_name":" 174 ","page_number":176},
  {"content":"\r\n\r\nغوغائى برآوردند و تكبيرگويان او را بكشتند . و غزائى بزرگ مىپنداشتند « 1 » و از قبل قتل آن مسلمان ثوابى شگرف طمع مىداشت . آن قصد « 2 » فصد وريد آن قوم را سببى بود ، و آن حيف « 3 » حتف « 4 » تمامت جماعت را داعيه‌اى « 5 » : اذا حان اجل البعير حام حول البير « 6 » .\r\nچون از آن حالت اعلام يافت « 7 » اعلام « 8 » به جانب سقناق تافت . و از اشتعال نايرهء « 9 » غضب ، جنود و عساكر را ياسا داد كه « 10 » از بام تا شام نوبت نوبت محاربت كنند . هفت روز بر آن جمله كه فرمان بود مواظبت نمودند و به قهر و قسر « 11 » آن را بگشادند و باب عفو و مسامحت « 12 » دربستند و به انتقام يك نفس نقش وجود اكثر ايشان را از جريدهء احيا « 13 » محو كردند . و امارت « 14 » آن موضع به پسر حسن حاجى مقتول داد تا بقايا را كه در زوايا مانده بودند جمع كند .\r\nو از آنجا روان شدند و اوركند و بارجليغ كنت را مستخلص كرد و چون به زيادتى مكاوحتى « 15 » دست نيازيدند قتل عامّ نكردند .\r\nو بعد از آن عازم اشناس گشتند . غلبهء جنود « 16 » اشناس رنود و اوباش بود . ايشان در جنگ و مقاتلت مبالغت نمودند . ازيشان بيشترى شهيد شدند .\r\nاين اخبار و حالات چون به جند رسيد قتلغ خان امير اميران با لشكر بزرگ كه سلطان به محافظت آن موسوم كرده بود من نجا برأسه فقد ربح « 17 » را كار بست و چون مردان پاى برداشت و به شب پشت فرا داد « 18 » و روى در راه نهاد تا از جيحون عبره كرد . و از طريق بيابان متوجّه خوارزم شد . چون خبر جلاى « 19 » او و خلاى « 20 » جند از جند بديشان رسيد ،\r\n\r\n\r\n","description":"","footnote":"\r\nخيرخواهى است ) .\r\n( 1 ) - يعنى فكر مىكردند جنگ بزرگى كرده‌اند . ( غزا معمولا جنگى است كه با دشمنان دين صورت مىگيرد و اين كلمه بار اعتقادى دارد ) .\r\n( 2 ) - فصد : رگ زدن .\r\n( 3 ) - حيف : ستم .\r\n( 4 ) - حتف : مرگ .\r\n( 5 ) - داعيه : سبب .\r\n( 6 ) - اذا . . . هرگاه زمان مرگ شتر برسد ، به دور چاه مىگردد . ناصر خسرو مىگويد :\r\n اشتر چو هلاك گشت خواهد * آيد به سر چه و لب جو \r\n( 7 ) - يعنى الش ايدى .\r\n( 8 ) - اعلام : علمها ، پرچمها .\r\n( 9 ) - نايره : آتش .\r\n( 10 ) - معنى عبارت : از شدّت آتش غضبى كه در او شعله مىكشيد به لشكريان فرمان داد كه . . .\r\n( 11 ) - قسر : كسى را به ستم به كارى داشتن ، اجبار .\r\n( 12 ) - مسامحت : به نرمى رفتار كردن .\r\n( 13 ) - جريدهء احياء : دفتر زندگان .\r\n( 14 ) - امارت : حكومت .\r\n( 15 ) - مكاوحت : باهم جنگيدن .\r\n( 16 ) - غلبه جنود : بيشترين سربازان .\r\n( 17 ) - من . . . هركسى سر خود را ( جان خود را ) نجات داد سود برده است .\r\n( 18 ) - پشت فرا داد : فرار كرد .\r\n( 19 ) - جلاء : ترك وطن كردن .\r\n( 20 ) - خلاء : خالى كردن .\r\n","page_name":" 175 ","page_number":177},
  {"content":"\r\n\r\nجنتمور را به رسالت نزديك اهالى فرستادند و استمالت « 1 » داد و از مخاصمت تحذير كرد .\r\nو چون در جند سرورى و حاكمى مطلق نبود هركس بر وفق صواب ديد خويش سخنى مىگفتند و مصلحتى مىديدند . عوامّ غلبه برداشتند « 2 » و قصد كرد تا جنتمور را حسن‌وار شربتى بدگوار دهند « 3 » . جنتمور خبر يافت . به دها « 4 » و ذكا و رفق و مدارا سخن آغاز نهاد و ايشان را تسكينى داد « 5 » و احوال سقناق و حالتى كه از كشتن حسن حاجى بريشان افتاده بود تازه كرد « 6 » و با ايشان ميثاق بست كه من نگذارم كه لشكر بيگانه بدينجا تعلّقى سازد « 7 » .\r\nايشان نيز بدين نصيحت و عهد خوش‌دل شدند و آسيبى به دو نرسانيدند . چون به خدمت الوش ايدى رسيد احوالى كه مشاهده نموده بود از قصد آن جماعت و دفع به چرب زبانى و تملّق عرضه داشت و عجز و قصور و اختلاف آرا و اهواى « 8 » هركس بازنمود .\r\nهرچند لشكر مغول را در حساب آن بود « 9 » كه به قراقوم مقام « 10 » سازند و تعرّض جند نكنند ، بدين موجب عنان را به جانب ايشان معطوف كردند و همّت بر استخلاص آن مصروف داشتند . و در چهارم صفر سنهء ستّ عشرة و ستّمائة « 11 » به ظاهر « 12 » شهر نزول كردند . و لشكر به كبس « 13 » خندق و استعداد آن از خرك « 14 » و منجنيق و نردبان و غير آن اشتغال نمودند . و اهالى جند جز آنك دروازه در بستند و بر باره و سور « 15 » مانند نظّارگيان سور « 16 » بنشستند قدم در جنگ ننهادند . و چون بيشتر ارباب آن « 17 » هيچ وقتى جنگى مشاهده ننموده بودند ازيشان تعجّب مىكردند كه چگونه به ديوار حصار بر توان آمد . چون پلها بسته شد و مردان نردبان به ديوار حصار بازنهادند ، ايشان نيز در حركت آمدند و منجنيق بر كار كرد . و يك سنگ گران پرّان چون از هوا به نشيب رسيد حلقهء آهنين همين منجنيق بشكست . و مغولان از جوانب بر بالاى باره رسيدند و دروازه‌ها گشادند . از جانبين يك كس را زخمى نرسيد و تمامت ايشان را بيرون آوردند و چون پاى از جنگ كشيده بودند دست شفقت بر سر ايشان گستردند و به جان ببخشيدند . و چند سرور معدود را كه با\r\n\r\n\r\n","description":"","footnote":"\r\n( 1 ) - استمالت : دلجويى .\r\n( 2 ) - غلبه برداشتند : شلوغ كردند .\r\n( 3 ) - يعنى او را هم مثل حسن حاجى بكشند .\r\n( 4 ) - دها : زيركى .\r\n( 5 ) - تسكينى داد : آرام كرد .\r\n( 6 ) - تازه كرد : يادآور شد .\r\n( 7 ) - تعلّق سازد : در چند جاى ديگر اين تاريخ آمده است و ظاهرا به معنى تجاوز و تعدّى است ( رجوع كنيد به ص 186 ح 7 ) .\r\n( 8 ) - اهوا : خواسته‌ها .\r\n( 9 ) - يعنى قرار بود .\r\n( 10 ) - مقام : محلّ اقامت .\r\n( 11 ) - سال 616 .\r\n( 12 ) - ظاهر : بيرون شهر ، حومهء شهر .\r\n( 13 ) - كبس : پر كردن با خاك .\r\n( 14 ) - خرك : وسيله‌اى كه با آن ديوار را رخنه كنند ( برهان قاطع ) .\r\n( 15 ) - سور : ديوار قلعه .\r\n( 16 ) - نظّارگيان سور : تماشاكنندگان جشن .\r\n( 17 ) - يعنى مردم شهر .\r\n","page_name":" 176 ","page_number":178},
  {"content":"\r\n\r\nجنتمور زيادتى گفته بودند « 1 » بكشتند . و نه شبانروز اهالى آن را بر صحرا موقوف كردند و شهر غارت دادند . و على خواجه را كه از قردوان « 2 » بخارا بود و از قديم باز پيش از خروج به خدمت ايشان « 3 » افتاده بود به امارت و ايالت آن نصب كردند و مصلحت آن ولايت به كفايت او مفوّض . و او در آن كار تمكّن يافت و معتبر شد و تا به وقتى كه از دارالقضا منشور اجل به عزل او نافذ نگشت در آن عمل « 4 » بود .\r\nو به جانب شهر كنت اميرى با يك تومان لشكر روان شد و آن را مستخلص كرد و شحنه‌اى بگذاشت .\r\nو الوش ايدى به جانب قراقوم در كوچ آمد .\r\nو از صحرانشينان تراكمه در حدّ ده هزار مرد نامزد شد تا به جانب خوارزم روند و « تاينال نوين » بر سر ايشان « 5 » . روزى چند راه قطع كرد « 6 » . نحوست طالع ، ايشان « 7 » را بر آن باعث و محرّض « 8 » آمد تا مغولى را كه تاينال قائم‌مقام خود بريشان گماشته بود بكشتند و ياغى شدند . تاينال در مقدّمه مىرفت . به اطفاء نايره و تشويش و فتنهء ايشان بازگشت . و اغلب آن جماعت را بكشت و بعضى به يك تاى موى جان ببرد « 9 » .\r\nو با فوجى ديگر به جانب مرو و آمويه رفتند و آنجا غلبه « 10 » انبوه گشتند چنانك در موضع حال ايشان ثبت خواهد شد ان شاء اللّه .\r\n\r\nذكر استخلاص فناكت و خجند و احوال تيمور ملك\r\n« الاق نوين » و « سكتو » و « تقاى » با پنج هزار مرد نامزد فناكت شدند . و امير آن ايلتكو ملك بود . با لشكرى از قنقليان سه روز على الرّسم جنگى كردند . زيادت اقدامى ننمودند تا روز چهارم :\r\n چو افكند خور سوى بالا كمند * برآمد زمانه به چرخ بلند \r\nامان خواستند و به ايلى بيرون آمدند . لشكريان و ارباب را جداگانه نشاندند .\r\n\r\n\r\n","description":"","footnote":"\r\n( 1 ) - يعنى گستاخى كرده بودند .\r\n( 2 ) - قردوان : از محالّ بخارا .\r\n( 3 ) - يعنى مغولان .\r\n( 4 ) - عمل : شغل ، كار دولتى .\r\n( 5 ) - بر سر ايشان : رئيس و سرپرست آن‌ها .\r\n( 6 ) - راه قطع كردن : طى كردن راه .\r\n( 7 ) - ايشان : يعنى مردم شهر كنت .\r\n( 8 ) - محرّض : تحريك‌كننده .\r\n( 9 ) - مرحوم قزوينى در تصحيح اين عبارت دچار سهو گشته‌اند . چنان كه در چندين جاى ديگر از اين تاريخ مىآيد صورت اين عبارت چنين است : « به تك‌پاى جان ببرد » و معنى آن اين است كه با فرار و به زحمت جان خود را نجات داد . در نسخه‌هاى ب ، د ، ه نيز « به تك‌پاى » مرقوم شده است .\r\n( 10 ) - غلبه : توده كثير مردم .\r\n","page_name":" 177 ","page_number":179},
  {"content":"\r\n\r\nلشكريان را بأسرهم « 1 » ، بعضى را به شمشير و جماعتى را به تير باران هلاك كردند . و ارباب را صده و دهه كردند . محترفه « 2 » و صنّاع « 3 » و اصحاب جوارح « 4 » را معيّن كردند . و جوانان را از ميان ديگران به حشر « 5 » بيرون آوردند و متوجّه خجند شدند . و چون آنجا رسيدند ارباب شهر « 6 » به حصار پناهيدند و از طوارق « 7 » زمان خلاص يافتند . و امير آن تيمور ملك بود كه اگر رستم در زمان او بودى جز غاشيه‌دارى « 8 » او نكردى . در ميان جيحون كه آب به دو شاخ « 9 » رفته است حصارى بلند استحكام كرده بود و با هزار مرد كارزار از گردن‌كشان نامدار در آنجا رفته .\r\nچون لشكر بدانجا رسيد بر فور تمكّن از حصار دست نداد « 10 » . چون تير و منجنيق آنجا نمىرسيد ، جوانان خجند را به حشر آنجا راندند و از جانب اترار و بخارا و سمرقند و قصبه‌ها و ديه‌هاى ديگر كه مستخلص شده بود مدد مىآوردند تا پنجاه هزار مرد حشرى و بيست هزار مغول آنجا جمع گشت . تمامت را دهه و صده كردند . آنچ تازيك بودند بر سر هر ده دهه مغولى نامزد گشت . تا پياده از كوه به سه فرسنگى سنگ نقل مىكردند و مغولان سواره در جيحون مىريختند . و او « 11 » دوازده زورق « 12 » ساخته بود سر پوشيده و بر نمد ترگل به سركه معجون اندوده « 13 » و دريچه‌ها درگذاشته . هر روز بامداد به هر جانبى شش روان مىشد و جنگهاى سخت مىكردند و زخم تير بر آن كارگر نبود و آتش و نفط و سنگها كه در آب مىريختند او فرا آب مىداد « 14 » . و به شب شبيخون مىبرد . خواستند تا مضرّت آن دفع كنند دست نداد . و تير و منجنيق روان شد . چون كار تنگ شد و هنگام نام و ننگ « 15 » ، به وقت آنك قرص خور\r\n\r\n\r\n","description":"","footnote":"\r\n( 1 ) - بأسرهم : تماما .\r\n( 2 ) - محترفه : پيشه‌وران .\r\n( 3 ) - صنّاع : صنعتگران .\r\n( 4 ) - اصحاب جوارح : گويى مراد از اصحاب جوارح همان صنّاع و محترفه است كه با اعضاى بدن كار مىكنند ( كار يدى ) بر خلاف علما و وزرا كه كار فكرى مىكنند ( مص ) .\r\n( 5 ) - حشر : چريك ، سپاه نامنظّم .\r\n( 6 ) - ارباب شهر : اهالى شهر .\r\n( 7 ) - طوارق : حادثه‌هايى كه در شب اتّفاق مىافتد ، جمع طارقه . در اينجا مطلق حوادث .\r\n( 8 ) - غاشيه‌دار : غلامى كه در ركاب بزرگى پياده حركت مىكرد و مسئول برداشتن و پوشاندن زين‌پوش اسب او بوده است . به آن زين‌پوش غاشيه مىگفتند .\r\n( 9 ) - دو شاخ : چوبى بوده با سرى دو شاخه كه براى شكنجه بر گردن مجرمان مىگذاشته‌اند .\r\n( 10 ) - يعنى تصرّف قلعه سريعا ممكن نشد .\r\n( 11 ) - او : يعنى تيمور ملك .\r\n( 12 ) - زورق : قايق .\r\n( 13 ) - معنى جمله : دوازده قايق سرپوشيده ساخته بود كه [ براى محافظت در برابر آتش و نفط و تير 
  ] آن‌ها را با نمد خيس پوشانده و سپس با مخلوط گل و سركه اندود كرده بود .\r\n( 14 ) - يعنى همه را به آب مىداد ( هدر مىداد ) .\r\n( 15 ) - نام و ننگ : آبرو .\r\n","page_name":" 178 ","page_number":180},
  {"content":"\r\n\r\nخور معدهء زمين شد « 1 » و جهان از ظلمت چو كلبهء مسكين ، هفتاد كشتى كه روز گريز را معدّ « 2 » كرده بود ، بنه و اثقال « 3 » و امتعه و رجال را در آنجا نشاند . و او خود با جماعتى مردان در زورق نشستند و مشعلها در گرفتند « 4 » و مانند برق بر آب روان گشتند چنانك گفتى :\r\n خاض الدّجى و رواق اللّيل مسدول * برق كما اهتزّ ماضى الحدّ مصقول « 5 » \r\nلشكر بر كنارهاى آب روان شدند و او در زورق . به هركجا كه قوّت كردندى او بدان موضع رفتى و به زخم تير كه چون قضا از هدف خطا نمىكرد ايشان را دور مىراند و كشتيها مىدواند . برين جمله تا به فناكت آمد . زنجيرى در ميان آب كشيده بودند تا كشتىها را حايل باشد . به يك زخم برو زد و بگذشت . و لشكرها از هر دو طرف با او در جنگ تا به حدود جند و بارجليغ رسيد . و خبر او چون به سمع الوش ايدى رسيد لشكر را بر هر دو طرف جيحون به چند جايگاه بداشت و به كشتىها پل بستند و عرّاده‌ها « 6 » بر كار كردند . از ترصّد « 7 » و ترقّب لشكر خبر يافت . چون به كنار بارجليغ كنت رسيد تيمّم « 8 » مفازه « 9 » كرد . از آب بيرون آمد و چون آتش بر بادپايان روان شد « 10 » و لشكر مغول نيز دمادم او روان شدند . مىرفتند و او اثقال در پيش كرده به جنگ تخلّف مىنمود « 11 » . و چون مردان شمشيرزنان مىرفت ، چندانك بنه مسافت مىگرفت باز بر عقب روان مىشد . چون چند روز برين نمط مكاوحت كرد و مردان او بيشتر كشته و مجروح و لشكر مغول روز به روز زيادت مىشد بنه ازو بازگرفتند . او با معدودى چند بماند و بر قرار « 12 » تجلّد « 13 » مىنمود و دست نمىداد « 14 » . چون آن چند كس كه با او بودند كشته شدند و او را سلاح نماند تنها با سه تير يكى شكسته بىپيكان بود . سه مغول بر عقب او مىرفتند . به يك تير بىپيكان كه گشاد داد « 15 » يك مغول را به چشم كور كرد و دوى ديگر را گفت كه : « دو تير مانده است به\r\n\r\n\r\n","description":"","footnote":"\r\n( 1 ) - يعنى وقتى قرص خورشيد خوراك معدهء زمين شد ( شب شد ) .\r\n( 2 ) - معدّ : آماده .\r\n( 3 ) - بنه و اثقال : باروبنه .\r\n( 4 ) - در گرفتند : روشن كردند .\r\n( 5 ) - خاض . . . درحالىكه پرده شب انداخته شده بود ، برقى همانند برقى كه از شمشير صيقلىشده مىجهد فرودآمد .\r\n( 6 ) - عرّاده : معرّب اراده ، وسيله‌اى كوچكتر از منجنيق كه با آن سنگ پرتاب مىكرده‌اند .\r\n( 7 ) - ترصّد : چشم داشتن ، در كمين نشستن .\r\n( 8 ) - تيمّم : قصد كردن .\r\n( 9 ) - مفازه : بيابان .\r\n( 10 ) - يعنى سريعا سوار اسب‌ها شدند . ( مصنّف با كلمات آب و باد و آتش و خاك ( مفازه ) بازى نموده و تناسب ايجاد كرده است ) .\r\n( 11 ) - يعنى برمىگشت و مىجنگيد .\r\n( 12 ) - برقرار : مطابق معمول .\r\n( 13 ) - تجلّد : چالاكى نمودن .\r\n( 14 ) - دست نمىداد : تسليم نمىشد ، دست به بند نمىداد .\r\n( 15 ) - گشاد داد : انداخت ، اصطلاحا شليك كرد .\r\n","page_name":" 179 ","page_number":181},
  {"content":"\r\n\r\nعدد شما ؛ تير را دريغ مىدارم « 1 » ؛ به صلاح كار شما آن نزديكترست كه بازگرديد و جان را نگاه داريد . »\r\nمغولان ازو بازگشتند و او به خوارزم رسيد و باز كار رزم بسيجيد و با جمعى به جانب شهر كنت آمد و شحنه‌اى كه در آنجا بود بكشت و بازگشت . چون در خوارزم صلاح اقامت نديد بر عقب سلطان روان شد . بر راه شهرستانه به خدمت او پيوست و يك‌چندى كه سلطان در تكاپوى بود او نيز كفايتها نمود . و بعد مدّتى در لباس و زىّ متصوّفه به جانب شام رفت . پس از يك‌چندى كه فتنه‌ها آرامى گرفت و جراحت‌هاى روزگار التيامى پذيرفت حبّ وطن و خانه او را به رجعت باعث گشت ؛ بلك قضاى آسمانى محرّض « 2 » . به فرغانه رسيد و در قصبهء ارس در مزارات « 3 » آن چند سال ساكن شده و از احوال باخبر . به هر وقت به جانب خجند مىرفت . چون پسر را ديده است كه با سيورغاميشى « 4 » از حضرت « باتو « 5 » » املاك و اسباب پدرش به دو مفوّض فرموده‌اند روى به نزديك پسر نهاده است و گفته : « اگر تو پدر خود را بينى بازشناسى ؟ » پسر گفت : « من شيرخواره بودم كه از پدر بازماندم ؛ بازنشناسم امّا غلامى هست او را بداند « 6 » . » غلام را حاضر كردست . علامات كه بر اعضاى او بودست چون بديد تصديق كردست و خبر او فاش شده . جمعى ديگر به سبب آنك ودائع « 7 » در دست ايشان بود او را قبول نمىكرده‌اند « 8 » و انكار مىنموده . بدين سبب انديشهء آن كرده كه به خدمت قاآن رود و منظور نظر تربيت و شفقت او شود . در راه به خدمت قدقان « 9 » رسيده . فرموده تا او را بسته‌اند و هر نوع كلمات گذشته از مكاوحت و مقاتلت او با لشكر مغول استكشافى مىكرده « 10 » :\r\n مرا ديده در جنگ دريا و كوه * كه با نامداران توران گروه\r\nچه كردم ، ستاره گواى منست * به مردى جهان زير پاى منست \r\nو مغولى كه او را به تير شكسته زخم كرده بود او را بازشناخته . ازو زيادت سخنى\r\n\r\n\r\n","description":"","footnote":"\r\n( 1 ) - يعنى تير را از رها كردن دريغ مىكنم .\r\n( 2 ) - محرّض : تحريك‌كننده .\r\n( 3 ) - مزارات : گورستان‌ها .\r\n( 4 ) - سيورغاميشى : پيشكش ، هديه .\r\n( 5 ) - يعنى درگاه جناب « باتو » .\r\n( 6 ) - بداند : بشناسد .\r\n( 7 ) - ودائع : امانت‌ها .\r\n( 8 ) - معنى جمله : چون به تيمور ملك بدهكار بودند تجاهل به شناخت او مىكرده‌اند .\r\n( 9 ) - قدقان : پسر اوكتاىقاآن ابن چنگيز خان .\r\n( 10 ) - يعنى او را بستند و قاآن در مورد گذشتهء تيمور ملك اعم از جنگ او با لشكر مغول تحقيق مىكرد .\r\n","page_name":" 180 ","page_number":182},
  {"content":"\r\n\r\nمىپرسيده « 1 » . در اداى جواب مراسم تعظيمى كه بر گويندگان در حضرت پادشاهان واجب است تقديم نمىرفته « 2 » . از غضب تيرى گشاد دادست كه جواب تمامت تيرها كه در آن مدّت انداخته ، شدست :\r\n بپيچيد و زان پس يكى آه كرد * ز نيك و بد انديشه كوتاه كرد \r\nو چون زخم بر مقتل آمد ، ازين خاكدان ناپايدار به دار القرار انتقال كرد و از وحشت ما من الموت خلاص و لا عنه مناص « 3 » بازرست :\r\n جهانا شگفتا ز كردار تست * شكسته هم از تو هم از تو درست \r\n\r\nذكر استخلاص ماوراءالنهر بر سبيل اجمال\r\nماوراءالنهر مشتمل بر بلاد و بقاع « 4 » و نواحى و رباع « 5 » است ؛ امّا چون خلاصهء « 6 » آن مساكن و زبدهء آن اماكن ، بخارا و سمرقندست و در كتاب معجم البلدان به اسناد حذيفة بن اليمان مروى است : « قال رسول اللّه صلّى اللّه عليه و سلّم ستفتح مدينة بخراسان خلف نهر يقال له جيحون تسمّى بخارا محفوفة بالرّحمة محفوفة بالملائكة منصور اهلها النّائم [ فيها 
  ] على الفراش كالشّاهر فى سبيل اللّه بسيفه و خلفها مدينة يقال لها سمرقند فيها عين من عيون الجنّة و قبر من قبور الأنبياء و روضة من رياض الجنّة تحشر موتاها يوم القيامة مع الشّهداء و من خلفها تربة يقال لها قطوان يبعث منها سبعون الف شهيد يشفع كلّ شهيد فى سبعين من اهل بيته و عشيرته « 7 » . » به خصوصيّت « 8 » ، شرح وقايع اين هر دو اثبات خواهد افتاد . و صحّت اين حديث ازين وجه درست مىشود كه امور عالم نسبى\r\n\r\n\r\n","description":"","footnote":"\r\n( 1 ) - يعنى قدقان از او مىپرسيده .\r\n( 2 ) - تقديم نمىرفته : انجام نمىگرفته .\r\n( 3 ) - ما . . . از مرگ رهايى و مفرّى نيست .\r\n( 4 ) - بقاع : سرزمين‌ها ، جمع بقعه .\r\n( 5 ) - رباع : منزل‌ها ، جايها ، جمع ربع .\r\n( 6 ) - خلاصه : برگزيده .\r\n( 7 ) - ستفتح . . . به زودى شهرى در خراسان پشت نهرى كه به آن « جيحون » گويند فتح شود به نام بخارا كه پوشيده به رحمت [ خدا 
  ] و ملائكه است و اهل آن يارى شده‌اند . خوابيده بر زمين [ در آن شهر 
  ] مانند كسى است كه به جنگجويى در راه خدا معروف است ( خوابشان نيز در حكم جهاد است ) . و پشت آن شهر شهرى است كه بدان سمرقند گويند و در آن چشمه‌اى است از چشمه‌هاى بهشت و قبرى است از قبور پيامبران و باغى است از باغ‌هاى بهشت . مردگانش روز قيامت با شهدا محشور مىشوند و از پس آن شهر خاك مقدسى ( تربتى ) قرار دارد كه به آن « قطوان » گفته مىشود و از آن هفتاد هزار شهيد برانگيخته خواهد شد كه هر شهيدى هفتاد نفر از اهل بيت و عشيرهء خود را شفاعت كند .\r\n( 8 ) - به خصوصيت : به طور اختصاصى و جداگانه .\r\n","page_name":" 181 ","page_number":183},
  {"content":"\r\n\r\nاست و بعض الشّرّ اهون من بعض « 1 » و گفته‌اند :\r\n به‌هرحال مر بنده را شكر به * كه بسيار بد باشد از بد بتر \r\nچنگز خان به نفس خويش بدان بلاد رسيد . تيّار « 2 » بلا از لشكر تتار در موج بود و هنوز از انتقام سينه را تشفّى نداده بود و از خون جيحون نرانده چنانك در جريدهء قضا قلم قدر مثبت كرده بود « 3 » .\r\nو چون بخارا و سمرقند بگرفت از كشش « 4 » و غارت به يك نوبت بسنده كرد و در قتل عامّ مبالغت به افراط ننمود . و آنچ مضافات « 5 » آن بلاد و متابع و مجاور آن بود چون اكثر به ايلى پيش آمدند دست تعرّض از آن كشيده‌تر كردند و بر عقب تسكين بقايا و اقبال بر عمارت آن نمودند « 6 » تا چنانك غايت وقت « 7 » كه شهور سنهء ثمان و خمسين و ستّمائة « 8 » است ، عمارت و رونق آن بقاع بعضى با قرار اصل رفته و بعضى نزديك شده « 9 » ؛ به خلاف خراسان و عراق كه عارضهء « 10 » آن حمّى مطبقه « 11 » و تب لازمه « 12 » است ، هر شهرى و هر ديهى را چند نوبت كشش و غارت كردند و سالها آن تشويش برداشت « 13 » و هنوز تا رستخيز اگر توالد و تناسل باشد غلبهء مردم به عشر « 14 » آنچ بوده است نخواهد رسيد « 15 » . و آن اخبار از آثار اطلال « 16 » و دمن « 17 » توان شناخت كه روزگار عمل خود بر ايوانها چگونه نگاشته است « 18 » .\r\nو اهتمام « 19 » تمام آن بود كه زمام آن ممالك در كفّ كفايت صاحب اعظم « يلواج » و خلف صدق او امير مسعود بك نهادند تا به رأى صايب اصلاح مفاسد آن كردند و لن\r\n\r\n\r\n","description":"","footnote":"\r\n( 1 ) - بعض . . . بعضى از بدىها از بعضى ديگر آسان‌ترند ( يا زشت‌ترند ) .\r\n( 2 ) - تيّار : موج دريا .\r\n( 3 ) - يعنى « چنان كه قلم قدر در دفتر قضا ثبت كرده بود » . قضا عبارت است از ارادهء ازلى حق كه همواره به اشياء آن‌چنانكه هستند تعلّق مىگيرد و قدر عبارت از ايجاد حق است اشياء را به اندازه مخصوص و قدر معيّن كه در ذوات و احوال آن اشياء معتبر است .\r\n( 4 ) - كشش : كشتن .\r\n( 5 ) - مضافات : متعلّقات .\r\n( 6 ) - معنى جمله : به دنبال آن ، زندگان را سكنى دادند و به آباد كردن آن روى نمودند .\r\n( 7 ) - غايت وقت : اكنون .\r\n( 8 ) - سال 658 .\r\n( 9 ) - يعنى قسمتى مانند حالت قبلى آن شده و بعضى نيز نزديك به انجام است .\r\n( 10 ) - عارضه : بيمارى .\r\n( 11 ) - حمّى مطبقه ( حمّاى مطبقه ) : تب شديدى كه در شبانه‌روز پيوسته باشد و قطع نگردد .\r\n( 12 ) - تب‌لازمه : نوعى تب دائم ، گاهى از آن مرض سل را اراده مىكنند .\r\n( 13 ) - برداشت : طول كشيد .\r\n( 14 ) - عشر : يك‌دهم .\r\n( 15 ) - معنى جمله : حتى اگر تا قيامت زاد و ولد باشد ، كثرت مردم به يك‌دهم آنچه بوده است نخواهد رسيد .\r\n( 16 ) - اطلال : آثار خانه‌هاى خراب ، جمع طلل .\r\n( 17 ) - دمن : آثار باقىمانده خانه و حيات مردم ، جمع دمنه .\r\n( 18 ) - معنى جمله : از آثار آن ويرانه‌ها مىتوان فهميد كه روزگار بر ايوانهاى خراب راجع به ويرانگرىهاى خود چه نوشته است .\r\n( 19 ) - اهتمام : غمخوارى .\r\n","page_name":" 182 ","page_number":184},
  {"content":"\r\n\r\nيصلح العطّار ما افسد الدّهر « 1 » بر روى مدّعيان زدند « 2 » . و مؤن « 3 » حشر و جريك « 4 » و اثقال و زوايد عوارضات از آنجا مرتفع كرد « 5 » . و صحّت اين دعوى آثار طراوت و عمارت است كه مشرق انوار آن عدل و رأفت باشد بر صفحات آن ظاهرست و بر احوال قطّان « 6 » و سكّان « 7 » آن باهر « 8 » .\r\n\r\nذكر استخلاص بخارا\r\nاز بلاد شرقى ، قبّهء « 9 » اسلام است و در ميان آن نواحى به مثابت مدينة السّلام « 10 » .\r\nسواد « 11 » آن به بياض « 12 » نور علما و فقها آراسته و اطراف آن به طرف « 13 » معالى پيراسته . و از قديم باز در هر قرنى مجمع نحارير علماء هر دين آن روزگار بوده است .\r\nو اشتقاق بخارا از بخارست كه به لغت مغان مجمع علم باشد . و اين لفظ به لغت بت‌پرستان ايغور و ختاى نزديكست كه معابد ايشان كه موضع بتان است بخار گويند . و در وقت وضع نام شهر بمجكث بوده است .\r\nچنگز خان چون از ترتيب و تجهيز عساكر فارغ شده به ممالك سلطان رسيد . پسران بزرگتر و نوينان را با لشكرهاى بسيار به هر موضعى فرستاد و او به نفس خويش به ابتدا قاصد بخارا شد . و از پسران بزرگتر تولى در خدمت او و لشكر از اتراك ناباك كه نه پاك دانند و نه ناپاك « 14 » ، كاس حرب را كاسهء چرب دانند ، نوالهء « 15 » حسام « 16 » را پيالهء مدام « 17 » پندارند . و بر راه زرنوق حركت فرمود . بامدادى كه شاه سيّاره « 18 » علم از افق شرقى مرتفع گردانيد « 19 » مغافصة « 20 » به كنار آن رسيد . و اهالى آن قصبه از قضيّهء افتعال « 21 » ايّام و ليالى غافل . چون اطراف و اكناف را ديدند به سواران مشحون ، و هوا را از گرد خيول « 22 »\r\n\r\n\r\n","description":"","footnote":"\r\n( 1 ) - لن . . . آنچه را روزگار فاسد كرده است هرگز طبيب اصلاح نمىكند .\r\n( 2 ) - يعنى عكس اين جمله را ( كه آنچه را روزگار . . . ) ثابت كردند .\r\n( 3 ) - مؤن : هزينه‌ها .\r\n( 4 ) - جريك : چريك .\r\n( 5 ) - مرتفع كرد : از بين برد .\r\n( 6 ) - قطّان : ساكنان ، جمع قاطن .\r\n( 7 ) - سكّان : ساكنان ، جمع ساكن .\r\n( 8 ) - باهر : آشكار .\r\n( 9 ) - قبّه : بناى گرد برآورده چون گنبد .\r\n( 10 ) - مدينة السلام : لقب كوفه است .\r\n( 11 ) - سواد : نواحى و حوالى شهر ( غياث اللّغات ) .\r\n( 12 ) - بياض : روشنى .\r\n( 13 ) - طرف : طرفه‌ها ، چيزهاى نادر و نو .\r\n( 14 ) - يعنى ترك‌هاى بىباك كه حلال و حرام نمىشناسند .\r\n( 15 ) - نواله : لقمه .\r\n( 16 ) - حسام : شمشير .\r\n( 17 ) - مدام : يكى از معانى آن شراب است كه همه جاى اين كتاب مورد نظر است .\r\n( 18 ) - شاه سيّاره : خورشيد .\r\n( 19 ) - مرتفع گردانيد : بلند كرد .\r\n( 20 ) - مغافصة : به طور ناگهانى .\r\n( 21 ) - افتعال : فريب .\r\n( 22 ) - خيول : اسب‌ها . به معنى سواران نيز آمده است .\r\n","page_name":" 183 ","page_number":185},
  {"content":"\r\n\r\nشبگون ، فزع « 1 » و هول مستولى گشت و ترس و خوف مستعلى . تمسّك به حصار « 2 » كردند و درها بربستند . و گمان آن داشتند كه مگر فوجى است از لشكر بسيار و موجى از درياى زخّار « 3 » . خواستند تا ممانعتى كنند و به پاى خود به بلا روند . خود لطف ربّانى دستگيرى كرد تا ثبات قدم نمودند و بر خلاف دم نزدند « 4 » . و در اثناى آن بر عادت مستمرّ ، پادشاه جهان « 5 » دانشمند حاجب را به رسالت نزديك ايشان فرستاد به اعلام وصول « 6 » مواكب و نصيحت ايشان از اجتناب از گذر سيل راعب « 7 » قومى از آن جمله كه حكم  اسْتَحْوَذَ عَلَيْهِمُ الشَّيْطانُ  « 8 » داشتند . خواستند تا او را تعرّضى و مكروهى رسانند . آواز برآورد كه : « فلان كسم ، مسلمان ابن مسلمان . ابتغاء « 9 » مرضات « 10 » يزدان را از حكم نافذ چنگز خان به رسالت آمده‌ام « 11 » تا شما را از غرقاب هلاكت و طغار « 12 » خون بيرون كشم . چنگز خانست كه آمده است به نفس خود . با چندين هزار مردان كارزار اينجا رسيده است . اگر هيچ‌گونه شما را بر خلاف پاى گيرند « 13 » در يك ساعت حصار هامون و صحرا از خون جيحون شود . و اگر نصيحت و موعظت را به گوش هوش و رويّت « 14 » اصغا « 15 » نماييد و منقاد و مطواع « 16 » امر او شويد نفس و مال شما در حصن امان بماند . » چون اقوام از خواصّ و عوامّ كلمات او را كه سمت « 17 » صدق داشت استماع كردند از قبول پند او امتناع ننمودند و يقين بشناختند كه سيل را به انباشتن ممرّ او باز نتوان داشت و تزلزل جبال و اراضى به فشاردن اقدام استقرار و آرام نپذيرد . صلاح در صلح ديدند و فلاح در قبول نصح . احتياط و اطمينان را ازو ميثاقى گرفتند كه اگر اهالى آن را بعد از استقبال و انقياد فرمان يك كس را خللى رسد گناه آن به گردن او باشد . اهالى تسكينى يافتند و از انديشهء خطا پاى بازكشيدند و روى به صواب مصلحت نهادند . و اكابر و متقدّمان زرنوق جمعى را با نزلها « 18 » پيشتر بفرستادند .\r\nچون به موقف خيول پادشاه رسيدند از حال پيشوايان و معارف زرنوق پرسيد و بر\r\n\r\n\r\n","description":"","footnote":"\r\n( 1 ) - فزع : ترسيدن .\r\n( 2 ) - حصار : قلعه .\r\n( 3 ) - زخّار : لبريز .\r\n( 4 ) - يعنى خويشتن‌دارى كردند و از دشمنى دم نزدند ( حركتى خصمانه نكردند ) .\r\n( 5 ) - يعنى چنگيز خان .\r\n( 6 ) - وصول : رسيدن .\r\n( 7 ) - راعب : سيلى است كه رود را پر مىكند ( منتهى الارب ) .\r\n( 8 ) - استحوذ . . . شيطان بر آن‌ها چيره شده است . ( مجادله 58 / 19 )\r\n( 9 ) - ابتغاء : طلب كردن .\r\n( 10 ) - مرضات : خشنودى .\r\n( 11 ) - معنى جمله : براى جلب رضاى خداوند طبق فرمان قاطع چنگيز خان به سفيرى آمده‌ام .\r\n( 12 ) - طغار : طشت گلين .\r\n( 13 ) - يعنى اگر هرگونه دشمنى با آن‌ها بورزيد .\r\n( 14 ) - روّيت : تفكّر .\r\n( 15 ) - اصغاء : گوش دادن .\r\n( 16 ) - مطواع : فرمانبردار .\r\n( 17 ) - سمت : علامت ، داغ .\r\n( 18 ) - نزل : آنچه از خوردنى پيش مهمان نهند . هديه\r\n","page_name":" 184 ","page_number":186},
  {"content":"\r\n\r\nتخلّف و تقاعد « 1 » ايشان غضب فرمود و بر استحضار آن قوم ايلچى فرستاد . از فرط هيبت پادشاهى ولوله بر اعضاى گروه مانند زلزله در اجزاى كوه ظاهر شد و حالى به بندگى حضرت روان شدند . و چون حاضر آمدند چنگز خان در حقّ ايشان شفقت و مرحمت فرمود و ايشان را به جان ايمن كرد تا دل بر جان نهادند « 2 » و فرمان رسانيدند « 3 » تا كاينا من كان « 4 » هركه در زرنوق بود از صاحب كلاه و دستار و مقنّع « 5 » به معجر « 6 » و خمار « 7 » بيرون آمدند و حصار را صحرا كردند « 8 » . و بعد از احصاى « 9 » جماجم « 10 » ، فتيان « 11 » و شبّان « 12 » را به حشر بخارا تعيين كردند . و ديگران را اجازت مراجعت با خانه داد . و ديه را قتلغ‌باليغ نام نهادند . و از تراكمهء آن مواضع دليلى « 13 » كه بر طرق و راه‌ها وقوفى تمام داشت لشكر را بر راهى كه ممرّ « 14 » نبود بيرون برد و آن راه را از آن وقت باز ، راه خانى گويند . و در شهور سنهء تسع و اربعين و ستّمائة « 15 » وقت توجّه به حضرت منكو قاآن در مصاحبت امير ارغون گذر بر آن راه بود .\r\nو در مقدّمه ، طاير بهادر مىرفت . چون به كنار نور رسيدند به باغها گذار كرده در شب درختها انداختند و نردبان‌ها ساختند و پيش اسبان بازگرفتند « 16 » . و آهسته آهسته مىرفتند و ديدبان سور بر آنك « 17 » اين جماعت كاروانيان‌اند . تا برين شيوه به در حصار نور رسيدند .\r\nروز بريشان تيره و چشمها خيره شد .\r\nحكايت « زرقاء يمامه » است كه كوشكى مرتفع ساخته بود و حدّت نظر « 18 » او به غايتى كه اگر خصمى قصد او پيوستى از چند منزل لشكر ايشان را بديدى و دفع و منع ايشان را مستعدّ و شكرده « 19 » شدى . و خصمان را ازو جز حسرت به دست نبودى و هيچ حيلت نماند كه نكردند . فرمود تا درختها با شاخها ببريدند و هر سوارى درختى پيش گرفتند . و\r\n\r\n\r\n","description":"","footnote":"\r\n( 1 ) - تقاعد : بازايستادن .\r\n( 2 ) - دل بر جان نهادند : به زندگى اميدوار شدند .\r\n( 3 ) - فاعل « فرمان رسانيدند » مغولان هستند .\r\n( 4 ) - يعنى هركسى بود .\r\n( 5 ) - مقنّع : سرپوش بر سر گذاشته شده .\r\n( 6 ) - معجر : روسرى .\r\n( 7 ) - خمار : مقنعه ، سرپوش .\r\n( 8 ) - يعنى قلعه را خالى كردند .\r\n( 9 ) - احصاء : شمردن .\r\n( 10 ) - جماجم : جمجمه‌ها ، يعنى افراد .\r\n( 11 ) - فتيان : جوانان ، جوانمردان ، جمع فتى .\r\n( 12 ) - شبّان : جوانان ، جمع شابّ .\r\n( 13 ) - دليل : راهنما .\r\n( 14 ) - ممرّ : گذرگاه .\r\n( 15 ) - سال 649 .\r\n( 16 ) - يعنى درختان را جلوى اسب‌ها گرفتند و آن‌ها را استتار نمودند .\r\n( 17 ) - بر آنك : به گمان آنكه .\r\n( 18 ) - حدّت نظر : تيزى چشم .\r\n( 19 ) - وشكرده : آماده ، چالاك . ( صحيح اين كلمه « وشكرده » مىباشد كه طبق ضبط مرحوم قزوينى يا « و » آن سهو گشته و يا همين « وشكرده » مدّ نظر ايشان بوده كه قاعدتا بايد يك « و » اضافه نيز قبل از آن داشته باشيم :\r\nمستعد « و » وشكرده ) .\r\n","page_name":" 185 ","page_number":187},
  {"content":"\r\n\r\nزرقا مىگويد : « عجب چيزى مىبينم ! شبه بيشه‌اى در حركت روى به ما دارند . » قوم او گفتند : « حدّت نظر مگر خللى پذيرفته و الّا درخت چگونه رود ؟ » از مراقبت و احتياط غفلت كردند . تا روز سيّم را لشكر خصمان برسيدند و غلبه كردند . زرقا را دستگير كردند و بكشتند .\r\nفىالجمله ارباب نور در بربستند و « طاير بهادر » رسولى فرستاد به اعلام وصول پادشاه عالم‌گير و ترغيب بر انقياد و ترك عناد . و اهواى اهالى نور مختلف بود و سبب آنك وصول پادشاه جهانگشاى چنگز خان را به نفس خويش ، تصديق نمىكردند و از جانب سلطان نيز احتياط مىنمودند و متردّد بودند ؛ بعضى به رعيّتى و ايلى راغب و قومى متمرّد و راهب « 1 » . تا بعد از شد آمد ايلچيان بر آن قرار دادند كه اهالى نور ترتيب نزلى كنند و در مصاحبت رسولى به حضرت پادشاه وقت فرستند و اظهار مطاوعت و استيمان « 2 » بندگى و متابعت تقديم كنند . طاير بهادر نيز بدان رضا داد و به اندك نزلى قناعت كرد و بر راه خود روان شد و بر آن جملت كه قرار بود رسولى فرستادند . و بعد از اختصاص رسل به قبول نزل « 3 » ، فرمان شد كه : « سبتاى در مقدّمه به نزديك شما مىرسد شهر به دو تسليم كنيد » . چون سبتاى برسيد امتثال فرمان تقديم نمودند و قصبهء نور به دو تسليم كرد . و قرار دادند كه اهالى نور به خلاص جمهور و آنچ ما لا بدّ « 4 » معاش و مصالح عمارت و زراعت باشد از اغنام « 5 » و بقور قناعت نمايند و به صحرا آيند و خانه‌ها را همچنان بگذارند تا لشكر غارت كنند . التزام اشارت كردند « 6 » و لشكر درآمد و آنچ يافت برداشت و از قرارى كه رفته بود سر نتافتند و به هيچ‌كس ازيشان تعلّقى نساخت « 7 » .\r\nو شست مرد را گزين كردند و در مصاحبت پسر امير نور - ايل خواجه - بر سبيل مدد چنانك متعارف بود به جانب دبوس فرستادند .\r\n\r\n\r\n","description":"","footnote":"\r\n( 1 ) - معنى عبارات : به سبب آنكه اهالى نور باور نمىكردند كه چنگيز خان شخصا به آنجا رسيده باشد ، و از طرف ديگر جانب سلطان محمّد را نيز مىخواستند داشته باشند و دودل بودند ، به همين خاطر عدّه‌اى به تسليم شدن رغبت داشتند و عدّه‌اى نيز از تسليم شدن خوددارى مىكردند و مىترسيدند .\r\n( 2 ) - استيمان : امان طلبيدن ، پناهندگى .\r\n( 3 ) - يعنى بعد از اينكه چنگيز خان با قبول نزل و هديه فرستادگان شهر نور را به افتخار ، مخصوص كرد . . .\r\n( 4 ) - ما لا بدّ : آنچه از آن چاره‌اى نيست ، حد اقلّ امكانات .\r\n( 5 ) - اغنام : گوسفندان .\r\n( 6 ) - يعنى فرمان را پذيرفتند .\r\n( 7 ) - تعلّق ساختن : چند جاى ديگر اين تاريخ نيز آمده و چنان كه از سياق عبارات برمىآيد به معنى تجاوز و تعدّى است ( رجوع كنيد به صفحه 176 ) .\r\n","page_name":" 186 ","page_number":188},
  {"content":"\r\n\r\nو چون چنگز خان برسيد به خدمت استقبال قيام نمودند و در خور ترغو « 1 » و نزل پيش بردند . چنگز خان آن جماعت را به عاطفت پادشاهانه مخصوص گردانيد و ازيشان پرسيد كه : « مال قرارى سلطان در نور چندست ؟ » گفتند : « يك هزار و پانصد دينار . » فرمود كه اين مقدار نقد بدهند و بيرون آن تعرّض ديگر نرسانند . ازين جمله يك‌نيمه از گوشوارهاى عورات « 2 » حاصل آمد و باقى را بعد از يك‌چندى ضامن شدند و به ادا رسانيدند . و اهالى نور از مذلّت اسر « 3 » و بندگى تتار خلاص يافتند . ديگرباره نور ، نور و نوائى گرفت .\r\nو از آنجا متوجّه بخارا شد و در اوايل محرّم سنهء سبع عشرة و ستّمائة « 4 » به دروازهء قلعه نزول فرمود :\r\n و زان پس سراپردهء شهريار * كشيدند بر دشت پيش حصار \r\nو لشكرها بر عدد مور و ملخ فزون بود و از حصر و احصا « 5 » بيرون . فوج فوج هريك چون درياى در موج مىرسيدند و بر گرد شهر نزول مىكرد . و از لشكر بيرونى بيست هزار مرد بود مقدّم ايشان كوك خان كه مىگفتند مغولى بود ازو گريخته و به سلطان پيوسته - و العهدة على الرّاوى - و بدان سبب كار او بالا گرفته « 6 » . و امراى ديگر چون « خميد بور » و « سونج خان » و « كشلى خان « 7 » » وقت غروب خرشيد با اكثر قوم از حصار « 8 » بيرون آمدند . چون به كنار جيحون رسيدند محافظان و طلايهء « 9 » لشكر برو افتادند و ازيشان اثر نگذاشتند :\r\n اذا لم يكن يغنى الفرار من الرّدى * على حالة فالصّبر اولى و احزم « 10 » \r\n13 و روز ديگر را كه صحرا از عكس خرشيد طشتى نمود پر از خون ، دروازه بگشادند و در نفار « 11 » و مكاوحت بربستند . و ائمّه و معارف شهر بخارا به نزديك چنگز خان رفتند . و چنگز خان به مطالعهء « 12 » حصار و شهر در اندرون آمد و در مسجد جامع راند و در پيش\r\n\r\n\r\n","description":"","footnote":"\r\n( 1 ) - ترغو : طعام و شراب ، ( به معنى جشن و مهمانى و نيز پارچهء ابريشمى قرمز نيز آمده است ) .\r\n( 2 ) - عورات : زنان .\r\n( 3 ) - اسر : اسير كردن .\r\n( 4 ) - سال 617 .\r\n( 5 ) - حصر و احصاء : شمردن .\r\n( 6 ) - معنى جمله : فرمانده آن‌ها كوك خان بود . مىگفتند اين كوك خان در اصل مغول بوده كه از چنگيز خان گريخته و به سلطان محمد پيوسته بود - البتّه صحّت و سقم اين موضوع برعهده گوينده است - و مىگفتند به اين سبب كار و بارش بالا گرفته .\r\n( 7 ) - اينها افراد سلطان محمد بودند .\r\n( 8 ) - حصار : قلعه .\r\n( 9 ) - طلايه : پيشروان لشكر براى تجسّس ، قراول . ( منظور طلايهء لشكر مغول است )\r\n( 10 ) - اذا . . . هرگاه فرار از مرگ به هيچ نحوى سود نبخشد ، پس در اين صورت صبر شايسته‌تر و به احتياط نزديك‌تر است . ( از قصيده‌اى است از ابو فراس الحمدانى )\r\n( 11 ) - نفار : رميدن و ترسيدن .\r\n( 12 ) - مطالعه : ديدن .\r\n","page_name":" 187 ","page_number":189},
  {"content":"\r\n\r\nمقصوره « 1 » بايستاد . و پسر او - تولى - پياده شد و بر بالاى منبر برآمد . چنگز خان پرسيد كه سراى سلطانست ؟ گفتند خانهء يزدانست . او نيز از اسب فروآمد و بر دو سه‌پايهء منبر برآمد . و فرمود كه صحرا از علف خالى است اسبان را شكم پر كنند . انبارها كه در شهر بود گشاده كردند و غلّه مىكشيدند . و صناديق « 2 » مصاحف به ميان صحن مسجد مىآوردند و مصاحف « 3 » را در دست و پاى مىانداخت و صندوقها را آخر اسبان مىساخت . و كاسات نبيذ پياپى كرده و مغنّيات « 4 » شهرى را حاضر آورده تا سماع و رقص مىكردند . و مغولان بر اصول غناى خويش آوازها بركشيده و ائمّه و مشايخ و سادات و علما و مجتهدان عصر بر طويلهء آخُرسالاران به محافظت ستوران قيام نموده و امتثال حكم آن قوم را التزام كرده .\r\nبعد از يك‌دو ساعت چنگز خان بر عزيمت مراجعت با بارگاه برخاست . و جماعتى كه آنجا بودند روان مىشدند و اوراق قرآن در ميان قاذورات « 5 » لگدكوب اقدام و قوايم « 6 » گشته . درين حالت امير امام جلال الدّين علىّ بن الحسن الرّندى كه مقدّم و مقتداى سادات ماوراءالنّهر بود و در زهد و ورع « 7 » مشار اليه « 8 » ، روى به امام عالم ركن الدّين امامزاده كه از افاضل علماى عالم بود - طيّب اللّه مرقدهما « 9 » - آورد و گفت : « مولانا ! چه حالتست ؟ اين كه مىبينم به بيداريست يا رب يا به خواب ؟ » مولانا امامزاده گفت : « خاموش باش ، باد بىنيازى خداوند است كه مىوزد ؛ سامان سخن گفتن نيست . »\r\nچون چنگز خان از شهر بيرون آمد به مصلّاى عيد رفت و به منبر برآمد . و عامّهء شهر را حاضر كرده بودند . فرمود كه : « ازين جملت توانگران كدامند ؟ » دويست و هشتاد كس را تعيين كردند ؛ صد و نود شهرى و باقى غريبان . نود كس از تجّار كه از اقطار « 10 » آنجا بودند به نزديك او آوردند . خطبهء سخن بعد از تقرير خلاف و غدر سلطان چنانك مشبع « 11 » ذكريست در آن آغاز نهاد كه : « اى قوم بدانيد كه شما گناه‌هاى بزرگ كرده‌ايد و اين گناه‌هاى بزرگ بزرگان شما كرده‌اند . از من بپرسيد كه اين سخن به چه دليل مىگويم .\r\n\r\n\r\n","description":"","footnote":"\r\n( 1 ) - مقصوره : غرفه‌مانندى بوده محصور كه امام جماعت در آن مىايستاد . معاويه اوّلين كسى بوده كه بعد از مورد سوء قصد واقع شدن ، براى محافظت خود ، مقصوره ساخت .\r\n( 2 ) - صناديق : صندوق‌ها .\r\n( 3 ) - مصاحف : قرآن‌ها .\r\n( 4 ) - مغنّيات : مطربه‌ها ، جمع مغنّيه ، زنان آوازخوان .\r\n( 5 ) - قاذورات : نجاسات و پليدىها .\r\n( 6 ) - قوايم : چهار دست و پاى ستوران ، جمع قائمه .\r\n( 7 ) - ورع : پرهيزگار شدن .\r\n( 8 ) - مشار اليه : مورد اشاره ، مجازا يعنى مشهور .\r\n( 9 ) - خداوند قبر آن دو را پاك كناد .\r\n( 10 ) - اقطار : كرانه‌ها ، جمع قطر .\r\n( 11 ) - مشبع : پر ، مفصّل .\r\n","page_name":" 188 ","page_number":190},
  {"content":"\r\n\r\nسبب آنك من عذاب خداام ؛ اگر شما گناه‌هاى بزرگ نكردتى « 1 » خداى چون من عذاب را به سر شما نفرستادى . » و چون ازين نمط فارغ شد ، الحاق خطبه بدين نصيحت بود كه :\r\n« اكنون مالهائى كه بر روى زمين است تقرير آن حاجت نيست آنچ در جوف « 2 » زمين است بگوييد . » بعد از آن پرسيد كه : « امنا و معتمدان شما كيستند ؟ » هركس متعلّقان خود را بگفتند . به اسم « 3 » باسقاقى « 4 » با هركس مغولى و يزكى تعيين كرد تا كسى از لشكريان ايشان را تعرّضى نرساند . و از روى بىحرمتى و اذلال بديشان تعلّقى نمىساختند « 5 » . و مطالبت مال از معتمدان آن قوم مىرفت و آنچ مىدادند به زيادتى مثله « 6 » و تكليف ما لا يطاق « 7 » مؤاخذه نمىكردند « 8 » . و هر روز وقت طلوع نيّر اعظم موكّلان « 9 » جماعت بزرگان را به درگاه خان عالم آوردندى .\r\nچنگز خان فرموده بود تا لشكريان سلطان را از اندرون شهر و حصار برانند .\r\nچون آن كار به دست شهريان متعذّر بود و آن جماعت از ترس جان آنچ ممكن بود از محاربه و قتال و شبيخون به جاى مىآوردند « 10 » ، فرمود تا آتش در محلّات انداختند . و چون بناى خانه‌هاى شهر تمامت از چوب بود بيشتر از شهر به چند روز سوخته شد مگر مسجد جامع و بعضى از سرايها كه عمارت آن از خشت پخته بود . و مردمان بخارا را به جنگ حصار راندند . و از جانبين تنورهء جنگ بتفسيد « 11 » . از بيرون منجنيقها راست كردند و كمانها را خم دادند و سنگ و تير پرّان شد . و از اندرون عرّاده‌ها « 12 » و قارورات « 13 » نفط روان ؛ مانند\r\n\r\n\r\n","description":"","footnote":"\r\n( 1 ) - نكردتى : استعمال اين نوع فعل براى شرطيّه ماضى در آن عصر خصوصا در خراسان خيلى شايع بوده است . هنوز هم شبيه اين استعمال در گويش لرى وجود دارد . ( براى وضوح بيشتر رك : مقدّمه قزوينى بر تذكرة الأولياء عطّار ) .\r\n( 2 ) - جوف : ميان .\r\n( 3 ) - اسم : سمت ، منصب .\r\n( 4 ) - باسقاق : نايب ، كسى بوده كه از طرف خان بزرگ براى نظارت بر امرا و ملوك و ديگر كسان انتخاب مىشده است .\r\n( 5 ) - تعلّق ساختن : تجاوز و تعدّى . ( صفحه 176 )\r\n( 6 ) - مثله : بريدن اعضاى بدن .\r\n( 7 ) - يعنى تكليف فوق طاقت .\r\n( 8 ) - معنى جمله : به هرچه مىدادند بسنده مىكردند و با افزودن مثله و اعمال فشار چيزى نمىگرفتند .\r\n( 9 ) - موكّل : محافظ .\r\n( 10 ) - معنى جمله : بيرون كردن افراد سلطان محمد به دست مردم شهر دشوار بود و افراد سلطان از ترس جان هر كارى مىكردند .\r\n( 11 ) - بتفسيد : گرم شد .\r\n( 12 ) - عرّاده : معرّب ارّاده ، وسيله‌اى كوچك‌تر از منجنيق كه با آن سنگ پرتاب مىكرده‌اند .\r\n( 13 ) - قارورات : ظرف‌هاى شيشه‌اى .\r\n","page_name":" 189 ","page_number":191},
  {"content":"\r\n\r\nتنورى تافته كه از بيرون به كوهها « 1 » هيمه‌هاى درشت مدد مىفرستند و از جوف « 2 » تنور شررها در هوا ظاهر مىشود « 3 » .\r\nروزها برين جملت مكاوحت كردند . و حصاريان حمله‌ها بيرون مىآوردند « 4 » ؛ و به تخصيص « 5 » كوك خان كه به مردى گوى از شيران نر ربوده بود مبارزت‌ها مىكرد و در هر حمله‌اى چند كس مىانداخت و تنها لشكر بسيار را بازمىراند . تا عاقبت كار به اضطرار رسيد و پاى از دست اختيار بگذشت « 6 » . و آن جماعت به نزديك خالق و خلايق معذور شدند . و خندق به حيوانات و جمادات انباشته شد و به مردان حشرى و بخارى افراشته فصيل « 7 » بازگرفتند « 8 » . و در قلعه آتش در زدند و خانان و قوّاد « 9 » و اعيان كه اعيان زمان و افراد سلطان بودند و از عزّت پاى بر سر فلك مىنهادند دستگير مذلّت گشتند و در درياى فنا غرق شدند :\r\n الدّهر يلعب بالورى * لعب الصّوالج بالكره\r\nاو لعب ريح عاصف * فاعلم بكفّ من ذره\r\nالدّهر قنّاص و ما ال * انسان الّا قنبره « 10 » \r\nو از قنقليان « 11 » از مردينه به بالاى تازيانه زنده نگذاشتند . و زيادت از سى هزار آدمى در شمار آمد كه كشته بودند . و صغار اولاد و اولاد كبار و زنان چون سرو آزاد آن قوم برده كردند .\r\nو چون شهر و قلعه از طغاة پاك شد و ديوارها و فصيل خاك گشت تمامت اهالى شهر را از مرد و زن و قبيح و حسن به صحراى نمازگاه راندند . ايشان را به جان ببخشيد .\r\n\r\n\r\n","description":"","footnote":"\r\n( 1 ) - كوهها : احتمال دارد كه صواب « گوها » باشد به معنى گودىها و حفره‌ها ( مص )\r\n( 2 ) - جوف : ميان .\r\n( 3 ) - معنى جمله : قلعه‌اى كه از بيرون آن تير و سنگ به درون آن پرتاب مىشد و از درون آن شيشه‌هاى نفط به بيرون مىرفت حالت تنورى را پيدا كرده بود كه از بيرون هيزم درون آن مىريزند و از درون جرقه‌ها به هوا پرتاب مىشود ( تير و سنگ‌هاى مغولان به هيزم تشبيه شده و شيشه‌هاى نفط اهل قلعه به جرقه‌هاى آتش ) .\r\n( 4 ) - حمله بيرون آوردن : حمله كردن .\r\n( 5 ) - به تخصيص : مخصوصا .\r\n( 6 ) - يعنى قدرت پايدارى از بين رفت .\r\n( 7 ) - فصيل : ديوار كوچك درون قلعه يا بارهء شهر ( منتهى الارب ) .\r\n( 8 ) - معنى جمله : به وسيله جنگجويان چريك و اهل بخارا ديوار بلند را تصرّف كردند .\r\n( 9 ) - قوّاد : اميران لشكر ، جمع قائد .\r\n( 10 ) - الدّهر . . . زمانه با مردم بازى مىكند همانند بازى كردن چوگان با گوى . / يا همانند بازى كردن باد تند با مشتى ارزن . / پس بدان روزگار شكارچى است و انسان جز گنجشكى نيست . ( شعر از قاضى ابو الفضل احمد بن محمد رشيدى لوكرى است ) .\r\n( 11 ) - نام يكى از قبايل ترك .\r\n","page_name":" 190 ","page_number":192},
  {"content":"\r\n\r\nجوانان و كهول « 1 » را كه اهليّت آن داشتند به حشر سمرقند و دبوسيه نامزد كردند . و از آنجا متوجّه سمرقند شد .\r\nو ارباب بخارا « 2 » سبب خرابى ، بنات‌النعش‌وار « 3 » متفرّق گشتند و به ديه‌ها رفتند و عرصهء آن حكم « قاعا صفصفا « 4 » » گرفت . و يكى از بخارا پس از واقعه گريخته بود و به خراسان آمده . حال بخارا ازو پرسيدند . گفت : « آمدند و كندند و سوختند و كشتند و بردند و رفتند . » جماعت زيركان كه اين تقرير شنيدند اتّفاق كردند كه در پارسى موجزتر ازين سخن نتواند بود و هرچه درين جزو مسطور گشت خلاصه و ذنابهء « 5 » آن اين دو سه كلمه است كه اين شخص تقرير كردست .\r\nتا چون سمرقند مستخلص شد « توشا باسقاق » را به امارت و شحنگى ناحيت بخارا فرمان داد . به بخارا آمد و بخارا اندكى روى به عمارت نهاد تا چون از حكم پادشاه جهان ، حاتم آخر الزّمان - قاآن - مقاليد « 6 » حكومت در كفّ اهتمام « صاحب يلواج » نهاد ، شذاذ « 7 » و متفرّقان كه در زوايا و خبايا « 8 » مانده بودند به مغناطيس عدل و رأفت ايشان را با اوطان قديم جذب كرد و از بلدان و امصار « 9 » و اقاصى « 10 » و اقطار « 11 » روى بدانجا نهادند و كار عمارت به حسن عنايت او روى به بالا نهاد بلك درجهء اعلى پذيرفت و عرصهء آن مستقرّ كبار و كرام و مجمع خاصّ و عامّ گشت .\r\nناگاه در شهور سنهء ستّ و ثلثين و ستّمائة « 12 » از « تاراب » بخارا غربال بندى « 13 » در لباس اهل خرقه خروجى كرد و عوامّ برو جمع آمدند ، تا كار به جائى ادا كرد كه فرمان رسانيدند تا تمامت اهالى آن را بكشند . صاحب يلواج چون دعاء نيك دافع قضاى بد شد و به واسطهء شفقت و اعتناء او بلاى ناگهان ازيشان دفع كرد . و باز عرصهء آن رونقى و طراوتى پذيرفت و آب با روى كارآمد « 14 » و روز به روز فيض فضل واجب‌الوجود كه سبب آن\r\n\r\n\r\n","description":"","footnote":"\r\n( 1 ) - كهول : مردان ميان سال كه مويشان سياه و سفيد باشد ، جمع كهل .\r\n( 2 ) - ارباب بخارا : اهل بخارا .\r\n( 3 ) - بنات النّعش : ستارهء معروف با هفت ستارگان در شمال و جنوب ، چهار تا را نعش و سه‌تا را بنات مىگويند ( شرف‌نامه منيرى )\r\n( 4 ) - قاعا صفصفا : بيابان مستوى و هموار ، كنايه از ويرانى كامل ( برگرفته از آيه 106 سوره طه ) .\r\n( 5 ) - ذنابه : پايان هر چيزى ، تسامحا به معنى گزيده .\r\n( 6 ) - مقاليد : كليدها ، جمع مقلاد .\r\n( 7 ) - شذّاد : مردمان اندك ، جمع شاذّ .\r\n( 8 ) - خبايا : نهفته‌ها ، جمع خبيئة . در اينجا تسامحا مخفيگاه‌ها .\r\n( 9 ) - امصار : شهرها ، جمع مصر .\r\n( 10 ) - اقاصى : دورترها .\r\n( 11 ) - اقطار : كرانه‌ها ، جمع قطر .\r\n( 12 ) - سال 636 .\r\n( 13 ) - غربال بند : الك‌ساز .\r\n( 14 ) - يعنى آباد شد و رونق يافت .\r\n","page_name":" 191 ","page_number":193},
  {"content":"\r\n\r\nمرحمت و شفقت سر تا سر بساط عدل و جودست به دست شفقت محمود « 1 » و درّ آن دريا مسعود « 2 » چون آفتاب تابنده است . و اكنون از بلاد اسلام هيچ شهرى در مقابله و موازات آن نمىافتد از ازدحام خلايق و كثرت صامت و ناطق « 3 » و اجتماع علما و رونق علم و طلبهء آن و تشييد « 4 » مبانى خير و دو بقعهء عالى ايوان محكم بنياد كه درين تاريخ درين رقعه « 5 » معمور شد : يكى مدرسهء خانى كه « سر قويتى « 6 » » بنا فرمودست و ديگر مدرسهء مسعوديّه كه در هريك از اين هر روز هزار طالب علم به استفادت اشتغال دارند و مدرّسان از نحارير « 7 » علماى عصر و مفردان « 8 » دهر . و الحقّ اين‌چنين دو بناى بلند اركان پاكيزه ، ميدان بخارا را زينتى و رتبتى است تمام ؛ بلك زينتى و طراوتى است اسلام را . و با حصول اين معانى فراغ اهالى بخارا و تخفيف مؤن « 9 » و اثقال ايشان حاصل . حقّ تعالى عراص « 10 » عالم را به بقاى ذات پادشاه عادل و رونق اسلام و دين حنفى « 11 » آراسته گرداناد .\r\n\r\nذكر خروج « 12 » تارابى\r\nدر شهور سنهء ستّ و ثلثين و ستّمائة « 13 » قران نحسين « 14 » بود در برج سرطان . منجّمان حكم كرده بودند كه فتنه‌اى ظاهر شود و يمكن « 15 » مبتدعى « 16 » خروج كند .\r\nبر سه فرسنگى بخارا ديهى است كه آن را تاراب گويند . مردى بود نام او محمود صانع غربال ؛ چنانك در حقّ او گفته‌اند در حماقت و جهل عديم المثل « 17 » .\r\n\r\n\r\n","description":"","footnote":"\r\n( 1 ) - يعنى محمود يلواج .\r\n( 2 ) - يعنى مسعود بيك فرزند محمود يلواج . محمود از جانب اوكتاىقاآن بن چنگيز خان حاكم ممالك ختاى يعنى چين شمالى بود و فرزندش مسعود بيك حاكم بلاد اويغور و ختن و كاشغر و ماوراءالنهر تا كنار جيحون ( مص ) .\r\n( 3 ) - صامت و ناطق : صامت به اموالى مثل زمين ، طلا و غيره گفته مىشود و ناطق به كنيزكان ، غلامان و چهارپايان .\r\n( 4 ) - تشييد : برافراشتن بنا .\r\n( 5 ) - رقعه : سرزمين .\r\n( 6 ) - سرقويتىبيكى : دختر چاكمبو برادر اونك خان پادشاه اقوام كرايت است و چنگيز خان او را در حيات خود به پسر چهارمش تولوى داد . وى محبوب‌ترين خواتين تولوى و مادر چهار پسر معتبر او منكو قاآن و قوبيلاى قاآن و هولاكو خان و اريق‌بوكا بود . ( مص )\r\n( 7 ) - نحارير : دانايان ، جمع نحرير .\r\n( 8 ) - مفرد : يگانه . در جاهاى ديگرى از اين تاريخ به معنى پهلوان و خدمتكار به كار رفته است .\r\n( 9 ) - مؤن : هزينه‌ها .\r\n( 10 ) - عراص : عرصه‌ها .\r\n( 11 ) - دين حنفى : دين راستين ، دين اسلام .\r\n( 12 ) - خروج : قيام كردن ، ياغى شدن .\r\n( 13 ) - سال 636 .\r\n( 14 ) - قران نحسين : باهم آمدن دو ستاره نحس مانند زحل و مريخ در برجى ( ناظم الاطباء )\r\n( 15 ) - يمكن : امكان دارد .\r\n( 16 ) - مبتدع : بنيان‌گذار .\r\n( 17 ) - عديم المثل : بىنظير .\r\n","page_name":" 192 ","page_number":194},
  {"content":"\r\n\r\nبه سالوس « 1 » و زرق « 2 » ، زهد و عبادتى آغاز نهاد و دعوى پرى دارى « 3 » كرد يعنى جنّيان با او سخن مىگويند و از غيبيّات او را خبر مىدهند . و در بلاد ماوراءالنّهر و تركستان بسيار كسان - بيشتر عورتينه « 4 » - دعوى پرى دارى كنند و هركس را كه رنجى باشد يا بيمار شود ضيافت كنند و پرى خوان را بخوانند و رقصها كنند و امثال آن خرافات ؛ و آن شيوه را جهّال و عوامّ التزام كنند . چون خواهر او به هر نوع از هذيانات پرىداران با او سخنى مىگفت تا او اشاعت مىكرد - عوامّ النّاس را خود چه بايد تا تبع جهل شوند « 5 » - روى به دو نهادند و هركجا مزمنى « 6 » بود و مبتلائى ، روى به دو آوردند . و اتّفاق را نيز در آن زمره بر يك‌دو شخص اثر صحّتى يافته‌اند ؛ اكثر ايشان روى به دو آوردند از خاصّ و عامّ  إِلَّا مَنْ أَتَى اللَّهَ بِقَلْبٍ سَلِيمٍ  « 7 » . و در بخارا از چند معتبر مقبول قول شنيدم كه ايشان گفتند در حضور ما به فضلهء سگ يك‌دو نابينا را دارو در چشم دميد صحّت يافتند . من جواب دادم كه :\r\n« بينندگان نابينا بودند و الّا اين معجزهء عيسى بن مريم بوده است و بس « 8 » قال اللّه تعالى  تُبْرِئُ الْأَكْمَهَ وَ الْأَبْرَصَ  « 9 » . و اگر من اين حالت به چشم خود مشاهده كنم به مداواى چشم مشغول شوم . »\r\nو در بخارا دانشمندى بود به فضل و نسب معروف و مشهور ؛ لقب او شمس الدّين محبوبى . سبب تعصّبى كه او را با ائمّهء بخارا بودست اضافت علّت « 10 » آن احمق شد « 11 » و به زمرهء معتقدان او ملحق و گفت اين جاهل را كه : « پدرم روايت كردست و در كتابى نوشته كه از تاراب بخارا صاحب دولتى كه جهان را مستخلص كند ظاهر خواهد شد و علامات اين سخن را نشان داده و آن آثار در تو پيداست . » جاهل از عقل دور بدين دمدمه « 12 » بيشتر مغرور شد و اين آوازه با حكم منجّمان موافق افتاد و روز به روز جمعيّت زيادت مىشد و تمامت شهر و روستاق روى به دو نهادند و آثار فتنه و آشوب پديد آمد .\r\n\r\n\r\n","description":"","footnote":"\r\n( 1 ) - سالوس ( سالوسى ) : ظاهرفريبى .\r\n( 2 ) - زرق : دو رنگى ، ريا .\r\n( 3 ) - پرىدارى : تسخير جنّ .\r\n( 4 ) - عورتينه : جنس زن و دختر .\r\n( 5 ) - معنى جمله : مردم عامّى خودشان چه هستند ، چه برسد به اينكه تابع جهل هم بشوند .\r\n( 6 ) - مزمن : ديرينه و كهنه ، صفت جانشين موصوف يعنى بيمارى كهنه .\r\n( 7 ) - الّا . . . مگر كسى كه نزد خدا با قلبى سليم آيد . ( شعرا 26 / 89 )\r\n( 8 ) - معنى جمله : لا بد تماشاگران نابينا بوده‌اند ، و گرنه اين معجزه‌اى است كه تنها حضرت عيسى عليه السّلام صاحب آن بوده است و بس .\r\n( 9 ) - تبرىء . . . تو كور مادرزاد و بيمارى پيسى را شفا مىدهى ( مائده 5 / 110 ) .\r\n( 10 ) - علّت : بيمارى .\r\n( 11 ) - معنى جمله : شمس الدّين محبوبى به خاطر خصومتى كه با علماى بخارا داشته به گروه معتقدان تارابى پيوسته و با اين كار بيمارى جهالت تارابى را مضاعف نموده است .\r\n( 12 ) - دمدمه : وسوسه و افسون .\r\n","page_name":" 193 ","page_number":195},
  {"content":"\r\n\r\nامرا و باسقاقان « 1 » كه حاضر بودند در تسكين نايرهء تشويش مشاورت كردند و به اعلام اين ، رسولى به خجند فرستادند نزديك صاحب يلواج . و ايشان بر سبيل تبرّك و تقرّب به تاراب رفتند و ازو التماس حركت به بخارا كردند تا شهر نيز به مقدم او آراسته شود ؛ و قرار نهاده كه چون به سر پل « وزيدان » رسد مغافصة « 2 » او را تيرباران كنند . چون روان شدند در احوال آن جماعت اثر تغيّر مىديد . چون نزديك سر پل رسيدند روى به تمشا كه بزرگتر شحنگان بود آورد و گفت : « از انديشهء بد بازگرد و الّا بفرمايم تا چشم جهان‌بينت را بىواسطهء دست آدميزاد بيرون كشند . » جماعت مغولان چون اين سخن ازو بشنيدند گفتند : « يقين است كه از قصد ما كسى او را اعلام ندادست ؛ مگر همه سخنهاى او بر حقّ است . » خائف شدند و او را تعرّض نرسانيدند تا به بخارا رسيد . در سراى سنجر ملك نزول كرد . امرا و اكابر و صدور « 3 » در اكرام و اعزاز او مبالغت مىنمودند و مىخواستند تا در فرصتى او را بكشند ؛ چه عوامّ شهر غالب بودند و آن محلّه و بازار كه او بود به خلايق پر بود چنانك گربه‌اى را مجال گذر نبود . و چون ازدحام مردم از حدّ مىگذشت و بىتبرّك او بازنمىگشتند و دخول را مخارج نمانده و خروج ممكن نه ، بر بام مىرفت و آب از دهن بريشان مىباريد ؛ به هركس كه رشاشه‌اى « 4 » از آن مىرسيد خوش‌دل و خندان بازمىگشت . شخصى از جملهء متّبعان غوايت « 5 » و ضلالت او را از انديشهء آن جماعت خبر داد . ناگاه از درى دزديده بيرون رفت و از اسبانى كه بر در بسته بودند اسبى بر نشست و اقوام بيگانه ندانستند كه او كيست به او التفاتى نكردند . به يك تك به تلّ « با حفص » رسيد و در يك لحظه جهانى مردم برو جمع شد . بعد از لحظه‌اى آن جاهل را طلب داشتند نيافتند . سواران از جوانب به طلب او مىتاختند تا ناگاه او را بر سر تلّ مذكور دريافتند . بازگشتند و از حال او خبر دادند . عوامّ فرياد بركشيدند كه خواجه به يك پر زدن به تلّ « باحفص » پريد . به يك‌بار زمام اختيار از دست كبار و صغار بيرون شد .\r\nاكثر خلايق روى به صحرا و تلّ نهادند و برو جمع شدند . نماز شامى برخاست و روى به مردم آورد و گفت : « اى مردان حقّ ! توقّف و انتظار چيست ؟ دنيا را از بىدينان پاك مىبايد كرد . هركس را آنچ ميسّرست از سلاح و ساز يا عصا و چوبى معدّ كرده روى به كار آورد . »\r\n\r\n\r\n","description":"","footnote":"\r\n( 1 ) - باسقاق : نايب ، كسى كه از طرف خان بزرگ انتخاب مىشده تا بر كار حكّام و امرا نظارت كند .\r\n( 2 ) - مغافصة : ناگهان .\r\n( 3 ) - صدور : بزرگان .\r\n( 4 ) - رشاشه : قطره باران ريزه ، چكه .\r\n( 5 ) - غوايت : گمراهى .\r\n","page_name":" 194 ","page_number":196},
  {"content":"\r\n\r\nو در شهر آنچ مردينه بودند روى به دو نهادند . و آن روز آدينه بود . به شهر در سراى « رابع ملك » نزول كرد و صدور و اكابر و معارف شهر را طلب داشت . سرور صدور ، بلك دهر - برهان الدّين - سلالهء « 1 » خاندان برهانى و بقيّهء دودمان صدر جهانى او را سبب آنك از عقل و فضل هيچ خلاف نداشت « 2 » خلافت داد و « شمس محبوبى » را به صدرى « 3 » موسوم كرد . و اكثر اكابر و معارف را جفا گفت و آب‌روى بريخت و بعضى را بكشت و قومى نيز بگريختند . و عوامّ و رنود را استمالت « 4 » داد و گفت : « لشكر من يكى از بنى آدم ظاهرست و يكى مخفىّ از جنود سماوى كه در هوا طيران مىكنند و حزب جنّيان كه در زمين مىروند و اكنون آن را نيز بر شما ظاهر كنم . در آسمان و زمين نگريد تا برهان دعوى مشاهده كنيد . » خواصّ معتقدان مىنگريستند و مىگفت : « آنك فلان جاى در لباس سبز و به همان جاى در پوشش سپيد مىپرند . » عوامّ نيز موافقت نمودند و هركس كه مىگفت نمىبينم به زخم چوب او را بينا مىكردند . و ديگر مىگفت كه : « حقّ تعالى ما را از غيب سلاح مىفرستند . » در اثناى اين از جانب شيراز بازرگانى رسيد و چهار خروار شمشير آورد . بعد ازين در فتح و ظفر عوامّ را هيچ شكّ نماند . و آن آدينه خطبهء سلطنت به نام او خواندند . و چون از نماز فارغ شدند به خانه‌هاى بزرگان فرستاد تا خيمه‌ها و خرگاهها و آلات فرش و طرح « 5 » آوردند و لشكرهائى با طول و عرض ساختند . و رنود و اوباش به خانه‌هاى متموّلان رفتند و دست به غارت و تاراج آوردند .\r\nو چون شب درآمد سلطان ناگهان با بتان پريوش و نگاران دلكش خلوت ساخت و عيش خوش براند و بامداد را در حوض آب غسل برآورد برحسب آنك :\r\n اذا ما فارقتنى غسّلتنى * كأنّا عاكفان على حرام « 6 » \r\n14 از راه تيمّن و تبرّك آب آن به من و درمسنگ قسمت كردند و شربت بيماران ساختند .\r\nو اموال را كه حاصل كردند برين و بر آن بخش كرد و بر لشكر و خواصّ تفرقه كرد . و خواهر او چون تصرّف او در فروج « 7 » و اموال بديد به يك‌سو شد و گفت : « كار او به واسطهء من بود ، خلل گرفت « 8 » . »\r\n\r\n\r\n","description":"","footnote":"\r\n( 1 ) - سلاله : برگزيده ، فرزند .\r\n( 2 ) - يعنى از نظر عقل و فضل هيچ مخالف و منكرى نداشت ( بسيار فاضل بود ) .\r\n( 3 ) - صدرى : وزارت .\r\n( 4 ) - استمالت : دلجويى .\r\n( 5 ) - طرح : در اينجا به معنى گستردن و انداختن .\r\n( 6 ) - اذا . . . آنگاه كه از من جدا شد مرا شستشو داد . گويى كه ما هر دو بر كارى حرام بوده‌ايم . ( شعر از متنبّى )\r\n( 7 ) - فروج : اندام‌هاى شرم زن و مرد ، جمع فرج .\r\n( 8 ) - معنى جمله : كار برادرم تاكنون به واسطهء من رونق داشت ، حالا كه من كناره‌گيرى كردم كارش مختل\r\n","page_name":" 195 ","page_number":197},
  {"content":"\r\n\r\nو امرا و صدور كه آيت فرار بر خوانده بودند در كرمينيه جمع شدند . و مغولان را كه در آن حدود بودند جمع كردند و آنچ ميسّر شد از جوانب ترتيب ساختند و روى به شهر نهادند و او نيز ساختهء « 1 » كارزار شد . با مردان بازار با پيراهن و ازار پيش لشكر بازرفت . و از جانبين صف كشيدند و تارابى با « محبوبى » در صف ايستاده بىسلاح و جوشن . و چون در ميان قوم شايع شده بود كه هركس در روى وى دست به خلاف بجنباند خشك شود آن لشكر نيز دست به شمشير و تير آهسته‌تر مىيازيدند . يكى از آن جماعت تيرى غرق كرد « 2 » . اتّفاق را بر مقتل « 3 » او آمد . و ديگرى تيرى نيز بر محبوبى زد و كس را ازين حالت خبر نه ؛ نه قوم او را و نه ديگر خصمان را . در تضاعيف آن « 4 » بادى سخت برخاست و خاك چنان انگيخته شد كه يكديگر را نمىديدند . لشكر خصمان پنداشتند كه كرامات تارابى است . همه دست بازكشيدند و روى به انهزام « 5 » بازپس نهادند . و لشكر تارابى روى بر پشت ايشان آوردند و اهالى رساتيق از ديه‌هاى خويش با بيل و تبر روى بديشان نهادند و هركس را از آن جماعت كه مىيافتند - خاصّه عمّال و متصرّفان را - مىگرفتند و به تبر سر نرم مىكردند . و تا به كرمينيه برفتند . و قرب ده هزار مرد كشته شد . چون تابعان تارابى بازگشتند او را نيافتند . گفتند : « خواجه غيبت كرده است ؛ تا ظهور او دو برادر او محمّد و على قائم‌مقام او باشند . » برقرار تارابى اين دو جاهل نيز در كار شدند و عوامّ و اوباش متابع ايشان بودند . و يك‌بارگى مطلق العنان دست به غارت و تاراج بردند . بعد از يك هفته « ايلدز نوين » و « چكين قورچى » با لشكرى بسيار از مغولان در رسيدند . باز آن جاهلان با اتباع خود به صحرا آمدند و برهنه در مصاف بايستادند . و در اوّل گشاد تير « 6 » آن هر دو گمراه نيز كشته شدند . و در حد بيست هزار خلق درين نوبت نيز بكشتند .\r\nروز ديگر كه شمشير زنان صباح فرق شب را بشكافتند « 7 » ، خلايق را از مرد و زن به صحرا راندند . مغولان دندان انتقام تيز كرده و دهان حرص گشاده كه بار ديگر دستى بزنيم و كامى برانيم و خلايق را حطب تنور بلا سازيم و اموال و اولاد ايشان را غنيمت گيريم . خود فضل ربّانى و لطف يزدانى عاقبت فتنه را به دست شفقت محمود چون\r\n\r\n\r\n","description":"","footnote":"\r\nمىشود .\r\n( 1 ) - ساخته : آماده .\r\n( 2 ) - غرق كردن : انداختن ( شليك كردن ) . در اصل به معنى كمان را به غايت كشيدن است .\r\n( 3 ) - مقتل : كشتنگاه ، يعنى جايى كه با زخم زدن بر آنجا مرد كشته شود .\r\n( 4 ) - در تضاعيف : در اثنا ، در ميانه .\r\n( 5 ) - انهزام : فرار ، شكست .\r\n( 6 ) - اوّل گشاد تير : اوّلين پرتاب تير .\r\n( 7 ) - يعنى خورشيد طلوع كرد .\r\n","page_name":" 196 ","page_number":198},
  {"content":"\r\n\r\nنامش محمود گردانيد و طالع آن شهر را باز مسعود « 1 » . چون او برسيد ايشان را از قتل و نهب « 2 » زجر « 3 » و منع كرد و گفت : « سبب مفسدى چند ، چندين هزار خلق را چگونه توان كشت و شهرى را كه چندين مدّت جهد رفته است تا روى به عمارت نهاده به واسطهء جاهلى چگونه نيست توان كرد ؟ » بعد از الحاح و مبالغت و لجاج بر آن قرار نهاد كه اين حالت به خدمت قاآن عرضه دارند ؛ بر آن جملت كه فرمان باشد به اتمام رسانند . و بعد از آن ايلچيان بفرستاد و سعىهاى بليغ نمود تا از آن زلّت « 4 » كه امكان عفو ممكن نبود تجاوز فرمود و بر حيات ايشان ابقا كرد و اثر آن اجتهاد محمود و مشكور شد « 5 » .\r\n\r\nذكر استخلاص سمرقند\r\nمعظم‌ترين بقاع « 6 » مملكت سلطان به فسحت رقعه « 7 » ، و خوش‌ترين رباع « 8 » به طيب « 9 » بقعه ، و نزه‌ترين « 10 » بهشتهاى دنيا به اتّفاق از جملهء جنان اربعه « 11 » :\r\n ان قيل فى الدّنيا ترى جنّة * فجنّة الدّنيا سمرقند\r\nيا من يوازى ارض بلخ بها * هل يستوى الحنظل و القند « 12 » \r\n15 هواى او به اعتدال مايل ، و آب را لطف باد شمال شامل ، و خاك را به قوّت اطراب « 13 » خاصّيّت آتش باده حاصل « 14 » :\r\n ارض حصاها جوهر و ترابها * مسك و ماء المدّ فيها قرقف « 15 » \r\n16\r\n\r\n\r\n","description":"","footnote":"\r\n( 1 ) - معنى جمله : محمود يلواج پايان فتنه را همچون نامش به خير ختم كرد و طالع و بخت آن شهر را طالعى سعد قرار داد . ( طالع مسعود ايهام تناسبى نيز با فرزند محمود يلواج يعنى مسعود بيك دارد . رجوع كنيد به ص 192 ) .\r\n( 2 ) - نهب : غارت .\r\n( 3 ) - زجر : بازداشتن .\r\n( 4 ) - زلّت : لغزش .\r\n( 5 ) - يعنى آن‌ها را زنده گذاشت و آن تلاش مورد ستايش و سپاس واقع شد .\r\n( 6 ) - بقاع : سرزمين‌ها ، جمع بقعه .\r\n( 7 ) - فسحت رقعه : گشادگى عرصه .\r\n( 8 ) - رباع : منزل‌ها ، جمع ربع .\r\n( 9 ) - طيب : پاكيزه .\r\n( 10 ) - نزه : خرّم و خوش .\r\n( 11 ) - جنان اربعه : بهشت‌هاى چهارگانه ( چهار بهشت مشهور عبارتند از : درّه بوّان در نورآباد ممسنى فارس - سغد در سمرقند - ابلّه در بصره - غوطه در دمشق ) نقل از لغتنامه دهخدا ، ذيل لغت « شعب بوّان » .\r\n( 12 ) - ان . . . اگر گفته شود در دنيا بهشتى ديده مىشود پس آن بهشت دنيا سمرقند است . / اى كسى كه برابر مىگيرى زمين بلخ را با آن ، آيا تلخى و شيرينى برابرند ؟ ( اين دو بيت را ياقوت در معجم البلدان در ذيل « سمرقند » نسبت به بستى مىدهد و ظاهرا منظور ابو الفتح بستى است ) .\r\n( 13 ) - اطراب : طرب‌انگيزى .\r\n( 14 ) - معنى جمله : خاكش در شادىبخشى خاصيّت آتش شراب دارد .\r\n( 15 ) - ارض . . . زمينى كه سنگ‌ريزه‌هاى آن گوهر و خاكش مشك و آب بيرون آمده در آن ، شراب است . ( از قصيده‌اى از ابو سعيد الرستمى در مدح صاحب بن عبّاد ) .\r\n","page_name":" 197 ","page_number":199},
  {"content":"\r\n\r\nسلطان « 1 » چون از معركه بازگشت ، ماسكهء « 2 » سكون از دست شده و جاذبهء قرار با فرار بدل گشته ، حيرت و زيغ « 3 » در نهاد او قرار گرفته . جهت محافظت بر بلاد و امصار اكثر قوّاد « 4 » و انصار تحصيص « 5 » كرد و از آن جملت سمرقند را به صد و ده هزار مرد تخصيص فرمود ؛ شست هزار تركان بودند با خانانى كه وجوه اعيان « 6 » سلطان بودند كه اسفنديار روئين‌تن اگر زخم تير و گزارد « 7 » سنان ايشان ديدى جز عجز و امان حيله‌اى ديگر ندانستى . و پنجاه هزار تازيك از مفردانى « 8 » كه هريك فى نفسه رستم وقت و بر سرآمدهء لشكرها بودند و بيست عدد پيل تمام هيكل ديو شكل :\r\n يقلّبن اساطين * و يلعبن بثعبان\r\nعليهنّ تجافيف * يشهّرن بألوان « 9 » \r\nتا اسبان و پيادگان شاه را بر رقعهء « 10 » حرب فرزين بند « 11 » باشد و به صدمات و صولات « 12 » رخ نگردانند . و غلبهء خلايق شهر خود چندانك حصر « 13 » آن بيرون از بيان بود .\r\nو بازين همه « 14 » دز « 15 » را استحكام تمام كرده و چند فصيل « 16 » بر مدار آن كشيده . و ديوار تا ثريّا افراشته . و خندق را از حدّ ثرى « 17 » بگذرانيده و به آب رسانيده .\r\nچنگز خان چون به اترار رسيد و آوازهء استحكام حصار و قلعه و غلبهء لشكر سمرقند در آفاق و اقطار منتشر بود و همه‌كس بر آنك « 18 » سالها بايد تا شهر مستخلص شود تا به دز چه رسد ، التزام طريقهء احتياط را صلاح در آن ديد كه حوالى آن را پاك كنند « 19 » بعد از آن روى بدان آرد . ابتدا متوجّه بخارا شد و بعد ما كه او را از استخلاص آن فراغ دل حاصل\r\n\r\n\r\n","description":"","footnote":"\r\n( 1 ) - سلطان : يعنى سلطان محمّد خوارزمشاه .\r\n( 2 ) - ماسكه : بازدارنده .\r\n( 3 ) - زيغ : انحراف از راه راست .\r\n( 4 ) - قوّاد : اميران لشكر ، جمع قائد .\r\n( 5 ) - تحصيص : قسمت كردن .\r\n( 6 ) - وجوه اعيان : بزرگان سرشناس .\r\n( 7 ) - گذارد : به معنى گذراندن و عبور دادن و زدن است . به نظر مىرسد نوشتن آن به « زاء » مسامحه كاتب باشد .\r\n( 8 ) - مفردان : بىهمتايان ، پهلوانان .\r\n( 9 ) - يقلّبن . . . آن پيلان ستون‌ها را واژگون مىكنند و با اژدها بازى مىكنند . / و بر آن پيلان ، برگستوان‌هايى به رنگ‌هاى گوناگون است . ( از قصيدهء بديع الزمان همدانى در مدح سلطان محمود غزنوى )\r\n( 10 ) - رقعه : صفحه شطرنج .\r\n( 11 ) - فرزين بند : مجازا به معنى نگهبان . اصطلاح شطرنج است كه در آن وزير ( فرزين ) از مهرهء پياده در مقابل مهرهء حريف نگهبانى مىكند .\r\n( 12 ) - صولات : حمله‌ها .\r\n( 13 ) - حصر : شمارش .\r\n( 14 ) - بازين همه : با اين همه .\r\n( 15 ) - دز : دژ .\r\n( 16 ) - فصيل : ديوار كوچك درون قلعه يا درون بارهء شهر .\r\n( 17 ) - ثرى : خاك و زمين .\r\n( 18 ) - بر آنك : بر اين باور كه .\r\n( 19 ) - يعنى اطراف قلعه را از دشمنان پاكسازى كنند .\r\n","page_name":" 198 ","page_number":200},
  {"content":"\r\n\r\nگشت به استقصاء « 1 » سمرقند مايل گشت ؛ عنان به جانب آن معطوف كرد . و از بخارا حشرى بزرگ براند و در راه به هركجا برسيد از ديه‌ها كه ايل مىشدند تعرّض نمىرسانيد و هركجا ممانعتى مىكردند - چون سر پل و دبوسيه - لشكر به محاصرهء آن مىماند . و او به نفس خود توقّف نمىكرد تا به سمرقند رسيد . و پسران چون از كار اترار فارغ شده بودند در رسيدند با حشر اترار . و مخيّم « 2 » چنگز خان را به كوك‌سراى « 3 » اختيار كردند . و حشم ديگر بر محيط شهر چندانك مىرسيدند نزول مىكردند .\r\nو چنگز خان يك‌دو روز به نفس خود به مطالعهء سور « 4 » و باره و فصيل و دروازه طواف كرد و لشكر را از مقابلت و مقاتلت معاف داشت . و « يمه » و « سبتاى » كه از نوينان بزرگ و معتبران او بودند بر عقب سلطان با سى هزار مرد روان كرد . و « غداق نوين » و « يسور » را به جانب و خش و طالقان فرستاد . تا روز سيّم كه مشعلهء زبانهء خرشيد از ميان ظلمت دخان شب قيرى بالا گرفت و شب سياهى در كنج انزوا رفت ، چندان مرد از مغول و حشرى مجتمع شده بودند كه عدد آن بر عدد ريگ بيابان و قطار « 5 » باران فزون بود ؛ بر محيط شهر ايستاده . از شهر « البارخان » و « شيخ خان » و « بالا خان » و بعضى خانان ديگر به صحرا رفتند و با حشم پادشاه جهانگير در مقابله بايستادند و دست به تير گشادند و از هر دو جانب بسيار سوار و پياده كشته گشتند . و تركان سلطانى درين روز كرّوفرّى نمودند و روشنى چراغ وقت انطفا اندك فروغى دهد « 6 » . و از لشكر مغول جمعى را بكشتند و بعضى را دستگير كردند و به شهر بردند و از ايشان نيز مردى هزار بيفتاد تا هنگام آنك :\r\n چون نهان شد ز بهر سود « 7 » زمين * آتش آسمان « 8 » زدود زمين \r\nهركس روى به مقرّ خود آوردند . چندانك ديگرباره سپردار مكّار « 9 » تيغ در ميغ شب زد ، چنگز خان به نفس خويش سوار گشت و تمامت حشم را بر مدار شهر بداشت و از اندرون و بيرون جنگ را محتشد « 10 » و مستعدّ گشتند و تنگ مكاوحت و مخاصمت تا نماز\r\n\r\n\r\n","description":"","footnote":"\r\n( 1 ) - استقصاء : طلب كردن .\r\n( 2 ) - مخيّم : خيمه‌گاه ، اردوگاه .\r\n( 3 ) - « كوك‌سرا » : نام محلّ و مكانى .\r\n( 4 ) - سور : ديوار قلعه .\r\n( 5 ) - قطار : قطره‌ها .\r\n( 6 ) - معنى جمله : البتّه هميشه شعلهء چراغ موقع خاموش شدن مقدارى پرنورتر مىشود . ( يعنى كرّ و فرّ تركان سلطان محمد نشانهء خاموشى و شكست آن‌ها بود )\r\n( 7 ) - سود : مصدر مرخّم آسودن . عطّار مىگويد :\r\n من نيارم در جهان بىآب سود * زانكه زاد و بود من در آب بود \r\n( 8 ) - آتش آسمان : استعاره از خورشيد . بيت اشاره به شب شدن دارد .\r\n( 9 ) - سپردار مكار : استعاره از خورشيد .\r\n( 10 ) - محتشد : مجتمع و گرد آمده بر كارى .\r\n","page_name":" 199 ","page_number":201},
  {"content":"\r\n\r\nشام محكم بركشيدند . و از گشاد منجنيق و كمان تير و سنگ پرّان شد . و لشكر مغول بر دروازه‌ها بايستادند و حشم سلطان را به خروج ميدان كارزار مانع آمدند « 1 » . و چون راه مبارزت آن جماعت مسدود شد و بر بساط محاربت بازيها درهم شد و شاه سواران را مجال نماند كه اسبان را در ميدان جولان آرند ؛ هرچند پيلان درانداختند مغولان رخ نتافتند بلك به زخم تير فرزين بند ايشان كه در بند فيل بود بگشادند و صف پياده را بر هم ريختند . چون فيول قبول جراحتها كرد و به حسب پيادهء شطرنجى هيچ كفايت ننمود « 2 » ، بازگشتند و بسيار خلق را در زير سمّ كردند . تا هنگام آنك پادشاه ختن « 3 » پرده بر روى فروگشاد « 4 » . دروازه‌ها بربستند .\r\nو ارباب « 5 » از جنگ اين روز خايف شده و اهوا و آرا مختلف : بعضى به ايلى و انقياد راغب و قومى از جان عزيز راهب « 6 » ؛ طايفه‌اى را قضاى آسمانى از صلح وازع « 7 » و زمره‌اى را هواى چنگز خانى « 8 » از محاربت مانع . تا روز ديگر :\r\n چو خرشيد تابان بگسترد فر * سيه زاغ گردون بيفكند پر \r\nحشم مغول خيره « 9 » و دلير و اهالى سمرقند متردّد راى و تدبير ، جنگ از سر گرفتند و پاى در نهادند « 10 » . قاضى و شيخ الإسلام با قومى از دستاربندان به خدمت چنگز خان مبادرت نمودند و به رايقات مواعيد « 11 » او مستظهر و واثق گشتند . و به اجازت او به شهر آمدند . وقت نماز را دروازهء نمازگاه بگشادند و در عناد در بستند تا لشكر مغول درآمدند .\r\nو آن روز به تخريب شهر و فصيل مشغول بودند . و اهالى شهر پاى در دامن عافيت كشيدند و ايشان را تعرّضى نمىرسانيدند . تا چون روزگار به لباس ختائيان مشرك ، سياه گليم شد « 12 » مشعلها افروختند و مشغله‌ها « 13 » بركشيدند تا تمامت باره را با ره برابر كردند و\r\n\r\n\r\n","description":"","footnote":"\r\n( 1 ) - يعنى مانع خروج لشكر سلطان از ميدان جنگ شدند .\r\n( 2 ) - معنى جمله : وقتى فيل‌ها مجروح شدند ، طبيعتا نيروهاى پياده نيز هيچ كارى از پيش نبردند . ( چنان كه مشهود است مصنّف با آوردن واژه‌هاى شطرنج در اين چند جمله مراعات النظير ايجاد كرده است ) .\r\n( 3 ) - پادشاه ختن : خورشيد .\r\n( 4 ) - يعنى شب شد .\r\n( 5 ) - ارباب : منظور ارباب سمرقند است ( چنان كه در نسخه ب است ) و ارباب سمرقند يعنى اهالى سمرقند .\r\n( 6 ) - راهب : ترسنده .\r\n( 7 ) - وازع : بازدارنده .\r\n( 8 ) - هواى چنگيز خانى : تمايل به چنگيز خان .\r\n( 9 ) - خيره : دلير .\r\n( 10 ) - پاى در نهادن : آغاز كردن ، اقدام كردن . نظامى مىگويد :\r\n قدم در نه كه چون رفتى رسيدى * همان پندار كاين ده را نديدى \r\n( 11 ) - رايقات مواعيد : وعده‌هاى پسنديده .\r\n( 12 ) - يعنى شب شد .\r\n( 13 ) - مشغله : در سياق فارسى به معنى شور و غوغا .\r\n","page_name":" 200 ","page_number":202},
  {"content":"\r\n\r\nاز جوانب پياده و سوار را راه گذر « 1 » .\r\nچون روز سيّم كه مهره‌باز بىمهر سياه دل كبودچهر « 2 » ، آينهء سخت‌روئى « 3 » را در روى كشيد بيشتر مغولان به اندرون شهر درآمدند و مردان و عورات را صدصد بشمار در صحبت « 4 » مغولان به صحرا مىراندند ؛ مگر قاضى و شيخ الاسلام را با قومى كه بديشان تعلّق داشت و در جوار ايشان بودند از خروج معاف داشتند . زيادت از پنجاه هزار خلق در شمار آمد كه در حمايت ايشان بماند . و منادى دادند كه اگر كسى به كنج اختفا استيمان « 5 » كند ، خون او هدر و باطل است . و مغولان و لشكريان به غارت مشغول بودند و مردم بسيار در مغارات و سوراخها متوارى « 6 » گشته بودند كشته شدند .\r\nو پيل‌بانان پيل را به نزديك چنگز خان بردند و علف پيل خواستند . از خورش ايشان پيش از آنك در دست مردم افتند پرسيد . گفتند علف صحرا . فرمود رها كنيد تا خود مىزنند و مىگيرند « 7 » . پيلان را گشاده كردند تا هلاك شدند .\r\nو چون شاه افلاك به زير كرهء خاك فروشد ، مغولان از شهر بيرون آمدند . و اهالى حصار در هراس و بيم با دلهاى به دو نيم ؛ نه روى قرار و نه پشت فرار . الب خان مردى كرد و جانبازى و با هزار مرد دل از جان برگرفته از حصار بيرون آمد و بر ميان لشكر زد و با سلطان پيوست .\r\nچون بامداد ديگر چاوشان « 8 » خسرو سيّارگان ، تيغ زنان طلوع كردند لشكر گرد بر گرد دز منطقه « 9 » ساخته و از جانبين تير و سنگ سبك پرّان و ديوار حصار و فصيل ويران كردند . و جوى ارزير « 10 » را خراب كردند .\r\nو ميان دو نماز را دروازه بگرفتند و در رفتند « 11 » . و از مفردان « 12 » و پهلوانان مردى هزار تمسّك به مسجد جامع كردند و كارزارى سخت بر دست گرفتند از استعمال نفط و تير\r\n\r\n\r\n","description":"","footnote":"\r\n( 1 ) - معنى جمله : قلعه را با خاك يكسان كردند و براى پياده و سواره راه عبور باقى گذاشتند .\r\n( 2 ) - استعاره از خورشيد .\r\n( 3 ) - سخت‌رويى : خشونت ، گستاخى . در اينجا منظور مصنّف تاريكى است ولى وجه تناسب « سخت‌رويى » با خورشيد بسيار ضعيف و مغلق است .\r\n( 4 ) - در صحبت : همراه .\r\n( 5 ) - استيمان : طلب امن كردن ، پناه بردن .\r\n( 6 ) - متوارى : پنهان .\r\n( 7 ) - يعنى خودشان علف پيدا كنند . ( شايد « مىزيند و مىگردند » صواب باشد )\r\n( 8 ) - چاوش : رئيس و پيشرو كاروان . منظور اشعه‌هاى خورشيد پيش از طلوع است .\r\n( 9 ) - منطقه : كمربند .\r\n( 10 ) - ارزيز : قلع .\r\n( 11 ) - در رفتند : داخل شدند .\r\n( 12 ) - مفردان : بىهمتايان ، دلاوران .\r\n","page_name":" 201 ","page_number":203},
  {"content":"\r\n\r\nچرخ « 1 » . حشم چنگز خان نيز قرابات « 2 » نفط كار بستند و مسجد جامع و هركس كه در آن بود سوختهء آتش دنيا و شستهء آب عقبى شدند . و هركس كه در حصار بود به صحرا آوردند و اتراك را از تازيكان جدا كردند و همه را دهه و صده . و تركان را مويها بر شبه مغولان از پيش سر حلق كردند « 3 » استقرار و تسكين ايشان را . چندانك آفتاب به مغرب رسيد نهار حيات ايشان به زوال كشيد . و در آن شب تمامت قنقليان مردينه غريق بحار بوار « 4 » و حريق نار دمار « 5 » شدند . زيادت از سى هزار قنقلى و ترك بودند مقدّم ايشان « بر شماس خان » و « تغاى خان » و « سر سيغ خان » و « اولاغ خان » با بيست و اند امير از سروران امراى سلطان كه اسامى ايشان مسطورست در يرليغى « 6 » كه چنگز خان به ركن الدّين كرت نوشته بود و تمامت امراى لشكر و ولايتى كه قهر و قسر « 7 » كرده بود در آنجا مفصّل نوشته .\r\nو چون شهر و حصار در خرابى و ويرانى با يكديگر مقابل شد و امرا و جنديان و خلايق بسيار تجرّع كئوس هلاكت كردند ، روز ديگر كه عقاب جمشيد افلاك « 8 » را سر از پس عقاب « 9 » خاك افراخته شد و پيكر آتشين خور برطبق آسمان افروخته گشت ، خلايق را كه از زير شمشير جسته بودند شمار كردند . و از آن جماعت سى هزار مرد را به اسم پيشه‌ورى تعيين كردند و بر پسران و خويشان بخش كرد . و مثل آن بر سبيل حشر از جوانان و كنداوران « 10 » نامزد كردند . و بر بقايا كه اجازت مراجعت يافتند شكرانهء آن را كه به روز ديگران ننشستند و درجهء شهدا نيافته‌اند و در زمرهء احيا مانده ، دويست هزار دينار بر مستظهران « 11 » حكم كرد و ثقة الملك و امير عميد بزرگ را كه از كبار اصحاب مناصب سمرقند بودند به تحصيل آن نامزد . و طايفه‌اى را به شحنگى آنجا معيّن كرد و از حشر بعضى با خود به جانب خراسان برد و بعضى را با پسران به جانب خوارزم فرستاد . و بعد از آن به چند نوبت متواتر حشر طلب مىداشتند و از حشر نيز زيادت كسى خلاص نيافت « 12 » و بدين سبب خرابى كلّى راه يافت . و اين واقعه در ربيع الأوّل سنهء ثمان عشرة و\r\n\r\n\r\n","description":"","footnote":"\r\n( 1 ) - تير چرخ : چيزى باشد مانند تير هوايى كه از آهن سازند و درون آن را پر از باروت كرده آتش زنند و به جانب دشمن سر دهند ( برهان قاطع ) . بايد اين دو كلمه به صورت اضافى خوانده شوند .\r\n( 2 ) - قرابات : شيشه‌ها .\r\n( 3 ) - حلق كردن : تراشيدن .\r\n( 4 ) - بوار : هلاكت .\r\n( 5 ) - دمار : در اينجا يعنى هلاك .\r\n( 6 ) - يرليغ : فرمان .\r\n( 7 ) - قسر : كسى را به ستم به كارى داشتن ، اجبار .\r\n( 8 ) - جمشيد افلاك : استعاره از خورشيد .\r\n( 9 ) - عقاب : گردنه‌ها ، جمع عقبه .\r\n( 10 ) - كنداور : دلير .\r\n( 11 ) - مستظهر : حمايت‌شده ، تسامحا به معنى سرمايه‌دار و كسى كه به مال پشت گرم است .\r\n( 12 ) - يعنى كسان زيادى از نيروهاى چريكى نيز زنده نماندند .\r\n","page_name":" 202 ","page_number":204},
  {"content":"\r\n\r\nستّمائة « 1 » بود .\r\nصاحب‌نظران كجااند تا به بصر تفكّر و اعتبار « 2 » در حركات اين روزگار پرزرق‌وشعوذه و جفاى اين گردنده گردون بيهوده نگرند تا بدانند كه نسيم او با سموم « 3 » نه موازى است « 4 » و نفع او نه با ضرّ محاذى « 5 » ؛ خمر « 6 » او يك‌ساعته و خمار « 7 » او جاودان ؛ ربح « 8 » او ريح « 9 » است و گنج او رنج :\r\n اى دل جزع مكن كه مجازيست اين جهان * اى جان غمين مشو كه سپنجيست اين سراى \r\n\r\nذكر واقعهء خوارزم\r\nو اين نام ناحيت « 10 » است و نام اصلى آن جرجانيه است و ارباب آن « 11 » اوركنج خوانند .\r\nپيش از تقلّب ايّام و دهور حكم  بَلْدَةٌ طَيِّبَةٌ وَ رَبٌّ غَفُورٌ  « 12 » داشت . مقرّ سرير سلاطين عالم و مستقرّ مشاهير بنى آدم بود . اكناف آن اكتاف « 13 » اشراف دهر را حاوى « 14 » شده و اطراف آن طراف « 15 » روزگار را ظروف آمده . مغانى « 16 » آن به انواع انوار معانى روشن و رباع « 17 » و بقاع « 18 » آن به آثار اصحاب اقدار « 19 » گلشن . از اجتماع مشايخ بزرگوار با سلاطين روزگار در يك بقعه ع : بها ما شئت من دين و دنيا « 20 » حسب حال آن بقعه شده :\r\n خوارزم عندى خير البلاد * فلا اقلعت سحبها المغدقه\r\nفطوبى لوجه امرى صبّحت * ه اوجه فتيانها المشرقه « 21 » \r\n17\r\n\r\n\r\n","description":"","footnote":"\r\n( 1 ) - سال 618 .\r\n( 2 ) - اعتبار : عبرت گرفتن .\r\n( 3 ) - سموم : باد گرم .\r\n( 4 ) - معنى جمله : نسيم خوش دنيا با سموم قابل مقايسه نيست . ( يعنى نسيم آن بسيار بدتر از سموم است )\r\n( 5 ) - محاذى : برابر ، مقابل .\r\n( 6 ) - خمر : شراب .\r\n( 7 ) - خمار : سردرد پس از مستى .\r\n( 8 ) - ربح : سود .\r\n( 9 ) - ريح : باد .\r\n( 10 ) - ناحيه : كرانهء ملك و طرفى از ولايت ( آنندراج ) .\r\n( 11 ) - ارباب آن : اهالى آن .\r\n( 12 ) - بلدة . . . سرزمينى پاكيزه و خداوندى بخشنده است . ( سورهء سبا 34 / 15 )\r\n( 13 ) - اكتاف : شانه‌ها .\r\n( 14 ) - حاوى : دربرگيرنده . معنى جمله : اطراف خوارزم انسان‌هاى شريف را در خود جاى داده .\r\n( 15 ) - طراف : به معنى خيمهء چرمين است و جمع آن طرف مىباشد ؛ ولى ظاهرا نسخه ه كه طرف ضبط كرده صواب است زيرا طرف به معنى مال‌هاى نو و مفرد آن طريف يا طرفه است .\r\n( 16 ) - مغانى : منزل‌ها ، جاها ، جمع مغنى .\r\n( 17 ) - رباع : منزل‌ها ، جمع ربع .\r\n( 18 ) - بقاع : سرزمين‌ها .\r\n( 19 ) - اقدار : صاحبان قدرت ، جمع قدر .\r\n( 20 ) - بها . . . آنچه مىخواهى از دين و دنيا در آن است .\r\n( 21 ) - خوارزم . . . خوارزم نزد من بهترين سرزمينهاست ، پس ابرهاى باران زايش خشكيده مباد . / پس خوشا به حال چهرهء كسى كه جوانان نورانى آن ديار او را تحيّت مىگويند . ( از محمّد بن نصر بن عنين الدمشقى )\r\n","page_name":" 203 ","page_number":205},
  {"content":"\r\n\r\nچنگز خان چون از استخلاص سمرقند فارغ شد ، ممالك ماوراءالنّهر بأسرها « 1 » مضبوط گشت و مخالفان در طواحين « 2 » بلاء متواتر مضغوط « 3 » . و از جانب ديگر حدود « جند » و « بارجليغ كنت » محفوظ . خوارزم در ميان بلاد مانند خيمه‌اى كه اطناب آن بريده باشند مانده بود .\r\nچون چنگز خان خواست كه به نفس خود بر عقب سلطان برود و ممالك خراسان را از معارضان پاك گرداند ، پسران بزرگتر جغتاى و اوكتاى را نامزد خوارزم گردانيد با لشكرى چون حوادث زمانه بىپايان ؛ پر شده از عدد ايشان كوه و بيابان . و بفرمود تا از جانب جند نيز توشى مردان حشرى مدد فرستاد . بر راه بخارا روان شدند و در مقدّمه بر سبيل يزك « 4 » لشكرى چون قضاى بد روان و چون برق پرّان بفرستادند .\r\nو در آن وقت خوارزم از سلاطين خالى بود . از اعيان لشكر « خمار » تركى بود از اقرباى تركان خاتون ؛ آنجا بوده است . و از اعيان امرا « مغول حاجب » و « اربوقا پهلوان » و « سپهسالار على دروغينى » و جمعى ديگر ازين قبيل كه تعداد و تفصيل اسامى هريك تطويل بلاطائل « 5 » است آنجا متخلّف « 6 » بودند . و از اماثل « 7 » شهر و افاضل دهر چندانك لايعدّ و لا يحصى و عدد سكّان « 8 » بلد فزون‌تر از رمال « 9 » و حصى « 10 » . چون در آن سواد اعظم « 11 » و مجمع بنى آدم هيچ سرور معيّن نبود كه در نزول حادثات امور و كفايت مصالح و مهمّات جمهور با او مراجعت نمايند و به واسطهء او با ستيز روزگار ممانعت كنند به حكم نسبت قرابت « خمار » را به اتّفاق به اسم « 12 » سلطنت موسوم كردند و پادشاه نوروزى « 13 » ازو برساختند . و ايشان غافل از آنچ در جهان چه فتنه و آشوب است ، خاصّ و عامّ خلايق از دست زمانه در چه لگدكوب . تا ناگاه سوارى چند معدود بر منوال دود ديدند كه به دروازه رسيد و به راندن چهارپاى مشغول شد . جمعى كوتاه نظران بطر « 14 » گرفته پنداشتند\r\n\r\n\r\n","description":"","footnote":"\r\n( 1 ) - بأسرها : به تمامى .\r\n( 2 ) - طواحين : آسيا ، جمع طاحون .\r\n( 3 ) - مضغوط : كوفته و فشرده .\r\n( 4 ) - يزك : پيشروان لشكر جهت تجسّس ، قراول .\r\n( 5 ) - بلاطائل : بىفايده .\r\n( 6 ) - متخلّف : پس مانده ، عقب كسى مانده .\r\n( 7 ) - اماثل : بزرگان ، جمع امثل .\r\n( 8 ) - سكّان : ساكنان .\r\n( 9 ) - رمال : ريگ‌ها ، جمع رمل .\r\n( 10 ) - حصى : بر وزن دوا به معنى سنگريزه .\r\n( 11 ) - سواد اعظم : شهر بزرگ .\r\n( 12 ) - اسم : سمت ، منصب .\r\n( 13 ) - پادشاه نوروزى : رسمى بوده كه طبق آن كسى اسما و براى انبساط خاطر در نوروز از بامداد تا نماز عصر به‌عنوان پادشاه انتخاب مىشد . او را با جلالتى تمام سواره در شهر مىگرداندند و صاحب هر دكانى چيزى به او مىداد و سپس اين منافع بين او و حكومت تقسيم مىشد . پادشاه نوروزى شدن كنايه از مسخره شدن و زودگذر بودن امرى است . ( به نقل از لغتنامهء دهخدا ) .\r\n( 14 ) - بطر : غرور .\r\n","page_name":" 204 ","page_number":206},
  {"content":"\r\n\r\nكه ايشان از راه حماقت همين چند معدود آمده‌اند تا به بازى چنين گستاخى كرده ؛ و ندانستند كه از پس آن بلاهاست و در پس آن عقبه « 1 » عقبها « 2 » و در عقب آن عذابها .\r\nبىخويشتن « 3 » از راه دروازه عالمى خلق از سوار و پياده‌روى بدان معدودان نهادند . و ايشان چون صيد گاهى مىرميدند و گاهى از پس نظر مىانداخت و مىدويد . تا چون به باغ خرّم كه بر يك فرسنگى شهرست رسيدند ، سواران تاتار و مردان بأس « 4 » و نفار « 5 » و بؤس « 6 » و كارزار از مكامن جدار « 7 » بدوانيدند ؛ راه از پس و پيش بگرفتند و مانند گرگان گرسنه در ميان رمهء بىراعى مشمّر « 8 » كشته « 9 » افتادند ؛ تير پرّان بر آن قوم مقدّم كردند و بعد از آن شمشير و نيزه را محكم . و ايشان را مىراند تا به نزديك زوال . قرب صدهزار نفس از مردان قتال بر زمين افكندند و هم در آن تف و جوش با نعره و خروش خود را بر عقب ايشان از دروازهء قابيلان در شهر انداختند و تا موضعى كه آن را تنوره گويند چون آتش برفتند . چون آفتاب ميلان « 10 » غروب كرد لشكر بيگانه التزام حزم را بازگشتند .\r\nو روز ديگر كه ترك تيغ زن « 11 » از مكمن افق سر برزد ، تيغ زنان ناباك « 12 » از فتّاك « 13 » اتراك مراكب گرم كردند « 14 » و روى به شهر نهادند . فريدون غورى نام كه سرورى از جملهء قادهء « 15 » سلطان بود با مردى پانصد بر دروازه مترصّد « 16 » بودند و مقاومت را مستعدّ . از تمكّن آن رجوم « 17 » بر هجوم امتناع نمودند « 18 » . و آن روز تا آخر بر مصارعت « 19 » و قراع « 20 » بودند . بعد از آن جغتاى و اوكتاى با لشكرى چون سيل در انحدار « 21 » و مانند عاصفات « 22 » رياح « 23 » در\r\n\r\n\r\n","description":"","footnote":"\r\n( 1 ) - عقبه : گردنه .\r\n( 2 ) - عقبها : عقب به معنى پايان و سرانجام كار است كه مناسب‌ترين معنى در اينجاست . ولى به احتمال قوى « عقاب‌ها » كه در نسخه‌هاى ب و ه آمده مناسب‌ترين كلمه است زيرا با كلمات « بلاها » و « عذاب‌ها » در اين جمله همنشينى كامل دارد . عقاب به معنى شكنجه و بلا است .\r\n( 3 ) - بىخويشتن : غافلانه ، بىاختيار .\r\n( 4 ) - بأس : خشم ، سختى ، دليرى .\r\n( 5 ) - نفار : رميدن و ترسيدن .\r\n( 6 ) - بؤس : سختى و بلا .\r\n( 7 ) - مكامن جدار : كمينگاه‌هاى ديوار .\r\n( 8 ) - مشمّر : مهيّا .\r\n( 9 ) - مشمّر كشته : ظاهرا يعنى آمادهء كشتن .\r\n( 10 ) - ميلان : ميل كردن ، تمايل .\r\n( 11 ) - ترك تيغ زن : استعاره از خورشيد .\r\n( 12 ) - يعنى بىباك .\r\n( 13 ) - فتّاك : دليران ، جمع فاتك .\r\n( 14 ) - گرم كردند : به سرعت راندند .\r\n( 15 ) - قاده : اميران لشكر ، جمع قائد .\r\n( 16 ) - مترصّد : در كمين ، منتظر .\r\n( 17 ) - رجوم : سنگباران كردن .\r\n( 18 ) - معنى جمله : لشكر مغول به خاطر قدرت آن سنگباران سخت [ از طرف مردم شهر 
  ] از حمله امتناع مىكردند .\r\n( 19 ) - مصارعت : يكديگر را بر زمين كوفتن .\r\n( 20 ) - قراع : يكديگر را واكوفتن .\r\n( 21 ) - انحدار : به نشيب فرودآمدن .\r\n( 22 ) - عاصفات : بادهاى تند .\r\n( 23 ) - رياح : بادها ، جمع ريح .\r\n","page_name":" 205 ","page_number":207},
  {"content":"\r\n\r\nاختلاف « 1 » برسيدند و بر سبيل تفرّج بر مدار شهر طواف كردند . و ايلچيان بفرستادند و اهالى شهر را به ايلى و انقياد خواند . و تمامت لشكر چون دايره بر مركز محيط شدند و مانند اجل گرد بر گرد آن نزول كرد و به ترتيب آلات جنگ از چوب و منجنيق و سنگ مشغول گشت ؛ و چون در جوار خوارزم سنگ نبود از درختهاى توت سنگها مىساختند « 2 » . و چنانك معهود « 3 » ايشانست روز به روز بر سبيل وعد و وعيد و تأميل « 4 » و تهديد اهالى شهر را مشغول مىداشتند و احيانا نيز تيرى در يكديگر مىانداختند ؛ تا چون از سازهاى « 5 » جنگ و مصالح و آلات بپرداختند و از جوانب جند و غير آن اعوان و اجناد در رسيدند ، از تمامت جوانب شهر به يك‌بار روى بر محاربه و قتال آوردند و مانند رعد و برق در نعره آمدند و سنگ و تير بر منوال تگرگ بريشان ريزان كردند . و ياسا دادند كه خاشاك جمع كردند و خندق آب را انباشته و بعد از آن به جرگ « 6 » حشريان را تحرّك دادند تا دامن فصيل چاك كردند و خاك در چشم افلاك . چون سلطان مزوّر « 7 » و سرخيل سپاه و لشكر « خمار » مست شراب ادبار « 8 » - كما قال اللّه تعالى  لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ  « 9 » - نكايت « 10 » ايشان مشاهده كرد ، دل او از خوف ذلّ به دو نيم شد و با ظنّ باطن او علامات استيلاى لشكر تتار موافق افتاد . حيلت « 11 » در جبلّت « 12 » او معدوم شد و بر وى روى رأى و تدبير با ظهور تقدير مكتوم گشت . از دروازه به شيب آمد « 13 » و به سبب آن ، تشتّت و پراكندگى با اهل آن شهر زيادت راه يافت . لشكر تتار علم بر سر ديوار كشيدند و مردان كار بر رفتند « 14 » و به بانگ و خروش و نعره و جوش دل زمين را در آوازه آوردند . اهالى شهر در دروب « 15 » و محلّات ممتنع شدند « 16 » ؛ بر هر دربى حربى از سر گرفتند و در هر\r\n\r\n\r\n","description":"","footnote":"\r\n( 1 ) - اختلاف : رفت و آمد .\r\n( 2 ) - يعنى با تنه درختان چيزى شبيه سنگ براى منجنيق‌ها مىساختند .\r\n( 3 ) - معهود : مرسوم ، متداول .\r\n( 4 ) - تأميل : آرزومند كردن .\r\n( 5 ) - سازها : تجهيزات .\r\n( 6 ) - جرگ : جرگه ، حلقه زدن و صف كشيدن براى محاصره و شكار . در اينجا يعنى به حالت صف و اجتماع .\r\n( 7 ) - مزوّر : فريب خورده .\r\n( 8 ) - معنى عبارت : وقتى سلطان و فرماندهء فريب خورده يعنى « خمار » كه از شراب بخت‌برگشتگى مست شده بود . . . ( « خمار » نام شخص است كه در اوّل اين حكايت از او ياد شد . مصنّف خواسته است بين نام او و كلمات « شراب » و « مست » تناسب ايجاد كند ) .\r\n( 9 ) - لعمرك . . . [ اى پيامبر 
  ] قسم به جان تو كه به درستى آنان در مستى خود كورند . ( الحجر 15 / 72 )\r\n( 10 ) - نكايت : كشتن و مجروح كردن .\r\n( 11 ) - حيلت : چاره‌جويى .\r\n( 12 ) - جبلّت : نهاد ، سرشت .\r\n( 13 ) - به شيب آمدن : تقريبا در همه جاى اين تاريخ به معنى « بيرون آمدن » استعمال شده و نه « پائين آمدن » .\r\n( 14 ) - بر رفتند : بالا رفتند .\r\n( 15 ) - دروب : دروازه‌ها .\r\n( 16 ) - ممتنع شدند : در اينجا به معنى متحصّن شدند و خود را در پناه نگاه داشتند .\r\n","page_name":" 206 ","page_number":208},
  {"content":"\r\n\r\nدربندى « 1 » بيخ و بندى كردند « 2 » . و لشكر به قوارير « 3 » نفط دور « 4 » و محلّات ايشان مىسوختند و به تير و منجنيق خلايق را بر يكديگر مىدوختند . و چون رداى نور خور از جور ظلمت شام منطوى « 5 » مىشد « 6 » ، با محالّ خيام « 7 » مىآمدند و بامداد بر سر كار .\r\nبرين شيوه اهالى شهر مدّتى ملازمت نمودند و با تيغ و تير و درفش پنجهء مصادمت « 8 » زدند . و بيشتر از شهر خراب شد و اماكن و مساكن با اموال و دفاين تلّ تراب . و لشكر را از انتفاع به ذخاير اموال يأس و خيبت « 9 » حاصل مىشد . اتّفاق كردند كه ترك آتش گيرند و آب جيحون را كه در شهر بر آن جسر « 10 » بسته بودند ازيشان بازدارند . سه هزار مرد از لشكر مغول مستعدّ و آماده شدند و بر ميان آن جسر زدند . اهالى شهر ايشان را در آن ميان گرفتند چنانك يك نفس ازيشان مجال مراجعت نيافت . بدين سبب اهالى شهر در كار مجدّتر شدند و بر مقاومت و مبارزت صبورتر گشتند . از بيرون نيز اوزار « 11 » جنگ هايج‌تر « 12 » شد و بحر حرب مايج‌تر « 13 » گشت و نكباء « 14 » فتنه بر زمين و زمانه انگيخته‌تر شد . محلّه به محلّه و سراى به سراى مىگرفتند و مىكند و تمامت خلق را مىكشت تا تمامت شهر مسلّم شد .\r\nخلايق را به صحرا راندند . آنچ ارباب حرفت و صناعت بودند زيادت از صدهزار را جدا كردند و آنچ كودكان و زنان جوان بود برده كرد و به اسيرى برد و باقى مردان را بر لشكر قسمت كردند ؛ هريك مرد قتال « 15 » را بيست و چهار نفس مقتول رسيد : قال اللّه تعالى  فَجَعَلْناهُمْ أَحادِيثَ وَ مَزَّقْناهُمْ كُلَّ مُمَزَّقٍ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ  « 16 » . و لشكر به نهب « 17 » و تاراج مشغول شدند . و بقاياى بيوت و محلّات را ويران كرد . خوارزم\r\n\r\n\r\n","description":"","footnote":"\r\n( 1 ) - دربند : مدخل بازار يا كوچه . در قديم بدين اعتبار كه كوچه‌ها نيز سرپوشيده بوده است بنابراين دربند قلعه يا دربند شهر مدخل يا يكى از مدخل‌هاى آن بوده كه به كوچه‌اى يا بازارى و محلّه‌اى باز مىشده است ( به نقل از لغتنامهء دهخدا )\r\n( 2 ) - بيخ و بندى كردند : مانع و سدّ و بندى قرار دادند .\r\n( 3 ) - قوارير : شيشه‌ها .\r\n( 4 ) - دور : بر وزن كور يعنى خانه‌ها ، جمع دارة .\r\n( 5 ) - منطوى : در پيچيده .\r\n( 6 ) - معنى جمله : وقتى سپيدى خورشيد ( روز ) به خاطر ظلم سياهى شب درهم پيچيده مىشد ( يعنى شب‌هنگام فرا مىرسيد )\r\n( 7 ) - محالّ خيام : محل‌ّهاى خيمه‌ها .\r\n( 8 ) - مصادمت : باهم نبرد كردن ، به هم صدمه زدن .\r\n( 9 ) - خيبت : نوميدى .\r\n( 10 ) - جسر : پل .\r\n( 11 ) - اوزار : افزار و آلت . در عربى جمع وزر است به معنى سلاح و ساز ( منتهى الارب ) و نيز بار سنگين .\r\n( 12 ) - هايج : هيجان‌آور .\r\n( 13 ) - مايج : موج‌انگيز .\r\n( 14 ) - نكباء : باد ناموافق .\r\n( 15 ) - مرد قتال : جنگجو .\r\n( 16 ) - فجعلناهم . . . پس آن‌ها را عبرت داستان‌ها قرار داديم و آن‌ها را به كلّى پراكنديم . هرآينه در آن نشانه‌هايى براى مردم صبور و شكور است ( سورهء سبا ، آيهء 19 ) .\r\n( 17 ) - نهب : غارت كردن .\r\n","page_name":" 207 ","page_number":209},
  {"content":"\r\n\r\nكه مركز رجال رزم و مجمع نساء بزم بود ؛ ايّام سر بر آستانهء آن نهاده « 1 » و هماى دولت آن را آشيانه ساخته ؛ مأواى ابن آوى « 2 » گشت و نشيمن بوم و زغن شد . دور « 3 » از خوشى دور شد و قصور بر خرابى مقصور « 4 » گشت . جنان « 5 » چنان پژمرده كه پنداشتى آيت  وَ بَدَّلْناهُمْ بِجَنَّتَيْهِمْ جَنَّتَيْنِ  « 6 » در شأن آن منزل بود . ايوان « 7 » بر بساتين و متنزّهات « 8 » قلم كلّ ما هو آت آت « 9 » اين ابيات اثبات كرده :\r\n ربّ ركب قد اناخوا حولنا * يمزجون الخمر بالماء الزّلال\r\nثمّ اضحوا عصف الدّهر بهم * و كذاك الدّهر حال بعد حال « 10 » \r\n18 فىالجمله چون از رزم خوارزم فارغ شدند از سبى « 11 » و نهب و فتك « 12 » و سفك « 13 » بپرداختند . آنچ محترفه بودند قسمت كردند و به بلاد شرقى فرستادند و اكنون مواضع بسيارست در آن حدود كه از اهالى آن معمور شدست و به سواد « 14 » آن موفور « 15 » گشته .\r\nو پادشاه‌زادگان - جغتاى و اوكتاى - بازگشتند بر راه كاسف . آن را به يك‌دو روز به خوارزم ملحق كردند و در كوشش و كشش با آن حذو النّعل بالنّعل « 16 » . كثرت شمار كشتگان چندان شنيده‌ام كه مصدّق نداشته‌ام « 17 » و بدان سبب ننوشته ، اللّهمّ عافنا من كلّ بلاء الدّنيا و عذاب الآخرة « 18 » .\r\n\r\n\r\n","description":"","footnote":"\r\n( 1 ) - يعنى روزگار سر ارادت بر آستان خوارزم مىگذاشت .\r\n( 2 ) - ابن آوى : شغال .\r\n( 3 ) - دور : بر وزن كور يعنى خانه‌ها ، جمع دارة .\r\n( 4 ) - مقصور : منحصر .\r\n( 5 ) - جنان : بهشتها ، جمع جنّت .\r\n( 6 ) - و بدّلناهم . . . و به جاى دو باغ پرنعمت ، دو باغ ديگرشان داديم . ( سباء 34 / 16 )\r\n( 7 ) - ايوان : اين كلمه ظاهرا تصحيف « بومان » است .\r\n( 8 ) - متنزّهات : تفرّجگاه‌ها .\r\n( 9 ) - كلّ . . . هرچه آمدنى است ، آمدنى است .\r\n( 10 ) - ربّ . . . چه بسا سوارانى كه در اطراف ما شتر خوابانيده ، شراب را با آب زلال به هم مىآميزند . / سپس روزگار بر آن‌ها سخت گرفت . و اين‌چنين دنيا دگرگون و حالى پس از حالى است . ( از عدىّ بن زين العبادى )\r\n( 11 ) - سبى : اسارت .\r\n( 12 ) - فتك : كسى را به ناگاه كشتن .\r\n( 13 ) - سفك : خونريزى .\r\n( 14 ) - سواد : جماعت و عامّه مردم ( منتهى الارب )\r\n( 15 ) - موفور : فراوان .\r\n( 16 ) - حذو . . . برابر كردن نعل با نعل ( مطابق هم نمودن ) .\r\n( 17 ) - مصدّق نداشته‌ام : تصديق نكرده‌ام ، باور نكرده‌ام .\r\n( 18 ) - اللّهمّ . . . خداوندا ما را از بلاى دنيا و عذاب آخرت مصون دار .\r\n","page_name":" 208 ","page_number":210},
  {"content":"\r\n\r\n\r\nذكر حركت چنگز خان به جانب نخشب و ترمد\r\nچون سمرقند مستخلص شد و پسران جغتاى و اوكتاى را به خوارزم روان كرد « 1 » ، بهار آن سال در كنار سمرقند بگذرانيد و از آنجا به مرغزارهاى نخشب آمد . تابستان به آخر رسيد و چهار پايان فربه و لشكر مرفّه شدند . بر قصد ترمد روان گشت . چون آنجا رسيد رسولان بفرستاد و ايشان را به ايلى و مطاوعت و تخريب قلعه و حصار خواند .\r\nساكنان به حصانت « 2 » قلعه كه نيمه‌اى از سور آن در ميان جيحون برآورده‌اند مستظهر بودند و به مردان و عدّت و ساز مغرور . قبول ايلى نكردند ؛ به مكاوحت پيش آمدند . و از جانبين منجنيق بر كار كردند و روز و شب از خصومت و پيگار نياسودند تا روز يازدهم را قهرا و قسرا بگشادند . و از خلق مرد و زن هركس كه بود به صحرا راندند و بر لشكر به نسبت شمار بر عادت معهود قسمت كردند . و تمامت را بكشتند و بر هيچ‌كس ابقا نكردند « 3 » و به وقت آنكه فارغ شدند عورتى « 4 » را ديدند ، گفت : « بر من ابقا كنيد تا مرواريدى بزرگ دارم بدهم . » بعد از مطالبت مرواريد گفت : « آن مرواريد را التقام « 5 » كرده‌ام . » شكم او بشكافتند و حبوب مرواريد از آنجا برداشتند . و بدين سبب بفرمود تا شكم كشتگان را مىشكافتند .\r\nو چون از نهب و قتل فارغ شدند ، به ناحيت كنكرت و حدود سمان رفت و زمستان در آن حدود به آخر رسانيد و آن نواحى را نيز به قتل و تاختن و كندن و سوختن پاك كرد . و تمامت بدخشان و آن حدود و بلاد را لشكرها فرستاد و بعضى را به لطف و اكثر را به عنف « 6 » مستخلص و مسلّم كرد چنانك در آن نواحى از مخالفان اثر نماند . و فصل زمستان به آخر كشيد ؛ عزم عبور كرد و اين در شهور سنهء سبع عشرة و ستّمائة « 7 » بود .\r\n\r\nذكر عبور چنگز خان بر معبر ترمد و استخلاص بلخ\r\nبلخ از كثرت غلال « 8 » و انواع ارتفاع « 9 » از بقاع ديگر مرتفع‌تر « 10 » بود و اعراص « 11 » آن را از\r\n\r\n\r\n","description":"","footnote":"\r\n( 1 ) - فاعل « كرد » چنگيز خان است .\r\n( 2 ) - حصانت : محكمى .\r\n( 3 ) - ابقا نكردند : زنده نگذاشتند .\r\n( 4 ) - عورت : زن .\r\n( 5 ) - التقام : بلعيدن .\r\n( 6 ) - عنف : خشونت .\r\n( 7 ) - سال 617 . ( اين رقم مناقضت آشكار دارد با گفتهء خود جوينى كه در صفحه 203 گفت كه فتح سمرقند در سال 618 بوده است . در اوّل اين فصل نيز گويد كه فتح نخشب و ترمذ بعد از استخلاص سمرقند بود .\r\nپس صواب 618 است . ( مص )\r\n( 8 ) - غلال : غلّه‌ها .\r\n( 9 ) - ارتفاع : محصولات .\r\n( 10 ) - مرتفع‌تر : باارزش‌تر .\r\n( 11 ) - اعراص : عرصه‌ها .\r\n","page_name":" 209 ","page_number":211},
  {"content":"\r\n\r\nبلاد ديگر متّسع « 1 » بيشتر . و در قرون پيشين بلخ در بلاد شرقى به مثابت مكّه بودست در طرف غربى و فردوسى مىگويد :\r\n به بلخ گزين « 2 » شد بدان نوبهار * كه يزدان‌پرستان بدان روزگار\r\nمر آن جاى را داشتندى چنان * چو مر مكّه را اين زمان تازيان \r\nچنگز خان از معبر عبور كرد و متوجّه بلخ شد . مقدّمان پيش آمدند و اظهار ايلى و بندگى كردند و انواع ترغو « 3 » و پيشكش پيش كشيدند و بعد از آن به علّت « 4 » آنك شمار مىبايد كرد فرمان شد تا هر خلق كه در بلخ بود تمامت را به صحرا آوردند و شمار كردند . و بعد از آن سبب آنك هنوز سلطان جلال الدّين در نواحى شور و آشوبى مىانداخت و اسب در ميدان عناد و لجاج مىتاخت بر ايلى ايشان اعتماد نمىنمودند ؛ خاصّه نواحى خراسان را ؛ بلك چون درياى فناى بلاد و عباد در موج بود و طوفان بلا به آخر نرسيده بود دفع آن را هيچ حيلت در امكان نمىآمد و چون اجل پاىگير شده بود « 5 » ايلى دستگير نمىشد « 6 » و نه به انقياد و اذلال پشت باز مىتوانست نهاد « 7 » و عصيان خود زهرى بىگمان بود و دردى بىدرمان . بفرمود تا اهالى بلخ صغير و كبير ، قليل و كثير را از مرد تا زن به صحرا راندند و بر عادت مألوف بر مئين و الوف قسمت كردند تا ايشان را بر شمشير گذرانيدند و از تر و خشك اثر نگذاشتند . از مدّتها وحوش از لحوم ايشان خوش عيشى مىراندند ؛ سباع « 8 » بىنزاع با ذئاب « 9 » در ساختند و نسور « 10 » بىنشور « 11 » با عقاب همخوان گشتند :\r\n كليه و جرّيه جعار و ابشرى * بلحم امرى لم يشهد اليوم ناصره « 12 » \r\n19 و آتش در باغ شهر زدند و همّت مقصور كردند تا فصيل و سور و دور و قصور را خراب كردند : قال اللّه تعالى  وَ إِنْ مِنْ قَرْيَةٍ إِلَّا نَحْنُ مُهْلِكُوها قَبْلَ يَوْمِ الْقِيامَةِ أَوْ مُعَذِّبُوها \r\n\r\n\r\n","description":"","footnote":"\r\n( 1 ) - متّسع : وسيع‌شده .\r\n( 2 ) - بلخ گزين : بلخ برگزيده و نمونه .\r\n( 3 ) - ترغو : طعام و شراب ، به نوعى پارچه ابريشمى قرمز نيز گفته مىشود .\r\n( 4 ) - به علّت : به بهانه .\r\n( 5 ) - يعنى مرگ رحل اقامت افكنده بود .\r\n( 6 ) - يعنى اطاعت از مغول‌ها هم كارساز نبود .\r\n( 7 ) - يعنى نمىشد به فرمانبردارى و كوچك كردن خود براى نجات تكيه كرد و اميدوار بود .\r\n( 8 ) - سباع : درندگان ، جمع سبع .\r\n( 9 ) - ذئاب : گرگ‌ها ، جمع ذئب .\r\n( 10 ) - نسور : كركس‌ها ، جمع نسر .\r\n( 11 ) - نشور : زنده شدن . ظاهرا با توجه به نسخه ب « نشوز » بايد صواب باشد . يكى از معانى نشوز ، تپش قلب بر اثر ترس مىباشد .\r\n( 12 ) - كليه . . . اى كفتار ! بخور و بكش او را و بشارت بده به گوشت مردى كه امروز يارىكننده‌اش حاضر نيست . ( بيت از نابغهء جغدى است )\r\n","page_name":" 210 ","page_number":212},
  {"content":"\r\n\r\n عَذاباً شَدِيداً كانَ ذلِكَ فِي الْكِتابِ مَسْطُوراً  « 1 » .\r\nدر آن وقت كه چنگز خان از حدّ پشاور مراجعت كرد و به حدود بلخ رسيد جماعتى از پراكندگان كه در كنجها و سوراخها مختفى مانده بودند و بيرون آمده تمامت ايشان را بفرمود تا بكشتند و آيت  سَنُعَذِّبُهُمْ مَرَّتَيْنِ  « 2 » در شأن ايشان به تقديم رسانيد . و هركجا ديوارى بر پاى مانده بود بينداختند و به تازگى « 3 » آثار عمارت از آن بقعه محو كرد :\r\n و تبكى دورهم ابدا عليهم * و كانت مألفا للعزّ حينا\r\nوقفنا معجبين بها الى ان * وقفنا عندها متعجّبينا « 4 » \r\nچون از كار كشش بلخ فارغ شد ، پسر خود تولى را به استخلاص بلاد خراسان با لشكرى انبوه نامزد كرد و به نفس خود متوجّه طالقان شد . و قلعهء آن به « نصرت كوه » موسوم بود و با حصانت تمام ؛ مشحون به مردانى كه همه مستعدّ اكتساب نام بودند .\r\nهرچند رسولان و ايلچيان فرستاد و آن جماعت را به ايلى خواند تن در ندادند و جز به قتال و نزال « 5 » مايل نشدند . بر مدار قلعه حلقه كشيدند و منجنيق بسيار بر كار كردند و از حركت نياسودند . و ارباب قلعه « 6 » نيز از اجتهاد پهلو بر زمين بنسودند « 7 » . و از جانبين مقاتلت سخت و جراحات بسيار گشت . مدّتى برين منوال مقاومت نمودند تا چون « تولى » خراسان را مسلّم كرده با لشكرهاى بسيار بازرسيد ، غلبهء لشكر بسيار شد .\r\nطالقان را قهرا و قسرا بگشادند و از جانور درو هيچ‌چيز نگذاشتند . و حصار و باره و سراى و خانه را خراب كردند .\r\nناگاه خبر رسيد كه سلطان جلال الدّين استيلاى تمام يافته است و بر « تكجوك » و لشكرى كه با او بود مستولى شده . به تعجيل آهنگ او كرد و راه بر كرزوان بود . سبب ممانعت اهالى آن يك ماه آنجا مقام كرد تا آن را بگرفت و همان شربت كه امثال آن چشيده بودند از قتل و نهب و تخريب به ناكام در كام ايشان ريخت . از آنجا كوچ كردند و به باميان رسيدند . ارباب آن از باب مخاصمت و مقاومت در مىآمدند و از هر دو طرف\r\n\r\n\r\n","description":"","footnote":"\r\n( 1 ) - و ان . . . قريه‌اى نيست جز آنكه ما قبل از روز قيامت اهل آن را هلاك كنيم و يا معذّب به عذابى شديد نمائيم . اين [ قانون 
  ] در كتاب نگاشته شده است . ( بنى اسرائيل 17 / 58 )\r\n( 2 ) - به زودى آنان را دو بار عذاب كنيم . ( توبه 9 / 101 )\r\n( 3 ) - به تازگى : دوباره .\r\n( 4 ) - و تبكى . . . خانه‌هايشان كه روزگارى محلّ عزّت و ارجمندى ايشان بوده‌اند پيوسته بر آن‌ها مىگريند . / توقّف كرديم درحالىكه [ از آبادانى آن‌ها 
  ] شگفت زده بوديم تا اينكه ايستاديم نزد آن در حالتى كه [ از ويرانى آن‌ها 
  ] در تعجّب بوديم .\r\n( 5 ) - نزال : جنگ .\r\n( 6 ) - ارباب قلعه : اهالى قلعه .\r\n( 7 ) - يعنى از تلاش بازنايستادند .\r\n","page_name":" 211 ","page_number":213},
  {"content":"\r\n\r\nدست به تير و منجنيق يازيدند . ناگاه از شست قضا كه فناى كلّى آن قوم بود ، تير چرخى « 1 » كه مهلت نداد از شهر بيرون آمد و به يك پسر جغتاى رسيد كه محبوب‌ترين احفاد « 2 » چنگز خان بود . در استخلاص آن استعجال بيشتر نمودند . و چون آن را بگشاد ياسا داد كه : « هر جانور كه باشد از اصناف بنى آدم تا انواع بهائم تمامت را بكشند و ازيشان كس را اسير نگيرند و تا بچّه در شكم مادر نگذارند و بعد ازين هيچ آفريده در آنجا ساكن نگردد و عمارت نكنند . » و آن را « ماووباليغ « 3 » » نام نهاد ؛ فارسى آن ديه بد باشد . و تا اين غايت هيچ آفريده در آنجا ساكن نشده است و اين حال هم در اوايل شهور سنهء ثمان عشرة و ستّمائة بود « 4 » .\r\n\r\nذكر توجّه چنگز خان به حرب سلطان [ جلال الدين منكبرى 
  ] « 5 »\r\nچنگز خان از طالقان « تكجك » و جمعى از امراء لشكر نامزد به دفع كار سلطان جلال الدّين فرستاد . چون سلطان به « اغراق « 6 » » و غير او از مردان آفاق مستظهر شده بود و بر لشكرى كه به دفع او نامزد ، سبب قلّت عدد و قصور مدد مستولى گشته .\r\nچون خبر به چنگز خان رسيد ، روز شب پنداشت و در شتاب شب را روز مىشناخت و دو كوچه مىرفت « 7 » چنانك طعام نمىتوانست پختن . چون چنگز خان به غزنه رسيد خبر يافت كه مدّت پانزده روزست تا جلال الدّين بر عزم عبور آب سند ازينجا رفته است .\r\n« ماما يلواج » را به باسقاقى « 8 » ايشان تعيين كرد و خويشتن چون باد كه ميغ راند بر عقب او مىرفت تا به كنار سند به دو رسيد . لشكر پس و پيش او درگرفتند و از جوانب او محيط شدند و چند حلقه در پس يكديگر بايستادند بر مثال كمان ؛ و آب سند چون زه ساختند « 9 » . چنگز خان ياسا فرمود تا در مكاوحت مبالغت كنند و جهد نمايند تا او را زنده\r\n\r\n\r\n","description":"","footnote":"\r\n( 1 ) - تير چرخ : رجوع كنيد به صفحهء 202 .\r\n( 2 ) - احفاد : فرزندزادگان ، نبيرگان .\r\n( 3 ) - ماووباليغ : « باليغ » در مغولى پسوندى است شبيه « آباد » در فارسى و چنان كه در فارسى گويند « اميرآباد » ، « حسين آباد » ، « علىآباد » در مغولى گويند : « ماووباليغ » ، « بيش‌باليغ » ، و غيره .\r\n( 4 ) - سال 618 . ( به نظر مرحوم قزوينى و نيز به تصريح جامع التّواريخ صواب 619 مىباشد . رك : تصحيح قزوينى ص 105 و 106 ) .\r\n( 5 ) - يعنى سلطان جلال الدين .\r\n( 6 ) - يعنى سيف الدين اغراق .\r\n( 7 ) - دو كوچه مىرفت : دو منزل را يك منزل مىكرد .\r\n( 8 ) - باسقاق : نايب ، كسى كه از طرف خان بزرگ براى نظارت بر ملوك و امرا انتخاب مىشده است .\r\n( 9 ) - براى تصوّر اين صف‌آرايى يك كمان را در نظر بگيريد . زه كمان رود سند باشد و لشكريان مغول چوب كمان . سلطان جلال الدين نيز در وسط اين كمان كنار زه گير افتاده است .\r\n","page_name":" 212 ","page_number":214},
  {"content":"\r\n\r\nبه دست آرند . و جغتاى و اوكتاى نيز از جانب خوارزم در رسيدند . سلطان چون ديد كه روز كارست و وقت كارزار ، با اندك قومى كه داشت روى به محاربت آورد ؛ از يمين سوى يسار مىشتافت و از يسار بر قلب مىدوانيد و حمله‌ها مىآورد . و صفهاى لشكر مغول پاره‌پاره پيشتر مىآمد و مجال جولان و عرصهء ميدان برو تنگ مىكرد و سلطان بر مثال شير خشمناك جنگ مىكرد :\r\n به هر سو كه باره بر انگيختى * همى خاك با خون برآميختى \r\nچون چنگز خان ياسا رسانيده بود كه او را دستگير كنند لشكر نيز به زخم نيزه و تير مبالغت نمىنمودند ؛ مىخواستند تا فرمان چنگز خان به جاى آرند . جلال الدّين خود پيش دستى نمود و پاى برداشت و مركبى ديگر دركشيدند « 1 » . چون بر آن سوار شد حمله كرد و هم در تك « 2 » بازگشت ع : چون برق بر آب زد و چون باد برفت .\r\nچنگز خان چون ديد كه او خود را در آب افكند لشكر مغول خواست تا خود را بر عقب او فرا آب دهد « 3 » . چنگز خان مانع شد و از غايت تعجّب دست بر دهان نهاد با پسران مىگفت : « از پدر پسر چنين بايد . »\r\n چو اسفنديار از پسش بنگريد * بدان سوى رودش به خشكى بديد\r\nهمىگفت كين را نخوانيد مرد * يكى زنده پيلست با شاخ و برد « 4 »\r\nهمىگفت و مىكرد از آن سو نگاه * كه رستم همىرفت جويان راه \r\nفىالجمله هركس از لشكر او كه در آب غرق نشد به تيغ او كشته شد . و حرم و فرزندان او را حاضر كردند . آنچ مردينه بودند تا « 5 » اطفال شيرخواره را پستان منيّت « 6 » در دهان حياة نهادند « 7 » و دايه از ابن دايه « 8 » ترتيب دادند ؛ يعنى به كلاغان سپردند :\r\n يعزّ علينا ان يظلّ ابن دأية * يفتّش ما ضمّت عليها شئونها « 9 » \r\nو چون مال و نعمتى كه با سلطان بود بيشتر نقديّات از زر و نقره بود آن روز فرمود تا در آب ريختند . غوّاصان را در فرستادند تا آنچ ممكن بود از آب بيرون آوردند . و اين حال كه از عجايب ايّام بود در رجب سنهء ثمان عشرة و ستّمائة « 10 » واقع شد و فى الأمثال عش\r\n\r\n\r\n","description":"","footnote":"\r\n( 1 ) - يعنى آماده كردند .\r\n( 2 ) - در تك : در حال دويدن و تاختن .\r\n( 3 ) - يعنى به آب بزنند .\r\n( 4 ) - برد : ريشه .\r\n( 5 ) - تا : حتّى .\r\n( 6 ) - منيّت : مرگ .\r\n( 7 ) - يعنى آن‌ها را كشتند .\r\n( 8 ) - ابن دايه : كلاغ .\r\n( 9 ) - يعزّ . . . گران مىآيد بر ما كه كلاغ چشم مردگان را بكاود ( مراد از « ما ضمّت عليها شئونها » چشمان است ) .\r\n( 10 ) - سال 618 . ( ظاهرا صواب 619 است . رك : تصحيح مرحوم قزوينى ص 108 )\r\n","page_name":" 213 ","page_number":215},
  {"content":"\r\n\r\nرجبا تر عجبا « 1 » .\r\nو چنگز خان بر لب جيحون روان شد و اوكتاى را از آنجا بازگردانيد تا با غزنه رفت . و ايشان خود ايل بودند . بفرمود تا تمامت خلايق را بشمار از شهر به صحرا آوردند . و آنچ محترفه بود از آنجا گزين كرد و باقى را به قتل آوردند و شهر خراب كردند . و « قتقو نويين » را بر سر اسيران و صنّاع بگذاشت . تا آن زمستان در آن جايگه مقام كردند و اوكتاى بر راه گرمسير هراة بازگشت .\r\nو چنگز خان به كرمان « 2 » و سيقوران رسيد . خبر شنيد كه سلطان جلال الدّين از آب گذشته است و كشتگان را در خاك كرده . جغتاى را در حدود كرمان بگذاشت . چون سلطان را نيافت بر عقب او برفت . و آن زمستان هم در حدود بويه كتور - شهرى است از اشتقار - مقام كرد . و حاكم آن « سالار احمد » كمر انقياد بر ميان بست و از ترتيب علوفهء « 3 » لشكر آنچ ممكن بود به جاى آورد . و سبب عفونت « 4 » هوا اكثر حشم رنجور شدند و قوّت لشكر ساقط گشت . و اسيران بسيار با ايشان بود و در آن حدود بردگان هنود نيز گرفته بودند چنانك در هر خانه ده اسير يا بيست بود . و سازگارى علوفه « 5 » از پاك كردن برنج و غير آن تمامت اسيران مىكردند و هوا موافق مزاج ايشان بود . چنگز خان ياسا داد كه در هر خانه هر اسيرى چهارصد من برنج پاك كنند . به تعجيل تمام در مدّت يك هفته از آن فارغ شدند . بعد از آن ياسا داد كه هر اسير كه در لشكرست تمامت را بكشند . آن بيچارگان را خبر نه . شبى كه بامداد بود « 6 » از جماعت اسرا و هنود اثر نمانده بود .\r\nو هرچه به نزديكى آن بود تمامت ايلچيان فرستادند و ايل كردند . و ايلچى به نزديك رانا فرستاد . به اوّل ايلى قبول كرد بعد از آن ثبات ننمود . لشكر بفرستاد تا او را بگرفتند و بكشتند . و لشكر به محاصرهء اغراق « 7 » و قلعه‌اى كه تحصّن كرده بودند بفرستاد . و چون\r\n\r\n\r\n","description":"","footnote":"\r\n( 1 ) - عش . . . ماه رجب را با او زندگى كن تا وقايع عجيب ببينى . ( داستان اين مثل آن است كه حارث بن عباد زنى نابكار داشت . وقتى او را طلاق داد با مرد ديگرى ازدواج كرد . آن مرد روزى حارث را ديد و از ازدواج خود اظهار خوشحالى كرد . حارث گفت : « ماه رجب را با او زندگى كن تا وقايع عجيب ببينى » . در واقع حارث مدّت انتظار مرد را به ماه رجب كه جنگ در آن حرام است تشبيه كرده است ) . نگا : فرائد الادب المنجد و مجمع الامثال ميدانى .\r\n( 2 ) - كرمان : منظور كرمان غزنه است .\r\n( 3 ) - علوفه : آذوقه اعمّ از آذوقهء انسان و حيوان .\r\n( 4 ) - عفونت : بدبويى .\r\n( 5 ) - يعنى آماده كردن آذوقه .\r\n( 6 ) - يعنى شب كه صبح شد .\r\n( 7 ) - اعراق : ظاهرا « اغراق » است كه نام سيف الدّين اغراق از سرداران معروف سلطان جلال الدّين مىباشد يا نام قبيلهء او بوده است . ( مص )\r\n","page_name":" 214 ","page_number":216},
  {"content":"\r\n\r\nلشكر صحّت يافتند چنگز خان را انديشهء مراجعت مصمّم شد تا از راه هندوستان به بلاد تنگوت در رود . و چند منزل برفت ؛ چون راه نبود بازگشت و به فرشاور آمد و به همان راه كه آمده بود مراجعت نمود .\r\n\r\nذكر مراجعت چنگز خان\r\nچون خبر قدوم ربيع به ربع مسكون « 1 » و رباع « 2 » عالم رسيد ، سبزه چون دل مغمومان از جاى برخاست « 3 » ؛ و هنگام اسحار بر اغصان « 4 » اشجار بلبلان بر موافقت « 5 » فاختگان و قمارى « 6 » شيون و نوحه‌گرى آغاز كردند ، و بر ياد جوانانى كه هر بهار بر چهرهء انوار « 7 » و ازهار « 8 » در بساتين و متنزّهات « 9 » مىكش و غمگسار بودندى سحاب از ديده‌ها اشك مىباريد و مىگفت باران است « 10 » ؛ و غنچه در حسرت غنجان « 11 » از دلتنگى خون در شيشه مىكرد و فرا مىنمود كه خنده است ؛ گل بر تأسّف گل‌رخان بنفشه عذار جامه چاك مىكرد و مىگفت شكفته‌ام ؛ سوسن در كسوت سوكواران ازرق مىپوشيد و اغلوطه مىداد « 12 » كه آسمان‌رنگم ؛ سرو آزاد از تلهّف « 13 » هر سرو قامتى خوش‌رفتار به مدد آه سردى كه صباح هر سحرگاه برمىكشيد پشت دو تا مىكرد و آن را تبخترى « 14 » نام نهاده بود ، و بر وفاق او خلاف « 15 » از پريشانى سر بر خاك تيره مىنهاد و از غصّهء روزگار خاك بر سر مىكرد كه فرّاش چمنم ؛ صراحى « 16 » غرغره در گلو انداخته ؛ و چنگ و رباب را آواز دربرگرفته :\r\n نگه كن سحرگاه تا بشنوى * ز بلبل سخن گفتن پهلوى\r\nهمىنالد از مرگ اسفنديار * ندارد جز از ناله زو يادگار\r\nكس لب به طرب به خنده نگشود امسال * وز فتنه دمى جهان نياسود امسال\r\nدر خونِ گُلم كه چهره بنمود امسال * با وقت چنين چه وقت گل بود امسال \r\nچنگز خان از فرشاور عزيمت مراجعت با مسكن اصلى به امضا رسانيد و سبب تعجيل در مراجعت آن بود كه خبر رسيد كه ختاى و تنگوت از امتداد غيبت چنگز خان\r\n\r\n\r\n","description":"","footnote":"\r\n( 1 ) - ربع مسكون : قسمت قابل سكونت كره زمين ، هفت اقليم .\r\n( 2 ) - رباع : منزل‌ها ، جمع ربع .\r\n( 3 ) - يعنى به اهتزاز و هيجان درآمد يا روئيد .\r\n( 4 ) - اغصان : شاخه‌ها .\r\n( 5 ) - موافقت : همراهى .\r\n( 6 ) - قمارىّ : قمريها ، جمع قمريّه .\r\n( 7 ) - انوار : شكوفه‌ها ، جمع نور .\r\n( 8 ) - ازهار : شكوفه‌ها ، جمع « زهر » و « زهره » .\r\n( 9 ) - متنزّهات : تفرّجگاه‌ها .\r\n( 10 ) - يعنى وانمود مىكرد كه باران است .\r\n( 11 ) - غنج : كرشمه و ناز .\r\n( 12 ) - اغلوطه مىداد : به خطا مىانداخت .\r\n( 13 ) - تلهّف : اندوه بردن .\r\n( 14 ) - تبختر : خراميدن به ناز .\r\n( 15 ) - خلاف : نوعى درخت بيد .\r\n( 16 ) - صراحى : ظرف شراب .\r\n","page_name":" 215 ","page_number":217},
  {"content":"\r\n\r\nمتردّد رأى شده‌اند و در ايلى و عصيان متبدّد « 1 » گشته . و بر راه كوههاى باميان رفت به اغروغى « 2 » كه در حدود بغلان گذاشته بود . و تابستان در آن مراتع مقام كرد تا چون فصل خريف درآمد باز در حركت آمد . و بر جيحون عبره كرد و بعد از عبور « ترباى تقشى » را بازگردانيد بر عقب سلطان و آن زمستان در حدود سمرقند مقام كرد . و به استحضار پسر بزرگتر « توشى » ايلچى فرستاد تا او نيز از دشت قفچاق روان شود . و صيدى كه بيشتر آن گورخر بود براند و جغتاى و اوكتاى به تماشاى صيد قوقو « 3 » به قراگول آمدند و آن زمستان به تماشاى صيد مشغول بودند . و هريك هفته جهت چنگز خان نشان شكارى پنجاه شتروار قوقو مىفرستادند « 4 » . تا چون صيد نيز « 5 » نماند و زمستان به آخر كشيد و از آثار ربيع رباع « 6 » گلزار شد و ديار دثار « 7 » انوار « 8 » و ازهار در سر گرفت ، چنگز خان نيز عزيمت رحلت و نقلت به امضا رسانيد .\r\nدر « آب فناكت » تمامت پسران به خدمت پدر مجتمع شدند و قوريلتاى « 9 » ساختند . و از آنجا روان گشتند تا به قلان‌تاشى رسيدند . و از جانب ديگر توشى در رسيد و به خدمت پدر آمد ؛ از جملهء پيشكشها بيست هزار اسب خنگ « 10 » بود كه پيشكش پدر كرد .\r\nاز دشت قفچاق چنانك اشارت رفته بود گله‌هاى گورخر شكل گوسفند براندند . حكايت گفتند كه گورخران را سم سوده مىشدست نعل مىبستند . تا به موضعى رسيد كه اوتوقا گويند . ازين جانب نيز چنگز خان با پسران و لشكر به تماشا بر نشستند . و گورخران را در ميان كردند و شكار كردند . و از غايت خستگى چنان گشته كه به دست مىگرفتند « 11 » . چون از شكار ملول شدند و آنچ بازپس ماند لاغر بود ، هركس داغ خود نهادند و رها كردند .\r\nفىالجمله تابستان در قلان‌تاشى مقام ساخت و در آن مقام جمعى از امراى ايغور را بياوردند و سبب گناهى كه كرده بودند بكشتند . و از آنجا روان شد و در بهار به اردوى خويش نزول كرد .\r\n\r\n\r\n","description":"","footnote":"\r\n( 1 ) - متبدّد : پريشان و پراكنده .\r\n( 2 ) - اغروغ : بار و بنه .\r\n( 3 ) - قوقو : معنى اين كلمه در فرهنگ‌ها يافت نشد . احتمالا تصحيف كلمه « قوقى » است به معنى سگ آبى .\r\n( 4 ) - يعنى هر هفته به نشانهء تعداد حيوانات شكارى و مقدار صيد خود ، پنجاه بار شتر براى چنگيز خان مىفرستادند .\r\n( 5 ) - نيز : در اينجا به معنى « ديگر » است .\r\n( 6 ) - رباع : جاىها ، جمع ربع .\r\n( 7 ) - دثار : جامه‌اى كه روى جامه‌هاى ديگر پوشند . جامهء زيرين را شعار مىنامند .\r\n( 8 ) - انوار : شكوفه‌ها ، جمع نور .\r\n( 9 ) - قوريلتاى : مجمع بزرگ شاهزادگان و امرا جهت امرى بزرگ مانند تعيين خان و نحو ذلك .\r\n( 10 ) - خنگ : سفيد .\r\n( 11 ) - يعنى گورخران چنان خسته شده بودند كه آن‌ها را با دست مىگرفتند .\r\n","page_name":" 216 ","page_number":218},
  {"content":"\r\n\r\n\r\nذكر رفتن ترباى تقشى به طلب سلطان جلال الدّين\r\nچون جغتاى بازگشت و سلطان جلال الدّين را نيافت ، چنگز خان تورباى تقشى را با دو تومان لشكر مغول نامزد كرد تا بر عقب او از آب سند بگذشت تا به كنار « بيه » رسيد . و آن بيه ولايتى است از هندوستان كه قمر الدّين كرمانى داشته بوده . يكى از امراى سلطان برو مستولى شده بود . و قلعهء بيه را كه از حصنهاى « 1 » محكم بود مستخلص گردانيد . و كشش « 2 » بسيار كرد و متوجّه مولتان شد . و در مولتان سنگ نبود . بفرمود تا از آنجا حشر براندند و از چوب عمدها « 3 » ساخت و به سنگ منجنيق پر كرد و بر آب انداختند .\r\nچون آنجا رسيد منجنيق بر كار كرد و از باره بسيار بينداخت . و نزديك رسيد كه مسلّم شود ؛ شدّت حرارت هوا مانع مقام آمد . و تمامت ولايت مولتان و « لوهاوور » را غارت و كشش كرد و از آنجا بازگشت و از آب سند بگذشت و با غزنين آمد ، بر عقب چنگز خان روان گشت .\r\n\r\nذكر [ رفتن 
  ] يمه و سبتاى بر عقب سلطان محمّد\r\nچنگز خان چون به سمرقند رسيد و بر مدار آن حلقه كشيد ، خبر شنيد كه سلطان محمّد از آب ترمد گذشته و اكثر لشكر و اعيان و وجوه حشم « 4 » را در قلاع و بقاع پراكنده كردست و با او زيادت مردى نمانده و او خايف و متوزّع ضمير « 5 » از آب گذشت .\r\nچنگز خان گفت : « پيش از آنك برو جمعيّتى گرد آيد و از اطراف اشراف به دو پيوندند و مدد او دهند كار او بايد ساخت و دل ازو بپرداخت . » و از سروران امرا « يمه » و « سبتاى » را گزين كرد تا بر عقب او بروند . و از لشكر كه با او بودند به نسبت تعيين كرد سى هزار مرد كه هر يكى ازيشان و هزار مرد از لشكر سلطان گرگى و رمه‌اى گوسفند ؛ جذوهء « 6 » آتش و نيستانى خشك « 7 » . بر معبر پنجاب بگذشتند و مانند سيل كه از كوه عزم وادى « 8 » كند بر پى او پويان و پرسان برسان دود مىشتافتند . به ابتدا به بلخ رسيدند .\r\n\r\n\r\n","description":"","footnote":"\r\n( 1 ) - حصن : قلعه .\r\n( 2 ) - كشش : قتل .\r\n( 3 ) - عمد : نوعى قايق كه با به هم بستن چوب‌ها مىسازند .\r\n( 4 ) - وجوه حشم : افراد سرشناس .\r\n( 5 ) - متوزّع ضمير : پريشان احوال .\r\n( 6 ) - جذوه : پارهء آتش .\r\n( 7 ) - معنى عبارت : هريك از آن‌ها در مقابل هزار مرد از لشكر سلطان جلال الدين مانند گرگى بود در مقابل گله‌اى گوسفند و يا مانند پاره‌اى آتش در مقابل نيستانى خشك .\r\n( 8 ) - وادى : درّه ، در فارسى بيشتر به معنى دشت و صحرا استعمال مىشود .\r\n","page_name":" 217 ","page_number":219},
  {"content":"\r\n\r\nمشاهير بلخ جمعى را پيش ايشان بازفرستادند و ترغويى « 1 » و نزلى « 2 » بداد . ايشان را زحمتى نرسانيدند و شحنه‌اى بديشان دادند . و از آنجا قلاووز « 3 » و دليل « 4 » ستدند و در مقدّمه « طايسى » را بر سبيل يزك روان كردند . چون به زاوه رسيدند علوفه خواستند . اهل زاوه دروازه در بستند و به سخن ايشان التفات نكردند و هيچ‌چيز ندادند . و چون مستعجل بودند توقّف نكردند و براندند . اهالى چون علم ايشان بديدند كه ازيشان درگذشت و پس پشت بديدند « 5 » از روى سر سبكى از حصارها دست به ضرب طبل و دهل بردند و به فحش و شتم دهان بگشادند . مغولان چون استخفاف ايشان مشاهده كردند « 6 » و آواز ايشان بشنيدند بازگشتند و بر هر سه حصار به محاربت پاى افشاردند و نردبان‌ها بر ديوار راست كردند . روز سيّم را وقت آنك جام افق از خون شفق مالامال شد بر سر ديوار رفتند و هركس را كه ديدند زنده نگذاشتند . و چون فرصت مقام نداشتند آنچ حمل آن ثقيل بود بسوختند و بشكستند . و اوّل پياده‌اى كه روزگار بر رقعهء « 7 » جفا فروكرد و نخست بازئى كه از زير حقّهء « 8 » گردون دغاپيشه بيرون آمد آن بود . گويى آن كوشش « 9 » و كشش سررشتهء حوادث ايّام و كوارث « 10 » روزگار نافرجام بود . از آوازهء آن در خراسان زلزله و از استماع آن حالت كه مثل آن نشنيده بودند ولوله افتاد .\r\nيمه و سبتاى اوايل ربيع الآخر سنهء سبع عشرة و ستّمائة « 11 » به نشابور رسيدند و ايلچى به نزديك « مجير الملك كافى رخّى » و « فريد الدّين » و « ضياء الملك زوزنى » كه وزرا و صدور خراسان بودند فرستاد و ايشان را به ايلى و اتّباع فرمان چنگز خان خواند و التماس علوفه و نزل كرد . سه كس را از اوساط النّاس نزديك او فرستادند با نزل و پيشكش و قبول ايلى سر زفانى « 12 » كردند . يمه ايشان را نصيحتها گفت تا از مخالفت و مكاشفت « 13 » اجتناب نمايند و به هر وقت كه مغولى يا رسولى برسد استقبال نمايند و بر حصانت\r\n\r\n\r\n","description":"","footnote":"\r\n( 1 ) - ترغو : طعام و شراب .\r\n( 2 ) - نزل : غذايى كه پيش مهمان نهند . ترغو و نزل در اينجا ظاهرا به معنى كلّى پيشكش آمده‌اند .\r\n( 3 ) - قلاووز : مقدّمه لشكر و راهبر .\r\n( 4 ) - دليل : راهنما .\r\n( 5 ) - يعنى پشت مغولان را ديدند . قاعدتا كسى كه از ما بگذرد پشتش پيداست . پس در اينجا گذشتن مورد نظر است .\r\n( 6 ) - يعنى تحقير كردن خود توسط آن‌ها را ديدند .\r\n( 7 ) - رقعه : صفحهء شطرنج .\r\n( 8 ) - حقّه : ظرف شعبده‌باز كه چيزى را در آن غيب مىكند يا ظاهر مىنمايد .\r\n( 9 ) - كوشش : جنگ . معنى اصل كوشش همين است .\r\n( 10 ) - كوارث : كارهاى دشوار ، جمع كارث .\r\n( 11 ) - سال 617 . ( ظاهرا صواب سال 618 است . رك : جامع التّواريخ ج 3 ص 90 و 104 - همچنين تصحيح مرحوم قزوينى از جهانگشا ص 114 ) .\r\n( 12 ) - سر زفانى : ظاهرى .\r\n( 13 ) - مكاشفت : دشمنى آشكار .\r\n","page_name":" 218 ","page_number":220},
  {"content":"\r\n\r\nسور « 1 » و كثرت جمهور اعتماد نكنند تا خان‌ومان محصون ماند . و بر سبيل علامت به خطّ ايغورى التمغايى « 2 » دادند و از يرليغ « 3 » چنگز خان سوادى « 4 » بدادند ؛ مضمون معنى و مقصود آن بود كه : « اميران و بزرگتران و رعيّت بسيار چنين دانند كه . . . همهء روى زمين از آفتاب برآمدن تا فروشدن به تو دادم ؛ هركس كه ايل مىشود بر خود و زنان و فرزندان و اهل رحمت كرده باشد و هركس كه ايل نشود با زنان و فرزندان و خويشان هلاك شود . » برين جملت مكتوبات بنوشتند و اهالى شهر را به مواعيد مستظهر كرد و روان شد .\r\nيمه از نيشابور بر راه جوين روان شد . و سبتاى از راه جام به طوس رسيد و هركجا به ايلى پيش مىآمدند ابقا مىكرد و هركس سركشى مىنمود مستأصل « 5 » مىگردانيد . قراى شرقى طوس ، نوقان و آن ربع « 6 » ايل شدند ؛ حاليا خلاص يافتند . و از آنجا به شهر رسولى فرستادند . بر مزاج جوابى ندادند « 7 » . در شهر و ديه‌ها كه در جوار آن بود قتل به افراط كردند . و چون به رادكان رسيد « 8 » خضرت مرغزار و انفجار عيون « 9 » سبتاى را خوش آمد .\r\nآن جماعت را آسيبى نرسانيد و شحنه‌اى آنجا بگذاشت . و چون به خبوشان رسيد سبب عدم التفات كشش بسيار كردند . و از آنجا به اسفراين آمد و در اسفراين و ادكان نيز قتل كردند .\r\nو يمه از راه جوين سوى مازندران عنان برتافت و سبتاى از راه قومش بشتافت . يمه در مازندران خلق بسيار بكشت به تخصيص « 10 » در آمل آنجا كششى عامّ كرد و قلاعى را كه حرم سلطان در آنجا بودند لشكر به محاصرهء آن بنشاند تا بگرفتند .\r\nو سبتاى به دامغان رسيد . مهتران ايشان پناه به گرد كوه بردند . جماعتى رنود بماندند .\r\nبه ايلى رضا ندادند . شب هنگامى بيرون آمدند و بر در حصار كوشش « 11 » كردند و از هر دو جانب معدودى چند كشته شد . از آنجا به سمنان رسيدند . در سمنان بسيار خلق بكشتند و در خوار رىّ همچنين . و چون به رىّ رسيدند قاضى . . . چند پيش آمد و ايل شد . و از آنجا چون بدانستند كه سلطان به جانب همدان رفته است يمه بر عقب سلطان به تعجيل برفت و سبتاى به جانب قزوين و آن حدود . و چون يمه به همدان رسيد علاء الدّولهء\r\n\r\n\r\n","description":"","footnote":"\r\n( 1 ) - حصانت سور : محكمى ديوار قلعه .\r\n( 2 ) - آلتمغا : مهر سرخى كه بر فرمان‌ها مىنهادند . رجوع به مقدمه كتاب ص 21 .\r\n( 3 ) - يرليغ : فرمان .\r\n( 4 ) - سواد : رونوشت .\r\n( 5 ) - مستأصل : از بيخ بركنده شده .\r\n( 6 ) - ربع : جاى ، منزل .\r\n( 7 ) - يعنى جوابى دلخواه ندادند .\r\n( 8 ) - فاعل « رسيد » سبتاى است .\r\n( 9 ) - انفجار عيون : جوشيدن چشمه‌ها .\r\n( 10 ) - به تخصيص : مخصوصا .\r\n( 11 ) - كوشش : جنگ .\r\n","page_name":" 219 ","page_number":221},
  {"content":"\r\n\r\nهمدان ايل شد و خدمتها از مركوب و ملبوس و نزل از مأكول و ذبايح و مشروب بسيار فرستاد و شحنه‌اى بستد . چون سلطان منهزم شد ، بازگشت « 1 » و با همدان آمد . و چون خبر رسيد كه در سجاس جمعى انبوه از لشكر سلطانى جمع شده‌اند مقدّم ايشان « بكتكين سلاح‌دار » و « كوچ بغاخان » متوجّه ايشان شد و ايشان را نيست كرد . و بلاد و نواحى عراق را بيشتر كشش و غارت كردند و از آنجا به اردبيل رفتند و به محاصره مستخلص كرد و قتل و نهب . و چون فصل زمستان بود به موغان رفتند و زمستان آنجا بودند . و آن سال از كثرت وقوع ثلوج « 2 » طرق مسدود گشته بود . جمال الدّين ايبه و جمعى ديگر در عراق باز فتنه و آشوب از سر گرفتند و عصيان آغاز نهادند و شحنه‌اى را كه در همدان بود بكشتند .\r\nو علاء الدّولة را سبب ايلى بگرفتند و در قلعهء كريت محبوس كرد . و چون وقت بهار آمد يمه بر انتقام قتل شحنه به عراق آمد . جمال الدّين ايبه هرچند به ايلى پيش آمد فايده‌اى نداد و او را با جمعى ديگر بكشت . و از آنجا برفتند و تبريز را ايل كرد و مراغه و نخجوان را و آن ولايات تمامت كشش كرد . و اتابك خاموش به ايلى پيش آمد . او را كاغذ و التمغا داد و از آنجا به ارّان آمدند و بيلقان را بگرفتند . و بر راه شروان روان شد و چون به دربند رسيدند و كس نشان نداده بود كه هيچ لشكر از آنجا گذشته باشد يا به حرب شده ، حيلتى ساختند و از آن بگذشتند ؛ و لشكر توشى در دشت قفچاق و آن حدود بودند با ايشان متّصل شدند و از آنجا به خدمت چنگز خان رفتند .\r\nو از تقرير اين حكايت غلبه و قهر ايشان معلوم مىشود بلك قدرت  وَ هُوَ الْقاهِرُ فَوْقَ عِبادِهِ  « 3 » محقّق و مقرّر گردد كه از لشكرى فوجى بيايد و بر چندين ملك و ملك سلاطين زند و چهار جهت دشمنان و مخالفان ، كه هيچ آفريده را مجال ممانعت يا مقاومت نباشد .\r\nاين جز انتهاى دولتى و ابتداى دولتى نتواند بود « 4 » .\r\n\r\n\r\n","description":"","footnote":"\r\n( 1 ) - يعنى يمه .\r\n( 2 ) - ثلوج : برفها .\r\n( 3 ) - و هو . . . و او بر بندگانش غالب و پيروز است . ( انعام 6 / 18 )\r\n( 4 ) - اين چند عبارت همواره كژتابى داشته و به صورت‌هاى مختلفى خوانده و مفهوم شده است . شايد هيچ‌كدام غلط نبوده و اشكال واقعى در نبود علائم نگارشى و شايد هم اندكى ضعف تأليف مصنّف باشد . در هر صورت به نظر مىآيد سليس‌ترين قرائت اين است كه جملهء « و چهار جهت دشمنان و مخالفان » را جمله معترضه بگيريم و متن را بدين صورت معنى كنيم : . . . تا ثابت شود كه چگونه گروه اندكى از يك لشكر بر چندين سرزمين و حكومت از سلاطين حمله مىآورند - درحالىكه در چهار جهت آن گروه دشمنان و مخالفان هستند - به‌طورىكه هيچ كسى ياراى مقاومت در برابر آن‌ها را نداشته باشد . و اين جز نشانهء پايان بخت يكى و آغاز بخت ديگرى نيست .\r\n","page_name":" 220 ","page_number":222},
  {"content":"\r\n\r\n\r\nذكر استخلاص تولى خراسان را بر سبيل اجمال\r\nسلطان محمّد چون از خراسان بگذشت ، يمه و سبتاى در طلب بر عقب او به تعجيل تمام چون آتش برفتند و به حقيقت تندباد بودند . و از خراسان اكثر نواحى بر ممرّ لشكر ايشان افتاد و كم ناحيتى ماند كه فوجى ازيشان نگذشت . و چندانك مىرفتند آنچ بر گذر مىافتاد از ولايت ، ايلچى مىفرستادند و از وصول چنگز خان اعلام مىكرد و از اقدام بر جنگ و عناد و ابا از قبول انقياد تحذير مىنمود و تخويف و تشديد مىكرد و هركجا ايلى قبول مىكردند شحنه با التمغا به نشان مىدادند و مىرفت ؛ و هركجا كه امتناع مىنمودند آنچ سهل مأخذ « 1 » و آسان زخم « 2 » بود رحم نمىكردند ؛ مىگرفتند و مىكشت .\r\nچون ايشان فروگذشتند مردم به تحصين « 3 » قلاع و حصار و استعداد علوفه و ادّخار « 4 » مشغول شدند . و چون باز روزى چند تراخى « 5 » افتاد و از لشكر مغول آوازه ساكن‌تر شد پنداشتند كه آن جماعت مگر سيلابى بودند كه فروگذشت ؛ يا دوله بادى « 6 » كه از روى خاك غبارى برانگيخت ؛ يا آتش برقى كه ابراقى « 7 » كرد و پنهان شد .\r\nچون چنگز خان از آب بگذشت و به خويشتن متوجّه سلطان شد ، پسر خويش الغ‌نوين را كه در سياست تيغ آبدار و آتش فعل بود - كه باد او به هركس كه رسيد خاكسار شد - و در فروسيّت « 8 » برقى - كه از ميان حجاب سحاب بجست بر هركجا افتد چون خاكستر كند و اثر و نشان نگذارد و زمان مكث و لبث « 9 » نخواهد - نامزد كرد تا به بلاد خراسان رود . و از همه لشكرها كه ملازم بود از تمامت پسران به نسبت شمار تحصيص « 10 » كرد و از ده‌يك نفر نامزد تا در خدمت او بروند ؛ مردانى كه اگر هيچ‌گونه « 11 » باد هيجا « 12 » در هيجان آيد آتش در نهاد ايشان افتد و عقال « 13 » تثبّت از دست اختيار ايشان برود ؛ بحر خضمّ « 14 » اگر خصم ايشان باشد او را به حشوهء « 15 » خاك تيره رسانند . چون روان شد بر جناحين امرا تعيين كرد و در قلب او به نفس خويش . و مقدّمه بر سبيل طلايه « 16 » در پيش\r\n\r\n\r\n","description":"","footnote":"\r\n( 1 ) - سهل مأخذ : چيزى كه گرفتش آسان است .\r\n( 2 ) - آسان زخم : چيزى كه ضربه زدن به آن راحت است .\r\n( 3 ) - تحصين : محكم كردن .\r\n( 4 ) - ادّخار : ذخيره كردن .\r\n( 5 ) - تراخى : سستى كردن .\r\n( 6 ) - دوله باد : گردباد .\r\n( 7 ) - ابراق : درخشش .\r\n( 8 ) - فروسيّت : سواركارى .\r\n( 9 ) - لبث : درنگ .\r\n( 10 ) - تحصيص : قسمت كردن .\r\n( 11 ) - هيچ‌گونه : هرگونه .\r\n( 12 ) - هيجا : جنگ .\r\n( 13 ) - عقال : ريسمانى كه با آن زانوى شتر را مىبندند .\r\n( 14 ) - بحر خضمّ : درياى عظيم .\r\n( 15 ) - حشوه ( حشوه ) : آنچه در شكم است از آلات غذا . در اينجا يعنى « ميان » و منظور از عبارت ، كشتن و زير خاك نمودن و يا خوار كردن مىباشد .\r\n( 16 ) - طلايه : پيشروان لشكر جهت تجسّس ، يزك .\r\n","page_name":" 221 ","page_number":223},
  {"content":"\r\n\r\nانداخت . و او از راه « مروجق « 1 » » و « بغ » و « بغشور » برفت . و خراسان را معيّن چهار شهر بود : بلخ و مرو و هراة و نيسابور . بلخ را خود چنگز خان نيست كرد چنانك على حدة ذكر آن مثبت است و احوال سه شهر ديگر نيز سبب آنك در مقدّمهء وصول و بعد ازو احوال ديگر در آن بلاد حادث شدست ، به تفصيل ذكر واقعهء هريك خواهد آمد . باقى نواحى را از دست راست و چپ و شرق و غرب لشكر بفرستاد و تمامت را مستخلص كرد : چون ابيورد و نسا و يازر و طوس و جاجرم و جوين و بيهق و خواف و سنجان و سرخس و زورابد . و از جانب هرات تا حدود سجستان برسيدند و كشش و غارت و نهب و تاراج كردند . به يك ركضت « 2 » عالمى كه از عمارت موج مىزد خراب شد و ديار و رباع يباب « 3 » گشت و اكثر احيا اموات گشتند و جلود « 4 » و عظام « 5 » رفات « 6 » شدند و عزيزان خوار و غريق ديار بوار « 7 » آمدند . و اگر فارغ‌دلى باشد كه روزگار بر تعليق « 8 » و تحصيل مصروف كند و همّت او بر ضبط احوال مشغول باشد در زمانى طويل از شرح يك ناحيت تفصّى « 9 » نكند و آن را در عقد كتابت نتواند كشيد ، تا بدانچه رسد كه از روى هوس محرّر اين كلمات را باز آنك « 10 » طرفةالعينى زمان تحصيل ميسّر نيست ؛ چه مگر در اسفار بعيد يك ساعتى در فرصت نزول اختلاسى « 11 » مىكند و آن حكايات را سوادى « 12 » مىنويسد .\r\nفىالجمله تولى در دو سه ماه شهرها را با چندين رباع كه هر قصبه‌اى از آن شهرى است « 13 » و از تموّج « 14 » خلايق هريك از آن بحرى مسلّم كرد و اطراف و اكناف چون كف‌دستى گردانيد و گردن‌كشان را كه سرافرازى مىكردند در دست حوادث پايمال گردانيد .\r\nو آخر همه هرات بود . چون آن را نيز به اخوات آن ملحق كرد « 15 » متوجّه خدمت پدر شد .\r\nطالقان مستخلص نگشته بود كه به دو مضاف شد و به مدد او آن نيز گشاده شد . و خوارزم و جند و آن نواحى تمامت در دو ماه مسلّم شد و از آنگاه باز كه آدم نزول كردست الى\r\n\r\n\r\n","description":"","footnote":"\r\n( 1 ) - مروجق : به تركى يعنى مرو كوچك و مقصود از آن مرو الرّود است . ( مص )\r\n( 2 ) - ركضت : حركت .\r\n( 3 ) - يباب : خراب .\r\n( 4 ) - جلود : پوست‌ها .\r\n( 5 ) - عظام : استخوان‌ها ، جمع عظم .\r\n( 6 ) - رفات : ريزه‌ريزه .\r\n( 7 ) - بوار : هلاكت .\r\n( 8 ) - تعليق : نوشتن ، يادداشت .\r\n( 9 ) - تفصّى : درآمدن از تنگنا .\r\n( 10 ) - بازآنك : با آنكه .\r\n( 11 ) - اختلاس : ربودن [ فرصت 
  ] .\r\n( 12 ) - سواد : در اينجا پيش نويس . بايد به معانى متعدّد و متنوّع اين كلمه دقّت كرد .\r\n( 13 ) - معنى عبارات : . . . چه برسد به نويسندهء اين متن ( عطا ملك جوينى ) كه با وجود آنكه كمترين زمانى براى حصول اخبار و نوشتن ندارد - به غير از سفرهاى طولانى - ساعتى را در هنگام نزول غنيمت مىشمرم و پيش‌نويسى از آن حكايت مىنگارم . ( متن خالى از سوء تأليف نيست . ظاهرا « چه مگر » با وجود « باز آنك » اضافى است ) .\r\n( 14 ) - تموّج : موج زدن .\r\n( 15 ) - يعنى آن را به شهرهايى شبيه آن تبديل كرد ( ويران نمود ) .\r\n","page_name":" 222 ","page_number":224},
  {"content":"\r\n\r\nيومنا هذا برين منوال هيچ پادشاه را مسلّم نشدست و در هيچ كتاب مسطور نيست .\r\n\r\nذكر احوال مرو و كيفيّت واقعهء آن\r\nمرو دار الملك « 1 » سلطان سنجر بود و مرجع هر كهتر و مهتر . عرصهء آن از بلاد خراسان ممتاز و طاير امن و سلامت در اكناف آن در پرواز . عدد رئوس ايشان با اقطار باران نيسان مبارات « 2 » مىنمود و زمين آن با آسمان مجارات « 3 » . دهاقين از كثرت نعمت با ملوك و امراء وقت دم موازات مىزدند و با گردن‌كشان و سرافرازان جهان قدم محاذات « 4 » مىنهادند :\r\n بلد طيّب و ربّ غفور * و ثرى طينه يفوح العبيرا\r\nو اذا المرء قدّم السّير منه * فهو ينهاه باسمه ان يسيرا « 5 » \r\n20 سلطان محمّد - انار اللّه برهانه « 6 » - چون مجير الملك شرف الدّين مظفّر را سبب جريمتى « 7 » كه عمّش اقتراف « 8 » كرده بود از حكومت وزارت معزول كرد و آن منصب را به پسر نجيب الدّين قصّه‌دار كه به بهاء الملك موسوم شده بود مفوّض . مجير الملك ملازم ركاب سلطان بود تا به وقتى كه سلطان منهزم از ترمد روان شد . كشتكين پهلوان پى « 9 » استطلاق رأى « 10 » به جانب اهل سراى « 11 » كه مقيم مرو بودند مايل شد و خبر تشويش و تفرقه و خروج « 12 » لشكر بيگانه بداد « 13 » . و بر عقب آن ، مثال « 14 » سلطان موشّح « 15 » به توقيع « 16 » و\r\n\r\n\r\n","description":"","footnote":"\r\n( 1 ) - دار الملك : پايتخت .\r\n( 2 ) - مبارات : برابرى كردن .\r\n( 3 ) - مجارات : رقابت كردن .\r\n( 4 ) - محاذات : تقابل ، برابرى .\r\n( 5 ) - بلد . . . شهرى پاكيزه ، پادشاهى و صاحبى بخشنده و خاكى كه بوى خوش عبير مىدهد . / و هنگامى كه آدمى بخواهد از آن شهر گذر كند با نامش او را از حركت بازمىدارد . ( اشاره به تجانس نام « مرو » با كلمهء نهى « مرو » . ثعالبى در يتيمة الدّهر اين دو بيت را به ابو على الساجى نسبت مىدهد ) .\r\n( 6 ) - خداوند دليلش را روشن كناد .\r\n( 7 ) - جريمت : گناه .\r\n( 8 ) - اقتراف : كسب كردن .\r\n( 9 ) - پى : دنبال ، براى .\r\n( 10 ) - استطلاق رأى : رها كردن نظر . در اينجا به معنى دادن خبر استعمال شده است .\r\n( 11 ) - اهل سراى : اهل بيت [ سلطان محمّد 
  ] .\r\n( 12 ) - خروج : قيام ، حمله .\r\n( 13 ) - معنى جمله : كشتكين پهلوان براى رسانيدن خبر و نظر سلطان به اهل بيت سلطان كه مقيم مرو بودند به مرو رفت و خبر آشوب و حملهء لشكر مغول را داد .\r\n( 14 ) - مثال : فرمان .\r\n( 15 ) - موشّح : آراسته .\r\n( 16 ) - توقيع : امضاء كردن .\r\n","page_name":" 223 ","page_number":225},
  {"content":"\r\n\r\nطغرا « 1 » و محشّى « 2 » به جبن « 3 » و عجز برسيد مضمون و مقصود آنك : « متجنّده « 4 » و سپاهيان و اصحاب اشغال « 5 » به قلعهء مرغه استيمان « 6 » كنند و دهاقين و جمعى كه استطاعت تحويل و انتقال نداشته باشند مقام سازند و به هر وقت كه لشكر تاتار برسد به خدمت استقبال تلقّى نمايند « 7 » و به نفس و مال توقّى « 8 » و شحنه قبول و فرمان ايشان را مثول « 9 » نمايند « 10 » . »\r\nو چون پادشاه كه به مثابت دلست در اعضا ، ضعيف شود جوارح را چگونه قوّتى بماند « 11 » ؟ ازين سبب فشل « 12 » بر احوال و هراس بر اناس « 13 » غلبه كرد و تحيّر و تردّد بريشان استيلا گرفت . بهاء الملك با جمعى انبوه از بزرگان و سپاهيان استعداد تمام به جاى آوردند و چون به قلعه رسيد صلاح در مقام قلعه نديد . با جمعى عازم حصار تاق يازر « 14 » شد و ديگران هركس برحسب هوى به جائى رفتند و قومى كه اجل عنان‌گير ايشان شده بود با مرو مراجعت كردند . و قائم‌مقام بهاء الملك يكى را از آحاد النّاس كه نقيب « 15 » بود بگذاشت و او ميل كرد تا ايل شود . و شيخ الإسلام شمس الدّين حارثى با او در آن انديشه مساعد بود و قاضى و سيّد اجلّ متجانف « 16 » و متباعد « 17 » .\r\nلشكر يمه و سبتاى را چون محقّق شد كه به مروجق رسيدند به اعلام ايلى و هوادارى رسولى فرستادند « 18 » . و در اثناى آن حالت تركمانى كه قلاووز « 19 » و دليل « 20 » سلطان بود نام او بوقا از گوشه‌اى بيرون تاخت و جمعى از تراكمه با او زده بودند « 21 » ؛ به مغافصه « 22 » خود\r\n\r\n\r\n","description":"","footnote":"\r\n( 1 ) - طغرا : القابى كه به وسيلهء خطوط منحنى بر سر فرمان و نامه پادشاهان مىنويسند .\r\n( 2 ) - محشّى : حاشيه نوشته‌شده ، آرايش‌داده‌شده .\r\n( 3 ) - جبن : ترس .\r\n( 4 ) - متجنّده : لشكريان .\r\n( 5 ) - اصحاب اشغال : صاحبان شغل‌ها .\r\n( 6 ) - استيمان : طلب امن كردن ، پناه بردن .\r\n( 7 ) - تلقّى نمايند : برخورد نمايند ، رفتار نمايند .\r\n( 8 ) - توقّى : حفاظت از خود .\r\n( 9 ) - مثول : به خدمت ايستادن .\r\n( 10 ) - معنى جمله : با تقديم جان و مال به مغولان خود را محافظت كنيد و شحنهء آن‌ها را قبول نمائيد و طبق فرمان آن‌ها به خدمت ايستيد .\r\n( 11 ) - يعنى وقتى پادشاه اين‌گونه بترسد مردم كه جاى خود دارند .\r\n( 12 ) - فشل : كاهلى كردن .\r\n( 13 ) - اناس : مردمان .\r\n( 14 ) - حصار تاق يازر : يعنى قلعه تاق در منطقه يازر . در متن مرحوم قزوينى « ياق » آمده كه خود ايشان در غلطنامهء آخر جلد اوّل از تصحيح خود ( ص 293 ) آن را به « تاق » تصحيح كرده‌اند و توضيحات لازم را مرقوم نموده‌اند . « يازر » نيز نام يك محلّ است .\r\n( 15 ) - نقيب : سردسته .\r\n( 16 ) - متجانف : متمايل .\r\n( 17 ) - متباعد : دور شونده .\r\n( 18 ) - فاعل « فرستادند » شيخ الاسلام و نقيب است .\r\n( 19 ) - قلاووز : مقدّمه لشكر و راهبر .\r\n( 20 ) - دليل : راهنما .\r\n( 21 ) - يعنى به او پيوسته بودند .\r\n( 22 ) - به مغافصه : ناگهان .\r\n","page_name":" 224 ","page_number":226},
  {"content":"\r\n\r\nرا در شهر انداخت و جمعى كه در موافقت و انقياد لشكر تاتار مخالفت نمودند با او مطابقت كردند و نقيب نقاب امارت از چهره بگشاد « 1 » . و تراكمهء آن حدود روى به دو « 2 » نهادند و جماعتى از جنديان كه از حشر گريخته بودند و سبب خصب « 3 » نعمت متوجّه مرو گشته برسيدند و پناه به دو دادند و حشم او انبوه شد .\r\nو مجير الملك چون سلطان در جزاير آبسكون « 4 » سكون گرفت با يك سر دراز گوش ع : گاهى ازو پياده و گاهى برو سوار ، عنان برتافت و گذر بر قلعهء صعلوك كرد . امير شمس الدّين على مورد « 5 » او را به اعزاز و اكرام تلقّى كرد « 6 » و از آنجا به مرو آمد به باغ ماهياباد بر در دروازهء سرماجان نزول كرد . و قومى از سرهنگان مرغزى كه تبع او بودند يك‌يك نزد او مىرفتند و بوقا او را در شهر راه نمىداد و از غلبهء عوامّ مىترسيد . چون فردى چند برو جمع شدند ، ناگاهى ميان روزى قباها را ظهارهء « 7 » پوششها كردند « 8 » و خود را در شهر افكندند . متجنّدهء مرغزى هم درحال به خدمت او كمر بستند و بوقا تنها به خدمت او آمد ؛ ازو عفو كرد . تراكمه و جنديان شهر هرچند كه عدد مرد ايشان زيادت از هفتاد هزار بود مطواع او شدند و او خود را از مرتبهء وزارت برتر مىدانست و خيال او در دماغ سوداى سلطنت مىداشت ؛ به زعم آنك والدهء او حظيّه‌اى « 9 » بود از حرم سلطان كه پدرش را بدان مشرّف گردانيده بود ؛ به وقت تسليم حامله بودست « 10 » . فىالجمله كه آوازهء او در خراسان فاش شد اوباش روى به دو نهادند و او را در سويدا « 11 » سودا « 12 » مستحكم كه\r\n\r\n\r\n","description":"","footnote":"\r\n( 1 ) - يعنى از حكومت شهر استعفا نموده و آن را به بوقا تسليم كرد . ( مص )\r\n( 2 ) - يعنى به بوقا .\r\n( 3 ) - خصب : فراوانى .\r\n( 4 ) - جزاير ( جزيره ) آبسكون : نام جزيره‌اى واقع در درياى خزر كه بندرگاه گرگان و استرآباد بوده است و ظاهرا طى قرن هفتم آب آن را فرا گرفته و پوشانده است ( دهخدا ) .\r\n( 5 ) - مورد : محل ورود .\r\n( 6 ) - تلقّى كرد : برخورد نمود .\r\n( 7 ) - ظهاره : رويهء لباس ، مقابل آستر .\r\n( 8 ) - معنى جمله : ظاهرا يعنى به جهت استتار ، قباها را روى پوشش‌هاى جنگى به تن كردند .\r\n( 9 ) - حظيّه : كنيز .\r\n( 10 ) - معنى عبارت : مجير الملك خيال سلطنت در سر داشت ( زيرا خود را فرزند سلطان مىدانست ) گمان و توجيه او آن بود كه مادرش كنيزى بوده كه سلطان او را از حرم خود درحالىكه حامله بوده به پدرش هديه داده است . ( معمولا شاهان قديم كه حرم‌سراهاى بزرگ داشته‌اند با آوردن زنان و كنيزكان جديد به حرم ، به خاطر تشديد هزينه‌هاى نگهدارى آن‌ها و نيز از سكّه افتادن زنان مسن‌ّتر ، بهترين روش را براى خلاص شدن از شرّ آن‌ها انتخاب نموده و تعدادى از آن‌ها را به زيردستان مىبخشيده و آن‌ها را به قول خود مفتخر مىنموده‌اند كه اين هبهء سلطان براى شوهر جديد و نسل اندر نسل آن‌ها مايه مباهات مىشده است ) .\r\n( 11 ) - سويدا : ميان دل .\r\n( 12 ) - سودا : خيال .\r\n","page_name":" 225 ","page_number":227},
  {"content":"\r\n\r\nفلك را بىاذن او دوران و رياح « 1 » را در ميادين هوا جريان نتواند بود .\r\nو درين وقت ارباب سرخس شحنهء تتار را قبول كرده بودند و ايل شده و شيخ الإسلام « 2 » را هنوز هواى تتار در سر . به قاضى سرخس كه خويش او بود مسارّات « 3 » مىفرستاد . مجير الملك را از آن حالت اعلام دادند . اظهار نمىكرد . تا روزى در اثناى وعظى بر سر منبر در مسجد جامع بر زفان او رفت كه : « رگ جان دشمنان مغول بريده باد . » حاضران مجلس از آن سبب مشغله كردند . او خاموش و مدهوش و متحيّر شد و گفت : « بىارادت بر زفان چنين سخنى رفت و برعكس اين ، انديشه و ضمير بود « 4 » و چون وقت مقتضى آن بود هرآينه دعا برحسب زمان بر زفان آيد قال اللّه تعالى  قُضِيَ الْأَمْرُ الَّذِي فِيهِ تَسْتَفْتِيانِ  « 5 » . » اين سخن نيز به گوش مجير الملك رسيد و مصدّق تهمت « 6 » او گشت ؛ امّا مجير الملك را با او جانبى بودست « 7 » و اسم شيخ الإسلامى داشت و فى نفسه عالم بود ؛ نمىخواست كه بىوضوح بيّنه‌اى كه همه عالميان فرا آن بينند و كس را حدّ انكار و مجال قدح « 8 » نماند او را تعرّض رساند . تا مكتوبى به خطّ او « 9 » كه به قاضى سرخس نوشته بود از دست قاصدى در ميان راه بازيافتند . و نامه چون مجير الملك برخواند به استحضار او كس فرستاد و ازو سؤال . اخبار و اعلام و ارسال پيغام را انكار نمود .\r\nمجير الملك مكتوب او را كه صحيفهء متلمّس « 10 » بود به دو داد كه  اقْرَأْ كِتابَكَ  « 11 » .\r\nشيخ الإسلام را چون نظر بر خطّ خود افتاد مشوّش و پريشان گشت . مجير الملك گفت بازگردد . سرهنگان درو آويختند و آتش بلا برو ريختند و به كارد پاره‌پاره كرد . و پاى او گرفت و بر روى كشان تا به چهار سوى شهر برآوردند . و نفاق و مكر را هرآينه خاتمت و خيم باشد و خداع و غدر را آخر نه سليم « 12 » .\r\nو به سبب ايلى سرخس مجير الملك لشكر مىفرستاد و ارباب سرخس را زحمت مىداد .\r\nو بهاء الملك از حصار تاق منهزم التجا به مازندران كرده بود و نزديك مغولان و حشرى رفته و احوال مرو گفته و ذكر كرده و متقبّل شده كه : « آنجا روم و مرو را مسلّم كنم\r\n\r\n\r\n","description":"","footnote":"\r\n( 1 ) - رياح : بادها .\r\n( 2 ) - يعنى شمس الدّين حارثى سابق الذّكر .\r\n( 3 ) - مسارّات : راز گفتن ، در اينجا مسامحتا يعنى سخن يا نامهء محرمانه .\r\n( 4 ) - يعنى در قلبم برعكس اين سخن بود .\r\n( 5 ) - قضى . . . مقدّر شده است امرى كه در آن طلب فتوى مىكرديد ( يوسف 12 / 41 ) .\r\n( 6 ) - تهمت : بدگمانى .\r\n( 7 ) - يعنى از شيخ الاسلام حمايت مىكرد .\r\n( 8 ) - قدح : ملامت .\r\n( 9 ) - يعنى شيخ الاسلام .\r\n( 10 ) - صحيفه متلمّس : نامهء درخواست ( درخواست او از قاضى سرخس )\r\n( 11 ) - اقرأ . . . كتابت [ نامه عملت 
  ] را بخوان . ( اسرا 17 / 14 )\r\n( 12 ) - يعنى پايان خوبى ندارد .\r\n","page_name":" 226 ","page_number":228},
  {"content":"\r\n\r\nو از هر خانه‌اى هر سال يك جامهء كرباس جهت خزانه بيرون آرم . » اين سخن را در مذاق ايشان قبول تمام افتاد و او را با هفت مغول به جانب مرو روان كردند و او از حال مرو بىخبر و از بلعجب‌بازى گردون غافل . به شره و حرصى تمام چون به شهرستانه رسيد خبر استيلاى مجير الملك يافت . به اعلام سرهنگى را در مقدّمه بفرستاد و به مجير الملك مكتوبى نوشت مضمون آنك : « اگر پيشتر ازين از جانبين در كار منصب تفاوتى و وحشتى « 1 » بودست « 2 » اكنون زايل شد و قوّت لشكر مغول به مدافعت ممكن نيست جز به خدمت و قبول طاعت . و هفت هزار مغول با ده هزار حشرى متوجّه آن‌اند و من در موافقت ايشان . و نسا و باورد را در يك لحظه پست كردند . اكنون به اعلام اين حال از راه اشفاق و طلب وفاق مسرعان « 3 » در مقدّمه فرستاديم تا دست از پاى نقار « 4 » كشيده كنند و خود را در غمار « 5 » بوار « 6 » و تنور دمار « 7 » نيفكنند . » مجير الملك و اكابر و معارف را ازين سبب توزّع خاطر « 8 » و بشوليدگى « 9 » ضمير ظاهر گشت و معتبران در مصاحبت مجير الملك خواستند تا تفرقه كنند « 10 » و شهر را بگذارند . تفكّر كردند كه بر سخن صاحب غرض بىايقان و اتقان اعتماد كردن از حزم و عقل دور باشد . معتمدان او را جدا جدا كردند و بحث عدد لشكر واجب ديدند . مصدوقهء كار و حقيقت حال چون بازنمودند ايشان را بكشتند و دو هزار و پانصد سوار از بقيّهء اتراك سلطانى پيش ايشان بازفرستادند .\r\nبهاء الملك و مغولان از حال ايشان خبر يافتند . از كنار سرخس بازگشتند و سرهنگان بهاء الملك متفرّق شدند . مغولان او را مقيّد كردند و او را تا به طوس با خود ببردند و آنجا قتل كردند .\r\nو لشكر مجير الملك تا به سرخس برفتند و قاضى شمس الدّين سبب آنك وقت وصول « يمه نوين » به خدمت استقبال و ترتيب ترغو « 11 » تلقّى كرده بود و سرخس بديشان داده و ملك و حاكم سرخس شده و از چنگز خان پايزهء چوبين « 12 » يافته او را بگرفتند و به دست پسر پهلوان ابو بكر ديوانه بازدادند تا به قصاص پدر بكشت .\r\nو آوازهء لشكر مغول در آن وقت ساكن‌تر شده بود . مجير الملك و اعيان مرو به تماشا و\r\n\r\n\r\n","description":"","footnote":"\r\n( 1 ) - وحشت : نگرانى .\r\n( 2 ) - يعنى اگر پيش از اين در مسائل حكومتى نگرانى و اختلافى بوده است .\r\n( 3 ) - مسرعان : پيك‌هاى تندرو .\r\n( 4 ) - نقار : كينه و ستيزه .\r\n( 5 ) - غمار : ميانه‌هاى دريا ، جمع غمر .\r\n( 6 ) - بوار : هلاكت .\r\n( 7 ) - دمار : در اينجا يعنى هلاكت .\r\n( 8 ) - توزّع خاطر : پريشان خاطرى .\r\n( 9 ) - بشوليدگى : پريشانى .\r\n( 10 ) - تفرقه كنند : پخش شوند .\r\n( 11 ) - ترغو : طعام و شراب ، مجازا هديه .\r\n( 12 ) - پايزهء چوبين : لوحى بوده كه پادشاهان مغول به افراد خاصّى مرحمت مىكرده‌اند . جنس آن برحسب رتبه از زر يا نقره يا چوب بوده است . ( رجوع كنيد به مقدّمه ص 21 ) .\r\n","page_name":" 227 ","page_number":229},
  {"content":"\r\n\r\nنشاط اشتغال داشتند و در شرب مدام انهماك « 1 » و افراط مىنمودند و در تضاعيف آن « 2 » ، اختيار الدّين ملك آمويه رسيد و خبر داد كه لشكر تتار به محاصرهء قلعهء كلات و قلعهء نو مشغول‌اند و ازيشان لشكرى به آمويه آمدند و در عقب من‌اند . مجير الملك مقدم او را مكرّم كرد و اختيار الدّين به تراكمهء ديگر متّصل گشت و نزديك ايشان نزول كرد .\r\nلشكر مغول هشتصد مرد برسيدند و بريشان دوانيدند . شيخ خان و اغل حاجب از خوارزم با مردى دو هزار برسيدند و از پس مغولان دوانيدند و دست بردى نمودند « 3 » و اكثر ايشان را هم بر جاى انداختند و بعضى را كه اسب قوّت زيادت داشت بجستند . و قومى از تراكمه و اتراك سلطانى بر عقب برفتند و شست كس را دستگير كردند و بعد ما كه گرد محلّات و اسواق برآوردند بكشتند . و شيخ خان و اغل حاجب به دستجرد نزول كردند . و اختيار الدّين را تراكمه سرخيل و سرور خود كردند و با يكديگر ميثاق بستند و از مجير الملك برگشتند و با چندان تشويش و آشوب و فتنه و اضطراب كه روى جهان را چون دلهاى منافقان سياه كرده بود آغاز فتنه نهادند و قصد به استخلاص شهر كردند از انديشهء شبيخون . مجير الملك خبر يافت . احتياط واجب داشت . چون ظفرى نيافتند و ناايمن گشتند تراكمه با كنار رودخانه رفتند و دست به غارت بردند و تا به در شهر مىآمدند و رساتيق غارت مىكرد و آنچ مىديدند مىستد .\r\nو درين وقت چون چنگز خان به استخلاص بلاد خراسان تولى را نامزد فرمود با مردان كار و شيران كارزار ، و از ولايتى كه ايل شده بود و بر ممرّ او افتاده چون ابيورد و سرخس و غير آن حشر بيرون آوردند ؛ هفتاد هزار لشكر جمع شد . چون به نزديك مرو رسيدند از راه گذر بر سبيل يزك چهارصد سوار را بفرستادند و در شب به كنار خيول « 4 » تراكمه رسيدند و احوال ايشان مراقبت مىنمودند . از تراكمه دوازده هزار سوار جمع بودند و وقت صبحى به تاختن شهر به دروازه‌ها مىرفتند . مغولان بر ممرّ ايشان :\r\n شبى چون شبه روى شسته به قير * نه بهرام پيدا نه كيوان نه تير \r\nكمين ساختند و دم دركشيدند . تراكمه يكديگر را نمىشناختند و فوج فوج را كه مىرسيدند مغولان ايشان را در آب بر باد فنا مىدادند . و مغولان چون قوّت ايشان بشكستند چون باد به خيل خانه آمدند و اثر گرگ در رمه بنمودند و تراكمه كه عدد مرد\r\n\r\n\r\n","description":"","footnote":"\r\n( 1 ) - انهماك : جدّ و كوشش كردن .\r\n( 2 ) - در تضاعيف آن : در اثناى آن .\r\n( 3 ) - دست برد : ضرب شست ، هنرنمايى .\r\n( 4 ) - خيول : گروه سواران ، جمع خيل . به معنى گروه اسبان نيز آمده .\r\n","page_name":" 228 ","page_number":230},
  {"content":"\r\n\r\nايشان از هفتاد هزار فزون بود در دست معدودى چند درمانده شدند و بيشتر خود را بر آب مىزدند تا غرقه مىشدند و بقايا منهزم مىگشتند . و لشكر مغول را معوّل « 1 » چون بر بخت بود و مساعدت وقت ، هيچ‌كس با ايشان نقارى « 2 » نتوانست كرد . و آن‌كس كه در اجل او تأخيرى بود مىگريخت و سلاحها مىريخت . برين جملت به شب رسانيدند . و شست هزار چهارپاى بيرون گوسفند كه تراكمه از دروازه‌ها رانده بودند با آنچ ديگر داشتند كه حصر آن در وهم نمىگنجد در صحرا جمع كردند . تا روز ديگر كه غرّهء « 3 » محرّم سنهء ثمان عشرة و ستّمائة « 4 » بود و سلخ « 5 » عمر اكثر اهالى مرو ، تولى آن ضرغام « 6 » مقتحم « 7 » با لشكرى چون شب مدلهمّ « 8 » و درياى ملتطم « 9 » از كثرت فزون از ريگ بيابان ع : همه رزم‌جويان نام‌آوران ، برسيد . او به نفس خود با سوارى پانصد به دروازهء فيروزى آمد و به گرداگرد شهر در گشت . و تا شش روز در فصيل و باره و خندق و منارهء آن نظاره مىكردند . و گمان آن داشت كه كثرت عدد ايشان كفايتى خواهد نمود و ديوار كه حصنى حصين بود پايدارى خواهد كرد . تا روز هفتم :\r\n چو خرشيد تابان ز برج بلند * همىخواست افكند رخشان كمند \r\nلشكرها جمع گشته بود . به دروازهء شهرستان نزول كرد . جنگ آغاز نهادند . مردى دويست از دروازه بيرون رفتند و حمله بردند . تولى به نفس خود پياده شد :\r\n يكى بر خروشيد چون پيل مست * سپر بر سر آورد و بنمود دست \r\nو راه برگرفت . و مغولان در خدمت او حمله كردند و جمله را در شهر راندند . و از دروازهء ديگر جمعى بيرون رفتند ؛ جماعتى كه آنجا بوده‌اند آن حمله را ردّ كردند و از هيچ جانب كارى نتوانست كرد و مجال آن نه كه سر از دروازه بيرون كنند . تا روزگار لباس سوگوار پوشيد « 10 » ، مغولان بر مدار حصار چند حلقه بايستادند و تمامت شب زنده داشتند . هيچ‌كس راه نيافت كه بيرون رود . مجير الملك جزايلى و انقياد بيرون شدى نديد . بامداد كه آفتاب برقع سياه از روى چو ماه برداشت ، امام جمال الدّين را كه از كبار ائمّهء مرو بود به رسالت بفرستاد و امان خواست . چون به استمالت « 11 » و مواعيد مستظهر گشت ، پيش‌كشهاى بسيار با چهارپاى كه در شهر بود از خيول « 12 » و جمال « 13 » و بغال « 14 » مرتّب\r\n\r\n\r\n","description":"","footnote":"\r\n( 1 ) - معوّل : تكيه ، اعتماد .\r\n( 2 ) - نقار : كينه و دشمنى .\r\n( 3 ) - غرّه : روز اوّل ماه .\r\n( 4 ) - سال 618 .\r\n( 5 ) - سلخ : آخر ماه .\r\n( 6 ) - ضرغام : شير .\r\n( 7 ) - مقتحم : بىباك .\r\n( 8 ) - مدلهمّ : بسيار تاريك .\r\n( 9 ) - ملتطم : خروشان .\r\n( 10 ) - يعنى شب شد .\r\n( 11 ) - استمالت : دلجويى .\r\n( 12 ) - خيول : گروه اسبان . اين كلمه هم به معنى اسبان به كار مىرود و هم سواركاران .\r\n( 13 ) - جمال : شتران .\r\n( 14 ) - بغال : استران ( قاطران ) جمع بغل .\r\n","page_name":" 229 ","page_number":231},
  {"content":"\r\n\r\nكرد و به خدمت رفت . احوال شهر ازو تفحص فرمود و تفصيل متموّلان و معارف خواست . دويست كس را نسخه داد . بفرمود تا آن جماعت را حاضر آوردند . از مطالبهء آن قوم   زُلْزِلَتِ الْأَرْضُ زِلْزالَها   « 1 » و از استخراج مدفونات از نقود و تجمّلات گفتى  أَخْرَجَتِ الْأَرْضُ أَثْقالَها  « 2 » .\r\nو بعد از آن لشكر در رفت « 3 » و خواصّ و عوامّ را از كرام « 4 » و لئام « 5 » به صحرا مىراند .\r\nچهار شبانروز خلق بيرون مىآمد . تمامت را بداشتند . زنان را از مردان جدا كردند . اى بسا پريوشان را كه از كنار شوهران بيرون مىكشيدند و خواهران را از برادران جدا مىكردند و فرزندان را از كنار مادران مىستدند و از غصب ابكار « 6 » پدران و مادران را دل‌افگار . و فرمان رسانيدند كه بيرون « 7 » چهارصد محترفه كه تعيين كردند و از ميان مردان گزين و بعضى كودكان از دختران و پسران كه به اسيرى براندند ، تمامت خلق را با زنان و فرزندان ايشان بكشتند . و بر هيچ‌كس از زن و مرد ابقا نكردند « 8 » . تمامت مرغزيان را بر لشكر و حشريان قسمت كردند . آنچ مجمل مىگويند نفرى را از لشكرى سيصد چهارصد نفس رسيده بود كه بكشتند . و ارباب سرخس « 9 » به انتقام قاضى - مبالغت كسى كه از اسلام و دين بىخبر و يقين باشد - به تقديم مىرسانيد و در اذلال و ارغام مبالغت مىنمود « 10 » . شب را چندان كشته بودند كه كوهها پشته « 11 » و صحرا از خون عزيزان آغشته گشت :\r\n فرضنا بأرض لم يدس فى عراصها * سوى خدّ خود او ترائب اغيد « 12 » \r\n\r\n\r\n","description":"","footnote":"\r\n( 1 و 2 ) - زلزلت . . . [ آنگاه كه 
  ] زمين به سخت‌ترين لرزهء خود بلرزد [ و 
  ] زمين بارهاى گران خود را خارج كند .\r\n( زلزال آيات 1 - 3 )\r\n( 3 ) - در رفت : داخل شد .\r\n( 4 ) - كرام : بزرگواران .\r\n( 5 ) - لئام : آدم‌هاى پست .\r\n( 6 ) - ابكار : دوشيزگان .\r\n( 7 ) - بيرون : غير از .\r\n( 8 ) - ابقا نكردند : زنده نگذاشتند .\r\n( 9 ) - ارباب سرخس : اهالى سرخس .\r\n( 10 ) - اين عبارت ظاهرا مقدارى اغتشاش يا سوء تأليف دارد . از سياق داستان مشخص است كه مغول‌ها مردم سرخس را به انتقام خون قاضى سابق الذّكر شديدا قتل عام و تحقير كردند . امّا عبارت به طور واضح اين مفهوم را نمىرساند . نبود يك « را » بعد از « ارباب سرخس » به شدّت محسوس است . فعل اين عبارت « به تقديم مىرسانيد » نيست بلكه « مبالغت به تقديم مىرسانيد » ( مبالغت كردن ) است كه فعلى است مركب .\r\nتفكيك اجزاء اين فعل به ثقالت عبارت افزوده است . جملهء « كسى كه از اسلام و دين بىخبر و يقين باشد » ظاهرا به مغول‌ها راجع است ولى به هيچ وجه بليغ نيست . ارجاع آن به قاضى يا مردم سرخس نيز كاملا غلط است .\r\n( 11 ) - كوه‌ها پشته گشت يعنى چه ؟ شايد صواب « گوها » باشد يعنى گودىها و حفره‌ها . ( مص )\r\n( 12 ) - فرضنا . . . محنتى كشيديم در سرزمينى كه در پهنه‌هاى آن جز گونه زن جوان يا سينه‌هاى زن نازك اندام دفن نشده بود .\r\n","page_name":" 230 ","page_number":232},
  {"content":"\r\n\r\nو فرمود تا باره را خراب كردند و حصار را مساوى تراب و مقصورهء « 1 » مسجد را كه به رسم اصحاب امام اعظم ابو حنيفه - رحمة اللّه عليه - است آتش در زدند . گوئى انتقام آن بودست كه در عهد استقامت شمس الدّين مسعود هروى كه وزير مملكت سلطان تكش بود مسجد جامعى ساخته بود به رسم اصحاب امام شافعى رضى اللّه عنه متعصّبان مذهب به شب آتش در آن زدند .\r\nچون از نهب اموال و اسر و اغتيال « 2 » فارغ شدند ، امير ضياء الدّين على را كه از جمله اكابر مرو بود و سبب گوشه‌نشينى او برو ابقا كرده بودند فرمود تا با شهر رود و [ بر 
  ] جماعتى كه از زوايا و خبايا « 3 » بار ديگر جمع شوند امير و حاكم باشد . و برماس را به شحنگى بگذاشتند .\r\nو چون لشكر بازگشت از سوراخها و نقبها « 4 » هركس كه خلاص يافته بود بازآمد و خلقى پنج هزار بار ديگر جمع شد . جماعتى از مغولان كه از عقب بودند برسيدند .\r\nحصّهء « 5 » مردم‌كشى خواستند . فرمود تا جهت مغولان به صحرا هركس يك دامن غلّه ببرند تا بدين علّت بيشتر ايشان كه نجات يافته بودند به چاه فنا افكندند . و از آنجا بر راه نسابور روان شدند . هركس از صحرا روى بازپس نهاده بود و از مغولان در ميان راه گريخته مىيافتند مىكشتند تا خلقى بسيار درين جمله فروشد « 6 » . و در پى اين « طايسى » كه از يمه نوين بازگشته بود « 7 » ، به مرو رسيد . او نيز بر سر جراحتها مرهمى نهاد و هركس را كه يافتند از ربقهء حيات بركشيدند و شربت فنا چشانيدند « 8 » :\r\n نحن « 9 » و اللّه فى زمان غشوم * لو رأيناه فى المنام فزعنا\r\nاصبح النّاس فيه من سوء حال * حقّ من مات منهم ان يهنّا \r\n21 و سيّد عزّ الدّين نسّابه از سادات كبار بود و به ورع و فضل مشهور و مذكور بودست .\r\n\r\n\r\n","description":"","footnote":"\r\n( 1 ) - مقصوره : غرفه‌مانندى كه امام جماعت در آن مىايستاده و نماز مىخوانده است . ( رجوع به صفحه 188 )\r\n( 2 ) - اغتيال : هلاك كردن .\r\n( 3 ) - خبايا : پنهان‌كرده‌ها ، تسامحا يعنى نهانگاهها .\r\n( 4 ) - نقب : راه زيرزمينى ، تونل .\r\n( 5 ) - حصّه : بهره . معنى جمله : يعنى گويى كشتن مردم چيزى بود كه تقسيم مىشد و مغولانى كه بعدا آمدند سهم خود را از اين مردم‌كشى خواستند .\r\n( 6 ) - فروشد : از بين رفت .\r\n( 7 ) - يعنى « طايسى » از نزد يمه نوين آمده بود .\r\n( 8 ) - اين جمله تعريض و تهكّم دارد و عكس آن مورد نظر است .\r\n( 9 ) - نحن . . . قسم به خدا كه ما در زمانى پرظلم هستيم كه اگر آن را در خواب مىديديم بيمناك مىشديم . / مردمان در آن زمان چنان شده‌اند كه هركس از آن‌ها بميرد شايستهء تبريك گفتن است . ( ثعالبى اين دو بيت را به ابن لنكك بصرى نسبت مىدهد ) .\r\n","page_name":" 231 ","page_number":233},
  {"content":"\r\n\r\nدرين حالت با جمعى سيزده شبانروز شمار كشتگان شهر كرد ؛ آنچ ظاهر بودست و معيّن - بيرون مقتولان در نقبها و سوراخها و رساتيق و بيابانها - هزار هزار و سيصد هزار و كسرى در احصا آمده و درين حالت رباعى عمر خيّام كه حسب حال بود بر زفان راندست :\r\n تركيب پياله‌اى كه درهم پيوست * بشكستن آن روا نمىدارد مست\r\nچندين سروپاى نازنين از سر دست « 1 » * از مهر كه پيوست « 2 » و به كين كه شكست \r\nو امير ضياء الدّين و بارماس هر دو مقيم بودند . تا خبر رسيد كه در سرخس شمس الدّين پسر پهلوان ابو بكر ديوانه فتنه آغاز نهادست . امير ضياء الدّين به دفع او با مردى چند برفت . بارماس اهالى مرو را از محترفه و غير آن بر عزيمت توجّه به جانب بخارا از شهر بيرون آورده ، به ظاهر « 3 » شهر نزول كرد . جمعى را كه پيمانهء عمر پر و بخت برگشته بود پنداشتند كه شحنه را از جانب سلطان خبرى رسيدست و مستشعر « 4 » گشته و به هزيمت مىرود . حالى طبلى فروكوفتند و ياغى شدند در سلخ « 5 » رمضان سنهء ثمان عشرة و ستّمائة « 6 » . و بارماس به در شهر آمد و جماعتى را به استدعاى معارف « 7 » به شهر فرستاد . كس روى ننمود و او را تمكينى نكرد . به انتقام مبالغ مردم را كه بر در شهر بود بكشت . و با جماعتى كه در مصاحبت او بودند روان گشت و خواجه مهذّب الدّين باسنابادى از آن زمره بود كه در صحبت او برفت تا به بخارا ؛ شحنه در آنجا گذشته شد « 8 » .\r\nارباب مرو آنجا بماندند . و چون ضياء الدّين بازرسيد « 9 » ، به علّت استعداد و ترتيب حركت در شهر رفت و غنيمتى كه داشت بريشان ايثار كرد . و پسر بهاء الملك را بر سبيل نوا « 10 » كه او پسر منست نزديك ايشان « 11 » فرستاد و خود روى ننمود . و با آن جماعت « 12 » عصيان كرد و بار ديگرباره و حصار را عمارت فرمود و جمعيّتى برو گرد آمدند . و در اثناى اين ، جماعتى از لشكر مغول رسيدند . رعايت جانب ايشان واجب دانست و يك‌چندى نزديك خود نگاه داشت . چندانك از حشم سلطان ، كشتكين پهلوان با جمعى انبوه در رسيد به محاصرهء شهر مشغول شد . جمعى از رنود شهرى خلاف كردند و نزديك\r\n\r\n\r\n","description":"","footnote":"\r\n( 1 ) - از سردست : از روى بىتوجّهى و بدون تأمّل ، نظامى سروده است :\r\n سخن تا چند گويى از سردست * همانا هم تو مستى هم سخن مست \r\n( 2 ) - پيوست : پيوسته شد .\r\n( 3 ) - ظاهر : بيرون شهر ، حومه شهر .\r\n( 4 ) - مستشعر : كسى كه در دل خود مىترسد .\r\n( 5 ) - سلخ : آخر ماه .\r\n( 6 ) - سال 618 .\r\n( 7 ) - استدعاى معارف : خواستن بزرگان .\r\n( 8 ) - يعنى فوت كرد .\r\n( 9 ) - يعنى از سرخس .\r\n( 10 ) - بر سبيل نوا : به‌عنوان گروگان .\r\n( 11 و 12 ) - منظور چه كسانى است ؟\r\n","page_name":" 232 ","page_number":234},
  {"content":"\r\n\r\nكشتكين رفتند . ضياء الدّين چون دانست كه با تفرّق اهواكارى تمشيت « 1 » نپذيرد ، با جماعتى مغولان كه ملازم او بودند بر عزيمت قلعهء مرغه روان شد . و كشتكين در شهر آمد و خواست تا اساسى نهد و عمارت و زراعت فرمايد و بند « 2 » شهر در بندد « 3 » .\r\nجماعتى از شهر در خفيه به ضياء الدّين مكتوبى فرستادند و او را بر مراجعت با شهر تحريض و ترغيب كردند . چون بازگشت و به در شهر نزول كرد ، يك كس از خدم او به شهر درآمد . با يكى خبر وصول او بگفت . درحال به گوش كشتكين و خصمان رسيد .\r\nجماعتى را بفرستاد تا او را بگرفتند و مطالبهء مال كرد . ضياء الدّين گفت : « به فاحشات « 4 » داده‌ام . » كشتكين پرسيد : « آنها كدام‌اند ؟ » گفت : « مفردانى « 5 » و معتمدانى كه امروز در پيش تو صف كشيده‌اند ؛ چنانك آن روز پيش من بودند . وقت كار مرا فروگذاشتند و سمت « 6 » غدر بر ناصيهء « 7 » خود كشيدند . » چون دانستند كه از ضياء الدّين حاصلى نخواهد بود و مالى ندارد ، كشتكين كشتن او را حيات خود دانست و فناى او را بقاى ملك پنداشت و بعد از حالت « 8 » او به دلى فارغ به عمارت و زراعت اشتغال داشت و رود را بندى « 9 » مىكرد و آب تقدير ، خود بند عمر او را خراب كرده بود و آب‌حيات او را در آبار « 10 » بوار « 11 » بند كرده . درين غفلت خبر وصول قراچه‌نوين به سرخس به دو رسيد . با هزار سوار مفرد به شب بر راه سنگ پشت پشت داد « 12 » . قراچه بر عقب او برفت ؛ به سنگ پشت به دو رسيد . و اكثر ايشان را به قتل آورد و نايبان او در مرو به حكومت مشغول . بعد از سه چهار روز سوارى دويست كه متوجّه قتقو نوين بودند به مرو رسيدند . يك‌نيمهء ايشان به مصلحتى كه بديشان مفوّض بود روان شدند و يك‌نيمه به محاصره اشتغال نمودند و به استعجال به اعلام جمعيّت مرو به نخشب به نزديك امراى لشكر - ترباى و قبار - ايلچى فرستادند .\r\nو در آن وقت از ولايات و اطراف سبب « 13 » خصب « 14 » نعمت غربا از گوشه‌ها روى به مرو آورده بودند . و شهريان خود را از حبّ وطن در جبّ « 15 » عطن « 16 » مىافكندند « 17 » . و در پنج روز ترباى با پنج هزار مرد و همايون سپهسالار كه به لقب آق‌ملك موسوم شده بود در\r\n\r\n\r\n","description":"","footnote":"\r\n( 1 ) - تمشيت : جارى كردن .\r\n( 2 ) - بند : سدّ .\r\n( 3 ) - در بندد : بسازد .\r\n( 4 ) - فاحشات : فاحشه‌ها .\r\n( 5 ) - مفرد : دلير . گاهى نيز به معنى خدمتكار آمده است .\r\n( 6 ) - سمت : داغ .\r\n( 7 ) - ناصيه : در سياق فارسى يعنى پيشانى ، در اصل به معنى موى پيشانى است .\r\n( 8 ) - حالت : مرگ .\r\n( 9 ) - بند : سدّ .\r\n( 10 ) - آبار : چاه‌ها ، جمع بئر .\r\n( 11 ) - بوار : هلاكت .\r\n( 12 ) - پشت داد : فرار كرد .\r\n( 13 ) - سبب : به سبب .\r\n( 14 ) - خصب : فراوانى .\r\n( 15 ) - جبّ : چاه .\r\n( 16 ) - عطن : خوابگاه شتران در نزديك حوض‌هاى آب .\r\n( 17 ) - معنى جمله : مردم شهر به خاطر عشق به وطنشان خود را به زحمت مىانداختند و تلاش مىكردند .\r\n","page_name":" 233 ","page_number":235},
  {"content":"\r\n\r\nخدمت ايشان چون به در مرو رسيدند در يك ساعت شهر بستدند و مؤمنان را چون شتران ماهار « 1 » زده ده‌ده و بيست بيست در يك رسن قطار مىكردند و در طغار خون مىانداخت تا زيادت از صدهزار را شهيد كردند . و محلّات را بر لشكر بخش كردند تا اكثر دور « 2 » و قصور و مساجد و معابد را خراب كردند . و امرا با لشكر مغول بازگشتند . و آق‌ملك را با مردى چند بگذاشتند تا اگر كسى دوربينى « 3 » كرده باشد و گوشه‌نشينى جسته و از منقار غراب شمشير جسته ، با دست آرند . آنچ در امكان خداناترسى آمد از تجسّس به جاى آورد . چون حيلتى ديگر نماند ، يكى از نخشب با ايشان بود . مؤذّنى آغاز نهاد و صلاى نماز در داد تا به آواز او هركس از سوراخى بيرون مىآمد ، او را مىگرفته‌اند و در مدرسهء شهابى مسجون مىكرد و به آخر از بام به شيب مىافكند . برين جملت بسيار كس ديگر هلاك شدند . چهل و يك روز درين اجتهاد بود تا از آنجا بازگشت . و در جملهء شهر چهار كس بيش نمانده بود .\r\nچون در مرو و حدود آن هيچ لشكر نماند هركس كه در رساتيق مانده بود و در بيابانها رفته ، روى با مرو نهادند . و اميرزاده‌اى بود نام او ارسلان . باز به امارت بنشست و عوام برو جمع آمدند . خبر مرو چون به نسا رسيد تركمانى بود از تراكمه . جمعيّتى كرد و به مرو آمد و ارباب به دو رغبت كردند تا مردى ده هزار جمع آمدند و در مدّت شش ماه اميرى بود . به حدود مرو الرّوذ و پنج ديه و طالقان مىفرستاد تا دزديده بر بنهء مغولان مىزدند و چهارپاى مىآوردند . و در اثناى اين حالت ، تركمان از هوس نسا با اكثر مردان روى بدانجا نهاد « 4 » . و به محاصرهء شهر كه « نصرت » حاكم آن بود اشتغال نمود . تا از « يازر پهلوان » مغافصة « 5 » به سر او رسيد پاى در راه گريز نهاد . در ميان راه كوتوال « 6 » قلعه برو افتاد و او را بكشت . و از حدود طالقان قراچه‌نوين قاصد او شد و با يك هزار سوار و پياده ناگاه به مرو آمد . و ديگرباره بر سوخته نمك نهاد و هركه را يافت بكشت و غلّهء ايشان بخورانيد . و در عقب او قوتقونوين با صدهزار خلق برسيد . عقوبت و شكنجه آغاز نهادند و خلجان غزنوى و افغانيان كه به حشر رانده بودند دست به عقوبت و مثله كه مثل آن‌كس نديده بود بگشادند ؛ بعضى را بر آتش مىنهادند و بعضى را به شكنجهء ديگر\r\n\r\n\r\n","description":"","footnote":"\r\n( 1 ) - ماهار : مهار .\r\n( 2 ) - دور : بر وزن كور به معنى خانه‌ها ، جمع دارة .\r\n( 3 ) - دوربينى : دورانديشى .\r\n( 4 ) - عبارت مقدارى تعقيد دارد . معنى آن اين است كه تركمان سابق الذّكر كه از نسا به مرو رفته بود دوباره به نسا آمد . « نسا » ايهام دارد بين شهر نسا و زنان . مقصود معنى اوّل است . ( مص )\r\n( 5 ) - مغافصة : ناگهان .\r\n( 6 ) - كوتوال : رئيس و نگهبان قلعه .\r\n","page_name":" 234 ","page_number":236},
  {"content":"\r\n\r\nمىكشت و بر هيچ آفريده ابقا نمىكرد . تا چهل روز برين نمط بگذاشتند و بگذشتند . و در شهر و روستاق صد كس نمانده بود و چندان مأكول كه آن چند معدود معلول را وافى باشد نمانده . و با اين حادثات ديگر « شاه » نام شخصى « 1 » با رندى چند نقبها و سوراخها مىجستند و اگر ضعيفى را مىيافتند مىكشتند و ضعيفى چند كه مانده بودند پراكنده شدند مگر ده دوازده هندو كه از ده سال در آنجا بودند كه بيرون ازيشان ديّار « 2 » نبود :\r\n ليالى مرو الشّاهجان و شملنا * جميع سقاك اللّه صوب عهاد\r\nسرقناك من صرف الزّمان و ريبه * و عين النّوى مكحولة برقاد\r\nتنبّه صرف الدّهر فاستحدث النّوى * و صيّرهم شتّى بكلّ بلاد « 3 » \r\n\r\nذكر واقعهء نيشابور\r\nاگر زمين را نسبت به فلك توان داد ، بلاد به مثابت نجوم آن گردد و نيشابور از ميان كواكب زهرهء زهراى « 4 » آسمان باشد « 5 » . و اگر تمثيل آن به نفس بشرى رود به حسب نفاست و عزّت ، انسان « 6 » عين « 7 » انسان تواند بود :\r\n و ما ذا يصنع المرء * ببغداد و كوفان\r\nو نيسابور فى الأرض * كالانسان فى الانسان « 8 »\r\nحبّذا شهر نشابور كه در روى زمين * گر بهشتيست خود اينست و گر نى خود نيست \r\nسلطان محمّد از بلخ بر عزم نشابور روان شد و فزع « 9 » روز اكبر « 10 » بر صفحات احوال او ظاهر و هول و ترس در اقوال او پيدا . و هرچند از تأثير افلاك بر مركز خاك امورى حادث مىگردد كه اگر در خيال جبال يك نفس نقش آن تصوّر گيرد اجزاى آن ابد الدّهر مزلزل و\r\n\r\n\r\n","description":"","footnote":"\r\n( 1 ) - يعنى شخصى با نام « شاه » .\r\n( 2 ) - ديّار : باشنده ، كس .\r\n( 3 ) - ليالى . . . جمع ما بود و شب‌هاى مرو شاهجان . خدا ترا [ اى شب‌هاى مرو شاهجان 
  ] از ريزش باران‌هاى بهارى سيراب كناد . / ما تو را از دگرگونى و ريب زمانه ربوديم و چشم دورى و هجران به خواب سرمه كشيده شد . / تا اينكه گردش ايّام توجّه يافت و در آن ميان جدايى افكند و هريك را در شهرى پراكنده ساخت .\r\n( 4 ) - زهرا : درخشان .\r\n( 5 ) - معنى عبارت : اگر فرضا تصور كنيم زمين فلك باشد و شهرها ستاره‌هاى آن فلك باشند ، در آن صورت نيشابور زهرهء درخشان آن ستاره‌هاست .\r\n( 6 ) - انسان : مردمك چشم .\r\n( 7 ) - عين : چشم .\r\n( 8 ) - و ما . . . آدمى در بغداد و كوفه چه مىكند ؟ / و حال آنكه نيشابور در زمين مانند مردمك چشم براى انسان است . ( شعر از ابو الحسن محمد كرجى است )\r\n( 9 ) - فزع : ترس .\r\n( 10 ) - روز اكبر : روز قيامت .\r\n","page_name":" 235 ","page_number":237},
  {"content":"\r\n\r\nاوصال « 1 » آن منحلّ « 2 » گردد :\r\n صبّت علىّ مصائب لو انّها * صبّت على الأيّام صرن لياليا « 3 » \r\n22 و علاوهء آن اهوال حوادث غيبى و وهمى مضاف مىگشت از امثال منامات « 4 » و اشباه تفاؤلات ، تا به كلّى عجز و قصور بر وجود او مستولى شد و قواى مفكّره و مخيّله از تدبّر و تدبير و استعمال حيل عاجز آمد . سلطان شبى در خواب اشخاص نورانى را ديده بود ؛ روى خراشيده ، مويها پريشان و كاليده « 5 » جامه‌اى سياه بر مثال سوگواران پوشيده ؛ بر سر زنان نوحه مىكردند . ازيشان پرسيد كه : « شما كيستيد ؟ » جواب دادند كه : « ما اسلاميم . » و انواع اين حالات برو مكشوف مىشد . و درين نوبت به زيارت مشهد طوس رفت . در دهليز آن دو گربه يكى سپيد و ديگرى سياه ديد در جنگ . در حال خويش و خصمان بدان هر دو تفاؤل كردست و به نظارهء آن توقّف نموده . چون گربهء خصم غالب گشته و گربهء او مقهور شده آهى بركشيد و برفت :\r\n اهاجك و اللّيل ملقى الجران * غراب ينوح على غصن بان\r\nيحقّ لعينيك ان لا تجفّ * دموعهما و هما تقطران\r\nففى نعبات الغراب اغتراب * و فى البان بين بعيد التّدانى « 6 » \r\n23 و از سبب استيلاى جيوش هموم « 7 » و غموم « 8 » شب جوانى او به صباح پيرى كشيده بود و از غاليه « 9 » چشمهء كافور جوشيده « 10 » و از تف درون و ثوران « 11 » ، مادّهء سودا « 12 » جرب « 13 » از اعضاى او مانند حباب در غليان آب به ظاهر پوست دميده ، پدرم\r\n\r\n\r\n","description":"","footnote":"\r\n( 1 ) - اوصال : پيوندها و بندها . جمع وصل .\r\n( 2 ) - منحلّ : گشاده .\r\n( 3 ) - صبّت . . . بر من فروريخت مصيبت‌هايى كه اگر بر روزها فرومىريخت ، شب مىشدند . ( منسوب به حضرت فاطمه ( ع ) )\r\n( 4 ) - منامات : خواب‌ها ، جمع منام .\r\n( 5 ) - كاليده : آشفته .\r\n( 6 ) - اهاجك . . . درحالىكه سنگينى شب فرا رسيده آيا صداى كلاغى كه بر روى شاخه درخت بان ( نوعى پستهء وحشى ) مىخواند تو را به هيجان آورد ؟ / شايسته است كه اشك چشمانت خشك نشود و همواره دو چشمت اشكبار باشد . / پس در بانگ شوم زاغ دورى از وطن و غربت است و در [ لفظ 
  ] به آن جدايى است كه ديدار را به درازا مىافكند . ( اين سه بيت گويا از ابو الشيص الخزاعى است ) .\r\n( 7 ) - هموم : غم‌ها ، جمع همّ .\r\n( 8 ) - غموم : غم‌ها .\r\n( 9 ) - غاليه : تركيبى است از چند مادّه معطر به رنگ سياه ، در اينجا مراد موى سياه است .\r\n( 10 ) - چشمه كافور : كنايه از سپيدى مو .\r\n( 11 ) - ثوران : برانگيخته شدن ، هيجان .\r\n( 12 ) - مادّهء سودا : عنصر سودا . سوداء در اصطلاح پزشكان قديم نام يكى از خلطهاى چهارگانه مزاج انسان است كه كثرت آن را باعث بيمارى به‌ويژه جنون مىدانستند .\r\n( 13 ) - جرب : بيمارى گرى يا خارش كه به سبب آن بر پوست آدمى دانه‌هاى كوچك با خارش سخت پديد\r\n","page_name":" 236 ","page_number":238},
  {"content":"\r\n\r\nحكايت گفت : « در اثناى انهزام ، وقت توجّه از بلخ « 1 » روزى سلطان بر سر پشته‌اى بر سبيل استرواح « 2 » فروآمد . به محاسن خود نگاه مىكرد و از زمانه تعجّب . روى به جدّت شمس الدّين صاحب الدّيوان آورد و آهى بركشيد و گفت پيرى و ادبار « 3 » و گر جمع شده روى نمودند و جوانى و اقبال و صحّت پراكنده پشت بداد « 4 » . اين درد را كه دردى « 5 » كأس روزگارست درمان چه ؟ و اين عقده را كه گنبد دوّار زده بود گره‌گشاى كو ؟ »\r\nفىالجمله چون برين هيئت به كنار نشابور رسيد ، شب دوازدهم صفر سنهء سبع عشرة و ستّمائة « 6 » در شهر آمد . و از غايت ترسى كه برو غالب بود دائما مردم را از لشكر تاتار مىترسانيد و بر تخريب قلاع كه در ايّام دولت فرموده بود تأسّف فرا مىنمود به ظنّ آنك پنداشت در هنگام محنت دستگيرى تواند كرد . و جمعيّت مردم را بر تفرقه و جلا « 7 » تحريض مىنمود و مىگفت : « چون كثرت جموع « 8 » مانع و دافع لشكر مغول نمىتواند شد و هرآينه چون آن قوم بدين مقام « 9 » - كه مشار اليه « 10 » از بلاد اينست و مسكن صدور « 11 » مملكت - رسند بر هيچ آفريده ابقا نكنند و همه را بر شمشير فنا گذرانند و زنان و فرزندان شما در ذلّ اسر افتند و در آن حالت گريز دست ندهد . و چون اكنون متفرّق گردند يمكن اكثر مردم و الّا بعضى بارى بمانند . » و چون بر ابناى آدم جلاى وطن به سبب حبّ آن به مثابت جلاى روح است از بدن و در قرآن مجيد جلا در مقابل عذاب شديد است آنجا كه مىفرمايد : - و هو اصدق القائلين -  وَ لَوْ لا أَنْ كَتَبَ اللَّهُ عَلَيْهِمُ الْجَلاءَ لَعَذَّبَهُمْ فِي الدُّنْيا  « 12 » و چون اجل دست در دامن ايشان زده بود بلك با ايشان سر از گريبان بر كرده « 13 » و هو اقرب اليكم  مِنْ حَبْلِ الْوَرِيدِ  « 14 » به تفرقه رضا ندادند . و چون سلطان دانست و ديد كه قبول نصيحت در باطن ايشان جاىگير نيست فرمود كه : « هرچند نه قوّت بازو مفيد خواهد بود نه حصانت مكان منجح « 15 » ؛ امّا هم بارو را مرمّت و عمارت واجب مىبايد\r\n\r\n\r\n","description":"","footnote":"\r\nمىآيد .\r\n( 1 ) - يعنى در اثناى فرار از بلخ .\r\n( 2 ) - استرواح : استراحت كردن .\r\n( 3 ) - ادبار : بخت‌برگشتگى .\r\n( 4 ) - پشت بداد : فرار كرد .\r\n( 5 ) - دردى : آنچه از شراب و امثال آن ته‌نشين مىشود . متضاد صافى .\r\n( 6 ) - سال 617 .\r\n( 7 ) - جلا : ترك وطن .\r\n( 8 ) - جموع : گروه‌ها ، جمع جمع .\r\n( 9 ) - مقام : اقامتگاه .\r\n( 10 ) - مشار اليه : مورد اشاره ، در اينجا يعنى مشهورترين .\r\n( 11 ) - صدور : بزرگان .\r\n( 12 ) - و لو . . . اگر نبود كه خداوند بر ايشان تبعيد را نوشته بود هرآينه در دنيا عذابشان مىكرد . ( حشر 59 / 3 )\r\n( 13 ) - يعنى كاملا قرين و همزاد و همراه آن‌ها بود .\r\n( 14 ) - و هو . . . و آن [ اجل 
  ] از رگ گردن به تو نزديك‌تر است . ( اقتباس از آيه  « نَحْنُ أَقْرَبُ إِلَيْهِ مِنْ حَبْلِ الْوَرِيدِ .  ق 16 )\r\n( 15 ) - منجح : پيروزى بخش ، رهايىبخش .\r\n","page_name":" 237 ","page_number":239},
  {"content":"\r\n\r\nداشت . » خلق به عمارت آن مشغول شدند .\r\nو در آن چند روز خبر مغول تراخى « 1 » گرفته بود . سلطان را خيال افتاد كه لشكر مغول برفور از آب نخواهد گذشت ؛ سكونى گرفت و سلطان جلال الدّين را به محافظت بلخ روان كرد . و چون يك منزل برفت خبر رسيد كه يمه و سبتاى از آب گذشتند و به نزديك رسيدند . جلال الدّين بازگشت . و سلطان سبب آنك تا مردم را دل‌شكسته نشود « 2 » به اسم شكار برنشست و روى در راه نهاد و اكثر ملازمان را آنجا بگذاشت :\r\n رحل الأمير محمّد فترحّلت * عنها غضارة هذه النّعماء\r\nو الدّهر ذو دول تنقّل فى الورى * ايّامهنّ تنقّل الأفياء « 3 » \r\nو فخر الملك نظام الدّين ابو المعالى كاتب جامى و ضياء الملك عارض زوزنى را با مجير الملك كافى عمر رخّى بگذاشت تا مصالح نشابور به اتّفاق ساخته مىكنند . چون سلطان برفت شرف الدّين امير مجلس كه خادمى بود و ركنى ركين از اركان سلطان و به ملكى نشابور نامزد ، از خوارزم بر عزم مقام و محافظت نشابور مىآمد . چون به سه منزل شهر رسيد متوفّى شد . و خبر واقعهء « 4 » او پنهان داشتند از ترس غلامان او كه نبايد خزانه و مال او درربايند . مجير الملك به اسم استقبال با لشكر بيرون رفت و ايشان را در شهر آورد . غلامان او رغبت مقام شهر نكردند و بر عقب سلطان محمّد روان شدند .\r\nروز ديگر كه نوزدهم ماه ربيع الأوّل سنهء سبع عشرة و ستّمائة « 5 » بود مقدّمهء يمه و سبتاى نوين « طايسى » بر در شهر نزديك رسيد و ازيشان چهارده سوار پيشتر دوانيد و چند گله شتر براندند . و خبر غلامان شرف الدّين يافتند ؛ سوارى چند بر عقب ايشان بتاختند و آن جماعت را بر سه فرسنگى شهر بيافتند ؛ و در حدّ يك‌هزار سوار بودند .\r\nتمامت ايشان را « 6 » قتل كردند . و از حال سلطان از هركس كه مىيافتند به شكنجه و سوگند تفحّص مىكردند . و ارباب شهر را به ايلى خواندند . مجير الملك جواب داد كه : « شهر از قبل سلطان من دارم و من مردى پيرم اهل قلم . و شما بر عقب سلطان مىرويد ؛ اگر بر\r\n\r\n\r\n","description":"","footnote":"\r\n( 1 ) - تراخى : سستى .\r\n( 2 ) - دل‌شكسته شدن : اين عبارت دقيقا به معنى « روحيه از دست دادن » است و نه به معنى امروزين « ناراحت شدن » . در متن نيز اين نكته معلوم است . براى امثال اين مورد رجوع كنيد به « بازگردان تاريخ بيهقى » ، انتشارات دستان ، اثر راقم سطور ص 121 .\r\n( 3 ) - رحل . . . امير محمّد از دنيا رفت . پس خوشى و فراخى نعمت نيز از آن [ ديار 
  ] رخت بر بست . / روزگار را دگرگونىهايى است كه ايّام آن چون سايه در ميان مردم جابه‌جا مىشود .\r\n( 4 ) - واقعه : مرگ .\r\n( 5 ) - سال 617 .\r\n( 6 ) - يعنى غلامان را .\r\n","page_name":" 238 ","page_number":240},
  {"content":"\r\n\r\nسلطان ظفر باشد ملك شما راست و من نيز بنده باشم . » و آن روز لشكر را علوفه بدادند و آن جماعت روان شدند . روز به روز لشكر مىرسيد و علوفه مىگرفت و مىرفت تا غرّهء ربيع الآخر يمه نوين برسيد . استحضار شيخ الإسلام و قاضى و وزير كردند . سه كس را از اوساط النّاس بدين اسامى به نزديك ايشان فرستادند تا علوفه و اندك خدمتى « 1 » ايشان را ترتيب مىكرد . به خطّ ايغورى مكتوبى بداد و وصيّت كرد تا هركس را كه رسد علوفه دهند و ديوار خراب كنند . و يمه روان شد . و به هر موضعى كه ايل شده بودند بنه گذاشته بودند و شحنه مانده .\r\nچون يك‌چندى از مرور لشكرهاى مغول تراخى در ميان افتاد و اراجيف آنك سلطان در عراق غالب شده است بر زبانها شايع گشت ، شيطان وسواس در دماغهاى اناس بيضه نهاد . بارها شحنهء طوس كه مغولان گذاشته بودند به شادياخ پيغام فرستاد كه ايلى مىبايد كرد و به سخن پراكنده فريفته نشد ؛ از نشابور جوابهاى سخت مىدادند . در اثناى آن سرخيل حشريان طوس - سراج الدّين لقبى - كه عقل ازو هزار فرسنگ دور بود ، شحنهء خويش را بكشتند « 2 » و سر او به نيشابور فرستادند و ندانستند كه بدان يك سر سر خلقى عظيم بريدند و شرّى بزرگ را از خواب برانگيختند ؛ چنانك گويند شرّ اهرّ ذا ناب « 3 » .\r\nسيّد بوتراب كه او را بر سر اوراز « 4 » طوس نامزد كرده بودند پنهان از ارباب « 5 » و فتّانان « 6 » طوس به استوا « 7 » رفت و قشتمور را كه با سيصد مرد سوار بر سر چهار پايان گذاشته بودند از حال قتل شحنه و تشويش اعلام داد . و قشتمور به اعلام آن حال نزديك نوينان كس فرستاد . و قشتمور از استوا به طوس آمد با سيصد سوار و سراج الدّين را كه با سه هزار مرد در طوس در بارگاه امارت نشسته بود مغافصة فروگرفت و اغلب ايشان را بكشت و تا رسيدن لشكر بزرگ حصارهاى طوس را خراب مىكرد .\r\nو چون تغاجار گورگان كه داماد چنگز خان بود با امراى بزرگ و با ده هزار مرد در مقدّمهء تولى برسيد ، در اواسط رمضان به در نشابور دوانيد . و مردمان نشابور تهوّرى\r\n\r\n\r\n","description":"","footnote":"\r\n( 1 ) - خدمتى : پيشكش .\r\n( 2 ) - عبارت ناقص است ؛ يعنى حشريان طوس به تحريك سرخيل خود سراج الدّين شحنهء خويش را بكشتند الخ . ( مص )\r\n( 3 ) - شرّ . . . شرّى كه صاحب دندان [ سگ 
  ] را به صدا درآورد .\r\n( 4 ) - ممكن است « سراوران » نيز خوانده شود ؟ ! ( مص )\r\n( 5 ) - ارباب : اهالى .\r\n( 6 ) - فتّان : آشوبگر .\r\n( 7 ) - استوا : منظور قوچان امروزى است .\r\n","page_name":" 239 ","page_number":241},
  {"content":"\r\n\r\nمىنمودند و چون خلق بسيار بودند و لشكر مغول كمتر ، بيرون مىرفتند و جنگ مىكردند و چون از جان سير شده بودند با شير در كشتى مىشدند و با وجود نهنگ از راه تهتّك « 1 » در كشتى مىنشستند . تا روز سيّم از طرف برج قراقوش جنگ سخت مىكردند و از باره و ديوار تير چرخ و تير دست مىريختند . از قضاى بد و سبب هلاكت خلقى ، تيرى روان گشت و تغاجار از آن بىجان شد . و اهالى شهر خود از كار تغاجار فارغ بودند و او را نمىشناختند . لشكر هم در روز بازگشت و ازيشان اسيرى دو گريخته به شهر آمدند و خبر تغاجار دادند . اهالى شهر پنداشتند مگر كارى كردند و ندانستند كه سيعلمنّ نبأه بعد حين « 2 » خواهد بود .\r\nچون لشكر بازگشت و قائم‌مقام او نوركاى نوين بود لشكر را دو قسم كرد . به خويشتن به جانب سبزوار رفت و بعد از سه شبانروز سبزوار را به جنگ بگرفت و كششى عامّ كرد ؛ چنانك هفتاد هزار خلق در شمار آمده بود كه دفن كردند . و ديگر نيمه لشكر به مدد قشتمور به طوس آمدند و بقيّهء حصارهائى كه لشكر قشتمور آن را مستخلص نتوانستند كرد بگرفتند . و اگرچه ارباب نوقان و قار مقاومت بسيار نمودند و نهمار « 3 » تجلّدها « 4 » كرد ، هم عاقبت كار بگرفتند و تمامت را بكشتند و نوقان و سبزوار را در بيست و هشتم بگرفتند و قتل كردند .\r\nو اهل نشابور ياغىگرى صريح مىكردند و به هركجا فوجى مغولان نشان مىدادند رنود را مىفرستادند تا ايشان را مىگرفتند . و آن زمستان در نشابور اسعار « 5 » غلائى « 6 » تمام گرفت و مردم را از خروج منع مىكردند و بدين سبب اكثر خلايق مضطرّ گشتند . چون بهار سنهء ثمان عشرة « 7 » روى نمود و تولى از كار مرو فارغ شده عازم نشابور شده بود و هيچ‌كس را از آن خبر نه ، چندان لشكر تعبيه كرده بود و فرستاده كه در ولايت طوس به يك نوبت تمامت ديه‌ها را فروگرفتند و بقاياى شمشير به ديگران ملحق « 8 » . و در مقدّمه لشكر بسيار با آلات مجانيق و اسلحه به شادياخ فرستاد و بازآنك نشابور سنگلاخ بود از چند منزل سنگ بار كرده بودند و با خود آورده چنانك خرمنها « 9 » ريختند و عشر آن\r\n\r\n\r\n","description":"","footnote":"\r\n( 1 ) - تهتّك : رسوايى ، آبروريزى .\r\n( 2 ) - سيعلمنّ . . . به زودى البتّه خبرش را بعد از مدّتى بدانند . ( ص 38 / 88 . در قرآن « لتعلمنّ » آمده است ) .\r\n( 3 ) - نهمار : بسيار .\r\n( 4 ) - تجلّد : چالاكى نمودن .\r\n( 5 ) - اسعار : نرخ‌ها ، جمع سعر .\r\n( 6 ) - غلاء : گران شدن .\r\n( 7 ) - سال 18 [ 6 
  ] .\r\n( 8 ) - يعنى زندگان را به كشته‌ها ملحق كردند .\r\n( 9 ) - خرمن : پشته . اين كلمه مركب از « خر » به معنى بزرگ و « من » است كه واحد وزن مىباشد . پس خرمن يعنى « من بزرگ » و تلفظ « خرمن » با كسره غلط مىباشد .\r\n","page_name":" 240 ","page_number":242},
  {"content":"\r\n\r\nسنگها در كار نشد . اهالى نشابور چون ديدند كه كار جدّست و اين قوم نه آنند كه ديده بودند ، بازآنك « 1 » سه هزار چرخ « 2 » بر ديوار باره بر كار داشتند و سيصد منجنيق و عرّاده نصب كرده و از اسلحه و نفط در خور اين تعبيه داده تمامت را پاى سست شد و دل از دست برفت . هيچ روى نديدند جز آنك قاضى ممالك ركن الدّين علىّ بن ابراهيم المغيثى را به خدمت تولى فرستادند . به درنا به خدمت او رسيد .\r\nاهل نشابور را امان خواست و مالها قبول كرد فايده نداد . و او نيز اجازت انصراف نيافت . روز چهارشنبه دوازدهم صفر على الصّباح كأس صبوحى جنگ در دادند . تا روز آدينه نماز پيشين جنگ سخت كردند و به چند موضع خندق انباشته بودند و ديوار را رخنه كرده و بازآنك جنگ سخت‌تر از جانب دروازهء شتربانان و برج قراقوش بود و مردان كار زيادت آنجا ، مغول علم بر سر ديوار خسرو كوشك « 3 » برافراشتند و لشكر برآمد و با مردانى كه بر باره بودند به جنگ مشغول شدند . و از دروازهء شتربانان هم لشكر برآمد . و آن روز تا شب لشكر بر ديوار مىآمد و مردم را از سر ديوار دور مىكرد . شب شنبه تمامت ديوار و بارهء شهر به لشكر مغول پر شد . و روز شنبه را تولى به حنكرك به سه فرسنگى رسيده بود . لشكرها از دروازه‌ها درآمدند و به قتل و نهب مشغول شدند و مردم پراكنده در كوشكها و ايوانها جنگ مىكردند . و مجير الملك را طلب مىداشت « 4 » تا او را از نقب برآوردند و سبب آنك تا زودتر او را از ربقهء حيات بركشند سخنهاى سخت مىگفت ؛ تا او را به خوارى بكشتند . و تمامت خلق را كه مانده بودند از زن و مرد به صحرا راندند . و به كينهء تغاجار فرمان شده بود تا شهر را از خرابى چنان كنند كه در آنجا زراعت توان كرد و تا « 5 » سگ و گربهء آن را به قصاص زنده نگذارند . و دختر چنگز خان كه خاتون تغاجار بود با خيل خويش در شهر آمد و هركس كه باقى مانده بود تمامت را بكشتند . مگر چهارصد نفر را كه به اسم پيشه‌ورى بيرون آوردند و به تركستان بردند و اكنون از بقاياى ايشان فرزندان هستند . و سرهاى كشتگان را از تن جدا كردند . و مجلس بنهادند ؛ مردان را جدا و زنان و كودكان را جدا . و بعد از آن چون تولى عزم هراة مصمّم گردانيد اميرى را با چهار تازيك آنجا بگذاشت تا بقاياى زندگان را كه يافتند بر عقب مردگان فرستادند ؛ ذباب « 6 » و ذئاب « 7 » را از صدور\r\n\r\n\r\n","description":"","footnote":"\r\n( 1 ) - بازآنك : با آنكه . اين استعمال از خصايص اين كتاب است .\r\n( 2 ) - چرخ : نوعى منجنيق ( رجوع كنيد به صفحهء 202 )\r\n( 3 ) - نام يك قصر .\r\n( 4 ) - يعنى لشكر مغول .\r\n( 5 ) - تا : حتّى .\r\n( 6 ) - ذباب : مگس .\r\n( 7 ) - ذئاب : گرگ‌ها ، جمع ذئب .\r\n","page_name":" 241 ","page_number":243},
  {"content":"\r\n\r\nصدور « 1 » جشن ساختند ، عقاب بر عقاب « 2 » از لحوم « 3 » غيد « 4 » عيد كردند ، نسور « 5 » سور « 6 » از نحور « 7 » حور « 8 » ترتيب دادند :\r\n ماتت لفقد الظّاعنين ديارهم * فكأنّهم كانوا لها ارواحا « 9 » \r\nاماكن و مساكن با خاك يكسان ؛ هر ايوان كه با كيوان از راه ترفّع برابرى مىنمود چون خاك به زارى تواضع پيشه گرفت ؛ دور « 10 » از خوشى و معمورى دور شد ؛ قصور بعد از سركشى در پاى قصور « 11 » افتاد ؛ گلشن گلخن شد ؛ صفوف بقاع « 12 » قاعا صفصفا « 13 » گشت :\r\n بلى استعبدته الحادثات فأصبحت * خواشع تعتاد السّجود رباه\r\nو عهدى به كالمندل الرّطب عوده * يبيسا و كالمسك السّحيق ثراه « 14 » \r\n\r\nذكر جلوس پادشاه جهان [ اوكتاىقاآن 
  ] در مسند خانى و دست « 15 » جهانبانى\r\nحقّ - تقدّست اسماؤه و عظمت نعماؤه « 16 » - بندگان را چون يك‌چندى به دالّت آنك  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ  « 17 » بر محك بلا امتحانى كرد و در بوتهء تجربهء عنا « 18 » ذوبانى داد :\r\n در آتش بلايم چون گل فروچكانى * بر سنگ امتحانم چون زر برآزمائى \r\nو برحسب خبث فعال هريك عقال « 19 » نكال « 20 » آن كشيدند و به نسبت سوء اعمال و رجس « 21 » خصال شربت  جَزاءُ سَيِّئَةٍ بِمِثْلِها  « 22 » مالامال چشيد ؛ و چون مقرّرست كه هر\r\n\r\n\r\n","description":"","footnote":"\r\n( 1 ) - صدور صدور : سينه‌هاى بزرگان .\r\n( 2 ) - عقاب : گردنه‌ها ، جمع عقبه .\r\n( 3 ) - لحوم : گوشت‌ها .\r\n( 4 ) - غيد : بر وزن بيد به معنى زنان نازك بدن ، جمع غيداء .\r\n( 5 ) - نسور : كركس‌ها ، جمع نسر .\r\n( 6 ) - سور : جشن و مهمانى .\r\n( 7 ) - نحور : جمع نحر به معنى پيش سينه .\r\n( 8 ) - حور : زنان سيه‌چشم سپيد اندام ، جمع حوراء .\r\n( 9 ) - ماتت . . . ديار آن‌ها به خاطر از دست دادن كوچ‌كنندگان مرد . گويى كه آن‌ها براى آن ديار ارواح بودند .\r\n( 10 ) - دور : خانه‌ها ، جمع دارة .\r\n( 11 ) - قصور : كوتاهى .\r\n( 12 ) - بقاع : سراىها ، جمع بقعه .\r\n( 13 ) - قاعا صفصفا : بيابان هموار . برگرفته از آيهء 106 سورهء طه .\r\n( 14 ) - بلى . . . آرى حوادث بد آن را به بندگى كشيد . سپس آن كوه و پشته فروتنى شد كه به سجود عادت كرد .\r\n/ حال آنكه تا آنجا كه به ياد دارم چوب خشكش مانند عود تر بود و خاكش مثل مشك سائيده بود .\r\n( 15 ) - دست : قدرت .\r\n( 16 ) - نامهايش پاك و نعماتش بزرگ است .\r\n( 17 ) - و . . . هرآينه بيازمائيم شما را به چيزى از ترس و گرسنگى و كمبود اموال و جان‌ها و ميوه‌ها ( فرزندان ) [ بقره 2 / 155 
  ] .\r\n( 18 ) - عناء : سختى .\r\n( 19 ) - عقال : ريسمانى كه با آن پاى شتر را مىبندند .\r\n( 20 ) - نكال : سختى ، شكنجه .\r\n( 21 ) - رجس : پليدى .\r\n( 22 ) - جزاء . . . پاداش بدى مانند آن است . ( آيه قرآن چنين است :  « جَزاءُ سَيِّئَةٍ سَيِّئَةٌ مِثْلُها »  . شورى 41 / 40 )\r\n","page_name":" 242 ","page_number":244},
  {"content":"\r\n\r\nكارى را غايتى است و هر مبدائى را نهايتى ع : اذا تمّ امر دنا نقصه « 1 » ، و قال عليه الصّلاة و السّلام : لن يغلب عسر يسرين « 2 » از راه عقل و نقل واجب مىشد كه خزاين مرحمت بارى - جلّ جلاله - بازگشاده شود و اسباب رفاهيت و آسايش بندگان او باز آماده و صنوف برّ و رحمت بىحسابش بر انواع تكاليف عذابش - بر موجب نصّ سبقت رحمتى غضبى « 3 » - راند و سابق گردد و اوليات آن به اخريات لاحق :\r\n چون مدّت عمر ناموافق برسد * تن را كشش بار علايق برسد\r\nنوميد نيم كه رحمت صانع پاك * يك‌ذرّه به جملهء خلايق برسد \r\nبه تدريج و ترتيب اثر آن ظاهر مىشد و نشان و علامت معيّن و پيدا . و تشبيب « 4 » اين معانى و تركيب اين مبانى مبنى « 5 » است از ذكر انتقال ملك به پادشاهان عالم اوكتاىقاآن و منكو قاآن . و به ترتيب و ولا « 6 » شرح احوال از ذكر جلوس قاآن ابتدا مىرود و در آن شيوه التزام ايجاز و اقتصار مىكند تا جماعتى كه اين كتاب را به مطالعهء مبارك مكرّم كنند مؤلّف اين حكايات را به مكثارى « 7 » نسبت ندهند و غرض از تقرير اين معلوم كنند و بدانند كه قاآن ضبط امور و حفظ جمهور بر چه نوع فرمود و اقاليم ديگر كه متوقّف بودند ميان رجا « 8 » و يأس « 9 » بعضى را به تخويف « 10 » و جماعتى را به ايناس « 11 » چگونه منقاد و مذعان « 12 » كرد و در تحت تصرّف و فرمان آورد و بعد از وقوع حالت « 13 » او منكو قاآن بر چه سان بناء عدل بعد از انحراف ممهّد گردانيد « 14 » و قواعد آن را افراشته و مشيّد « 15 » . حقّ تعالى توفيق صدق و صواب كرامت كناد .\r\nقاآن را پيش از حلول به محلّ پادشاهى نام اوكتاى بود و چنگز خان از مصادر افعال و نوادر اقوال او بر استعداد او تخت و گاه و ملوك و سپاه را استدلال مىكرد و از رتق و فتق « 16 » و حلّ و عقد او روز به روز آثار شهامت و صرامت در امور مملكت و حفظ آن از\r\n\r\n\r\n","description":"","footnote":"\r\n( 1 ) - اذا . . . هنگامى كه كارى به كمال رسد ، رو به نقصان مىنهد .\r\n( 2 ) - لن . . . هرگز يك مشكل بر دو كار آسان غالب نشود .\r\n( 3 ) - سبقت . . . پيشى گرفت رحمت من بر غضبم .\r\n( 4 ) - تشبيب : مقدّمهء عاشقانه قصيده . در اينجا به معنى مطلق مقدّمه و آغاز .\r\n( 5 ) - يا شايد منبى . ( مص )\r\n( 6 ) - ولا : پياپى كردن كارى .\r\n( 7 ) - مكثار : زياده‌گويى .\r\n( 8 ) - رجاء : اميدوارى .\r\n( 9 ) - يعنى ممالك ديگر كه دودل بودند .\r\n( 10 ) - تخويف : ترساندن .\r\n( 11 ) - ايناس : دوستى .\r\n( 12 ) - مذعان : مطيع .\r\n( 13 ) - حالت : مرگ .\r\n( 14 ) - ممهّد گردانيدن : گسترانيدن .\r\n( 15 ) - مشيّد : برافراشته .\r\n( 16 ) - رتق و فتق : بستن و گشادن .\r\n","page_name":" 243 ","page_number":245},
  {"content":"\r\n\r\nدست عداة دولت تفرّس « 1 » مىنمود . به تعريض « 2 » و تلويح « 3 » نقش آن معنى را در دل ديگر پسران كالنّقش فى الحجر مىنگاشت و به تدريج تخم آن مصلحت را در اندرون ضماير هريك مىكاشت . تا در وقت آنك چنگز خان از ممالك غربى با مخيّم قديم « 4 » شرقى رسيد و از آنجا عزيمت مبادرت به جانب ولايت تنگوت به تقديم رسانيد « 5 » و بعد ما كه آن ناحيت از شرّ دشمنان پاك شد و تمامت مخلّص و مسلّم گشت به وقت انصراف مرضى كه از عفونت آن هوا تولّد كرده بود زيادت شد و از دست درمان درگذشت .\r\nپسران خود « جغتاى » و « اوكتاى » و « الغ‌نوين « 6 » » و « كلكان » و « جورجتاى » و « اورجان » را نزديك خود خواند و فرمود كه : « استيلاء مرض از آن گذشت كه به واسطهء معالجت تدارك « 7 » آن توان نمود و هرآينه از شما يك كس بايد كه تخت و دست مملكت را محافظت نمايد و قاعده‌اى را كه اساس استحكام پذيرفته است افراشته كند :\r\n نكفيه ان نحن متنا ان يسب بنا * و هو اذ ذكر الآباء يكفينا « 8 » \r\n24 چه اگر تمامت پسران خواهند كه همه خان شوند و حاكم باشند و يكى ديگرى را محكوم نه ، مثل آن مار يك سر و چند سر بود . » كه در اوّل كتاب ذكر رفتست . چون ازين كلمات و نصايح كه مدار كار و ياساى ايشان برين جملتست فارغ شد ، پسران مذكور زانو زده گفتند كه :\r\n پدر شهريارست و ما بنده‌ايم * به فرمان و رايت سر افكنده‌ايم \r\nچنگز خان فرمود كه : « اگر شما را دلخواه آنست كه در نعيم و ناز روزگار گذرانيد و از ملك و ملك تمتّع « 9 » يابيد ، رأى من آنست كه چنانك درين مدّت به سمع شما رسانيده‌ام كه اوكتاى به جايگاه من بر سرير « 10 » خانى نشيند ؛ چه او به مزيّت راى متين و رجحان عقل مبين مستثنى است . رعايت لشكر و رعيّت و محافظت ثغور « 11 » مملكت به يمن راى و حسن تدبير او مكفّى شود . بدين موجب وليعهد خود او را مىكنم و مقاليد « 12 » ملك در\r\n\r\n\r\n","description":"","footnote":"\r\n( 1 ) - صرامت : دليرى .\r\n( 2 ) - تعريض : طعنه زدن .\r\n( 3 ) - تلويح : اشاره كردن .\r\n( 4 ) - مخيّم قديم : خيمه‌گاه قديم ، اردوگاه قديم .\r\n( 5 ) - به تقديم رسانيد : صورت داد ، انجام داد .\r\n( 6 ) - لقب تولى خان است .\r\n( 7 ) - تدارك : جبران كردن .\r\n( 8 ) - نكفيه . . . اگر پس از مرگ ما فرزند ما مورد دشنام قرار گيرد ما او را بس ؛ و فرزندمان نيز اگر [ كارى كند كه 
  ] مردم پدرش را ياد كنند [ حتى به فحش 
  ] او ما را بس . ( منظور اين است كه مرگ واقعى فراموشى پس از مرگ است و اگر بعد از مرگ از كسى يادى رود - و لو به دشنام - بهتر از گمنامى و فراموشى است ) .\r\n( 9 ) - تمتّع : بهره‌مندى .\r\n( 10 ) - سرير : تخت .\r\n( 11 ) - ثغور : مرزها ، جمع ثغر .\r\n( 12 ) - مقاليد : كليدها ، جمع مقلاد .\r\n","page_name":" 244 ","page_number":246},
  {"content":"\r\n\r\nپنجهء صرامت « 1 » و كفايت او مىنهم . شما پسران را درين انديشه رأى و برين رأى انديشه چيست ؟ » بار ديگر زانوى ادب بر زمين خدمت و انقياد نهادند و به زفان فرمان‌بردارى گفتند كه : « بر سخن چنگز خان كرا مجال اعتراض و محلّ رد تواند بود :\r\n گردون گشاده چشم و زمانه نهاده گوش * هر حكم را كه راى تو امضا كند همى \r\nصلاح امور ما و حشم بدان منوط باشد كه راى چنگز خان بدان مقرون گردد و صواب كارها به اشارت او مفوّض . » چنگز خان گفت كه : « نيّت با قول اگر متّفق است و زفان با دل موافق ، خطّى مؤكّد باز بايد داد كه بعد از من اوكتاى را خان دانيد و حكم او را چون جان در تن روان ؛ و برين سخن كه امروز در حضور من مقرّر مىشود تغيير و تبديل راه ندهيد و از مصلحت ديد من نگذريد . » تمامت برادران اوكتاى امتثال فرمان او را خطّ نوشتند .\r\nچون كار مرض سخت‌تر شد چنانك حركت از مقام متعذّر آمد ، در چهارم رمضان سنهء اربع و عشرين و ستّمائة « 2 » بگذشت . پسران هركس با موضع اقامت خود در حركت آمدند بر آن عزيمت كه در سال نو جمعيّت كنند كه آن را به زفان مغول قوريلتاى خوانند .\r\nهريك به اردوى خود رسيدند . استعداد مصلحت قوريلتاى را پيش گرفتند .\r\nچندانك برودت هوا و شدّت سرما بشكست و بقاع و رباع از هبوب « 3 » نسيم صبا خوش و خرّم گشت :\r\n صبا به سبزه بياراست دار دنيا را * نمونه « 4 » گشت جهان مرغزار عقبى را\r\nنسيم باد در اعجاز زنده كردن خاك * ببرد آب « 5 » همه معجزات عيسى را \r\nپسران مذكور و اقربا ايلچيان متواتر كردند كه : « آوازهء حالت « 6 » چنگز خان در اطراف گيتى شايع شد ؛ پيش از آنك خللى به كار ملك عايد گردد جمعيّت مىبايد ساخت و مصلحت خانيّت را مقرّر كرد . » هركس از اردوى خود در حركت آمدند و به قوريلتاى روان شدند . از اطراف « قفچاق » پسران توشى « هردو » و « باتو » و شيبقان و تنكوت و بركه و بركجار و تغاتيمور و از « قناس » جغتاى و از « ايميل » و « قوناق » اوكتاى روان شدند و از طرف مشرق عمّ ايشان اوتكين و بيلكتاى نوين و ايلچتاى نوين و كوب وركاى « 7 » و از جوانب ديگر امرا و نوينان « 8 » كه در هر طرف بوده‌اند . و الغ‌نوين و برادران خردتر او خود\r\n\r\n\r\n","description":"","footnote":"\r\n( 1 ) - صرامت : دليرى .\r\n( 2 ) - سال 624 .\r\n( 3 ) - هبوب : وزش .\r\n( 4 ) - نمونه : شبيه .\r\n( 5 ) - آب : آبرو .\r\n( 6 ) - حالت : مرگ .\r\n( 7 ) - ضبط اين كلمه در متن مرحوم قزوينى به همين صورت است و تصحيح اين نام براى ايشان ممكن نشده است .\r\n( 8 ) - نوين : شاهزاده ، امير .\r\n","page_name":" 245 ","page_number":247},
  {"content":"\r\n\r\nدر اردوى چنگز خان بوده‌اند . جماعت مذكور تمامت هم بدان اردو در موضع كلران جمع شدند . و چون جهان از حلول غزاله « 1 » به منزل حمل « 2 » خندان شده بود و هوا از چشم سحاب مدرار « 3 » گريان گشته :\r\n ورد الرّبيع بحسنه و بهائه * فحكى هوى العشّاق طيب هوائه « 4 » \r\nرياحين و گلها در مرغزارها شكفته و از شگفت آن فاختگان در مدح باغ و راغ با هزار دستان « 5 » به هزار دستان « 6 » صد داستان « 7 » سرائيده :\r\n كنون خورد بايد مى خوش‌گوار * كه مى بوى مشك آيد از جويبار\r\nهوا پرخروش و زمين پر ز جوش * خنك آنك دل شاد دارد به نوش \r\nتمامت پادشاه‌زادگان و نوينان و امرا با چندان لشكر كه فضا بدان پر گشت و بيابان با فراخى تنگ شد :\r\n اذا خاض بحرا لم يبق صدوره * لأعجازه فى البحر بغية شارب\r\nو ان رام برّا لم يدع سرعانه * لساقته فى البرّ وقفة راكب « 8 » \r\nابتدا سه شبانروز ايّام و ليالى متواتر و متوالى به حبور « 9 » و سرور جشن و سور داشتند و شوايب « 10 » غلّ « 11 » و حسد از سراير « 12 » و ضماير دور :\r\n و جنوا زهرة التّصابى و ادنوا * شجر الوصل يانع الثّمرات\r\nفى محلّ سقوا به رغد العي * ش و عزّ الهوى و طيب الحياة « 13 » \r\nو بعد از ايّام معدودات در كار ملك و وصيّت چنگز خان سخنها راندند و خطّها را كه\r\n\r\n\r\n","description":"","footnote":"\r\n( 1 ) - غزاله : آفتاب .\r\n( 2 ) - منزل حمل : برج حمل مطابق با فروردين . روزى كه آفتاب وارد اين برج شود نوروز است و آغاز بهار .\r\n( 3 ) - مدرار : بسيار بارنده .\r\n( 4 ) - ورد . . . بهار با زيبايى و ظرافتش فرا رسيد . پاكيزگى هواى بهارى از عشق عشاق حكايت مىكند .\r\n( 5 ) - هزار دستان : بلبل .\r\n( 6 ) - هزار دستان : هزار پردهء آوازى [ يكى از معانى دستان پرده ( از اصطلاحات موسيقى ) است كه كلمه‌اى است معرّب و جمع آن دساتين است . 
  ]\r\n( 7 ) - صد داستان : صد نغمه .\r\n( 8 ) - اذا . . . هرگاه صدر لشكر وارد دريا شود [ به سبب كثرت و ازدياد 
  ] آبى براى نوشيدن دنباله لشكر باقى نمىگذارد . / و اگر به خشكى گذر افكند پيشتازان لشكر جايى براى دنباله لشكر باقى نمىگذارند .\r\n( 9 ) - حبّور : شادى .\r\n( 10 ) - شوايب : آلودگىها .\r\n( 11 ) - غلّ : كينه و دشمنى ( آنندراج ) .\r\n( 12 ) - سرارير : رازها ، مجازا يعنى باطن‌ها . جمع سريره .\r\n( 13 ) - و جنوا . . . گل عشق‌ورزى را چيدند و به درخت وصل كه ميوه‌هاى رسيده دارد نزديك شدند . / در محلّى كه از فراخى عيش و ارجمندى عشق و پاكيزگى زندگانى سيراب شدند .\r\n","page_name":" 246 ","page_number":248},
  {"content":"\r\n\r\nپسران داده بودند مطالعهء آن مكرّر كردند تا خانيّت را بر اوكتاى مقرّر كنند . آن مصلحت را پيش گرفتند و تمامت پسران به اتّفاق نه مشوب « 1 » بدى و نفاق اوكتاى را گفتند : « از حكم چنگز خان به عون الهى بر دست « 2 » پادشاهى پاى مىبايد نهاد تا تمامت گردنان « 3 » ، به سر كمر « 4 » انقياد و بندگى بر ميان جان بندند و چشم و گوش امتثال اشارت را بنهند . » اوكتاى فرمود : « هرچند حكم چنگز خان برين جملت نافذ شدست ؛ امّا برادر بزرگتر و اعمام « 5 » هستند كه به التزام اين كار از من سزاوارترند و از راه آذين « 6 » مغول از خانهء بزرگتر پسر اصغر قائم‌مقام پدر باشد و الغ‌نوين « 7 » پسر خردتر اردوى بزرگست و روز و شب و گاه‌وبىگاه ملازم خدمت او بوده و ياسا و رسوم ديده و شنيده و دانسته باشد . با وجود و حضور ايشان چگونه با خانى نشينم . »\r\nآن روز درين مشورت در خوشدلى و غبطت « 8 » به شب رسانيدند و برين جملت تا چهل روز تمام هر روز به رنگى ديگر لباس نو مىپوشيدند و كاس مى مىنوشيدند و در اثناى آن مصالح ملك مىگفتند . و اوكتاى هر روز به نوعى ديگر در عبارتى دقيق پاكيزه همان معانى را التزام مىنمود . چون ايّام چهله به سر آمد بامداد چهل و يكم :\r\n چون صبح به فال نيك روزى * برزد علم جهان‌فروزى\r\nابروى حبش « 9 » به چين درآمد « 10 » * كابينهء چين « 11 » ز چين برآمد « 12 » \r\nعقود « 13 » جمعيّت پادشاه‌زادگان و هر صنف آزادگان و بندگان انتظام يافت و كار حسن جشن قوام گرفت . به اتّفاق تمامت پادشاه‌زادگان به نزديك اوكتاى آمدند و گفتند : « اين مصلحت را چنگز خان از ميان فرزندان و برادران به تو تفويض كردست و حلّ و عقد و نقض « 14 » و ابرام « 15 » آن به رأى تو بازبسته . ما چگونه به سخن او تغيير و تبديل راه دهيم و به اشارت « 16 » او نقض و تحويل « 17 » جايز شمريم ؟ امروز كه به اتّفاق منجّمان و قامان « 18 » روزى مسعودست و وقتى مبارك و محمود ، به سعادت بر تخت شهريارى به عون بارى - عزّ\r\n\r\n\r\n","description":"","footnote":"\r\n( 1 ) - مشوب : آميخته .\r\n( 2 ) - دست : قدرت ، مسند .\r\n( 3 ) - گردنان : گردن‌كشان ، بزرگان .\r\n( 4 ) - كمر : كمربند .\r\n( 5 ) - اعمام : عموها ، جمع عمّ .\r\n( 6 ) - آذين : قانون ، آئين .\r\n( 7 ) - لقب تولى خان است .\r\n( 8 ) - غبطت : شادمانى .\r\n( 9 ) - ابروى حبش : ابروى شب ( تناسب ميان سياهى شب و مردم حبشه ) .\r\n( 10 ) - به چين درآمد : خشمگين شد . ( خشمگين شدن شب به خاطر آمدن روز است )\r\n( 11 ) - كابينهء چين : منظور خورشيد است .\r\n( 12 ) - ز چين درآمد : از طرف مشرق طلوع كرد .\r\n( 13 ) - عقود : گردن‌بندها ، جمع عقد .\r\n( 14 ) - نقض : باز كردن تاب ريسمان ، شكستن عهد .\r\n( 15 ) - ابرام : محكم كردن .\r\n( 16 ) - اشارت : فرمان .\r\n( 17 ) - تحويل : تغيير دادن .\r\n( 18 ) - قام : ساحر .\r\n","page_name":" 247 ","page_number":249},
  {"content":"\r\n\r\nاسمه - در چهار بالش « 1 » جهاندارى متمكّن بايد شد و جهان را به عدل و نيكوكارى مزيّن گردانيد . » بعد از الحاح و تجانب « 2 » ، اوكتاى نيز امتثال فرمان پدر و اشارت برادران و عمّان را التزام واجب شمرد . و بر عادت قديم كلاهها از سر برداشتند و كمرها بر دوش افكندند و در سنهء ستّ و عشرين و ستّمائة « 3 » جغتاى دست راست و اوتكين دست چپ گرفتند و او را به عزيمت رأى پير و تأييد بخت جوان بر مقرّ سرير استقرار دادند . و الغ‌نوين كاسه داشت « 4 » . و سه نوبت تمامت حاضران اندرون و بيرون بارگاه زانو زدند و دعاها گفتند و ملك را به خانيّت او مبارك باد :\r\n و اذا الدّرّ زان حسن وجوه * كان للدّرّ حسن وجهك زينا\r\nو تزيدين اطيب الطّيب طيبا * ان تمسّيه اين مثلك اينا « 5 » \r\nو قاآن نام نهادند و برقرار رسم مألوف تمامت پادشاه‌زادگان در خدمت و بندگى قاآن بيرون اردو سه نوبت آفتاب را زانو زدند و باز در اندرون اردو آمدند . و مجلس طرب و لهو آراستند و ميادين نشاط از خار وحشت « 6 » بپيراستند . و پادشاه جهاندار بر مرقاة « 7 » بخت بيدار مؤيّد و كامگار نشسته و پادشاه‌زادگان جوزاوار منطقهء « 8 » خدمت بر ميان مهر « 9 » در پيش مهر آسمان « 10 » عظمت و اقتدار بسته . و خواتين بر يسار « 11 » هريك با مايهء حسن و ملاحت ذات يسار « 12 » از فرط طراوت و نضارت « 13 » چون ازهار « 14 » و از لطافت و نظافت مانندهء سبزهء بهار :\r\n بهار عالم جانست روى چون گلستانش * كمند گردن صبرست گيسوى زره‌سانش \r\n\r\n\r\n","description":"","footnote":"\r\n( 1 ) - چهار بالش : مسند .\r\n( 2 ) - تجانب : دورى كردن .\r\n( 3 ) - سال 626 .\r\n( 4 ) - كاسه داشتن : اين اصطلاح در صفحه 298 نيز آمده است . معين و دهخدا اصطلاح « كاسه گرفتن » را به معنى ضرب گرفتن آورده‌اند و دهخدا بر آن افزوده است : « ايهاما به معنى شراب خوردن است » . به نظر مىآيد در اينجا معنى شراب خوردن مناسب‌تر است . معنى ضرب گرفتن آن هم براى يك شاهزاده بعيد و قبيح به نظر مىآيد .\r\n( 5 ) - و اذا . . . اگر مرواريد چهره‌هايى زيبا را زينت دهد ، چهرهء زيباى تو براى مرواريد زينت است . / و تو به خوشبوترين خوشبوها اگر آن‌ها را لمس كنى بوى خوش مىافزايى . آرى ، مثل تو كجا يافت مىشود ؟ كجا ؟\r\n( 6 ) - وحشت : نگرانى و اندوه .\r\n( 7 ) - مرقاة : پلّه‌كان ، نردبان .\r\n( 8 ) - منطقه : كمربند .\r\n( 9 ) - مهر : محبّت .\r\n( 10 ) - مهر آسمان : خورشيد آسمان ( اوكتاىقاآن ) .\r\n( 11 ) - يسار : دست چپ .\r\n( 12 ) - يسار : فراوانى ، ثروت . يعنى با حسن و ملاحت ذاتى فراوانى كه داشتند .\r\n( 13 ) - نضارت : تازگى ، سرسبزى .\r\n( 14 ) - ازهار : شكوفه‌ها .\r\n","page_name":" 248 ","page_number":250},
  {"content":"\r\n\r\n هلال روى گردونست ابروى كمان شكلش * جمال عارض حسنست زلف عنبرافشانش \r\nهركس كه آن مجلس را از كثرت حوران و ولدان و غزارت « 1 » خمور « 2 » و البان « 3 » مشاهده مىكردند از غايت اعجاب مىگفتند ع : برين قياس بود از قياس خلد برين . زمان به مكان قاآن روشن چشم و جهان به تمكّن او بىكين و خشم گشته :\r\n ملك را تازه‌روى بازاريست * كه جهان را چو تو جهان‌داريست\r\nباد با عزم او گران‌جانيست « 4 » * خاك با حلم او سبكساريست \r\nو اشجار امن‌وامان بعد از ذبول « 5 » آبدار شده و رخسار آمال را بعد از خدشات يأس و نوميدى آب با روى كار آمده « 6 » ؛ روزها از روح « 7 » و سكون ، خوشى ليالى فايده داده و شبها از انس و ضياء آتش مى ، حكم روز روشن گرفته .\r\nقاآن فرمود تا مودعات « 8 » خزاينى را كه در چندين مدّت جهت چنگز خان از ممالك شرق و غرب جمع كرده بودند و فذلك « 9 » آن در بطون دفاتر نمىگنجيد گشاده گردانيدند و دهان لايمان « 10 » را به ردّ قبول نصيحت بسته « 11 » . و تمامت اقارب و عساكر و مقانب « 12 » و عشاير را از شريف تا وضيع و رئيس تا مرئوس و خواجه تا غلام به نسبت و اندازهء همّت خويش نصيبهء تمام دادند و جهت فردا از قليل و كثير و نقير « 13 » و قطمير « 14 » هيچ‌چيز در خزانه‌ها باقى نماند :\r\n و لن يذخر الضّرغام قوتا ليومه * اذا ادّخر النّمل الطّعام لعامه « 15 » \r\n25 و چون از كار جشن و مواهب رغائب « 16 » بپرداخت ، بر رسم و آذين « 17 »  إِنَّا وَجَدْنا آباءَنا \r\n\r\n\r\n","description":"","footnote":"\r\n( 1 ) - غزارت : فراوانى .\r\n( 2 ) - خمور : شراب‌ها ، جمع خمر .\r\n( 3 ) - البان : شيرها .\r\n( 4 ) - گران‌جان : كاهل ، سخت جان . معنى مصراع : حتى باد تند هم در مقابل عزم سريع و قاطع او ، كامل مىنمايد .\r\n( 5 ) - ذبول : پژمردگى .\r\n( 6 ) - يعنى پرآب و با طراوت گشته .\r\n( 7 ) - روح : شادى .\r\n( 8 ) - مودعات : امانتىها ، جمع مودعه .\r\n( 9 ) - فذالك : باقى مانده .\r\n( 10 ) - لايمان : سرزنش‌كنندگان .\r\n( 11 ) - يعنى سرزنش‌كنندگانى كه اظهار نصيحت و خيرخواهى مىكردند ( در منع كردن قاآن از بخشش خزاين ) قاآن با ردّ نصيحتشان دهانشان را بست .\r\n( 12 ) - مقانب : گروه سواران ، جمع مقنب .\r\n( 13 ) - نقير : شكاف هسته خرما ( كنايه از هر چيز اندك ) .\r\n( 14 ) - قطمير : پوست نازك دور هسته خرما ( كنايه از هر چيز اندك ) .\r\n( 15 ) - و لن . . . شير هرگز غذاى روزانه‌اش را هم نمىاندوزد درحالىكه مورچه طعام سالانه را ذخيره مىكند .\r\n( 16 ) - مواهب رغائب : بخشش‌هاى مرغوب . مطابقهء صفت و موصوف در افراد و جمع از خصايص اين كتاب است .\r\n( 17 ) - آذين : رسم ، قانون .\r\n","page_name":" 249 ","page_number":251},
  {"content":"\r\n\r\n عَلى أُمَّةٍ  « 1 » فرمود تا سه روز بر تعاقب جهت روان چنگز خان طعامها ساختند و از ابكار ماه پيكر لطيف منظر خوش مخبر « 2 » شيرين جمال مليح دلال « 3 » ظريف حركات نغز سكنات « 4 » كه  وُعِدَ الْمُتَّقُونَ  « 5 » چهل دختر را از نسل امرا و نوينان كه ملازم خدمت بودند اختيار كردند و جواهر و حلّى « 6 » و حلل بسيار بر ايشان بستند و جامه‌هاى گرانمايه پوشيده با اسبان گزيده نزديك روح او فرستادند « 7 » .\r\nو چون ازين امور فراغتى روى نمود كار ضبط ملك و كفايت مهمّات آغاز نهاد . اوّل ياسا فرمود كه احكام و فرمانى كه پيش ازين چنگز خان فرموده است برقرار باشد و از مفاسد تغيير و تبديل و اختلال مصون و محروس . و از اطراف به تقرير « 8 » و تعرّف احوال هريك از امرا و حكّام ، غمّاز « 9 » و نمّام « 10 » آمده بودند « 11 » ؛ فرمود كه : « هر بادره‌اى « 12 » كه تا به روز جلوس مبارك ما از كسى صادر شده باشد در مقابلهء آن عفو و اقالت « 13 » مبذول داشتيم ؛ بعد ازين اگر كسى قدم در كارى نهد كه نه موافق احكام و ياساهاى قديم و حديث « 14 » باشد تعريك « 15 » و تأديب آن جماعت فراخور جريمت « 16 » به تقديم رسد . »\r\nو بعد از رسم اين ياساها به اقاليم عالم لشكرها نامزد فرمود و در طرف خراسان و عراق هنوز آتش فتنه و آشوب تسكين نيافته بود و سلطان جلال الدّين تك‌وپويى مىزد .\r\nجورماغون را با جمعى از امرا با سى هزار مرد كار روان كرد . و به جانب قفچاق و سقسين و بلغار « كوكتاى » و « سنتاى بهادر » را با مثل آن لشكر بفرستاد و همچنين به جوانب تبّت و سلنگاى و غير آن كم‌وبيش آن نامزد گشت . و به جانب ختاى عزيمت حركت به نفس خويش و برادران مقرّر فرمود و شرح‌حال در عقب اين ذكر مثبت مىشود تا كيفيّت و چگونگى هريك از آن معلوم گردد ان شاء اللّه العزيز .\r\n\r\n\r\n","description":"","footnote":"\r\n( 1 ) - انّا . . . همانا پدرانمان را بر كيش و آئينى يافتيم . ( زخرف 43 / 22 )\r\n( 2 ) - مخبر : باطن .\r\n( 3 ) - دلال : ناز و كرشمه .\r\n( 4 ) - نغز سكنات : آنكه سكون و ايستادنش زيباست .\r\n( 5 ) - وعد . . . به پرهيزكاران وعده داده شده است . ( محمّد ( ص ) ، قسمتى از آيهء 15 )\r\n( 6 ) - حلّى : زيورها ، جمع حليه .\r\n( 7 ) - يعنى اين دختران و اسبها را در قبر چنگيز زنده به گور كردند . ( آن‌ها معتقد به جهان ديگر بوده‌اند و با اين كار مىخواسته‌اند بعد از زنده شدن چنگيز اسباب تمتّع و رفاهيت او فراهم باشد ) .\r\n( 8 ) - تقرير : بيان كردن .\r\n( 9 ) - غمّاز : سخن چين .\r\n( 10 ) - نمّام : سخن چين .\r\n( 11 ) - معنى جمله : كسانى از جاهاى مختلف براى سخن چينى و گزارش محرمانهء كارهاى امرا و حكّام آمده و آنجا بودند .\r\n( 12 ) - بادره : خطاى مبتنى بر خشم و ناانديشيدن .\r\n( 13 ) - اقالت : فسخ كردن ، مجازا بخشودن .\r\n( 14 ) - حديث : جديد .\r\n( 15 ) - تعريك : گوشمالى دادن .\r\n( 16 ) - جريمت : گناه .\r\n","page_name":" 250 ","page_number":252},
  {"content":"\r\n\r\n\r\nذكر حركت پادشاه جهان قاآن به جانب ختاى و فتح آن\r\nچون پادشاه جهان را به مباركى افسر « 1 » خسروى بر سر نهادند و عروس ملك را در آغوش كفائت او نشاندند و لشكرها به اقاليم ربع مسكون « 2 » روان كرد ، عزيمت حركت مبارك به جانب اقليم ختاى به تصميم رسانيد . و برادران او جغاتاى و الغ‌نوين و ديگر پسران در خدمت او برفتند با چندان مرد نهنگ‌آساى كه اطراف بيابان از لمعان « 3 » سلاحها و تصادم « 4 » خيول « 5 » دريائى مىنمود در تموّج و تلاطم ؛ طول و عرض آن مدرك نه و كنار و ميان محسوس نه . هامون از ازدحام كتايب « 6 » با هضاب « 7 » سرافرازى كرد و تلال « 8 » از وطآت « 9 » سواران و اسبان پاىمال شد :\r\n يقود الخميس الحر غصّ به الفلا * و اصبح هام الأكم و هو مشدّخ « 10 » \r\nابتدا به شهرى رسيدند كه نام آن « خوجاتبونسقين » گويند و بر لب رودخانهء قراموران « 11 » . گرد بر گرد آن را محاصره كردند و از تمنطق « 12 » صفوف لشكر فصيلهاى ديگر برآوردند . و مدّت چهل روز جنگهاى سخت كردند و تيراندازان اتراك - كه به زخم تير ، احداق « 13 » افلاك اگر خواهند بدوزند - جولانها نمودند چنانك :\r\n هر خدنگى كه از مسير شهاب * راست كردند بر نشانه زدند \r\nچون اهالى آن بدانستند كه با درفش تپانچه زدن « 14 » جز ندامت بر نخواهد داد و با مقبل « 15 » ستيهيدن « 16 » جاذبهء ادبار « 17 » و علامت خذلان « 18 » است ، امان خواستند و از غايت عجز و هراس رعايا و اهالى آن :\r\n\r\n\r\n","description":"","footnote":"\r\n( 1 ) - افسر : تاج .\r\n( 2 ) - ربع مسكون : قسمت قابل سكونت كره ارض ، هفت اقليم .\r\n( 3 ) - لمعان : درخشش .\r\n( 4 ) - تصادم : به هم واكوفتن .\r\n( 5 ) - خيول : هم به معنى گروه سواران است و هم به معنى گروه اسبان .\r\n( 6 ) - كتايب : لشكرها ، جمع كتيبه .\r\n( 7 ) - هضاب : كوه‌ها و پشته‌ها ، جمع هضبه .\r\n( 8 ) - تلال : جمع تل ، تودهء خاك .\r\n( 9 ) - وطآت : پايمال كردن‌ها ، جمع وطأت .\r\n( 10 ) - يقود . . . لشكرى گران را رهبرى مىكند كه اركان پنجگانه ( مقدّمه - ميمنه - ميسره - قلب - ساقه ) را يك جا دارد ، چنان‌كه صحراى هموار از انبوهى آن تنگ مىآمد و شكاف برمىداشت و به پيشانى تپه‌ها و بلندى پشته‌ها بدل مىشد . ( مرحوم قزوينى كلمهء « الحر » را مجهول دانسته‌اند ، و صواب « المجر » به معناى سپاه بزرگ است ) .\r\n( 11 ) - قراموران : يعنى رود سياه ، نام مغولى رودخانه معروف چين « هوانگ هو » است يعنى رود زرد . ( مص )\r\n( 12 ) - تمنطق : كمربند ساختن .\r\n( 13 ) - احداق : كاسه‌هاى چشم ، جمع حدقه .\r\n( 14 ) - تپانچه زدن : سيلى زدن ، كنايه از تلاش بيهوده .\r\n( 15 ) - مقبل : خوشبخت .\r\n( 16 ) - ستيهيدن : ستيزه كردن ، لجاجت كردن .\r\n( 17 ) - ادبار : بخت‌برگشتگى .\r\n( 18 ) - خذلان : خوارى .\r\n","page_name":" 251 ","page_number":253},
  {"content":"\r\n\r\n آخر الأمر پيش درگه شاه * جمله سر را بر آستانه زدند \r\nو سپاهيان ختاى در حدّ يك تومان مرد در كشتى كه ساخته كرده بودند نشستند و بگريختند . جمعى انبوه را از شهريان كه دست به محاربت يازيده بودند الى نار اللّه و سقره « 1 » فرستادند و صبيان « 2 » و اولاد ايشان را در قيد رقّيّت « 3 » آوردند و به مواضع ديگر متوجّه گشتند .\r\nو چون ازين شهر روان شدند الغ‌نوين و كيوك را در مقدّمه با ده هزار مرد بفرستاد و او به خويشتن به آهستگى بر عقب حركت مىنمود . التون خان كه خان آن اقاليم بود از حال لشكر مغول خبر يافت ؛ از لشكركشان « قداى رنكو » و « قمر نكودر » را با صدهزار مرد گزيده پيش ايشان بازفرستاد . و چون لشكر ختاى به قوّت و غلبهء خود و كمى عدد مرد مغول مغرور بودند ، گرد بر گرد ايشان را حصار كردند و چون حلقه بر مدار ايشان بايستادند بر آن انديشه كه لشكر مغول را برين سياقت به نزديك خان خود بريم تا او تماشاى شكار كند و آن كار را خود به اتمام رساند . الغ‌نوين چون دانست كه نطاق « 4 » مقاومت تنگ شد و به مكر و خداع با ايشان مقابلى توان كرد و الحرب خدعة « 5 » و چراغ ايشان را به باد احتيال « 6 » فروتوان‌نشاند ، قنقلى در ميان ايشان بود كه علم ياى يعنى استعمال حجر المطر « 7 » نيك دانستى . فرمود كه آغاز ياى نهاد و تمامت لشكر را ياسا فرمود تا بارانيها در ظهاره‌هاى « 8 » جامه‌هاى زمستانى كنند و تا سه شبانروز از پشت\r\n\r\n\r\n","description":"","footnote":"\r\n( 1 ) - به سوى آتش خدا و دوزخش .\r\n( 2 ) - صبىّ : كودك .\r\n( 3 ) - رقّيّت : بندگى .\r\n( 4 ) - نطاق : كمربند .\r\n( 5 ) - جنگ حيله است .\r\n( 6 ) - احتيال : حيله‌گرى .\r\n( 7 ) - حجر المطر : به زعم اقوام ترك و مغول قسمى سنگ بوده داراى خواصّ خارق‌العاده كه از استعمال و اصطكاك آن به يكديگر به نحوى مخصوص ، باران و برف در آسمان حادث مىشده است و آن سنگ را « جده » و « جده تاش » و « يده » مىگفته‌اند و علم انزال باران به واسطهء استعمال اين سنگ‌ها را « ياى » و « جداميشى » و « جده‌چى » و صاحب اين علم را « يايچى » و « جده‌چى » و « يده‌چى » مىناميده‌اند . و اين افسانه از زمان‌هاى دور ميان اقوام ترك و مغول شايع بوده است و در اغلب كتب تاريخ و مسالك و ممالك از قبيل « جامع التّواريخ رشيدى » و « مجمل التّواريخ » و « عجايب المخلوقات قزوينى » و « روضة الصّفا » و « حبيب السّير » و « مطلع السعدين » عبد الرزّاق سمرقندى و « ظفرنامه » شرف الدّين علىّ يزدى و « تزوك تيمورى » و « بابرنامه » و « مقدّمه ابن خلدون » و « معجم البلدان ياقوت » در ذيل « تركستان » و غيرها و غيرها ذكرى از اين موضوع نموده‌اند . كاترمر در حواشى قسمتى از جامع التّواريخ كه خود طبع نموده ( ص 428 - 455 ) شرحى بسيار مفيد در اين خصوص نوشته و اغلب مواضعى را كه ذكرى از اين مسئله در آن شده جمع نموده است . ( مص )\r\n( 8 ) - ظهار : رويهء لباس ، مقابل آستر . معنى جمله : دستور داد تا بارانيها را روى لباس‌هاى زمستانى بپوشند .\r\n","page_name":" 252 ","page_number":254},
  {"content":"\r\n\r\nاسب جدا نشوند . و قنقلى به كار ياى مشغول شد چنانك از جانب پشت مغول باران باريدن گرفت و تا روز آخرين با برف گشت و باد سرد اضافت آن شد . لشكر ختاى از شدّت سرماى تابستان كه در زمستان مشاهده نكرده بودند خيره و مدهوش ماندند و لشكر مغول چيره و با خروش گشتند تا به وقت آنك :\r\n چون گوهر سرخ صبحگاهى * بنمود سپيدى از سياهى \r\nلشكر ختاى را ديدند چون رمهء گوسفند ع : يكى را سر اندر دم ديگريست ، از برودت هوا و افراط سرما گروه گروه شده و چون قنافذ « 1 » سروپاى درهم كشيده و سلاحها يخ گرفته  فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ  « 2 » . يايچى ترك ياى گرفت و لشكر از زير پاى اينها « 3 » بيرون آمدند و چون بازان كه در گلهء كبوتر افتند بلك مانند شيران كه بر رمهء آهو تاختن آورند روى به آهو گردنان جوذر « 4 » چشمان كبك‌رفتاران طاوس‌وشان نهادند و از جوانب حمله‌ها كردند :\r\n باز به منقار عنف بال كبوتر گرفت * شير به چنگال قهر گردن آهو شكست \r\n26 شمشيرها را به خون ايشان ملوّث « 5 » نكردند ؛ هم از پشت اسب به نيزه‌ها ايشان را به دوزخ مىفرستادند :\r\n فأصبح جسم الجامد القلب منهم * بقلب الحديد الجامد الجسم ذائبا « 6 » \r\nهر دو لشكركش « 7 » مذكور با پنج هزار مرد بجستند و خود را بر آب زدند . به زخم تير اكثر ايشان را فرا آب دادند و بر خاك سياه نشاندند ؛ مگر آن دو بدبخت « 8 » ديوآسا كه در مقدّمه بودند با صدهزار مرد هرچند چون باد از آب بگذشتند امّا لشكرى كه پيشتر از آن عبره كرده بودند آتش دمار « 9 » در آن خاكساران « 10 » زدند و فرمان شد تا اكثر لشكر عمل\r\n\r\n\r\n","description":"","footnote":"\r\n( 1 ) - قنافذ : خارپشت‌ها ، جمع قنفذ .\r\n( 2 ) - فترى . . . پس آن قوم را چنان چون تنه‌هاى پوسيدهء خرما مىديدى كه افتاده‌اند و مرده‌اند . ( الحاقه 69 / 7 )\r\n( 3 ) - پاى اينها : به نظر نگارنده هيچ تناسبى با متن نداشته و قويّا محتمل مىداند كه تصحيف « بارانيها » است . سياق حكايت نيز كاملا مؤيّد اين نكته است . رجوع كنيد به ص 252 سطر 16 .\r\n( 4 ) - جوذر : گوساله ، معرّب گودر . چشم گاو در ادبيّات عرب نماد زيبايى است چنان كه چشم آهو در ادبيّات فارسى . ضمنا لفظ « گودر » هنوز هم در مناطق لرنشين و جنوب كشور مستعمل است .\r\n( 5 ) - ملوّث : آلوده .\r\n( 6 ) - فأصبح . . . جسم سخت آنان به وسيله شمشير سخت آهنين ذوب شد . ( از قصيده‌اى است از ابو اسحاق ابراهيم بن عثمان الغزّى ) .\r\n( 7 و 8 ) - يعنى « قداى رنكو » و « قمر نكودر » دو سردار التون خان .\r\n( 9 ) - دمار : در اينجا نابودى .\r\n( 10 ) - خاكساران : زبون‌ها .\r\n","page_name":" 253 ","page_number":255},
  {"content":"\r\n\r\nاصحاب لوط با ايشان به جاى آوردند چنانك انديشه داشتند « 1 » :\r\n انّى و دونك من سمر القنا اجم * مرّ الشّجاع بها فانصاع مسئوتا « 2 » \r\nو از گوشهاى راست كشتگان پشته‌اى جمع كردند . و ايلچيان به بشارت اين فتح به حضرت قاآن روان كرد . چون او نيز در رسيد به يك‌بار روى به موضع التون خان نهادند و در آن وقت در شهر نامكينك بود . يك هفته آنجا كوششى « 3 » كرد . چون دانست كه خشت دولت از قالب ملك بيرون رفته است « 4 » و اغلب لشكر او كشته شده با جماعتى از زنان و فرزندان كه با او بودند در خانه‌اى رفت و گرد بر گرد آن فرمود تا چوب نهادند و آتش در زدند تا سوخته شد  خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ  « 5 » . و چون لشكر مغول در شهر رفتند :\r\n مدّوا الى النّهب ايديهم و اعينهم * و زادهم قلق الأخلاق تثبيتا « 6 » \r\nو نهب و غارت بسيار و قتل بىشمار كردند و غنايم بىاندازه يافتند و چند شهر ديگر را هم بگشادند و چندان دلبر ماه پيكر از مردان و زنان به زاد خرد « 7 » گرفتند كه اطراف عالم از ايشان معمور شدست و دلها خراب گشته .\r\nو عزيز « 8 » يلواج را به ختاى بگذاشت و از آنجا مؤيّد و كامران عنان مراجعت به اردو معطوف گردانيد و لشكرها را به جانب منزى روان فرمود و به حدّ سلنگاى و غير آن از تنگوت و تبّت و سومغول چنانك ذكر آن مطالعه رود .\r\n\r\nذكر قوريلتاى دوّم\r\nچون پادشاه حاتم بذل « 9 » خسرو معاشرت از استخلاص اقليم ختاى فارغ البال با مقرّ\r\n\r\n\r\n","description":"","footnote":"\r\n( 1 ) - يعنى از همان چيزى كه مىترسيدند .\r\n( 2 ) - انّى . . . كجا مىروى و حال آنكه در برابر تو بيشه‌هايى از نيزه‌هاى سخت است كه هرگاه جنگجويى ( مارى ) بدان گذر كند پس به سرعت كشته آن بازمىگردد . ( از قصيده ابراهيم بن عثمان الغزّى )\r\n( 3 ) - كوشش : جنگ .\r\n( 4 ) - يعنى حكومت او دچار بداقبالى شده .\r\n( 5 ) - خسر . . . در دنيا و آخرت زيان بيند و آن زيانى آشكار است . ( حج 22 / 11 )\r\n( 6 ) - مدّوا . . . دست‌ها و چشمهايشان را به سوى قتل و غارت گشودند و ناپايدارى اخلاق ( عدم رعايت اصول ) دوام ايشان را افزود . ( از ابو اسحاق ابراهيم بن عثمان الغزّى است ) . ظاهرا « ايديهم و اعينهم » منصوب هستند و بايد بدين گونه اعراب‌گذارى شوند : ايديهم و اعينهم .\r\n( 7 ) - به زاد خرد : كم‌سن‌وسال .\r\n( 8 ) - منظور محمود يلواج است .\r\n( 9 ) - حاتم بذل : آنكه بخششى چون حاتم دارد .\r\n","page_name":" 254 ","page_number":256},
  {"content":"\r\n\r\nسرير « 1 » خراميد و هركس از پادشاه‌زادگان و امرا را [ كه 
  ] به اطراف ربع مسكون فرستاد چون به هر مقصد كه رسيدند با مقصود و مراد خويش خوش‌دل بازگشتند ، رأى عالى و همّت بلند او اقتضاى آن كرد كه باز اولاد و اقارب را بازخواند و ياسا و احكام حديث و قديم را با ايشان تقرير كند و لشكرها را به تازگى « 2 » به ممالكى كه در آن مصلحت شناسند روان كنند و تمامت پسران و لشكرها ، شريف و وضيع ، از سجال « 3 » برّ « 4 » و مكرمت او كه چون باران ربيع بود با نصاب شوند . ايلچيان را به طلب ايشان فرستاد . هركس از اماكن خود در حركت آمدند و روى به حضرت او نهاد . چون سال سنه . . . « 5 » در وقتى كه دنيا باغ ارم بود و دست انوار « 6 » از فيضان سحاب چون خلق پادشاه با جود و كرم ؛ زمين از تواتر ايادى « 7 » آسمان حلّه‌هاى متلوّن پوشيده ؛ و اشجار و اغصان آب غضارت « 8 » و نضارت « 9 » نوشيده :\r\n نسج الرّبيع لربعها ديباجة * من جوهر الأنوار بالأنداء\r\nبكت السّماء بها رذاذ دموعها * فغدت تبسّم عن نجوم سماء\r\nفى حلّة خضراء نمنم وشيها * حوك الرّبيع بحلّة صفراء « 10 » \r\nپادشاه‌زادگان به خدمت او رسيدند و چون پروين مسعود شده به مقارنت بدر منير ، اجتماع تزيين و تحسين پذيرفت « 11 » و در مقام « 12 » :\r\n جمعوا شملهم بشطّ الفرات * بعد شطّ النّوى و بعد الشّتات \r\n\r\n\r\n","description":"","footnote":"\r\n( 1 ) - مقرّ سرير : پايتخت .\r\n( 2 ) - به تازگى : دوباره .\r\n( 3 ) - سجال : جمع سجل به معنى ريختن آب .\r\n( 4 ) - برّ : نيكوكارى .\r\n( 5 ) - مرحوم قزوينى ذيل نقطه چين مىنويسند : « صواب سنهء اثنتين و ثلثين و ستّمائة ( 632 ) است ؛ چه در سال اسب واقع در سنه 631 مملكت ختاى مفتوح شد ( جامع التّواريخ طبع بلوشه ص 26 - 27 ) و در سال گوسپند كه سال بعد باشد يعنى در سنهء 632 اوكتاىقاآن قوريلتاى ساخت » .\r\n( 6 ) - شايد « انواء » باشد يا انوار جمع نور به معنى شكوفه .\r\n( 7 ) - ايادى : نعمت‌ها ، جمع ايدى و جمع الجمع يد .\r\n( 8 ) - غضارت : تازگى و سرسبزى .\r\n( 9 ) - نضارت : تازگى و سرسبزى و آبدارى .\r\n( 10 ) - نسج . . . بهار براى خانهء آن زمين ديبايى از گوهر شكوفه‌هاى آراسته به شبنم يافت . / آسمان به وسيله آن شبنم‌ها نم‌نم گريست . سپس به وسيله ستارگان آسمان مىخنديد . / در پارچه‌اى سبز پونهء بهارى با حلّه‌اى صفراوى ( صفرا نام گياهى با رنگى به رنگ كاهو است ) نقاشى بهار را مزيّن كرد .\r\n( 11 ) - يعنى مانند خوشه پروين كه به واسطهء مقارنه با ماه تابان به سعادت رسيده بود .\r\n( 12 ) - عبارت ابتر است . ( مص )\r\n","page_name":" 255 ","page_number":257},
  {"content":"\r\n\r\n فأعادوا مرعى النّسيب خصيبا * و رياض النشيب خضر النّبات « 1 » \r\nو همچنين فوج فوج امرا و نوينان و ارباب اشغال و اصحاب اعمال .\r\nپادشاه جهان مقدم خويشان را آنچ اخوان بزرگتر و اعمام بودند به انواع اكرام و احتشام و اعزاز و احترام تلقّى فرمود و آنچ برادران خردتر و پسران ايشان را كه به محلّ اولاد بل به منزلت افلاذ « 2 » اكباداند به فنون عاطفت و فرط رأفت مخصوص گردانيد . و يك ماه متواتر بر موافقت خويشان يكدل و مساعدت اقرباى بىمثال در مداومت كأس و اقداح ، و ادارت « 3 » كأسات از دست سقاة صباح ، صباح به عشا و رواح « 4 » به غدا « 5 » پيوستند ؛ و مقصود و مطلوب از زهرات و ثمرات زمان واهى يعنى تمتّع از استيفاى « 6 » الوان ملاهى « 7 » برداشتند . و تمامت حاضران جمعيّت و مقيمان حضرت در رفاهيت خوش و خرّم در حرم كرم شاهى برداشتهء صنع و قدرت الهى . قاآن روزى چند بگذرانيد و اين رباعى كه اندر قراقورم استماع افتاده است كار بستند :\r\n اى مدّت عمرت به يقين روزى چند * خود چيست همه ملك زمين روزى چند\r\nاز عمر نصيب خويش تا بتوانى * بردار كه مىبگذرد اين روزى چند \r\nو قاآن بر عادت متعارف و شيمت « 8 » مألوف ابواب خزاين را كه هرگز بسته كس نديده بود بگشاد و مجموع اموالى كه از قوريلتاى اوّل باز از اقاليم جمع گشته بود بر عموم حاضران از نزديكان و بيگانگان ايثار كرد و چون ابر بهار كه بر كلأ « 9 » و اشجار بارد بر صغار و كبار نثار كرد :\r\n فاضت بنانك فى النّوادى بالنّدى * فاستصرخت غرقا بنو الغبراء « 10 » \r\nو از اكناف عالم تجّار و اصحاب انتجاع « 11 » و طالبان اعمال و اشغال رسيده بودند .\r\nهركس با حصول مقاصد و مطالب و نجاح آمال و مآرب « 12 » بازگشتند و به اضعاف آنچ در ضمير داشتند بهره‌مند شدند . اى بسا درويش كه صاحب ثروت گشتند و بسيار مفلس با مال و نعمت شد و هر خامل ذكرى « 13 » بلندقدرى آمد .\r\n\r\n\r\n","description":"","footnote":"\r\n( 1 ) - جمعوا . . . گروه ايشان بعد از دورى و پراكندگى در شط فرات گرد آمدند . / پس خرّمى را به گردشگاه پيرى و درختان سبز را به باغ جوانى برگرداندند .\r\n( 2 ) - افلاذ اكباد : پاره‌هاى جگر .\r\n( 3 ) - ادارت : گردانيدن .\r\n( 4 ) - رواح : شب شدن .\r\n( 5 ) - غدا : بامداد .\r\n( 6 ) - استيفا : به تمامى گرفتن .\r\n( 7 ) - ملاهى : آلات لهو و بازى .\r\n( 8 ) - شيمت : خوى و خصلت .\r\n( 9 ) - كلاء : گياه .\r\n( 10 ) - فاضت . . . از انگشتان تو در انجمن‌ها بخشش سرازير شد تا حدّى كه خاك‌نشينان از ترس غرق شدن فرياد برآوردند .\r\n( 11 ) - انتجاع : نيكويى جستن .\r\n( 12 ) - مآرب : نيازها ، جمع مأرب .\r\n( 13 ) - خامل ذكر : گمنام .\r\n","page_name":" 256 ","page_number":258},
  {"content":"\r\n\r\nبرين جملت چون كار جشنها به آخر كشيد روى به مهامّ ملك و ترتيب جنود نهاد و چون هنوز از اقاليم بسيار آن بود كه باد طغيان از دماغ ايشان بيرون نشده بود از اولاد و اقارب هركس را به جانبى نامزد كرد و عزم آنكه بار ديگر به نفس خويش حركت كند و عنان بجنباند . و بعد ما « 1 » كه رأى برين انديشه مستقرّ شد ، مونككا قاآن بازآنك « 2 » از راه سنّ در اوّل درجهء جوانى بود از روى عقل و وقار در مرتبت شيوخ روزگار و ديدگان كار « 3 » ، بر حركت قاآن تذكّرى كرد و گفت : « ما جملهء برادران و پسران فرمان نافذ را ممتثل « 4 » ايستاده و كفايت مهمّات و دفع معضلات را چشم و گوش نهاده تا به هرچه اشارت بدان پيوندد روى آريم و قاآن به تماشا و عشرت و استيفاى مراد و لذّت اشتغال كند و از تعب اسفار و مكابدت اخطار ، نفس بزرگوار را استراحت دهد و الّا غرض از خويشان بسيار و لشكرهاى بىشمار چه تواند بود ع : تأنّ فأوج الشّمس لا يتحرّك « 5 » . » چون سخن پيرانه از زفان پادشاه‌زادهء يگانه به اسماع حاضران رسيد آن را دستور و مقتدى ساختند و هركس در آن شيوه فصلى بپرداختند تا رأى قاآن نيز بر آن قرار گرفت . و هركس از پادشاه‌زادگان و نوينان « 6 » به طرفى نامزد گشتند و به اطراف شرق و غرب و جنوب و شمال نامزد شدند .\r\nو چون اقوام قفچاق و كلار هنوز سركوفتى تمام نيافته بودند و به قهر و استيصال « 7 » ايشان التفات بيشتر بود ، از پادشاهان با تو و منكو قاآن و كيوك بدان طرف معيّن شدند . هريك با لشكرى بزرگ از ابناء تازيك و ترك و هريك بر آنك اوّل بهار آينده روان شوند با مخيّم خويش رفتند و استعداد سفر پيش گرفتند و به ميعاد مقرّر در جنبش آمد . قاآن از اتعاب ذات خود مستغنى شد « 8 » . و عمّال و كتبه به نواحى كه مسلّم بود نامزد شدند . و شمشيرهاى كشيده با نيام شد و پاى ظلم و جور بسته و دست عدل و بذل گشاده گشت . و به اطراف فرمان و ياسا نوشتند مشتمل بر آنك كسى ديگرى را تعرض نرساند و قوىّ بر ضعيف زيادتى نجويد . غبار فتن و حوادث ساكن شد و خلايق ايمن گشتند و صيت « 9 » او چون نسيم معطّر با باد شمال در فضاى عالم منتشر شد و آوازهء داد و دهش او در آفاق ساير گشت و چون نسر « 10 » طاير آمد :\r\n\r\n\r\n","description":"","footnote":"\r\n( 1 ) - بعد ما كه : بعد از آنكه .\r\n( 2 ) - بازآنك : با آنكه .\r\n( 3 ) - ديدگان كار : كار ديدگان .\r\n( 4 ) - ممتثل : مطيع .\r\n( 5 ) - تأنّ . . . درنگ كن ! پس خورشيد از اوج گرفتن بازايستاد .\r\n( 6 ) - نوين : شاهزاده ، امير .\r\n( 7 ) - استيصال : از بيخ بركندن .\r\n( 8 ) - يعنى از زحمت دادن به خود بىنياز گشت .\r\n( 9 ) - صيت : بر وزن پيت به معنى شهرت نيكو .\r\n( 10 ) - نسر : كركس .\r\n","page_name":" 257 ","page_number":259},
  {"content":"\r\n\r\n بلد اقمت به و ذكرك سائر * يشنا المقيل و يكره التّعريسا « 1 » \r\nو به امثال احدوثهء « 2 » جميل او اصحاب اطراف با رغبتى صادق رعيّتى او را اختيار كردند و سعادت وقت در متابعت و مطاوعت او دانستند و بدين موجب رسل با تحف به حضرت او روان كردند و از اقاصى بلاد به نام « 3 » و آوازه‌اى كه ذكر شاهان گذشته افسانه مىنمود اصناف خلايق به خدمت او تسابق و تسارع نمودند . و برين جملت روزگار مىگذرانيد و به استمتاع از استماع اغانى « 4 » و اجتماع با غوانى « 5 » و مدامت شراب ارغوانى بهرهء تمام مىگرفت :\r\n ما العمر ما طال به الدّهور * العمر ما عمّ به السّرور\r\nايّام عزّى و نفاذ امرى * هى الّتى احسبها من عمرى « 6 » \r\n27 تا باقى عمر برين جملت بود تا ناگاه در پنجم جمادى الآخرة سنه تسع و ثلثين و ستّمائة « 7 » هادم لذّات « 8 » از كمين بيرون تاخت و مغافصة تير اجل از شست قضا بينداخت :\r\n اينست هميشه عادت چرخ كبود * چون بىغميى ديد زوال آرد زود \r\nمشرب زندگانى به خاك منيّت « 9 » مكدّر گشت :\r\n بىخار اگر گلى ميسّر بودى * هر دم به جهان لذّت ديگر بودى\r\nاين كهنه سراى زندگانى ما را * خوش بود اگرنه مرگ بر در بودى \r\n\r\nذكر صادرات افعال قاآن\r\nچون دست صنع قدرت ، خاتم مملكت را در انگشت دولت او كرد - چنانك تقرير رفتست - لشكرها را به اطراف و كشورها نامزد كرد و اكثر اقاليم از مخالفان پاك گشت و آوازهء عدل و احسان او اسماع و آذان را گوشوار شد ؛ و ايادى « 10 » و عوارف « 11 » او در دستها و\r\n\r\n\r\n","description":"","footnote":"\r\n( 1 ) - بلدّ . . . [ جايگاه تو 
  ] شهرى است كه در آن ساكن شده‌اى درحالىكه شهرت تو همه جا را در مىنوردد .\r\n[ كاروان شهرت تو 
  ] از خواب نيمروز بيزار است و فرودآمدن در آخر شب را ناپسند مىشمارد .\r\n( 2 ) - احدوثه : كارهاى جديد .\r\n( 3 ) - به نام : مشهور .\r\n( 4 ) - اغانى : سازهاى غير بادى مثل چنگ و رباب . سازهاى بادى را مزمار گويند . اغانى جمع اغنيّة است .\r\n( 5 ) - غوانى : زنان آوازخوان ، جمع غانية .\r\n( 6 ) - ما العمر . . . عمر آن نيست كه روزگاران طولانى بر آن بگذرد ، عمر آن است كه شادى آن همه‌جانبه باشد .\r\n/ روزهاى عزت و نافذ بودن فرمانم روزهايى است كه من آن‌ها را جزء عمرم مىشمرم . ( از ابو فراس الحمدانى ) .\r\n( 7 ) - سال 639 .\r\n( 8 ) - هادم لذّات : ويران‌كننده لذاّت ( مرگ ) .\r\n( 9 ) - منيّت : مرگ .\r\n( 10 ) - ايادى : نعمت‌ها .\r\n( 11 ) - عوارف : مجازا به معنى بخششها . در اصل به معنى نيكويىكنندگان است .\r\n","page_name":" 258 ","page_number":260},
  {"content":"\r\n\r\nسواعد هريك چون روار « 1 » گشت ؛ درگاه او پناهگاه عالميان و حضرت او مسكن و مأواى جهانيان آمد ؛ انوار صباح معدلت او چون بىغبار ظلمت شام بود ؛ عرصهء ملك او از اقصاى چين و ماچين « 2 » تا منتهاى ديار شام رسيد ، و انعامش بر كافّهء خلايق عامّ بىانتظار ماه و عام شد « 3 » ؛ وجود او و جود جوادا رهان « 4 » بود ، و ذات او و ثبات رضيعا لبان « 5 » ؛ ذكر حاتم طائى در روزگار او طىّ شد ، و حلم احنف « 6 » به نسبت حلم او لا شىء ؛ در عهد دولت او جهان جهان آرام گرفت و صعاب « 7 » فلك ناسازگار رام شد ؛ و در زمان خانيت او :\r\n گردون تند توسن منقاد ناشده * در زير زين طاعت او خوش خرام شد \r\nو به اميد رأفت و رحمت او هر سرى دل بر جان نهاد « 8 » ؛ و آنچ از بقاياى شمشير باقى مانده بودند در ربقهء حيات و مهاد امان بماند ؛ الويهء « 9 » دين محمّدى تا اقصاى ديار كفر و بلاد شرك كه بوى اسلام به دماغ ايشان نرسيده بود افراختند ؛ و در محاذات معاهد اوثان مشاهد رحمان ساختند ؛ صيت عدل او سبب قيد شوارد « 10 » ؛ و آوازهء بذل او موجب صيد اوابد « 11 » شد ، از هيبت او متمرّدان بنده ، و از خشونت سياست او گردن‌كشان سرافكنده گشتند ؛ يرليغ او كار تيغ كرد و صحايف كتب او آب « 12 » صفايح كتائب « 13 » ببرد :\r\n يفلّهم بالرّعب قبل طرادهم * و يهزمهم بالكتب دون الكتائب « 14 » \r\n28 لشكركشان حضرت و بندگان دولت عساكر و مقانب « 15 » به مشارق و مغارب كشيده ، و\r\n\r\n\r\n","description":"","footnote":"\r\n( 1 ) - سوار : ياره ( النگو ) .\r\n( 2 ) - ماچين : در فارسى معمولا مراد از چين ، تركستان شرقى و مراد از ماچين ، چين اصلى يا چين بزرگ است .\r\n( 3 ) - معنى جمله : انعامش بر همهء مردم بدون اينكه انتظار ماه و سال بكشند عامّ و همه‌گير شد .\r\n( 4 ) - جوادا رهان : اسبى كه در مسابقه روى آن شرطبندى مىكنند و برنده مىشود . ( به نظر مىآيد علىرغم ضبط فوق كه ضبط مرحوم قزوينى است ، صورت جمله چنين باشد : و جود او وجود جوادا رهان بود ) .\r\n( 5 ) - رضيعا لبان : شيرخوار . ( به نظر مىآيد در اين عبارت بعد از « او » حرف « و » اضافه باشد يا از ابتدا حرف « از » بوده است يعنى : ذات او از ثبات شير مىخورد ) .\r\n( 6 ) - احنف : احنف بن قيس از تابعين پيامبر ( ص ) كه در عرب و فارس به صبر و حلم مشهور است .\r\n( 7 ) - صعاب : جمع صعب .\r\n( 8 ) - دل بر جان نهادن : به زندگى اميدوار شدن .\r\n( 9 ) - الويه : لواها ، پرچم‌ها .\r\n( 10 ) - شوارد : رمندگان و پريشانىها ، جمع شارده .\r\n( 11 ) - اوابد : جانوران وحشى ، جمع آبده .\r\n( 12 ) - آب : آبرو .\r\n( 13 ) - صفايح كتايب : شمشيرهاى لشكريان . صفايح جمع صفيحه ( شمشير ) و كتايب جمع كتيبه ( لشكر ) است .\r\n( 14 ) - يفلّهم . . . آن‌ها را قبل از حمله كردن به وسيله ترس و وحشت فرارى داد و آن‌ها را بدون لشكر به وسيلهء نامه شكست داد . ( از ابو الفتح بستى )\r\n( 15 ) - مقانب : گروه سواران ، جمع مقنب .\r\n","page_name":" 259 ","page_number":261},
  {"content":"\r\n\r\nقاآن از حضور به نفس خويش مستغنى شده و به حكم آنك :\r\n جهان نيمى ز بهر شادكاميست * دگر نيمى ز بهر نيك ناميست\r\nچو بگشائى گشايد بند بر تو * فروبندى فروبندند بر تو \r\nبر خلاف سخن ناصحان و لائمان و ردّ سخن ايشان را كه :\r\n اذا غدا ملك باللّهو مشتغلا * فاحكم على ملكه بالوبل و الخرب « 1 » \r\nدائما بساط نشاط گسترده بود ، و در مداومت مدام « 2 » و منادمت پرى چهرگان زيبا اندام طريق افراط سپرده ؛ و در نشر عطايا گوى از متقدّمان برده . چون طبعا در بخشش و دهش مسرف بود آنچ از اقاصى و ادانى مملكت مىرسيد بىاثبات مستوفى « 3 » و مشرف « 4 » مىبخشيد ؛ و خطّ نسخ در مجموع حكايات ملوك گذشته چون به نسبت صادرات افعال او حشو مىنمود مىكشيد ؛ و بر بارز روايات سلف كه سر به سر سهو بود ترقين « 5 » مىنهاد ؛ و هيچ آفريده‌اى از حضرت او بىنصيب و بىبهره بازنگشت ؛ و هيچ سائل از زفان او لا و لم نشنيد :\r\n لا فى الجواب تقصّ اجنحة المنى * و لأجل هذا تشبه المقراضا « 6 » \r\nاصحاب حوايج كه از اطراف مىرسيدند به زودى بىانتظار مقضىّ الأوطار « 7 » مراجعت مىنمودند ؛ و منتجعان « 8 » و سؤّال بىتأمّلى به املى كه هريك را بودى بازمىگشتند :\r\n و صوت المعتفى احلى و اشهى * على اذنيه من نغم السّماع « 9 » \r\n29 در باب جماعتى كه از بلاد بعيد و ياغى رسيدندى به قرار « 10 » جماعتى كه از ديار نزديك و ايل بودى صلات و هبات مبذول فرمودى و هيچ‌كدام را از حضرت خويش مأيوس و مخذول بازنگردانيدى . گاه‌گاه اركان دولت و درگاه بر اسراف او انكار نمودندى\r\n\r\n\r\n","description":"","footnote":"\r\n( 1 ) - اذا . . . هرگاه پادشاهى روزگار را به بازى گذراند به خرابى و تباهى مملكتش حكم كن .\r\n( 2 ) - مدام : شراب .\r\n( 3 ) - مستوفى : سر دفتر اهل ديوان كه از ديگر محاسبان حساب گيرد ( غياث اللغات )\r\n( 4 ) - مشرف : صاحب منصبى در خزانه كه تصديق مىكند حساب را ( ناظم الاطباء ) .\r\n( 5 ) - ترقين : تسامحا يعنى باطل كردن . در اصل يعنى باطل كردن عبارتى از دفتر حساب ديوانى ( برهان قاطع ) .\r\n( 6 ) - لا . . . « لا » در جواب ، بال‌هاى آرزو را مىبرد و به خاطر همين است كه « لا » [ از نظر شكل ظاهرى 
  ] مانند قيچى است .\r\n( 7 ) - مقضىّ الاوطار : برآورده شدن حاجات .\r\n( 8 ) - منتجعان : طالبان احسان و نيكويى .\r\n( 9 ) - و صوت . . . و صداى خواهندهء خير و خوبى بر گوش‌هاى او از آواز و نغمهء سماع شيرين‌تر و لذّت‌بخش‌تر است . ( از ابو تمّام )\r\n( 10 ) - به قرار : مطابق .\r\n","page_name":" 260 ","page_number":262},
  {"content":"\r\n\r\nكه ازين انعام و اكرام بارى اگر گزير نيست ايثار آن هم بر بندگان و رعايا واجبست ؛ قاآن جواب دادى كه : « جماعت لائمان از زيور عقل و خرد عاطلند و سخن ايشان به دو نوع باطل : اوّل آنك چون آوازهء سيرت و طريقت ما به جماعت ياغيان رسد هرآينه دل ايشان را به جانب ما ميلان حاصل آيد و الإنسان عبيد الإحسان « 1 » و به واسطهء آن رحمت زحمت مقابلت و مقاتلت از لشكر و رعيّت منقطع شود و مكابدت و مشقّت مندفع گردد ، و ديگر وجه روشن‌تر آنك چون معلومست كه جهان با كس وفا نكرد و عاقبت كار پشت جفا نمود بر مرد بيدار كه به نور عقل آراسته باشد سزد كه خود را به ابقاء نام خير زنده دارد :\r\n بيا تا جهان را به بد نسپريم * به كوشش همه دست نيكى بريم\r\nبه نام نكو گر بميرم رواست * مرا نام بايد كه تن مرگ راست . » \r\nو به هر وقت كه ذكر اسلاف ملوك و عادات و رسوم ايشان رفتى چون سخن به ذكر اكتناز « 2 » و احتياز « 3 » زر و سيم رسيدى فرمودى كه : « جماعتى كه گنجهاى ثمين در زير زمين وديعت نهاده‌اند از نصاب خرد و رأى متين بىنصيب بوده‌اند ؛ چه ميان آن گنج و خاك تفاوتى صورت نمىتوان كرد . چون سبب دفع مضرّتى و موجب مايهء منفعتى نمىتواند گشت گنجهائى كه نهاده‌اند چون قضا رسيد چه دستگيرى كرد و پايمردى « 4 » نمود :\r\n اين الأكاسرة الجبابرة الألى * كنزوا الكنوز فما بقين و ما بقوا « 5 » \r\nما گنج خويش از نام نيكو در زواياى دلهاى جهانيان خواهيم نهاد و جهت فردا هيچ باقى نخواهيم نگذاشت :\r\n در خواب نبينند سلاطين زمانه * آن مال كه عشر « 6 » صلهء ماحضر ماست « 7 »\r\nسيم و زر عالم همه داديم به خلقان * ز آنجا كه سخاهاى كف بىخطر ماست . » \r\nو اين مجمليست از افعال او . همانا كه مستمعان و مطالعان اين تاريخ اين معانى را از قبيل احسن الشّعر اكذبه « 8 » دانند . تصديق آن را بر سبيل ايجاز - مصون از عوارض بهتان و\r\n\r\n\r\n","description":"","footnote":"\r\n( 1 ) - انسان بندهء نيكى است .\r\n( 2 ) - اكتناز : گرد آمدن مال .\r\n( 3 ) - احتياز : جمع كردن .\r\n( 4 ) - پايمردى : دستگيرى .\r\n( 5 ) - اين . . . كجايند پادشاهان ستمكارى كه گنج‌ها را پنهان كردند ؟ پس نه گنج‌ها باقى ماندند و نه ايشان . ( از متنبّى )\r\n( 6 ) - عشر : يك‌دهم .\r\n( 7 ) - معنى بيت : آنجا كه بىاهميّت‌ترين و كمترين بخشش ما باشد ، سيم و زر همه عالم را به مردم مىبخشيم .\r\n( 8 ) - احسن . . . بهترين شعر آن است كه به دروغ نزديك‌تر باشد . سوزنى مىگويد :\r\n اعذب الشعر اكذبه گويند * شعر او عذب نى و او كذّاب \r\n","page_name":" 261 ","page_number":263},
  {"content":"\r\n\r\nمجاز - حكايتى چند كه از آن استدلال تمام مىتوان گرفت ايراد مىرود « 1 » ؛ اگرچه از بسيار اندكى و از هزاران يكى بيش نيست .\r\nاوّل ؛ در ياسا و آذين « 2 » مغول آنست كه در فصل بهار و تابستان به روز كسى در آب ننشيند و دست در جوى نشويد و به اوانى « 3 » زر و نقره آب برندارد و جامهء شسته در صحرا بازنيفكند كه در زعم ايشان است كه رعد و برق زيادت مىشود . و در مواضع و منازل ايشان از وقت آنك اوّل بهارست تا آخر تابستان اكثر اوقات باران بارد و تصادم رعد به حدّيست كه وقت نعرهء آن  يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ  « 4 » و بريق برق به غايتى كه  يَكادُ الْبَرْقُ يَخْطَفُ أَبْصارَهُمْ  « 5 » . و مشاهده رفتست كه وقت رعد و برق صموت كالحوت « 6 » مىباشند . و هر سال كه از قومى شخصى را برق رسد قبيله و خانهء او را از ميان خيلان بيرون كنند تا مدّت سه سال و به اردوى پادشاه‌زادگان در نتواند آمد . و همچنين در رمه و گلهء ايشان اگر به ستورى رسد چند ماه برين قرار باشد . و به وقتى كه اين حالت مىافتد باقى آن ماه از طعام خود نخورند چنانك رسم تعزيتهاى ايشانست ؛ به آخر ماه سيورميشى « 7 » كنند . روزى قاآن با جغتاى به هم از شكارگاه بازگشته در ميان روز مسلمانى را مىبينند در ميان آب نشسته و غسل مىآرد . و جغتاى در كار ياسا عظيم مبالغت نمودى و به اندكى كه منحرف شدى بر كس ابقائى نكردى . چون اين شخص را در آب ديد از اشتعال آتش غضب خواست كه خاك نهاد او را بر باد فنا دهد و مادّهء حيات او را منقطع كند . قاآن فرمود كه : « امروز بيگاه است و ما ملوليم ؛ اين شخص را محافظت بايد كرد تا فردا تفحّص احوال او رود تا موجب اقدام او بر ترك ياساى ما از چه بودست . » و دانشمند حاجب را فرمود كه : « امشب محافظت او به جاى آر تا فردا برائت ساحت يا جنايت او معلوم شود . » و در خفيه او را فرمود تا در آن موضع كه او در آب بود بالشى نقره در آب افكندند و به دو آموخت كه به وقت تفحّص گويد كه چون من مردى كم‌بضاعت بسيار مئونتم « 8 » و سرمايه همان بالش داشتم بدان سبب اين نوع جرأت نمودم .\r\n\r\n\r\n","description":"","footnote":"\r\n( 1 ) - معنى جمله : براى تائيد سخاوت و بزرگى او حكايتى مىگويم كه از دروغ و مجازگويى ( غير حقيقت‌گويى ) مصون است .\r\n( 2 ) - آذين : رسم و آئين .\r\n( 3 ) - اوانى : ظروف ، جمع آنيه و جمع الجمع اناء .\r\n( 4 ) - يجعلون . . . براى پرهيز از مرگ ، انگشتانشان را از ترس صاعقه‌ها در گوشهايشان قرار مىدهند . ( بقره 2 / 19 ) .\r\n( 5 ) - يكاد . . . نزديك باشد كه برق ديدگانشان را نابينا سازد . ( بقره 2 / 20 )\r\n( 6 ) - صموت كالحوت : ساكت‌هايى چون ماهى .\r\n( 7 ) - سيورميشى : شعف و شادى و فريادى كه وقت جنگ كشند .\r\n( 8 ) - مئونت : هزينه .\r\n","page_name":" 262 ","page_number":264},
  {"content":"\r\n\r\nروز ديگر مرد مجرم را در حضور خود تفحّص فرمود . عذر مسموع چون به گوش قبول اصغا « 1 » افتاد و احتياط را بدان جايگاه كس رفت و بالش را از آب بيرون آوردند ، قاآن فرمود كه : « كدام كس را در ضمير تواند آمد كه ياسا و حكم ما را به خلاف انديشد و از آن سر موئى بگرداند ؟ امّا او ضعيف حالى كم‌مالى مىنمايد چنانك خود را از براى بالشى فدا كردست . » فرمود تا ده بالش ديگر با آن بالش اضافت كردند و او را حجّت گرفتند كه بعد ازين جنس اين حركات نكند . هم جان به تك‌پاى ببرد « 2 » و هم مال به دست آورد و بدين سبب آزادگان بندهء اين فعل شدند كه از گنجهاى شايگانى بهتر :\r\n و له من الصّفح الجميل صفائح * اسر الطّليق بها و فكّ العانى « 3 » \r\nديگر در ابتداى حالت ايشان ياسا داده بودند كه هيچ‌كس گوشتى تسميه « 4 » نكند و بر رسم ايشان سينه شكافند . مسلمانى در بازار گوسفندى مىخرد و به خانه مىبرد و درها استوار مىكند و در اندرون دو سه خانه تسميه به جاى مىآرد و از انتهاز « 5 » فرصت و ترقّب قفچاقى كه از بازار در عقب او بوده غافل مانده . چون كارد بر حلق گوسفند ماليد از بام به زير جست و چست او را بر بست و كش‌كشان او را به درآورد و به حضرت پادشاه گيتى برد . قاآن اين حالت را مشاهده مىكردست . به استكشاف اين كتبه را بيرون فرستاد .\r\nصورت ماجراى ايشان چون معلوم رأى روشن او شد فرمود كه حكم ياساى ما اين درويش رعايت نموده است و اين ترك ترك كرده . مسلمان به سلامت سيورغاميشى يافت و قفچاق بدسيرت را به جلّادان اجل تسليم كردند :\r\n گر يك نسيم لطف تو بر بيشه بگذرد * از كام شير نافه برد آهوى تتار \r\nديگر از ختاى ، لعّابان « 6 » آمده بودند و لعبتهاى ختائى عجيب كه هرگز كس مشاهده نكرده بود از پرده بيرون مىآوردند و از آن جملت : يك نوع صور هر قومى بود « 7 » . در اثناى آن پيرى را با محاسن سپيد كشيده و دستارى در سر پيچيده در دنبال اسب بسته بر روى كشان بيرون آوردند . پرسيد كه صورت كيست گفتند : « صورت مسلمانى ياغى است كه لشكرها ايشان را برين نمط از بلاد بيرون مىآرند . » فرمود كه كار لعب در توقّف دارند . از\r\n\r\n\r\n","description":"","footnote":"\r\n( 1 ) - اصغاء : گوش دادن .\r\n( 2 ) - جان به تك‌پاى بردن : با فرار و به زحمت جان خود را نجات دادن .\r\n( 3 ) - و له . . . براى او از خطاپوشىهاى پسنديده ، شمشيرهايى است كه به وسيلهء آن آزاد را اسير و زندانى را آزاد مىكند . ( از قصيده ابراهيم بن عثمان الغزّى )\r\n( 4 ) - تسميه : بسم اللّه گفتن [ هنگام ذبح 
  ] .\r\n( 5 ) - انتهاز : غنيمت شمردن .\r\n( 6 ) - لعّابان : بازيگران .\r\n( 7 ) - يعنى نوعى شعبده‌بازى بود كه در آن شكل‌هاى افراد را از اقوام مختلف ظاهر مىكردند .\r\n","page_name":" 263 ","page_number":265},
  {"content":"\r\n\r\nخزانه انواع جواهرى كه در بلاد خراسان و عراقين از لآلى و لعل و فيروزه و غير آن و همچنين نسيجها « 1 » و جامه‌هاى زر اندر زر و اسبان تازى و سلاحها كه از بخارا و تبريز ؛ و آنچ از ختاى آرند از جامه‌هاى فرودست به نسبت آن و اسبان خرد و آنچ از ولايت ختاى خيزد و در مقابلهء يكديگر بداشتند و تفاوت آن معلوم باشد كه چند بود « 2 » . و فرمود كه :\r\n« كمتر درويشى از مسلمانان چندين بردهء ختائى دارد و اميران بزرگ ختاى را يك مسلمان اسير نباشد و اين را موجب لطف آفريدگار تواند بود كه مرتبت و منزلت هر قومى مىداند و ياساى قديم چنگز خان نيز موافق است كه قصاص مسلمانى چهل بالش باشد و ختائى را دراز گوشى . با چندين براهين و دلايل روشن چگونه ارباب اسلام را در معرض استخفاف توان آورد ؟ و اين گناه كه بر شما رفت واجب مىشد كه جزاى فعل خود بينيد ؛ امّا جان شما را ببخشيدم . هم در حال حيات خود را غنيمت تمام شناسيد و از حضرت ما بازگرديد و بعد ازين پيرامن آن مگرديد . »\r\nديگر از طرف . . . « 3 » يكى ايلچى به خدمت او فرستاد و به ايلى و مطاوعت او رغبت نمود و در ميان تحف ، لعلى ممسوح « 4 » كه او را از آباء و اجداد فتوح « 5 » رسيده بود فرستاد ؛ نقش محمّد رسول اللّه بالا نوشته و نام پدران او به ترتيب در شيب آن مهر كرده . حكّاكان را فرمود تا نام محمّدى برقرار از جهت تبرّك و تيمّن بگذاشتند و نام سلاطين حكّ كردند و نام قاآن در آخر نام پيغامبر - عليه الصّلاة و السّلام - تقرير كردند و نام مرسل آن .\r\nديگر درويشى بود از كسب و كار عاجز و حرفتى ندانسته . آهن‌پاره‌اى چند تيز مىكند بر مثال درفش و در چوب مىنشاند و مترصّد بر ممرّ مواكب قاآن مىنشيند . از دور نظر مباركش بر آن درويش مىافتد . از ملازمان يكى را مىفرستد . درويش ضعف حال و قلّت مال و كثرت عيال با او مىگويد و درفشها به دو مىدهد . چون آن رسول درفش بىاصول او را كه هرچند صد از آن به جوى به دشوار ارزد مشاهده مىنمايد ، و درفشها چون كراى « 6 » عرض نمىكردست به دو مىماند « 7 » و صورت حال عرضه مىكند . اشارت مىرود تا آنچ\r\n\r\n\r\n","description":"","footnote":"\r\n( 1 ) - نسيج : پارچهء ابريشمى و زرباف .\r\n( 2 ) - معنى عبارت : [ قاآن دستور داد براى مقايسهء شكوه مسلمانان و حقارت مردم و شعبده‌بازان ختايى 
  ] اقلام و صنايع قيمتى مسلمانان بخارا و تبريز را حاضر كنند و سپس اقلام كم‌بهاى سرزمين ختا را نيز با آن مقابله و مقايسه نمايند .\r\n( 3 ) - تصحيح جاى خالى براى مرحوم قزوينى مقدور نگشته است .\r\n( 4 ) - ممسوح : دست‌مالىشده . چنان كه مرحوم قزوينى نيز علامت ( ؟ ) گذاشته‌اند اين كلمه تناسب چندانى با لعل ندارد .\r\n( 5 ) - فتوح : حصول چيزى از جايى كه توقع آن نباشد .\r\n( 6 ) - كرا : سزاوار .\r\n( 7 ) - مىماند : مىگذارد . معنى جمله : چون درفش‌ها ارزش نشان دادن به قاآن را نداشته نزد صاحب آن‌ها وا\r\n","page_name":" 264 ","page_number":266},
  {"content":"\r\n\r\nآوردست از درفشها بازمىآرد . به دست خود مىگيرد كه اين جنس نيز در خورست كه گله‌بانان درز رزمكهاى « 1 » قميز « 2 » بدين مرمّت توانند كرد . و هر درفشى را بالشى فرمود .\r\nديگر مردى مسنّ كه از دوران ايّام و ليالى قوّت او ناچيز شده بود به حضرت او آمد و دويست بالش زر التماس كرد به ارتاقى « 3 » . يكى از خواصّ ملك عرضه داشت كه : « اين شخص را آفتاب عمر به شام رسيده است و اولاد و احفاد و مأوى و مسكن معيّن ندارد و كسى را بر حال او وقوفى نه . » قاآن فرمود كه : « چون او در مدّت عمر دراز خويش اين هوس را در دماغ مىپخته باشد و چنين فرصتى مىجسته او را از حضرت خود مأيوس و محروم بازگردانيدن از علوّ همّت دور مىافتد و در خور پادشاهى كه ايزد تعالى ما را داده است نسزد . آنچ ملتمس اوست پيش از حلول اجل او بدور رسانند :\r\n اعاذل انّ الجود ليس بمهلكى * و لن يخلد النّفس الشّحيحة لومها\r\nو تذكر اخلاق الفتى و عظامه * مغيّبة فى اللّحد بال رميمها « 4 » \r\nنبايد به منتهاى تمنّى خود نارسيده تسليم كند « 5 » . » از بالشها هنوز بعضى نگرفته بود كه تسليم كرد و بدين آوازه بسيار كسان كشان « 6 » جناب او شدند :\r\n دلّ على انعامه صيته * كالبحر يدعوك اليه الخرير « 7 » \r\nديگر شخصى به حضرت او آمد . پانصد بالش خواست بر سبيل تجارت . اشارت مبذول داشتن ملتمس او تقديم رفت . اركان حضرت عرضه داشتند كه : « او در اصل كسى نيست و صاحب فلسي « 8 » نه و همين‌قدر قرض دارد . » فرمود كه آن‌قدر را مضاعف كنيد تا يك‌نيمه را سرمايه سازد و باقى را با غرما « 9 » دهد ع : هذى المكارم لا قعبان من لبن « 10 » . 30\r\nديگر گنج نامه‌اى يافتند كه در فلان حدّ كه در مقامگاه ايشانست گنجيست كه\r\n\r\n\r\n","description":"","footnote":"\r\nمىگذارد .\r\n( 1 ) - رزمك : مشك .\r\n( 2 ) - قميز : به ضمّ يا كسر قاف يعنى شير ترش‌شدهء اسب .\r\n( 3 ) - ارتاق : بازرگان ، شريك تجارى .\r\n( 4 ) - اعاذل . . . اى سرزنش‌كننده ! همانا كه بخشش مرا هلاك نمىسازد و هرگز پستى نفس ، نفس آزمند را جاودان نمىكند . / درحالىكه استخوان‌هاى جوانمرد در گور پنهان است و مىپوسد از اخلاق او به نيكى ياد مىشود . ( از حاتم طايى )\r\n( 5 ) - يعنى نبايد قبل از رسيدن به آرزوى خود بميرد .\r\n( 6 ) - كشان : مجذوب ( دهخدا ) .\r\n( 7 ) - دلّ : آوازهء او بر بخشش او دلالت دارد مانند دريايى كه خروشش تو را به خود مىخواند .\r\n( 8 ) - فلس : پول سياه و بىارزش ، پشيز .\r\n( 9 ) - غرما : طلبكاران ، جمع غريم . به معنى بدهكاران نيز مستعمل است .\r\n( 10 ) - هذى . . . اين بزرگوارى و بخشندگى است نه دو ظرف شير . ( مصرع بيتى است از امية بن ابى الصّلت الثقفى ) .\r\n","page_name":" 265 ","page_number":267},
  {"content":"\r\n\r\nافراسياب نهاده است و در گنج‌نامه مسطور كه چهارپايان آن حوالى آن را بر نتوانند داشت . فرمود كه : « ما را به گنجى كه ديگرى نهد چه احتياج ؟ ما را آنچ حاصلست تمامت آن بر بندگان خداى تعالى و زيردستان خويش ايثار مىكنيم . »\r\n له همم لا منتهى لكبارها * و همّته الصّغرى اجلّ من الدّهر « 1 » \r\nديگر ارتاقى « 2 » به حضرت او آمد و پانصد بالش سرمايه گرفت . يك‌چندى برفت و بازآمد كه بالش نماند و عذرى نامسموع بگفت . آن مبلغ فرمود تا بدادند . يك سال ديگر بازآمد مفلس‌تر از آنچ در نوبت اوّل بود و بهانه‌اى ديگر بياورد . پانصد ديگر بدادند . چون سيّم نوبت بازرسيد و بيتكچيان « 3 » از عرض سخن او مىترسيدند ، حال اتلاف و اسراف شخص بر بىگزاف انها « 4 » كردند كه در فلان بلاد اين مالها تلف مىكند و مىخورد . فرمود كه بالش چگونه توان خورد ؟ گفتند به اوباش مىدهد و اندر اكل و شرب صرف مىكند .\r\nقاآن فرمود كه : « چون عين بالش برقرار باشد و كسانى كه ازو مىستانند هم رعيّت مااند مال در دست است نه در پاى تفرقه افتاده . هم چندانك بار اوّل داده‌اند بدهند و بگويند تا بعد ازين ترك اتلاف و اسراف گيرد . »\r\n و بلوت حاليه معا فوجدته * فى العود اكرم منه فى الإبداء « 5 » \r\n31 ديگر شهريست در اقليم ختاى كه آن را طامعو « 6 » خوانند . اهالى آن عرضه داشتند كه :\r\n« ما را هشت هزار بالش قرض جمع شده است كه موجب تفرقهء ما خواهد بود و غرما مطالبهء آن مىنمايند . اگر فرمان شود تا يك‌چندى غرما با ما مواسايى « 7 » نمايند تا به تدريج بديشان رسانيم و به كلّى مستأصل و پراكنده نشويم . » پادشاه فرمود : « اگر غرما را فرمائيم تا مسامحتى كنند ايشان را زيانى بسيار افتد و اگر همچنان بگذاريم رعايا را تشويش و آوارگى باشد . » فرمود تا منادى كردند و دور و نزديك را اعلام دادند تا هركس را كه بريشان قرضى است حجّت مىآرد يا غريم را حاضر مىكند و از خزانه نقد مىستاند . و در خزانه كه پيوسته مفتوح بود گشادند و مردم روى بدان نهادند و بالش مىستدند . و بسيار آن بود كه قرض نداشت يكى غريم مىشد و ديگر خصم ؛ بالش مىگرفتند « 8 » تا\r\n\r\n\r\n","description":"","footnote":"\r\n( 1 ) - له . . . او را همّت‌هايى است كه حدّى براى آن‌ها نيست ، كوچك‌ترينش بزرگ‌تر از روزگار است .\r\n( 2 ) - ارتاق : شريك تجارى ، بازرگان .\r\n( 3 ) - بيتكچى : كاتب ، نويسنده ، دبير .\r\n( 4 ) - انهاء : گزارش .\r\n( 5 ) - و بلوت . . . دو حال او را باهم بيازمودم ، پس در تكرار او را كريم‌تر از آغاز يافتم . ( از قصيده‌اى از ابن العميد وزير معروف آل بويه ) .\r\n( 6 ) - تصحيح اين كلمه براى مرحوم قزوينى ممكن نشده است .\r\n( 7 ) - مواسا : غمخوارى ، رعايت كردن . در اصل مواسات بوده است .\r\n( 8 ) - يعنى چه بسيار مىشد كه كسى قرضى به گردن نداشت و به صورت صورى يك نفر نقش بدهكار را\r\n","page_name":" 266 ","page_number":268},
  {"content":"\r\n\r\nضعف آنچ عرضه داشته بودند بگرفتند :\r\n فإذا فاض جوده خجل القط * ر و غاض الفرات و ابن الفرات « 1 » \r\nديگر در شكارگاه بود . شخصى خربزه‌اى دو سه آورد و چون پيش او بردند جماعتى كه پيش او بودند بالش و جامه معدّ « 2 » نداشتند . موكا خاتون پيش او حاضر بود . دو دانه مرواريد مانند فرقدين « 3 » كه به مقارنت « 4 » قمر منير مسعود باشد « 5 » ، در گوش داشت . فرمود كه اين مرواريدها به دو بايد داد . چون اين دانه‌ها جاى مضنّت « 6 » بود گفت : « اين شخص قدر و قيمت اين نداند چون زعفران به نزديك درازگوش ؛ اگر فرمان شود تا فردا به اردو آيد بالش و جامه يابد . » فرمود كه : « او درويشى باشد و دل آن نداشته كه تا فردا روز انتظار كند و اين مرواريدها نيز كجا رود ؟ هم عاقبت به نزديك ما آيد . »\r\n فأعط و لا تبخل اذا جاء سائل * فعندى لها عقل و قد زاحت العلل « 7 » \r\nبر وفق اشارت مرواريدها به دو داد . درويش شادان بازگشت و مرواريدها را به اندك بهائى به دينارى دو هزار بفروخت . خرنده نيك خوش‌دل شد كه : « جوهرى نفيس به دست آوردم ؛ تحفهء حضرت پادشاه را شايد و امثال اين كمتر آورده باشند . » اين هر دو مرواريد را به حضرت او مىبرد و در آن ساعت موكا خاتون در پيش او حاضر . مرواريدها را به دست مىگيرد و مىفرمايد : « ما نگفتيم كه اين باز به نزديك ما آيد ؟ آن درويش از پيش ما مأيوس بازنگشت و مقصود يافت و اين مرواريد باز به نزديك ما آمد . » آرنده را به انواع مكرمت مخصوص كرد :\r\n و من قال انّ البحر و القطر اشبها * نداك فقد اثنى على البحر و القطر « 8 » \r\n\r\n\r\n","description":"","footnote":"\r\nبازى مىكرد و يك نفر ديگر نقش طرف دعوا را و بالش مىگرفتند .\r\n( 1 ) - فإذا . . . وقتى بخشش او فيضان و جوشش مىكند ، باران شرمنده و فرات خشك مىشود . [ در برابر بخشش او 
  ] فرات كجا ؟\r\n( 2 ) - معدّ : آماده .\r\n( 3 ) - فرقدين : دو ستاره نزديك قطب كه بدان راه شناسند ( منتهى الارب ) .\r\n( 4 ) - مقارنه : واقع شدن دو سياره در يك درجه از منطقه البروج .\r\n( 5 ) - معنى جمله : مانند فرقدين كه به جهت مقارنه با ماه درخشان به سعادت رسيده . ( منظور از قمر منير صورت موكا خاتون و منظور از فرقدين دو گوشواره است ) .\r\n( 6 ) - مضنّت : چيزى نفيس كه در آن بخل مىشود .\r\n( 7 ) - فأعط . . . هرگاه سائلى نزد تو آمد بخل مورز و بر او ببخش ، پس بابت آن [ احشام 
  ] زكات و صدقاتى بر عهدهء من است و موانع پرداخت هم از ميان رفته است .\r\n( 8 ) - و من . . . و كسى كه گفته است دريا و باران به بخشش تو شبيه‌اند ، به درستى كه دريا و باران را ثنا گفته است .\r\n","page_name":" 267 ","page_number":269},
  {"content":"\r\n\r\nديگر شخصى غريب دو تير پيش او آورد . از دور زانو زد . فرمود كه تفحّص احوال او كنند تا حاجت او چيست . گفت : « حرفت من تيرتراشى است و هفتاد بالش قرض جمع دارم و پراكندگى حال من ازينست . اگر فرمان شود تا اين مقدار بالش تشريف دهند ، هر سال ده هزار عدد تير مىرسانم . » حاتم وقت فرمود : « بيچاره را تا كار او به اضطرار نه انجاميده است و به جان نرسيده اين محقّر بالش را چندين تير قبول نمىكند . صد بالش نقد به دو دهند تا مرمّت احوال خود كند . » چون بالشها حاضر كردند پير تيرتراش از حمل آن عاجز آمد . بخنديد و فرمود كه گاو گردونى « 1 » نيز بياوردند تا بار كرد و بازگشت :\r\n و اثقلته بالمال و هو الّذى به * تخفّ على طاوى الفلاة المراحل « 2 » \r\nديگر به وقت آنك فرمود تا بناى قراقورم نهادند - و پادشاه را همّت بر عمارت آن مصروف بود - روزى به خزانه درآمد . يك‌دو تومان بالش ديد . فرمود كه : « از وجود اين ما را چه آسايش كه دايما محافظت آن واجبست ؟ منادى كنند تا هركس كه هوس بالش دارد بيايد و بستاند . » از شهر روان شدند و روى به خزانه آوردند . از خواجه تا غلام و توانگر تا درويش و شريف تا وضيع و پير تا رضيع « 3 » آنچ مىخواستند مىگرفتند تا تمامت نصيبهء وافر يافتند و از حضرت او داعى و شاكر بازگشتند :\r\n انّا اذا اجتمعت يوما دراهمنا * ظلّت الى طرق المعروف تستبق « 4 » \r\nديگر چون در حدود قراقورم از افراط سرما زراعت نبودست ، در عهد دولت او زراعت آغاز كردند . شخصى ترب مىكارد و از آن چند معدود برمىدارد و به خدمت او مىبرد . مىفرمايد كه ترب و برگهاى آن مىشمارند . صد عدد برمىآيد ؛ صد بالش مىفرمايد :\r\n گر دل و دست بحر و كان باشد * دل و دست خدايگان باشد \r\nديگر به دو فرسنگى قراقورم بر جانب مشرق بر گوشهء پشته‌اى كوشكى ساخته‌اند كه به وقت توجّه به جانب مشتاة « 5 » و مراجعت گذر بر آن باشد تا بدان موضع از شهر نزل « 6 » آرند كه آن را ترغو گويند و آن موضع را ترغوباليغ نام نهاده‌اند . شخصى در شيب آن\r\n\r\n\r\n","description":"","footnote":"\r\n( 1 ) - گاو گردون : گاوى كه به ارابه مىبندند .\r\n( 2 ) - و اثقلته . . . بارش را به وسيله مال كه مراحل سفر را بر صحرانوردان آسان مىكند سنگين كردى . ( از قصيدهء ابراهيم بن عثمان الغزّى ) .\r\n( 3 ) - رضيع : شيرخواره .\r\n( 4 ) - انّا . . . روزى كه ثروتى برايمان جمع شود راه خير و نيكى پيش مىگيرد . ( صرف در راه خير مىشود )\r\n( 5 ) - مشتاة : منزل زمستانى ، قشلاق .\r\n( 6 ) - نزل : آنچه از خوردنى پيش مهمان آرند . هديه\r\n","page_name":" 268 ","page_number":270},
  {"content":"\r\n\r\nپشته درختى چند كاشت از بادام و بيد . پيش از آن كسى در آن حدود درخت سبز نديده بود . آن درختها سبز شد . فرمود تا كارنده را به عدد هر درختى بالشى دهند :\r\n و كاد يحكيه صوب المزن منسكبا * لو كان طلق المحيّا يمطر الذّهبا « 1 » \r\nديگر چون بر تخت پادشاهى آرام گرفت و آوازهء او به نيكوئى و جود در عالم انتشار يافت ، تجّار از اقطار « 2 » به خدمت او روان شدند . هر جنس كه آورده بودند - از اختيار و ردّ - مىفرمودى تا مىگرفتندى به قيمت تمام و بيشتر آن بودى كه نظر بر اقمشهء ايشان ناافكنده و قيمت نيافته تمامت قماشات ايشان ببخشيدى . تجّار به دل « 3 » خود تفصيل مىدادندى كه چندين و چندان بوده است ؛ يكى را ده گفتندى و صدفى را درّى نام كردندى « 4 » . چون آن شيوه جماعت بازرگانان بازيافتند ، بارها بگشادندى و روى كشيدندى . يك‌دو روز را از قماشات ايشان اگر همه درياى عمان بودى قطره‌اى نماندى .\r\nبازآمدندى و قيمت آن كردندى . و فرمان آن بود كه چندانك قيمت متاع برآيد ده يازده مزيد كنند و وجه دهند . روزى كفاة « 5 » حضرت و اركان دولت عرضه داشتند كه : « زيادى ده يازده واجب نيست كه بهاى متاعهاى ايشان خود زيادت از آنست كه به قيمت عدل است . » فرمود كه : « معاملهء معاملان با خزانهء ما بهر آنست تا خير و ميرى « 6 » يابند و در پناه ما نفعى گيرند . و هرآينه آن جماعت را بر شما بيتكچيان « 7 » خرجى باشد ؛ قرض شماست كه مىگزارم تا از حضرت ما با خسران بازنگردند . »\r\n و ما ثناك كلام النّاس عن كرم * و من يسدّ طريق العارض الهطل « 8 » \r\nديگر جماعتى از هندوستان دو عدد دندان فيل آوردند . فرمود كه ملتمس ايشان چيست ؟ گفتند كه پنج هزار بالش . بىتردّد و تثبّت فرمود كه بدهند . جماعت كفاة انكار بسيار نمودند كه : « به محقّر چيزى چندين مال چون توان داد ؟ و ديگر آنك آن جماعت از بلاد ياغىاند . » فرمود كه هيچ‌كس با من ياغى نيست :\r\n\r\n\r\n","description":"","footnote":"\r\n( 1 ) - و كاد . . . بارش باران بخشندگى او را همانند مىتوانست بود اگر به جاى باران زر فرومىباريد . ( از بديع الزّمان همدانى )\r\n( 2 ) - اقطار : كرانه‌ها ، جمع قطر .\r\n( 3 ) - به دل : به دلخواه .\r\n( 4 ) - يعنى هر ارزش و قيمتى مىخواستند روى جنسهايشان مىگذاشتند .\r\n( 5 ) - كفاة : انسان‌هاى با كفايت ، جمع كافى .\r\n( 6 ) - خير و مير : ظاهرا « مير » از اتباع است و معنى خاصّى ندارد ؛ ولى به معنى « خوار و بار آوردن براى عيال » نيز آمده است . ( منتهى الارب )\r\n( 7 ) - بيتكچى : كاتب ، نويسنده .\r\n( 8 ) - و ما . . . سخن مردم تو را از بخشش بازنمىدارد و كيست كه راه بارش ابر رگبارى را ببندد ؟ ( بيت از متنبّى است )\r\n","page_name":" 269 ","page_number":271},
  {"content":"\r\n\r\n يبالغ جاهدا فى الجود حتّى * ينيل نوال كفّيه الأعادى « 1 » \r\nديگر وقت آنك دماغ او از كاس مدام « 2 » گرم گشته بود و وقت عيش او خوش شده ، شخصى او را كلاهى آورد بر شيوهء كلاه خراسان . او را دويست بالش فرمود تا برات نوشتند . و التمغاى آن موقوف داشتند سبب آنك پنداشتند كه اين مقدار از فعل عقار « 3 » باشد . تا روز ديگر در همان وقت آن شخص به اردو حاضر شد . نظرش برو افتاد . برات برو عرضه كردند . فرمود تا به سيصد عدد كردند . و برين نوع در توقّف بود و هر روز صد بالش زيادت مىكرد تا به ششصد رسيد . و امرا و كتبه را جمع كردند و ازيشان سؤال فرمود كه هيچ‌چيز را درين عالم كون و فساد بقاى ابد ممكن خواهد بود يا نه ؟ به اتّفاق گفتند ممكن نيست . به صاحب يلواج اشارت راند و فرمود كه اين سخن غلط است بل نام نيك و آوازه در جهان پايدار باشد . روى به كتبه آورد و فرمود كه : « دشمن حقيقى من شمائيد كه دلخواه شما آنست كه آثار نيك و خبر خير از من يادگار نماند . ظنّ شما مگر آنست كه در وقت شراب من كسى را صلتى مىفرمايم از راه سكرست كه در آن تعويقى مىاندازيد و مستحقّ را موقوف مىكنيد ؟ از ميان شما تا يك‌دو كس اعتبار امثال را جزاى افعال خود نيابند فايده نخواهد بود . »\r\n غيرى طوع اللّحاة غيرى * يسمع للّائمين امرا\r\nمعصية اللّائمين فيها * كهى و كلتاهما و تمرا « 4 » \r\n32 ديگر به وقت آنك شيراز ايل نبود ، شخصى از آنجا بيامد و زانو زد كه : « از شيراز به آوازهء مكرمت و برّ پادشاه آمده‌ام كه مردى عيال دارم با وام بسيار و قلّت استظهار و ملتمس پانصد بالش است كه مقدار قرض منست . » فرمود تا بر وفق ملتمس او بدادند و مثل آن زيادت كردند . كفاة حضرت توقّفى كردند كه مزيد ملتمس اسرافست بلك اتلاف .\r\nفرمود كه : « بيچارهء غم‌خواره‌اى بر آوازهء ما چندين كوه و صحرا پيموده باشد و گرما و سرما مشاهده كرده و ملتمس او به خرج مبادرت و مراجعت او وافى نباشد و قرض او را كافى نه ؛ اگر بر آن مزيدى نرود همچنان باشد كه محروم بازگشته . چگونه روا توان داشت\r\n\r\n\r\n","description":"","footnote":"\r\n( 1 ) - يبالغ . . . به قدرى در بخشش مىكوشد كه بخشش او به دشمنان هم مىرسد .\r\n( 2 ) - مدام : شراب .\r\n( 3 ) - عقار : شراب . معنى عبارت : پنداشتند كه اين بخشش بر اثر مستى شراب است .\r\n( 4 ) - غيرى . . . غير من كس ديگرى طعنه‌زنان و عيب‌جويان را فرمانبردارى مىكند و به سخن آن‌ها گوش مىدهد . / بىتوجهى به كار سرزنش‌كنندگان در شراب‌نوشى مانند خود شراب است . ( طعمى مانند خرما دارد ) از ابو بكر قهستانى است . تعليقات عباس اقبال بر حدائق السحر .\r\n","page_name":" 270 ","page_number":272},
  {"content":"\r\n\r\nدرويشى با بعد مسافت با نزديك اهل و اولاد مأيوس بازگردد ؟ تمامت آنچ اشارت رفت بىتعويق و تسويف « 1 » به دو دهند . » درويش توانگر و شادمان بازگشت و پادشاه را نام نيكو در جهان بماند :\r\n اذا المعتفى وافى من البعد سائلا * يراه حراما ردّه و هو عائل « 2 » \r\nديگر درويشى به حضرت او آمد و ده دوال « 3 » بر چوبى بسته . زفان به دعا گشاده از دور بايستاد . نظر مباركش چون برو افتاد و استكشاف مهمّ او كردند ، نمود كه : « در كدخدائى « 4 » خويش بزكى داشتم . گوشت آن را نفقهء عيال كردم و پوست جهت سلاح‌داران دوال ساختم و آوردم . » دوالها به دست گرفت و فرمود كه مسكين آنچ از بز بهتر بوده است جهت ما آورده است . اشارت راند كه صد بالش و هزار سر گوسفند به دو دادند و فرمود كه چون اين به خرج رود باز با نزديك ما آيد تا ديگر فرمائيم :\r\n قد غدا سيبه رسيل الغوادى * و رسول الأرزاق و الأقوات « 5 » \r\nديگر شخصى او را صد پيكان استخوان آورد . او را مثل آن بالش فرمود .\r\nديگر شيوهء او آن بودى كه از سالى سه ماه زمستان نشاط شكار كردى . باقى نه ماه بعد از طعام نهارى بيرون بارگاه بر كرسى نشستى و انواع اجناس كه در جهان موجود بودى جنس جنس خرمن خرمن انداخته بر مسلمان و مغول ايثار مىفرمودى و بر منتجعان « 6 » و سؤّال مىريختندى ؛ و بسيار آن بودى كه هركس جثّتى و ضخامتى داشتى فرمودى كه ازين اجناس از هركدام كه اختيارست چندانك در حوصلهء باع « 7 » او مىگنجد بردارد .\r\nروزى شخصى برين جملت كه فرمود از جامه‌هاى گرانمايه چندانك در آغوش چند كس گنجد برداشت . به وقت مراجعت يك‌تا جامه در راه بيفتاد . چون جامه را به جايگاه خود برد به طلب جامهء انداخته بازگشت . قاآن فرمود كه قدم شخصى از بهر يك جامه چگونه رنجه شود ؟ فرمود تا بار ديگر چندانك مىتواند بردارد :\r\n حاتم ار زنده شود جود كفت را بيند * هيچ شك نيست كه بر دست تو ايمان آرد \r\n\r\n\r\n","description":"","footnote":"\r\n( 1 ) - تسويف : به تأخير انداختن .\r\n( 2 ) - اذا . . . درحالىكه خود تنگ‌دست است ، بازگرداندن خواهندهء بخشش را روا نمىداند . ( از ابراهيم بن عثمان الغزّى )\r\n( 3 ) - دوال : شمهء چرمين كه در ساخت تازيانه ، بند ركاب ، بند لگام و غيره استفاده مىشود .\r\n( 4 ) - كدخدايى : آقاى خانه بودن ، مقابل كدبانويى .\r\n( 5 ) - قد غدا . . . بخشش او مانند آب باران صبحگاهى و پيام‌آور رزق و روزيهاست .\r\n( 6 ) - منتجعان : طالبان احسان و نيكويى .\r\n( 7 ) - باع : اندازه گشادن هر دو دست .\r\n","page_name":" 271 ","page_number":273},
  {"content":"\r\n\r\nديگر شخصى او را دويست چوب تازيانهء طبرخون « 1 » آورد و در آن حدود به هيزمى آن چوب را سوزند . به هر عددى از آن او را بالشى دادند :\r\n فصار المجتدون اليه طرّا * من الآفاق طامحة الهوادى\r\nو الفوا من يديه ما تمنّوا * و بشّرهم نداه بالمعاد « 2 » \r\nديگر شخصى هم ازين متاع سه عدد آورد نصف آن صد بالش بداد .\r\nديگر در ابتداى بناى قراقورم روزى ممرّ او بر سوق افتاد . بر دكّانى عنّاب « 3 » بود . طبع او بدان مايل گشت . چون در بارگاه بنشست فرمود تا دانشمند حاجب از خزانه بالشى برداشت تا از آن عنّاب خرد . به نزديك بقّال شد و خوانچه‌اى بستد و از بالش ربعى كه اضعاف بهاى آن بود بداد . و چون خوانچه به نزديك پادشاه نهادند فرمود كه چندين عنّاب را بها يك بالش بسيار كم باشد . باقى بالش از گريبان برآورد كه بهاى اين اندكى باشد . قاآن او را نيك برنجانيد و فرمود كه : « او را در همه عمر خريدارى چون ما كى افتاده باشد ؟ آن را ده عدد تمام كنند و به دو دهند . »\r\n و اذكر صنائعه فلسن صنائعا * لكنّهنّ قلائد الأعناق « 4 » \r\nديگر عزيمت شكار فرمود . خانهء صاحب يلواج بر ممرّ او افتاد . ترغويى « 5 » پيش آوردند و حكايت سليمان و مور و پاى ملخ بگفت . و چون جاى نزه « 6 » بود و قاآن را نشاط مى در سر و موكا خاتون كه از خاتون ديگر به دو مايل‌تر بودى برابر ، تشريف نزول مبذول فرمود . بيرون خرگاه را به انواع نسيج « 7 » و زربفت فرش انداخت و اندرون خرگاه را از عقود « 8 » لآلى حباب بريخت و چون بر تخت بنشستند بسيارى از لآلى شاهوار بر سر ايشان پاشيد :\r\n و لو كنت انثر ما تستحقّ * نثرت عليك سعود الفلك « 9 » \r\n33\r\n\r\n\r\n","description":"","footnote":"\r\n( 1 ) - تازيانهء طبرخون : تازيانه‌اى كه از چوب نوعى بيد سرخ ( بيد طبرى ) مىساخته‌اند .\r\n( 2 ) - فصار . . . پس همه درخواست‌كنندگان درحالىكه در چشمداشت [ لطف او 
  ] بودند از اطراف و اكناف به سوى او مىشتافتند . / آنچه آرزو داشتند در دستان او يافتند و بخشش او آن‌ها را به بازگشت بشارت داد . ( از ابو على ، فضل بن محمد طرستى )\r\n( 3 ) - عنّاب : ميوه‌اى شبيه سنجد به رنگ سرخ .\r\n( 4 ) - و اذكر . . . احسانهايش را به ياد بياور . احسان‌هاى او ، احسان‌هاى عادى نيست بلكه طوقى بر گردن است . ( از قاضى ابو الحسن مؤمل ابن خليل بن احمد البستى )\r\n( 5 ) - ترغو : طعام و شراب .\r\n( 6 ) - نزه : خرّم و خوش .\r\n( 7 ) - نسيج : پارچه ابريشمى و زربفت .\r\n( 8 ) - عقود : گردن‌بندها ، جمع عقد .\r\n( 9 ) - و لو . . . اگر قرار بود آنگونه كه مستحق هستى بر تو نثار كنم مىبايست ستارگان سعد فلك را نثار مىكردم . ( از ابو الفتح بستى )\r\n","page_name":" 272 ","page_number":274},
  {"content":"\r\n\r\nو آن روز تماشاى بسيار فرمود و هركس كه در خدمت او حاضر بودند تمامت را جامه و اسب بداد . روز ديگر فرمود تا صاحب يلواج را به انواع تشريفات گرانمايه مخصوص كردند و چهار هزار بالش اضافت آن كردند ع : عمّ الرّعيّة و الرّعاة نواله « 1 » .\r\nديگر درويشى را صد بالش فرمود . كاركنان درگاه گفتند كه مگر چندين بالش را درم مىشناسد « 2 » . بر ممرّ او صد بالش آوردند و بگستردند . بر آن گذر كرد ، فرمود كه چيست ؟\r\nگفتند بالشهاى درويش است . گفت حقيرست . آن را مضاعف كردند و بدان درويش دادند :\r\n قبّل انامله فلسن اناملا * لكنّهنّ مفاتح الأرزاق « 3 » \r\n34 ديگر شخصى صد بالش با اميران و خازنان او سودا « 4 » كرد . فرمود كه بالش او نقد بدهند . روزى درويشى بر در قرشى « 5 » ايستاده بود . پادشاه جهان بيرون آمد . نظرش بر آن درويش افتاد . خيال كرد كه مگر همان شخص است كه صد بالش به دو مىبايست داد . بازخواست فرمود كه : « روزهاست تا فرموده‌ايم كه وجوه اين مرد بىانتظار و مماطلتى « 6 » نقد بدهند . » هم در آن مقام توقّف فرمود . و قورچيان به طلب بالش به خزانه رفتند و صد بالش در دامنهاى قبا نهاده نزديك آن درويش بردند . درويش مىگويد چه بالش است ؟\r\nمىگويند : « بالشهاست كه در قيمت اجناس مىبايد داد . » چون حال او مىدانند كه ديگريست بالشها بازمىگردانند و عرضه مىدارند . فرمود كه : « روزى او بوده ؛ چگونه چيزى كه از خزانهء ما بيرون آيد ردّ توان كرد ؟ » همه را بدان درويش دادند :\r\n و تحكم فى مالى حقوق مروءة * نوافلها عند الكرام فروض « 7 » \r\nديگر عورتى « 8 » هندو كودكى دورا بر دوش گرفته بر در قرشى مىگذرد . قاآن از صحرا بازگشته بود . به دو مىنگرد . خازن را مىفرمايد كه پنج بالش به دو دهد . هم درحال نزديك او مىبرد ؛ يكى در جيب قبا مىنهد و چهار به دو مىدهد . عورت باز مىداند كه يكى كم است . با او لجاج مىكند تا ديگر نيز بداد . قاآن پرسيد كه عورت چه مىگفت ؟ صورت حال بازگفت كه : « عورتى عيال‌دار بود ، دعا مىگفت . » ديگرباره سؤال فرمود كه عيال دارست ؟ گفت : « دو يتيم كودك دارد . » چون به قرشى درآمد به خزانه شد و فرمود كه آن\r\n\r\n\r\n","description":"","footnote":"\r\n( 1 ) - عمّ . . . نعمت و احسانش مردم و حكّام را دربر گرفت .\r\n( 2 ) - معنى جمله : شايد قاآن فكر مىكند اين چند بالش چند درم بىارزش است .\r\n( 3 ) - قبّل . . . انگشتانش را ببوس ؛ انگشت نيست بلكه كليدهاى رزق است . ( از ابن دريد )\r\n( 4 ) - سودا : معامله .\r\n( 5 ) - قرشى : قصر .\r\n( 6 ) - مماطلت : دفع الوقت كردن .\r\n( 7 ) - و تحكم . . . بر اموال من حقوق جوانمردى حاكم است ، حقوقى كه مستحباتش نزد بزرگان واجب است .\r\n( 8 ) - عورت : زن .\r\n","page_name":" 273 ","page_number":275},
  {"content":"\r\n\r\nعورت را آواز دهند و فرمود كه : « چندانك مىتواند از هر نوع جامه كه دلخواه اوست از جامه‌هاى نسيج چندان برمىدارد كه استظهار « 1 » مردى منعم متموّل باشد . »\r\n و تكفّل الأيتام عن آبائهم * حتّى وددنا انّنا ايتام « 2 » \r\n35 ديگر ، بازدارى بازى بر دست گرفته در پيش او مىآيد . مىپرسد كه چه بازست ؟\r\nمىگويد رنجورست و علاج او گوشت مرغ است . خازن را مىفرمايد تا يك بالش به دو دهد . خازن او را با خود مىبرد و بالشى به صرّاف مىدهد و از آن جمله بهاى مرغى چند به دو حوالت مىكند . چون نظرش باز به خازن مىافتد از حال بازمىپرسد . كفايت خويش عرضه مىكند . در غضب مىشود و مىفرمايد كه : « تمامت اموال عالم در دست تو نهاده‌ام كه حساب و شمارش نمىتوان كرد ؛ آن‌قدر هنوز بسندهء تو نيست ؟ » و فرمود كه :\r\n« آن بازدار مرغ نمىخواست ، بدان وسيلت خود را چيزى مىطلبيد و هركس كه به نزديك من آيد از جماعتى كه مىگويند ما ارتاق مىشويم و بالش مىگيريم تا سود دهيم و جماعتى ديگر كه متاعها مىآورند و غير ايشان از هر صنف كه به نزديك ما مىآيند من مىدانم كه هركس شبكى « 3 » ساخته‌اند به نوعى ديگر و بر ما پوشيده نيست ؛ امّا ما مىخواهيم تا همه‌كس از ما در آسايش و آرامش باشند و از دولت ما نصيب برمىگيرند ؛ از احوال ايشان اغماض مىرود . » و فرمود تا چند بالش بدان جانوردار دادند .\r\nديگر شخصى بود كمان‌گر و كمانهاى بد ساختى و در شهر قراقورم چنان معروف كه هيچ آفريده‌اى كمان او را به جوى نخريدى و همان حرفت بيش نداشت . كمان‌گر درويش شد و مختلّ حال . حيله‌اى « 4 » ديگر نتوانست . بيست كمان برداشت و بر سر چوبى بست و بر در اردو بايستاد . چون از اردو بيرون آمد يكى را فرستاد كه او كيست ؟ گفت : « من آن كمان‌گرم كه هيچ‌كس كمان مرا نخرد و كسبى ديگر ندارم و كار به عجز رسيده است .\r\nبيست كمان آورده‌ام به قاآن مىدهم . » فرمود كه كمانهاى او را بستدند و بيست بالش « 5 » به دو دادند .\r\nديگر قاآن را كمرى مرصّع نفيس آوردند . آن را در نظر مبارك مىآرد و بر ميان مىبندد . از سر طرف آن ميخى جنبان مىشود . به يكى از خواصّ داد تا استحكام آن ميخ\r\n\r\n\r\n","description":"","footnote":"\r\n( 1 ) - استظهار : مجازا سرمايه ، در اصل به معنى پشت گرمى است .\r\n( 2 ) - و . . . تو به گونه‌اى يتيمان را به جاى پدرانشان سرپرستى مىكنى كه ما هم دوست داشتيم يتيم باشيم .\r\n( 3 ) - شبك : دامها ، جمع شبكه .\r\n( 4 ) - حيله : چاره .\r\n( 5 ) - بالش : پانصد مثقال زر يا نقره ، استعمال بالش به تنهايى ظاهرا بالش نقره را شامل مىشود . ( مص )\r\n","page_name":" 274 ","page_number":276},
  {"content":"\r\n\r\nكنند . آن امير به زرگرى داد نام او رشيد سوده‌گر . زرگر كمر بستد و خرج كرد و هر روز كه تقاضاى كمر مىكردند به نوعى ديگر عذرى مىگفت . چون مماطلت از حدّ گذشت او را موكّل بر سر كرد تا كمر بازدهد . حالت تضييع آن و اتلاف ناچار مىنمايد . جهت چنين بىادبى او را بسته به خدمت پادشاه آوردند و عرضه داشت . قاآن فرمود كه : « هرچند گناه بزرگست امّا اقدام بر امثال اين ، دليل عجز و ضعف و درويشى است كه اگر كار او به غايت اضطرار نرسيدى بر مثل اين‌چنين حركت انبساط ممكن نگشتى . او را رها كنند و از خزانه صد و پنجاه بالش به دو دهند تا مرمّت احوال خود كند و بر مثل اين احوال جرأت ننمايد . »\r\n لطفت ار مايهء وجود شود * جسم را صورت روان باشد\r\nما جاد بالوفر الّا و هو معتذر * و ما عفا قطّ الّا و هو مقتدر « 1 » \r\n36 ديگر شخصى او را پياله‌اى حلبى آورد . جماعتى كه در بارگاه نشسته بودند بستدند و بىآنك آرنده را در بارگاه آرند به خدمت او نمودند . فرمود : « آرندهء اين رنجها تحمّل كرده باشد تا چنين جوهر نازك از چندان مسافت به نزديك ما رسانيده ؛ او را دويست بالش بدهند . » و صاحب آن متفكّر بر در اردو نشسته تا سخن او كس به سمع مبارك پادشاه رسانيد يا نه . ناگاه حجّاب بيرون آمدند و او را بشارت تشريف بدادند و هم آن روز دويست بالش نقد به دو دادند . و آن روز نيز سخن خادم حبشى مىرفته است فرمودست كه : « اين شخص را بپرسيد كه او را استطاعت آن باشد كه جهت ما خادمان حاصل كند ؟ » شخص گفت آن كار منست . دويست بالش ديگر فرمودست تا به دو دادند جهت خرج راه و مثال داده . و آن شخص هرگز بازنيامد و هيچ‌كس منشأ و مسكن او را نمىشناخت :\r\n و انّى لأسدى نعمتى ثمّ ابتغى * لها اختها من ان اعلّ و اشفعا « 2 » \r\nديگر ، كسى از حضرت او مأيوس بازگشته ؛ استماع نرفته بود . مگر شخصى از مالين\r\n\r\n\r\n","description":"","footnote":"\r\n( 1 ) - ما جاد . . . [ ممدوح من 
  ] نبخشيد به فراوانى مگر آنكه عذرخواهى مىكرد و عفو نكرد مگر آنكه قدرتمند بود . ( از ابو الغوث المنبجى )\r\n( 2 ) - و انّى . . . من نعمت و مال خود را مىبخشم و سپس مىخواهم كه دوباره از من تقاضا كنند تا همان اندازه را دوباره ببخشم . ( مرحوم قزوينى در پاورقى اين بيت مرقوم فرموده‌اند : « كلمهء « من » بر فرض صحّت نسخه [ در اين بيت 
  ] متعلّق به چيست ؟ » آقاى دكتر انزابىنژاد ضمن ترجمهء بيت به صورت فوق گفته‌اند كه در نسخه‌اى خطّى كه نزد ايشان است به جاى « من ان » در مصرع دوم « حتّى » آمده است كه پرسش علّامه قزوينى با توجه به آن منتفى مىشود ) .\r\n","page_name":" 275 ","page_number":277},
  {"content":"\r\n\r\nباخرز در آفاق مشهور كرد كه من گنجى يافته‌ام و با هيچ‌كس نخواهم گفت تا وقتى كه چشم من به جمال قاآن روشن شود . و [ با 
  ] هر ايلچى كه بدان جانب متوجّه بودى همين معنى تازه مىكردى . اين سخن به سمع مبارك قاآن رسيد . فرمود تا او را اولاغ بدادند .\r\nچون به حضرت او رسيد و در اندرون اردو رفت بحث سخن او كردند ؛ گفت : « مرا وسيلتى مىبايست تا بدان واسطه روى مبارك پادشاه بينم ؛ هيچ گنج نمىدانم . » چون شكل طرّارى بود و هركس امثال اين حركات در تصوّر آرد « 1 » اين سخن را پسنديده نداشت و تغيّرى در احوال او ظاهر شد امّا اغماض فرمود و گفت : « روى ما بديدى باز بايد گشت . » و فرمود تا او را به ايلچيان سپردند و به سلامت باز به خانهء او رسانيدند :\r\n و ما السّحاب اذا ما انجاب عن بلد * و لا يلمّ به يوما بمذموم « 2 » \r\nديگر شخصى بود در قراقورم ، ضعف و درويشى به حال او راه يافته بود . كاسه‌اى از سروى « 3 » بز كوهى ساخته مىكند و بر گذرگاه مترصّد مىنشيند . چون مواكب او از دور مىبيند برپاىمىخيزد و كاسه در پيش مىدارد . ازو مىستاند و او را پنجاه بالش مىفرمايد . يكى از كتّاب عدد آن را اعادت مىكند . مىفرمايد : « تا كى شما را بازخواست كنم كه بر عطاى من انكار منمائيد و مال من از سؤّال دريغ مداريد ؟ » و فرمود كه رغم لائمان را مثنّى كردند « 4 » و بدان بالش آن درويش را توانگر كرد :\r\n يا ملك الوقت و الزّمان * و من علا فى عظيم شان\r\nضدّان ما استجمعا لخلق * وجهك و الفقر فى مكان « 5 » \r\nديگر شخصى مسلمان از امراى ايغور چهار بالش نقره قرض كرد و از اداى آن عاجز آمد . او را بگرفتند و مؤاخذه مىكردند تا از دين محمّد - عليه الصّلاة و السّلام - انتقال كند و به كيش بت‌پرستى درآيد يا او را در ميان بازار رسوا كنند و صد چوب بزنند . مسلمان سرگردان از ايشان سه روز مهلت خواست و پيش بارگاه قاآن آمد و بر سر چوبى علامتى كرد . فرمود تا او را حاضر كردند . چون حال درويش معلوم راى پادشاه شد فرمود تا\r\n\r\n\r\n","description":"","footnote":"\r\n( 1 ) - يعنى چون كار آن شخص شكل شيّادى داشت و ممكن بود كسان ديگر نيز به فكر چنين شيّادى بيفتند .\r\n( 2 ) - و ما . . . ابر مذموم نيست هرگاه بر بالاى شهرى پراكنده يا جمع گردد .\r\n( 3 ) - سرو : شاخ .\r\n( 4 ) - يعنى براى خوار كردن سرزنش‌كنندگان آن پنجاه بالش را دو برابر كردند . ( يكى از معانى رغم خوار كردن است )\r\n( 5 ) - يا . . . اى پادشاه وقت واى كسى كه بلندمرتبه و والامقامى . / دو ضدّ است كه براى مردم در يك مكان جمع نمىشود ، چهرهء تو و فقر . ( از ابو الوفاء دمياطى در مدح عزيز مصر )\r\n","page_name":" 276 ","page_number":278},
  {"content":"\r\n\r\nغريمان « 1 » او را طلب داشتند و به تكليفى كه بر آن مسلمان مىكردند گناهكار كردند و زن و خانهء ايغور به دو دادند و فرمود تا صد چوب در ميان بازار بر آن ايغور زدند و مسلمان را صد بالش دادند :\r\n بحر اذا حلّت الورّاد ساحته * لم ينههم علل منهم عن العلل « 2 » \r\nديگر ، شخصى بود سيّد از چرغ بخارا كه او را علوى چرغى گفتندى . از قاآن به ارتاقى « 3 » بالش گرفته بود . وقت اداء قرارى « 4 » گفت سود تسليم كرده‌ام . كتبه خطّ خواستند و قبض و گواه . گفت من به خويشتن به دست قاآن دادم . او را در بارگاه حاضر كردند . ازو سؤال فرمود كه : « كدام وقت و در حضور كه بود كه ترا نمىشناسم ؟ » گفت : « آن روز تنها بودى و در خدمت كسى نه بيرون « 5 » من . » ساعتى تفكّر كرد و بعد از آن فرمود كه : « وقاحت او روشن و كذب و افتراى او معيّن است ؛ امّا اگر بدين سخن او را بازخواست كنم شنوندگان گويند پادشاه جهان منكر شد ، ترك او كنند . امّا آنچ آوردست تا با خزانهء ما معاملت كند ازو نستانند . » و آن روز جمعى تجّار آمده بودند ، اقمشهء هريك مىستدند .\r\nقاآن هريك را زيادت از بها معيّن مىكرد . ناگاه دگرباره ازين سيّد پرسيد كجاست ؟ او را حاضر كردند . فرمود كه : « دل تو تنگ شد از آنچ فرموده‌ايم كه متاع تو نگيرند . » حالى در تضرّع آمد و گريستن . بعد از آن فرمود كه متاع ترا چند قيمت است ؟ گفت : « سى بالش و بدان دل‌خوشم . » صد بالش او را بدادند .\r\nديگر از خويشان او خاتونى درآمد . در خواتين و حظاياى « 6 » او نظاره مىكردست و ثياب و لآلى و مرصّعات ايشان مطالعه . صاحب يلواج آنجا بودست . قاآن فرمودست كه مرواريدى كه معدّست بيارند . دوازده طبله « 7 » مرواريد كه به هشتادهزار دينار خريده بودست آوردند . فرموده است تا مرواريدها در دامن و آستين او ريخته‌اند و گفته كه : سير شدى از مرواريد ؟ چند نظر بر ديگران افكنى ؟ :\r\n سلك ابن ارمك فى السّماح مسالكا * لو مرّ فيها حاتم لم يهتد\r\nو سما بهمّته الّتى قد ذلّلت * هام السّماك و قرن سعد الأسعد « 8 » \r\n\r\n\r\n","description":"","footnote":"\r\n( 1 ) - غريم : طلب كار ، به معنى بدهكار نيز مىآيد .\r\n( 2 ) - بحر . . . دريايى است كه هرگاه در آن وارد شوند ، نوشيدن از آن ، مانع نوشيدنىهاى پياپى نمىشود .\r\n( تصحيح اين بيت مشكوك است . مص )\r\n( 3 ) - ارتاق : شريك تجارى .\r\n( 4 ) - يعنى وقت دادن مال مقرّرى .\r\n( 5 ) - بيرون : غير از .\r\n( 6 ) - حظايا : كنيزان ، جمع حظيّه .\r\n( 7 ) - طبله : صندوقچهء كوچك .\r\n( 8 ) - سلك . . . [ ابن ارمك 
  ] راه‌هايى را در بخشش طى كرد كه اگر گذر حاتم به آن راه‌ها مىافتاد گم مىشد . /\r\n","page_name":" 277 ","page_number":279},
  {"content":"\r\n\r\nديگر شخصى او را نارى تحفه آورد . فرمود تا دانه‌هاى آن را بشمردند و از آن تمامت حاضران را نصيب دادند و به عدد هر يكى از ناردانه بالشى فرمود :\r\n فلذاك يزدحم الورى فى بابه * شروى ازدحام الحبّ فى الرّمّان « 1 » \r\nديگر از منكران دين ، تازى زبانى يكى به حضرت او آمد و گفت : « در شب چنگز خان را به خواب ديدم ؛ گفت پسرم را بگو تا مسلمانان را بكشد كه ايشان بداند . » بعد از تفكّر ساعتى گفت : « به مترجم با تو سخن گفت يا به خود ؟ » گفت : « به زفان خويش . » فرمود كه تو زفان تركى و مغولى مىدانى ؟ گفت نه . گفت : « من نيز به شكّ نيستم كه او جز زبان مغولى هيچ زبان ديگر نمىدانست . دروغ محض ازينجا راست مىشود « 2 » . » و اشارت كرد تا او را بكشتند .\r\nديگر از ناحيت تنكوت از موضعى كه آن را قراتاش گويند ، مسلمانى او را گردونى « 3 » مأكولات آوردست به اميد آنك او را اجازت مراجعت باشد با ولايت خويش . او را يك گردون بالش فرمود و آزاد كرد :\r\n حكايتيست از آن طبع آب در دريا * روايتيست از آن جود ابر در بهمن \r\nديگر شخصى بودست ؛ روزى جشنى را انتظار كردست . چون ديده كه حفّاظ مست شده‌اند در خوابگاه رفته و قدحى زر دزديده و بازگشته . ديگر روز قدح طلب داشته‌اند بازنيافته . منادى فرموده است هركس كه آن قدح بازآورد به جان امان يابد و هرچ التماس او باشد مبذول افتد . ديگر روز دزد قدح آورد . او را گفته است : « به چه سبب اين حركت كردى ؟ » گفت : « تا پادشاه جهان قاآن را تنبيهى باشد و بر محافظان - كه ايشان را طرقاقان گويند - اعتماد نفرمايد و الّا در خزانه زيادت از آن متاع بودست اگر جهت مال در رفتمى . » جمعى امرا گفتند كه او را اعتبار « 4 » ديگران بايد كرد تا كسى بر چنين حركتى اقدام نتواند نمود . فرمود كه : « او را امان داده‌ام ، چگونه ديگرباره به دو قصدى توان كرد ؟ و مثل اين چنين شخص پردل را افسوس بود كه كشته شود و الّا بفرمودمى تا سينهء او بشكافتندى تا چگونه دل و جگرى دارد كه در آن حالت شكافته نشدست . » او را پانصد بالش فرمود با\r\n\r\n\r\n","description":"","footnote":"\r\nبلندى مقام يافت به وسيله همّت خود ، همّتى كه سماك ( نام ستاره‌اى ) و شاخ سعد الاسعد را خوار نموده است . ( از ابو صالح سهل بن احمد نيشابورى )\r\n( 1 ) - فلذاك . . . به همين جهت مردم بر در منزل او مانند دانه‌ها در انار ازدحام مىكنند .\r\n( 2 ) - راست مىشود : ثابت مىشود .\r\n( 3 ) - گردون : ارابه .\r\n( 4 ) - اعتبار : عبرت گرفتن ، در اينجا يعنى مايه عبرت .\r\n","page_name":" 278 ","page_number":280},
  {"content":"\r\n\r\nاسبان و جامه‌هاى بسيار و او را امير چند هزار لشكر كرد و به ختاى فرستاد .\r\nديگر به وقت آنك غلّه برخاست ، تگرگى باريد چنان‌كه غلّه‌ها را باطل كرد . و در آن وقت كه اين واقعه افتاد ، غلاء « 1 » غلّهء قراقورم چنان بودست كه يك من به يك دينار نايافت بودست . فرمود تا منادى كردند : « هركس كه غلّه كشته است هيچ تردّد به حال خود راه ندهد كه غلّهء او را زيان نشدست . بار ديگر اگر زرع را آب دهند و عمارتى كنند و حاصلى نباشد ، تمامت از خزانه و انبارها عوض گيرند » . اتّفاق چنان افتاد كه آن سال چندان غلّه حاصل آمد كه در آن مدّت كه آغاز زراعت كرده بودند آن رفع « 2 » و نفع نبودست .\r\nديگر سه شخص را بياوردند جهت گناهى كه ازيشان صادر شده بود . فرمود تا به قتل رسانند . چون از بارگاه بيامد عورتى را يافت ؛ خاك مىپاشيد و فرياد مىكرد . ازو پرسيد كه : « چه سبب را مىكنى ؟ » گفت : « جهت اين مردان كه به كشتن ايشان فرمان شدست كه يكى شوهرست و ديگرى فرزند و ديگرى برادر . » فرمود كه : « ازين هر سه يكى را اختيار كن تا جهت دل تو زنده بگذارند . » گفت : « شوهر را عوض است و فرزند نيز مرجوّ است « 3 » كه تواند بود ؛ امّا برادر را به هيچ وجه عوض ممكن نيست . » هر سه را به دو بخشيدند « 4 » .\r\nديگر به تماشاى كشتى راغب بودى . و در اوّل ، جماعت مغولان و قفچاقان و ختائيان در خدمت او بودند . چون خراسان مستخلص شد حكايت كشتىگيران خراسان و عراق پيش او گفتند . ايلچى به جورماغون فرستاد و اشارت كرد تا كشتىگير فرستد . يكى بود از همدان « پهلوان فيله » گفتندى . بفرستادند . چون به نزديك قاآن رسيد منظر و شكل او از ضخامت جثّه و تناسب اطراف وى را نيك خوش آمد . با جماعتى ديگر كه در پيش او بودند فرمود تا كشتى گرفتند ؛ بر تمامت غلبه كرد و كسى پشت او را بر زمين نياورد .\r\nبيرون « 5 » تشريفات پانصد بالش فرمود . تا بعد از يك‌چندى او را دخترى ماه ديدار خوش‌رفتار خوش گفتار فرمود . چنانك رسم آن جماعت است كه خويشتن را از مباشرت جهت حفظ قوّت را صيانت كنند دست درازى نمىكردست « 6 » و ازو مجتنب بوده . دختر روزى به اردو مىرود . ازو مىپرسد كه : « تازيك را چگونه يافتى ؟ نصيبهء تمام از لذّات\r\n\r\n\r\n","description":"","footnote":"\r\n( 1 ) - غلاء : گرانى .\r\n( 2 ) - رفع : برداشت غلّه .\r\n( 3 ) - يعنى مورد اميد است كه دوباره صاحب فرزند شوم .\r\n( 4 ) - اين حكايت عينا در مرزبان‌نامه وراوينى كه نزديك پنجاه سال قبل از جهانگشا تأليف شد مسطور است . وراوينى اين واقعه را به ضحّاك نسبت مىدهد . رك : مرزبان‌نامه ، طبع قزوينى ص 16 - 17 .\r\n( 5 ) - بيرون : غير از .\r\n( 6 ) - يعنى پهلوان فيله چنان كه رسم كشتىگيران است كه براى حفظ قدرت بدنى خود از نزديكى با زنان خوددارى مىكنند ، از مقاربت با همسر خود امتناع مىنمود .\r\n","page_name":" 279 ","page_number":281},
  {"content":"\r\n\r\nاستيفا « 1 » كرده باشى ؟ » و در ميان مغولان اين مزاح باشد كه تازيكان را به عظم آلت نسبت دهند چنانك شاعر گويد :\r\n ويحك يا ايرى اما تستحى * تفضحنى ما بين جلّاسى\r\nتخرج عن جيبى بلا حشمة * و ترفع المنديل عن راسى « 2 » \r\nدختر مىگويد كه : « مرا ذوقى از آن حاصل نشدست و از يكديگر جدايم . » فيله را طلب فرمود و بحث آن حال كرد . گفت : « در خدمت پادشاه اشتهارى يافته‌ام و كسى بر من تطاول ننموده . اكنون اگر پاى در نهم « 3 » نبايد « 4 » قوّت ساقط شود و در خدمت پادشاه از پايهء خود انحطاط يابم . » فرمود كه : « غرض آنست تا از شما فرزندان حاصل شود . بعد ازين ترا از ممارات « 5 » و مبارات « 6 » كشتى معاف داشتم . » او « 7 » را خويشى بود محمّد شاه نام . ايلچى به طلب او فرستادند تا چند كس از اهل اين صنعت بياورد . چون برسيدند محمّد شاه با چند كس در ميدان مجارات « 8 » رفت ؛ بر همه غالب شد . فرمود كه با فيله كشتىگيرى ؟\r\nحالى زانو زد و گفت گيرم . فرمود كه : « شما خويش يكديگريد و ميان شما اخوّتست ، شما با يكديگر خصمانه كشتى مگيريد . » و چون روزى پنج برين بگذشت و به نظر عنايت به دو مىنگريست ، او را بالش فرمود . در آن ساعت از جائى هفتصد بالش در رسيد ؛ همچنان به دو دادند :\r\n تتيقّن الأموال حين تحلّ فى * كفّيه ان ليست بدار مقام « 9 » \r\nو آنچ به مشاهره « 10 » و غير آن ايشان را فرمودى از جامه‌ها و پوستين و بالش خود مثل آب جارى كه آن را به هيچ وجه انقطاع نيفتادى . و بسيار آن بودى كه هريك را ازيشان فرمودى تا از انواع ملبوسات كه پيش اردو برهم انداخته بودندى چندانك توانستندى برگرفتندى .\r\nديگر شخصى از دوستان مقبول قول حكايت گفت كه : « در عهد سلطان علاء الدّين كيقباد در روم بودم و در ميان حريفان شخصى بود مختلّ حال كه از مسخرگى نانى\r\n\r\n\r\n","description":"","footnote":"\r\n( 1 ) - استيفا : به نحو كامل گرفتن .\r\n( 2 ) - ويحك . . . واى بر تو اى . . . آيا حيا نمىكنى ؟ تو مرا ميان هم‌نشينانم رسوا مىكنى . / بدون شرم و خجلت از گريبانم بيرون مىآيى و دستار را از سرم برمىدارى . ( از ابو السمط الرّسعنى )\r\n( 3 ) - يعنى اقدام كنم .\r\n( 4 ) - نبايد : مبادا .\r\n( 5 ) - ممارات : خصومت .\r\n( 6 ) - مبارات : برابرى كردن با كسى در نبرد .\r\n( 7 ) - او : يعنى پهلوان فيله .\r\n( 8 ) - مجارات : رقابت كردن .\r\n( 9 ) - تتيقّن . . . وقتى مال و ثروت در دستان او قرار گيرد يقين مىكند كه دستانش جاى ماندن نيست . ( از ابو الحسن علىّ بن محمّد التّهامى )\r\n( 10 ) - مشاهره : حقوق ماهيانه .\r\n","page_name":" 280 ","page_number":282},
  {"content":"\r\n\r\nحاصل مىكردى و حكايت بذل پادشاه جهان حاتم زمان در آن وقت در افواه افتاده بود كه در مشرق پادشاهى از نسل مغول نشسته است كه ترب و تبر « 1 » نزد او يكسانست :\r\n نزد مقدار همّت عاليش * كم‌عيارست نقد هفت اختر \r\nاين مسخره را انديشهء سفرى افتاد ؛ نه راحله و نه زاد او را . حريفان به اتّفاق توزيعى كردند و دراز گوشى خريد تا روان شد . بعد از سه سال در بازار مىروم .\r\nخواجه‌اى را مىبينم با خيل و خيول « 2 » و بغال « 3 » و جمال « 4 » و غلامان ختائى بر يمين و يسار .\r\nچون مرا بديد حالى از اسب پياده شد و ترحيبى « 5 » كرد و اهتزازى تمام به مشاهدهء من اظهار نمود و مرا به تكليف به وثاق خويشتن كشيد و چنانك سنّت اصحاب مروّت و فتوّت باشد انواع تكلّفات از مشروبات و مأكولات به جاى آورد و اوانى « 6 » از زر و نقره و قينات « 7 » و خنياگران و سقاة به ترتيب ايستاده . و برين شيوه اين روز به الحاح مرا نگاه داشت و دوّم روز و سوّم روز همچنين . و من او را هيچ‌گونه بازنمىشناسم تا عاقبت مىگويد فلان كسم كه بضاعت درازگوشى داشتم . ازو استفسار احوال كردم كه انّى رأيتك سفيها فمتى صرت فقيها « 8 » گفت : « چون از روم سفر كردم به همان درازگوش دريوزه كنان به حضرت پادشاه روى زمين رفتم . قدرى ميوه خشك برداشته بودم . بر ممرّ او بر سر پشته‌اى بنشستم . از دور نظر مقبلانهء او به من افتاد . به تفحّص احوال من كس فرستاد . حالت ضعف حال خود تقرير دادم كه از روم به آوازهء عطا و نوال پادشاه آمده‌ام ، با صدهزار بىنوائى پاى در راه نهادم تا نظر پادشاه كه صاحب قرانست چون بدين درويش آيد حال او معكوس شود و طالع مسعود گردد :\r\n پدر كز من روانش باد پرنور * مرا پيرانه پندى داد مشهور\r\nكه از بىدولتان بگريز چون تير * سرا در كوى صاحب دولتان گير \r\nو طبق ميوه را با عرض سخن پيش او بداشتند . از آن ميوه‌ها دو سه در سولوق « 9 » ريخت . در باطن اركان حضرت انكارى مشاهده كرد . روى بديشان آورد كه : « او از موضعى دور مىرسد ؛ تا بدينجا بسيار مزارات متبرّك و مواضع مبارك سپرده باشد و\r\n\r\n\r\n","description":"","footnote":"\r\n( 1 ) - تبر : طلاى خام و پرداخت نشده .\r\n( 2 ) - خيول : گروه اسبان . به معنى گروه سواران نيز مىآيد .\r\n( 3 ) - بغال : استران ( قاطران ) جمع بغل .\r\n( 4 ) - جمال : شتران .\r\n( 5 ) - ترحيب : مرحبا گفتن ، خوش‌آمدگويى .\r\n( 6 ) - اوانى : ظروف ، جمع آنيه و جمع الجمع اناء .\r\n( 7 ) - قينات : كنيزان خواننده ، جمع قينه .\r\n( 8 ) - انّى . . . من تو را نادان مىدانستم ، پس چه زمان دانا شده‌اى ؟\r\n( 9 ) - سولوق : ظرف ، مخصوصا ظرف آب .\r\n","page_name":" 281 ","page_number":283},
  {"content":"\r\n\r\nخدمت بزرگان دريافته ؛ تيمّن به انفاس چنين كس غنيمت باشد . از آن وجه ميوه‌ها در سولوق ريختم تا به هر وقت از آن با فرزندان تنقّلى مىكنم . بقايا را نيز شما قسمت كنيد . » و اسب براند . چون به اردو رسيد ميوه‌ها را از سولوق بيرون آورده است و اعداد آن را احصا « 1 » كرده و شمرده و روى به دانشمند حاجب آورده و احوال منزل من پرسيده .\r\nگفتست كه من معلوم ندارم كجا نزول كردست . او را بازخواست بليغ كرد و فرمود كه : « تو چه مسلمانى باشى كه درويشى با بعد مسافت به حضرت ما رسد و تو از طعام و شراب و بيدارى و خواب او غافل باشى ؟ همين لحظه به خويشتن برو و او را طلب دار و به مقامى محمود در خانهء خود جاى ده و به همه معانى تفقّد او نماى . » من به نزديك بازار نزول كرده بودم . از چپ و راست به تفحّص حال من مىدوانند تا يكى به من رسيد و مرا به خانهء او برد . تا روز ديگر قاآن برنشسته گردونى « 2 » چند بالش مىبيند كه به خزانه مىبرند از فتح شهرى در منزى « 3 » ؛ عدد آن هفتصد بالش . دانشمند حاجب را فرمود كه آن شخص را بخوان . چون حاضر شدم تمامت آن را به من فرمود و به مواعيد ديگر مستظهر گردانيد .\r\nتمامت بالش‌ها را قبض كردم و حال من از مضايق درويشى به فسحت « 4 » خوشى رسيده است :\r\n و اذا اتاه سائل * ربّ الشّويهة و البعير\r\nابصرته بفنائه * ربّ الخورنق و السّدير « 5 » \r\n37 ديگر مغولى بود نام او سنقولى بوكا . رمه‌اى گوسفند داشت . شبى باد سرد مىآمد .\r\nگرگ در رمهء او افتاد و اكثر آن را ضايع و تلف كرد . روز ديگر مغول به حضرت آمد و حال گله و گرگ عرضه داشت و تقرير كرد كه هزار سر ضايع شده است . قاآن فرمود كه : « گرگ كجا رود ؟ » و اتّفاق را جماعتى كشتىگيران مسلمان بيامدند و گرگى زنده بياوردند دهان بسته . فرمود كه گرگ را از شما به يك هزار بالش بخريدم . و صاحب گوسفندان را گفت از كشتن اين ترا نفعى و خيرى در تصرّف نمىآيد . هزار سر گوسفند فرمود تا به دو دادند و\r\n\r\n\r\n","description":"","footnote":"\r\n( 1 ) - احصاء : شمردن .\r\n( 2 ) - گردون : ارابه .\r\n( 3 ) - منزى : عبارت است از چين جنوبى كه آن را ماچين و مهاچين نيز گويند يعنى چين بزرگ و مغولان ننكياس گويند . ( مص )\r\n( 4 ) - فسحت : وسعت .\r\n( 5 ) - و اذا . . . و هرگاه درخواست‌كننده‌اى كه صاحب گوسفند و شتر است نزد او آيد ، / تو در كنار او سائل را صاحب كاخ خورنق ( نام قصرى در كنار حيره ، مقابل فرات كه به دستور نعمان بن امرؤ القيس براى اقامت بهرام گور ساخته شد ) و سدير ( قصرى در حيره نزديك خورنق كه نعمان اكبر آن را بنا كرد ) مىبينى .\r\n","page_name":" 282 ","page_number":284},
  {"content":"\r\n\r\nگفت : « اين گرگ را مخلّى « 1 » كنيم تا ياران خويش را ازين حالت اعلام دهد و ازين نواحى بروند . » چون گرگ را گشاد كردند سگان شيرآساى سگ‌بانان به دو دويدند و گرگ را بدريدند . قاآن از آن سبب متغيّر شد و فرمود تا قصاص گرگ از سگان بازخواستند و در اندرون اردو رفت متفكّر و مهموم . روى به اركان و خواصّ آورد و فرمود كه : « غرض از اطلاق گرگ آن بود كه در اندرون ضعفى مشاهده مىكردم ، بر آن انديشه كه چون جانورى را از هلاكت خلاص دهم حقّ تعالى مرا نيز شفا كرامت كند . چون او از دست ايشان نجست نه همانا من نيز از آن ورطه بيرون آيم . » و در آن چند روز رحلت كرد .\r\nو بر متميّزان و بزرگان پوشيده نيست كه ملوك برداشته و برگرفتهء يزدان‌اند و ايشان را الهامهاست و آن حكايت نظير آنست كه در كتاب آورده‌اند كه چون مأمون طاهر بن الحسين و علىّ بن عيسى بن ماهان را به محاربهء برادر خود محمّد امين به بغداد فرستاد « 2 » ، در تضاعيف آن « 3 » محمّد امين ، حمّاد راويه را كه از ندماى او بود مىگويد كه امروز تماشا كنيم و به نشاط شراب مشغول شويم . زورقى آوردند و در آنجا نشستند . و از جوارى « 4 » جاريه‌اى جميله داشت نام او قبيحه بود و از دندانهاى او يك دندان زرد كه كمال ملاحت او در نقصان آن مدرج بود . با خود در كشتى آورد و جامى از ياقوت سرخ آتشى كه بر مثال زورقى ساخته بودند و از نفايس زهرات « 5 » دنيا و موجودات خزانه آن را در نظر او وزنى بودى . چون مجلس گرم شد و عيش خوش ، قبيحه به مهمّى برپاىخاست . پاى در دامن زد ؛ بر جام افتاد شكسته شد و دندان بر كشتى زد . دندانى زرد كه شعف محمّد بدان بودى بشكست . محمّد امين روى به حمّاد آورد و گفت انقراض كار ماست . چنانك رسم ندما باشد او را دعائى گفت و استبعاد « 6 » سخن محمّد مىكرد و ميان ايشان درين معنى سخنى مىرفت . ناگاه هاتفى آواز داد كه  قُضِيَ الْأَمْرُ الَّذِي فِيهِ تَسْتَفْتِيانِ  « 7 » .\r\n\r\n\r\n","description":"","footnote":"\r\n( 1 ) - مخلّى : رهاشده .\r\n( 2 ) - مصنّف در اينجا دچار سهو عجيبى شده است . به اجماع اهل تاريخ علىّ بن عيسى بن ماهان سردار لشكر بغداد بود از جانب امين و با طاهر بن الحسين كه سردار لشكر خراسان بود از جانب مأمون در رىّ جنگ كرده و به دست او كشته شد ؛ نه آنكه به همراهى طاهر به جنگ امين رفته باشد . چنين سهوى از كسى مانند جوينى نابخشودنى است . ( مص )\r\n( 3 ) - در تضاعيف آن : در اثناى آن .\r\n( 4 ) - جوارى : كنيزان ، جمع جاريه .\r\n( 5 ) - زهرات : آرايش‌ها ، خوبىها . جمع زهر .\r\n( 6 ) - استبعاد : بعيد شمردن .\r\n( 7 ) - قضى . . . مقدّر شده است امرى كه در آن طلب فتوى مىكرديد . ( يوسف 12 / 41 )\r\n","page_name":" 283 ","page_number":285},
  {"content":"\r\n\r\nمحمّد امين حمّاد را گفت شنيدى ؟ تصامم « 1 » نمود . ديگرباره همين سخن به آواز بلند هايل شنيد . محمّد امين حمّاد را گفت بعد ازين شكّى نماند ، برخيز و چارهء كار خود كن كه ع : ديدار من و تو با قيامت افتاد .\r\nديگر مردى پير از حدود بغداد بيامد و بر سر راه بنشست . چون پادشاه مىگذشت آن پير را بر رهگذر خويش ديد . فرمود تا او را پيش خواندند . از وى پرسيد كه بر سر راه چه ايستاده‌اى ؟ گفت مردى پيرم و درويش و ده دختر دارم و از غايت درويشى ايشان را به شوهر نمىتوانم داد . پادشاه فرمود كه : « تو از بغدادى ، خليفه چرا چيزى به تو ندهد و مددى نكند تا دختران را به شوهر دهى ؟ » گفت : « هر وقت از خليفه من صدقه خواهم مرا ده دينارى زر دهد ؛ مرا خود اين مقدار به نفقات خود بايد . » پادشاه فرمود تا او را هزار بالش نقره بدهند . نزديكان حضرت گفتند بر ولايت ختاى نويسند . فرمود كه از خزانه نقد بدهند . چون بالش از خزانه آوردند و پيش آن پير بنهادند پير گفت : « من چندين بالش ازينجا چون نقل كنم ؟ من مردى پير و ضعيفم ؛ يك بالش يا غايت دو بالش بيش بر نتوانم داشت » . پادشاه فرمود تا اولاغ « 2 » و جوال و استعداد ترتيب كردند تا آن بالشها در صحبت او روان كنند . پير گفت : « من با چندين بالش به ولايت خويش به سلامت نتوانم رسيد و اگر در راه واقعه‌اى افتد دختران از انعام پادشاه محروم مانند . » فرمود كه دو مرد مغول به بدرقهء او و آن مال بروند تا به ولايت ايل و او را به سلامت با آن بالشها به ولايت ايل رسانند . چون مغولان با او برفتند در راه وفات كرد . اعلام حضرت پادشاه كردند .\r\nپادشاه فرمود كه : « نشان خانهء خود نداده است و نگفته كه دختران او كجااند ؟ » گفتند گفته است . فرمود كه آن بالشها به بغداد برند و به خانهء او به دختران دهند و بگويند كه پادشاه اين بالشها صدقه فرستاده است تا آن دختران را به شوهر دهند .\r\nديگر ، دخترى از نزديكان حضرت را به شوهر مىفرستادند . صندوقى مرواريد كه هشت كس آن را برگرفته بودند به جهاز او آورده بودند . چون آن صندوق در حضرت پادشاه بردند پادشاه به نشاط شراب مشغول بود . فرمود تا سر صندوق برگرفتند . تمامت مرواريد بود . هر دانه‌اى از يك دينار تا دو دانگ تمامت بر حاضران بخش كرد . در حضرت عرضه داشتند كه اين صندوق از بهر فلان دختر به جهاز فرموده بودى . فرمود كه\r\n\r\n\r\n","description":"","footnote":"\r\n( 1 ) - تصامم ، خود را به نشنيدن زدن . استعمال تصامم غلط است زيرا ادغام در باب تفاعل واجب است و فكّ آن جايز نيست . ( مص )\r\n( 2 ) - اولاغ : چاپار ، اسب ( مرحوم قزوينى به نقل از « پاوه دوكورتى » ص 189 ) .\r\n","page_name":" 284 ","page_number":286},
  {"content":"\r\n\r\nآن صندوق ديگر كه همتاى اين صندوق است فردا روز به وى دهند .\r\nديگر اتابك شيراز برادر خويش تهمتن را به خدمت قاآن فرستاد و در جملت تحفه‌ها دو قرابه مرواريد بود كه نزديك ايشان به حكم آنك :  كُلُّ حِزْبٍ بِما لَدَيْهِمْ فَرِحُونَ  « 1 » عظمتى داشت . چون عرض آن كردند و قاآن دانست كه در نظر موصل مرواريد را وقعى « 2 » است ، بفرمود تا صندوقى دراز آهنگ پر از دانه‌هاى شاهوار حاضر كردند . رسول و حاضران از آن مدهوش شدند . قاآن بفرمود تا در آن جشن كاس شراب را كه مىگردانيدند پر از مرواريد مىكردند تا تمامت حاضران قسمت شد :\r\n چو قطره بر ژرف دريا برى * به ديوانگى ماند اين داورى \r\n* * * از آنچ واجب الوجود در نهاد او موجود گردانيده بود از حلم و عفو و داد و جود و تربيت دين معبود ، شمّه‌اى تقرير داد تا معلوم شود كه در هر زمانى صاحب قرانى است چنانك در سوالف عهود ، حاتم و نوشروان و غير ايشان بوده‌اند و ذكر هريك تا منقرض زمان چون چشمهء خرشيد تابان خواهد بود و روايات و حكايات مذكور و مسطور ع : و فى كلّ ما قرن سدوم و جندب « 3 » و اگر در آن باب استقصائى مىرفت به اطناب مىانجاميد ، برين مقدار اختصار نمود . و يك حكايت از قهر و صولت و سياست و هيبت او محرّر خواهد شد تا چنانك مقرّر شدست كه ايادى « 4 » و نعماى او چگونه فايض بوده است انتقام و سطوت او چگونه رايض « 5 » بوده :\r\n له يوم بؤس فيه للنّاس ابؤس * و يوم نعيم فيه للنّاس انعم\r\nفيمطر يوم الجود من كفّه النّدى * و يمطر يوم البأس من كفّه الدّم « 6 » \r\nدر قبيله‌اى كه امير هزارى بود ، از جمله اراجيفى مىافتد كه فرمان شدست كه بنات اين قوم را به جماعتى نامزد كرده‌اند « 7 » . ايشان از خوف اين خبر بيشتر دختران را نامزد خصمان كردند در ميان قوم خود و بعضى را تسليم . اين حديث در افواه انتشار مىيابد و به خدمت پادشاه مىرسانند . جماعتى از امرا را نامزد مىكند تا جهت تفحّص آن آنجا\r\n\r\n\r\n","description":"","footnote":"\r\n( 1 ) - كلّ . . . هر گروهى به آنچه دارند دلخوشند . ( روم 30 / 32 )\r\n( 2 ) - وقع : قدر و منزلت .\r\n( 3 ) - و فى . . . در هر روزگارى هم سدوم ( قاضى ستمگر شهر لوط ) هست و هم جندب جناده ( ابو ذر غفارى ) .\r\n( 4 ) - ايادى : نعمت‌ها .\r\n( 5 ) - رايض : رام‌كننده .\r\n( 6 ) - له . . . براى او روز خشمى است كه در آن روز مردم را سختىهاست و روز خوشى است كه مردم را در آن روز نعمت‌هايى است . / پس در روز بخشش از دست او عطا و به روز خشم از دستش خون مىبارد . ( از حسين مطير اسدى )\r\n( 7 ) - شايد صواب « نامزد كرده آيد » باشد .\r\n","page_name":" 285 ","page_number":287},
  {"content":"\r\n\r\nروند . چون حقيقت معلوم مىشود مىفرمايد كه هر دختر را كه سنّ او از هفت گذشته باشد جمع كنند و هركس را كه در آن سال به خصم داده‌اند بازستانند . چهار هزار دختران چون اختر كه هريك را با دلها حالى دگر بود گرد كردند :\r\n حسنش از رخ چو پرده برگيرد * ماه وا خجلتاه در گيرد \r\nابتدا فرمود تا بعضى را كه بنات امرا بودند جدا كردند و تمامت حاضران را ياسا رسانيدند كه با ايشان خلوت كنند . از آن جملت دو دختر چون ماه فروشد « 1 » . و باقيات صالحات را در پيش اردو صف‌صف بايستانيد . آنچ لايق اردو بود با حرم فرستادند و قومى به اصحاب فهود « 2 » و جوارح « 3 » دادند و بعضى را به هركس از ملازمان درگاه . و چند را به خرابات « 4 » و رسول خانه « 5 » فرستادند تا خدمت صادر و وارد كنند « 6 » . و آنچ باقى ماندند فرمان شد تا هركس كه حاضر بود از مغول و مسلمان در ربودند . و پدران و برادران و اقرباء و خويشان و شوهران ايشان نظاره كنان ؛ يارا و مجال آن نه كه دم زنند و زبان جنبانند . و اين دليلى تمام است بر قهر و تنفيذ احكام و طواعيت لشكر و انقياد عسكر « 7 » .\r\n\r\nذكر منازل و مراحل قاآن\r\nچون حاتم زمان و حاكم جهان بعد ما كه « 8 » بر تخت پادشاهى ممكّن شد و از كار ختاى دل فارغ ، به اردوى بزرگ پدر خراميد . موضع اقامت خويش كه در حدود ايميل بود به پسر خود كيوك فرمود و اقامت و مقرّ سرير « 9 » مملكت را در حدّ آب ارقون و كوههاى قراقورم اختيار كرد و در آن موضع شهرى و ديهى نبودست مگر رسم « 10 » ديوارى كه آن اردوباليغ بودست . وقت جلوس او ، در ظاهر « 11 » رسم حصار ، سنگى يافتند مسطور و مخبر از آنك واضع آن بوقو خان بودست و به شرح آن حال در ذكر بلاد ايغور مسطورست . آن\r\n\r\n\r\n","description":"","footnote":"\r\n( 1 ) - يعنى مردند .\r\n( 2 ) - اصحاب فهود : يوزبانان .\r\n( 3 ) - اصحاب جوارح : صنعتگران ، كسانى كه كارهاى يدى مىكنند .\r\n( 4 ) - خرابات : فاحشه خانه‌ها .\r\n( 5 ) - رسول خانه : جايى كه از سفرا و ايلچيان پذيرايى مىكرده‌اند .\r\n( 6 ) - يعنى در خدمت مسافران باشند .\r\n( 7 ) - اين حكايت ابهام دارد . كليّت و سياق متن ظاهرا اين است : شايع مىشود كه قرار است قاآن دختران قبيله‌اى را به ازدواج عدّه‌اى درآورد ( يا ببخشد ) . مردم قبيله از ترس اين موضوع سريعا دختران خود را به ازدواج مردان و حتّى دشمنان قبيلهء خود در مىآورند و يا تسليم آن‌ها مىنمايند . قاآن پس از تفحّص ، دختران را از شوهرانشان پس مىگيرد و مجازات مىكند .\r\n( 8 ) - بعد ما كه : بعد از آنكه .\r\n( 9 ) - يعنى پايتخت .\r\n( 10 ) - رسم : آثار باقى مانده از خرابى ، آثار باستانى .\r\n( 11 ) - ظاهر : بيرون شهر ، حوالى شهر .\r\n","page_name":" 286 ","page_number":288},
  {"content":"\r\n\r\nرا ماووباليغ نام نهادند و بر بالاى آن فرمود تا شهرى بنا نهادند و اردوباليغ نام كردند ؛ امّا معروف به شهر قراقورم است . و از ختاى از هر نوع محترفه آوردند و از بلاد اسلام همچنان صنّاع . و زراعت آغاز نهاد و سبب فيضان مواهب و كثرت رغائب او از جوانب متوجّه آن شدند و به اندك روزگار شهرى شد . و جهت او بر بالاى آن بناى باغى كردند .\r\nدروازهء آن يكى ممرّ خاصّ پادشاه جهاندار و ديگرى موسوم به اولاد و اقربا و ديگرى معيّن جهت خواتين و چهارم دخول و خروج عوامّ را . و در ميان آن كوشكى صنّاع ختاى برافراشتند و طرف آن به همان جنس ابواب . و تخت را به سه‌پايه يكى خاصّ و ديگرى خاتون او سيّم جهت سقاة و خوان‌سالاران و بر يمين و يسار ، خانه‌ها موسوم به برادران و پسران و طرقاقان « 1 » . و آن را به نقوش بنگاشتند و در موضع سقاة خمها كه از غايت ثقل نقل آن ممكن نباشد بنهادند و مناسب آن آلات ديگر . و پيلان و شتران و اسبان و حفظهء هريك در مقدار ممثّل « 2 » ، كه وقت جشن عامّ به انواع مشروبات برمىگيرند و تمامت آلات زر و نقره و مرصّعات بود . و از سالى دو نوبت درين منزل نزه نزول مىفرمودى .\r\nهرگاه آفتاب را به نقطهء حمل حلول بودى « 3 » و عالم خوش روزگار و روى زمين از گريهء ابر بهار به دهان گلها خندان و آبدار شدى يك ماه چون زهره خرشيدوار درين تختگاه جشن فرمودى و چون باران كه فيض او به كلأ « 4 » و اشجار دررسد ، كبار و صغار بهره‌مند شدندى و درويشى از آن جماعت رخت بربستى :\r\n ما ضرّ اهل الثّغر ابطاء الحيا * عنهم و فيهم يوسف بن محمّد « 5 » \r\nو چون حسن بهار به غايت رسيدى و سبزه‌ها هريك به مقدار خويش بالا نمودى ، روى به متنزّهى ديگر نهادى كه آن را مهندسان مسلمان بر رغم ختائيان « 6 » افراشته بودند و آن را قرشى « 7 » سورى نام است ؛ كوشكى نيك عالى به انواع نقوش و فرشهاى متلوّن حالى « 8 » . تختى مناسب آن در پيشگاه نهاده و در مجلس‌گاه اوانى « 9 » و خوابى « 10 » يشم مرصع به لآلى نهاده و ملايم آن آلات ديگر . و آنجا چهله‌اى بداشتى و غداير « 11 » آب كه آن را گول خوانند در پيش آن بنات الماء « 12 » بسيار در آنجا جمع شدى . و تماشاى صيد كردى و\r\n\r\n\r\n","description":"","footnote":"\r\n( 1 ) - طرقاق : نگهبان .\r\n( 2 ) - ممثّل : مصوّر ، مجسّم .\r\n( 3 ) - يعنى فروردين مىشد .\r\n( 4 ) - كلاء : گياه .\r\n( 5 ) - ما ضرّ . . . درحالىكه يوسف بن محمّد در ميان مرزداران است ، دير رسيدن باران ضررى به آن‌ها نمىرساند .\r\n( 6 ) - بر رغم ختائيان : يعنى براى خوار ساختن ختائيان .\r\n( 7 ) - قرشى : قصر .\r\n( 8 ) - حالى : به زيور آراسته ، اسم فاعل از حليه .\r\n( 9 ) - اوانى : ظروف .\r\n( 10 ) - خوابى : سبوهاى بزرگ ، جمع خابيه .\r\n( 11 ) - غداير : آبگيرها ، جمع غدير .\r\n( 12 ) - بنات الماء : پرندگان و حيوانات آبى . نام خاصّ يك پرنده آبى نيز هست .\r\n","page_name":" 287 ","page_number":289},
  {"content":"\r\n\r\nبعد از آن به نشاط شراب اشتغال نمودى و بساط بخشش كه هرگز منطوى « 1 » نبودى بگستردى و هر روز على الدّوام انعام او عامّ بودى . تا ما دام كه آنجا مقام داشتى و در كار عشرت و ادمان « 2 » تلهّى « 3 » ، گوئى نصيحت قهستانى را به سمع قبول استماع نموده بود :\r\n تمتّع من الدّنيا فأوقاتها خلس * و عمر الفتى ملّيت اكثره نفس\r\nو سارع الى سهم من العيش فائز * فما ارتدّ سهم مرّ قطّ و لا احتبس\r\nو قضّ زمان الأنس بالأنس و انتبه * لحظّك اذ لا حظّ فيه لمن نعس\r\nو لا تتقاض اليوم همّ غد ودع * حديث غد فالاشتغال به هوس\r\nهى الرّوح كالمصباح و الرّاح زيتها * فدونك عنّى انّما الرّأى يقتبس\r\nأنبّئك عن نفسى و عمّا اختبرت لا * احاديث تروى عن قتادة عن انس « 4 » \r\nو چون عمر بهار به اكتهال « 5 » رسيدى و نهار او به زوال ، مراجعت با مصيف « 6 » به امضا رسانيدى ، و چون ممرّ بر باغ و كوشك شهر بودى روزى چند ديگر بر قرار مألوف اقامت فرمودى و امر معروف به تقديم . و از آنجا به مقرّ مقصود متوجّه گشتى . چون حركت كردى بر سه ميل شهر ، بر بينى پشته‌اى كوشكچه‌اى فرموده بود « 7 » كه وقت مراجعت از زمستان‌گاه هم بر ممرّ بودى . در دو نوبت چهار پنج روز تماشا در آن بقعه بودى و از شهر نزل تا بدان مقام آوردندى . و از آنجا هنگام تابستان در ميان كوهها رفتى و از ختاى بارگاهى كه ديوارهاى آن از چوب مشبّك ساخته بودند و بالا از جامه‌هاى مذهّب « 8 » و بر بالاى آن پوشش نمد سپيد آورده بودند برافراشتندى و آن را « سير اردو » نام است . در آن\r\n\r\n\r\n","description":"","footnote":"\r\n( 1 ) - منطوى : در پيچيده .\r\n( 2 ) - ادمان : پيوسته كارى كردن .\r\n( 3 ) - تلهّى : بازى و عشرت كردن .\r\n( 4 ) - تمتّع . . . از دنيا بهره گير كه اوقات عمر فرصت‌هايى زودگذر است و بيشتر عمر جوانمرد - اميد كه بهره تو از زندگانى دراز باد - نفس‌هايى بيش نيست . / و به سوى بهره‌مندى از زندگانى موفق پيشى گير زيرا تيرى كه از كمان گذشت هرگز به چنگ نمىآيد . / زمان خوشى را به خوشى بگذران و براى بهره گرفتن بيدار باش ؛ زيرا بهره‌اى براى كسى كه غافل است وجود ندارد . / امروز به غم فردا مپرداز و حديث فردا را واگذار كه اشتغال به آن ، هوس و آرزوست . / اين روح چون چراغ و شراب روغن آن است . از من بشنو كه فقط انديشه قابل اقتباس است . / از خودم و از آنچه شخصا تجربه كرده‌ام به تو خبرى مىدهم ، نه از احاديثى كه از قتاده ( يكى از اصحاب پيامبر ) و از انس ( انس بن مالك صحابى پيامبر ( ص ) كه بالغ بر دو هزار حديث از او نقل شده ) روايت شده است . ( اشعار از ابو بكر علىّ بن الحسن القهستانى است ) .\r\n( 5 ) - اكتهال : دو موى شدن ، ميان سال شدن .\r\n( 6 ) - مصيف : منزلگاه تابستانى ، ييلاق .\r\n( 7 ) - معنى جمله : روى تيغهء يك تپه در سه ميلى شهر ، قصر كوچكى ساخته بود . ( ميل واحد مسافت است كه برابر با دو كيلومتر كنونى يعنى يك سوم فرسنگ بوده است ) .\r\n( 8 ) - مذهّب : طلاكارىشده .\r\n","page_name":" 288 ","page_number":290},
  {"content":"\r\n\r\nمواضع آبهاى سرد و علف بسيار چندان مقام بودى كه چون آفتاب به سنبله آمدى « 1 » و يك برف بباريدى . و در آنجا نيز زيادت از متنزّهات ديگر نوال « 2 » و عطا فايض بودى . و از آنجا روان گشتى چنانك آخر فصل خريف كه ابتداى فصل زمستان ايشان است به مشتاة « 3 » رسيدى و كار نشاط پيش گرفتى . مدّت سه ماه درين ماهها عطا و هبات او را اندك احتباسى « 4 » بودى و بر دوام فايض نه . و درين موضع اثبات اين ابيات ذو وجهين مىافتد :\r\n لقد حال دون الورد برد مطاول * كأنّ سعودا غيّبت فى مناحس\r\nو حجّب فى الثّلج الرّبيع و حسنه * كما اكتنّ فى بيض فراخ الطّواوس « 5 » \r\nو به حمد اللّه تعالى كه امروز اين منازل مبارك به قدم خجستهء پادشاه كامگار و شهنشاه نامدار ، نوشروان زمان مونكو قاآن مزيّن است و جهان از سايهء سياست و عدل او روشن و بقاع و رباع اقاليم عالم گلشن ، حقّ تعالى او را در مزيد عدل و نفاذ امر و نهى سالهاى بىمنتها عمر دهاد و دين حقّ را به واسطهء او دست قوىّ گرداناد .\r\n\r\nذكر توراكينا خاتون\r\nچون حكم خداى تعالى نافذ گشت و پادشاه جهان حاتم زمان قاآن رحلت كرد و پسر بزرگتر او كيوك از لشكر قفچاق نزول كرده ، برقرار ماضى تنفيذ احكام و اجتماع انام « 6 » از خواصّ و عوامّ بر در اردو و بارگاه خاتون او « موكا خاتون » - كه از پدرش چنگز خان به حكم آذين « 7 » به دو رسيده بود - صورت مىيافت ، و چون توراكينا خاتون مادر پسران بزرگتر بود و به ذكا و دها « 8 » بيشتر ، ايلچيان به نزديك پادشاه‌زادگان از برادران و برادرزادگان قاآن روان كرد معلم « 9 » از احوال و وقوع حادثه و تا به وقتى كه به اتّفاق خانى معيّن شود كسى بايد كه حاكم و سرور باشد تا كار ملك مهمل نشود و امور جمهور مختلّ نگردد و جانب حشم و لشكر مضبوط ماند و مصالح رعايا محفوظ . جغاتاى و ديگر پادشاه‌زادگان كس فرستادند كه : « توراكينا خاتون مادر پسرانست كه استحقاق خانيّت دارند ، تا به وقت آنك\r\n\r\n\r\n","description":"","footnote":"\r\n( 1 ) - آفتاب به سنبله رفتن : كنايه از ماه شهريور .\r\n( 2 ) - نوال : عطا ، بخشش ، لقمه .\r\n( 3 ) - مشتاة : منزلگاه زمستانى ، قشلاق .\r\n( 4 ) - احتباس : بخل كردن ( غياث اللغات ) .\r\n( 5 ) - لقد . . . سرماى طولانى گل سرخ را پوشانده است ، گويى كه ستاره‌هاى سعد در زير نحوستها پنهان شده‌اند . / بهار و زيبايى آن در برف پنهان شد ، همان‌طورى كه جوجه طاووس‌ها ( با رنگ‌هاى گوناگون ) در تخم ( سفيد ) پنهانند . ( از ابو منصور قسيم بن ابراهيم قاينى ملقّب به بزرگمهر از شاعران سلطان محمود غزنوى )\r\n( 6 ) - انام : مخلوقات .\r\n( 7 ) - آذين : رسم و آئين .\r\n( 8 ) - دها : زيركى .\r\n( 9 ) - معلم : آگاهىدهنده .\r\n","page_name":" 289 ","page_number":291},
  {"content":"\r\n\r\nقوريلتاى « 1 » شود كار ملك را مرتّب مىدارد و كفاة « 2 » برقرار در خدمت باشند چنانك ياساى قديم و حديث از آنچ قانون آنست منحرف نشود . » و توراكينا خاتون نيك داهيه « 3 » و كافيه بود و بدين اتّفاق و وفاق نيز زيادت استظهارى يافت . و موكا خاتون در آن نزديكى بر عقب قاآن روان شد « 4 » 38 . به لطايف حيل و كياست تمام امور ملك را در ضبط آورد و دل خويشان را به انواع اصطناع « 5 » و عوارف « 6 » و ارسال هدايا و تحف صيد كرد و بيشتر اجانب و عشاير و اقارب و عساكر به جانب او مايل گشتند و اوامر و نواهى او را به طوع و رغبت منقاد و مذعان « 7 » شدند و در تحت فرمان او آمدند ؛ قال رسول اللّه صلّى اللّه عليه و سلّم جبلت القلوب على حبّ من احسن اليها و بغض من اساء اليها « 8 » و تمامت اصناف مردمان روى به جانب او نهادند . و جينقاى و ديگر كفاة قاآن بر قاعدهء اوّل در كار بودند و ولاة « 9 » در اطراف و اقطار « 10 » برقرار .\r\nو در وقت قاآن ، توراكينا خاتون را با جماعتى از اصحاب حضرت كينه‌اى در احناى « 11 » سينه متمكّن گشته بود و آن جراحت غور كرده « 12 » . چون كار ملك برو مقرّر گشت و او در آن تمكّن يافت و كسى را با او منازعتى و مناقشتى نه ، خواست كه درين وهلت پيش از فوات وقت و مرور فرصت به حكم آنك ع : بادر فانّ الوقت سيف قاطع « 13 » ، از درد آن تشفّى جويد و هريك را از آن زمره مكافاتى واجب دارد . ايلچى را به ختاى روان كرد تا صاحب يلواج را بياورد و قصد كرد تا امير جينقاى را بگيرد . و چون جينقاى به حسّ عقل تفرّس « 14 » كرده بود كه انديشهء او نوعى ديگرست پيش از آنك تدبير دست ندهد روى در راه نهاد و سر خويش گرفت و به نزديك پسر او « كوتان « 15 » » مسارعت نمود و به حمايت او تمسّك جست تا جان به سلامت به تك‌پاى ببرد « 16 » . و ايلچى يلواج چون به دو رسيد به اعزاز و اكرام و تمكين و احترام تلقّى او واجب داشت و هر روز به نوعى ديگر تكلّف و\r\n\r\n\r\n","description":"","footnote":"\r\n( 1 ) - قوريلتاى : مجمع بزرگ امرا و شاهزادگان مغول براى امرى مهم مثل تعيين خان .\r\n( 2 ) - كفاة : انسان‌هاى با كفايت ، جمع كافى .\r\n( 3 ) - داهيه : زيرك .\r\n( 4 ) - يعنى فوت كرد .\r\n( 5 ) - اصطناع : نيكى كردن ، برگزيدن .\r\n( 6 ) - عوارف : مجازا به معنى بخشش‌ها ( آنندراج ) ، در اصل به معنى نيكويىكنندگان .\r\n( 7 ) - مذعان : مطيع .\r\n( 8 ) - جبلت . . . قلبها بر دوستى آن‌كس كه بدان نيكى كند و بر بغض آن كسى كه بدان بدى كند سرشته شده است .\r\n( 9 ) - ولاة : جمع والى .\r\n( 10 ) - اقطار : كرانه‌ها ، جمع قطر .\r\n( 11 ) - احنا : گوشه‌ها ، جمع حنو و حنو .\r\n( 12 ) - يعنى عميق شده .\r\n( 13 ) - بادر . . . بشتاب ! همانا زمان شمشيرى برنده است .\r\n( 14 ) - تفرّس : ادراك ، به خرد دريافتن .\r\n( 15 ) - كوتان : از پسران اوكتاىقاآن و مادرش توركينا خاتون .\r\n( 16 ) - جان به تك‌پاى بردن : با فرار و به زحمت جان خود را نجات دادن .\r\n","page_name":" 290 ","page_number":292},
  {"content":"\r\n\r\nمراعات جانب ايشان مىكرد . تا يك‌دو روز برين بگذشت و در خفيه استعداد سنّت فرار مىرفت از ترتيب چهارپاى و غير آن . تا شب سيّم كه به حقيقت روز دولت او بود ايلچيان را در خواب كرد و با سوارى چند به جانب كوتان روان شد و از دست ايشان امان يافت :\r\n فأبت الى فهم و لم اك آئبا * و كم مثلها فارقتها و هي تصفر « 1 » \r\nو چون هر دو بزرگ به خدمت كوتان رسيدند و التجا به دو نمودند و جناب او را مأمن خود ساختند مشمول عاطفت او شدند . توراكينا خاتون در استرداد ايشان ايلچى فرستاد .\r\nجواب داد كه : « بغاث الطّيور « 2 » كه از مخالب « 3 » باز به خاربنى پناهد از صولت او امان يابد .\r\nايشان نيز چون به ما استيمان « 4 » كرده‌اند و به دامن دولت ما تمسّك نموده بازفرستادن ايشان در آذين « 5 » همّت و مروّت محظور است و از شيوهء مكرمت و فتوّت دور و نزد دور و نزديك و ترك و تازيك نه معذور باشم . درين نزديكى قوريلتاى خواهد بود ؛ تفحّص اجرام و آثام ايشان به حضور خويشان و امرا تقديم افتد و فراخور آن مالش بليغ يابند . »\r\nبه چند نوبت ايلچى بازمىفرستاد و كوتان در همين شيوه عذر مىگفت . و چون توراكينا خاتون را معلوم شد كه استرداد ايشان ممكن نيست و به هيچ نوع ايشان را نخواهد بازنخواهدفرستاد امير عماد الملك محمّد ختنى را كه از جملهء اركان حضرت قاآن بود به سبب مطابقت و مطاوعتى كه او را با ايشان در ايّام گذشته بود الزام مىكرد تا بريشان تقريرى كند و به وجهى تزويرى بندد ، مگر بدان دست‌آويز خرسنگى در پاى ايشان اندازد « 6 » كه در قوريلتاى بزرگ بدان بهانه ايشان را مؤاخذه كنند . و چون وفا و كرم كه از لوازم و محاسن شيم « 7 » بزرگانست - و درين روزگار چون سيمرغ و كيميا ناموجود - بر ذات او غالب [ بود 
  ] به شين « 8 » و عار وشايت « 9 » و سعايت « 10 » رضا نداد و ذات خود را حبس اختيار كرد تا حقّ تعالى او را سبب عقيدت پاك از آن ورطهء هايل و امثال آن خلاص داد و در حضرت كيوك خان زيادت از آنچ در عهد پيشين بود متمكّن شد .\r\nو چون امير مسعود بك اين احوال مشاهده نمود او نيز در ممالك خود صلاح اقامت\r\n\r\n\r\n","description":"","footnote":"\r\n( 1 ) - فأبت . . . پس به « فهم » بازگشتم درحالىكه من بازگردنده نبودم و چه بسيار است مانند آنكه از آن جدا گشتم درحالىكه مرا صدا مىزد . ( از تأبّط شرّا )\r\n( 2 ) - بغاث الطّيور : پرنده‌اى ضعيف و مردارخوار .\r\n( 3 ) - مخالب : چنگال‌ها ، جمع مخلب .\r\n( 4 ) - استيمان : پناهندگى .\r\n( 5 ) - آذين : رسم و آئين .\r\n( 6 ) - يعنى مشكلى بزرگ برايشان ايجاد كند .\r\n( 7 ) - شيم : خصلت‌ها ، جمع شيمة .\r\n( 8 ) - شين : زشتى و عيب .\r\n( 9 ) - وشايت : سخن‌چينى .\r\n( 10 ) - سعايت : سخن‌چينى .\r\n","page_name":" 291 ","page_number":293},
  {"content":"\r\n\r\nنديد مسابقت و مبادرت به حضرت باتو واجب دانست . و « قرااغول « 1 » » و خواتين جغاتاى نيز قوربغاى ايلچى را در مصاحبت امير ارغون به گرفتن كوركوز روان كردند .\r\nو درين وقت عورتى « 2 » بود فاطمه نام در خدمت او نيك تمكّن يافته و جملگى كارهاى ملك به رأى و كفايت او مفوّض شده . عبد الرّحمن را بركشيد « 3 » و به جاى محمود به ختاى فرستاد و ذكر اين عورت على حدة در عقب اين ذكر نوشته مىشود .\r\nو چون امير ارغون كوركوز را به نزديك توراكينا خاتون آورد به سبب كينهء قديم او را محبوس كرد و امير ارغون را به جايگاه او به خراسان فرستاد .\r\nو هركس ايلچيان به جوانب روان كردند و حوالات و بروات پرّان . و از جوانب ، هركس به جانبى تعلّق مىساختند و دستاويزى مىكردند مگر از جانب سرقويتىبيكى و پسران او كه از ياسا و قانون احكام خويش يك سر موئى نگردانيدند .\r\nو توراكينا خاتون به شرق و غرب عالم و جنوب و شمال آن رسل به استحضار سلاطين و امرا و بزرگان و ملوك به هر طرفى روان كرده بود و ايشان را به قوريلتاى خوانده . در تضاعيف اين حالات هنوز كيوك بازنرسيده بود و عرصه خالى مىنمود . به حكم آنك من عزّ بزّ و عزّ الحرّ فى ظلفه 39 « 4 » اوتكين خواست كه به تغلّب و تهوّر خانى بگيرد . بدين عزيمت به اردوى قاآن روان شد . چون نزديك رسيد منكلى اغول نواده با اقوام و افواج خويش پيش او بازرفت . اوتكين را ازين انديشه ندامتى آورد . به علّت « 5 » تعزيت حادثهء واقع تمسّك نمود و تمهيد عذر را از آن طريق كرد . و درين ميانه خبر وصول كيوك به اردوى خويش كه به كنار ايميل است رسيد . ندامت زيادت گشت . و چون كيوك به نزديك مادر رسيد در كار مصالح ملك هيچ شروعى ننمود و برقرار توراكينا خاتون تنفيذ حكم ملك مىكرد .\r\nچندانك خانى بر پسرش قرار گرفت و چون ماهى دو سه بر آن بگذشت - و سبب فاطمه پسر را از مادر اندك كوفتگى بود - حكم خداى عزّ و جلّ در رسيد و توراكينا نيز روان شد .\r\n\r\n\r\n","description":"","footnote":"\r\n( 1 ) - پسر ماتيكان بن جغتاى بن چنگيز خان .\r\n( 2 ) - عورت : زن .\r\n( 3 ) - بركشيد : مقام داد .\r\n( 4 ) - من . . . كسى كه عزيز شد غلبه يافت و عزّت آزاده در سختىهاى زندگى است . ( ظلف به معنى ابا و كفّ نفس از رذايل و به معنى خشونت و سختى زندگى است . اين مصرع از ابو اسحاق الغزّى است . )\r\n( 5 ) - به علّت : به بهانهء .\r\n","page_name":" 292 ","page_number":294},
  {"content":"\r\n\r\n\r\nذكر فاطمه خاتون\r\nبه وقت استخلاص موضعى كه مشهد مقدّس علىّ الرّضا - عليه افضل الصّلاة و التّحيّة - در آنجاست او را به اسيرى بيرون آوردند . به قراقورم افتاد و در بازار آن دلّاله « 1 » بود . در فنون ذكا و زيركى دلّاله‌اى محتاله « 2 » شاگردى او را شايستى . و به هر وقت در عهد دولت قاآن او را در اردوى توراكينا خاتون آمد شدى بودى . چون حال ديگرگون شد و امير جينقاى پاى از ميان بيرون نهاد قربت او زيادت گشت و تمكّن او به غايت انجاميد چنانك محرم اسرار اندرونى و محلّ رازهاى نهانى شد و اركان از كارها محروم شدند و دست او در اوامر و نواهى گشاده شد و بزرگان اطراف به حمايت او توسّل مىنمودند ؛ خاصّه بزرگان خراسان و جمعى از سادات مشهد مقدّس به نزديك او « 3 » رفتند كه در زعم او آن بود كه سلالهء « 4 » سادات كبارست . و چون خانى بر كيوك خان قرار گرفت سمرقنديئى بود ؛ مىگفتند علوى است شيره نام ، شرابى « 5 » قداق « 6 » . او فاطمه را غمز كرد كه كوتان را سحر كردست تا چنين معلول شد « 7 » . چون كوتان بازگشت و رنجورى كه داشت زيادت شد ، ايلچى به نزديك برادر خود كيوك خان فرستاد كه : « استيلاى علّت « 8 » نتيجهء سحر فاطمه است ؛ اگر حالتى حادث شود قصاص ازو طلبد . » در عقب آن خبر ، پيغام وفات كوتان برسيد . و جينقاى تمكّن يافته بود . اين سخن و پيغام را تازه گردانيد .\r\nو به استحضار فاطمه به نزديك مادر ، ايلچى فرستاد . مادر به رفتن او رضا نداد به علّت آنك « 9 » او را در مصاحبت خود مىآورم . و به چند نوبت ديگر فرستاد . هر نوبت دفعى ديگر مىداد . ازين سبب مزاج او با مادر نيز به غايت بد شد . و سمركنت « 10 » را بازگردانيد تا اگر در فرستادن فاطمه تعويقى اندازد و دفعى گويد به تكليف بيارد .\r\nچون مجال عذر نماند فاطمه را بفرستاد . و او « 11 » نيز رحلت كرد در عقب . و بعد ما\r\n\r\n\r\n","description":"","footnote":"\r\n( 1 ) - دلّاله : زنى كه مرد و زن بدكاره را به هم مىرساند .\r\n( 2 ) - محتاله : زن حيله‌گر .\r\n( 3 ) - او : يعنى فاطمه خاتون .\r\n( 4 ) - سلاله : فرزند ، گزيده .\r\n( 5 ) - شرابى : شرابدار ، مسئول امور شراب .\r\n( 6 ) - قداق نوئين : از قبيلهء نايمان و عيسوى بود و در كودكى كيوك خان اتابك و مربّى او بود و در زمان خانيّت كيوك به مرتبهء وزارت او رسيد . ( مص )\r\n( 7 ) - يعنى معلول و فلج شدن كوتان بر اثر سحر فاطمه خاتون بوده است .\r\n( 8 ) - علّت : بيمارى .\r\n( 9 ) - به علّت آنكه : به بهانهء آنكه .\r\n( 10 ) - سمركنت : از سياق عبارت يقين است كه مقصود از اين كلمه ، « سمرقندى » يعنى شخص منسوب به سمرقند است و مراد علوى مذكور شيره نام است كه شرابى قداق بود . ولى اين چه استعمالى است و منشأ و اصل آن چيست معلوم نيست . ( مص )\r\n( 11 ) - او : يعنى مادر كيوك خان ( توراكينا خاتون )\r\n","page_name":" 293 ","page_number":295},
  {"content":"\r\n\r\nكه « 1 » فاطمه را با او « 2 » معارضه كردند ، روزها و شبها برهنه بسته و تشنه و گرسنه داشتند « 3 » و انواع تكاليف و تشديد و تعنيف « 4 » و تهديد تقديم مىكردند تا عاقبت كار تصديق افتراى غمّاز « 5 » همّاز « 6 » كرد و به تزوير او اعتراف آورد . منافذ علوى و سفلى « 7 » او بر دوختند و در نمدى پيچيده در آب انداختند :\r\n يكى را برآرىّ و شاهى دهى * پس آنگه به دريا به ماهى دهى \r\nو هركس كه به دو تعلّق داشت در معرض هلاكت افتاد . و ايلچيان فرستادند به طلب جماعتى كه از مشهد آمده بودند و دعوى قرابت او مىكردند و بسيار زحمت مشاهده كردند .\r\nآن سال بود كه كيوك خان نيز بر عقب پدر روان شد « 8 » . على خواجهء ايميل ، شيره را به همين تهمت متّهم كرد كه خواجه « 9 » را سحر مىكند . شيره نيز در بند و قيد افتاد و قرب دو سال محبوس بماند و از انواع مطالبه و مثله از لذّت زندگانى و عمر مأيوس شد . و شيره چون بازشناخت و حقيقت بدانست كه اين عقوبات  هذِهِ بِضاعَتُنا رُدَّتْ إِلَيْنا  « 10 » است دل خويش بر مرگ خوش كرد و تن به رضاى قضا و قدر در داد و به گناه ناكرده اقرار آورد . او را نيز در آب انداختند و زنان و فرزندان او را بر شمشير عرض دادند :\r\n نيا را بكشت و خود ايدر « 11 » نماند * جهان نيز منشور او برنخواند \r\nدر آن سال چون به مباركى و طالع سعد ، خانى بر منكو قاآن مقرّر شد و بركوتاى ؟ ؟ ؟ « 12 » را بر سر حدّ « بيش‌باليغ » نشانده بود به وقت آنك خواجه را بياوردند ، على خواجه را كه خواصّ او بود ايلچى به طلب فرستادند . و شخصى ديگر او را هم بدين سخن نسبت داده بود . او را فرمود تا از چپ و راست مىزدند چنانك همه اعضاى او خرد گشت و در آن فروشد « 13 » و زنان و فرزندان او در ذلّ اسار افتادند و مبتذل و خوار شدند ع : مپسند به كس آنچ به خود نپسندى . و هاتف « 14 » قضا آواز مىداد كه يداك اوكتا و فوك نفخ « 15 » :\r\n\r\n\r\n","description":"","footnote":"\r\n( 1 ) - بعد ما كه : بعد از آنكه .\r\n( 2 ) - او : يعنى سمرقندى .\r\n( 3 ) - يعنى فاطمه خاتون را .\r\n( 4 ) - تعنيف : خشونت .\r\n( 5 ) - غمّاز : سخن چين .\r\n( 6 ) - همّاز : سخن چين ( منتهى الارب ) ، عيب‌كننده .\r\n( 7 ) - يعنى سوراخ‌هاى بالا و پائين .\r\n( 8 ) - يعنى مرد .\r\n( 9 ) - خواجه : يا خواجه اغول پسر كيوك خان است و مادرش اغول‌غايمش خاتون است . ( مص )\r\n( 10 ) - هذه . . . اين سرمايه ماست كه به ما بازگردانده شده است . ( يوسف 12 / 65 )\r\n( 11 ) - ايدر : اينجا .\r\n( 12 ) - تصحيح اين كلمه براى مرحوم قزوينى ممكن نشده است .\r\n( 13 ) - در آن فروشد : بر اثر آن مرد .\r\n( 14 ) - هاتف : آوازدهنده‌اى كه خود پيدا نيست .\r\n( 15 ) - يداك . . . دستهايت سر خيك را بستند و دهانت در آن دميد . ( مىگويند مردى مىخواست از رودخانه‌اى\r\n","page_name":" 294 ","page_number":296},
  {"content":"\r\n\r\n اگر پرنيانست « 1 » خود رشته‌اى * و گر بار خارست خود كشته‌اى \r\nو قد صدق سيّد المرسلين عليه افضل الصّلاة و السّلام : « قتلت و قتلت و سيقتل قاتلك « 2 » » . و قدما قيل « 3 » :\r\n و ما من يد الّا يد اللّه فوقها * و ما ظالم سيبلى به ظالم « 4 » \r\nو بر مرد خردمند هشيار كه به نور بصيرت درين معانى نگرد و تأمّلى و تأنّقى « 5 » آن را واجب دارد ، پوشيده نماند كه عاقبت خداع و قصاراى « 6 » مكيدت كه از خبث دخلت « 7 » و فساد نحلت « 8 » متولّد باشد مذموم است و قصاراى آن شوم . و نيكبخت آن‌كس تواند بود كه به ديگرى اعتبار گيرد و السّعيد من اتّعظ بسواه « 9 » ،\r\n و لو علموا ما يعقب البغى اهله * و لكنّهم لم ينظروا فى العواقب « 10 » \r\n40 عافانا اللّه عن امثال هذه المقامات و التخطّى الى خطط الخطيئات « 11 » .\r\n\r\nذكر جلوس كيوك خان در چهار بالش « 12 » خانى\r\nقاآن در آن سال كه دعت « 13 » حيات را وداع خواست كرد و از نعمت دنياى دنىّ امتناع نمود ، ايلچيان به استحضار كيوك فرستاده بوده تا زمام مراجعت معطوف كند و عزيمت و نهمت « 14 » بر مبادرت به حضرت او مصروف . بر وفق امتثال اشارت ركاب مسارعت گران كرد « 15 » و عنان مسابقت سبك « 16 » . و چون نزديك شد كه مسّ آفت كه از بعد مسافت حاصل\r\n\r\n\r\n","description":"","footnote":"\r\nعبور كند . باد در مشك دميد ولى دهان مشك را محكم نبست . وسط آب سر مشك باز شد و باد خيك در رفت . مرد درحالىكه غرق مىشد جمله مذكور را مىگفت . اين مثل شبيه اين مثل فارسى است : خودم كردم كه لعنت بر خودم باد . رجوع كنيد به بازگردان كامل تاريخ بيهقى ، انتشارات دستان ، اثر نگارنده ص 227 )\r\n( 1 ) - پرنيان : حرير چينى و منقّش .\r\n( 2 ) - قتلت . . . كشتى و كشته مىشوى و به زودى قاتلت نيز كشته خواهد شد .\r\n( 3 ) - و قدما قيل : و در گذشته آورده‌اند .\r\n( 4 ) - و ما . . . دستى نيست مگر آنكه دست و قدرت خدا بالاتر از آن است و ظالمى نيست مگر آنكه به زودى به ظالمى مبتلا مىشود .\r\n( 5 ) - تأنّق : باريك‌بينى .\r\n( 6 ) - قصارا : غايت .\r\n( 7 ) - دخلت : نيّت ، باطن .\r\n( 8 ) - نحلت : مذهب باطل .\r\n( 9 ) - و السّعيد . . . سعادتمند كسى است كه از غير خود پند گيرد .\r\n( 10 ) - و لو . . . اگر اهل ظلم مىدانستند كه ظلم چه بر سر آن‌ها خواهد آورد ، [ هرگز ظلم نمىكردند 
  ] امّا ايشان در عاقبت كار نظر نكردند . ( از ابو اسحاق الغزّى )\r\n( 11 ) - عافانا . . . خداوند ما را از چنين حوادث و از لغزش به سوى ساير گناهان مصون دارد .\r\n( 12 ) - چهار بالش : مسند .\r\n( 13 ) - دعت : راحتى .\r\n( 14 ) - نهمت : كمال آرزو .\r\n( 15 ) - ركاب گران كردن : كنايه از تند راندن مركوب .\r\n( 16 ) - عنان سبك كردن : كنايه از تند راندن مركوب .\r\n","page_name":" 295 ","page_number":297},
  {"content":"\r\n\r\nشود به قرب مجاورت مندفع گردد و حجاب مباينت و مهاجرت مرتفع ، قضاى مبرم « 1 » نازل شد و چندان مهلت نداد كه تشنگان باديهء فراق به قطره‌اى از زلال وصال سيراب شوند و پدر و پسر ديده را به جمال يكديگر مكتحل كنند .\r\nچون ازين خبر حادثهء بىدرمان كيوك را اعلام دادند در حركت زيادت تعجيل واجب داشت و سوز واقعهء او را فرا زمين نگذاشت تا به ايميل رسيد . و از آنجا نيز سبب آوازهء آمدن اوتكين مقامى نكرد و متوجّه اردوى پدر گشت . و به وصول او اطماع طامعان منحسم « 2 » شد و هم در جوار آن اقامت فرمود . و برقرار ، امور مملكت به رأى مادرش توراكينا خاتون مفوّض بود و حلّ و عقد و نقض « 3 » و ابرام مصالح در دست او . و كيوك التزام ياسا و عادت را در كار ملك مداخلتى نمىپيوست و مجاذبتى نمىجست « 4 » . و چون ايلچيان به اقاصى و ادانى « 5 » عالم به استدعاى پادشاه‌زادگان و نوينان و استحضار سلاطين و ملوك و كتّاب « 6 » روان شده بود ، هركس از مساكن و اوطان انقياد فرمان را در حركت آمدند .\r\nو چون روزگار از قدوم ايّام بهار قدم حسن بر فرق انجم مىنهاد و قلم نسيان در بستان ارم مىكشيد و زمين از ورود فروردين و وفود « 7 » امداد « 8 » رياحين از الوان گلها كلّه‌ها « 9 » بر كلّه « 10 » داشت و فصل ربيع به شكر فضل بديع از شكوفه همه تن دهان و از سوسن جمله اعضا زبان ساخته بود و مطوّقات با فاختگان عشق بازيها باخته و بلبلان خوش‌نوا با چكاوك در هوا اين غزل ساخته كه :\r\n خيل بهار خيمه به صحرا برون زدست * واجب كند كه خيمه به صحرا برون زنى\r\nاز بامداد تا به شبنگاه مىخورى * وز شامگاه تا به سحرگاه گل چنى \r\nپادشاه‌زادگان هريك با خيل و خدم و لشكر و حشم خود در رسيدند . چشم آدمى زاد از ترتيب ايشان خيره بود و چشمهء عيش مخالفان از موافقت هريك تيره . « سرقويتىبيكى » و فرزندان او با اهبتى « 11 » و عدّتى كه ما لا عين رأت و لا اذن سمعت « 12 » به ابتدا\r\n\r\n\r\n","description":"","footnote":"\r\n( 1 ) - مبرم : استوار .\r\n( 2 ) - منحسم : بريده‌شده .\r\n( 3 ) - نقض : باز كردن تاب ريسمان ، اصطلاحا شكستن و نفى چيزى .\r\n( 4 ) - يعنى كيوك خان طبق فرمان و نيز عادت خود در كار حكومت دخالتى نمىكرد .\r\n( 5 ) - ادانى : نزديك‌ترها ، جمع ادنى .\r\n( 6 ) - كتّاب : كاتبان ، نويسندگان .\r\n( 7 ) - وفود : گروه‌ها ، جمع وفد .\r\n( 8 ) - امداد : مددها ، افواجى كه از پى هم درآيند .\r\n( 9 ) - كلّه : به معنى خيمه‌اى است كه از پارچهء نازك درست مىكنند ؛ ولى گويا علىرغم ضبط مرحوم قزوينى صواب « كلّه » باشد به معنى موى و كاكل سر .\r\n( 10 ) - كلّه : سر .\r\n( 11 ) - اهبت : سازوبرگ .\r\n( 12 ) - ما لا . . . آنچه نه چشم مانندش را ديده و نه گوش مانندش را شنيده است .\r\n","page_name":" 296 ","page_number":298},
  {"content":"\r\n\r\nدر رسيدند . و از طرف مشرق كوتان با اولاد خود و اوتكين و فرزندان و ايلچتاى و اعمام و عم‌ّزادگان ديگر كه در آن حدود مقيم مىباشند . و از اردوى جغتاى ، « قرا » و « ييسو » و « بورى » و « بايدار » و « يسنبوقه » و نوادگان پسران و احفاد ديگر . و از جانب سقسين و بلغار چون باتو به نفس خود نيامد برادر بزرگتر خود « هردو » و برادران خردتر « شيبان » و « بركه » و « بركجار » و « تقاتيمور » را بفرستاد . و نوينان معتبر و امراى سرور كه تعلّق به هر جانبى داشتند در خدمت پادشاه‌زادگان بيامدند . و از طرف ختاى امرا و منصوبان اعمال ، و از ماوراءالنّهر و تركستان امير مسعود بك و در موافقت او بزرگان آن حدود . و در مصاحبت امير ارغون مشاهير و معتبران خراسان و عراق و لور « 1 » و آذربايجان و شروان . و از روم سلطان ركن الدّين و سلطان باكور 41 ؟ ؟ ؟ « 2 » و از گرجستان هر دو داود . و از حلب برادر صاحب حلب . و از موصل ايلچى سلطان بدر الدّين لؤلؤ . و از دارالسّلام بغداد قاضىالقضات فخر الدّين . و سلطان ارزروم . و ايلچيان فرنگ . و از كرمان و فارس همچنين . و از علاء الدّين الموت محتشمان قهستان شهاب الدّين و شمس الدّين . و اين جماعت هريك با چندان حمل كه لايق چنان حضرتى باشد بيامدند . و از اطراف ديگر چندان ايلچيان و رسل بود كه قرب دو هزار خرگاه جهت ايشان معدّ كرده بودند . و تجّار با نفايس و طرايفى كه در مشرق و مغرب مىخيزد .\r\nچون چنين جمعيّتى كه كس مشاهده نكرده بود و در تواريخ نيز مثل آن مطالعت نيفتاده مجتمع شد و از كثرت خلايق بيابان فراخ تنگ گشت و در جوار اردو موضع نزول نماند و مربع حلول « 3 » متعذّر شد :\r\n ز بس « 4 » خيمه و مرد و پرده‌سراى * نماند ايچ بر دشت همواره جاى \r\nو مأكول و مشروب غلايى « 5 » تمام گرفت و محمول و مركوب را علف نماند ، مقدّمان پادشاه‌زادگان در تقليد امور خانيّت و تفويض مقاليد « 6 » مملكت به يكى از اولاد قاآن متّفق اللّفظ و الكلمه شدند .\r\nكوتان « 7 » در آن هوس بود به علّت آنكه جدّ او به دو اشارتى كردست . و قومى بر آن\r\n\r\n\r\n","description":"","footnote":"\r\n( 1 ) - لور : منظور بلاد لرنشين است .\r\n( 2 ) - تصحيح اين كلمه براى مرحوم قزوينى ممكن نگشته است .\r\n( 3 ) - مربع حلول : جايگاه نزول .\r\n( 4 ) - ز بس : از بسيارى .\r\n( 5 ) - غلاء : گرانى .\r\n( 6 ) - مقاليد : كليدها ، جمع مقلاد .\r\n( 7 ) - پسر دوم اوكتاىقاآن بن چنگيز خان .\r\n","page_name":" 297 ","page_number":299},
  {"content":"\r\n\r\nبودند كه سيرامون « 1 » را چون سنّ امتداد گيرد مستعدّ تقلّد امور ملك تواند بود . و از ميان فرزندان كيوك به غلبه و شطط « 2 » و اقتحام « 3 » و تسلّط معروف و مشهور بود و برادر بزرگتر ، و ممارست صعاب « 4 » امور بيشتر كرده و سرّا « 5 » و ضرّا « 6 » مشاهده نموده . كوتان اندكى معلول و سيرامون طفل . و توراكينا خاتون به جانب كيوك راغب و بيكى « 7 » و پسران او در آن مصلحت با او متّفق و بيشتر نوينان و معتبران با ايشان درين باب منطبق . به خانى بر كيوك و جلوس او در دست ملك يك زبان شدند . و كيوك چنانك رسم باشد ابائى مىنمود و با اين و با آن حوالت مىكرد . تا عاقبت كار به اختيار عملهء علم قام « 8 » آن روز تمامت پادشاه‌زادگان جمع آمدند و كلاهها برداشتند و كمر بازگشادند و يكى دست . . . و ديگرى « هردو « 9 » » بگرفتند و او را بر تخت حكم بر بالش پادشاهى نشاندند . و كاسه گرفتند « 10 » و خلايق كه حاضر بودند اندرون و بيرون بارگاه سه نوبت زانو زدند و او را كيوك خان نام نهادند . و بر عادت خود خطها بدادند كه سخن او را و فرمان او را تغيير نكنند و دعاها گفتند و بعد از آن بر عقب آن بيرون بارگاه آمدند و سه نوبت آفتاب را زانو زدند .\r\nو چون باز بر سرير عزّ آرام گرفت و پادشاه‌زادگان در يمين و خواتين بر يسار ؛ از غايت لطافت هريك چون درّ ثمين بر كرسيها نشستند . و در موضع سقاة هر خوش پسرى ، ظريف منظرى ، بنفشه عذارى ، گل رخسارى ، غاليه جعدى ، سرو قدّى ، شكوفه دهانى ، لؤلؤ دندانى ، خجسته لقائى ،\r\n فلو انّه فى عهد يوسف قطّعت * قلوب رجال لا اكفّ نساء « 11 »\r\nشاهدانى كه اگر روى نكوشان بينند * زاهدان هم به تبرّك به بر اندر گيرند \r\nكمر بر ميان بسته و بر گشاد اين روز كاسات قميز « 12 » و انواع نبيذ و مى بر تواتر و توالى پياپى كرده :\r\n اذا رقص الحباب بحافتيها * رأيت الدّرّ فى حمر الحقاق « 13 » \r\n\r\n\r\n","description":"","footnote":"\r\n( 1 ) - پسر كوچو بن اوكتاىقاآن است .\r\n( 2 ) - شطط : ستم .\r\n( 3 ) - اقتحام : بىانديشه در كارى درآمدن ، بىباكى .\r\n( 4 ) - صعاب : جمع صعب .\r\n( 5 ) - سرّا : شادى .\r\n( 6 ) - ضرّا : سختى .\r\n( 7 ) - منظور سرقويتىبيكى مادر منكو قاآن است .\r\n( 8 ) - يعنى طبق تشخيص ساحران و انتخاب آن‌ها .\r\n( 9 ) - منظور هردو بن توشى بن چنگيز خان .\r\n( 10 ) - كاسه گرفتن : شراب نوشيدن .\r\n( 11 ) - فلو . . . پس اگر او در زمان يوسف مىزيست به جاى دست زنان ، دل‌هاى مردان بريده مىشد .\r\n( 12 ) - قميز : به كسر يا ضمّ قاف به معنى شير ترش‌شدهء ماديان كه مورد علاقهء مغولان بوده است .\r\n( 13 ) - اذا . . . هرگاه حباب بر كناره‌هاى آن [ جام شراب 
  ] به رقص درآيد ، درّ را در سرخى شيشه مىبينى .\r\n","page_name":" 298 ","page_number":300},
  {"content":"\r\n\r\nزهرهء زهرا به مطالعهء آن مجلس با نوا بر سقف گنبد خضرا نظاره‌گر گشته . و ماه و مشترى در غيرت پريوشان آفتاب‌پيكران سوگوار در ميان خاكستر نشسته . و مغنّيان در حضرت خسرو جهان باربدوار « 1 » لب به نوا گشاده . و حاضران ديگر از هيبت و سياست زفان بسته . تا نيم‌شب برين منوال آن روز جام شراب مالامال بود . پادشاه‌زادگان در خدمت شاه بىمثال :\r\n بر آواز ابريشم « 2 » و بانگ ناى * سمن عارضان پيش خسرو به پاى\r\nهمى باده خوردند تا نيم‌شب * گشادند رامشگران هر دو لب \r\nچون مستان گشتند بر ثنا و آفرين پادشاه روى زمين همداستان شده عزم خوابگاه كردند . و تا روز ديگر كه خسرو نور پيكر ، نقاب قيرى از چهرهء نورانى برداشت و يزك « 3 » صباح ، ترك رواح « 4 » را خون‌آلود بگذاشت « 5 » :\r\n حتّى اذا مدّ الصّباح رواقه * و مضى الظّلام يجرّ فضل ردائه « 6 » \r\nپادشاه‌زادگان و نوينان و عموم خلقان :\r\n گرازان « 7 » به درگاه شاه آمدند * گشاده‌دل و نيكخواه آمدند \r\nو چون لواى نورانى آفتاب بر بام گنبد مينا افراخته شد و پادشاه جبّار و شهنشاه كامگار عزيمت خروج را از خلوت جاى ساخته :\r\n بپوشيد زربفت شاهنشهى * بر سر بر نهاده كلاه مهى \r\nبا خيلاى « 8 » عظمت و كبرياى نخوت :\r\n خرامان بيامد ز پرده سراى * درفش دُرفشان پس او به پاى \r\nو در بارگاه بر چهار بالش « 9 » حشمت و جاه بنشست و انعام اجازت دخول خواصّ ، عامّ شد و هركس بر جاى خود آرام گرفت :\r\n ستايش گرفتند بر پهلوان * كه بيدار باشىّ و روشن روان\r\nجهان سر به سر زير پاى تو باد * هميشه سر تخت جاى تو باد \r\n\r\n\r\n","description":"","footnote":"\r\n( 1 ) - باربد : نام مطرب معروف خسروپرويز كه مىگويند اصل او از جهرم فارس است .\r\n( 2 ) - ابريشم : تار سازهاى زهى ، مجازا به خودسازهاى زه‌دار نيز ابريشم مىگويند .\r\n( 3 ) - يزك : پيشروان لشكر جهت تجسّس ، قراول .\r\n( 4 ) - رواح : شبانگاه شدن .\r\n( 5 ) - معنى جمله : قراول صبح ترك شب را خونين كرد . ( اشاره به سرخى آسمان هنگام طلوع خورشيد دارد ) .\r\n( 6 ) - حتّى . . . تا آنگاه كه صبح چادرش را بگستراند و سياهى دنبالهء لباس خود را بركشد و بگذرد .\r\n( 7 ) - گرازان : رفتن به ناز و كبر .\r\n( 8 ) - خيلاء : تكبّر .\r\n( 9 ) - چهار بالش : مسند .\r\n","page_name":" 299 ","page_number":301},
  {"content":"\r\n\r\nخواتين و حظايا « 1 » با رعونت « 2 » جوانى چون وفود موادّ شادمانى در خراميدند و جامات راح « 3 » پيش ايشان داشتند :\r\n حيّيت خدّيك بل حيّيت من طرب * وردا بورد و تفّاحا بتفّاح « 4 » \r\nو بر طرف شمال چون نسيم شمال آرام يافتند و تمامت رجال و نساء و بنين و بنات ثياب مرواريد ريز - كه از عزّت بريق « 5 » و تلألؤ لآلى آن ، انجم ليالى مىخواستند كه پيش از هنگام انتثار « 6 » از غيرت منتثر « 7 » گردند - پوشيده بودند . و در شرب عشرت به اقداح لهو يازيدند و قدم طرب در ميدان تماشا نهادند و چشم را به استمتاع غوانى « 8 » و گوش را به استماع اغانى « 9 » بهره‌مند كردند و دل خود از تواتر لذّات و شادمانى ارجمند بود ع : در سر خمار باده و در دست زلف يار . آن روز برين نمط به آخر كشيد و برين نسق تا هفت روز از شام تا فلق و از بام تا شفق به معاطات « 10 » كئوس مدام « 11 » و معانات « 12 » پرى چهرگان خوش اندام :\r\n و نغمة شادن توحى يداه * الى الأوتار آيات اشتياق « 13 » \r\nاشتغال داشتند .\r\nچون از كار جشنها فارغ شدند ابواب خزاين قديم و حديث فرمود تا گشاده كردند و اجناس جواهر و نقود و اثواب آماده و مصلحت آن مهمّ و تقسيم آن به رأى و صواب ديد سرقويتىبيكى كه حاكم‌ترين آن قوريلتاى بود مفوّض كرد ؛ اوّل نصيب پادشاه‌زادگان كه از نسل و تبار پادشاه جهانگير چنگز خان از مرد و زن حاضر بودند بدادند و هركس را كه در خدمت و مصاحبت ايشان بود از شريف تا وضيع و مسنّ و رضيع « 14 » همچنين . و به ترتيب نوينان و امراء تومان و هزار و صد و ده را بشمار و اعوان و انصار هريك را و سلاطين و ملوك و كتّاب و ارباب اعمال و متعلّقان ايشان را برين منوال . و كاينا من كان « 15 » هركس ديگر را كه حاضر بودند بىنصيب نگذاشتند ، بلك هريك فراخور خود حظّى\r\n\r\n\r\n","description":"","footnote":"\r\n( 1 ) - حظايا : كنيزكان ، جمع حظيّه .\r\n( 2 ) - رعونت : غرور .\r\n( 3 ) - راح : شراب .\r\n( 4 ) - حيّيت . . . درود فرستادم به دو گونه‌ات ، بلكه از سر شادمانى سلام گفتم [ گونه‌هايى را كه گويى 
  ] گلى در برابر گلى و سيبى در برابر سيبى است .\r\n( 5 ) - بريق : درخشش .\r\n( 6 ) - انتثار : افشانده شدن ، پراكندگى .\r\n( 7 ) - منتثر : پراكنده شده .\r\n( 8 ) - غوانى : زنان آوازخوان ، جمع غانية .\r\n( 9 ) - اغانى : سازهاى زهى مثل چنگ و رباب ، جمع اغنيّة .\r\n( 10 ) - معاطات : دست به دست كردن .\r\n( 11 ) - مدام : شراب .\r\n( 12 ) - معانات : توجه كردن به چيزى ( دهخدا ) .\r\n( 13 ) - و نغمة . . . آواز خواندن زيبارويى ( شادن - آهو بچه ) كه دستانش آيات شوق و عشق را به تارها الهام مىكند .\r\n( 14 ) - رضيع : شيرخواره .\r\n( 15 ) - كاينا من كان : هركه باشد .\r\n","page_name":" 300 ","page_number":302},
  {"content":"\r\n\r\nشامل و بهره‌اى كامل يافتند .\r\nو بعد از كفايت آن مصلحت مهمّات ملك و تفحّص امور آغاز نهادند . اوّل ماجراى اوتكين پيش گرفتند و به استقصا و مبالغت بحث آن واجب ديدند . و چون تفحّص آن نازكى تمام بود و از اجانب كسى را در آن محرميّت ممكن نبود ، منكو و « هر دو » متفحّص بودند و كسى را در آن سخن شروع ميسّر نه . چون آن مهمّ به اتمام رسانيدند جمعى از امراى او را به حكم ياسا كار تمام كردند . و برين نمط كارهاى ديگر از معظمات كه بحث آن بر زفان امرا برنمىآمد آخر كردند . و جغتاى نيز به مدّتى نزديك بعد از قاآن رحلت كرد . و قائم‌مقام او نوادهء او « قرااغول » بود و ييسو كه فرزند صلبى بود مداخلتى نمىكرد .\r\nچون كيوك خان را با او مصادقتى و مصافاتى تمام بود فرمود كه با وجود پسر نواده چگونه وارث باشد ؟ و در حال حياة قاآن و جغتاى قرااغول را نامزد ملك جغتاى كرده بودند . او جايگاه جغتاى بر ييسو تقرير كرد و بازوى او را در امور قوىّ گردانيد . و بعد از قاآن هركس از پادشاه‌زادگان اقدامى نموده بودند و هركس از بزرگان به يكى توسّل جسته و بر ملك براتها نوشته بودند و پايزه « 1 » داده بازخواست آن مىفرمود . و چون خارج ياسا و آذين ايشان بود خجالت مىيافتند و از تشوير « 2 » سر در پيش افكنده داشتند . و پايزه و يرليغ « 3 » هركس كه بود بازمىستدند و در پيش هريك مىنهادند كه  اقْرَأْ كِتابَكَ  « 4 » . بيكى « 5 » و پسران او سرفراز بودند و هيچ‌كس يك خطّ ايشان بر خلاف ياسا نمىتوانست نمود .\r\nكيوك خان در هر سخنى مثل بديشان مىآورد و رعايت ايشان ياساها را بر ديگران استخفاف مىكرد و بريشان ثنا و آفرين « 6 » . و ياسا داد كه : « چنانك به وقت جلوس ، قاآن ياساهاى پدر را بر قرار مقرّر داشت و به احكام آن تغيير و تبديل راه نيافت ، ياسا و احكام پدر او نيز از عوارض زيادت و نقصان مصون باشد و از فساد تحويل مسلّم و هر يرليغ كه به التمغاى مبارك موشح « 7 » باشد بىآنك بر رأى پادشاه عرضه دهند به تجديد امضا نويسند . »\r\nو بعد از تقديم اين مصالح در كار لشكر و فرستادن آن به اكناف جهان مشورت كردند .\r\n\r\n\r\n","description":"","footnote":"\r\n( 1 ) - پايزه : حكم و لوح مخصوص مغولان ، رجوع كنيد به مقدّمه كتاب ص 21 .\r\n( 2 ) - تشوير : شرمسارى .\r\n( 3 ) - يرليغ : فرمان .\r\n( 4 ) - اقرأ . . . كتابت ( نامه اعمالت ) را بخوان ( بنى اسرائيل 17 / 14 ) .\r\n( 5 ) - يعنى سرقويتىبيكى مادر منكو قاآن و هولاكو خان و قوبلاى قاآن و اريق‌بوكا .\r\n( 6 ) - معنى جمله : به خاطر اينكه آن‌ها ياساها را رعايت مىكردند ، ديگران را تحقير مىنمود و آن‌ها را ستايش مىكرد .\r\n( 7 ) - موشّح : آراسته شده .\r\n","page_name":" 301 ","page_number":303},
  {"content":"\r\n\r\nچون معلوم شد كه از اقليم ختاى منزى كه اقصاى ختاى است از طاعت منزّه‌اند و از ايلى بر كرانه ، سبتاى بهادر و « جغتاى نوين » را بدان حدّ نامزد كرد با لشكرى گران و سپاهى فراوان . و به جانب تنكت و سلنگاى همچنين . و به طرف مغرب ايلچيكتاى و لشكر بسيار نامزد . و امر فرمود تا از طرف هر پادشاه‌زاده از ده نفر مرد دو نفر به دو پيوندد و آنچ در آن حدّاند تمامت بر نشينند و از تازيك از ده دو بروند و ابتدا از ملاحده كنند . و قرار آن بود كه به نفس خود او نيز حركت كند بر عقب . و اگرچه تمامت لشكر و ايل را به حكم ايلچيكتاى فرمود ؛ امّا به تخصيص كار روم و گرج و حلب و موصل و ديار بكر 42 به دو حوالت كرد تا كسى ديگر در آن مداخلتى نپيوندد و مال آن را سلاطين و حاكمان آن مواضع با او جواب دهند . و ممالك ختاى را به صاحب معظّم يلواج و ماوراءالنّهر و تركستان و بلاد ديگر كه در تحت تصرّف امير مسعود بك بود هم به دو ارزانى داشت . و عراق و آذربايجان و شروان و لور و كرمان و فارس و طرف هندوستان به امير ارغون سپرد . و از امرا و ملوك كه تعلّق به هريك ازيشان داشت همه‌كس را در آن وقت يرليغ و پايزه فرمود و مهمّات بديشان حوالت و ايشان را به پايزهء سرشير « 1 » و يرليغ مخصوص گردانيد . و سلطنت روم بر سلطان ركن الدّين سبب آنك به حضرت او آمده بود مقرّر فرمود و برادر بزرگتر او را معزول . و داود پسر قيزملك را محكوم حكم داود ديگر كرد . و سلاطين ناكور و حلب و ايلچيان را يرليغ دادند . و ايلچى بغداد را بعد از اعزاز يرليغ بازگرفتند و امير المؤمنين را الوكه‌هاى « 2 » خشم‌آميز فرستاد سبب شكايتى كه سيرامون پسر جورماغون ازيشان گفت . و ايلچيان الموت را به اذلال و اهانت بازگردانيد و جواب تذكره‌اى را كه آورده بودند فراخور آن به خشونت تمام جواب نوشتند .\r\nو چون از مهمّات امور و معظمات كارها فراغتى روى نمود ، بعد از اجازت و تقديم مراسم خدمت ، پادشاه‌زادگان بر عزيمت مراجعت بازگشتند و از فرموده و گفتهء كيوك خان به ترتيب فرستادن لشكرها و نامزد كردن امرا مشغول گشتند . و آوازهء جلوس او در عالم منتشر گشت و خشونت و هيبت سياست او چون مشهور بود پيش از آنك لشكرها به مخالفان رسد از خوف و هراس و ترس باس « 3 » او در هر دلى لشكرى بود و در هر سينه‌اى صفدرى « 4 » :\r\n به پيش خصم تو سهم « 5 » تو لشكرى جرّار « 6 » * به گرد لشكر تو هيبت تو حصن حصين « 7 » \r\n\r\n\r\n","description":"","footnote":"\r\n( 1 ) - پايزهء سرشير : رجوع كنيد به مقدّمه ص 21 .\r\n( 2 ) - الوكه : پيغام .\r\n( 3 ) - بأس : خشم ، سختى ، دليرى .\r\n( 4 ) - صفدر : برهم‌زنندهء صف لشكر در روز جنگ ( صف + در ) .\r\n( 5 ) - سهم : ترس و هيبت .\r\n( 6 ) - جرّار : انبوه .\r\n( 7 ) - حصن حصين : قلعهء محكم .\r\n","page_name":" 302 ","page_number":304},
  {"content":"\r\n\r\nو هريك از طرف نشينان « 1 » كه آوازهء او مىشنيد از خوف صولت و بيم سطوت او  تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ  « 2 »\r\n نبينم همى دشمنى در جهان * نه بر آشكارا نه اندر نهان\r\nكه نام تو يابد نه پيچان شود * چه پيچان همانا كه بىجان شود \r\nو اركان حضرت و مقرّبان و خواصّ او را مجال آن نبود كه قدم تقديم برگيرند و محلّ آن نه كه پيش از آنك در سخن شروعى پيوندد مصلحتى را به موقف عرض رسانند و آيندگان دور و نزديك قدم از مرابط خيول « 3 » به مقدار شبرى « 4 » فراتر نهند ؛ مگر آن‌كس كه روز اوّل تكشميشى « 5 » كردى و هم از بيرون بازگشتى .\r\nو قداق از عهد صبى « 6 » باز ، چون ملازم خدمت او بودست در مقام اتابكى - چون ملّت « 7 » عيسوى داشت طبيعت او هم بر آن منطبع گشته و آن نقش در صحيفهء سينهء او كالنّقش فى الحجر نگاشته شده و جينقاى نيز اضافت آن شد - بر تربيت نصارى و قسّيسان « 8 » ايشان نيك اقبال مىنمود . و اين آوازه چون فايض شد از ديار شام و روم و بغداد و آس و روس قسّيسان روى به حضرت او نهادند . و اطبّا بيشتر هم ازيشان ملازم خدمت او بودند و به سبب ملازمت قداق و جينقاى طبعا از انكار دين محمّدى - عليه افضل الصّلاة و السّلام - خالى نبود . و چون پادشاه طبع ملول داشت تمامت حلّ و عقد و نقض و ابرام امور به قداق و جينقاى تفويض كرده و تمامت خير و شرّ و صلاح و فساد بديشان بازگذاشته . و كار نصارى در عهد دولت او بالا گرفت و هيچ مسلمان را ياراى آن نبود كه با آن جمع سخنى بلندتر گويد . و كيوك خان مىخواست تا آوازهء جود او بر آوازهء جود پدر او راجح شود ؛ در كار بخشش زيادت از حدّ افراط مىنمود و تجّار كه از اقطار و اقاصى و ادانى عالم جمع شده بودند و نفايس و طرايف آورده فرمود تا تمامت آن را بر آن قرار كه در عهد پدرش بود قيمت مىكردند . در يك نوبت جماعتى بازرگانان را كه حاضر بودند هفتاد هزار بالش سربالا برآمد كه بر ممالك برات نوشتند . و آنچ ازيشان گرفتند و آنچ از ممالك شرق و غرب از ختاى تا روم در يك روز تسليم كرد و متاع هر\r\n\r\n\r\n","description":"","footnote":"\r\n( 1 ) - طرف نشينان : در هيچ فرهنگى معنى اين عبارت يافت نشد ، ولى چنان كه از چند جاى اين تاريخ بر مىآيد ظاهرا به معنى مرزنشينان مىباشد .\r\n( 2 ) - يبتغى . . . يا مىكاود نقبى در زمين ، يا مىافرازد نردبانى در آسمان . ( 6 / 35 . در قرآن « تبتغى » آمده ولى مناسب متن « ينبغى » است . )\r\n( 3 ) - مرابط خيول : اصطبل اسب‌ها .\r\n( 4 ) - شبر : يك وجب .\r\n( 5 ) - تكشميشى : سلام و تعظيم متواضعانه ، هديه به پادشاه تقديم نمودن .\r\n( 6 ) - صبى : بر وزن رضا به معنى كودكى .\r\n( 7 ) - ملّت : مذهب و آئين .\r\n( 8 ) - قسّيس : كشيش .\r\n","page_name":" 303 ","page_number":305},
  {"content":"\r\n\r\nاقليمى و قومى چون كوه جنس جنس نهاده بودند . اركان دولت عرضه داشتند كه : « حمل و نقل آن تعذّرى دارد ؛ به خزانهء قراقورم نقل آن واجبست . » فرمود كه : « محافظت آن زحمت است و فايده‌اى حاصل نه ؛ بر لشكر و حاضران خدمت قسمت كنند . » روزها قسمت كردند و به تمامت ايلهاى دست راست و چپ برسانيدند چنانك كودكى بىبهره نماند و بر جماعتى كه از دور و نزديك آمده بودند از خواجه و غلام همچنين . عاقبت از آنچ موجود بود ثلثى به خرج نشد . بار ديگر برين منوال بخش كردند و عاقبت بسيار ديگر بماند . روزى از اردو بيامد و بر آن اموال بگذشت فرمود كه شما را گفته‌ام كه تمامت آن را بر لشكر و رعيّت بخش كنيد . عرضه داشتند كه : « بقاياى قسمت است بعد ما كه دو نوبت هركسى حظّى وافر يافتند . » فرمود كه هركس در آن ساعت حاضر بود آنچ توانست در ربود .\r\nو آن سال در آن مشتاة « 1 » بگذرانيد تا چون سال نو شد و باز جهان از خنكى زمستان برست و جمرات « 2 » خوش بيفتاد و روى زمين خلعت ملوّن بهار پوشيد و اشجار و اغصان به تازگى « 3 » آب بركشيد « 4 » و بادهاى لواقح « 5 » وزيدن گرفت و هوا چون هواى دلدار خوش شد و بساتين چون رخسار خواتين آبدار گشت و پرندگان و چرندگان هم جفت گشتند و ياران يكدل و رفيقان يك تو « 6 » انتهاز « 7 » ايّام طرب را پيش از آنك خزان در پيش آيد بىخواب و خوفت اين بيت را دستور ساختند :\r\n خيز اى ببرده مهر تو آرام ياسمين * تا عشرتى كنيم به هنگام ياسمين\r\nگلها چنيم از رخ گلرنگ بوستان * ميها خوريم بر لب مى فام ياسمين \r\nكيوك خان عزيمت حركت به تصميم رسانيد و از مقرّ سرير مملكت انتهاض « 8 » كرد و به هركجا رسيدى كه مزرعه‌اى بودى يا جمعى را ديدى فرمودى تا ايشان را چندان بالش و جامه دادندى كه از ذلّ فقر و فاقه برستندى .\r\nو برين نسق و هيئت با فرط باس و هيبت متوجّه بلاد غربى بود . چون به حدّ سمرقند رسيد كه از آنجا تا بيش‌باليغ يك هفته راه باشد اجل موعود فرا رسيد و چندان مهلت\r\n\r\n\r\n","description":"","footnote":"\r\n( 1 ) - مشتاة : منزلگاه زمستانى ، قشلاق .\r\n( 2 ) - جمرات : جمع جمره . تف زمين ، حرارت و بخارى كه در آخر زمستان از زير زمين برمىخيزد .\r\n( 3 ) - به تازگى : دوباره .\r\n( 4 ) - آب بركشيد : پرآب و طراوت شدند .\r\n( 5 ) - بادهاى لواقح : بادهايى كه درختان را بارور مىكنند .\r\n( 6 ) - يك تو : يكرنگ .\r\n( 7 ) - انتهاز : غنيمت شمردن .\r\n( 8 ) - انتهاض : حركت كردن .\r\n","page_name":" 304 ","page_number":306},
  {"content":"\r\n\r\nنداد كه قدم از آن مقام فراتر نهد . از بلعجب‌بازى فلك جافى اى بسا اميدها كه وافى « 1 » نشد . نه سطوت و صولت مانع آمد و نه لشكر و عدّت وازع « 2 » توانست گشت . عجب‌تر آنك چندانك مشاهده مىرود و امثال اين معاينه ، هيچ‌گونه تنبيهى حاصل نيست بلك شره « 3 » و حرص هر روز در زيادت است و غلبهء نهمت « 4 » هر ساعت استيلا بيشتر دارد و پند اين گوياى نه به زفان مانع نه و نصيحت او را در گوش عقل قبول رادع « 5 » نه :\r\n جهان هزمان « 6 » همىگويد كه دل در من نبندى به * تو خود مىپند ننيوشى ازين گوياى ناگويا\r\nچه جوئى مهر بدمهرى كزو بىجان شد اسكندر * چه بازى عشق با يارى كزو بىملك شد دارا\r\nنمىبينى تو هر ساعت كزين سيماب‌گون خيمه * چه بازيها برون آرد همى اين پير خوش سيما \r\n\r\nذكر احوال اغول‌غايمش خاتون « 7 » و پسران او\r\nچون كيوك خان را حالتى « 8 » كه ناگزير مخلوقان است پيش آمد و چنانك رسم و معهود ايشانست كه به هر وقت كه پادشاه را حادثه‌اى افتد راه‌ها بسته شود بسته شد . و ياسا رفت كه هركس به موضعى كه رسيده باشد به آبادان و خراب نزول كند . و بعد از تسكين سوز واقعه ، ايلچيان به نزديك سرقويتىبيكى و « باتو » به اعلام اين حالت روان كرد « 9 » . و بعد از اقتداح « 10 » آرا و استشارت با مقرّبان ملك در مراجعت به اردوى قاآن يا مسارعت به جانب قوناق و ايميل كه اردوى قديم كيوك خان بود بر وفق ميل نفس به جانب ايميل در حركت آمد « 11 » . و سرقويتىبيكى او را چنانك رسم معهود است با نصايح و تسلّى جامه و\r\n\r\n\r\n","description":"","footnote":"\r\n( 1 ) - وافى : صادق ، وفاكننده به عهد .\r\n( 2 ) - وازع : بازدارنده .\r\n( 3 ) - شره : حرص .\r\n( 4 ) - نهمت : غايت آرزو .\r\n( 5 ) - رادع : مانع . معنى جمله : حرص هر روزافزون‌تر مىشود و اين وقايع بىزبان مانع آن حرص نيست و عقل‌ها پند آن وقايع را مبنى بر قبول موانع حرص نمىپذيرند . ( عبارت سوء تأليف دارد )\r\n( 6 ) - هزمان : هر زمان .\r\n( 7 ) - همسر كيوك خان بن اوكتاىقاآن بن چنگيز خان و مادر دو پسر او خواجه و ناقو .\r\n( 8 ) - حالت : مرگ .\r\n( 9 ) - فاعل « روان كرد » اغول‌غايمش خاتون است .\r\n( 10 ) - اقتداح : انديشيدن در مورد كارى .\r\n( 11 ) - يعنى اغول‌غايمش خاتون .\r\n","page_name":" 305 ","page_number":307},
  {"content":"\r\n\r\nبغتاغ « 1 » فرستاد . و باتو هم بر آن منوال استمالت « 2 » و دلگرمى داده و به مواعيد خوب مستظهر گردانيده و بر آن جملت اشارت رفته كه : « مصالح ملك بر قرار متقدّم ، اغول‌غايمش با اركان دولت مهمل نگذارد و به لوازم آن قيام مىنمايد و چون مراكب لاغراند به نفس خويش در الاقماق مقام رفت « 3 » و تمامت اولاد و امرا را اعلام رفته است تا بدين مقام حاضر شوند و در تفويض كار خانيّت به يكى كه صلاح باشد مشورتى رود تا امور ممالك بار ديگر از نسق نگردد و خللى عايد نشود . خواجه و ناقو « 4 » نيز بيايند و قداق نيز از خدمت ايشان بازنماند . » خواجه و ناقو متوجّه خدمت او شدند « 5 » .\r\nو قداق در وقت آنك از رفعت مرتبت قدم بر فلك مىنهاد هذياناتى كه نه حدّ امثال او باشد بر زفان مىرانده و از غايت حماقت و فرط جهالت سخنهائى كه مادّهء وحشت « 6 » و سرمايهء مقالت « 7 » بوده مىگفته . از آن سبب مستشعر « 8 » بوده پاى كشيده كرد و سر بنهاد به علّت « 9 » رنجورى . و به چند نوبت ديگر ايلچيان بازمىفرستادند ، هم تن فرا نداد . و اغول‌غايمش و پسران نيز به رفتن او راضى نشدند حاليا ترك او گرفتند . و خواجه و ناقو بعد ما كه آنجا « 10 » رسيدند زيادت از يك‌دو روز مقام نساخت « 11 » . پيش از آنك پادشاه‌زادگان ديگر برسند سبب آنك كوكب اقبالشان روى به رجعت نهاده بود مراجعت نمودند و تيمور نوين را قائم‌مقام خويش در خدمت بگذاشت تا هر اتّفاق كه پادشاه‌زادگان كنند او نيز بر آن موجب و منوال خطّ دهد . و چون پادشاه‌زادگان بر جلوس پادشاه عادل منكو قاآن منطبق شدند بر وفق آن تيمور نيز خطّ بداد . و پادشاه‌زادگان مراعات جانب پسران را برقرار ، حكم را در قبضهء ايشان بگذاشتند چندانك قوريلتاى باشد « 12 » . و ايلچى به نزديك ايشان فرستادند كه چون جينقاى از عهد قديم تا اكنون محلّ اعتماد بودست و به صدد « 13 » معظمات كارها تا به وقتى كه خان معيّن شود و سرّى كه حقّ تعالى راست مبيّن ، سوانح\r\n\r\n\r\n","description":"","footnote":"\r\n( 1 ) - بغتاغ : بر وزن چخماق ابريشمى است كه مغوليّه مانند گيسو تابيده به موى سر خود پيوند كنند و زنان آن را مكلّل كرده به كلاه دوخته بر سر گذاشته با گيسو آويزان شود . ( مص )\r\n( 2 ) - استمالت : دلجويى .\r\n( 3 ) - سوء تأليف ، يعنى « باتو » به نفس خويش در الاقماق مقام كرد . ( مص )\r\n( 4 ) - فرزندان كيوك خان بن اوكتاى بن چنگيز خان‌اند و مادرشان اغول‌غايمش خاتون است .\r\n( 5 ) - يعنى متوجّه خدمت « باتو » شدند در الاقماق .\r\n( 6 ) - وحشت : اندوه ، نگرانى .\r\n( 7 ) - مقالت : سخن ، مجادله .\r\n( 8 ) - مستشعر : كسى كه در دل خود مىترسد .\r\n( 9 ) - به علّت : به بهانه .\r\n( 10 ) - يعنى به خدمت باتو در الاقماق .\r\n( 11 ) - يعنى نساختند .\r\n( 12 ) - معنى جمله : پادشاه‌زادگان و « باتو » كه در الاقماق مجتمع شده بودند موقّتا تا قوريلتاى منعقد نشده حكمرانى مملكت را در قبضهء اغول‌غايمش و پسران او خواجه و ناقو گذاردند . ( مص )\r\n( 13 ) - به صدد : متصدّى .\r\n","page_name":" 306 ","page_number":308},
  {"content":"\r\n\r\nامور و مصالح برقرار تمشيت « 1 » مىدهد و يرليغ مىنويسد .\r\nو از آنجا پادشاه‌زادگان بر عزيمت استعداد قوريلتاى هريك روى به اردوهاى خود نهادند و تيمور نيز با خدمت « 2 » خواجه و ناقو برفت و از اتّفاق پادشاه‌زادگان بر جلوس مبارك منكو اعلام كرد . او را از خطّ بازدادن و با آن قيم موافقت نمودن بازخواست كردند و قصد آنكه بر سمت ممرّ منكو قاآن كمينى سازند و تير غدر را از شست بىادبى گشاد دهند . چون بخت بيدار و هم پشت و يار بود و اقبال همنشين و دولت مساعد و فضل بارى - جلّت نعماؤه و كثرت آلاؤه « 3 » - قرين و همم خلايق ناصر و معين ، تا به وقتى كه آن جماعت خبر يافتند از مكامن « 4 » و مضايق گذشته بود . آن انديشه در اندرون نگاه داشتند و برقرار « 5 » ، مصلحتى كه پيش مىآمد ساخته مىكردند « 6 » ؛ هرچند زيادت كارى نبود جز از معاملت با تجّار و اطلاق وجوهات در مقدّمه بر نواحى و امصار و تواتر ايلچيان و محصّلان ناهموار « 7 » . و بيشتر اوقات خود غايمش با قامان « 8 » خلوت داشتى و به استعمال خيالات و خرافات آن جماعت اشتغال . و خواجه و ناقو را جدا جدا بر خلاف مادر دو حضرت شد و در يك مقام سه حاكم . و از جوانب ديگر پادشاه‌زادگان بر وفق مراد سوداها مىكردند و اكابر و معارف نواحى بر وفق هوى به هركسى تعلّق مىساخت « 9 » . و امور غايمش و پسران او سبب مخالفت با يكديگر و مجاذبت با خويشان بزرگتر از ضبط بيرون شد و آرا و تدابير از منهج صواب تحرّى « 10 » كرد . و امير جينقاى در كار عاجز و سرگردان شد و چون سخن و نصيحت او را در سمع عقل ايشان جاى نبود پسران از روى صبى « 11 » به رأى خود مستبدّ بودند و غايمش بر وفق هوى ردع « 12 » اهل صواب را مستعدّ :\r\n شيئان يعجز ذو الرّياضة عنهما * رأى النّساء و امرة الصّبيان\r\nامّا النّساء فميلهنّ الى الهوى * و اخو الصّبى يجرى به غير عنان « 13 » \r\n43\r\n\r\n\r\n","description":"","footnote":"\r\n( 1 ) - تمشيت : جارى كردن .\r\n( 2 ) - يعنى به نزد .\r\n( 3 ) - جلّت . . . نعمت‌هاى او بزرگ و فراوان است .\r\n( 4 ) - مكامن : كمينگاه‌ها ، جمع مكمن .\r\n( 5 ) - برقرار : مطابق معمول .\r\n( 6 ) - ساخته مىكردند : آماده مىكردند .\r\n( 7 ) - محصّلان ناهموار : ظاهرا يعنى تحصيل‌كنندگان بىنظم يا خشن ماليات .\r\n( 8 ) - قام : ساحر .\r\n( 9 ) - تعلّق ساختن : تجاوز و تعدّى .\r\n( 10 ) - تحرّى : قصد كردن . چندان مناسبتى با مقام ندارد . ( مص )\r\n( 11 ) - صبى : بر وزن رضا به معنى كودكى .\r\n( 12 ) - ردع : منع نمودن ، دفع .\r\n( 13 ) - شيئان . . . دو چيز است كه اهل رياضت از آن‌ها عاجز و درمانده است : يكى رأى زنان و [ ديگرى 
  ] فرماندهى كودكان . / امّا رأى زنان به خاطر آنكه ميل آن‌ها به هوا و هوس است و كودك [ به سبب آنكه كارهايش 
  ] بدون قيدوبند است . ( از حسين بن على المروروذى است ، معاصر سامانيه )\r\n","page_name":" 307 ","page_number":309},
  {"content":"\r\n\r\nو با اين معنى ايلچيان به نزديك باتو مىفرستادند كه به خانى ديگر رضا نداريم و به هيچ‌وقت بدان موافقت اغضا « 1 » نخواهيم نمود :\r\n قضاء جرى و كتاب سبق * فهل ينفعن جزع او قلق\r\nقضى اللّه ما شاء من حكمه * ففيم اضطرابك و الأمر حق « 2 » \r\nو ارسال انواع اين پيغامها به استظهار ييسو بود و موافقت و مصافات « 3 » او . و به كرّات از جانب خويشان مشفق بيكى و باتو نصايح مىفرستادند كه بارى به قوريلتاى حاضر بايد آمد تا بار ديگر كه تمامت آقا و اينى « 4 » جمع باشند كنگاج « 5 » و مشورت كنند . و از جانب باتو ايلچيان مىآمدند كه : « تقرير كار خانيّت منكو قاآن اكثر عوايد آن به شما عايد خواهد بود . » و چون به نظر بطر « 6 » و كودكى مىنگريستند و از تجارب روزگار مؤدّب و مجرّب نگشته بودند ، بر انديشهء خود اصرار داشتند . و قداق از خوف بادرات « 7 » سخنهاى نافرجام و انديشه‌هاى ناتمام بر انديشهء مخالفت موافقت داشت . و چندانك از جوانب به استعجال كار قوريلتاى ايلچيان مىرسيدند ايشان به توانى « 8 » و تأنّى مىگرائيدند و در پردهء مخالفت راهى مىساخت « 9 » و كعبتين « 10 » رأى را بر رقعهء « 11 » هوى مىانداخت « 12 » و از مصلحت وقت خود را كشيده مىداشت . تا عاقبة الأمر ايلچى برسيد از پادشاه‌زادگان كه در خدمت حضرت جمع بودند . ناقو روان شد و بر عقب آن خواجه و بعد ازو غايمش چنانك شرح آن در ذكر جلوس پادشاه جهان رود . و كار به جائى رسيد از كوتاه‌انديشگى و خويشتن‌بينى كه عقل عقلا در خلاب « 13 » آن فكر سرگردان شد و مخرج از آن متعذّر .\r\n\r\n\r\n","description":"","footnote":"\r\n( 1 ) - اغضاء : چشم‌پوشى .\r\n( 2 ) - قضاء . . . حكمى جارى شد و فرمان و نامه‌اى پيشى گرفت ، پس آيا بىتابى و نگرانى سودى مىدهد ؟ / خدا هر حكمى كه بخواهد جارى مىكند پس اضطراب تو در چيست ؟ و حال آنكه امر ( خدا ) حق است .\r\n( 3 ) - مصافات : دوستى خالص ورزيدن با همديگر .\r\n( 4 ) - آقا و اينى : به برادر بزرگ آقا ( آغا ) و به برادر كوچك اينى گويند . آقا و اينى هرگاه مجموعا استعمال شود به معنى تمام اعضاء خانوادهء سلطنتى است يعنى مجموع شاهزادگان از بزرگ و كوچك و برادران و برادرزادگان و اعمام و عم‌زادگان و غيرهم . ( مص )\r\n( 5 ) - كنگاج : كنكاش و مشورت . استعمال امروزين كنكاش در معنى كاوش كاملا غلط است .\r\n( 6 ) - بطر : غرور .\r\n( 7 ) - بادرات : خطاهاى انسان از روى شتابزدگى و خشم ، جمع بادره .\r\n( 8 ) - توانى : سستى كردن .\r\n( 9 ) - پرده و راه و مخالف هر سه از اصطلاحات موسيقى است . راه به معنى نغمه و آهنگ است .\r\n( 10 ) - كعبتين : دو طاس بازى نرد .\r\n( 11 ) - رقعه : صفحه [ نرد 
  ] .\r\n( 12 ) - معنى جمله : انديشه‌اش بر پايهء هوس بود .\r\n( 13 ) - خلاب : گلزار ، منجلاب .\r\n","page_name":" 308 ","page_number":310},
  {"content":"\r\n\r\n\r\nذكر توشى و احوال او و جلوس باتو به موضع او « 1 »\r\nچون توشى [ كه 
  ] پسر بزرگتر بود به حدود قلان‌تاشى به خدمت چنگز خان آمد و از آنجا بازگشت مهلت موعود در رسيد « 2 » . و پسران او : « به محل « 3 » » و « هردو » و « باتو » و « شيبقان » و « تنكوت » و « بركه » و « بركجار » اين هفت پسر بودند كه به مرتبت استقلال رسيده بودند . باتو قائم‌مقام پدر شد و حاكم ملك و برادران گشت . و چون قاآن « 4 » به تخت مملكت بنشست تمامت آن حدود را كه مجاور او بود از بقاياى قفچاق و آلان و آس و روس و بلاد ديگر چون بلغار و مكس و غير آن تمامت را مسلّم و مستخلص كرد « 5 » . و باتو در مخيّم خويش كه در حدود ايتيل « 6 » داشت مقام فرمود و شهرى بنا نهاد كه آن را سراى مىخوانند و حكم او بر تمامت ممالك نافذ بود . و او پادشاهى بود به هيچ دين و ملّت مايل [ نه 
  ] ؛ نه همان شيوهء يزدان‌شناسى مىدانست و متعصّب هيچ‌كدام از ملل « 7 » و اديان نبود . بخشش و دهش او را حسابى نه و جود و سخاى او را شمار ناممكن . ملوك اطراف و طرف‌نشينان « 8 » آفاق و غير ايشان هركس به خدمت او رسيدى و پيشكشها كه ذخاير روزگار بودى پيش از آنك به خزانه درآرند تمامت را بر مغول و مسلمان و حاضران مجلس بخش كردى و به قليل و كثير آن التفات ننمودى . و تجّار از جوانب انواع متاعها به خدمت او آوردندى ؛ هرچه بودى بستدندى و قيمت يكى را چند باره بهاى آن مضاعف بدادى . و بر سلاطين روم و شام و غير آن از بلاد برات و يرليغ فرمودى و هركس به خدمت او رسيدى بىمقصود مراجعت ننمود . و چون كيوك خان به خانى بنشست ، باتو برحسب استدعا و اقتراح « 9 » او در حركت آمد . چون به الاقماق رسيد حالت « 10 » كيوك خان ظاهر شد . هم آنجا توقّف كرد و از جوانب پادشاه‌زادگان به خدمت او رسيدند و كار خانيّت بر منكو قاآن مقرّر كرد و شرح آن در ذكر منكو قاآن مثبت خواهد\r\n\r\n\r\n","description":"","footnote":"\r\n( 1 ) - يعنى به جاى او .\r\n( 2 ) - يعنى فوت كرد .\r\n( 3 ) - به محل : نام اين پسر توشى در جامع التّواريخ « بووال » و « بوقال » مسطور است ( طبع بلوشه ص 90 و 122 ) . مسيو بلوشه گويد اصل متن جهانگشاى « بوخل » بوده كه شكل ديگرى از « بوقال » است ( زيرا كه قاف و خاء در لغت مغول دائما به يكديگر قلب مىشوند ) و كاتب « واو » را در كتابت وصل به « خاء » نموده بوده پس از آن نسّاخ متأخّر آن را « بمحلّ » ( - به محلّ ) خوانده و نوشته‌اند ، و اين احتمال خيلى قريب به صواب است . ( مص )\r\n( 4 ) - يعنى اوكتاىقاآن بن چنگيز خان .\r\n( 5 ) - يعنى باتو .\r\n( 6 ) - ايتيل : نهر معروف ولگا است كه به درياچه خزر مىريزد .\r\n( 7 ) - ملل : مذهب‌ها ، جمع ملّت .\r\n( 8 ) - طرف‌نشينان : مرزنشينان ، رجوع كنيد به ص 212 .\r\n( 9 ) - اقتراح : درخواست .\r\n( 10 ) - حالت : مرگ .\r\n","page_name":" 309 ","page_number":311},
  {"content":"\r\n\r\nشد . و از آنجا بازگشت و به اردوى خويش آمد و برقرار « 1 » به كار عيش و تماشا مشغول بود . و به وقت ترتيب لشكر برحسب اقتضاى وقت از اقربا و انساب و امرا لشكرها مىفرستاد ، تا چون در شهور سنهء ثلاث و خمسين و ستّمائة « 2 » منكو قاآن قوريلتاى ديگر فرمود ، سرتاق را به خدمت منكو قاآن فرستاد و سرتاق « 3 » متقلّد مذهب نصارى بود . هنوز سرتاق نرسيده بود كه فرمان حقّ در رسيد و حالت ناگزير « 4 » واقع شد در شهور سنهء . . . « 5 » .\r\nو سرتاق چون به خدمت منكو قاآن رسيد مورد او را به اعزاز و اكرام تلقّى فرمود و به انواع عواطف از ابنا و اكفا مخصوص گردانيد و با چندان مال و نعمت كه لايق چنان پادشاهى باشد او را بازگردانيد . هنوز به اردوى خود نارسيده چون به موضع . . . « 6 » رسيد او نيز بر عقب پدر خود روان شد « 7 » . منكو قاآن اميران را فرستاد و استمالت جانب خواتين و برادران او فرمود و اشارت راند كه براقچين خاتون كه بزرگتر خواتين باتو است تنفيذ احكام مىكند و پسر سرتاق - اولاغچى - را تربيت مىكند چندانك بزرگ شود و قائم‌مقام پدر گردد . چون قضا نخواسته بود اولاغچى نيز گذشته شد همين سال .\r\n\r\nذكر استخلاص بلغار و حدود آس و روس\r\nقاآن چون نوبت دوّم قوريلتاى بزرگ ساخت و در استيصال « 8 » و قمع بقاياى طغاة « 9 » مشاورت نمودند ، رأى بر آن قرار گرفت كه حدود بلغار و آس و روس كه مجاور مخيّم « 10 » باتو بود و هنوز به كلّى ايل نشده بودند و به كثرت سواد « 11 » خويش مغرور ، در تحت تصرّف آورند . بنابراين پادشاه‌زادگان را به معاونت و معاضدت باتو نامزد گردانيد . منكو قاآن و برادر او بوچك و از پسران خود كيوك خان و قدغان و پادشاه‌زادگان ديگر كولكان و بورى « 12 » و بايدار « 13 » و برادران باتو « هردو » و « تنكوت » و چند پادشاه ديگر و از امراى معتبر سبتاى بهادر بود و پادشاه‌زادگان بر ترتيب جيوش و جنود هركس با محلّ و منزل خود روان شدند . و وقت بهار را از مقامگاه خود در حركت آمدند و در مبادرت مسارعت\r\n\r\n\r\n","description":"","footnote":"\r\n( 1 ) - برقرار : طبق معمول .\r\n( 2 ) - سال 653 .\r\n( 3 ) - از پسران « باتو » است .\r\n( 4 ) - يعنى وفات « باتو » .\r\n( 5 ) - اين تاريخ در تصحيح مرحوم قزوينى نيز درج نشده است .\r\n( 6 ) - اين موضع نيز در تصحيح مرحوم قزوينى نيامده .\r\n( 7 ) - يعنى وفات كرد .\r\n( 8 ) - استيصال : از بيخ بركندن .\r\n( 9 ) - طغاة : طغيان گران ، جمع طاغى .\r\n( 10 ) - مخيّم : خيمه‌گاه ، اردوگاه .\r\n( 11 ) - سواد : جماعت و كثرت مردم .\r\n( 12 ) - پسر ماتيكان بن جغتاى بن چنگيز خان .\r\n( 13 ) - پسر ششم جغتاى بن چنگيز خان .\r\n","page_name":" 310 ","page_number":312},
  {"content":"\r\n\r\nنمودند . به حدود بلغار پادشاه‌زادگان به يكديگر رسيدند . زمين از كثرت جنود در بانگ و خروش آمد و از غلبه و جوش جيوش ، وحوش و سباع مدهوش گشت . به ابتدا شهر بلغار را كه به مناعت موضع و عدد بسيار در آفاق مشهور بود به قهر و قسر « 1 » بگرفتند و اسوة بامثالها « 2 » خلق آن را بكشتند و اسير راندند . و از آنجا متوجّه بلاد روس گشتند و اطراف آن را مستخلص كردند تا شهر مكس كه خلق آن به عدد مور و ملخ بود و جوانب به غياض « 3 » و بيشه ملتفّ « 4 » بود چنانك مار را از ميان گذر نبود . به اتّفاق پادشاه‌زادگان بر جانبهاى آن بايستادند و به ابتدا از هر سويى در پهناى آنك سه چهار گردون « 5 » بر مقابل يكديگر روان شود راه ساختند و مجانيق بر بارهء آن نهادند . در مدّت چند روز در آن شهر جز هم نام آن نگذاشتند و غنايم بسيار يافتند . و فرمان رسانيدند تا گوشهاى راست مردم باز كردند ؛ دويست و هفتاد هزار گوش در شمار آمد . و از آنجا پادشاه‌زادگان عزم مراجعت كردند .\r\n\r\nذكر خيل « كلار » و « باشغرد »\r\nچون روس و قفچاق و آلان نيز نيست گشتند و كلار و باشغرد بر ملّت « 6 » نصارى اقوام بسيار بودند - و ايشان را مىگويند متّصل فرنگ‌اند - باتو عزيمت استيصال ايشان مقرّر كرد و بر آن نيّت لشكرها ترتيب داد . چون سال نو شد روان گشت . و آن جماعت به كثرت عدد و شوكت بأس « 7 » و محكمى آلت مغرور بودند . چون آوازهء حركت باتو بشنيدند ايشان نيز در حركت آمدند با چهارصد هزار سوار كه هريك در جنگ نامدار بودند و گريز را عار دانند . باتو برادر خود شيبقان را با ده هزار مرد بر سبيل يزك و طلايه « 8 » در مقدّمه بفرستاد تا عدد ايشان ببينند و از حدّ شوكت و قوّت ايشان خبرى فرستند . به حكم فرمان رفت و بعد از يك هفته بازآمد و خبر داد كه ايشان اضعاف لشكر مغول‌اند همه مردان نقار « 9 » و كارزار . چون لشكرها به يكديگر نزديك رسيدند باتو بر پشته‌اى رفت و يك شبانروز با كس سخن نگفت و تضرّع و زارى مىكرد و مسلمانان را بفرمود تا ايشان نيز به\r\n\r\n\r\n","description":"","footnote":"\r\n( 1 ) - قسر : به ستم كسى را به كارى واداشتن ، اجبار .\r\n( 2 ) - به پيروى از امثال ايشان .\r\n( 3 ) - غياض : بيشه‌ها ، جمع غيضه .\r\n( 4 ) - ملتفّ : درهم پيچيده ، انبوه .\r\n( 5 ) - گردون : ارابه .\r\n( 6 ) - ملّت : مذهب و آئين .\r\n( 7 ) - بأس : خشم ، سختى ، دليرى .\r\n( 8 ) - يزك و طلايه : هر دو به يك معنى هستند : پيشروان لشكر جهت تجسّس .\r\n( 9 ) - نقار : ستيز و دشمنى .\r\n","page_name":" 311 ","page_number":313},
  {"content":"\r\n\r\nاتّفاق جمع شدند و دعاها گفتند . و روز ديگر ساز جنگ كردند . و آبى بزرگ در ميان بود .\r\nشبانه لشكرى بفرستاد و ازين جانب لشكر باتو بر آب عبره كردند . و شيبقان برادر باتو به نفس خويش در ميان حرب آمد و حمله‌هاى متواتر كرد و لشكر خصم چون قوىّ بودند از جاى نجنبيدند . و آن لشكر از پس ايشان درآمد . شيبقان با تمامت لشكر به يك‌بار حمله كردند و روى بر سراپردهء ايشان نهادند و به شمشير طنابهاى خيمه پاره كردند . چون سراپرده‌ها انداختند لشكر كلار دل‌شكسته شد « 1 » و منهزم گشت و از آن لشكر بيش كس نجست . و آن ولايتها نيز مستخلص گشت و از جمله كارهاى عظيم و جنگهاى سخت يكى اين بود .\r\n\r\nذكر جغتاى\r\nجغتاى خانى بود با تهوّر و غلبه و سياست و خشونت . چون بلاد ماوراءالنّهر و تركستان مستخلص گشت ، محطّ رحال او و اولاد و لشكر او از سمرقند تا كنار بيش‌باليغ بود ؛ مواضعى نزه « 2 » رايق ، منزلگاه ملوك را لايق « 3 » . مربع و مصيف « 4 » آن الماليغ و قوناس بود كه در بهار و تابستان با بستان ارم مشابهت داشتى و گوهاى « 5 » بزرگ كه ايشان كول خوانند جهت اجتماع مرغان آبى در حدود او ساخته . و ديهى نيز بنا فرمود نام آن قتلغ . پاييز و زمستان در « مراورل ؟ ؟ ؟ ايلا « 6 » » روزگار گذرانيدى و از ابتدا تا انتها [ ى 
  ] مراحل انبارهاى اطعمه و اشربه ترتيب داده و او دايما به تماشا و عشرت و معاشرت با پرىچهرگان خوش طلعت اشتغال داشتى . و حشم او از بيم ياسا و سياست او چنان مضبوط بودى كه كسى در عهد او چندانك در جوار لشكر او بودى هيچ راه‌گذرى را به طلايه و پاس احتياج نيفتادى و چنانك در مبالغت گويند طشت زر بر سر نهاده عورتى را تنها بيم و ترس نبودى « 7 » . و ياساهاى باريك كه بر امثال مردم تازيك تكليف ما لا يطاق بودى دادى ؛\r\n\r\n\r\n","description":"","footnote":"\r\n( 1 ) - دل‌شكسته شدن : روحيه از دست دادن ، رجوع كنيد به « بازگردان تاريخ بيهقى » تأليف نگارنده ، انتشارات دستان ، ص 121 .\r\n( 2 ) - محطّ رحال : محل فرودآمدن بارها .\r\n( 3 ) - رايق : پسنديده .\r\n( 4 ) - مربع : منزلگاه بهارى .\r\n( 5 ) - گو : گودال ، حفره .\r\n( 6 ) - تصحيح اين كلمه براى مرحوم قزوينى ممكن نشده است .\r\n( 7 ) - اين عبارت را در مواقع نظم و امنيّت مىگويند :\r\n ز عدل تست كه نرگس به تيره‌شب در دشت * نهاده بر سر پيوسته طشت زر دارد \r\n( مسعود سعد )\r\n","page_name":" 312 ","page_number":314},
  {"content":"\r\n\r\nمثل آنك گوشت بسمل نكنند « 1 » و به روز در آب‌روان ننشينند و نظراى « 2 » اين . و ياساى گوسفند از مذبح شرعى ناكشتن به همه ممالك بفرستادند و در خراسان مدّتى گوسفند را كسى ظاهرا نكشت و مسلمانان را بر اكل مردار تكليف مىنمودند . و چون حالت « 3 » قاآن واقع شد حضرت او مرجع خلايق شد و از دور و نزديك متوجّه خدمت او شدند .\r\nمدّتى تمادى نگرفت تا مرضى صعب ظاهر شد چنانك علّت « 4 » بر مداوا غالب آمد . و وزير او از اتراك ، هجير نام شخصى بود كه در آخر عهد او فرا خاسته بود و كارهاى ملك فرا پيش گرفته . در علّت مرض او با طبيب مجد الدّين در معالجت مبالغت مىكرد و اشفاق « 5 » و حفاوت « 6 » مىنمود . و چون قضا نازل شد خاتون بزرگتر او يسلون ايشان هر دو را با فرندان « 7 » بفرمود تا بكشتند . و امير حبش عميد كه از عهد آنك ماوراءالنّهر مستخلص شده بود به خدمت جغتاى متّصل گشته بود و منصب وزارت يافته در خدمت خاتون برقرار متمكّن شد . و شاعريست او را « سديد اعور شاعر » گويند . روز عيدى بر حسب حال بيتى چند گفته است و تخلّص به امير حبش عميد كرده :\r\n روشنت گشت كه اين تيره جهان دام بلاست * خبرت شد كه جهان عشوه دهى داو « 8 » دغاست\r\nقُرْچى « 9 » و كيتول « 10 » و لشكر جرّاره چه سود * چون اجل تاختن آورد و گرفت از چپ و راست\r\nآنك در آب نمىرفت كسى از بيمش * غرقهء بحر محيط است كه بس با پهناست \r\nو جغتاى را پسران و نوادگان بسيار بودند ؛ امّا در آن وقت كه پسر بزرگتر او ماتيكان را در باميان واقعه افتاد « 11 » و « قرا « 12 » » هم در آن حالت در وجود آمد « 13 » ، چنگز خان و بعد ازو قاآن و جغتاى ولايت عهد و جايگاه جغتاى به دو نامزد كرده بودند . بنا بر آن اساس بعد حالت\r\n\r\n\r\n","description":"","footnote":"\r\n( 1 ) - بسمل كردن : گفتن بسم اللّه هنگام ذبح .\r\n( 2 ) - نظرا : جمع نظير .\r\n( 3 ) - حالت : مرگ .\r\n( 4 ) - علّت : بيمارى .\r\n( 5 ) - اشفاق : مهربانى كردن .\r\n( 6 ) - حفاوت : مهربانى .\r\n( 7 ) - فرندان : در نسخ ب د ه آمده : با تمامت فرزندان و متعلّقان .\r\n( 8 ) - داو : فريب ( دهخدا ) .\r\n( 9 ) - قرچى : يعنى قورچى به معنى سلاح‌دار .\r\n( 10 ) - بلوشه گويد اين كلمه را بايد « كيتول » خواند كه يكى از اشكال « كوتوال » است يعنى نگهبان قلعه . اين احتمال خيلى قريب به صواب است . ( مص )\r\n( 11 ) - يعنى وفات كرد .\r\n( 12 ) - يعنى قراهولاكو بن ماتيكان بن جغتاى كه به قرااغول معروف است .\r\n( 13 ) - يعنى به دنيا آمد .\r\n","page_name":" 313 ","page_number":315},
  {"content":"\r\n\r\nاو « 1 » خاتون او « يسلون » و حبش عميد الملك و اركان دولت بر « قرا » اقبال نمودند . و چون كيوك خان را به خانى برداشتند سبب « 2 » مصادقتى كه داشت با ييسو كه پسر صلبى جغتاى بود فرمود كه با وجود پسر نواده چگونه وليعهد باشد ؟ ييسو را در مملكت او نشاند و حلّ و عقد كارهاى ملك ايشان به دست او داد . و ييسو دايما به شرب مشغول بود ؛ هشيارى ندانستى و مستى . عادت داشتى از بام تا شام شراب خوردى . چون او متمكّن شد با حبش عميد سبب موافقت او با « قرا » در خشم بود و قاصد او « 3 » . در اوّل حالت « 4 » حبش عميد پسران خود را به پسران جغتاى داده بود و هريك را به يكى از پادشاه‌زادگان نامزد كرده . و بهاء الدّين مرغينانى را سبب فضل و دانش در مقابل پسران مىداشت « 5 » به خدمت ييسو داده بود . چون « 6 » سبب قدمت خدمت به نسبت كار ، او نيز متمكّن و منصب وزارت ييسو به دو مفوّض شد . و حبش عميد مصروف گشت . هرچند امير امام بهاء الدّين مراسم و آداب حرمت به تقديم مىرسانيد و چند نوبت ييسو را از قصد كلّى كه با حبش عميد داشت منع كرد امّا كينهء قديم در دل امير حبش عميد بود تا به وقت فرصت سينه را تشفّى داد . و ييسو برقرار بود . بعد ما كه منكو قاآن بر سرير خانى نشست و ييسو موافق آن نبود جاى ييسو برقرا - به حكم وصيّتى كه در سابقه رفته بود - مسلّم داشت و او را به انواع عواطف مخصوص كرده بازگردانيد . در راه وعده‌اى كه ناگزيرست نگذاشت كه به اردوى خويش رسد « 7 » . جاى او بر پسر او مقرّر فرمود و چون او هنوز كودك بود مقاليد « 8 » حكم در دست خاتون [ او 
  ] « 9 » اورقينه نهاد . چون به اردوى خويش رسيد ييسو نيز در آن نزديكى به اجازت با تو با خانه رسيده بود . او را نيز اجل امان نداد « 10 » . و امير حبش عميد و پسر او ناصر الدّين در خدمت خاتون باز متمكّن گشتند . و در آن وقت\r\n\r\n\r\n","description":"","footnote":"\r\n( 1 ) - يعنى بعد از وفات جغتاى .\r\n( 2 ) - سبب : به سبب .\r\n( 3 ) - يعنى قصد كشتن او را داشت .\r\n( 4 ) - حالت : مرگ .\r\n( 5 ) - سوء تأليف ، يعنى جغتاى بهاء الدّين را به سبب فضل و دانش در مقابل پسران حبش عميد مىداشت و او را به خدمتگزارى پسر خود ييسو داده بود . ( مص )\r\n( 6 ) - اين « چون » جملهء جواب ندارد و بيشتر به معنى تأكيد از قبيل « بارى » ، « خلاصه » و نحو ذلك به كار مىرود . رجوع كنيد به ص 121 از متن مرحوم قزوينى جلد 3 .\r\n( 7 ) - يعنى فوت كرد .\r\n( 8 ) - مقاليد : كليدها ، جمع مقلاد .\r\n( 9 ) - يعنى خاتون قراهولاكو .\r\n( 10 ) - به تصريح رشيد الدّين فضل اللّه اورقنه خاتون زوجهء قراهولاكو بعد از آنكه شوهرش در راه وفات نمود ييسو بن جغتاى را به حكم منكو قاآن بكشت و خود به جاى شوهر مدّت ده سال پادشاهى الوس جغتاى را نمود . ( جامع التّواريخ طبع بلوشه ص 175 ، 184 - 193 ) . ( مص )\r\n","page_name":" 314 ","page_number":316},
  {"content":"\r\n\r\nكه « قرا » بازگرديد « 1 » سبب انتقامى كه از بهاء الدّين مرغينانى داشت او را با مال و اولاد به حبش عميد داد . در آن ساعت كه او را بگرفتند و به قيد دو شاخ « 2 » بربست اين رباعى بگفت :\r\n آنها كه متاع عمر خود بر بستند * از محنت و رنج اين جهانى رستند\r\nبشكست تن من از گناه بسيار * زان بود كه اين شكسته را بربستند \r\nو بر سبيل استعطاف « 3 » اين رباعى ديگر هم بفرستاد :\r\n شاها ز من آنچ پود و تارست بگير * ور جان منت نيز بكارست بگير\r\nجانيست به‌لب‌رسيده و صدر بهشت « 4 » * زين هر دو كدام اختيارست بگير \r\nو چون ديد كه هيچ حيله نافع نيست و تضرّع و توجّع « 5 » فايده‌اى نداد ، اين دو بيت بگفت و نزديك حبش عميد فرستاد :\r\n با دشمن و دوست عيش خوش كردم و رفت « 6 » * وين رخت حياة زير كش « 7 » كردم و رفت\r\nدست اجلم داد حَب مسهل روح * صد لعنت نقد بر حبش كردم و رفت \r\nبفرمود تا او را در ميان نمدى پيچيدند و شكل آنك نمد مالند اعضا و اجزاى او را ريزه كردند .\r\nدر شهور سنهء تسع و اربعين و ستّمائة « 8 » به وقت آنك از اردوى غايمش مراجعت افتاده بود در خدمت امير ارغون نزديك ييسو رفت « 9 » . چون به خدمت امير امام بهاء الدّين رسيدم درحال پيش از آنك زفان به سخنى ديگر بگشاده بود بدين بيت ابتدا كرد كه :\r\n انّ السّرىّ اذا سرا فبنفسه * و ابن السّرىّ اذا سرا اسراهما « 10 » \r\nو او را « 11 » به نظر اكرام و اعزاز مخصوص گردانيد . و او با علوّ انتساب شرف اكتساب\r\n\r\n\r\n","description":"","footnote":"\r\n( 1 ) - اين مخالف است با آنچه در چند سطر پيش گفت و همچنين با جامع التّواريخ طبع بلوشه ص 175 ، 184 - 193 كه قرا قبل از آنكه به اردوى خود برسد در راه وفات نمود . ( مص )\r\n( 2 ) - دو شاخ : چوبى دو شاخ كه به‌عنوان شكنجه بر مجرمان مىنهادند .\r\n( 3 ) - استعطاف : طلب مهربانى .\r\n( 4 ) - نسخه ج : تهيست .\r\n( 5 ) - توجّع : ناليدن .\r\n( 6 ) - يعنى رفتم .\r\n( 7 ) - كش : بغل .\r\n( 8 ) - سال 649 .\r\n( 9 ) - يعنى رفتم ( عطا ملك جوينى ) .\r\n( 10 ) - انّ . . . رودخانه وقتى جارى مىشود به تنهايى جارى مىشود ، درحالىكه شبرو هنگامى كه مىرود هر دو را حركت مىدهد . ( هم خود را و هم شب را )\r\n( 11 ) - يعنى من را ( عطا ملك جوينى ) .\r\n","page_name":" 315 ","page_number":317},
  {"content":"\r\n\r\nجمع داشت « 1 » ؛ چه از قبل پدر شيخ الإسلام فرغانه بود ابا عن اب و از جانب والده به طغان خان كه خان و حاكم آن ملك بوده منسوب بود . و شرف اكتساب آنك با علوّ درجهء وزارت كه يافته بود شرف انواع علوم دينى و دنياوى جمع داشت . الحقّ جناب او را مجمع بقيّهء « 2 » فضلاء عالم ديدم و مرجع صدور آفاق . هركس را كه بضاعت فضل سرمايه بودى - و آن را خود رواجى نيست - در جناب او آن متاع رواج گرفتى و به انواع برّ و شفقت او انتعاش « 3 » پذيرفتى . و ذكر مناقب « 4 » و فضايل او بسيار است امّا وقت و مكان تقرير نيست . و روزگار كدام صاحب استحقاق را تربيت كرد كه بازش نينداخت :\r\n كدامين سرو را داد او بلندى * كه بازش خم نداد از دردمندى\r\nيا دهر ما لك طول عهدك ترتعى * روض المكارم بارضا و جميما\r\nيا دهر ما لك و الكرام ذوى العلى * ما ذا يضرّك لو تركت كريما « 5 » \r\n44 و از امير بهاء الدّين پسران و كودكان خرد مانده و امير حبش عميد مىخواست تا اطفال نرينه را كه بود بر عقب پدر بفرستد « 6 » .\r\n( تمّ الجزء الأوّل من تاريخ جهانگشاى ويليه ان شاء اللّه الجزء الثّانى « 7 » )\r\n\r\n\r\n","description":"","footnote":"\r\n( 1 ) - يعنى هم شرافت نژادى داشت و هم شرافت شخصى و اكتسابى .\r\n( 2 ) - بقيّه : فهم و درايت ( دهخدا ) .\r\n( 3 ) - انتعاش : بهبودى ، نشاط يافتن .\r\n( 4 ) - مناقب : خصلت‌هاى نيك ، جمع منقبت .\r\n( 5 ) - يا . . . اى روزگار ! براى چه باغ‌هاى مكرمت را از بين مىبرى درحالىكه گياهان آن جوانه زده و همه جا را پوشانده است . / اى روزگار ! تو را با كريمان والامقام چه كار است ؟ چه چيز به تو زيان مىزند اگر تو كريمى را رها كنى ؟ ( از ابو الفرج بن ابى حصين القاضى الحلبى )\r\n( 6 ) - نسخهء د مىافزايد : توفيق امان نيافت .\r\n( 7 ) - تمام شد جزء اوّل از تاريخ جهانگشاى و ان شاء اللّه جزء دوّم بعد از اين خواهد آمد .\r\n","page_name":" 316 ","page_number":318},
  {"content":"\r\n\r\n\r\nتوضيحات\r\n( در بيان نسبت بعضى از ابيات مذكور در جهانگشاى به قائلين آن )\r\n( 1 ) - ص 109 س 2 : ذكر الفتى عمره الثّانى ، جزئى است از بيتى از متنبّى و تمام بيت اينست :\r\n ذكر الفتى عمره الثّانى و حاجته * ما قاته و فضول العيش اشغال \r\n( شرح ديوان المتنبّى لليازجى طبع بيروت سنهء 1887 م ص 531 ) . - ايضا س 23 ، اين بيت از يزيد الحارثى از شعراء حماسه است ( شرح الحماسة للخطيب التّبريزى طبع بولاق سنهء 1296 ج 4 ص 134 ) .\r\n( 2 ) - ص 109 س 13 :\r\n ذهب الّذين يعاش فى اكنافهم * و بقيت فى خلف كجلد الأجرب \r\nاز لبيد بن ربيعة العامرى شاعر معروف صاحب معلّقه است از قصيده‌اى در مرثيهء برادرش ( كتاب الأغانى طبع بولاق سنهء 1285 ج 15 ص 140 ، 141 ) ، - ايضا س 18\r\n و يعتدّه قوم كثير تجارة * و يمنعنى من ذاك دينى و منصبى \r\nاز بعيث بن حريث از شعراء حماسه است و بيت قبل كه مربوط به اين بيت است اينست :\r\n و لست و ان قرّبت يوما ببائع * خلاقى و لا دينى ابتغاء التّحبّب \r\n( شرح الحماسة ج 1 ص 196 ) .\r\n( 3 ) - ص 111 س 1 :\r\n و ما تستوى احساب قوم تورّثت * قديما و احساب نبتن مع البقل \r\nاز عمرو بن الهذيل العبدىّ از شعراء حماسه است ( ايضا ج 4 ص 53 ) ، - ايضا س 9 .\r\n كم اردنا ذاك الزّمان بمدح * فشغلنا بذمّ ذاك الزّمان \r\nاز ابو العلاء المعرّى است از قصيده‌اى كه مطلعش اينست :\r\n علّلانى فأنّ بيض الأمانى * فنيت و الظّلام ليس بفان \r\n\r\n","description":"","footnote":"","page_name":" 317 ","page_number":319},
  {"content":"\r\n\r\n( 4 ) - ص 114 س 1 :\r\n خلت الدّيار فسدت غير مسوّد * و من الشّقاء تفرّدى بالسّؤدد \r\nاز يكى از شعراء حماسه است و نام قائل معلوم نيست ( شرح الحماسة ج 2 ص 154 ) ، - ايضا س 16 - 17 ، اين دو بيت از ابو الفتح بستى است و به اقسام مختلفه روايت شده است ( يتيمة الدّهر للثّعالبى طبع دمشق ج 4 ص 225 و ابن خلّكان در « علىّ » ) .\r\n( 5 ) - ص 115 س 1 :\r\n و عين الرّضا عن كلّ عيب كليلة * و لكنّ عين السّخط تبدى المساويا \r\nاز جمله ابياتى است از عبد اللّه بن معاوية بن عبد اللّه بن جعفر ابن ابى طالب در عتاب دوست خود حسين بن عبد اللّه بن عبيد اللّه بن عبّاس ( كتاب الأغانى ج 11 ص 76 ) .\r\n( 6 ) - ص 121 س 7 :\r\n و جرم جرّه سفهاء قوم * و حلّ به غير جارمه العذاب \r\nاز قصيده‌ايست از متنبّى ( شرح ديوان المتنبّى لليازجى ص 399 ) .\r\n( 7 ) - ص 123 س 7 :\r\n هر آنكو مهيّا بود دولتى را * اگر او نجويد بجويدش دولت \r\nاين بيت از يكى از دبيران عهد سنجر است و آن را قصّه‌ايست لطيف كه در باب هجدهم از قسم اوّل از كتاب جوامع الحكايات و لوامع الرّوايات تأليف نور الدّين محمّد العوفى صاحب تذكرهء لباب الألباب مسطور است و چون جوامع الحكايات تاكنون به طبع نرسيده است ضررى ندارد كه تمام آن حكايت را در اينجا نقل كنيم و هي هذه بنصّها :\r\nآورده‌اند كه سلطان ملكشاه را - رحمة اللّه عليه - دبيرى بود كه او را مظفّر خمج خواندندى و مولد او از ديهى بود از ديه‌هاى كوبان كه آن ديه را جلناباد نويسند و آن ديهى است مختصر در دامن كوهى . و اين مظفّر خمج مردى اديب و عاقل و حكيم و فاضل بود و چون در ايّام دولت ملكشاه او را فراغتى و منالى حاصل آمد تمامت ديه جلنباد را بخريد و آنجا به جهت خود سرائى عالى بساخت و باغى و اسبابى خوب ترتيب كرد . و چون ايّام دولت ملكشاه - رحمة اللّه عليه - سپرى گشت مظفّر خمج ترك خدمت كرد و عزلت اختيار نمود به ديه جلنباد آمد و آنجا در اسباب خود ساكن شد و چون رايت دولت سنجر بالا گرفت و ملك او مضبوط گشت جماعتى از ياران و همگنان مظفّر به نزديك او نامه نبشتند و او را به حضرت استدعا كردند و بر آن عزلت و قناعت ملامت‌ها واجب ديدند و گفتند : « دولت سنجرى بالا گرفت و تو را در ذمّت اين خاندان حقوق\r\n\r\n","description":"","footnote":"","page_name":" 318 ","page_number":320},
  {"content":"\r\n\r\nخدمتست . لايق خرد و موافق عقل نباشد در گوشهء روستائى نشستن و عمر عزيز را به باد دادن . » مظفّر در آن انديشه بود كه جواب مكتوب چگونه نويسد . و اين مظفّر رباب نيكو زدى . روزى صراحى شراب و رباب برگرفت و بر سر كوه رفت و فكرتى مىكرد و شرابى مىخورد . ناگاه اين قطعه در خاطر او آمد و به رباب برگفت .\r\n مرا بس ز سلطان مرا بس ز خدمت * خوشم روز بيكارى و روز عزلت\r\nبدين تند كوه جلنباد گوئى * چو فغفور بر تختم و فور « 1 » بركت\r\nتو گوئى كه عزّ جوى عزلت چه جوئى * مرا خوش‌تر اين عزلت از عزّ ملكت\r\nاگر دولت آيد و گر محنت آيد * به نزديك من هر دو را هست آلت\r\nبه وامى كه بر روزگارست ما را * اگر او ندارد بداديمش مهلت\r\nكسى كو مهيّا بود دولتى را * اگر او نجويد بجويدش دولت \r\nپس جواب نامهء ياران بنوشت كه : « اگر دولتى و اقبالى ما را باقى است او خود به طلب ما آيد و به جدّ و جهد دامن دولت نتوان گرفت . »\r\nو بس روزگار بر نيامد كه سلطان مسعود كه برادرزادهء سلطان سنجر بود از عراق قصد خراسان كرد . روزى در فصل زمستان شكاركنان مىآمد . در نواحى كوبان از لشكر جدا ماند و روزگار بيگاه بود و لشكر را بازنيافت . از دور در دامن كوه آن ديه را بديد . با خود گفت : « صواب آنست كه بدين ديه روم و امشب آنجا باشم . بامداد خود لشكر من مرا بطلبند . » پس در آن ديه راند و مظفّر خمج بر در سراى نشسته بود و جامه بىتكلّف پوشيده چنان كه اهل روستا پوشند . سلطان به در سراى او آمد و پرسيد كه خانهء رئيس كدام است ؟ مظفّر گفت از رئيس چه مىخواهى ؟ گفت آنك امشب ما را مهمان دارد .\r\nگفت : « بسم اللّه حاجب « 2 » فرودآى خانهء تست . » سلطان از اسب فرودآمد . خواجه مظفّر غلامان را فرمود تا اسب او را در پايگاه « 3 » برند و او را در خانه برد . و مهمان خانه‌اى بود و آن را به فرش‌هاى خوب آراسته . سلطان بنشست و خواجه مظفّر در خدمت به جاى خداوند خانه بنشست . آنگاه گفت : « حاجب را به طعامى حاجت باشد ؟ » سلطان فرمود كه : « روا باشد . » خواجه مظفّر گفت ما حضر طعامى كه هست بياريد . پس در يك ساعت طعام‌هاى لطيف لذيذ بياوردند و كبوتر بچه بسيار و سلطان مستوفى بخورد و زمانى بود .\r\nخواجه مظفّر گفت : « من عادت دارم هر شب نيم‌من شراب به جهت هضم طعام نوش\r\n\r\n\r\n","description":"","footnote":"\r\n( 1 ) - فور : نام پادشاه هندوستان است كه معاصر اسكندر بود .\r\n( 2 ) - حاجب در اينجا براى تعظيم به كار رفته و به معنى پرده‌دار نيست .\r\n( 3 ) - پايگاه : اصطبل .\r\n","page_name":" 319 ","page_number":321},
  {"content":"\r\n\r\nكنم . اگر حاجب رغبت نمايد در خدمت او خوريم . » فرمود بايد آورد . مظفّر به غلامان اشارت كرد . مجلس خانه‌اى « 1 » حكيمانه آوردند و يك غلام لطيف ساقى بيامد و شراب دادن گرفت . خواجه مظفّر گفت : « من رباب دانم زد اگر حاجب را دل‌تنگ نشود وى را سماع كنم . » سلطان فرمود كه بايد زد . پس خواجه مظفّر رباب مىزد و شراب مىخوردند چندانك مست شدند . و سلطان بند قبا گشاده بود و لكن موزه نكشيده بود . چون وقت آسايش خواب آمد جامه‌هاى نعيم پاكيزه بياوردند و بگستردند . سلطان تكيه فرمود .\r\nخواجه مظفّر مطبخيان را بگفت تا به جهت بامداد هريسه سازند و شب بخفتند . بامداد پگاه خواجه مظفّر برخاست و به سر بالين سلطان آمد و او را بيدار كرد و گفت حاجب برخيز تا صبوح كنيم . سلطان برخاست و شراب خوردن گرفت . و خواجه مظفّر پيش سلطان نشسته بود و سفت « 2 » بر كتف نهاده و آستين دركشيده بود . از اتّفاق خواصّ سلطان بدان موضع رسيدند و پرسيدند كه كسى چنين سوارى ديد ؟ اهل ديه گفتند چنين سوار به وثاق خواجه مظفّر فروآمده است . خواصّ سلطان مىآمدند و در سراى مىشدند و سلطان را مىديدند و خدمت مىكردند . و خواجه مظفّر را پشت سوى در خانه بود نمىديد . چندانك يك‌بارى بازنگريست جماعتى از معارف را ديد با كمر شمشير و دورباش ايستاده و دست پيش گرفته . دانست كه مهمانش سلطان است . به خود نزديك نشست و آستين دركشيد . سلطان گفت : « خواجه مظفّر برقرار باشد و هيچ خود را مشوّش نكند و طعامى كه هست بيارد . » مظفّر اشارت كرد . آنچ پخته بودند پيش آوردند .\r\nسلطان به كار برد . و خواجه مظفّر را بر جنيبت نشاند و با خود به لشكرگاه برد و ده سر اسب و ده سر اشتر و بنگاه « 3 » تمام و هزار دينار به وى داد و او را در خدمت خود به درگاه سلطان سنجر برد و اين حكايت در خدمت سلطان بازگفت . سلطان او را مراعات فرمود و گفت در ايّام پدر ما ملكشاه او چه كار كردى ؟ گفتند دبير بود . فرمود كه مواجب او چند بود ؟ تقرير كردند . پس فرمود كه همان شغل برقرار بر وى تفويض فرمودند و مواجب او يكى به دو كرده شد . آنگاه مظفّر ياران را گفت : « اين همه اقبال كه مىبينيد همه نتيجهء اين بيت است كه گفتم :\r\n\r\n\r\n","description":"","footnote":"\r\n( 1 ) - مجلس‌خانه : سفره شراب و ملزومات آن .\r\n( 2 ) - منظور از اين كلمه معلوم نشد ( مص ) .\r\n( 3 ) - بنگاه : در برهان قاطع آمده به معنى منزل و مكان و جايى كه نقد و جنس در آنجا نهند . اين معنى مناسب مقام نيست و گويا مقصود اسباب و ملزومات اسب و اشتر يا ملزومات سفر است يعنى قريب به معنى بنه .\r\n","page_name":" 320 ","page_number":322},
  {"content":"\r\n\r\n كسى كو مهيّا بود دولتى را * اگر او نجويد بجويدش دولت \r\nاين آن دولت است كه ما آن را نطلبيديم امّا او ما را طلبيد . » و كار او در نوبت سلطان بزرگ شد و به غايت رسيد .\r\n( 8 ) - ص 147 س 10 :\r\n الحقّ ابلج و السّيوف عوار * فحذار من اسد العرين حذار \r\nمطلع قصيده‌ايست از ابو تمّام در مدح معتصم عبّاسى و وصف سوزانيدن وى جسد خيذر بن كاووس معروف به أفشين را به واسطهء اتّهام وى به مجوسيّت ( ديوان ابى تمّام طبع بيروت سنهء 1323 ص 151 ) .\r\n( 9 ) - ص 156 و 157 س 21 - 18 و 2 - 1 : اين ابيات از احمد بن ابى بكر كاتب است در هجو ابو عبد اللّه الجيهانى وزير نصر بن احمد از ملوك سامانيّه ( معجم الأدباء لياقوت الحموى طبع مرگليوث ج 2 ص 59 ) .\r\n( 10 ) - ص 160 س 11 : اين بيت از قصيده‌ايست از ابو الحسن علىّ بن محمّد التّهامىّ شاعر مشهور در مرثيهء پسر خود ، و اين قصيده از مشاهير و غرر قصايد است و مطلع آن اينست :\r\n حكم المنيّة فى البريّة جار * ما هذه الدّنيا بدار قرار\r\nبينا ترى الإنسان فيها مخبرا * حتّى يرى خبرا من الأخبار\r\nطبعت على كدر و انت تريدها * صفوا من الأقذاء و الأكدار\r\nو مكلّف الأيّام ضدّ طباعها * متطلّب فى الماء جذوة نار\r\nو اذا رجوت المستحيل فانّما * تبنى الرّجاء على شفير هار\r\nفالعيش نوم و المنيّة يقظة * و المرء بينهما خيال سار\r\nفاقضوا مآربكم عجالا انّما * اعماركم سفر من الأسفار\r\nو تراكضوا خيل الشّباب و بادروا * ان تستردّ فإنّهنّ عوار \r\nو منها :\r\n يا كوكبا ما كان اقصر عمره * و كذاك عمر كواكب الأسحار\r\nو هلال ايّام مضى لم يستدر * بدرا و لم يمهل لوقت سرار\r\nعجل الخسوف عليه قبل اوانه * فغطاه قبل مظنّة الأبدار\r\nفاستلّ من اترابه و لداته * كالمقلة استلّت من الأشفار\r\nان تحتقر صغرا فربّ مفخّم * يبدو ضئيل الشّخص للنّظّار \r\nو منها :\r\n\r\n","description":"","footnote":"","page_name":" 321 ","page_number":323},
  {"content":"\r\n\r\n ابكيه ثمّ اقول معتذرا له * وفّقت حين تركت الأم دار\r\nجاورت اعدائى و جاور ربّه * شتّان بين جواره و جوارى \r\nو اين قصيده قريب هفتاد و پنج بيت است و جميع ابيات آن نخب و از غرر اشعار است و قصيده به تمامها در دمية القصر باخرزى مسطور است ( نسخهء كتابخانهء ملّى پاريس ، عربى شمارهء 3313 ورق 27 - 29 ) .\r\n( 11 ) - ص 173 س 10 :\r\n و طعم الموت فى امر حقير * كطعم الموت فى امر عظيم \r\nاز قصيده‌ايست از متنبّى كه مطلع آن اينست :\r\n اذا غامرت فى شرف مروم * فلا تقنع بما دون النّجوم \r\n( شرح ديوان المتنبّى لليازجى ص 238 ) ، - ايضا س 22 .\r\n( 12 ) - ص 173 س 14 :\r\n تصيح الرّدينيّات فينا و فيهم * صياح بنات الماء اصبحن جوّعا \r\nاز المثلّم بن رياح المرىّ از شعراء حماسه است ( شرح الحماسة للتّبريزى ج 1 ص 199 ) .\r\n( 13 ) - ص 187 س 17 :\r\n اذا لم يكن يغنى الفرار من الرّدى * على حالة فالصّبر اولى و احزم \r\nاز قصيده‌ايست از ابى فراس الحمدانىّ ( يتيمة الدّهر ج 1 ص 33 ) .\r\n( 14 ) - ص 195 س 19 :\r\n اذا ما فارقتنى غسّلتنى * كأنّا عاكفان على حرام \r\nاز قصيده‌ايست از متنبّى كه مطلع آن اينست :\r\n ملومكما يجلّ عن الملام * و وقع فعاله فوق الكلام \r\n( 15 ) - ص 197 س 12 - 11 : اين دو بيت را ياقوت در معجم البلدان در ذيل « سمرقند » نسبت به بستى مىدهد و ظاهرا مقصود ابو الفتح بستى است .\r\n( 16 ) - ص 197 س 15 : اين بيت از قصيده‌ايست از ابو سعيد الرّستمى در مدح صاحب بن عبّاد و اين بيت و ابيات قبل از آن در وصف اصفهان است ( يتيمة الدّهر ج 3 ص 144 ) .\r\n( 17 ) - ص 203 س 16 - 17 : اين دو بيت را ياقوت در ذيل « خوارزم » به محمّد بن نصر بن عنين الدّمشقى شاعر معروف نسبت مىدهد و ترجمهء حال او در تاريخ ابن خلّكان در حرف ميم مسطور است .\r\n\r\n","description":"","footnote":"","page_name":" 322 ","page_number":324},
  {"content":"\r\n\r\n( 18 ) - ص 208 س 6 - 7 :\r\n ربّ ركب قد اناخوا حولنا * يمزجون الخمر بالماء الزّلال\r\nثمّ اضحوا عصف الدّهر بهم * و كذاك الدّهر حال بعد حال \r\nاز ابياتى است از عدىّ بن زيد العبادىّ فى قصّة طويلة ( كتاب الأغانى ج 2 ص 18 ، 34 ، كه اندكى با اينجا اختلاف دارد ) ،\r\n( 19 ) - ص 210 س 18 :\r\n كليه و جرّيّه جعار و ابشرى * بلحم امرئ لم يشهد اليوم ناصره \r\nاز نابغهء جعدى است ، و جعار مبنيّا على الكسر به معنى كفتار است ، و اين بيت را مثل آورند براى آن‌كس كه از حيث عزّت و منعت بر همه غالب بوده و حال دشمن بر وى ظفر يافته ، و اين بيت را در مجمع الأمثال ميدانى در ذيل مثل « عيثى جعار » و در لسان العرب در مادّهء ج ر ر و ج ع ر و در اغانى ج 4 ص 178 و در كتاب سيبويه در باب ما لا ينصرف ج 2 از طبع بولاق ص 38 به انحاء مختلفه ذكر نموده‌اند - ايضا س 16 - 17 ، ثعالبى در تتمّة اليتيمة اين ابيات را به ابى بكر عبد اللّه ابن محمّد بن جعفر اللّاسكى نسبت مىدهد كه در زوال دولت سامانيّه گفته است بدين طريق :\r\n تخيّل شدّة الأيّام لينا * و كن بصروف دهرك مستهينا\r\nأ لم تر دورهم تبكى عليهم * و كانت مألفا للعزّ حينا\r\nوقفنا معجبين بها الى ان * وقفنا عندها متعجّبينا \r\n( تتمّة اليتيمة نسخهء كتابخانهء ملّى پاريس ، عربى شمارهء 3308 ورق 528 ) .\r\n( 20 ) - ص 223 س 8 - 9 : ثعالبى در يتيمة الدّهر ج 4 ص 16 اين دو بيت را به ابو على السّاجى نسبت مىدهد بدين طريق :\r\n بلد طيّب و ماء معين * و ثرى طيبه يفوق العبيرا\r\nو اذا المرء قدّر السّير منه * فهو ينهاه باسمه ان يسيرا \r\n( 21 ) - ص 231 س 18 - 19 : ثعالبى در يتيمة الدّهر ج 2 ص 118 اين دو بيت را به ابو الحسن محمّد بن محمّد المشهور بابن لنكك البصرى شاعر معروف نسبت مىدهد بدين طريق :\r\n نحن و اللّه فى زمان غشوم * لو رأيناه فى المنام فزعنا\r\nيصبح النّاس فيه من سوء حال * حقّ من مات منهم ان يهنّا \r\n( 22 ) - ص 236 س 12 : مشهور آنست كه اين بيت از حضرت فاطمه بنت رسول اللّه عليها السّلام است .\r\n\r\n","description":"","footnote":"","page_name":" 323 ","page_number":325},
  {"content":"\r\n\r\n( 23 ) - ص 236 س 12 - 14 : اين سه بيت گويا از ابو الشّيص الخزاعى است ، منوچهرى در يكى از قصايد خود كه مطلعش اينست :\r\n جهانا چه بدمهر و بدخو جهانى * چو آشفته بازار بازارگانى \r\nدر آخر قصيده گويد :\r\n بر آن وزن اين شعر گفتم كه گفتست * ابو الشّيص اعرابى باستانى\r\nاهاجك و اللّيل ملقى الجران * غراب ينوح على غصن بان \r\nو اين قصيدهء ابو الشّيص را عجالة در جائى نيافتم و در اغانى ج 15 ص 110 در ترجمهء حال ابو الشّيص الخزاعى فقط يك بيت بر اين وزن و قافيه دارد كه معلوم مىشود جزء همين قصيده بوده است و آن بيت اينست :\r\n يطوف علينا بها احور * يداه من الكأس مخضوبتان \r\nو ضمير بها راجع به خمر است .\r\n( 24 ) - ص 244 س 11 :\r\n نكفيه ان نحن متنا ان يسبّ بنا * و هو اذ ذكر الآباء يكفينا \r\nاز جمله ابياتى است مشهور از بشامة بن حزن النّهشلى ( خزانة الأدب و لبّ لباب لسان العرب فى شرح شواهد شرح الكافية للرّضى للإمام عبد القادر بن عمر البغدادى طبع بولاق سنة 1299 ج 3 ص 511 ) .\r\n( 25 ) - ص 249 س 17 : اين بيت را ثعالبى در تتمّة اليتيمة در يك موضع به ابى الحارث بن التّمّار الواسطى و در موضع ديگر به ابى محمّد لطف اللّه بن المعافى نسبت مىدهد ( تتمّة اليتيمة نسخهء كتابخانهء ملّى پاريس ، عربى شمارهء 3308 ورق 513 ، 580 ) .\r\n( 26 ) - ص 253 س 15 : از قصيده‌ايست از ابى اسحاق ابراهيم بن عثمان الغزّىّ شاعر معروف در مدح مكرم بن العلاء صاحب كرمان و اين بيت معروف از آن قصيده است :\r\n حملنا من الأيّام ما لا نطيقه * كما حمل العظم الكسير العصائبا \r\n( ديوان الغزّىّ نسخهء كتابخانهء پاريس ، عربى شمارهء 3126 ورق 3 )\r\n( 27 ) - ص 258 س 8 - 9 : اين دو بيت مطلع مزدوجهء طرديّه ( يعنى مثنوى ) شكاريّه‌ايست از ابو فراس الحمدانى شاعر معروف و بيت اوّل را ثعالبى در يتيمة الدّهر ج 1 ص 58 بدين طريق ذكر كرده :\r\n ما العمر ما طالت به الدّهور * العمر ما تمّ به السّرور \r\n( 28 ) - ص 259 س 15 : اين بيت از ابو الفتح بستى است ( يتيمة الدّهر ج 4 ص 214 ) .\r\n\r\n","description":"","footnote":"","page_name":" 324 ","page_number":326},
  {"content":"\r\n\r\n( 29 ) - ص 260 س 16 : اين بيت از قصيده‌ايست از ابى تمّام و در ديوان او بدين طريق مسطور است :\r\n و نغمة معتف يرجوه احلى * على اذنيه من نغم السّماع \r\n( ديوان ابى تمّام طبع بيروت ص 194 ) .\r\n( 30 ) - ص 265 س 18 : هذى المكارم لا قعبان من لبن ، مصراع دوّم آن اينست : شيبا بماء فعادا بعد ابوالا ، از جمله ابياتى است مشهور از اميّة بن ابى الصّلت الثّقفىّ در مدح سيف بن ذى يزن فى قصّة طويله ( كتاب الأغانى ج 16 ص 71 - 77 ) .\r\n( 31 ) - ص 266 س 14 : از قصيده‌ايست از ابن العميد وزير معروف آل بويه ( يتيمة الدّهر ج 3 ص 18 ) .\r\n( 32 ) - ص 270 س 15 - 16 : بيت دوّم از جمله ابياتى است كه باخرزى در دمية القصر به ابى بكر علىّ بن الحسن القهستانى ( صاحب ابيات سينيّهء مذكوره در ص 194 ) نسبت مىدهد ولى باز تصحيح و تفسير آن كما ينبغى معلوم نشد ، و بيت اوّل يعنى غيرى طوع اللّحاة آلخ در دمية القصر مذكور نيست و شايد در نسخهء حاضره سقطى باشد ، مطلع ابيات اينست :\r\n انّ شبابا و انّ خمرا * و انّ لى فيهما لأمرا\r\nما انا و النّسك و التّعرّى * و انّ زيدا و انّ عمرا\r\nمعصية اللّائمين فيها * فهى و كلتاهما و تمرا\r\nيا لائمى و الملام لغو * لأشربن ما حييت خمرا \r\nالى آخر الأبيات ( دمية القصر للباخرزى نسخهء كتابخانهء ملّى پاريس ، عربى شمارهء 3313 ورق 160 ) .\r\n( 33 ) - ص 272 س 20 : اين بيت از ابو الفتح بستى است ( يتيمة الدّهر ج 3 ص 98 ) ، - ايضا س 13 ، اين بيت از قاضى ابو الحسن مؤمّل ابن خليل بن احمد البستى معاصر غزنويّه است كه در اجازهء بيت بعد گفته است ( تتمّة اليتيمة نسخهء پاريس ، ورق 575 ) ، و اجازه عبارتست از آنكه شاعر مصراع يا بيت شاعرى ديگر را تكميل نمايد يعنى به همان وزن مصراعى يا شعرى ديگر بر آن بيفزايد كه معنى متمّم مصراع يا بيت سابق باشد .\r\n( 34 ) - ص 273 س 7 : اين بيت از ابن دريد است و بيت قبل از آن اينست :\r\n يا من يقبّل كفّ كلّ مخرّق * هذا ابن يحيى ليس بالمخراق \r\nكتاب الأغانى ج 9 ص 29 ) .\r\n\r\n","description":"","footnote":"","page_name":" 325 ","page_number":327},
  {"content":"\r\n\r\n( 35 ) - ص 274 س 3 :\r\n و تكفّل الأيتام عن آبائهم * حتّى وددنا انّنا ايتام \r\nاز قصيده‌ايست از ابو تمّام در مدح مأمون كه مطلعش اينست :\r\n دمن الم بها فقال سلام * كم حلّ عقدة صبره الألمام \r\n( ديوان ابى تمّام طبع بيروت ص 280 ) .\r\n( 36 ) - ص 275 س 10 : از ابى الغوث المنبجى است و بيت بعد اينست :\r\n و كلّما طرقوه زاد نائله * كالنّار يؤخذ منها و هي تستعر \r\n( تتمّة اليتيمة نسخهء پاريس ورق 524 ) .\r\n( 37 ) - ص 282 س 15 - 16 :\r\n و اذا اتاه سائلا * ربّ الشّويهة و البعير\r\nابصرته بفنائه * ربّ الخورنق و السّدير \r\nاز قصيده‌ايست از ابى بكر خوارزمى در مدح ابو علىّ بن سيمجور ( تاريخ يمينى طبع دهلى سنهء 1263 ص 72 ) ، و اين قصيده به موازنهء قصيدهء معروف منخّل يشكرى است كه مطلعش اينست :\r\n ان كنت عاذلتى فسيرى * نحو العراق و لا تحورى \r\nو در آن گويد :\r\n فاذا انتشيت فانّنى * ربّ الخورنق و السّدير\r\nو اذا صحوت فانّنى * ربّ الشّويهة و البعير \r\n( شرح الحماسة للتّبريزى ج 2 ص 45 - 49 ) .\r\n( 38 ) - ص 290 س 4 : بادر فانّ الوقت سيف قاطع ، تمامه : و العمر جيش و الشّباب امير ، از قصيده‌ايست از ابى اسحاق الغزّى شاعر معروف ( ديوان الغزّىّ نسخهء پاريس ورق 7 ) .\r\n( 39 ) - ص 292 س 14 :\r\n من عزّ بزّ و عزّ الحرّ فى ظلفه * فانّما يسغب الهرماس من انفه \r\nظلف به تحريك به معنى اباء و كفّ نفس از رذايل و به معنى خشونت و سختى زندگانى است ، و يسغب يعنى گرسنگى مىكشد و هرماس به كسر به معنى شير شرزه است و انف به تحريك به معنى تنگ داشتن از چيزهاى پست است . و اين بيت مطلع قصيده‌ايست از ابى اسحاق غزّىّ مذكور در مدح سيّد اشرف به سمرقند ، و فيها يقول :\r\n\r\n","description":"","footnote":"","page_name":" 326 ","page_number":328},
  {"content":"\r\n\r\n اسّس على العلم ما ترجو بنيّته « 1 » * فالجهل ينقض ما يبنى على جرفه \r\n( ديوان الغزّى ، ايضا ، ورق 58 و 126 ) .\r\n( 40 ) - ص 295 س 9 : از قصيده‌ايست از ابى اسحاق الغزّى ( ايضا ، ورق 24 ) .\r\n( 41 ) - ص 297 س 9 : « و از روم سلطان ركن الدّين و سلطان تاكور « 2 » » ، ايضا ص 302 س 16 :\r\n« و سلاطين تاكور « 3 » و حلب و ايلچيان را يرليغ دادند » . - كلمهء « تاكور » را درين دو موضع چون در حين طبع موفّق به تصحيح آن نشديم به همان نحو بىنقطه كه در نسخهء اساس ( آ ) بود باقى گذارديم ولى بعدها به قرينهء فقرهء معادلهء دو عبارت مذكور در مختصر الدّول ابن العبرى ( كه چنان كه معلوم است غالب فصول راجع به تاريخ مغول و خوارزمشاهيّهء كتاب خود را تقريبا به عين عبارت و حرفا به حرف از جهانگشاى جوينى ترجمه كرده است « 4 » به نحو وضوح محقّق شد كه صواب درين كلمه در هر دو موضع مذكور « تاكور » با تاء مثنّاة فوقيّه است به تفصيل ذيل :\r\nدر فقرهء اوّل كه صحبت از قوريلتاى جلوس كيوك خان در قراقورم و تعداد اسامى ملوك و شاهزادگانى است كه از اقطار عالم به جشن مذكور حاضر شده بوده‌اند عين عبارت جهانگشا و مختصر الدّول از قرار ذيل است :\r\nجهانگشا ج 1 ص 297 : « و از روم سلطان ركن الدّين و سلطان تاكور » .\r\nمختصر الدّول ص 448 : « و من الرّوم السّلطان ركن الدّين و من الأرمن الكند سطبل اخو التّكفور حاتم » .\r\nپس معلوم مىشود كه از بلاد روم يعنى از ممالك مختلفهء آسياى صغير دو نفر از شاهزادگان به جشن جلوس كيوك خان حضور به هم رسانيده بوده‌اند كه يكى از آن‌ها به تصريح هر دو مؤلّف مزبور سلطان ركن الدّين [ قلج ارسلان رابع ابن سلطان غياث الدّين كيخسرو ثانى از سلاجقهء روم 
  ] بوده ، و ديگرى را كه جوينى فقط به لفظ مبهم مجمل « سلطان تاكور » نام برده ابن العبرى به عبارت روشن‌تر تمام‌تر « و من الأرمن الكند سطبل اخو التّكفور حاتم » تعبير كرده كه ازين عبارت او واضح مىشود اوّلا كه اين نمايندهء دوّمى كه از بلاد روم آمده بوده از بلاد ارمن بوده ، و ثانيا آنكه لقب كند سطبل « 5 » داشته ، و ثالثا\r\n\r\n\r\n","description":"","footnote":"\r\n( 1 ) - كذا فى الأصل اى « بنيّة » ، و در كتب لغت معموله بنيّه به معنى بناء چنان كه مناسب مقام است نيامده است .\r\n( 2 ) - كذا فى آ ب ، ج د : باكور ، ه : تاكور .\r\n( 3 ) - كذا فى آ ب ، ج : باكور ، ه : تاكور ، د : لور .\r\n( 4 ) - رجوع شود به مقدّمهء جلد اوّل جهانگشا ص 65 - 66 .\r\n( 5 ) - كند سطبل  ( connetable )  از القاب شرف اروپائيان قرون وسطى بوده و اصل آن به معنى ميرآخور\r\n","page_name":" 327 ","page_number":329},
  {"content":"\r\n\r\nآنكه برادر پادشاه ارمن بوده نه خود او چنان كه عبارت جوينى « سلطان تاكور » موهم بلكه صريح در آنست ، و رابعا ( و اين محلّ شاهد ماست ) آنكه ابن العبرى در مقابل « تاكور » جهانگشا كلمهء « تكفور » استعمال كرده است .\r\nو همچنين در فقرهء دوّم كه باز صحبت از مولك و امراء اطراف است كه پس از انقضاء جشن جلوس كيوك خان به ايشان به فراخور حال هريك فرامين و درجات داده شده عين عبارت مؤلّفين مزبورين از قرار ذيل است :\r\nجهانگشا ج 1 ص 302 : « و سلاطين تاكور و حلب و ايلچيان را [ از طرف كيوك خان 
  ] يرليغ دادند » .\r\nمختصر الدّول ص 540 : « و كتب [ كيوك خان 
  ] يراليغ عهد و امان للتّكفور و الملك النّاصر صاحب حلب » .\r\nكه اينجا نيز چنان كه ملاحظه مىشود ابن العبرى باز صريحا واضحا در مقابل كلمهء « تاكور » جهانگشا « تكفور » استعمال كرده است . پس از مقايسهء عبارات دو مؤلّف مزبور با يكديگر شكّى باقى نمىماند كه آنچه جوينى از آن به لفظ « تاكور » تعبير مىكند عينا همانست كه ابن العبرى به لفظ « تكفور » ادا مىكند . و بعبارة اخرى معلوم مىشود كه « تاكور » و « تكفور » هر دو اسم يك مسمّى و دو املاى مختلف يك كلمه بوده ، و نتيجهء قطعى آن آنكه صواب درين كلمه در عبارت جهانگشا در هر دو موضع مذكور « تاكور » است با تاء مثنّاة فوقانيّه به طبق نسخهء ه ، و ساير نسخ همه محرّف و تصحيف نسّاخ است .\r\nحال ببينيم تكفور و تاكور چه كلمه‌ايست و مقصود از آنچه :\r\nكلمهء تكفور را مورّخين قرن هفتم الى نهم هجرى از قبيل همين ابن العبرى ما نحن فيه در مختصر الدّول و ابن بيبى در تاريخ سلاجقهء روم و ابن فضل اللّه العمرى در التّعريف بالمصطلح الشّريف و قلقشندى در صبح الأعشى و حمد اللّه مستوفى در نزهة القلوب و لا بد غير ايشان نيز در مآخذ ديگر به‌عنوان لقب نوعى از قبيل قيصر و خاقان و فغفور و نحوه براى عموم ملوك ارمينيهء صغرى « 1 » يعنى ارمينيهء غربى واقع بر ساحل شمالى شرقى\r\n\r\n\r\n","description":"","footnote":"\r\n( تحت اللّفظى : رئيس اصطبل ) بوده و سپس اتّساعا به معنى امير لشكر استعمال مىشده و يكى از درجات عاليهء نظامى بوده است ( رجوع شود به حاشيهء طابع مختصر الدّول ص 448 ، و به عموم قواميس اروپائى در تحت كلمهء  Connetabel  .\r\n( 1 ) - اين مملكت ارمينيهء صغرى در اواخر قرن پنجم هجرى به توسّط ارامنهء مهاجر كه از ارمنستان اصلى از مقابل قدرت روزافزون سلاجقهء روم گريخته و به اين ولايات كوهستانى واقع در منتهاى زاويهء شمالى شرقى مديترانه پناهنده شده بودند تأسيس شد و قريب مدّت سه قرن از حدود 473 - 776 هجرى دوام كرد\r\n","page_name":" 328 ","page_number":330},
  {"content":"\r\n\r\nمديترانه كه پايتخت آن شهر معروف سيس « 1 » بوده استعمال كرده‌اند . ابن فضل اللّه العمرى كه خود ( مانند غالب مورّخين مذكور در فوق ) معاصر اين طبقه ملوك بوده در كتاب التّعريف بالمصطلح الشّريف طبع مصر ص 55 گويد : « متملّك سيس ، و من ملك منهم سمّى التّكفور سمة جرت عليهم منذ كانوا و الى الآن و البيت التّكفورى ارمن و معتقدهم معتقد اليعاقبة او ما يقاربه » . و قلقشندى نيز در صبح الأعشى فى صناعة الإنشاء طبع مصر ج 8 ص 31 تقريبا عين همين عبارت را تكرار كرده است . حمد اللّه مستوفى در نزهة القلوب ص 218 گويد : « آب عاصى . . . در ملك تكفور و سيس كه ارمينية الأصغر [ كذا 
  ] مىخوانند گذشته به درياى روم مىريزد » . و ابن بيبى در تاريخ سلاجقهء روم غالبا از ملوك اين ارمينيه به لفظ « تكور » كه املاى ديگر تكفور است تعبير مىكند ( از جمله مثلا ص 42 ، 45 ، 66 - 67 ، 250 ) . ولى گاه نيز به لفظ « تكفور » به طبق مآخذ عربى ( از جمله مثلا ص 9 و 40 ) ، رجوع شود نيز به مختصر الدّول ابن العبرى ص 448 ، 450 ، كه عين عبارت او سابقا مذكور شد و حاجت به تكرار نيست .\r\nو اصل كلمهء تكفور با صور مختلفهء آن از تكور و تاكور همه از كلمهء ارمنى « تاگاور « 2 » » مىآيد كه در آن زبان به معنى پادشاه است و مركّب است از دو جزء : يكى « تاگ » به معنى تاج ، و ديگر ادات « - آور » به ضمّ واو به معنى حامل و برنده و دارا كه معادل « - ور » فارسى است در امثال كلمات هنرور و پيشه‌ور و تاجور و نحوه . و بدون شك « تاگاور » ارمنى از « تاجور » فارسى گرفته شده كه چنان كه معلوم است در فارسى نيز به عين همان معنى تاگاور ارمنى يعنى پادشاه مستعمل است ، خاقانى گويد :\r\n گفتى كه كجا رفتند اين تاجوران يك‌يك * زيشان شكم خاك است آبستن جاويدان \r\n\r\n\r\n","description":"","footnote":"\r\nو عاقبت درين تاريخ اخير به دست مماليك مصر منقرض شد ، و آخرين ملوك اين طبقه لئون ششم كه به پاريس پناهنده شده بود در يكى از صوامع آن شهر در سنهء 795 هجرى وفات نمود . و اين ارمينيه را مورّخين مسلمين غالبا به لفظ بلاد سيس به مناسبت آنكه پايتخت آن شهر سيس بوده و بلاد الأرمن و بلاد ابن لاون يا ابن ليون ( يعنى  Leon  ) به مناسبت آنكه نام بسيارى از افراد اين سلسله لئون بوده نام برده‌اند ، و ابن بيبى دائما اين كلمه اخير را به صورت ليفون مىنويسد .\r\n( 1 ) - شهر سيس هنوز نيز باقى و واقع است در 85 كيلومترى شمال شرقى ادنه بر لب يكى از فروع رود جيحان موسوم به دلىچاى و فعلا شهركى است مختصر داراى پنج هزار نفر سكنه و هنوز بعضى آثار قصر تاگاورها در آنجا باقى است ( رجوع شود به دايرةالمعارف اسلام در عنوان « ارمن » و « سيس » ج 1 ص 446 و ج 4 ص 473 - 475 ، و به ياقوت در « سيسيه » ، و به عموم قواميس جغرافيائى اروپائى در عنوان « سيس » .\r\n( 2 ) -  Tagavor  - رجوع شود به قاموس دزى در مادّهء « تكفور » ج 1 ص 149 ، و حواشى بلوشه بر جامع التّواريخ ص 548 ، و حواشى صالحانى طابع مختصر الدّول ص 448 .\r\n","page_name":" 329 ","page_number":331},
  {"content":"\r\n\r\nاين اصل معنى و محلّ استعمال تكفور بود . ولى گاه نيز مؤلّفين مسلمين اتّساعا كلمهء تكفور و تكور را در مورد ساير ملوك عيسوى غير ملوك ارمينيهء صغرى مثلا در مورد پادشاهان يونانى قسطنطينيّه يا پادشاهان يونانى مملكت طرابوزن « 1 » نيز استعمال كرده‌اند .\r\nرشيد الدّين در جامع التّواريخ گويد ( طبع بلوشه ص 548 ) : « و [ عزّ الدّين كيكاوس 
  ] از آنجا پيش تكفور استنبول رفت » . و ابن بطوطه در سفرنامهء خود گويد ( طبع پاريس ج 2 ص 393 ) : « ذكر الخاتون الثّالثة . . . و هي بنت ملك القسطنطينيّة العظمى السّلطان تكفور » . و در موضع ديگر گويد ( ج 2 ص 427 ) : « ذكر سلطان القسطنطينيّة و اسمه تكفور بفتح التّاء المثنّاة و سكون الكاف و ضمّ القاء و واو و راء » ( كه چنان كه ملاحظه مىشود خيال كرده تكفور نام اصلى آن پادشاه بوده ) . و ابن بيبى در تاريخ سلاجقهء روم در مورد صحبت از ملوك عيسوى مملكت طرابوزن « 2 » دائما از ايشان به لفظ « تكور » تعبير مىكند ( ص 54 - 58 ) . و اصل مملكت ايشان را نيز « جانيت » مىنامد ( ص 13 ، 54 - 58 ، 333 ) ، و ما عن‌قريب ازين كلمهء اخير مجدّدا صحبت خواهيم كرد .\r\n( 42 ) - ايضا ص 302 س 7 ، دياربكر : « دياربكر » فقط در نسخهء اساس ( آ ) است ، و ساير نسخ همه به جاى اين كلمه باز همان هيئت « تاكور » سابق الذّكر را صحيحا يا محرّفا محفوظ داشته‌اند هكذا : ب ج : باكور ، ه و نسخهء ملكى راقم سطور : تاكور ، د ندارد ، و بدون شك به قرينهء اتّفاق ساير نسخ غير آ بر هيئت « تاكور » و نيز به قرينهء فقرهء معادلهء ابن العبرى كه ذيلا مذكور خواهد شد اينجا نيز مثل دو فقرهء سابقه صواب « تاكور » است و « دياربكر » قطعا تصحيح من عندى كاتب آ بايد باشد كه چون مقصود از « تاكور » را نفهميده بوده و اين كلمه را در سياق عبارت جوينى در ردف حلب و موصل ديده لابد خيال كرده كه « تاكور » تحريف « دياربكر » است و آن را بدين تبديل كرده . بارى عين عبارت جوينى و\r\n\r\n\r\n","description":"","footnote":"\r\n( 1 و 2 ) - مملكت يونانى طرابوزن عبارت بوده از مملكت كوچكى ممتدّ بر سواحل جنوبى درياى سياه كه پايتخت آن شهر معروف طرابوزن بوده و مملكت مزبور در حدود سنهء 601 هجرى به توسّط عدّه‌اى از شاهزادگان يونانى استنبول كه از مقابل هجوم فرنگان صليبى و استيلاى ايشان بر ممالك بيزانس ( 601 - 659 ه ) از استنبول فرار كرده بودند درين نقاط ساحلى درياى سياه تأسيس شد و قريب دو قرن و نيم تا سنهء 864 هجرى دوام كرد و درين سنهء اخيره به دست سلطان محمّد فاتح منقرض شد ، و آخرين ملوك اين طبقه داود نام با عدّه‌اى از شاهزادگان خانوادهء ايشان به دست سلطان مزبور به قتل رسيدند ، و اين سلسله ملوك در كتب تواريخ اروپائى معروفند به سلسلهء كمنن  ( Comnene )  كه نام خانوادگى ايشان است ( رجوع شود به علاوهء كتب تواريخ قرون وسطى به عموم معاجم اروپائى در مادّهء « طرابوزن » و « كمنن » ) .\r\n","page_name":" 330 ","page_number":332},
  {"content":"\r\n\r\nابن العبرى در مورد ما نحن فيه از قرار ذيل است :\r\nجهانگشا ج 1 ص 302 س 6 - 8 : « و اگرچه [ كيوك خان 
  ] تمامت لشكر و ايل را به حكم ايلچيكتاى فرمود امّا به تخصيص كار روم و گرج و حلب و موصل و تاكور [ آ : ديار بكر 
  ] به دو حوالت كرد » .\r\nمختصر الدّول 449 س 6 - 7 : « و فى سنة خمس و اربعين و ستّمائة ولّى كيوك خان على بلاد الرّوم الموصل و الشّام و الكرج و الأرمن « 1 » نوينا اسمه ايلجيكتاى » .\r\nو چنان كه ملاحظه مىشود ابن العبرى اينجا در مقابل كلمهء « تاكور » جهانگشا مثل دو فقرهء سابقه معادل حقيقى آن را كه « تكفور » باشد استعمال نكرده بلكه نام اصل مملكت تكفورها را كه « الأرمن » باشد به جاى آن آورده و مآل هر دو يكى است .\r\nو در ختام اين نكته را نيز يادآورى مىكنيم كه از طرز تعبير جوينى در هر سه موضع مذكور : « سلطان تاكور » و « سلاطين تاكور و حلب » و « روم و گرج و حلب و موصل و تاكور » در كمال وضوح نمايان است كه خود جوينى نيز از حاقّ مفهوم كلمهء « تاكور » اطّلاع درستى نداشته و در ذهن خود ظاهرا تاكور را نام اصل ولايت و مملكت مىپنداشته نه نام يا لقب پادشاهان آن مملكت . ولى ابن العبرى چون خود عيسوى و به علاوه با ارامنه محشور بوده و شخصا با اين طبقه ملوك ارمن نيز آشنائى داشته « 2 » اينست كه مىبينيم سوانح احوال و اسامى و القاب و ساير خصوصيّات اين خاندان را در كمال صحّت و ضبط در كتاب نفيس خود شرح داده است .\r\n( 43 ) - ص 307 س 19 - 20 : اين دو بيت از حسين بن علىّ المروروذىّ معاصر سامانيّه است ( يتيمة الدّهر ج 4 ص 21 ) .\r\n( 44 ) - ص 316 س 9 - 10 : اين دو بيت از ابو الفرج بن ابى حصين القاضى الحلبى است ( تتمّة اليتيمة نسخهء پاريس ورق 520 ) .\r\n\r\n\r\n","description":"","footnote":"\r\n( 1 ) - كلمهء « و الأرمن » چنان كه طابع در حاشيه بدان اشاره كرده فقط در بعضى از نسخ مختصر الدّول دارد نه در تمام آن‌ها و شك نيست كه صواب همان نسخ اوّلى است .\r\n( 2 ) - در مختصر الدّول ص 460 مؤلّف حكايت ممتّعى راجع به اين تكفور حاتم ( - هيتوم ) ما نحن فيه پادشاه ارمينيهء صغرى كه معاصر كيوك خان و منكو قاآن بوده و برادر خود كند سطبل را چنان كه سابق مذكور شد به جشن جلوس كيوك خان فرستاده بوده نقل مىكند كه شفاها حكايت مزبور را از لفظ خود پادشاه شنيده بوده است .\r\n","page_name":" 331 ","page_number":333},
  {"content":"\r\n . \r\n","description":"","footnote":"","page_name":" 332 ","page_number":334},
  {"content":"\r\n\r\n\r\nفهرست اسماء الرّجال\r\n\r\nالف\r\nآدم ابو البشر 45 ، 107 ، 108 ، 131 ، 203 ، 204 ، 212\r\nآق‌ملك ، لقب همايون سپهسالار 234\r\nابن ارمك ( ابو سعد ) 277\r\nابو حنيفه ، امام اعظم 231\r\nابو ذفافة المصرى\r\nابو سعد بن ارمك 277\r\nاحمد بالجيج ( ؟ ) 166\r\nاحمد خجندى 166\r\nاحمد ، سالار 214\r\nاحنف [ بن قيس مشهور به حلم 
  ] 259\r\nاختيار الدّين ، ملك آمويه 228\r\nاربوقا پهلوان ، از امراء محمّد خوارزمشاه ، در خوارزم 204\r\nارسلان ، اميرزاده‌اى در مرو 234\r\nارسلان خان قياليغ 93 ، 163\r\nارغون ، امير - حاكم عراق و آذربايجان و شروان و لور و كرمان و فارس و طرف هندوستان از جانب كيوك خان 11 ، 21 ، 22 ، 23 ، 24 ، 25 ، 26 ، 68 ، 185 ، 292 ، 297 ، 302 ، 315\r\nاسفنديار 198 ، 213 ، 215\r\nاسكندر رومى 126 ، 305 ، 319\r\nاعراق ( تصحيف اغراق ؟ رجوع كنيد به اين كلمه ) 214\r\nاغراق ، سيف الدّين - از امراء ترك سلطان جلال الدّين منكبرنى 212 ، 214\r\nاغل ( اغول ) حاجب ، از امراء محمّد خوارزمشاه در خوارزم ، همان مغول حاجب است رجوع كنيد بدين كلمه 228\r\nاغول‌غايمش خاتون ، زوجهء كيوك خان بن اوكتاىقاآن بن چنگيز خان ، رجوع كنيد نيز به غايمش 24 ، 147 ، 294 ، 305 ، 306\r\nافراسياب 149 ، 170 ، 266\r\nالاجى ( ) الاجين‌بيكى ، دختر چنگيز خان كه نامزد ايدى قوت بود 143\r\nالاق نوين 177\r\nالبارخان ، از اتراك سلطانى در سمرقند 199\r\nالب خان ، از اتراك سلطانى در سمرقند ، ( همان البارخان است ؟ ) 201\r\nالتون‌بيكى ، دختر چنگيز خان كه نامزد ايدى قوت بود 143\r\nالتون خان ، پادشاه ختاى معاصر اوكتاىقاآن بن چنگيز خان كه خود را از غصّه كشت 139 ، 252 ، 254\r\n\r\n","description":"","footnote":"","page_name":" 333 ","page_number":335},
  {"content":"\r\n\r\nالش ( الوش ) ايدى ، از امراى مغول و فاتح جند 174\r\nالغزّىّ الشّاعر ، رجوع كنيد نيز به ابراهيم بن عثمان بن محمّد\r\nالغ‌نوين ، لقب تولى بن چنگيز خان 221 ، 244 ، 245 ، 248 ، 251 ، 252\r\nانس [ بن مالك 
  ] 288\r\nاوتكين‌نويان بن يسوكاى بهادر ، برادر چنگيز خان 141\r\nاورتكين ، از ملوك قديم ايغور 150\r\nاورجان ( اورجقان ) بن چنگيز خان 244\r\nاورقينه ، زوجهء قراهولاكو بن ماتيكان بن جغتاى بن چنگيز خان 314\r\nاوزار خان الماليغ 93 ، 155\r\nاوكتاىقاآن پسر سوّم چنگيز خان و جانشين او ، رجوع كنيد به قاآن\r\nاوكنج ، پادشاه ايغور 147 ، 148\r\nاولاغچى بن سرتاق بن باتو بن توشى بن چنگيز خان 310\r\nاولاغ خان ، از اتراك سلطانى در سمرقند 202\r\nاونك خان ، پادشاه قبايل كرايت و ساقيز كه به دست چنگيز خان مغلوب و مقتول شد 136 ، 137 ، 138 ، 139 ، 153 ، 192\r\nايدكاج ، از امراى ايغور 144 ، 147\r\nايلتكو ملك ، حاكم فناكت از جانب محمّد خوارزمشاه 177\r\nايلچتاى نوين ، پسر قاچيون بن يسوكاى بهادر و برادرزادهء چنگيز خان 245\r\nايلچيكتاى ، از امراء معتبر مغول كه از جانب كيوك خان به فتح و امارت ولايات غربى و قلع و قمع ملاحده مأمور شد 302 ، 331\r\nايل خواجه ، پسر امير نور 186\r\nايلدز نوين ، از امراء اوكتاىقاآن 196\r\nاينال‌جق ، ملقّب به غاير خان حاكم اترار 167 ، 168\r\nايّوب نبىّ 162\r\n\r\nب\r\nباتو بن توشى بن چنگيز خان 91 ، 148 ، 180 ، 245 ، 257 ، 292 ، 297 ، 305 ، 306 ، 308 ، 309 ، 310 ، 311 ، 312 ، 314\r\nباده ( به اداى ) ، از ملازمان اونك خان 137\r\nباربد 299\r\nبارجوق ، ايدى قوت ( يعنى امير ) ايغور 141\r\nبالا خان ، از اتراك سلطانى در سمرقند 199\r\nبايدار بن جغتاى بن چنگيز خان 297 ، 310\r\nبت تنگرى ، نام يكى از كهنهء مغول 138\r\nبدر الدّين لؤلؤ ، سلطان - از غلامان اتابكان موصل و جانشين ايشان 297\r\nبديع [ الزّمان 
  ] همدانى 115 ، 198 ، 269\r\nبراقچين خاتون ، زوجهء باتو بن توشى بن چنگيز خان 310\r\nبرشماس خان ، از اتراك سلطانى در سمرقند 202\r\nبركجار بن توشى بن چنگيز خان 245 ، 297 ، 309\r\nبركه ( بركا ) بن توشى بن چنگيز خان 28 ، 245 ، 297 ، 309\r\nبرماس ( بارماس ) ، شحنهء مغول در مرو 231\r\nبرهان الدّين ، از ائمّهء بخارا و از آل برهان 195\r\nبكتكين سلاح دار 220\r\nبلابيتكچى 145 ، 146 ، 147 ، 148\r\nبه محل ( ؟ - بوخال ؟ ) بن توشى بن چنگيز خان 309\r\nبو تراب ، سيّد 239\r\nبوچك بن تولى بن چنگيز خان 310\r\nبورى بن ماتيكان بن جغتاى بن چنگيز خان 297 ، 310\r\n\r\n","description":"","footnote":"","page_name":" 334 ","page_number":336},
  {"content":"\r\n\r\nبوقا ، قلاووز محمّد خوارزمشاه 33 ، 224 ، 225\r\nبوقو خان ( بوقوتكين ) ، يكى از ملوك قديم ايغور 149 ، 150 ، 151 ، 152 ، 286\r\nبهاء الدّين مرغينانى ، وزير ييسو بن جغتاى بن چنگيز خان 314 ، 315\r\nبهاء الملك پسر نجيب الدّين قصّه‌دار 223 ، 224 ، 226 ، 227 ، 232\r\nبيژن 149 ، 170\r\nبيكى ، رجوع كنيد نيز به سرقويتىبيكى 147 ، 298 ، 300 ، 301 ، 308\r\nبيلكافتى ، از امراى ايغور 144 ، 146 ، 147\r\nبيلكتاى نوين بن يسوكاى بهادر ، برادر پنجم چنگيز خان 245\r\n\r\nپ\r\nپهلوان ابو بكر ديوانه ، پسر 227\r\nپيله ، رجوع كنيد به فيله\r\n\r\nت\r\nتارابى ( محمود ) 192 ، 196\r\nتارباى ، ايلچى پادشاه ايغور به نزد چنگيز خان 142\r\nتاينال نوين ، از امراء چنگيز خان 177\r\nترباى تقشى ، از امراء چنگيز خان كه به تعاقب سلطان جلال الدّين منكبرنى مأمور شد 216 ، 217 143 ، 233 ، 234\r\nترباى ( همان ترباى تقشى است ؟ ) 143\r\nتركان خاتون ، مادر سلطان محمّد خوارزمشاه 167 ، 204\r\nتغاتيمور بن توشى بن چنگيز خان 245\r\nتغاجار گورگان ، داماد يعنى شوهر دختر چنگيز خان 239 ، 240 ، 241\r\nتغاى خان ، از اتراك سلطانى در سمرقند 202\r\nتقاتيمور ، رجوع كنيد به تغاتيمور\r\nتقاى ، از امراء مغول در فتح خجند 177\r\nتكجوك ( تكجك ) ، از امراء چنگيز خان كه به تعاقب سلطان جلال الدّين منكبرنى مأمور بود 211\r\nتكش [ بن ايل ارسلان بن اتسز 
  ] خوارزمشاه 18 ، 84 ، 92 ، 231\r\nتكمش ( توكميش ) بوقا ، از امراء ايغور 144 ، 145 ، 146 ، 148\r\nتكميش ( تكمش ) ، غلام بيلكافتى از امراء ايغور 144 ، 145\r\nتمرچين ( يا تموچين ) ، نام اصلى چنگيز خان 136 ، 138\r\nتمشا ( توشا ) ، شحنهء بخار از جانب مغول ، رجوع كنيد به توشا 194\r\nتموكه اوتچكين ، همان اوتكين‌نويان است ، رجوع كنيد بدين كلمه\r\nتنگوت ( تنگقوت ) بن توشى بن چنگيز خان 215 ، 244 ، 254\r\nتوراكينا خاتون ، زوجهء اوكتاىقاآن بن چنگيز خان و مادر كيوك خان بن اوكتاىقاآن 67 ، 143 ، 289 ، 290 ، 291 ، 292 ، 293 ، 296 ، 298\r\nتورباى تقشى ، رجوع كنيد به ترباى تقشى 217\r\nتوشا باسقاق ( تمشا ) ، شحنهء بخارا از جانب مغول ، رجوع كنيد به تمشا ، توشى ، پسر بزرگتر چنگيز خان 191\r\nتوق تغان ( توق توغان ) ، امير قبيلهء مكريت از قبايل مغول 92 ، 153 ، 154 ، 169 ، 170\r\nتوكاك تكين ، از ملوك قديم ايغور 150 ، 151\r\nتولى بن چنگيز خان 12 ، 68 ، 144\r\n\r\n","description":"","footnote":"","page_name":" 335 ","page_number":337},
  {"content":"\r\n\r\nتهمتن ، برادر [ ابو بكر بن سعد بن زنگى « 1 » 
  ] اتابك شيراز 285\r\nتيمور ملك ، حاكم خجند از جانب محمّد خوارزمشاه 177 ، 178 ، 180\r\nتيمور نوين ، از امراء خواجه و ناقو پسران كيوك خان 306\r\n\r\nث\r\nثقة الملك ، از اعيان دولت محمّد خوارزمشاه در سمرقند 202\r\n\r\nج\r\nجار اللّه العلّامة [ الزّمخشرىّ 
  ] 120\r\nجرجيس نبىّ 161\r\nجغاتاى ، رجوع كنيد به جغتاى\r\nجغان‌نوين ، از امراء كيوك خان كه به فتح منزى يعنى چين جنوبى مأمور شد 302\r\nجغتاى ( جغاتاى ) بن چنگيز خان 12 ، 24 ، 67 ، 92 ، 131 ، 139 ، 141 ، 143 ، 172 ، 204 ، 205 ، 208 ، 209 ، 212 ، 213 ، 214 ، 216 ، 217 ، 244 ، 245 ، 248 ، 251 ، 262 ، 289 ، 292 ، 297 ، 301 ، 310 ، 312 ، 313 ، 314\r\nجلال الدّين [ منكبرنى 
  ] سلطان ، پسر علاء الدّين محمّد خوارزمشاه 20 ، 71 ، 210 ، 211 ، 212 ، 213 ، 214 ، 217 ، 238 ، 250\r\nجمال الدّين ، امام - از كبار ائمّهء مرو 229\r\nجمال الدّين ايبه 220\r\nجنتمور ، از ملازمان چنگيز خان 20 ، 68 ، 71 ، 176 ، 177\r\nجوجى ، املاى ديگر توشى است\r\nجورجتاى بن چنگيز خان 244\r\nجورماغون ، از امراء معتبر اوكتاىقاآن كه به فتح بلاد خراسان و عراق و تعاقب سلطان جلال الدّين منكبرنى مأمور بود 250 ، 279 ، 302\r\nجينقاى ، از عيسويان ايغور و از مشاهير اركان دولت اوكتاىقاآن و كيوك خان 290 ، 293 ، 303 ، 306 ، 307\r\n\r\nقبل ما\r\nچكين قورچى ، از امراء اوكتاىقاآن 196\r\nچنگيز خان [ بن يسوكاى بهادربن برتان بهادر بن قبل خان بن تومنه خان بن باى سنكقور بن قايدو خان بن دوتوم منن بن بوزنجر بن الان‌قوا « 2 » 
  ] 66 ، 67 ، 79 ، 86 ، 91 ، 92 ، 93 ، 113 ، 119 ، 123 ، 124 ، 125 ، 126 ، 128 ، 131 ، 135 ، 137 ، 138 ، 139 ، 141 ، 142 ، 143 ، 153 ، 154 ، 157 ، 158 ، 159 ، 164 ، 166 ، 167 ، 174 ، 182 ، 183 ، 184 ، 185 ، 186 ، 187 ، 188 ، 189 ، 198 ، 199 ، 200 ، 201 ، 202 ، 204 ، 209 ، 210 ، 211 ، 212 ، 213 ، 214 ، 215 ، 216 ، 217 ، 218 ، 219 ، 220 ، 221 ، 222 ، 227 ، 228 ، 239 ، 241 ، 243 ، 244 ، 245 ، 246 ، 247 ، 249 ، 250 ، 264 ، 278 ، 289 ، 300 ، 309 ، 313\r\nچوچى ، املاى ديگر توشى است 12 ، 67\r\n\r\n\r\n","description":"","footnote":"\r\n( 1 ) - رجوع كنيد به تاريخ جهان‌آرا تأليف قاضى احمد غفّارى در فصل اتابكان فارس .\r\n( 2 ) - الان‌قوا : مادر بوزنجر است و به زعم مغول بوزنجر مانند حضرت عيسى بدون پدر در وجود آمده است . رجوع كنيد به جامع التّواريخ طبع برزين ج 2 ص 10 - 114 .\r\n","page_name":" 336 ","page_number":338},
  {"content":"\r\n\r\n\r\nح\r\nحاتم طائى 56 ، 259 ، 265 ، 271\r\nحبش عميد الملك ، امير ، وزير جغتاى بن چنگيز خان 313 ، 314 ، 315 ، 316\r\nحذيفة بن اليمان 181\r\nحسن حاجى ، از ملازمان چنگيز خان 174 ، 175 ، 176\r\nحسين ، پسر امير\r\nحمّاد راويه 283\r\n\r\nخ\r\nخاموش ، اتابك [ ابن اتابك ازبك بن محمّد بن ايلدگز آخرين اتابكان آذربايجان « 1 » 
  ] 220\r\nخسرو [ پرويز 
  ] 299\r\nخمار ، از اتراك سلطانى در خوارزم 204 ، 206\r\nخميدبور ، از امراء محمّد خوارزمشاه در بخارا و برادر براق حاجب مؤسّس سلسلهء قراختائيان كرمان « 2 » 187\r\nخواجه ، پسر كيوك خان بن اوكتاىقاآن بن چنگيز خان 294\r\n\r\nد\r\nدارا ، آخرين كيانيان 305\r\nدانشمند حاجب ، از ملازمان چنگيز خان 184 ، 262 ، 272 ، 282\r\nداود ، پادشاه گرجستان ( غير از داود پسر قيزملك ) 297\r\nداود ، پسر قيزملك پادشاه گرجستان 302\r\nدلّالهء محتاله 293\r\n\r\nر\r\nرانا 214\r\nرستم 19 ، 53 ، 178 ، 198 ، 213\r\nرسول اللّه ( صلعم ) 181 ، 264 ، 290 ، 323\r\nرشيد سوده‌گر 275\r\nركن الدّين امام‌زاده - امام 188 ، 297 ، 302 ، 327\r\nركن الدّين علىّ بن ابراهيم المغيثى قاضى ممالك به نيشابور 241\r\nركن الدّين كرت 202\r\nركن الدّين [ قلج ارسلان بن غياث الدّين كيخسرو بن علاء الدّين كيقباد « 3 » از سلاجقهء روم 
  ] سلطان 297 ، 302 ، 327\r\n\r\nز\r\nزرقاء يمامه 185\r\n\r\nس\r\nساقون ، از امراء ايغور 144 ، 148\r\nسالندى ، پادشاه ايغور 143\r\nسبتاى بهادر ، از اعيان امراء چنگيز خان كه با يمه نوين به تعاقب سلطان محمّد خوارزمشاه مأمور\r\n\r\n\r\n","description":"","footnote":"\r\n( 1 ) - « لم يخلّف الأتابك ازبك ولدا الّا الملك خاموش و كان قد ولد اصمّ ابكم لا يفهم و لا يستفهم منه الّا بالإشارات و لا كلّ احد يقدر تفهيمه و الاستفهام منه الّا شخص واحد قد ربّاه و قد سمّوه خاموشا لأنّه غير قادر على النّطق » ( سيرة جلال الدّين منكبرنى لمحمّد بن احمد النّسوى باختصار ، طبع هوداس ص 129 - 130 ) .\r\n( 2 ) - رجوع كنيد به جلد دوّم اين كتاب يعنى جهانگشاى ص 187 .\r\n( 3 ) - براى بقيّهء نسب وى تا سلجوق رجوع كنيد به علاء الدّين كيقباد\r\n","page_name":" 337 ","page_number":339},
  {"content":"\r\n\r\nشدند 302 ، 310\r\nسديد اعور شاعر 313\r\nسراج الدّين ، سرخيل حشريان طوس 239\r\nسرتاق بن باتو بن توشى بن چنگيز خان 92 ، 310\r\nسرسيغ خان ، از اتراك سلطانى در سمرقند 202\r\nسرقويتىبيكى ( سرقوتى ، سرقوقتى ، سرقوقيتى ، سيورقوقتيتى ، همه اشكال مختلفهء همين كلمه و همه صحيح است ظاهرا ) ، زوجهء تولى بن چنگيز خان و مادر چهار پسر او منكو قاآن و قوبيلاى قاآن و هولاكو و اريق‌بوكا 192 ، 292 ، 296 ، 301 ، 305\r\nسقناق تكين ، پسر اوزار خان الماليغ 165 ، 171\r\nسكتو ، از امراى مغول در فتح خجند 177\r\nسلطان ، يعنى جلال الدّين منكبرنى بن محمّد بن تكش خوارزمشاه ، رجوع كنيد به جلال الدّين\r\nسلطان ، يعنى محمّد بن تكش خوارزمشاه ، رجوع كنيد به محمّد بن تكش\r\nسليمان نبىّ 46 ، 272\r\nسمركنت ( ؟ ) 293\r\nسنائى شاعر 115\r\nسنتاى بهادر ، از جانب اوكتاىقاآن به فتح قفچاق و سقسين و بلغار مأمور شد ( تصحيف سبتاى ؟ ) 250 سنجر [ بن ملكشاه سلجوقى 
  ] ، سلطان 18 ، 19 ، 194 ، 223 ، 318 ، 319 ، 320\r\nسنقر ( سنقور ) تكين ، يكى از ملوك قديم ايغور 150\r\nسنقولى بوكا 282\r\nسونج خان ، از امراء محمّد خوارزمشاه در بخارا 187\r\nسيرامون پسر جورماغون ، از امراء كيوك خان 302\r\nسيرامون ( شيرامون ) بن كوچو بن اوكتاىقاآن بن چنگيز خان 298\r\nسيف الدّين ، امير - از اركان دولت منكو قاآن 28 ، 29 ، 144\r\n\r\nش\r\nشافعى ، امام 231\r\nشاوكم ، شحنهء قراختاى در ايغور 142\r\nشاه ، نام شخصى در مرو 235\r\nشرف الدّين امير مجلس 238\r\nشمس الدّين ، از محتشمان قهستان 297\r\nشمس الدّين پسر پهلوان ابو بكر ديوانه 232\r\nشمس الدّين حارثى ، شيخ الإسلام 224\r\nشمس الدّين صاحب الدّيوان ، جدّ ( پدر پدر - ظ )\r\nمصنّف 33 ، 98 ، 99 ، 237\r\nشمس الدّين على ، امير 225\r\nشمس الدّين ، قاضى سرخس 227\r\nشمس الدّين محبوبى 193\r\nشمس الدّين مسعود هروى ، وزير سلطان تكش خوارزمشاه 231\r\nشمور تيانكو ، از امراء گورخان پادشاه قراختا 163\r\nشهاب الدّين ، از محتشمان قهستان 297\r\nشيبان ، رجوع كنيد به شيبقان\r\nشيبقان ( شيبان ) بن توشى بن چنگيز خان ، جدّ ملوك شيبانيّهء ماوراءالنّهر 245 ، 309 ، 311 ، 312\r\nشيخ خان ، از اتراك سلطانى در سمرقند 199 ، 228\r\nشيرامون ، رجوع كنيد به سيرامون بن كوچو\r\nشيرهء علوى سمرقندى 293 ، 294\r\nشيكى قوتوقو ، همان قوتوقو نوين است ، رجوع كنيد بدين كلمه\r\n\r\nص\r\nصالح پيغمبر 161\r\n\r\n","description":"","footnote":"","page_name":" 338 ","page_number":340},
  {"content":"\r\n\r\n\r\nض\r\nضحّاك 279\r\nضياء الدّين علىّ ، امير - از اكابر مرو 231\r\nضياء الملك زوزنى ، از صدور خراسان 218\r\n\r\nط\r\nطاهر بن الحسين [ ذو اليمينين 
  ] 283\r\nطاير بهادر ، از امراء چنگيز خان 185 ، 186\r\nطايسى ، از امراء مغول و سردار مقدّمهء لشكر يمه و سبتاى در تعاقب محمّد خوارزمشاه 218 ، 231 ، 238\r\nطغان خان ، حاكم فرغانه 316\r\n\r\nع\r\nعبد الرّحمن ، حاكم ختاى در دولت توراكينا خاتون 292\r\nعزّ الدّين نسّابه ، سيّد 231\r\nعزيز يلواج ، مقصود محمود يلواج است ، رجوع كنيد بدين كلمه\r\nعلاء الدّولهء همدان 220\r\nعلاء الدّين كيقباد [ بن غياث الدّين كيخسرو بن قلج ارسلان بن مسعود بن قلج ارسلان بن سليمان بن قتلمش بن اسرائيل بن سلجوق 
  ] ، سلطان - از سلاجقهء روم 280\r\nعلاء الدّين [ محمّد بن حسن 
  ] ، از ملوك اسماعيليهء الموت 93 ، 297\r\nعلوى چرغى 277\r\nعلىّ ، برادر محمود تارابى 51\r\nعلىّ بن الحسن الرّندى ، امام جلال الدّين 188\r\nعلىّ بن عيسى بن ماهان 283\r\nعلى خواجه ، از اهل ايميل 294\r\nعلى خواجه ، حاكم جند از جانب چنگيز خان 177\r\nعلىّ دروغينى ، سپهسالار - از امراء محمّد خوارزمشاه در خوارزم 204\r\nعلىّ [ بن موسى 
  ] الرّضا عليه السّلام 293\r\nعماد الملك محمّد ختنى ، امير - از اركان دولت اوكتاىقاآن 291\r\nعمر اغول ، ايلچى پادشاه ايغور به نزد چنگيز خان 142\r\nعمر خيّام 232\r\nعميد بزرگ ، امير - از اعيان دولت محمّد خوارزمشاه در سمرقند 202\r\nعيسى بن مريم عليه السّلام 193 ، 245\r\n\r\nغ\r\nغاير خان ، لقب اينال‌جق حاكم اترار 167 ، 168 ، 171\r\nغايمش ، رجوع كنيد به اغول‌غايمش خاتون\r\nغداق نوين ، از امراء چنگيز خان كه با يسور مأمور فتح و خش و طالقان شدند 199\r\n\r\nف\r\nفاطمه خاتون ، از اركان دولت توراكينا خاتون زوجهء اوكتاىقاآن 293 ، 294\r\nفخر الدّين ، قاضىالقضات بغداد 297\r\nفخر الملك نظام الدّين ابو المعالى كاتب جامى 238\r\nفردوسى 210\r\nفرعون 157\r\nفريد الدّين ، از رؤساء خراسان 218\r\nفريدون غورى ، از امراء محمّد خوارزمشاه در خوارزم 205\r\nفيله ، پهلوان 279 ، 280\r\n\r\n","description":"","footnote":"","page_name":" 339 ","page_number":341},
  {"content":"\r\n\r\n\r\nق\r\nقاآن ، يعنى اوكتاىقاآن بن چنگيز خان 12 ، 20 ، 21 ، 24 ، 25 ، 26 ، 35 ، 65 ، 67 ، 68 ، 69 ، 70 ، 86 ، 90 ، 92 ، 106 ، 119 ، 125 ، 128 ، 130 ، 140 ، 143 ، 144 ، 145 ، 147 ، 148 ، 149 ، 165 ، 180 ، 185 ، 191 ، 192 ، 197 ، 242 ، 243 ، 248 ، 249 ، 251 ، 254 ، 255 ، 256 ، 257 ، 258 ، 260 ، 262 ، 263 ، 264 ، 265 ، 266 ، 271 ، 272 ، 273 ، 274 ، 275 ، 276 ، 277 ، 278 ، 279 ، 282 ، 283 ، 285 ، 286 ، 289 ، 290 ، 291 ، 292 ، 293 ، 294 ، 295 ، 297 ، 301 ، 305 ، 306 ، 307 ، 308 ، 309 ، 310 ، 313 ، 314 ، 331\r\nقارون 170\r\nقبار ، از امراء لشكر مغول در نخشب 233\r\nقبيحه 283\r\nقتادة [ بن دعامة 
  ] 288\r\nقتالمش‌قتا ، ايلچى پادشاه ايغور به نزد چنگيز خان 142\r\nقتقو ( قوتوقو ، قوتقو ) نوين ، از امراء مغول كه چنگيز خان او را با سى هزار مرد به محافظت راه غزنين و غرجستان و زابل و كابل و فتح آن ممالك فرستاده بود 214 ، 233\r\nقتلغ خان امير اميران ، حاكم جند از جانب محمّد خوارزمشاه 175\r\nقداق نوئين ، وزير كيوك خان بن اوكتاىقاآن بن چنگيز خان 293\r\nقداى رنكو ، از سرداران التون خان پادشاه ختاى 252 ، 253\r\nقدقان ( قدغان ) بن اوكتاىقاآن بن چنگيز خان 180 ، 181\r\nقرااغول بن ماتيكان بن جغتاى بن چنگيز خان 292 ، 301\r\nقراجه ( قراجا ) خاصّ حاجب ، از اركان دولت محمّد خوارزمشاه در اترار 171 ، 172\r\nقراجه نوين ، از امراء لشكر مغول در خراسان 20\r\nقرا ، رجوع كنيد به قرااغول\r\nقراهولاكو ، همان قرااغول است ، رجوع كنيد بدين كلمه قردوان ( ؟ ) 177\r\nقشتمور ، از امراء لشكر مغول در خراسان 239 ، 240\r\nقمر الدّين كرمانى 217\r\nقمر نكودر ، از سرداران التون خان پادشاه ختاى 252 ، 253\r\nقوبيلاى قاآن بن تولى بن چنگيز خان 12 ، 192\r\nقوترتكين ، از ملوك قديم ايغور 150\r\nقوتقو و قوتوقو ، رجوع كنيد به قتقو\r\nقوربغاى ايلچى 292\r\nقهستانى [ ابو بكر علىّ بن الحسن 
  ] 270 ، 288 ، 325\r\nقيزملك ، ملكهء گرجستان 302\r\n\r\nك\r\nكسماين ، پادشاه ايغور 143\r\nكشتكين پهلوان 91 ، 223 ، 232 ، 233\r\nكشلى خان ، از امراء محمّد خوارزمشاه در بخارا 187\r\nكلكان ( كولكان ) بن چنگيز خان 244\r\nكلك ( يا كسلك ) ، از ملازمان اونك خان 137\r\nكوتان بن اوكتاىقاآن بن چنگيز خان 290 ، 291 ، 293 ، 297 ، 298\r\nكوچ بغاخان ، از امراء محمّد خوارزمشاه 220\r\nكوچلك خان ، پسر تايانگ خان پادشاه قوم نايمان 91 ، 92 ، 142 ، 153 ، 154 ، 155 ، 157 ، 158 ، 160 ، 161 ، 164 ، 165 ، 169 ، 170\r\n\r\n","description":"","footnote":"","page_name":" 340 ","page_number":342},
  {"content":"\r\n\r\nكوچو بن اوكتاىقاآن بن چنگيز خان 298\r\nكوركوز ، از بزرگان ايغور و والى خراسان از جانب اوكتاىقاآن 292\r\nكوشلوك ، رجوع كنيد به كوچلك خان\r\nكوكتاى ، از امراء اوكتاىقاآن كه با سنتاى بهادر به جانب قفچاق و سقسين و بلغار مأمور شدند 250\r\nكوك خان ، از امراء محمّد خوارزمشاه در بخارا 187 ، 190\r\nكولكان ، رجوع كنيد به كلكان\r\nكيوك خان بن اوكتاىقاآن بن چنگيز خان 12 ، 22 ، 23 ، 24 ، 67 ، 86 ، 92 ، 147 ، 291 ، 293 ، 294 ، 295 ، 296 ، 298 ، 301 ، 302 ، 303 ، 304 ، 305 ، 306 ، 309 ، 310 ، 314 ، 327 ، 328 ، 331\r\n\r\nگ\r\nگورخان ، لقب پادشاهان قراختاى در ماوراءالنّهر 68\r\n\r\nل\r\nلوط نبىّ 254\r\n\r\nم\r\nماتيكان بن جغتاى بن چنگيز خان 92 ، 292 ، 313\r\nماما يلواج ، از ملازمان چنگيز خان 212\r\nمأمون ، خليفهء عبّاسى 52\r\nمجد الدّين ، طبيب جغتاى 313\r\nمجير الملك شرف الدّين مظفّر ، از اعيان و بزرگان مرو 223 ، 225 ، 226 ، 227 ، 228 ، 229\r\nمجير الملك كافى عمر رخّى ، از رؤسا و صدور خراسان 218 ، 238\r\nمحبوبى ، رجوع كنيد به شمس الدّين محبوبى محمّد الختنى ، امام علاء الدّين 156 ، 160 ، 161\r\nمحمّد امين ، خليفهء عبّاسى 283 ، 284\r\nمحمّد ، برادر محمود تارابى 196\r\nمحمّد بن محمّد الجوينى ، بهاء الدّين ، صاحب ديوان ، پدر علاء الدّين عطاملك مصنّف اين كتاب 98 ، 109\r\nمحمّد رسول اللّه ( صلعم ) 264\r\nمحمّد شاه ، نام يكى از كشتىگيران 280\r\nمحمّد [ بن تكش خوارزمشاه 
  ] ، سلطان - رجوع كنيد نيز به سلطان 20 ، 65 ، 84 ، 142 ، 154 ، 158 ، 165 ، 167 ، 169 ، 186 ، 187 ، 189 ، 199 ، 217 ، 221 ، 223 ، 235 ، 238 ، 330\r\nمحمود تارابى 192 ، 196\r\nمحمود يلواج ، صاحب ، حاكم ممالك ختاى يعنى چين شمالى در عهد اوكتاىقاآن بن چنگيز خان ، رجوع كنيد نيز به يلواج 192 ، 197 ، 254\r\nمسعود بك ، امير - پسر محمود يلواج ، وى از جانب اوكتاىقاآن بن چنگيز خان حاكم بلاد ايغور و ختن و كاشغر و ماوراءالنّهر بود تا كنار جيحون 182 ، 291 ، 297 ، 302\r\nمغول حاجب ، از امراء محمّد خوارزمشاه در خوارزم ، رجوع كنيد به اغل حاجب 204\r\nمنكسار نوين ، سپهسالار منكو قاآن 146\r\nمنكفولاد ايلچى 145\r\nمنكلى اغول نواده 292\r\nمنكو قاآن بن تولى بن چنگيز خان 12 ، 24 ، 25 ، 26 ، 68 ، 69 ، 70 ، 91 ، 106 ، 119 ، 125 ، 140 ، 143 ، 144 ، 145 ، 147 ، 148 ، 165 ، 185 ، 192 ، 243 ، 257 ، 294 ، 298 ، 301 ، 306 ، 307 ، 308 ، 309 ، 310 ، 314 ، 331\r\nموكا خاتون ، زوجهء اوكتاىقاآن بن چنگيز خان 267 ، 272 ، 289 ، 290\r\nمهذّب الدّين باسنابادى ، خواجه 232\r\n\r\n","description":"","footnote":"","page_name":" 341 ","page_number":343},
  {"content":"\r\n\r\n\r\nن\r\nناصر الدّين بن حبش عميد الملك 314\r\nناقو ، پسر كيوك خان بن اوكتاىقاآن بن چنگيز خان 144 ، 305 ، 306 ، 307 ، 308\r\nنبىّ ، يعنى محمّد بن عبد اللّه صلعم 162\r\nنجيب الدّين قصّه دار 223\r\nنصرت ، حاكم نسا 234\r\nنقيب 224 ، 225\r\nنوح نبىّ 119\r\nنوركاى نوين ، قائم‌مقام تغاجار بر لشكر نيشابور 240\r\nنوشروان [ عادل 
  ] 285 ، 289\r\n\r\nه\r\nهجير ، وزير جغتاى بن چنگيز خان 313\r\nهردو بن توشى بن چنگيز خان 245 ، 297 ، 298 ، 301 ، 309 ، 310\r\nهمايون سپهسالار ملقّب به آق‌ملك 234\r\nهولاكو ( هولائو ) بن تولى بن چنگيز خان 11 ، 12 ، 15 ، 20 ، 22 ، 23 ، 25 ، 26 ، 27 ، 28 ، 29 ، 31 ، 32 ، 36 ، 45 ، 50 ، 51 ، 53 ، 54 ، 62 ، 64 ، 65 ، 68 ، 69 ، 82 ، 94 ، 95 ، 97 ، 100 ، 101 ، 135 ، 192 ، 301 ، 314\r\n\r\nى\r\nيستور ( يسور ) ، از امراء چنگيز خان كه با غداق نوين مأمور فتح و خش و طالقان شدند 143\r\nيسلون ، زوجهء جغتاى بن چنگيز خان 313 ، 314\r\nيسنبوقه بن ماتيكان بن جغتاى بن چنگيز خان 297\r\nيسونجين‌بيكى ، خاتون بزرگتر چنگيز خان و مادر چهار پسر معتبر او توشى و اوكتاىقاآن و جغتاى و تولى 139\r\nيعقوب نبىّ 161\r\nيلواج ، محمود - صاحب اعظم ، حاكم ممالك ختاى يعنى چين شمالى در عهد اوكتاىقاآن بن چنگيز خان ، رجوع كنيد نيز به محمود يلواج 192 ، 197 ، 254\r\nيمه نوين ، از امراء معتبر چنگيز خان كه با سبتاى نوين به تعاقب محمّد خوارزمشاه مأمور شدند 227 ، 239\r\nيوسف بن محمّد 287\r\nيوسف نبىّ 162 ، 298\r\nييسو [ منكو 
  ] بن جغتاى بن چنگيز خان 24 ، 33 ، 297 ، 301 ، 308 ، 314 ، 315\r\n\r\n","description":"","footnote":"","page_name":" 342 ","page_number":344},
  {"content":"\r\n\r\n\r\nفهرست الأماكن و القبائل\r\n\r\nالف\r\nآبسكون ، جزاير 224\r\nآذربايجان 22 ، 23 ، 46 ، 51 ، 73 ، 296 ، 301\r\nآس 303 ، 308 ، 310\r\nآقتاغ ، كوهى در ايغور 150\r\nآمل 219\r\nآمويه 37 ، 177 ، 227\r\nابيورد 221 ، 228\r\nاترار 143 ، 167 ، 170 ، 171 ، 172 ، 173 ، 178 ، 198\r\nاتراك ، رجوع كنيد نيز به ترك 43 ، 141 ، 143 ، 183 ، 201 ، 205 ، 227 ، 228 ، 251 ، 312\r\nاتل ، رجوع كنيد به ايتيل\r\nادكان ، ( تصحيف رادكان ؟ ) 219\r\nارّان 23 ، 35 ، 46 ، 50 ، 220\r\nاردبيل 219\r\nاردوباليغ ، نام يكى از شهرهاى قديم ايغور كه به حكم اوكتاىقاآن بر بالاى آثار آن شهرى بنا كرده به همان نام اردوباليغ خواندند امّا چون در دامنهء كوههاى قراقورم واقع بود معروف به شهر قراقورم گرديد 25 ، 149 ، 151 ، 286\r\nارز روم 296\r\nارس ، قصبه ( از محالّ فرغانه ) 180\r\nارقون ، از رودهاى كوه قراقورم 148 ، 151 ، 286\r\nاستوا 239\r\nاسفراين 219\r\nاشتقار 214\r\nاشناس 175\r\nافغانيان 234\r\nالاقماق 91 ، 305 ، 306 ، 309\r\nالآن 308\r\nالماليغ ، 93 ، 130 ، 141 ، 155 ، 163 ، 164 ، 165 ، 171 ، 312\r\nالموت 26 ، 27 ، 28 ، 62 ، 64 ، 68 ، 302\r\nاوتوقا 216\r\nاوركنج ( جرجانيه ) ، پايتخت خوارزم 203\r\nاوركند ( تصحيف اوزكند ؟ ) 175\r\nاوزجند ( اوزكند ) 165\r\nاويرات ، از قبايل مغول « 1 » 138\r\nايتيل ، نهر معروف ولگا كه اتل و اديل نيز گويند 309\r\nايغور 124 ، 141 ، 142 ، 143 ، 144 ، 148 ، 183 ، 216 ، 276 ، 286\r\n\r\n\r\n","description":"","footnote":"\r\n( 1 ) - جامع التّواريخ طبع برزين ج 1 ص 100 .\r\n","page_name":" 343 ","page_number":345},
  {"content":"\r\n\r\nايغورى ، زبان و خطّ 110 ، 218 ، 238\r\nايميل 141 ، 154 ، 245 ، 286 ، 292 ، 293 ، 295 ، 305\r\n\r\nب\r\nباخرز 275\r\nبارجليغ كنت 172 175 ، 179 ، 203\r\nباشغرد ، اقوام 311\r\nباغ خرّم ، در بيرون خوارزم 205\r\nبالجونه ، ( بالجيونه ) ، چشمه 137\r\nباميان 92 ، 211 ، 215 ، 313\r\nباورد ( همان ابيورد است ) 227\r\nبخارا 70 ، 141 ، 172 ، 174 ، 176 ، 178 ، 181 ، 182 ، 183 ، 185 ، 187 ، 189 ، 190 ، 192 ، 193 ، 198 ، 204 ، 232 ، 263 ، 276\r\nبدخشان 157 ، 158 ، 209\r\nبرج قراقوش ، ( در نيشابور ) 90 ، 239 ، 240\r\nبغ 221\r\nبغداد 11 ، 12 ، 28\r\nبغشور 221\r\nبغلان 215\r\nبلاساقون 151 ، 155\r\nبلخ 20 ، 25 ، 73 ، 91 ، 197 ، 209 ، 210 ، 217 ، 221 ، 235 ، 236 ، 237\r\nبلغار 141 ، 250 ، 296 ، 308 ، 310\r\nبمجكث ، نام قديم شهر بخارا 183\r\nبويه كتور ( ؟ ) 214\r\nبيات 135\r\nبيش‌باليغ ، پايتخت ايغورستان ، ( وجه تسميهء بيش‌باليغ ) 143 ، 144 ، 145 ، 147 ، 153 ، 154 ، 171 ، 212 ، 294 ، 304 ، 312\r\nبيلقان 220\r\nبيه 216\r\nبيهق 221\r\n\r\nپ\r\nپنجاب ، معبر 217\r\nپنج ديه 234\r\nپيشاور ( پشاور ) ، رجوع كنيد نيز به فرشاور\r\n\r\nت\r\nتاتار ( تتار ) 105 ، 127 ، 141 ، 205 ، 223 ، 224 ، 237\r\nتاراب ، از محالّ بخارا 191 ، 192 ، 193\r\nتازيان 209\r\nتازيك 137 ، 178 ، 198 ، 241 ، 257 ، 279 ، 290 ، 301 ، 312\r\nتاق يازر ، حصار 224\r\nتبّت 124 ، 151 ، 250 ، 254\r\nتبريز 34 ، 35 ، 38 ، 49 ، 50 ، 52 ، 59 ، 97 ، 98 ، 220 ، 263\r\nتتار ، رجوع كنيد به تاتار\r\nتته\r\nتراكمه 177 ، 185 ، 224 ، 227 ، 228 ، 234\r\nترغوباليغ ، نزديك قراقورم 268\r\nترك 11 ، 12 ، 68 ، 137 ، 170 ، 190 ، 202 ، 205 ، 252 ، 257 ، 263 ، 290\r\nتركستان 25 ، 68 ، 79 ، 113 ، 127 ، 141 ، 143 ، 151 ، 192 ، 241 ، 252 ، 258 ، 296 ، 301 ، 312\r\nتركمان 234\r\nترمد 208 ، 217 ، 223\r\nتستر 135\r\n\r\n","description":"","footnote":"","page_name":" 344 ","page_number":346},
  {"content":"\r\n\r\nتلّ باحفص ، در بخارا 194\r\nتنكت 124 ، 301\r\nتنكوت 143 ، 150 ، 245 ، 277 ، 308 ، 310\r\nتنوره ، از محلّات خوارزم 205\r\nتوران 180\r\nتوغلا ، رود 149\r\n\r\nث\r\nثمود 119 ، 161\r\n\r\nج\r\nجاجرم 221\r\nجام 219\r\nجرجانيه ( اوركنج ) ، پايتخت خوارزم 203\r\nجند 172 ، 174 ، 175 ، 179 ، 203 ، 206 ، 222\r\nجوى ارزير ( يا ارزير ) ، در سمرقند 201\r\nجوين 18 ، 53 ، 219 ، 221\r\nجيحون ( يعنى رود سند ) 18 ، 21 ، 22 ، 51 ، 68 ، 125 ، 174 ، 175 ، 178 ، 179 ، 181 ، 184 ، 187 ، 191 ، 207 ، 209 ، 213 ، 215\r\nجيحون ( يعنى رود سيحون ) 18 ، 21 ، 22 ، 51 ، 68 ، 125 ، 174 ، 175 ، 178 ، 179 ، 181 ، 184 ، 187 ، 191 ، 207 ، 209 ، 213 ، 215\r\n\r\nقبل ما\r\nچرغ ، قريه‌اى نزديك بخارا 276\r\nچين 9 ، 25 ، 113 ، 117 ، 191 ، 247 ، 258 ، 281\r\n\r\nح\r\nحئئنوح ( ؟ ) 155\r\nحبش 247\r\nحلب 23 ، 296 ، 301 ، 327 ، 328 ، 330 ، 331\r\nحنكرك ( ؟ ) ، به سه فرسنگى نيشابور 241\r\n\r\nخ\r\nخبوشان 26 ، 219\r\nختائيان 156 ، 200 ، 279 ، 287\r\nختاى 124 ، 130 ، 139 ، 141 ، 142 ، 149 ، 151 ، 152 ، 183 ، 191 ، 215 ، 250 ، 251 ، 252 ، 254 ، 263 ، 266 ، 278 ، 283 ، 286 ، 288 ، 290 ، 291 ، 296 ، 301 ، 303\r\nختن 68 ، 155 ، 156 ، 158 ، 160 ، 162 ، 163 ، 191 ، 200\r\nخجند 172 ، 177 ، 178 ، 180 ، 193\r\nخراسان 20 ، 21 ، 22 ، 24 ، 26 ، 30 ، 34 ، 46 ، 50 ، 65 ، 69 ، 71 ، 79 ، 109 ، 116 ، 182 ، 188 ، 191 ، 202 ، 204 ، 210 ، 211 ، 218 ، 220 ، 221 ، 222 ، 225 ، 228 ، 250 ، 263 ، 269 ، 279 ، 291 ، 292 ، 296 ، 312 ، 319\r\nخسرو كوشك ، محلّه‌اى در نشابور 90 ، 241\r\nخلجان غزنوى 234\r\nخواررىّ 219\r\nخوارزم 19 ، 21 ، 86 ، 141 ، 175 ، 177 ، 179 ، 202 ، 203 ، 204 ، 205 ، 207 ، 208 ، 212 ، 222 ، 227 ، 238\r\nخواف 221\r\nخوجاتبونسقين ( ؟ ) شهرى بوده در ختاى يعنى چين شمالى 251\r\n\r\nد\r\nدارالسّلام بغداد 296\r\nدامغان 219\r\n\r\n","description":"","footnote":"","page_name":" 345 ","page_number":347},
  {"content":"\r\n\r\nدبوس 186\r\nدبوسيه 190 ، 198\r\nدربند 28 ، 206 ، 220\r\nدرنا 240\r\nدروازهء سرماجان ( در مرو ) 225\r\nدروازهء شتربانان ( در نيشابور ) 90 ، 240\r\nدروازهء شهرستان ( در مرو ) 229\r\nدروازهء صوفىخانه ( در اترار ) 172\r\nدروازهء فيروزى ( در مرو ) 229\r\nدروازهء قابيلان ( در خوارزم ) 205\r\nدروازهء نمازگاه ( در سمرقند ) 200\r\nدستجرد 228\r\nديار بكر 46 ، 301 ، 330 ، 331\r\n\r\nر\r\nرادكان 23 ، 219\r\nروس 12 ، 303 ، 308 ، 310 ، 311\r\nروم 21 ، 22 ، 33 ، 34 ، 46 ، 51 ، 82 ، 226 ، 280 ، 296 ، 301 ، 302 ، 303 ، 309 ، 319 ، 327 ، 328 ، 329 ، 330 ، 331\r\nرىّ 18 ، 35 ، 219\r\n\r\nز\r\nزابل\r\nزاوه 217\r\nزرنوق 183 ، 184 ، 185\r\nزورابد 221\r\n\r\nس\r\nساقيز از قبايل اتراك 136\r\nسبزوار 240\r\nسجاس 219\r\nسجستان 221\r\nسدوم 284\r\nسراى ، شهرى كه باتو بن توشى بن چنگيز خان بر كنار رود ايتيل ( ولگا ) بنا نهاد 309\r\nسراى رابع ملك ، در بخارا 194\r\nسراى سنجر ملك ، در بخارا 194\r\nسرپل وزيدان در بخارا 193\r\nسرخ‌جويان ، در حدود بدخشان 157\r\nسرخس 221 ، 225 ، 227 ، 228 ، 230 ، 232 ، 233\r\nسقسين 141 ، 250 ، 296\r\nسقناق 165 ، 171 ، 174 ، 175 ، 176\r\nسلنكا ، رود 149\r\nسلنگاى 124 ، 250 ، 254 ، 301\r\nسمان 209\r\nسمرقند 70 ، 141 ، 174 ، 178 ، 182 ، 190 ، 197 ، 198 ، 200 ، 202 ، 203 ، 208 ، 209 ، 215 ، 217 ، 293 ، 304 ، 312 ، 322 ، 326\r\nسمنان 219\r\nسنجان 221\r\nسند ، آب 212 ، 216\r\nسنگ پشت 233\r\nسومغول 254\r\nسيقوران 214\r\n\r\nش\r\nشادياخ 239 ، 240\r\nشام 9 ، 31 ، 40 ، 42 ، 43 ، 51 ، 53 ، 116 ، 127 ، 148 ، 180 ، 258 ، 303 ، 309\r\nشروان 220 ، 296 ، 301\r\nشهرستانه 179 ، 226\r\nشيراز 59 ، 195 ، 270\r\n\r\n","description":"","footnote":"","page_name":" 346 ","page_number":348},
  {"content":"\r\n\r\n\r\nط\r\nطائمعو ( ؟ ) ، شهرى از ختاى 266\r\nطالقان ( در خراسان ) 199 ، 211 ، 212 ، 222 ، 234\r\nطوس 20 ، 23 ، 219 ، 221 ، 227 ، 236 ، 239 ، 240\r\n\r\nع\r\nعاد 119\r\nعجم 29 ، 52 ، 54 ، 131\r\nعراق 11 ، 16 ، 22 ، 26 ، 28 ، 29 ، 30 ، 31 ، 39 ، 46 ، 47 ، 49 ، 52 ، 54 ، 57 ، 82 ، 83 ، 92 ، 168 ، 182 ، 219 ، 220 ، 238 ، 250 ، 279 ، 296 ، 301 ، 319\r\nعراقين 116 ، 263\r\nعمان 9 ، 125 ، 269\r\n\r\nغ\r\nغزنه 212 ، 213 ، 214\r\nغزنين 73 ، 217\r\n\r\nف\r\nفارس 22 ، 29 ، 49 ، 197 ، 296 ، 298 ، 301\r\nفرات 29 ، 43 ، 255 ، 266 ، 282\r\nفرشاور ، رجوع كنيد نيز به پيشاور 214 ، 215\r\nفرغانه 180 ، 315\r\nفرنگ 296 ، 311\r\nفناكت 155 ، 172 ، 177 ، 179 ، 216\r\nفولاد 163 ، 164\r\n[ بنو 
  ] فهم ، قبيله‌اى از عرب\r\n\r\nق\r\nقار 240\r\nقتلغ ، دهى در حدود الماليغ و قوناس 312\r\nقتلغ‌باليغ ، نام مغولى قصبهء زرنوق 185\r\nقراتاش 277\r\nقراختاى 68 ، 141 ، 142 ، 154 ، 155\r\nقراخواجه دهى در ايغور 142\r\nقراقورم 23 ، 24 ، 25 ، 70 ، 148 ، 149 ، 255 ، 267 ، 271 ، 274 ، 275 ، 278 ، 286 ، 292 ، 303 ، 327\r\nقراگول 216\r\nقرباليغ ، نام جديد شهر بلاساقون 151\r\nقرشى سورى ، نام قصر اوكتاىقاآن بن چنگيز خان در حوالى قراقورم 272 ، 287\r\nقرقيز ، از قبايل اتراك « 1 » 124 ، 150\r\nقرلق ( قرلقان ) ، از قبايل اتراك « 2 » 164\r\nقزوين 34 ، 219\r\nقطوان 181\r\nقفچاق ، دشت - قوم 215 ، 220 ، 245 ، 250 ، 257 ، 263 ، 289 ، 308 ، 311\r\nقلان‌تاشى 216 ، 308\r\nقلعهء صعلوك 225\r\nقلعهء كريت ( ؟ ) 220\r\nقلعهء كلات 227\r\nقلعهء مرغه 223 ، 232\r\nقلعهء نو 227\r\nقملانجو 149\r\nقناس ( قوناس ) 130 ، 141 ، 164 ، 245 ، 312\r\nقنقلى ( قنقليان ) ، از قبايل اتراك « 3 » 202 ، 252\r\n\r\n\r\n","description":"","footnote":"\r\n( 1 ) - جامع التّواريخ طبع برزين ج 1 ص 168 .\r\n( 2 ) - ايضا ، ج 1 ص 170 .\r\n( 3 ) - جامع التّواريخ طبع برزين ج 1 ص 22 .\r\n","page_name":" 347 ","page_number":349},
  {"content":"\r\n\r\nقنقورات ، از قبايل مغول « 1 » 138\r\nقومش 161 ، 219\r\nقوناس ، رجوع كنيد به قناس\r\nقوناق 141 ، 245 ، 305\r\nقهستان 297\r\nقيات ، از قبايل مغول « 2 » 135\r\nقياليغ 141 ، 154 ، 163 ، 165 ، 171\r\n\r\nك\r\nكاسف 208\r\nكاشغر 68 ، 155 ، 157 ، 158 ، 160 ، 191\r\nكبرين ، از قبايل اتراك ، رجوع كنيد به بكرين\r\nكرزوان 211\r\nكرمان 23 ، 125 ، 214 ، 296 ، 301\r\nكرمان ( نزديك غزنه ) 214\r\nكرمينيه 195\r\nكريت ( كرايت ) ، از قبايل اتراك « 3 » 136\r\nكلار ، اقوام 257 ، 311\r\nكلران ( كلوران ) ، يورت اصلى و تختگاه چنگيز خان « 4 » 245\r\nكنت ( ينكىكنت ) 177 ، 179\r\nكنكرت 209\r\nكوجا 153\r\nكوفان ، همان كوفه است 235\r\nكوك‌سراى ، از محالّ سمرقند 174 ، 198\r\n\r\nگ\r\nگرجستان ، گرج 11 ، 21 ، 22 ، 23 ، 33 ، 296\r\nگرد كوه ، در دامغان 219\r\nگرمسير هراة 214\r\n\r\nل\r\nلور 23 ، 296 ، 301 ، 327\r\nلوهاوور 217\r\n\r\nم\r\nماچين 25 ، 113 ، 258 ، 281\r\nمازندران 20 ، 21 ، 22 ، 26 ، 46 ، 71 ، 219 ، 226\r\nمالين 275\r\nماوراءالنّهر 25 ، 67 ، 68 ، 73 ، 74 ، 79 ، 113 ، 116 ، 141 ، 181 ، 188 ، 191 ، 192 ، 203 ، 296 ، 301 ، 311 ، 312\r\nماووباليغ ، نام مغولى شهر اردوباليغ كه يكى از شهرهاى قديم ايغور بوده نزديك قراقورم 149\r\nماووباليغ ( يعنى ده بد ) ، نام مغولى باميان 212\r\nماهياباد ، از محلّات مرو 225\r\nمدرسهء خانى ( در بخارا ) 192\r\n\r\n\r\n","description":"","footnote":"\r\n( 1 ) - ايضا ، ج 1 ص 195 .\r\n( 2 ) - لفظ قيات اطلاق مىشود به طور عموم بر جميع اقوامى كه از نسل قبل خان ( پدر برتان بهادر پدر يسوكاى بهادر پدر چنگيز خان ) پديد آمده‌اند ، و به طور خصوص بر اقوامى كه از نسل مونكدو قيان بن برتان بهادر مذكور در وجود آمده‌اند ، و به طور اخصّ بر فرزندان و نوادگان يسوكاى بهادر پدر چنگيز خان كه ايشان را قيات بورجقين گويند و بورجقين يعنى اشهل چشم ( رجوع كنيد به جامع التّواريخ طبع برزين ج 1 ص 174 و ج 2 ص 53 ، 76 ، 82 ) ، و مراد از قيات مذكور در جهانگشاى ص 135 عموم قبايل قيات است نه آنچه در حاشيهء آن صفحه ذكر شده كه يك شعبهء مخصوصى از قيات است .\r\n( 3 ) - جامع التّواريخ طبع برزين ج 1 ص 119 .\r\n( 4 ) - رجوع كنيد به جامع التّواريخ طبع بلوشه ص 274 ، 278 .\r\n","page_name":" 348 ","page_number":350},
  {"content":"\r\n\r\nمدرسهء شهابى ( در مرو ) 234\r\nمدرسهء مسعوديّه ( در بخارا ) 192\r\nمدينة السّلام ( بغداد ) 183\r\nمراغه 30 ، 37 ، 44 ، 46 ، 65 ، 220\r\nمراورئل ايلا ( ؟ ) 312\r\nمرغزيان ، از قبايل اتراك ( ظ ) 230\r\nمرو ( مرو الشّاهجان ) 177 ، 221 ، 222 ، 224 ، 226 ، 227 ، 228 ، 230 ، 232 ، 233 ، 234 ، 240\r\nمروالرّوذ 234\r\nمروجق 221 ، 224\r\nمشهد مقدّس 292\r\nمصر 9 ، 17 ، 31 ، 33 ، 34 ، 37 ، 42 ، 43 ، 55 ، 85 ، 148 ، 276 ، 328 ، 329\r\nمغول 9 ، 10 ، 11 ، 12 ، 15 ، 20 ، 22 ، 23 ، 24 ، 25 ، 26 ، 28 ، 29 ، 30 ، 31 ، 33 ، 34 ، 36 ، 37 ، 42 ، 43 ، 45 ، 46 ، 47 ، 48 ، 49 ، 53 ، 54 ، 60 ، 62 ، 64 ، 65 ، 66 ، 67 ، 68 ، 69 ، 84 ، 86 ، 90 ، 92 ، 118 ، 123 ، 125 ، 127 ، 131 ، 135 ، 136 ، 139 ، 148 ، 157 ، 159 ، 163 ، 165 ، 166 ، 173 ، 176 ، 178 ، 179 ، 180 ، 187 ، 199 ، 200 ، 204 ، 207 ، 212 ، 213 ، 216 ، 221 ، 225 ، 226 ، 227 ، 228 ، 232 ، 233 ، 237 ، 238 ، 239 ، 241 ، 245 ، 246 ، 251 ، 252 ، 253 ، 261 ، 271 ، 280 ، 282 ، 283 ، 285 ، 308 ، 309 ، 327\r\nمكريت ، از قبايل مغول ، رجوع كنيد به مركيت\r\nمكس ( ظاهرا مراد شهر مسكو است ) 308 ، 310\r\nمكّه 57 ، 209\r\nمنزى يعنى چين جنوبى 254 ، 281 ، 301\r\nموصل 21 ، 23 ، 40 ، 46 ، 301 ، 330 ، 331\r\nموغان 35 ، 219\r\nمولتان 217\r\n\r\nن\r\nنامكينك ، شهرى از ختاى 253\r\nنايمان ، از قبايل اتراك « 1 » 139 ، 153 ، 154 ، 155 ، 292\r\nنخجوان 220\r\nنخشب 208 ، 233\r\nنسا 221 ، 227 ، 234\r\nنشابور ( نيشابور ، نيسابور ، نسابور ) 53 ، 90 ، 218 ، 235 ، 236 ، 238 ، 239 ، 240\r\nنصارى 11 ، 30 ، 42 ، 49 ، 128 ، 156 ، 303 ، 309 ، 311\r\nنصرت‌كوه ( قلعهء طالقان ) 211\r\nنوبهار ، نام آتشكده‌اى بوده در بلخ 209\r\nنور ، از محالّ بخارا 185 ، 186\r\nنوقان 219 ، 240\r\n\r\nو\r\nوخش 93 ، 143 ، 155 ، 199\r\nورارنى ( ؟ ) ، درّه 157\r\n\r\nه\r\nهراة 221 ، 241\r\nهمدان 44 ، 46 ، 47 ، 219 ، 279\r\nهند 51 ، 151\r\nهندو ( هنود ) 137 ، 234 ، 273\r\nهندوستان 22 ، 81 ، 113 ، 214 ، 216 ، 269 ، 301 ، 319\r\n\r\n\r\n","description":"","footnote":"\r\n( 1 ) - جامع التّواريخ طبع برزين ج 1 ص 136 - 145 .\r\n","page_name":" 349 ","page_number":351},
  {"content":"\r\n\r\n\r\nى\r\nيازر 221\r\nيميل ، رجوع كنيد به ايميل\r\nينكىكنت ، رجوع كنيد به كنت\r\n\r\n\r\n","description":"","footnote":"","page_name":" 350 ","page_number":352}
  ]