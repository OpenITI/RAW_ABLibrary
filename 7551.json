[
  {"content":"\r\n\r\nسيره و سيماى\r\nامام حسين عليه السلام\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nسيره و سيماى\r\nامام حسين عليه السلام\r\nسر گذشتنامه اى تحليلى بر بنياد گزار شهاى محدث و\r\nمورخ شامى ، ابن عساكر ، در كتاب بزرگ تاريخ دمشق\r\nتأليف\r\nعلامه سيد محمد رضا حسينى جلالى\r\nترجمهء\r\nجويا جهانبخش\r\nانتشارات اساطير\r\n382\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nفهرستنويسى پيش از انتشار كتابخانه ملى جمهورى اسلامى ايران\r\nحسينى ، محمدرضا ، 132 -\r\nسيره وسيماى امام حسين عليه السلام : سرگذشتنامه اى تحليلى بر بنياد گزارش هاى محدث ومورخ شامى ابن عساكر ، در كتاب بزرگ تاريخ دمشق / تاليف محمدرضا حسينى جلالى ، ترجمه جويا جهانبخش . - تهران : اساطير ، 1383 .\r\n240 ص : ( انتشارات اساطير ، 382 )\r\nIsbn 964 - 331 - 217 - 8\r\nفهرستنويسى بر اساس اطلاعات فيپا .\r\nعنوان اصلى : الحسين عليه السلام : سماته وسيرته .\r\nكتابنامه : ص 234 - 240 ، همچنين به صورت زير نويس نمايه .\r\n1 . حسين بن على ( ع ) ، امام سوم ، 4 - 61 ق . 2 . ابن عساكر ، على بن حسن ، 499 - 571 ق . تاريخ مدينه دمشق - اقتباسها . الف . ابن عساكر ، على بن حسن 499 - 571 ق . تاريخ مدينه دمشق . برگزيده . ب . جهانبخش ، جويا ، 1356 - مترجم . ج . عنوان . د . عنوان : تاريخ مدينه دمشق برگزيده .\r\n5041 ح 513 ح / 4 / 41 bp\r\n953 / 297\r\nكتابخانه ملى ايران 1383\r\n977 - 83 م\r\nانتشارات اساكير\r\nسيره وسيماى امام حسين عليه السلام\r\nتأليف : علامه سيد محمدرضا حسينى جلالى\r\nترجمه : جويا جهانبخش\r\nچاپ اول : 1383 ه‍ . ش .\r\nحروفچينى وصفحه آرايى : صدقيان\r\nليتوگرافى وچاپ : ديبا\r\nشمارگان : 2200 نسخه\r\nشابك : 8 - 217 - 331 - 964\r\nحق چاپ محفوظ است .\r\nنشانى : ميدان فردوسى ، اول ايرانشهر ، ساختمان 10\r\nتلفن : 83148 ، 8821473 نمابر : 8301985\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم الله الرحمن الرحيم\r\nالحمدلله رب العالمين ، والصلاة والسلام على سيد الأنبياء والمرسلين ، محمد صلى الله عليه وآله و سلم ، وعلى الأئمة الأطهار من آله الأخيار ، و على الأبرار من أصحابهم والتابعين لهم بإحسان .\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n[ مقدمه 
  ]\r\nبِسْمِ اللَّهِ الرَّحْمنِ الرَّحِيمِ\r\nالحمد للّه و سلام على عباده الّذين اصطفى\r\n\r\nيادداشت ترجمان\r\n خونى به خاك ريخته شد در ره خدا * كو را ز فدر ، غير خدا ، خونبها نبود\r\nدين خداى زنده شد از خون پاك او * اين شد كه خونبهاش به غير از خدا نبود « 1 » \r\nتمهيد / كتابى كه ترجمهء آن اينك پيش روى شماست ، در أصل به زبان عربى است و الحسين عليه السّلام : سماته و سيرته نام دارد . « 2 »\r\nنويسندهء كتاب ، پژوهندهء بزرگوار و صاحب نظر صائب نظر ، أستاذنا العلّامة و شيخنا فى الإجازة ، آية اللّه سيّد محمّد رضا حسينى جلالى - مدّ ظلّه العالى - ، است كه دستاوردهاى سير و سلوك عالمانه و نظارهء محقّقانه و محدّثانهء خويش را در گزارشهائى كه « ابن عساكر » شامى ( 499 - 571 ه . ق ) از سيرهء حسينى ( ع ) به دست مىدهد ، در اين دفتر به شيوائى و رسائى بازگو كرده .\r\nكوشش پيگير نويسنده براى كاويدن لايه‌هاى درونى روايات و گزارشهاى تاريخى و جاى دادن هر نقل در چارچوبى كه فهم آن را شدنىتر سازد ، كتاب را سرشار از\r\n\r\n\r\n","description":"","footnote":"\r\n( 1 ) . دو بيت از يكى از سوگ‌سرودهاى شادروان استاد جلال الدّين همائى - رحمة اللّه عليه - از براى سالار شهيدان - عليه الصّلاة و السّلام .\r\n( 2 ) . چاپ نخست آن به سال 1416 ه . ق در كويت و چاپ دوم در همان سال در شهر مقدّس قم صورت گرفته است .\r\n","page_name":" 11 ","page_number":11},
  {"content":"\r\n\r\nباريك‌بينىها و نكته‌سنجىها و روشنگرىهائى ساخته كه دل و ديده و خرد خواننده را به ژرف بينى و ژرف‌انديشى بيشتر وامىدارد و آموختن درسهائى امروزين و فرداساز را از ديروز أمّت ميسّر مىنمايد .\r\nسيرهء إمام حسين - عليه الصّلاة و السّلام - از چنين نظر گاهى - در عين ملحوظ افتادن تاريخيّت ناگزير هر رويداد - بر فراخناى شايست و ناشايست و بايست و نابايست حيات امروزينهء ما پرتو مىافكند و مسلمان امروز را بر سر دوراهىها و در گرما گرم پاسخ گفتن به مطالبات جهان كنونى يارى و دستگيرى مىكند .\r\nبدينسان ، « سيره » ، ديگر حكايت ديروز پيشوايان أمّت نيست ، بلكه معيار و ترازوئى است براى امروز و چراغى روشنگر فراروى فردا .\r\nدريغ و افسوس از اين كه در بازخوانى و بازگوئى سيرهء پيشوايان دين - صلوات اللّه و سلامه عليهم أجمعين - چنين نگاه‌هاى ژرفكاو و تحليلهاى پويا كمتر به كار گرفته شده است ، كرانه‌اى ندارد ؛ و اميد بدان كه نگارشهائى مانند الحسين عليه السّلام : سماته و سيرته چونان سرمشقى حاضر براى بازخوانى ميراث سترگ تاريخى و حديثى إسلام پيش روى قرار گيرند ، همچنان برجاست .\r\nحسب حال / الحسين عليه السّلام : سماته و سيرته را چند سال پيش و با إذن نويسندهء گرامىاش - أدام اللّه إجلاله - به فارسى ترجمه كردم « 1 » ، ليك براى بازبينى نهائى ترجمه و رايزنى دربارهء پاره‌اى از واژه‌ها و ضبطها مهلتى و مجالى دربايست بود كه پراكنده‌كارىها و كارهاى پراكندهء ترجمان از حصول آن ممانعت مىكرد .\r\nعاقبت درنگ بيشتر را برنتافتم و در زمانى كوتاه به بازبينى ترجمه و لختى حكّ و إصلاح پرداختم ؛ اگر چه مىدانم هنوز آنسان كه بايد آراسته و از لغزشهاى احتمالى پيراسته نيست ، و اميدوارم در اين باره از رهنمودهاى ديده‌وران محروم نمانم . « 2 »\r\n\r\n\r\n","description":"","footnote":"\r\n( 1 ) . در همان سال ، در نخستين دوره‌اى كه در دههء نخست محرّم بر منبر حسينى به إيراد خطابهء دينى و إقامهء مراسم سوگوارى پرداختم ، همين كتاب را محور سخنرانيهايم در روضهء ساليانهء مدرسهء علميّهء باقريّه - ع - ( / « در بكوشك » اصفهان ) قرار دادم . مدّتى بعد شنيدم كه پيش از آن نيز يكى از خطباى عربى زبان ساكن قم متن همين كتاب را موضوع خطابه‌هاى منبرى خويش در ماه محرّم قرار داده بوده است .\r\n( 2 ) همين جا شايان ياد كردست كه مترجم افزوده‌هاى خود را - چه در متن و چه در حاشيه - ميان كمانكان شكسته ، به شكل ( ) ، قرار داده .\r\n","page_name":" 12 ","page_number":12},
  {"content":"\r\n\r\nآية اللّه جلالى ، نويسندهء ارجمند كتاب ، كه هم مرا به ترجمهء آن مأذون داشتند « 1 » و هم از صرف وقت براى گفت‌وگو در زير و بم پاره‌اى از مأثورات دريغ نفرمودند ، در نقاب افكندن از چهرهء مقصود هنباز ترجمان بوده‌اند .\r\nناشر مشتاق و علاقه‌مند متون ايرانشناسى و اسلامشناسى ، آقاى عبد الكريم جربزه‌دار ، نيز در آماده‌سازى ترجمه براى چاپ و نشر اهتمام و سختكوشى نمودند .\r\nتوفيق هر دوان را از خداوند كارساز بنده‌نواز خواستارم و اميد مىبرم آن روز كه دارائى و فرزندان سود نبخشد « 2 » ، جملگى از شفاعت سالار شهيدان و سرور آزادگان - سلام اللّه عليه - برخوردار گرديم و در سايهء ولايت « عترت » - عليهم السّلام - راهى « دار السّلام » « 3 » شويم .\r\nخورشيد در شام / وقتى نگارش مقالتى را در نقد و معرّفى كتاب ارجمند الحسين عليه السّلام : سماته و سيرته آغاز كرده و قلم بر كاغذ نهاده بودم تا سرنويس آن گفتار به كتابت آيد ، اين نيم بيت موزون بر زبان و قلم و كاغذ روان گرديد كه : « در شام هم حديث ز خورشيد مىرود » . « 4 » « شام » و « حديث » و « خورشيد » ، سه كليد واژهء اين عبارت بود كه با موضوع و مكتوب ، ربطى وثيق داشت .\r\n« شام » از يكسو ماتمسراى كاروان حسينى بود ؛ از سوى ديگر محلّ بازگو كردن پيام كربلا و آغاز حماسه‌اى پويا و پايا و خطابه‌اى جاودانه كه بسمله و حمدلهء آن در نيمروز عاشورا خوانده شده بود . « شام » جايگاه زيست و تحديث و تدريس و تأليف ابن عساكر بود كه اين كتاب بر محوريّت گزارشهاى محدّثانه و مورّخانهء وى شكل گرفته است ؛ و همچنين ، « شام » ، وصف سزاوار روزگار ظلمانى و سياهىگستر حكمرانى\r\n\r\n\r\n","description":"","footnote":"\r\n( 1 ) . حضرت ايشان از رهگذر حسن ظنّى كه به راقم داشته‌اند ، إذن خاص براى ترجمهء جميع آثار قلمى خود به زبان فارسى ، مرحمت فرموده‌اند .\r\n( 2 ) . به تعبير قرآن كريم :  « يَوْمَ لا يَنْفَعُ مالٌ وَ لا بَنُونَ »  ( س 26 ى 88 ) .\r\n( 3 ) .  « وَ اللَّهُ يَدْعُوا إِلى دارِ السَّلامِ وَ يَهْدِي مَنْ يَشاءُ إِلى صِراطٍ مُسْتَقِيمٍ »  ( س 10 ى 25 ) ؛  « لَهُمْ دارُ السَّلامِ عِنْدَ رَبِّهِمْ . . . »  ( س 6 ى 127 ) .\r\n( 4 ) مقالهء ياد شده در مجلّهء آينهء پژوهش ( ش 77 و 78 ؛ ويژه‌نامهء إمام حسين - عليه السّلام - ) چاپ گرديده است ، و چون در آنجا از اين كتاب بشرح‌تر سخن گفته‌ام و پاره‌اى از ناهمرائيهاى خويشتن را نيز با مؤلّف مجال طرح داده‌ام ، ملاحظهء آن از براى خوانندهء اين ترجمه مىسزد .\r\n","page_name":" 13 ","page_number":13},
  {"content":"\r\n\r\nمعاويه‌ها و يزيدها بود كه مطلع الشّمس كربلا آن را بر شكافت .\r\n« حديث » ، ابزار كار بود ؛ حامل پيام و حكايت‌گر حماسهء سرخ ؛ خوشهء فروغزار كلام أهل بيت - عليهم السّلام - « 1 » ؛ آنچه من و تو و ابن عساكر را به كربلا و مدينه و به آسمان و به معناى قرآن و رسالت پيامبران - عليهم السّلام - پيوند مىدهد .\r\nو « خورشيد » . . . : . . . كيست كه ترديد كند حسين بن على - صلوات اللّه عليهما - خورشيد روزگار خويش بود ؟ تنها شيعيان با جان و زبان بدين حقيقت گواهى نمىدهند ؛ هر كس از حقيقت إسلام بوئى برده باشد ، بل هر كه راهى به دهليز تاريخ جسته و روزنه‌اى به دشت باز و پرفروغ إنسانيّت گشوده باشد ، در اين معنا كوچك‌ترين ترديدى نمىكند . « 2 »\r\nآنك اين مناسبات ژرف و شگرف مرا بر آن مىداشت كه نام اين ترجمه را نيز « خورشيد در شام » بگذارم ؛ ليك عاقبت خواستم حتّى المقدور همسانى متن و ترجمه ، در نام هم محفوظ باشد و اين كتاب را « سيره و سيماى امام حسين عليه السّلام » ناميدم كه هم به متن عربى نزديك است و هم براى مخاطب زودياب‌تر و نمايان‌تر .\r\nبگذار آنجا كه روشناى نام « حسين » هست ذكرى از « شام » نرود و « سخن » كوتاه شود . « خورشيد » نيز صورتى و مجازى بيش نيست . بگذار « حقيقت » طالع شود ؛ اينك ، سيره و سيماى إمام حسين - عليه السّلام - ؛ سيره و سيماى « نور العترة الفاطميّة ، و سراج الأنساب العلويّة » . « 3 »\r\nبندهء خدا : جويا جهانبخش اصفهان - 1382 ه . ش\r\n\r\n\r\n","description":"","footnote":"\r\n( 1 ) . در زيارت جامعهء كبيره مىخوانيم و گواهى مىدهيم : « كلامكم نور و أمركم رشد . . . » .\r\n( 2 ) . مولوى مىگفت : « بر انديشه گرفت نيست ؛ درون ، عالم آزادى است » . اين حقيقت مجوّز « تداعى » مىشود ؛ و ذهن تداعىگر سرچشمه‌جو ، مرا به آغازين بند پيامبر جبران خليل جبران مىبرد ؛ آنجا كه مىگويد : « المصطفى ، آن برگزيدهء محبوب ، او سپيده دم روزگار خويش بود . . . » .\r\nشايد رمز تهى نشدن زمين از « حجّت » برگزيدهء خداوند همين باشد ؛ همين كه نبايد هيچ‌گاه روزگار از سپيده‌دم محروم شود ؛ همين كه شب و شبزدگان نبايد در سكون ظلمت‌بار خود بمانند و بپايند ؛ و همين كه . . .\r\n( 3 ) . از ألقاب سالار شهيدان - عليه السّلام - است . نگر : مناقب آل أبى طالب عليهم السّلام ، ط . دار الأضواء 4 / 86 .\r\n","page_name":" 14 ","page_number":14},
  {"content":"\r\n\r\n\r\nيادآورى\r\nأحاديثى كه در اين كتاب آمده ، همگى از روايت حافظ ابن عساكر در تاريخ دمشق ، بخش سرگذشت إمام حسين - عليه السّلام - ، و از نسخه‌اى كه دانشمند پژوهنده ، شيخ محمّد باقر محمودى ، به سال 1398 ه . ق . در بيروت چاپ يكم آن را به انجام رسانيده ، برگرفته شده است .\r\nشمارهء أحاديث اين نسخه را ، در آغاز هر روايتى كه نقل كرده‌ام ، ميان قلّاب گذاشته‌ام .\r\nهمچنين متن روايات را با آنچه علّامه ابن منظور أنصارى در مختصر تاريخ دمشق آورده ، از جزء هفتم نسخه‌اى كه أحمد راتب حمروش و محمّد ناجى العمر تحقيق كرده‌اند و به سال 1405 دار الفكر در دمشق آن را منتشر ساخته ، سنجيده‌ام ، و در هامش به جايگاه اين أحاديث رجوع داده‌ام .\r\nكتاب حاضر از بخشهاى شماره‌گذارى شده بر حسب عنوانهاى مختلف تشكيل گرديده است .\r\nفهرست‌ها را بر أساس شماره‌هاى اين بخشها سامان داده‌ام .\r\nحرف « ص » در مواضع گوناگون نشان دهندهء « صفحه » با شمارهء آن است .\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nپيشگفتار\r\nروش نگارنده اين بوده است كه در مناسبت‌ها و رخدادها ، به خواندن آنچه ويژهء آن مناسبت و رخداد است بپردازم ، تا روند و چون و چند آن را بشناسم . اين كار را هم بخاطر دانش اندوزى و هم به اميد گزارد حقّ خدمات دينى و تراثىام مىكنم كه مايهء مباهات منست .\r\nبر همين أساس در نخستين روز ماه محرّم الحرام سال 1415 ه . ق . ، خواندن بخش ويژهء سرگذشت إمام سبط شهيد ، سرورمان أبو عبد اللّه حسين بن علىّ بن أبى طالب - عليهم السّلام - را ، از كتاب تاريخ دمشق ، تأليف حافظ و مورّخ دمشقى ، علىّ بن حسن بن هبة اللّه ، معروف به ابن عساكر ( 499 - 571 ) ، آغاز كردم .\r\nاين كتاب سرشارست از رواياتى كه ابن عساكر آنها را از گويندگانشان نقل كرده ؛ اين مرد به فراخى دانش و چيره‌دستى در اين فن نامبردارست ، و اين ، كتاب او را سزامند هر گونه عنايت و اهتمام مىسازد .\r\nأحاديث اين سرگذشت - بنابر شماره‌گذارى مصحّح كتاب - نزديك به 400 حديث است كه مربوط مىشود به إمام حسين - عليه السّلام - و شئون حيات ايشان :\r\nويژگيها و سيرت آن بزرگوار ، پيش از كربلا ، در كربلا و پس از آن .\r\nتاريخ دمشق - مانند ديگر نگارشهاى كهن - بر أسلوب إسناد متّكى است ؛ أسانيد فراوانى مىآورد و به بر شمردن و تكرار آنها مىپردازد . اين أمر در پهنهء نقد و ارزيابى تراث أهمّيّت و ضرورت ويژه‌اى دارد ، ليك مراجعه و استفاده از آن را جز براى عالمان و متخصّصان ، مشقت‌آور مىكند ، زيرا چنين أسلوب تراثيى را ثقيل مىيابند ، و از اين رو ، نه چنين كتابهايى را تهيّه مىكنند و نه تن به مطالعه و بهره‌ورى از آن مىدهند . بر من گران آمد كه اين كتاب ، و ثروت حديثى و علمى مندرج در آن ، از دست و دسترس بيشترينهء\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدوستداران معرفت بدور باشد . . . ؛ ازين رو ، به استخراج أحاديث از اين كتاب كلان دست يازيدم و آنها را به شكلى تنظيم نمودم كه عموم خوانندگان را خوش افتد .\r\nبراى سهولت بيشتر و افزايش رغبت خواننده در پيگيرى مطالب ، هر حديث را در چارچوبى معيّن قرار دادم كه أبعاد مورد نظر - و حتّى غير مورد نظر - در ماحصل حديث را كه فهم نص از جنبه‌هاى لغوى ، تاريخى ، عقيدتى و روش‌شناختى بازبسته بدان است ، روش سازد ، و از اين رهگذر ، نص ، جامد و مبهم و بدور از قرائن حاليّه يا مقاليّه ، بر جاى نماند ؛ قرائنى كه در فضاى صدور نص يا فضاهاى ديگر ، موجود بوده ، و با نصّ و مدلول آن پيوندى استوار دارند ؛ ازين رو ، يادكردشان براى توضيح و فهم نص لازمست و ضرور .\r\nمقيّد بوده‌ام كه جز از تاريخ ابن عساكر نقل نكنم ، مگر در پاره‌اى از أمور كه در آنها أساسا بر نوشتارهاى پيشين خودم ، بويژه آنچه در پيوند با إمام حسين - عليه السّلام - بوده ، تكيه كرده‌ام .\r\nبا آنكه كار كوچكى كرده‌ام ، اميد بزرگى به خدا بسته‌ام : اميد كه اين كار را به نيكوئى از من بپذيرد ، مرا از أهليّت شفاعت حسين - عليه السّلام - در روز ورود بهره‌مند سازد ، و در پايگاهى نيكو استوار بدارد ، با حسين و أصحاب حسين ، آنان كه خون خود را در پاى حسين ريختند - عليه السّلام .\r\nمحرّم الحرام سال 1415 ه . ق .\r\nسيّد محمّد رضا حسينى جلالى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nابن عساكر كيست ؟\r\nحافظ ذهبى در سير أعلام النّبلاء گفته است :\r\nإمام ، علّامه ، حافظ بزرگ و چيره‌دست ، محدّث شام ، ثقة الدّين ، أبو القاسم دمشقى شافعى ، صاحب تاريخ دمشق .\r\nدر آغاز ماه محرّم سال چهارصد و نود و نه زاده شد . در سال پانصد و بيست به عراق كوچيد و در سال بيست و يك حج كرد . به سال پانصد و بيست و نه ، از راه آذربايجان ، به خراسان رفت .\r\nاو ، علىّ بن حسن بن هبة اللّه بن عبد اللّه بن حسين است . شمار شيوخ وى كه در معجم او ياد شده‌اند ، « 1300 » تن از طريق سماع ، 46 شيخ از طريق إنشاد ، و 290 شيخ از طريق اجازه ، و هشتاد و چند زن هستند كه مجموع آنها تقريبا 1716 مىشود .\r\nوى آثار فراوانى تصنيف كرده است .\r\nمردى بوده تيزفهم ، حافظ ، استوار كار ، ذكاوتمند ، ديده‌ور در اين كار ، كه نه كسى به پايهء او مىرسد و نه همعنان وى مىگردد و نه در روزگار خويش او را همالى بوده است .\r\nدر شب دوشنبه ، يازدهم ماه رجب سال 571 درگذشت . قطب نيشابورى بر او نماز گذارد و سلطان بر جنازهء وى حاضر آمد . او را ، نزد پدرش ، در گورستان باب الصّغير در دمشق به خاك سپاردند .\r\nسير أعلام النّبلاء ، جزء بيستم ( صص 554 - 571 ) ، سرگذشت 354 ؛ با تلخيص و تصرّف .\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nباب نخست ويژگيهاى إمام حسين - عليه السّلام\r\n1 . شناسه‌هاى فردى 2 . تاريخ‌ها و شمارها 3 . ويژگيهاى خلقى 4 . خلق عظيم 5 . طهارت إلهى 6 . نيروى غيبى 7 . حالات و خصلتهائى ويژه\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\n1 شناسه‌هاى فردى\r\n\r\nنام آن بزرگوار :\r\nحسين دربارهء على - عليه السّلام - آمده :\r\n[ 16 
  ] هنگامى كه حسن زاده شد ، او را « حمزه » ناميد ، و هنگامى كه حسين زاده شد ، او را ، به نام عمّش ، « جعفر » ناميد .\r\nعلى گفت : پيامبر خدا - صلّى اللّه عليه و آله و سلّم - مرا بخواند و گفت : « مرا فرمان داده‌اند كه نام اين دو فرزندم را ديگر كنم » گفتم : خداى و فرستاده‌اش داناترند .\r\nپس پيامبر ايشان را « حسن » و « حسين » نام كرد . « 1 »\r\nهنگامى كه على مىخواست با نام فرزندانش ، ياد عمّ خود ، حمزه ، و برادر خويش ، جعفر ، را جاودانه سازد ، و اميد مىبست كه اين دو فرزند در مجاهدت و همّت و ارجمندى جانشين آن دو تن گردند ، وحى - كه پيامبر جز از آن سخن نمىگويد - ، دو نام ديگر براى اين دو كودك برگزيد و به پيامبر بزرگوار فرمان داد كه اين حكم را إبلاغ كند ، و پيامبر نيز در برابر فرمان آسمانى ، رفتارى جز تسليم از على نديد .\r\nنامهاى آسمانى اينها بودند :\r\n« حسن و حسين ، دو نام از نامهاى أهل بهشت كه در جاهليّت وجود نداشتند » . « 2 »\r\nپيامبر بر اين نامگذارى تأكيد مىكند و در حديثى كه سلمان روايت كرده ،\r\n\r\n\r\n","description":"","footnote":"\r\n( 1 ) . مختصر تاريخ دمشق ، ابن منظور ( 7 / 116 ) .\r\n( 2 ) . تاريخ دمشق ، ترجمة الإمام الحسن عليه السّلام ( ص 17 ش 22 ) .\r\n","page_name":" 23 ","page_number":23},
  {"content":"\r\n\r\nسبب گزينش اين نامها را بيان مىدارد :\r\n[ 22 
  ] پيامبر خدا فرمود : هارون فرزندانش را « شبر » و « شبير » ناميد ، و من فرزندانم حسن و حسين را به همان معنا كه او فرزندانش را ناميد ، ناميدم : شبر و شبير . « 1 »\r\nآنگاه كه پيامبر ، كردار هارون را ، علّت نامگذارى حسن و حسين مىشمارد ، پيوندى را يادآور مىگردد كه ميان نام هارون و پايگاه پدر حسن و حسين هست ، و آنچه را از زبان او در حديث « منزلت » آمده است يادآور مىشود . حديثى كه پيامبر - صلّى اللّه عليه و آله و سلّم - در آن إعلام كرد : « علىّ منّى بمنزلة هارون من موسى ، إلّا أنّه لا نبىّ بعدى » ( يعنى : على نسبت به من ، به منزلهء هارون است نسبت به موسى ؛ جز اين كه هيچ پيامبرى پس از من نيست ) ؛ اين حديث را بعض حفّاظ با 500 إسناد تخريج نموده‌اند و در زمرهء أحاديث متواتر بشمارست . « 2 »\r\nهرگاه على در خلافت و وزارت به منزلهء هارون باشد ، بايد نام دو پسرش نيز چون نام پسران هارون باشد ، تا اين همنامى نشان دهد كه وى ، بدون استثناء ، در همهء شئون در منزلت او جاى گرفته است ، جز در نبوّت كه به پيامبر - صلّى اللّه عليه و آله و سلّم - ختم گرديده .\r\n\r\nكنيهء آن حضرت :\r\nأبو عبد اللّه :\r\nمورّخان و محدّثان بر اين كنيه همداستانند ، و آن حضرت را به كنيه‌اى جز\r\n\r\n\r\n","description":"","footnote":"\r\n( 1 ) . تلفّظى كه در متن از براى « شبر » و « شبير » آورديم ، همان است كه در متن عربى كتاب استاد جلالى آمده ؛ ليك بايد دانست در بعض منابع ، « شبّر » و « شبير » ( به تخفيف باء ) ، و نيز « شبّر » و « شبّير » ( به تشديد باء ) ضبط گرديده است . نگر : لسان العرب ، ط . دار المعارف ، ص 2185 ؛ و : غريب الحديث فى بحار الأنوار ، الحسينىّ البيرجندىّ ، 2 / 276 .\r\n( 2 ) اين حديث را با طرق ابن عساكر بنگريد در : تاريخ دمشق ، ترجمة الإمام علىّ عليه السّلام ، أحاديث شماره‌گذارى شده به شماره‌هاى 336 - 456 ، مجلّد أوّل ( صص 306 - 394 ) ، و تعليقاتى كه محقّق آن ، شيخ محمّد باقرمحمودى ، بر آن افزوده .\r\n","page_name":" 24 ","page_number":24},
  {"content":"\r\n\r\nاين ياد نكرده‌اند . « 1 »\r\n\r\nلقبهاى آن حضرت :\r\n\r\nسبط رسول اللّه صلّى اللّه عليه و آله و سلّم :\r\nابن عساكر ايشان را چنين ياد كرده . « 2 » تلقيب إمام حسين - عليه السّلام - به اين لقب و همچنين به لقب سپسين از أئمّهء أهل بيت - عليهم السّلام - مأثور است . « 3 »\r\n\r\nسيّد شباب أهل الجنّة :\r\nاين لقب از حديث پيامبر خدا - صلّى اللّه عليه و آله و سلّم - برگرفته شده است كه دربارهء حسين و برادرش حسن - عليهما السّلام - فرمود : « . . . سيّدا شباب أهل الجنّة » و در فقرهء 11 خواهد آمد .\r\n\r\nريحانة رسول اللّه صلّى اللّه عليه و آله و سلّم :\r\nابن عساكر آن حضرت را اين گونه ياد كرده است « 4 » ؛ اين هم برگرفته است از حديث پيامبر خدا - صلّى اللّه عليه و آله و سلّم - كه دربارهء او و برادرش حسن - عليهما السّلام - فرمود : « هما ريحانتاى من الدّنيا » ؛ و در فقرهء 11 خواهد آمد .\r\n\r\nپدر آن حضرت :\r\nأمير المؤمنين علىّ بن أبى طالب بن عبد المطّلب بن هاشم بن عبد مناف بن قصىّ ، القرشىّ ، الهاشمىّ ، المطّلبىّ ، الطّالبيّ ، عليه السّلام .\r\n\r\n\r\n","description":"","footnote":"\r\n( 1 ) . نگر : تاريخ دمشق ، ترجمة الإمام الحسين عليه السّلام ( ص 22 ) و مختصر تاريخ دمشق ابن منظور ( 7 / 117 ) .\r\n( 2 ) نگر : تاريخ دمشق ، ترجمة الإمام الحسين عليه السّلام ( ص 5 ) و مختصر تاريخ دمشق ابن منظور ( 7 / 115 ) .\r\n( 3 ) . تاريخ أهل البيت عليهم السّلام ، فصل ألقاب ( ص 130 ) .\r\n( 4 ) . تاريخ دمشق ، ترجمة الإمام الحسين عليه السّلام ( ص 5 ) و مختصر تاريخ دمشق ابن منظور ( 7 / 115 ) .\r\n","page_name":" 25 ","page_number":25},
  {"content":"\r\n\r\n\r\nمادر آن حضرت :\r\nفاطمهء زهراء ، دخت پيامبر خدا محمّد - صلّى اللّه عليه و آله و سلّم .\r\nو مادر حضرت زهراء - سلام اللّه عليهما - ، خديجه دختر خويلد بن أسد بن عبد العزّى بن قصىّ است . « 1 »\r\nأمّا دربارهء آن هالهء تقدّس كه حسين - عليه السّلام - را از جانب باب و مام در ميان گرفته ، و در باب شرافت اين خانوادهء بزرگوار در نسب و حسب ، اين حديث را با هم بخوانيم :\r\n[ 173 
  ] از ربيعهء سعدى منقول است كه گفت : چون مردمان در تفضيل اختلاف كردند ، بر شتر خويش بر نشستم و توشه برگرفتم تا به مدينه در آمدم ؛ پس بر حذيفة بن اليمان « 2 » وارد شدم . حذيفه مرا گفت : اى مرد ! از كيانى ؟ گفتم : از أهل عراق ! گفت : از كجاى عراق ؟ گفتم :\r\nمردىام از أهل كوفه .\r\nگفت : روز و روزگارتان فراخ باد ! اى كوفيان ! گفتم : مردمان در تفضيل اختلاف كردند ؛ پس آمدم تا از تو در اين باره بپرسم .\r\nبه من گفت : كسى را يافته‌اى كه آگاه است ! و من تو را به همان مىآگاهانم كه به دو گوشم شنيده و به دل گرفته و به دو چشمم ديده‌ام :\r\nپيامبر خدا - صلّى اللّه عليه و آله و سلّم - از خانه بيرون شد و بر ما در آمد - پندارى هم اكنون چنان كه تو را مىبينم ، او را مىنگرم - و\r\n\r\n\r\n","description":"","footnote":"\r\n( 1 ) تاريخ دمشق ، ترجمة الإمام الحسين عليه السّلام ( ص 23 ) .\r\n( 2 ) . أبو عبد اللّه حذيفة بن اليمان ( در گذشته به سال 36 ه . ق . ) از ياران جليل القدر نبىّ و وصىّ - عليهما و على عترتهما آلاف التّحيّة و الثّناء - بشمارست .\r\nنگر : الموسوعة الرّجاليّة الميسّرة ، 1 / 198 و 199 ؛ و ؛ شذرات الذّهب ، ط . دار الكتب العلميّة ، 1 / 44 ؛ و :\r\nاختيار معرفة الرّجال ، ط . ميبدى و موسويان ، ص 733 .\r\n","page_name":" 26 ","page_number":26},
  {"content":"\r\n\r\nحسين بن على را بر دوش داشت - پندارى دست مباركش را مىبينم كه بر پاى او نهاده و به سينهء خويش چسبانيده - ؛ پيامبر گفت :\r\nاى مردمان ! از اختلافى كه پس از من مىكنيد - يعنى در باب كيستى بهترينان - باخبرم .\r\nاين حسين بن على ، به جدّ و جدّه ، بهترين مردمان است . جدّ او ، محمّد است ، رسول اللّه و سرور پيامبران ؛ و جدّه‌اش ، خديجه دختر خويلد ، آنكه پيش از همهء زنان جهان به خدا و پيامبرش ايمان آورد .\r\nاين حسين بن على ، به باب و مام ، بهترين مردمان است .\r\nبابش ، علىّ بن أبى طالب است ، برادر و وزير و پسر عمّ رسول اللّه - صلّى اللّه عليه و آله و سلّم - ؛ و كسى كه پيش از همهء مردان جهان به خدا و پيامبرش إيمان آورد .\r\nو مامش ، فاطمه دختر محمّد است ، سرور زنان جهان .\r\nاين حسين بن على ، به عمّ و عمّه بهترين مردمان است . عمّ او ، جعفر بن أبى طالب است ، آراسته به دو بال كه با آنها در هر جاى بهشت كه بخواهد پرواز مىكند .\r\nو عمّه‌اش ، أمّ هانى دختر أبو طالب است .\r\nاين حسين بن على ، به خالو و خاله ، بهترين مردمان است :\r\nخالويش ، قاسم پسر محمّد رسول اللّه است ؛ و خاله‌اش زينب دختر محمّد رسول اللّه . « 1 »\r\nآنگاه پيامبر حسين را از دوش خود برگرفت و حسين پيشاپيش آن\r\n\r\n\r\n","description":"","footnote":"\r\n( 1 ) . دربارهء اين دو بزرگوار كه هر دو زادهء حضرت خديجهء كبرى - سلام اللّه عليها - هستند ، نگر : مناقب آل أبى طالب عليهم السّلام ، ابن شهر آشوب ، ط . دار الأضواء ، 1 / 209 .\r\nزينب - رضى اللّه عنها - ( كه خالهء حضرت زينب كبرى - سلام اللّه عليها - مىشود ) هفت سال و دو ماه پس از آمدن پيامبر - صلّى اللّه عليه و آله - به مدينه ، در اين شهر در گذشته است ( و به قولى ، دختر خواندهء حضرت ختمى مرتبت - صلّى اللّه عليه و آله - بوده ) . قاسم - رضى اللّه عنه - در خردى در مكّه در گذشته است . نگر : همان ، همان ج ، همان ص .\r\n","page_name":" 27 ","page_number":27},
  {"content":"\r\n\r\nحضرت تاتى تاتى حركت كرد و چهار دست و پا راه رفت .\r\nسپس پيامبر فرمود :\r\nاى مردمان ! اين حسين بن على ، جدّ و جدّه‌اش بهشتىاند ؛ باب و مامش بهشتىاند ؛ عمّ و عمّه‌اش بهشتىاند ؛ خالو و خاله‌اش بهشتىاند ؛ خود او و برادرش بهشتىاند . هيچ‌كس را از زاد و رود پيامبران آن نداده‌اند كه به حسين بن على داده‌اند ، مگر يوسف بن يعقوب را . « 1 »\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 5 - 126 ) .\r\n","page_name":" 28 ","page_number":28},
  {"content":"\r\n\r\n\r\n2 تاريخ‌ها و شمارها\r\n\r\nسال و ماه و روز ولادت :\r\nمورّخان بر اين همداستانند كه ولادت آن حضرت به سال چهارم هجرى بوده است ؛ ليك محدّثان و عالمان شيعه ولادت آن بزرگوار را در سال « سوم » هجرى ثبت كرده‌اند .\r\nابن عساكر ولادت إمام - عليه السّلام - را به نقل از آنان در ماه شعبان ، چند شبى از ماه گذشته يا دقيقا در شب پنجم ماه شعبان ، گزارش كرده ، و قول مشهور ، سوم شعبان است .\r\nأمّا تحقيق نشان مىدهد كه ولادت إمام حسين - عليه السّلام - در پايان ربيع الأوّل بوده است . زيرا كه راويان بر ولادت برادرش ، حسن ، در نيمهء ماه رمضان همداستان‌اند « 1 » ، و إجماع أهل بيت - عليهم السّلام - بر آن است كه ولادت حسين « شش ماه و ده روز » پس از او بوده است . « 2 »\r\n\r\nمكان ولادت : مدينهء منوّره :\r\nو دقيقاً در خانهء على و فاطمهء زهراء ، مجاور سراى پيامبر - صلّى اللّه عليه و آله و سلّم - و واقع در درون مقصورهء شريفه ، در ميان مسجد شريف نبوى ، دومين حرم از حرمين شريفين و از برترين بقاع زمين .\r\n\r\n\r\n","description":"","footnote":"\r\n( 1 ) . تاريخ دمشق ، ترجمة الإمام الحسن عليه السّلام ( ص 10 ؛ أحاديث 8 - 12 ) ؛ و نگر : ترجمة الإمام الحسين عليه السّلام ( ص 295 ش 395 ) و ( ص 282 ش 364 ) .\r\n( 2 ) . نگر : تاريخ أهل البيت عليهم السّلام ( ص 76 ) .\r\n","page_name":" 29 ","page_number":29},
  {"content":"\r\n\r\n\r\nسال و ماه و روز شهادت :\r\nابن عساكر گويد : بيشترينهء أهل تاريخ همداستانند كه او در روز شنبه « 1 » - و به قولى : آدينه « 2 » - عاشوراى محرّم سال شصت و يك هجرى كشته شد .\r\n\r\nمكان شهادت : نهر كربلا :\r\nو دقيقاً جنب فرات كه به شهر مقدّس كربلا گذر مىكند . اين شهر را نينوى ، غاضريّه ، و حائر نيز مىنامند ؛ در سرزمين عراق واقع است ، در نزديكى كوفه .\r\n\r\nمدّت عمر آن حضرت :\r\nپنجاه و شش سال و نه ماه و ده روز . « 3 »\r\nبنابراين ، آن حضرت ، با جدّش ، رسول اللّه - صلّى اللّه عليه و آله و سلّم - ، شش سال و يازده ماه گذرانيد . بيست و نه سال و شش ماه و اندى را در زمان إمامت پدرش ، أمير المؤمنين - عليه السّلام - سپرى كرد ، و ده سال ، منهاى شش ماه و بيست روز ، در زمان إمامت برادرش حسن - عليه السّلام . إمامت خود آن حضرت نيز ، پس از برادر ، ده سال و ده ماه ، منهاى ده روز ، بود . « 4 »\r\nپس از آنكه خبر مرگ معاويه رسيد ، در نيمهء رجب سال شصتم ، از مدينه بيرون آمد . « 5 »\r\n\r\n\r\n","description":"","footnote":"\r\n( 1 ) تاريخ دمشق ، ترجمة الإمام الحسين عليه السّلام ( ص 282 ) .\r\n( 2 ) . تاريخ دمشق ، ترجمة الإمام الحسين عليه السّلام ( ص 288 ) و مختصر تاريخ دمشق ابن منظور ( 7 / 116 و 156 ) .\r\n( 3 ) . ابن عساكر گفته : « و شصت و پنج سال در باب سنّ او معتبرتر است » و اين را از امام جعفر بن محمّد الصّادق - عليه السّلام - روايت كرده ( ش 356 ) . روشن است كه در اين قول ، ماهها و روزهاى باقى مانده فرو نهاده شده است ؛ همانگونه كه كسى كه عمر آن حضرت را « پنجاه و هفت سال » مىگويد ، دو ماه و بيست روز را به حساب نياورده‌و به طور تقريبى حساب كرده‌است .\r\n( 4 ) . نگر : تاريخ أهل البيت عليهم السّلام ( ص 76 ) .\r\n( 5 ) . تاريخ دمشق ، ترجمة الإمام الحسين عليه السّلام ( ص 199 - 200 ) و مختصر تاريخ دمشق ابن منظور ( 7 / 138 ) .\r\n","page_name":" 30 ","page_number":30},
  {"content":"\r\n\r\nبه روز دوشنبه در دههء نخست ذى حجّهء سال شصتم از مكّه بيرون آمده ، به سوى عراق روان شد . « 1 »\r\nدر دوم محرّم سال شصت و يكم به كربلا در آمد . « 2 »\r\nو قتل او در دهم محرّم ، روز عاشوراء ، از همان سال رخ داد . « 3 »\r\n\r\n\r\n","description":"","footnote":"\r\n( 1 ) . تاريخ دمشق ، ترجمة الإمام الحسين عليه السّلام ( ص 205 ) .\r\n( 2 ) . أنساب الأشراف بلاذرى ( 3 / 176 ) .\r\n( 3 ) تاريخ دمشق ، ترجمة الإمام الحسين عليه السّلام ( ص 207 ) .\r\n","page_name":" 31 ","page_number":31},
  {"content":"\r\n\r\n\r\n3 ويژگيهاى خلقى\r\nحسين - عليه السّلام - در خلقت و هيأت به جدّش ، يعنى پيامبر - صلّى اللّه عليه و آله و سلّم - ، مىمانست ، و شباهت به پيامبر را ميان خود و برادرش ، حسن ، قسمت كرده بود . جاى شگفتى نيست ؛ زيرا اين دو ، نيمه‌هاى يك ميوه بودند از آن درخت كه پيامبر خدا - صلّى اللّه عليه و آله - دربارهء آن فرمود :\r\n[ 164 
  ] منم آن درخت ، و فاطمه ريشهء آن - يا : شاخهء آن - ، و على لقاح « 1 » ، و حسن و حسين ميوهء آن ، و شيعيان ما برگ آن ؛ آن درخت ريشه‌اش در بهشت عدن است ، و ريشه و شاخه و لقاح و ميوه و برگ آن در بهشت‌اند . « 2 »\r\nاين حديث را عبد الرّحمن بن عوف در حالى روايت كرد ، كه مىگفت : آيا پيش از آنكه أباطيل با أحاديث بياميزد ، از من پرسش نمىكنيد ؟ ! حسن از سينه تا سر ، به نياى خويش مىمانست ، و حسين از پائين سينه ، يعنى از پاى تا ناف .\r\nإمام على - عليه السّلام - اين مانندگى را بيان مىداشت و مىفرمود :\r\n[ 47 
  ] : هر كه را خوش آيد كه به شبيه‌ترين مردمان به رسول خدا - صلّى اللّه عليه و آله - در ميانهء گردن و دهان بنگرد ، بايد به حسن بنگرد . و هر كه را خوش آيد كه به شبيه‌ترين مردمان به رسول خدا - صلّى اللّه عليه و آله - ، از لحاظ خلق و لون در ميانهء گردن تا كعب ، بنگرد ، بايد به حسين بن على بنگرد . « 3 »\r\n\r\n\r\n","description":"","footnote":"\r\n( 1 ) « لقاح » در زبان عربى آن گرد است كه خرمابن را با آن بارور كنند ؛ تاكنون معادل فارسى سرراست و روشنى از براى آن نيافته‌ام . .\r\n( 2 ) . مختصر تاريخ دمشق ابن منظور ( 7 / 3 - 124 ) .\r\n( 3 ) . شايد ضبط اين روايت خالى از إشكال و اشتباه نباشد .\r\n","page_name":" 32 ","page_number":32},
  {"content":"\r\n\r\nو در حديث ديگر فرموده است :\r\n[ 45 
  ] مانندگى به او را ميان خويش قسمت كرده‌اند . « 1 »\r\nباشد كه وجود اين دو فرزند ، يادى و اندرزى باشد :\r\nتا وجود پيامبر - صلّى اللّه عليه و آله و سلّم - در ديدهء مردمان ، و ياد او در دل ، و أثر او در خرد ايشان ، استمرار يابد .\r\nو عبرتى باشد براى تاريخ ؛ تا به آنان كه حسين را كشتند و با چوبدست بر دندانهاى پيشينش زدند ، بگويد كه آنان پيامبر را كشته‌اند و چوبدست خود را بر دندانهاى پيامبر زده‌اند .\r\nهمين شباهت بود كه خادم پيامبر را برانگيخت :\r\nأنس بن مالك ، هنگامى كه سر حسين را آوردند و ابن زياد با چوبدستش بر آن ضربه مىزد ، وقتى ديد كه آن چوبدست بر دندانهاى پيشين أبا عبد اللّه الحسين فرود مىآيد ، گفت :\r\n[ 48 
  ] هان ! او شبيه‌ترين آن دو بود به پيامبر - صلّى اللّه عليه و آله و سلّم .\r\n\r\n\r\n","description":"","footnote":"\r\nظاهرا مضمون درست آن باشد كه در روايتهائى ديگر از أمير المؤمنان - عليه السّلام - نقل شده و در آنها خاطرنشان گرديده است كه إمام حسن - عليه السّلام - در سينه به بالا ، و إمام حسين - عليه السّلام - از پائين سينه به پائين ، به رسول خدا - صلّى اللّه عليه و آله - مىمانستند . ( نگر : حلية الابرار ، البحرانى ، تحقيق : البروجردى ، ط . مؤسّسة المعارف الإسلاميّة ، 3 / 69 - 72 ) .\r\n( 1 ) . مختصر تاريخ دمشق ابن منظور ( 7 / 3 - 124 ) .\r\n","page_name":" 33 ","page_number":33},
  {"content":"\r\n\r\n\r\n4 خلق عظيم\r\nآغوش فاطمهء زهرا ، دختر پيامبر صاحب خلق عظيم « 1 » ، بهترين و ارجمندترين گاهواره‌اى بود كه مىتوانست فرزندانش را بر بنياد اين خوى و منش پرورش دهد .\r\nليك هنگامى كه زهرا پدرش را ، يعنى پيامبر را ، در حال احتضار ديد ، و پيامبر او را آگاهانيد كه به زودى به وى خواهد پيوست ، براى فرزندان خردسالش از پيامبر مزيد آن را طلب كرد ؛ و كوشيد آشكارا - تا آنجا كه راويان حديثش را نقل مىكنند - از پدر بخواهد كه براى دو پسرش ، إرث بگذارد :\r\n[ 55 - 57 
  ] فاطمه ، دختر پيامبر - صلّى اللّه عليه و آله و سلّم - ، در همان بيمارى كه پيامبر بدان درگذشت ، دو پسرش را به نزد رسول خدا - صلّى اللّه عليه و آله و سلّم - آورد و گفت : يا رسول اللّه ! اين دو فرزندان تواند « 2 » ، آيا چيزى براى ايشان به إرث مىنهى ؟ - يا گفت :\r\nفرزندان تو و فرزندان من‌اند ، چيزى به ايشان ببخش .\r\nپيامبر - صلّى اللّه عليه و آله و سلّم - فرمود : آرى .\r\nبه حسن ، هيبت و والائىام را بخشيدم .\r\nو به حسين ، دليرى و بخشندگىام را .\r\nفاطمه گفت : خشنود شدم ، يا رسول اللّه ! « 3 »\r\n\r\n\r\n","description":"","footnote":"\r\n( 1 ) . إشارت است به اين كه خداوند در قرآن كريم ( س 68 ى 4 ) به پيامبر - صلّى اللّه عليه و آله - مىفرمايد : « و إنّك لعلى خلق عظيم » و خوى ستوده و ارجمند آن حضرت را مىستايد .\r\n( 2 ) . از براى گواهى كتاب و سنّت و لغت عرب ، بر صحّت اين تعبير كه اين دو نوادهء ارجمند را فرزندان پيامبر - صلّى اللّه عليه و آله - بخوانيم ، نگر : شفاء الصّدر فى شرح زيارة العاشور ، حاج ميرزا أبو الفضل طهرانى ( ره ) ، به اهتمام سيّد إبراهيم شبيرى ، چ : ا ، تهران : انتشارات مرتضوى ، 1376 ه . ش ؛ صص 108 - 123 .\r\n( 3 ) . مختصر تاريخ دمشق ابن منظور ( 7 / 118 ) .\r\n","page_name":" 34 ","page_number":34},
  {"content":"\r\n\r\nفاطمهء زهرا إرثى را كه از پيامبر برده شود ، فراياد پدر آورد ، و پيامبر هم با لفظ « آرى » با او همداستان گشت و هيچ نگفت : « إنّا معاشر الأنبياء لا نورث » . « 1 »\r\nاگر قرار بود كسى از پيامبر إرث نبرد ، اين موضوع نخست به زهرا گوشزد مىشد كه وارث پيامبر به شمار مىرود ؛ چه ، دو پسر او ، در جائى كه مادرشان هست ، از حيث طبقه از نياى خود إرث نمىبرند ؛ ولى مىبينيم كه پيامبر با دخترش در اين خواسته مخالفت نكرد و فرمود : « آرى » .\r\nو أمّا ميراثى كه از پيامبر جاودانه مىماند ، همان « خلق عظيم » است ، نه حطام دنيا كه تباهى مىپذيرد . اين ميراث براى آن دو فرزند گرامىتر بود ، و از همين رو ، زهرا از بخشش پيامبر به فرزندانش خشنود شد ؛ بويژه كه پيامبر مهمترين صفات ضرور براى رهبرى إلهى را به آن دو بخشيده بود :\r\nشكيبائى ، و صبر بر شدائد ، و هيبت ، و والايى ، و جلالت ، براى حسن كه در روزگار خويش به گرفتاريهاى گوناگون مبتلا شد ، و از اين رو ، پيامبر آنچه مورد نياز پيشوايان صابر است ، به وى عطا كرد .\r\nو شجاعت ، و بىپروائى ، و دليرى ، و بخشندگى ، براى حسين كه در راه خدا و براى برفرازيدن كلمة اللّه قيام كرد ، و از اين رو ، پيامبر ضرورترين چيز براى پيشوايان جهادگر را به او عطا نمود .\r\n\r\n\r\n","description":"","footnote":"\r\n( 1 ) . يعنى : « كسى از ما پيامبران ميراث نمىبرد » ! اين مضمونى بود كه أبو بكر ادّعا كرد از پيامبر - صلّى اللّه عليه و آله - شنيده و بدين دستآويز فدك را از دست صاحب حقيقى و شرعى آن ، زهراى مرضيّه - سلام اللّه عليها - ، خارج كرد و غصب نمود ، و رفت آنچه رفت .\r\nحال آن كه نه أصل اين خبر پذيرفتنى است ، و نه معنائى كه أبو بكر از آن إراده كرده قابل دفاع . افزون بر آن ، « فدك » را پيامبر - صلّى اللّه عليه و آله - در زمان حيات به حضرت زهراء - سلام اللّه عليها - بخشيده بودند .\r\nبارى ، دربارهء اين خبر منسوب ، نگر : نظرات فى تراث الشّيخ المفيد ، السّيّد محمّد رضا الحسينىّ الجلالىّ ، ط : 1 ، صص 122 - 126 ؛ و : دقائق التّأويل و حقائق التّنزيل ، أبو المكارم حسنى ، پژوهش جويا جهانبخش ، ص 70 و 535 و 569 .\r\n","page_name":" 35 ","page_number":35},
  {"content":"\r\n\r\n\r\n5 طهارت إلهى\r\nوقتى در لوح ثبت افتاد كه إمام حسين - عليه السّلام - از پيشوايان واجب الإطاعه باشد ، بناگزير وحى إلهى بايد بر آنچه در لوح ثبت افتاده است ، تأكيد كند ؛ همان وحى كه حسين در سايهء آن مىزيست زيرا بيت رسالت مهبط آن بود و آيات آن در حالى بر نياى حسين فرود مىآمد كه او در گوشه و كنار آن كودكانه مىخزيد .\r\nآرى چنين بود و اين أمّ المؤمنين أمّ سلمه است كه مىگويد :\r\n[ 102 
  ] آيهء  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  « 1 » در خانهء من فرود آمد و در آن زمان هفت تن در خانه بودند :\r\nجبرئيل ، و ميكائيل ، و رسول اللّه - صلّى اللّه عليه و آله و سلّم - و على و فاطمه و حسن و حسين .\r\nأمّ سلمه گويد : من بر در خانه بودم ، پرسيدم : يا رسول اللّه ! آيا من از أهل بيت نيستم ؟\r\nفرمود : تو در راه خيرى ، تو از همسران پيامبر هستى - صلّى اللّه عليه و آله - ؛ و نفرمود : تو از أهل بيتى ! « 2 » در حديث ديگر آمده است :\r\n[ 105 
  ] رسول خدا - صلّى اللّه عليه و آله و سلّم - نزد أمّ سلمه بود ؛ پس حسن را يكسو نشاند و حسين را يكسو و فاطمه را در آغوش گرفت و گفت :  « رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ »  . « 3 »\r\n\r\n\r\n","description":"","footnote":"\r\n( 1 ) . س 33 ى 33 ؛ يعنى : همانا خداوند مىخواهد ( هرگونه ) پليدى را از شما أهل بيت بزدايد و نيك پاكتان سازد .\r\n( 2 ) . مختصر تاريخ دمشق ابن منظور ( 7 / 120 ) .\r\n( 3 ) . س 11 ى 73 ؛ يعنى : اى خاندان ! رحمت خداوند و بركات او بر شما باد ! او ستوده و شكوهمند است .\r\n","page_name":" 36 ","page_number":36},
  {"content":"\r\n\r\nموعد مباهله ، آن زمان بود كه خداوند به پيامبرش چنين أمر فرمود :  « فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ »  . « 1 » إمام على - عليه السّلام - فرموده است :\r\n[ 162 
  ] رسول خدا - صلّى اللّه عليه و آله و سلّم - ، هنگامى كه از براى مباهلهء نصارى بيرون شد ، مرا و فاطمه و حسن و حسين را ببرد . « 2 »\r\nآنگاه پيامبر فرمود : اينانند فرزندان ما ، يعنى : حسن و حسين ، و خويشتن ما ، يعنى على ، و زنان ما ، يعنى فاطمه .\r\nكسانى كه در چنين جايگاه بزرگ و ويژه‌اى همراه پيامبر ايستاده‌اند ، بناگزير بايد به آن طهارت و قدس و عظمتى كه او بدان متّصف است ، متّصف باشند .\r\n\r\n\r\n","description":"","footnote":"\r\n( 1 ) . س 3 ى 61 ؛ يعنى : بگوى ، بيائيد تا فرزندانمان را و فرزندانتان را ، و زنانمان را و زنانتان را ، و خودهامان را و خودهاتان را ، بخوانيم ، آنگاه بزاريم و نفرين خداوند را بر دروغگويان نهيم .\r\n( 2 ) . مختصر تاريخ دمشق ابن منظور ( 7 / 123 ) .\r\n","page_name":" 37 ","page_number":37},
  {"content":"\r\n\r\n\r\n6 نيروى غيبى\r\nحسين در مهبط ملائكه زاده شد ، باليد و كودكى خود را گذرانيد ؛ جائى كه فرشتگان در آن فرود مىآمدند يا از آن فرا مىرفتند تا وحى را به نياى او ، يعنى رسول اللّه - صلّى اللّه عليه و آله و سلّم - ، برسانند و او را از آگهيهاى آسمان و نهانيهاى زمين بياگاهانند .\r\nهنگامى كه پرندگان وحى فرود مىآمدند يا پرواز مىكردند ، ريزهء پر بالهاشان در صحن و سراى اين خانه پراكنده مىشد و أهل بيت هم اين ريزه‌هاى پر را نگاه مىداشتند تا بدان خاطرهء پيامبر و نبوّت را زنده بدارند .\r\nپيامبر خود دو تعويذ به حسن و حسين داده بود كه در آنها ريزهء پر بال جبرئيل ، أمين وحى ، گرد آمده بود ؛ و حسن و حسين اين تعويذها را با خود حمل مىكردند ، تا آشكارترين نشانهء پيوند ايشان با آسمان باشد .\r\n[ 172 
  ] از عبد اللّه بن عمر منقول است كه بر حسن و حسين دو تعويذ بود كه در آن دو از ريزهء پر بال جبرئيل نهاده شده بود . « 1 »\r\nدر تعويذ يك نيروى « معنوى » وجود دارد ولى جبرئيل در جاى ديگر در مورد شخص إمام حسين - عليه السّلام - ايستارى ويژه دارد و يارى « مادّى » به او مىرساند و قوّت و شجاعت در وى مىدمد . در حديث آمده است :\r\n[ 156 
  ] حسن و حسين با هم كشتى مىگرفتند كه على بر پيامبر - صلّى اللّه عليه و آله و سلّم - وارد شد و ديد كه پيامبر مىگويد : آفرين حسن ! على گفت : يا رسول اللّه ! پس حسين ؟ ! پيامبر فرمود : جبرئيل دارد مىگويد : آفرين حسين ! « 2 »\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 125 ) .\r\n( 2 ) . مختصر تاريخ دمشق ابن منظور ( 7 / 122 ) .\r\n","page_name":" 38 ","page_number":38},
  {"content":"\r\n\r\nاين كه كودكان با صفاى كودكانه بازى كنند ، بسيار زيباست ، و از آن زيباتر آن است كه اين بازى در حضور پيامبر بزرگوار از يكسو ، و جبرئيل ، فرشتهء آسمانى ، از ديگر سو ، صورت پذيرد . وقتى جبرئيل روح قوّت و شدّت و تشجيع را در حسين مىدمد ، بىگمان اين كار را بنا بر فرمانى آسمانى مىكند ، زيرا كه فرشتگان بزرگوار « يفعلون ما يؤمرون » « 1 » .\r\nجبرئيل نقش ديگرى هم دربارهء حسين إيفا كرده است ؛ نقشى بزرگتر ؛ آن هنگام كه از كشته شدن و شهادت او خبر داد . جبرئيل نخستين فرستاده‌اى بود كه أخبار سماء را دربارهء شهيد كربلاء آورد ؛ بل تربتى سرخ از آن سرزمين براى پيامبر آورد ؛ و ما حديث اين ماجرا را در فقرهء 28 بازخواهيم‌گفت .\r\nأمير مؤمنان - عليه السّلام - از آن نيروى غيبى كه حسين - عليه السّلام - بدان ممتاز بود و جبرئيل در او دميده بود ، خبر داشت ؛ زين رو او را در دليرى و بىپروائى به خود مانند مىكرد و مىگفت :\r\n[ 184 
  ] و شبيه‌ترين فرد از خانواده‌ام به من ، حسين است . « 2 »\r\nو هنگامى كه از جنگ سخن مىراند ، مىگفت :\r\n[ 185 
  ] و أمّا من و حسين ، ما از شمائيم و شما از ما . « 3 »\r\nاو همان دلاور بيباكى بود كه نه ضربه‌هايش راه گريز مىداد و نه در آهنگش شكستى مىافتاد « 4 » .\r\nإمام حسن - عليه السّلام - ، در حقيقت ، استوارى و صلابت حسين را بازگو مىكرد ، آنگاه كه به او مىگفت :\r\n[ 187 
  ] اى برادر ، و اللّه ، دلم مىخواست بهره‌اى از استوارى دل تو را مىداشتم . « 5 »\r\n\r\n\r\n","description":"","footnote":"\r\n( 1 ) . س 16 ى 50 ، و س 66 ى 6 ؛ يعنى : كنند آنچه بدان فرمان داده شوند .\r\n( 2 ) . مختصر تاريخ دمشق ابن منظور ( 7 / 128 ) .\r\n( 3 ) . مختصر تاريخ دمشق ابن منظور ( 7 / 128 ) .\r\n( 4 ) . نظر مؤلّف محترم آن است كه حديث أخير از وجه « شباهت » مذكور در حديث پيشين پرده برمىدارد ؛ و وجه شباهت همين دلاورى و بيباكى است .\r\n( 5 ) . مختصر تاريخ دمشق ابن منظور ( 7 / 128 ) .\r\n","page_name":" 39 ","page_number":39},
  {"content":"\r\n\r\n\r\n7 حالات و خصلتهائى ديگر\r\n\r\n1 . فاصلهء ميان حسن و حسين - عليهما السّلام - :\r\nدر نصوص از أهل بيت - عليهم السّلام - رسيده است كه :\r\n[ 13 و 14 
  ] ميان حسن و حسين ، يك طهر ، و يك حمل فاصله بود . « 1 »\r\nحدّ أقلّ طهر ده روز است ؛ مدّت حمل هم شش ماه بوده كه حدّ أقلّ ممكن است ؛ و أهل بيت بدين تصريح كرده‌اند كه « هيچ‌كس جز حسين و عيسى در چنين مدّتى زاده نشده است » . « 2 »\r\nبنابراين ، فاصلهء ميان ولادت حسن و حسين - عليهما السّلام - « شش ماه و ده روز » بوده ، و اين چيزى است كه در مأثور تاريخ أهل بيت - عليهم السّلام - بدان تصريح شده است .\r\n\r\n2 . هنگام ولادت :\r\nدر حديث به نقل از بشر بن غالب آمده است كه گفت :\r\n[ 9 
  ] با أبو هريره بودم كه حسين بن على را ديد . گفت : يا أبا عبد اللّه ! تو را بر دستان رسول خدا - صلّى اللّه عليه و آله - ديدم كه دستان ايشان را به خون رنگين كرده بودى ؛ همان هنگام كه زاده شدى و به نزد پيامبر آوردندت ؛ آن حضرت بند ناف تو را بريدند و در پارچه‌اى پيچيدندت .\r\nآب دهان در دهان تو انداختند و چيزى گفتند كه نمىدانم چه بود .\r\nپيامبر خدا - صلّى اللّه عليه و آله و سلّم - همهء اين كارها را به طور خاص ، در مورد حسين - عليه السّلام - انجام داده بودند و بر حسين - عليه السّلام - پوشيده نبود\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 116 ) .\r\n( 2 ) . تاريخ أهل البيت عليهم السّلام ( ص 74 ) .\r\n","page_name":" 40 ","page_number":40},
  {"content":"\r\n\r\nكه نيايش چنين كرده . حتماً نزديكترين كسانش به وى او را از اين ماجرا آگاهانيده بودند ؛ ليك فائدهء حكايت كردن أبو هريره از اين رخداد چه بود ؟ ! آيا مىخواست إثبات كند كه با پيامبر ارتباط داشته و از سال چهارم هجرى در حضور ايشان بوده است ؟ ! يا مىخواست أفراد بپندارند كه وى از خاصگان پيامبر و بدين اندازه به آن حضرت نزديك بوده است ؟ ! پس به أخبار فراوان و مصرّحى كه از تأخّر إسلام أبو هريره و پيوستنش به پيامبر - صلّى اللّه عليه و آله و سلّم - پس از ولادت حسين - عليه السّلام - خبر مىدهند ، و تاريخ إسلام آوردن او را دقيقاً سال هفتم هجرى تعيين مىكنند ، چه پاسخى بايد داد ؟\r\n\r\n3 . شيرخوارگى :\r\nبىگمان حسين از سينهء مادرش ، زهراء ، شير معرفت و حكمت نوشيده است و در حديث آمده كه پيامبر زبان خود را و انگشت إبهام خود را در دهان حسين مىنهاد و او از اين دو چيزى مىمكيد كه گوشت بر تنش مىرويانيد ! « 1 » بارى ، در حديث آمده است كه همسر عبّاس عمّ پيامبر ، يعنى أمّ الفضل بنت حارث ، به اين طفل شير مىداد :\r\n[ 8 
  ] اين زن در خواب ديد كه عضوى از أعضاى پيامبر - صلّى اللّه عليه و آله و سلّم - در خانهء اوست .\r\nخود گويد : خوابم را براى پيامبر - صلّى اللّه عليه و آله و سلّم - بازگو كردم ؛ فرمود : « خواب خوبى ديده‌اى ؛ فاطمه پسرى مىزايد كه تو با شير قثم « 2 » او را شير مىدهى » .\r\n\r\n\r\n","description":"","footnote":"\r\n( 1 ) . نگر : حلية الأبرار ، السّيّد هاشم البحرانى ، تحقيق الشّيخ غلام رضا مولانا البروجردى ، ط . مؤسّسة المعارف الإسلاميّة ، 3 / 117 و 118 .\r\n( 2 ) قثم بن عبّاس بن عبد المطّلب ، بعدها به سال 37 ه . ق از سوى أمير المؤمنين علىّ بن أبى طالب\r\n","page_name":" 41 ","page_number":41},
  {"content":"\r\n\r\nپس فاطمه پسرى به جهان آورد كه پيامبر - صلّى اللّه عليه و آله و سلّم - او را حسين ناميد و به نزد أمّ الفضل فرستاد و أمّ الفضل اين پسر را با شير قثم شير مىداد . « 1 »\r\nبدين ترتيب ، قثم بن عبّاس ، برادر شيرى إمام حسين - عليه السّلام - بود .\r\nإمام - عليه السّلام - برادر شيرى ديگرى نيز دارند كه نام او در مقتل حسين - عليه السّلام - آمده . او عبد اللّه بن يقطر است كه فرستادهء إمام - عليه السّلام - به كوفه بود ، و عبيد اللّه بن زياد ، پيش از واقعهء كربلا او را كشت . « 2 »\r\n\r\n4 . غنّهء حسينى :\r\nدر حديث آمده :\r\n[ 264 
  ] از سفيان منقول است و او از شهاب بن حراش و او از مردى از قومش نقل مىكند كه گفت : من در سپاهى بودم كه عبيد اللّه بن زياد به سوى حسين بن على فرستاد ؛ و اين سپاه چهار هزار تن بودند كه آهنگ ديلم داشتند ولى عبيد اللّه بن زياد به سوى حسين بن على واگرداندشان . من با حسين ديدار كردم ؛ مردى بود با موى سر و ريش سياه . به او گفتم : السّلام عليك يا أبا عبد اللّه .\r\nگفت : و عليك السّلام - و غنّه داشت - ؛ سپس گفت : دستبرد شما به ما از هم امشب آغاز شد - يعنى چيزى دزديده شده است .\r\nشهاب گفت : اين سخن را براى زيد بن على بازگفتم و اين سخن كه « غنّه داشت » ، او را خوش آمد .\r\n\r\n\r\n","description":"","footnote":"\r\n- عليهما السّلام - والى مكّه شد ، و پس از شهادت آن حضرت و پيش از رخداد كربلا ، به سال 56 يا 57 ه .\r\nق ؛ در روند فتوحات شهيد گرديد .\r\nنگر : شذرات الذّهب ، 1 / 61 ؛ و : نهج البلاغه ، با ترجمهء شهيدى ، چ : 3 ، ص 534 ؛ و : الأعلام زركلى ، 5 / 190 .\r\n( 1 ) . نگر : تاريخ دمشق ، حديث 231 و 232 ، و مختصر تاريخ دمشق ابن منظور ( 7 / 116 ) .\r\n( 2 ) نگر : تسمية من قتل مع الحسين - عليه السّلام - ( ص 152 ) ، ش « 25 » .\r\n","page_name":" 42 ","page_number":42},
  {"content":"\r\n\r\nسفيان گفت : و اين غنّه در حسينيان خاندان إمام حسين عليه السّلام هست .\r\n\r\n5 . با برگ نيل خضاب مىكرد :\r\nدر حديث آمده :\r\n[ 54 
  ] منقول است از عمر بن عطاء كه گفت : ديدم حسين بن على را كه با برگ نيل خضاب مىكرد . در اين هنگام او شصت‌ساله بود ، و موى سر و ريش او سخت سياه مىنمود .\r\n\r\n6 . فروتنى و بزرگوارى :\r\nدر حديث آمده :\r\n[ 196 
  ] از أبو بكر ابن حازم منقول است كه حسين بر مساكينى كه داشتند در صفّه چيز مىخوردند ، گذشت . آنان گفتند : « بفرما چاشت » .\r\nاو نزد ايشان نشست و گفت : خداوند متكبّران را دوست نمىدارد .\r\nبا آنان چاشت خورد و آنگاه گفت : من دعوت شما را پذيرفتم ، پس شما هم دعوت مرا بپذيريد . گفتند : باشد .\r\nايشان را به خانه آورد و به رباب گفت : آنچه اندوخته‌اى بيرون آر . « 1 »\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 129 ) .\r\n","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n\r\nباب دوم سيرهء إمام حسين - عليه السّلام - پيش از كربلا\r\nبخش نخست : در حمايت پيامبر - صلّى اللّه عليه و آله و سلّم بخش دوم : پس از وفات پيامبر - صلّى اللّه عليه و آله و سلّم بخش سوم : در مقام إمامت\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nبخش نخست در حمايت پيامبر - صلّى اللّه عليه و آله و سلّم\r\n8 . روايتگرى حديث شريف 9 . بيعت پيامبر - صلّى اللّه عليه و آله و سلّم 10 . رفتار پيامبر - صلّى اللّه عليه و آله و سلّم 11 . گفتار پيامبر - صلّى اللّه عليه و آله و سلّم 12 . حسين - عليه السّلام - و بكاء 13 . حبّ و بغض 14 . آشتى و جنگ 15 . وديعهء پيامبر - صلّى اللّه عليه و آله و سلّم\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\n8 روايتگرى حديث شريف\r\nحسين - عليه السّلام - در زمانى زاده شد كه نيايش ، يعنى پيامبر - صلّى اللّه عليه و آله - ، با تمام وجود در نشر پيام إسلام مىكوشيد ؛ دولت إسلامى اوج و رفعت يافته بود ، و پيامبر ، به عنوان رهبر ، پيوسته به تدبير أمور ، پاسداشت مصالح ، گزارد كارها و برنامه‌ريزى براى آن مشغول بود .\r\nحسين ، نوهء پيامبر - كه همواره پيرامون نياى خود بود ، در آغوش او مىنشست ، بر پشت پيامبر بالا مىرفت و بر شانه و دوش آن حضرت جاى مىگرفت - ، خواه ناخواه همهء وجودش از سخنان و أحاديث رسول خدا پر مىشد .\r\nاو هر آنچه را پيامبر مىگفت مىشنيد و همهء رفتارهاى آن حضرت را مىديد و هفت سال با نياى خود همنشين و همراه بود . اين دوره كفايت مىكرد تا بسيارى از آنچه در اصطلاح علماء ، « حديث » و « سنّت » رسول اللّه - صلّى اللّه عليه و آله - به شمار مىآيد ، بياموزد و به خاطر بسپارد .\r\nابن عساكر نوشتارش را ، به روايت پاره‌اى أحاديث كه إمام - عليه السّلام - از نياى خويش شنيده است ، آغازيده ، و نخستين حديثى كه ياد كرده اينست :\r\n[ 1 
  ] حسين - عليه السّلام - گفت : از پيامبر خدا - صلّى اللّه عليه و آله و سلّم - شنيدم كه مىفرمود : « ما من مسلم و لا مسلمة يصاب بمصيبة و إن قدم عهدها ، فيحدث لها استرجاعا ، إلّا أحدث اللّه له عند ذلك ، و أعطاه ثواب ما وعده عليها يوم أصيب بها » « 1 » .\r\n( يعنى : هر مرد يا زن مسلمان كه مصيبتى به دو برسد ، و هر چند زمان آن\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 115 ) نيز سنج : الصّافى فى تفسير القرآن ، الفيض الكاشانى ، تحقيق الحسينىّ الأمينىّ ، 1 / 307 .\r\n","page_name":" 49 ","page_number":49},
  {"content":"\r\n\r\nسپرى شده باشد ، بخاطر آن مصيبت استرجاع « 1 » كند ، خداوند نيز در آن هنگام او را منظور مىدارد و پاداشى را كه از براى استرجاع در روز وارد آمدن مصيبت به او وعده داده است به او عطا مىفرمايد ) .\r\nآيا تقدير چنين بوده كه اين سخن أوّلين حديثى باشد كه در سرگذشت إمام حسين - عليه السّلام - به قلم ابن عساكر روايت مىگردد ؟ ! و يا پيامبر - صلّى اللّه عليه و آله و سلّم - مىخواسته در نخستين درسهائى كه به حسين مىآموزد ، به او صبر بر مصيبت را تعليم دهد ؟ ! مصيبتى كه مدار گردش زندگانى حسين است و در درازناى تاريخ ، با نام او همراه گرديده .\r\nحقّا كه عبرت‌آميز است ! حديث ديگرى كه ابن عساكر در سرگذشت إمام - عليه السّلام - نقل مىكند ، اين است :\r\n[ 2 
  ] گفت : پدرم مرا حديث گفت و آن حديث را به پيامبر - صلّى اللّه عليه و آله - رسانيد كه ايشان فرموده‌اند : « المغبون : لا محمود ، و لا مأجور » « 2 » ( مغبون ، نه ستايش مىيابد و نه پاداش مىبرد ) .\r\nاين درس پيامبرانهء بزرگى است : پيامد كردار انسان در راستاى سود دنيوى ، ستايش است ، و در راستاى سود أخروى ، پاداش إلهى ؛ و كردارها به نيّتها بازبسته‌اند .\r\nأمّا اگر آدمى فريب بخورد و مغبون گردد و چيزى را از او بستانند كه نيّت عطا كردن آن را نداشته ، او همان مغبونى است كه نه بخاطر عملش ستايش مىشود - تازه اگر سرزنش نشود - و نه به واسطهء چيزى كه با آن قصد خير و خشنودى خداوند را نداشته ، پاداش مىيابد . بلكه چنين كسى وسيله‌اى شده است براى گستاخى و هوسرانى فريبكاران ، و عاملى براى استهزاى ارزشها و نادان شمردن مردم .\r\n\r\n\r\n","description":"","footnote":"\r\n( 1 ) . استرجاع ، يعنى :  إِنَّا لِلَّهِ وَ إِنَّا إِلَيْهِ راجِعُونَ  گفتن .\r\n( 2 ) . مختصر تاريخ دمشق ابن منظور ( 7 / 115 ) .\r\n","page_name":" 50 ","page_number":50},
  {"content":"\r\n\r\nاين حديث ، به آگاهى و پرهيز و بيدارى ، حتّى در كارهاى سادهء شخصى ، فرا مىخواند ؛ تا چه رسد به أمور سرنوشت‌سازى كه با حيات اين أمّت در پيوند است ! در اين سخن ، اندرزى هست كه پيامبر - صلّى اللّه عليه و آله - آن را به نوادهء خويش ، حسين - عليه السّلام - ، درآموخته است .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\n9 بيعت پيامبر - صلّى اللّه عليه و آله و سلّم\r\nدر دين إسلام ، كسانى كه به سنّ بلوغ نرسيده‌اند ، به كارهاى دشوار مكلّف نيستند ، و به تناسب كودكيشان با آنها رفتار مىشود .\r\nبنا بر اين ، أمرى مانند « بيعت » كه بايد به محتواى عقد و قرار آن ملتزم بود ، خاصّ بزرگسالان است ؛ زيرا كه بيعت ، مقتضى دريافت كامل ، شناخت مسئوليّت و آگاهى از آن ، و تحمّل پيامدهاى آن است ؛ و كودكان نارسيده كارى به اين گونه أمور ندارند .\r\nولى پيامبر - صلّى اللّه عليه و آله و سلّم - برخى از خردسالان أهل بيت - عليهم السّلام - را ، با قبول بيعت ، از ديگران ممتاز ساخت .\r\nاين عمل ، مستلزم آن است كه رفتار اين خردسالان همپايهء رفتار بزرگسالان به شمار آيد ، ورنه نافى حكمتى است كه - بىهيچ ترديد و گمان - كردار پيامبر بر آن مشتمل بوده است ؛ مسلمانان پيامبر و حكمت او را ، بسى برتر از آن مىدانند كه به كارى بيهوده دست يازد .\r\nدر حديث از إمام أبو جعفر محمّد بن علىّ الباقر - عليهما السّلام - آمده است :\r\n[ 194 
  ] كه فرمود : پيامبر - صلّى اللّه عليه و آله و سلّم - با حسن و حسين ، و عبد اللّه بن عبّاس ، و عبد اللّه بن جعفر - كه همگى كودك و نابالغ بودند - بيعت فرمود .\r\nإمام باقر - عليه السّلام - فرمود : و با هيچ كودكى جز از ما بيعت نفرمود . « 1 »\r\nاين بيعت ، نشان مىدهد كه خردسالى فرزندان اين خانهء پاك ، مانع از آن نيست كه به سنّ رشد لازم براى گزارد شايستهء كارهاى بزرگ واجب بر بزرگسالان ،\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 129 ) .\r\n","page_name":" 52 ","page_number":52},
  {"content":"\r\n\r\nرسيده باشند . كردار پيامبر كه معصوم است ، مؤيّد اين معنا ، و رفتار خودشان ، نشانگر شايستگى ايشان است ، و غيب و معجزهء إلهى نيز آن را تبيين مىكند .\r\nخردسالى ، مانع نبوّت عيسى - عليه السّلام - نبود و معجزه او را توان مىبخشيد كه در گاهواره و در عين كودكى ، با مردمان سخن گويد ؛ در حسين - عليه السّلام - هم خردسالى مانع از آن نبود كه نيايش ، پيامبر خدا - صلّى اللّه عليه و آله - با او بيعت كند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\n10 رفتار پيامبر - صلّى اللّه عليه و آله و سلّم\r\nپيامبر - صلّى اللّه عليه و آله و سلّم - نواده‌اش ، حسين ، را ديد كه با چند طفل ديگر در گذر بازى مىكند . پدر بزرگ ، پيش روى مردم ، تند پيش رفت و دستانش را گشود تا او را در آغوش گيرد . حسين كوچك شروع كرد به اين طرف و آن طرف دويدن و - به شيوهء كودكانه - با پدر بزرگ شوخى و ناز كردن و از دست او گريختن .\r\nپيامبر بزرگوار هم با او خنده و بازى كرد تا او را گرفت .\r\nاين مطلب را در حديث آورده‌اند و آنگاه راوى افزوده است :\r\n[ 112 و 115 
  ] پيامبر يك دست را پشت گردن و دست ديگر را زير چانهء او نهادند ، دهان بر دهانش گذاشتند ، او را بوسيدند و فرمودند :\r\n« حسين از من است و من از حسين ؛ خداوند دوست بدارد كسى را كه حسين را دوست بدارد ! ؛ حسين ، سبطى است از أسباط » . « 1 »\r\nپيامبرى كه كرامت رسالت ، بار گران نبوّت ، عظمت أخلاق ، و هيبت رهبرى را بر دوش مىكشد ، در گذر ، با كودكى بازى مىكند . بىگمان اين كودك ، مقام ارجمند و مهمّ و بزرگ و با شكوهى سازگار با مقام خود پيامبر دارد . پيامبر ، خود ، از سبب پرده بر مىدارد و مىگويد : « حسين منّى و أنا من حسين » ( يعنى : حسين از من است و من از حسينم ) تا بر اين پايگاه و اين كه حسين و پيامبر همسان‌اند ، تأكيد ورزد . اين را در فقرهء سپسين ( 11 ) خواهيد ديد .\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 120 ) سبط هم به معناى نواده است و هم به معناى جماعت ؛ گفته‌اند : مراد از اين كه إمام حسين - عليه السّلام - سبطى است . از أسباط ، آن است كه إمام حسين - عليه السّلام - از حيث أخلاق و أعمال صالح خود به تنهائى چونان يك أمّت است و در آخرت بسان يك أمّت بلند پايه صاحب شأنى عظيم و والاست . نگر : التّاج الجامع للأصول ، 3 / 359 .\r\n","page_name":" 54 ","page_number":54},
  {"content":"\r\n\r\nو اينك ، چشم‌اندازى ديگر :\r\nپيامبر گرامىترين و پاك‌ترين آفريدگان است ؛ ميانجى زمين و آسمان است ؛ برترين چكاد انسانى است كه از طريق آن مىتوان ، بىواسطه ، به آسمان پيوند خورد .\r\nحال چه كسى مىتواند بر اين بلنداى و الا و شكوهمند جاى گيرد ؟\r\nهيچ‌كس ، جز حسن و برادرش حسين ؛ اين دو طفل بودند كه در هنگام نماز ، سجود پيامبر - صلّى اللّه عليه و آله - را مغتنم مىشمردند و بر پشت آن حضرت مىپريدند .\r\nهنگامى هم كه أصحاب اين كار دو كودك را ناروا مىپندارند و مىخواهند منعشان كنند ، پيامبر به أصحاب إشارت مىفرمايد « كه آن دو را وانهند » .\r\nآنگاه پيامبر سر از سجده بر نمىدارد تا اين دو به خواست خود عمل كنند و به دلخواه خويش فرود آيند .\r\nدر نصّ حديث آمده :\r\n[ 116 و 142 و 143 
  ] هنگامى كه پيامبر نماز را به پايان برد ، آن دو را در آغوش خود نشانيد و گفت : « هر كه مرا دوست مىدارد ، بايد كه اين دو را دوست بدارد » .\r\nكردار اين دو كودك با همهء دلنشينى ، از حالت كودكانه‌اى بىآهنگ و آگاهى ناشى نشده است ؛ زيرا مقام اين دو طفل برتر از آن است كه حال نماز را از غير آن بازنشناسند . رفتار پيامبر بزرگوار هم در برابر ايشان ، از روى عاطفهء عادى بشرى نيست ؛ زيرا او در عظيم‌ترين حالات قرب به خداوند است . « 1 »\r\nدو كودك در حالى بر فراز اين چكاد و الا جاى مىگيرند ، كه در حال عروج به آسمان است . مگر نه آنكه نماز معراج مؤمن است « 2 » ، و پيامبر سرور مؤمنان ؟ !\r\n\r\n\r\n","description":"","footnote":"\r\n( 1 ) . در حديث است كه « بنده در سجده از هر وقت ديگر به پروردگارش نزديك‌تر است » ( الصّلاة فى الكتاب و السّنّة ، با ترجمهء فارسى ، مؤسّسهء فرهنگى دار الحديث ، چ : 1 ، 1377 ه . ش ، ص 75 .\r\n( 2 ) . ناظر است به عبارت مشهور « الصّلاة معراج المؤمن » كه حديث بودن آن محلّ گفت‌وگو واقع گرديده ( نگر : الصّلاة فى الكتاب و السّنّه‌اى پيشگفته ، ص 10 ) ؛ و البتّه نمونه را ، در رسالهء اعتقادات علّامهء مجلسى - رضوان اللّه عليه - ( ط . رجائى ، ص 39 ) ، بصراحت حديث نبوى دانسته شده است .\r\nالعلم عند اللّه .\r\n","page_name":" 55 ","page_number":55},
  {"content":"\r\n\r\nكدامين تعبير است كه وصف اين عظمت و علوّ و بلندپايگى را بتمامى بتواند گفت ؟ كارى كه نه تنها در روادارى و عدم مخالفت پيامبر با آن ترديدى نيست ، بىشك مايهء إظهار رضايتمندى و شادمانى آن حضرت گرديده است .\r\nآيا پس از حسن و حسين - عليهما السّلام - هيچ‌كس بدين افتخار بزرگ دست يافته است ؟ ! هرگز ؛ هيچ‌كس .\r\nأمّا پيش از اين دو ، آرى :\r\nپدرشان على ، او كه از اين دو بهترست ، به فرمان پيامبر در روز فتح مكّه بر دوش پيامبر بالا رفت تا به بام كعبه بر آمد و بتها را در هم شكست .\r\nخود إمام - عليه السّلام - دربارهء اين مقام فرموده است : « چنين به پندارم در آمد كه اگر بخواهم به أفق آسمان مىرسم » . « 1 »\r\nشرف صعود بر دوش پيامبر - صلّى اللّه عليه و آله و سلّم - كه مثال مجسّم قدس و علوّ است ، هرگاه صاعد مانند على و حسن و حسين از كسانى باشد كه نفس پيامبر يا پارهء تن او بشماراند ، بر شرف صاعد نخواهد افزود .\r\nپيامبر - صلّى اللّه عليه و آله و سلّم - ، اين حقيقت را ، در سخن خويش با عمر ، بازگو كرده است ؛ آنجا كه عمر مىگويد :\r\n[ 148 
  ] حسن و حسين را بر دو دوش پيامبر - صلّى اللّه عليه و آله و سلّم - ديدم . گفتم : بر چه اسب خوبى سوار شده‌ايد ! پيامبر - صلّى اللّه عليه و آله و سلّم - گفت : و اين دو چه خوب سوارانى هستند ! « 2 » اين سخن ، دميدن روح سلحشورى و دلاورى است و بيانى از أصالت شرف ، بىهيچ مرز و كرانه !\r\n\r\n\r\n","description":"","footnote":"\r\n( 1 ) . المستدرك على الصّحيحين ( 2 / 366 ) .\r\n( 2 ) . مختصر تاريخ دمشق ابن منظور ( 7 / 122 ) .\r\n","page_name":" 56 ","page_number":56},
  {"content":"\r\n\r\n\r\n11 گفتار پيامبر - صلّى اللّه عليه و آله و سلّم\r\nديديم كه پيامبر - پس از آن رفتار - چنين مىگويد :\r\n« حسين منّى و أنا من حسين » ( حسين از من است و من از حسينم ) اين كه حسين از پيامبرست ، واقعيّتى است روشن ؛ زيرا حسين ، نوهء پيامبر و پسر دخت اوست ؛ او را زهرا ، دردانهء رسول ، از همسرش ، على ، پسر عمّ رسول ، به دنيا آورده است .\r\nپس برغم وضوح اين معنا كه « حسين از پيامبر است » ، چرا پيامبر آن را إعلام مىكند ، و از إعلام آن چه مىخواهد ؟\r\nآيا اين ، تأكيدى است از جانب پيامبر - صلّى اللّه عليه و آله و سلّم - بر آن كه على ، پدر حسين ، همانا « نفس رسول » است - يعنى حقيقتى كه آيهء مباهله إعلام نمود « 1 » و در فقرهء 5 آمد ؟\r\nيا آنكه پيامبر - صلّى اللّه عليه و آله و سلّم - مىخواهد با جملهء « حسين منّى » إدامهء آن - يعنى : « و أنا من حسين » - را زمينه‌سازى كند ؟ جمله‌اى كه براستى پرسش‌انگيز است : چگونه پيامبر از حسين است ؟ ! پاسخ اين است كه پيامبر ، پس از رسالت ، ديگر يك تن نبود ، بلكه يك مثال و رمز و نماد بود كه رسالت با همهء رويه‌ها و شكوهمندىاش در آن نمودار مىگرديد .\r\nزندگى او ، رسالت او بود ، و رسالت او ، زندگى او .\r\nروشن است كه هر پدر در طول زندگانى فرزندى از خود بر جاى مىگذارد تا جانشين او و استمراربخش هستى او باشد ؛ آنگاه تا پاى مرگ از او دفاع مىكند و حريصانه براى تندرستى و آسودگىاش مىكوشد ، زيرا كه او را وجودى ديگر از\r\n\r\n\r\n","description":"","footnote":"\r\n( 1 ) . يعنى آيهء 61 از سورهء 3 كه پيشتر گذشت .\r\n","page_name":" 57 ","page_number":57},
  {"content":"\r\n\r\nبراى خويشتن به حساب مىآورد ! هرگاه در زندگى مادّى پيوند پدر و فرزند چنين باشد ، حسين - عليه السّلام - براى احياى رسالت محمّدى بيش از اين كوشيده و بيش از آنچه پدرى براى فرزندش نثار مىكند ، نثار كرده است . در واقع او در راه پاسدارى رسالت ، همهء دارائيهاى گرانبهاى خويش ، حتّى جگرگوشگانش ، يعنى فرزندان خرد و كلان خود را ، تقديم نمود ، و با خون خود و ايشان ، ريشه‌هاى درخت رسالت را سيراب كرد .\r\nحسين - عليه السّلام - بيش از آنچه يك پدر به فرزندش تقديم مىكند ، تقديم رسالت نمود ؛ بنابراين ، او رسالت را از فرزندان خويش گرامىتر داشته است ؛ و شگفت نيست كه اين رسالت « از او » ( / « منه » ) باشد .\r\nپس از كربلاء ، همگان دانستند رسالتى كه محمّديّة الوجود بود ، حسينيّة البقاء شد .\r\nپس رسالت محمّدى كه وجود پيامبر را بازمىنمود ، در روزگارى كه با دستان بزه‌ناك أمويان نابود مىشد ، « از حسين » جانى تازه گرفت ؛ و پيامبر - صلّى اللّه عليه و آله و سلّم - ازين روى ، فرمود : « . . . و أنا من حسين » ( / . . . و من از حسينم ) .\r\nگفتارهاى روشن و روشنگر پيامبر دربارهء حسين ، در همين حد نيست ؛ بلكه نصوص ديگرى هم هست كه أبعادى ژرف از پيوند ميان حسين و نيايش را نشان مىدهد و از توجّه و عنايت بليغ و همارهء پيامبر - صلّى اللّه عليه و آله و سلّم - در حقّ دو نوادهء خويش ، حسن و حسين ، نشأت مىگيرد .\r\nاز جمله ، دربارهء اين دو فرمود :\r\n[ 58 - 60 
  ] : « الحسن و الحسين هما ريحانتاى من الدّنيا « 1 » » ( يعنى : حسن و حسين ، اين دو ، دو گل خوشبوى من از اين جهان‌اند ) .\r\nحتّى پيامبر پدرشان ، يعنى على - عليه السّلام - را ، كنيهء « أبو الرّيحانتين » [ پدر دو گل خوشبوى 
  ] داد و به او گفت :\r\n[ 159 - 160 
  ] « سلام عليك ، أبا الرّيحانتين أوصيك بريحانتىّ من الدّنيا ،\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 118 ) .\r\n","page_name":" 58 ","page_number":58},
  {"content":"\r\n\r\nفعن قليل ينهدّ ركناك ، و اللّه خليفتى عليك » « 1 » ( يعنى : سلام بر تو ، اى أبو الرّيحانتين ! تو را به دو گل خوشبوى خود از اين جهان سفارش مىكنم ؛ چه ديرى نمىگذرد كه دو ركن تو فرو خواهد ريخت ، و خداوند خليفهء من است بر تو ) « 2 » .\r\nهنگامى كه پيامبر - صلّى اللّه عليه و آله و سلّم - در گذشت ، على - عليه السّلام - گفت : اين ، يكى از آن دو ركن .\r\nو هنگامى كه فاطمه - عليها السّلام - وفات يافت ، على - عليه السّلام - گفت :\r\nاين ، ركن ديگر .\r\nحال ديگر براى على ، پس از برادرش ، رسول ، و پس فاطمهء زهراى بتول ، حسن و حسين بهترين مايهء خوشدلى بودند . على - عليه السّلام - با نگريستن به اين دو شاد مىشد و از شباهتى كه به رسول خدا داشتند محظوظ مىگرديد و آن دو را مىبوئيد ؛ همانگونه كه در نظر پيامبر - صلّى اللّه عليه و آله و سلّم - دو گل خوشبوىاش بودند و آن حضرت به فاطمه مىفرمود :\r\n[ 124 
  ] « دو پسرم را برايم صدا بزن » آنگاه آن دو را مىبوئيد و در آغوش مىگرفت . « 3 »\r\nمشهور است كه پيامبر - صلّى اللّه عليه و آله و سلّم - فرمود :\r\n[ 62 - 82 
  ] « الحسن و الحسين سيّدا شباب أهل الجنّة » « 4 » ( يعنى : حسن و حسين سرور جوانان بهشتىاند ) .\r\nاين حديث را اين كسان از صحابه روايت كرده‌اند : پدرشان على - عليه السّلام - ، خود إمام حسين ، ابن عبّاس ، عمر بن خطّاب ، ابن عمر ، ابن مسعود ، مالك بن حويرث ، حذيفة بن اليمان ، أبو سعيد خدرى ، أنس بن مالك ، .\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 123 ) .\r\n( 2 ) . يعنى تو را به خدا سپردم و خدا پشت و پناهت باشد .\r\n( 3 ) . مختصر تاريخ دمشق ابن منظور ( 7 / 120 ) .\r\n( 4 ) . مختصر تاريخ دمشق ابن منظور ( 7 / 119 ) .\r\n","page_name":" 59 ","page_number":59},
  {"content":"\r\n\r\nدر برخى گزارشهاى اين حديث ، تكملهء مهمّى مىيابيم ، بدين صورت كه پيامبر - صلّى اللّه عليه و آله و سلّم - فرموده است :\r\n[ 69 و 71 
  ] « . . . و أبو هما خير منهما » « 1 » ( يعنى : . . . و پدر اين دو ، از اين دو بهترست ) .\r\nهرگاه بهشت ، مأواى أهل خير باشد و خداوند آن را براى حسن و حسين محتوم و اين دو را به سيادت در بهشت مخصوص فرموده باشد ، شأن كسى كه بهتر از اين دو است ، يعنى پدرشان ، على - عليه السّلام - ، بسى والاتر است .\r\nليك در حديثى كه دربارهء حسن و حسين است ، چرا از پدرشان ياد شده است ؟ ! پيامبر - صلّى اللّه عليه و آله و سلّم - با وحى در پيوندست و از رهگذر وحى مىداند كه دشمنان إسلام در أدوارى تيره و تار از تاريخ اين دين ، خواهند كوشيد وارونه نمائى كنند و آوازهء إمام على - عليه السّلام - را - برغم شرافت نسب و دامادى پيامبر خدا و مقام پدرى حسن و حسين - بد و زشت نمايند ؛ اين دشمنان تنها از راه جدا كردن سبطين ، يعنى حسن و حسين ، از على ، توانستند توطئهء خود را به پيش برند ؛ بدين ترتيب كه حسن و حسين را به ارجمندى ياد مىكردند و على - عليه السّلام - را گمراه مىخواندند ! ! ليك پيامبر ، روزى كه سرانجام حسن و حسين و بهشتى بودن و سيادتشان را در بهشت إعلام كرد ، جمله‌اى افزود : « و أبوهما خير منهما » ( يعنى : و پدر اين دو ، از اين دو بهترست ) ؛ اين جمله را افزود تا تأكيد كند كسانى كه به دين إسلام منتسب‌اند ، و پيامبر و حديث و سنّتش را ارجمند مىدارند ، و مىكوشند كه خاندان پيامبر و دو نوادهء بزرگوارش را - چون سرور جوانان بهشتىاند و چون از خويشان پيامبر صلّى اللّه عليه و آله و سلّم هستند - گرامى شمرند ، ولى - به پيروى تعاليمى كه سياست طاغيان و باغيان به ايشان إملا كرده - از « على » روى بر مىگردانند . . . ، آرى ، اينان بر روش و سيرهء پيامبر نيستند . چون هرگاه حسن و حسين شايستگيهايى دارند كه به\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 119 ) .\r\n","page_name":" 60 ","page_number":60},
  {"content":"\r\n\r\nواسطهء آن سيادت بهشت را مىيابند و روشن ترين اين شايستگيها انتساب ايشان به پيامبر - صلّى اللّه عليه و آله و سلّم - است كه حسن و حسين نوادگان او از دخترش فاطمهء زهرا هستند ، پدرشان هم داراى اين شايستگى و انتساب است ؛ زيرا كه او در نسب پسر عمّ پيامبر است ؛ در كودكى پسرخوانده و پروردهء او بوده است ؛ بنا بر نصّ قرآنى نفس او به شمار مىرود ؛ در نسبت سببى داماد پيامبر است ؛ او همسر فاطمهء زهراست ؛ على از حسن و حسين بهترست ، به سبب فضل ناشى از سبقت در إسلام و جهاد ، و نيز به سبب همهء ويژگيهائى كه آن دو از او أخذ كرده‌اند و او را برادر و جانشين پيامبر ، همتاى زهرا ، پدر حسن و حسين ، و پيشواى مسلمانان قرار داده است .\r\nبرغم وضوح اين بيان صريح و شريف پيامبر ، تحريف و حقيقت‌پوشى گمراهگرى كه بنى أميّه بر حجم آن افزودند و فضاى جوامع إسلامى را از آن آكنده ساختند ، مانع آمد كه أمّت به فضل على - عليه السّلام - تن در دهد . اينچنين بود كه حسين و مام او را ارجمند مىداشتند ولى در خوار شمارى و تضييع و إنكار فضل على - عليه السّلام - و جدا ساختنش از حسين و فاطمه - عليهما السّلام - تلاش مىكردند .\r\nدر حديث آمده كه يكى از موالى حذيفه گفت :\r\n[ 202 
  ] حسين در أيّام حج دست مرا گرفته بود و مردى پشت سر ما بود كه مىگفت : « خداوندا ! او و مادرش را بيامرز » . مرد اين سخن را به درازا كشانيد . پس حسين - عليه السّلام - دست مرا رها كرد ؛ بدان مرد روى نمود و فرمود : « امروز ما را آزردى ! براى من و مادرم آمرزش مىخواهى ، و پدرم را وامىگذارى ! حال آنكه او از من و از مادرم بهترست » .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\n12 حسين - عليه السّلام - و بكاء\r\nابن عساكر به سند خويش روايت كرده و گفته است :\r\n[ 170 
  ] پيامبر - صلّى اللّه عليه و آله و سلّم - از خانهء عائشه بيرون آمده بر خانهء فاطمه گذر فرمود . صداى حسين را شنيد كه گريه مىكند .\r\nفرمود :\r\n« نمىدانى كه گريستن او مرا مىآزارد ؟ » . « 1 »\r\n[ 219 
  ] و آن حضرت - صلّى اللّه عليه و آله - به زنان خود فرمود : « اين كودك را نگريانيد » يعنى حسين را . « 2 »\r\nچرا گريهء اين طفل بخصوص پيامبر را مىآزارد ؟ ! حال آنكه هر طفلى مىگريد و هرگاه إنسان رقيق العاطفه باشد ، بايد از گريهء همهء كودكان - هر كه باشد - آزرده شود .\r\nپس چرا پيامبر مهربان ، به طور خاص حسين را ياد مىكند ؟ آنچه در حديث آمده حكايت‌گر اين عاطفه نيست ، بلكه به معنائى ديگر إشارتگر است .\r\nگريهء حسين ، پيامبر را مىآزارد ، زيرا اندوه بزرگى را كه اين طفل بدان دچار خواهد شد به ياد پيامبر مىآورد ؛ اندوه بزرگى كه ديدگان مؤمن را اشكبار مىسازد و دلهائى را كه محبّت حسين در آن به وديعت نهاده شده ، محزون مىگرداند .\r\nپيامبر - صلّى اللّه عليه و آله و سلّم - از آواى گريستن اين طفل ، در زمانى كه در خانهء پدر و مادرش است ، آزرده مىشود ؛ پس اگر او را در روز عاشورا در صحراى كربلا مىديد كه تشنگى بر وى سخت شده و جرعه آبى طلب مىكند ، چه حالى مىيافت ؟ ! وقتى اشك حسين كه روى گونه‌اش مىدود ، بر پيامبر خدا گران و ناگوار\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 125 ) .\r\n( 2 ) . مختصر تاريخ دمشق ابن منظور ( 7 / 134 ) .\r\n","page_name":" 62 ","page_number":62},
  {"content":"\r\n\r\nباشد ، خون پاكش چگونه خواهد بود ، آنگاه كه بر زمين روان مىگردد ؟\r\nأمثال اين حديث رموزى هستند إشارتگر به نهان جهان و به معانيى آن سوتر و باريكتر از مجرّد عاطفه . آزردگيى هم كه پيامبر از آن سخن مىگويد ، ژرف‌تر و دشوارتر از دردمندى صرف است .\r\nبكاء در سيرهء إمام حسين - عليه السّلام - از ولادت ايشان و حتّى پيشتر ، تا شهادت إمام و حتّى پس از آن ، پايگاهى ويژه دارد .\r\nهمهء پيامبران ، حتّى نياى او ، پيامبر أكرم ، پيش از آنكه حسين زاده شود ، بر او گريسته‌اند . روز ولادتش ، أهل بيت ، از جمله جدّش رسول گرامى ، بر وى گريستند .\r\nخاندان و يارانش در روز شهادت بر او گريستند و حتّى خود او بر مصيبتش گريست .\r\nپس از شهادت نيز هر كه خبر شهادت او را شنيد گريست : چه امّهات مؤمنان و چه صحابيان باوردار .\r\nپيشوايان معصوم ، و پيروانشان ، در درازناى سده‌ها ، بر او گريستند .\r\nچنان است كه از خود إمام حسين - عليه السّلام - در روايت آمده است كه فرمود : « من كشتهء اشك هستم ؛ هيچ مؤمنى مرا ياد نمىكند ، جز آن كه مىگريد » . « 1 »\r\nبعض پيشوايان هم آن حضرت را « عبرة كلّ مؤمن » « 2 » ( / اشك هر مؤمن ) خوانده‌اند .\r\nمن دربارهء مجموع نصوص وارده دربارهء بكاء بر مصيبت حسين - عليه السّلام - در پاره‌اى از آنچه دربارهء إمام حسين - عليه السّلام - تأليف نموده‌ام ، سخن گفته‌ام . « 3 »\r\n\r\n\r\n","description":"","footnote":"\r\n( 1 ) . « أنا قتيل العبرة ، ما ذكرنى مؤمن إلّا و بكى » با اندكى تفاوت در ضبط ، به سه صورت ديگر ، آمده است در : كامل الزّيارات ، ط . مرحوم علّامهء امينى ، ص 108 ، بحار الأنوار ( ط . 110 جلدى ) ، 44 / 279 ، المنتخب طريحى ، « انتشارات شريف رضى » ى قم ، ص 447 .\r\n( 2 ) . سنج : مناقب آل أبى طالب عليهم السّلام ، ابن شهر آشوب ، ط . دار الأضواء ، 4 / 86 .\r\n( 3 ) . نگر : ذكرى عاشوراء و تأمّلاتها التّراثيّة فقهيّا و أدبيّا ( دست‌نوشته / چاپ نشده ) ، و : جهاد الإمام السّجّاد - عليه السّلام - ( صص 212 - 214 ) .\r\n","page_name":" 63 ","page_number":63},
  {"content":"\r\n\r\n\r\n13 حبّ و بغض\r\nاين كه آدمى فرزندان و دودمان خود را دوست بدارد ، أمرى كاملًا طبيعى است ؛ ليك اين كه حبّ ايشان را به حبّ خود بازبسته شمارد ، أمر ديگرى است ؛ زيرا حبّ فرزندان و دودمان شخص ، ملازم حبّ خود او نيست ، و همواره لازم يا واجب نيست كه هر كه نياى خاندانى را دوست دارد ، آن خاندان را نيز دوست بدارد .\r\nأمّا پيامبر ميان اين دو حبّ ، يعنى حبّ أولاد و عترتش و حبّ خودش - صلّى اللّه عليه و آله و سلّم - ، پيوند برقرار ساخته است . او به حسن و حسين إشارت مىكرد و فرمود :\r\n[ 116 
  ] هر كه مرا دوست دارد ، بايد اين دو را دوست بدارد .\r\nإحساس محبّتى كه ميان پيامبر و أمّت وجود دارد ، تنها عشق نيست ، بلكه افزون بر آن ، حبّ عقيده و تقديس و إجلال و سيادت است كه از ويژگيهاى جمالى و كمالى پيامبر ، و مقام پدرى ، و شرافت ، و كرامت ، و جلال ، و عطوفت ، و مهربانى ، و صفات ممتاز او ناشى شده است .\r\nدر جائى كه حسن و حسين از اين خصال به طور كامل برخوردارند و از حيث حسب و نسب به اين مقامات رسيده‌اند ، بديهى است دوستداران پيامبر ايشان را به همان سان دوست خواهند داشت ، زيرا كه آنچه در نياشان ، يعنى پيامبر - صلّى اللّه عليه و آله و سلّم - مىديده‌اند ، در اين دو نيز مىبينند .\r\nدقيقا به همين خاطر ، مىبينيم كه پيامبر اين ملازمه را معكوس هم مىسازند و در نصوصى ديگر مىفرمايند : « كسى كه اين دو را دوست بدارد ، مرا دوست داشته است » . بدين ترتيب پيامبر ، پس از آنكه حبّ حسن و حسين - عليهما السّلام - را در نصّ نخست شاخه‌اى از حبّ خود قرار داد ، در اينجا حبّ خود را شاخه‌اى از حبّ\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nآن دو قرار مىدهد .\r\nوقتى سبب و منشأ « حبّ » ، واحد باشد ، ميان اين دو جمله فرقى وجود ندارد : « هر كه مرا دوست بدارد ، بايد اين دو را دوست بدارد » و « هر كه اين دو را دوست بدارد ، مرا دوست داشته است » .\r\nنصوصى كه در آنها ، پيامبر - صلّى اللّه عليه و آله و سلّم - بر حبّ « آل محمّد » و از جمله حسين - عليه السّلام - تأكيد فرموده ، بسيارند ، و بخش بزرگى از آنها را ابن عساكر روايت كرده است . « 1 »\r\nاين پرسش پيش چشم مىآيد كه :\r\nاين همه تصريحات ، با اين اندازه تأكيد ، براى چيست ؟ ! حال آنكه باورمندان به رسالت و رسول أكرم ، بىگمان « آل رسول » را گرامى و دوست مىدارند و از سر عقيده و إيمان به ايشان مهر مىورزند ! دست كم ، براى پاسداشت عرفيّاتى از قبيل « لأجل عين ألف عين تكرم » « 2 » و « المرء يحفظ فى ولده » « 3 » ، چنين خواهند كرد ؛ يعنى براى عرفيّاتى كه در آن عصر در ميان نادان‌ترين مردمان نيز حكمفرما بود ؛ تا چه رسد به كسانى كه آموزشهاى إسلام شعور ايشان را آكنده است ! تازه اينهمه ، با چشم‌پوشى از كرامت و شرافت و مكانت علمى و عملى أهل بيت نبوّت است كه بر هيچ يك از مسلمانان پوشيده نيست .\r\nوقتى به مآثر و آثار أهل بيت ، بنگريم ، آيا كسى را أحقّ از ايشان به محبّت و تكريم ، و أولى از ايشان به تفضيل و تقديم مىيابيم ؟ ! پس چرا نياشان ، يعنى پيامبر ، اينهمه بر حبّ ايشان و پيوند آن با حبّ خود تأكيد فرمود ؟ ! پاسخ گفتن بدين پرسش آسان مىشود وقتى كه ببينيم پيامبر - صلّى اللّه عليه\r\n\r\n\r\n","description":"","footnote":"\r\n( 1 ) . نگر : صفحات 79 - 100 از تاريخ دمشق ، ترجمة الإمام الحسين عليه السّلام .\r\n( 2 ) . يعنى : براى يك چشم هزار چشم گرامى داشته مىشود .\r\n( 3 ) . يعنى : مرد را در زاد و رودش پاس دارند .\r\n","page_name":" 65 ","page_number":65},
  {"content":"\r\n\r\nو آله و سلّم - بر نصوص دومين ملازمه ، يعنى : « هر كه ايشان را دوست بدارد ، مرا دوست داشته است » ، جمله‌اى افزوده :\r\n[ 118 - 123 
  ] « . . . و هر كه دشمنشان بدارد ، مرا دشمن داشته است » « 1 » .\r\nشگفتا ! چگونه مىتوان فرض كرد كسى باشد كه حسن و حسين - عليهما السّلام - را دشمن بدارد ؟ ! كسى كه به دين إسلام منتسب است ، چرا بخواهد با حسن يا حسين - عليهما السّلام - دشمنى كند ؟ ! پاسخگويى به اين پرسشها ، بىگمان از پاسخ گفتن به پرسش پيشين ، دشوارتر است ، زيرا مىبينيم كه پيامبر - صلّى اللّه عليه و آله و سلّم - وجود كسى را كه با حسن و حسين دشمنى كند ، مفروض داشته ، و دشمن داشتن اين دو را با دشمن داشتن خود در پيوند دانسته است ! نكتهء ديگرى هم در مسألهء بغض نگريستنى است ، و آن اين كه در بغض ، ملازمه يكسويه است ، ولى در حبّ دو سويه بود ! يعنى در مورد بغض ، چنين جمله‌اى وارد نشده كه : « هر كه مرا دشمن بدارد ، اين دو را دشمن داشته است ! » شايد سبب اين باشد كه در جامعهء إسلامى ، دشمن داشتن پيامبر - صلّى اللّه عليه و آله و سلّم - را ، حتّى در تصوّر نيز نمىتوان آورد يا فرض كرد ؛ زيرا اين كار ، مساوى كفر آوردن به خود رسالت و به فرستنده و فرستاده ، هر دو ، مىباشد .\r\nأمّا « دشمنى با خاندان پيامبر » ، با همهء زشتى و هولناكىاش ، در عالم واقع تحقّق يافت ؛ چه در ميان أمّت خود پيامبر كسانى بودند كه با حسن و حسين دشمنى نمودند و بر منابر إسلام آن دو را لعن كردند ؛ بلكه در اين أمّت كسانى بودند كه در روى حسن و حسين - عليهما السّلام - شمشير كشيدند و با ايشان جنگيدند ! آيا حسين - عليه السّلام - بر دست مردمانى جز از أمّت نياى خود ، يعنى رسول خدا ، حضرت محمّد - صلّى اللّه عليه و آله - ، كشته شد ؟ ! . . . أمّا چرا ؟ ! پيامبر - صلّى اللّه عليه و آله و سلّم - در نصّ پيشگفته - كه از نشانه‌هاى نبوّت بشمار است - إعلام كرده كه « دشمنى با او » ، اگر چه شخص مسلمان آن را مستقيماً\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 77 / 120 ) .\r\n","page_name":" 66 ","page_number":66},
  {"content":"\r\n\r\nفرض ننمايد و منافق و كافر آشكارا إظهارش نتوانند كرد ، در خلال دشمنى با حسن و حسين تحقّق مىيابد ، زيرا « هر كه اين دو را دشمن بدارد ، پيامبر را دشمن داشته است » ؛ از آن روى كه در دشمنى با إمام حسن و إمام حسين - عليهما السّلام - پايمال ساختن ارزشهاى مورد اقتداى ايشان و نقض مكارمى كه ايشان در بردارند و رفض شرايعى كه پيروى مىكنند ، مندرج است ، و اينها همان ارزشها و مكارم و شرايعى است كه نزد خود پيامبر - صلّى اللّه عليه و آله و سلّم - وجود داشت . پس دشمنى با ايشان ، جز دشمنى با پيامبر أكرم - صلّى اللّه عليه و آله و سلّم - و رسالت آن بزرگوار نيست .\r\nپيامبر - صلّى اللّه عليه و آله و سلّم - پيامدهاى سخت و ناگوارى بر دشمنى با حسن و حسين - عليهما السّلام - مترتّب دانسته و فرموده است :\r\n[ 131 
  ] هر كه اين دو را دوست بدارد ، دوستش دارم ، و هر كه را دوست بدارم ، خداوند او را دوست دارد ، و هر كه را خداوند دوست بدارد ، او را در جنّات نعيم داخل مىكند .\r\nو هر كه اين دو را دشمن بدارد ، يا بر ايشان ستم كند ، دشمنش مىدارم ، و هر كه را دشمن دارم ، خداوند او را دشمن دارد ، و هر كه را خداوند دشمن دارد ، او را در آتش دوزخ داخل مىكند ، و عذاب او پاينده خواهد بود . « 1 »\r\nأمّا آنان كه بناگزير مسلمان شده بودند و روح إسلام را درك نكردند و تعصّبات جاهليّت همچنان به ذهنشان در آويخته و در دلهاشان رسوب كرده بود ، همهء نصوصى را كه از پيامبر - صلّى اللّه عليه و آله و سلّم - دربارهء أهل بيت بزرگوارش وارد شده بود ، ناشى از عاطفهء بشرى و برخاسته از عشق پيامبر به دخترزادگان خويش شمردند ، و از قدسيّت كلام پيامبر روىگردان شدند ؛ قدسيّتى كه خداوند وى را بدان مشمول و مصون گردانيد ، و بدين ترتيب ، كلام او را ، وحى ، حديث او را ، سنّت و قانون ، و طاعت او را ، فرض ، و مخالفت وى را ، كفر و نفاق قرار داده ، و\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 121 ) .\r\n","page_name":" 67 ","page_number":67},
  {"content":"\r\n\r\nگفتار او را ، بدور از هوى ، بل « وحى يوحى » « 1 » ساخته است .\r\nآرى ؛ اينان از نصوصى كه به حبّ حسن و حسين - عليهما السّلام - فرمان مىداد و از بغضشان سخت نهى مىكرد و بر آن تهديد مىنمود ، إعراض كردند ، و اين نصوص را پس پشت افكنده ، فراموش ساختند ؛ آنگاه بر خاندان پيامبر ظلم و ستم روا داشتند ، ايشان را آواره نمودند و به سبّ و لعن و قتلشان دست و زبان آلودند .\r\nگروهى ديگر پس از اين نسل آمدند كه حق را تباه ساختند ، از أوامر و نواهى پيامبر روى گرداندند و به پيروى از پيشينيان خود پرداخته ، در پى ايشان شتافتند .\r\nآن پيشينيان ، مجال جانشينى پيامبر و سرپرستى أمّت را از « آل محمّد » ستاندند ، ايشان را از پايگاه إدارهء أمور به كنار راندند ، أريكهء إمامتشان را غصب كردند ، دستشان را از همهء إمكانات فعّاليّت براى مصلحت أمّت دور ساختند ، و مناصب مهمّ و حسّاس دولت إسلامى را به دست بىبند و بارانى از بنى أميّه و بنى عبّاس سپردند .\r\nاين پسينيان هم ، فرصت إرشاد و هدايت تشريعى أمّت را از « آل محمّد » گرفتند ، مانع گسترش فقه ايشان در ميان أمّت شدند ، ايشان را از بيان أحكام إلهى بازداشتند ، و روى مردم را از ايشان به سوى بيگانگانى بازگردانيدند كه تازه بدين دين در آمده و از أصول و سنن و آبشخورهاى معرفتى و فكرى آن بىخبر بودند .\r\nبدين سان ، أمّت ، از اين كه آل محمّد - صلوات اللّه و سلامه عليهم - فقهى دارند كه بىواسطه و از روشن‌ترين راه و صحيح‌ترين طريق به پيامبر خدا - صلّى اللّه عليه و آله و سلّم - مىپيوندد ، و أحكام آن ، بدون تكيه بر رأى و ظنّ ، بلكه با اعتماد بر أصول علمى يقينى ، از كتاب و سنّت برگرفته شده است ، بىخبر ماندند ؛ و آگاه\r\n\r\n\r\n","description":"","footnote":"\r\n( 1 ) . نويسندهء ارجمند ، بدين عبارات قرآنى نظر داشته است كه :    « ما ضَلَّ صاحِبُكُمْ وَ ما غَوى وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى »    ( س 53 ى 2 - 4 / يعنى : همسخنتان نه سرگشته شده‌ست و نه گمراه و از سر هواى نفس سخن نمىگويد آن جز وحيى نيست كه وحى كرده مىشود ) .\r\n","page_name":" 68 ","page_number":68},
  {"content":"\r\n\r\nنشدند كه علوم آل محمّد ، در گنجينه‌هائى از ميراث مكتوبى سترگ و شكوهمند محفوظ است و تا امروز دستگرد پيروان ايشان مىباشد .\r\nهنگامى كه سنّت شريف نبوى ، كتابت و جمع و تدوين شد ، و مجموعهء بزرگى از أحاديث فرا خواننده به « حبّ آل محمّد » پيش روى مردم قرار گرفت ، آن پسينيان بر حقيقتى تلخ وقوف يافتند ؛ و آن ، اين كه : موضعگيرى پيشينيانشان در مورد « آل محمّد » چگونه بوده است ؟ ! و پايگاه « آل محمّد » در حكومت و إداره و فقه و تشريع إسلام كجاست ؟ ! آن محبّتى كه پيامبر در مورد أهل بيتش به آن فرمان داده است ، كجا جاى گرفته ؟ ! . . . چگونه است كه هر كس از آل محمّد را در تاريخ مىيابيم ، يا به شمشير و زهر كشته شده ، يا در قعر زندانها و تاريكى سياهچالها در تعذيب به سر برده ، يا تحت تعقيب قرار گرفته و آواره گرديده ، و يا رانده شده و مورد إهانت بوده است ؟ ! آن دشمنى با أهل بيت كه پيامبر از آن نهى فرمود ، اگر اين گونه نيست ، پس چگونه است ؟ ! وقتى نسل متأخّر بر اين حقيقت تلخ وقوف يافت ، از خوف پديدار شدن حقائق ، و بخاطر زشتى و هولناكى اين دشمنى آشكار ، و براى اين كه به آتش اين بغض كه وعيد آن پيشاپيش داده شده ، نسوزد ، به تحريف و تزويرى پناه برد كه نسلهائى پىدرپى از أمّت إسلام را فريب داده است .\r\nآن تحريف و تزوير ، اين ادّعا بود كه « حبّ آل رسول » ، محبّت اسمى صرف است ، بىآنكه به إعطاى حقّى بديشان در حكومت و إداره ، يا فقه و تشريع بينجامد .\r\nپس در اين باره ، به تصنيف و دسته‌بندى أحاديث و گردآورى مؤلّفات پرداختند تا نشان دهند محبّ آل محمّد هستند ، ولى تغافل كردند و به ظاهر از ياد بردند حبّى كه پيامبر - صلّى اللّه عليه و آله و سلّم - در مورد خود و خاندانش بر آن تأكيد دارد ، نه واژهء « حبّ » است ، و نه « محبّت عاشقانه » اى فارغ و تهى از معانى ولاء عملى و اقتداء و اتّباع و تأسّى ، و نقض مخالفت ، و رفض مخالفان .\r\nاگر كسى خود را محبّ رسول اللّه - صلّى اللّه عليه و آله و سلّم - وانمود كند ،\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nولى به شريعت آن حضرت عمل نكند ، با أحكامى كه آورده است مخالفت نمايد ، به ولايت و رهبرى و سيادت آن بزرگوار تن ندهد ، و به نبوّت و رسالت او ملتزم نگردد ، بىترديد محبّ پيامبر - صلّى اللّه عليه و آله و سلّم - نيست .\r\nچگونه ممكن است كسى كه از فقه آل محمّد - عليهم السّلام - پيروى نكرده ، شريعت را از ايشان نياموخته ، به إمامتشان خستو نشده ، به ولايتشان معترف نگرديده ، و هيچ چيز از دنيا و آخرتش را مستند به ايشان نساخته ، محبّ آل محمّد - عليهم السّلام - باشد ؟ ! اين يكى از آن گران‌هاست ! « 1 » تا چه رسد به كسى كه به قتل و لعن آل محمّد دست و زبان آلوده و ايشان را آواره ساخته است ! آيا سزاوار است اينچنين كسانى مدّعى حبّ پيامبر و پيروى او شوند ؟ در جائى كه پيامبر مىگويد : « و هر كس با أهل بيت من دشمنى كند ، با من دشمنى كرده است » ، حال كسانى كه أهل بيت را به قتل آوردند و بر منابر لعن كردند و زنانشان و فرزندانشان را به أسيرى در شهرها بردند ، چگونه است ؟ ! اين كه برخى سلفيان در زمان ما ، اين عباى ژنده ، يعنى عباى تحريف حقائق را ، بر دوش مىافكنند و ندا در مىدهند : « حبّ رسول و آل رسول را به فرزندانتان بياموزيد » و به اين اسم كتاب چاپ مىكنند ، بىترديد ناشى از تغافل است . « 2 »\r\nنمونه را ، اينان در مورد حبّ حسين - عليه السّلام - كه بيش از هزار و سيصد و پنجاه سال از شهادتش گذشته ، تجاهل مىكنند . . . راستى ، « حبّ » در گذشتگان چگونه است ؟ ! آيا معناى حبّ در گذشتگان ، گراميداشت يادشان ، نشر مآثرشان ، رفتار بنا بر سيرهء ايشان ، پيروى از طريقهء ايشان ، ستايش موضعگيريهاى ايشان ، ترك معارضه با\r\n\r\n\r\n","description":"","footnote":"\r\n( 1 ) . عبارت نويسندهء محترم ، نگرنده است به كريمهء  « إِنَّها لَإِحْدَى الْكُبَرِ »  ( س 74 ى 35 ) .\r\n( 2 ) . ظاهرا نظر نويسندهء ارجمند ، به كتاب علّموا أولادكم حبّ آل البيت است كه يكى از صاحب منصبان فرهنگى عربستان سعودى تأليف و چاپ كرده است .\r\n","page_name":" 70 ","page_number":70},
  {"content":"\r\n\r\nايشان ، ردّ معاندانشان ، و لعن قاتلانشان و كسانى كه بر ايشان ستم روا داشته‌اند ، نيست ؟ ! اكنون ، كسى كه نمىگذارد در مجلسى ، به ياد كرد حسين و إظهار دردمندى بخاطر مصيبت او و ذكر فضائلش و إعلام تأييد موضعگيريهاى وى ، بپردازند ، و از برگزارى محافل و مجالس سالانه براى زنده داشتن خاطرهء او جلوگيرى مىكند ، يا كسى كه بد گفتن به قاتل او و إفشاى حقائق حال كسانى را كه بر او ستم راندند ، ممنوع مىسازد ، يا كسى كه مىكوشد قتل وى و آنچه را بر وى گذشته موجّه جلوه دهد و حتّى قاتلش را ستايش و تعظيم نمايد و « أمير مؤمنان » بخواند ، و بر محبّان و ذاكران و سوگوارانش سخت بگيرد ، چگونه مىتواند مدّعى حبّ حسين شود ؟ ! آيا مىتوان همهء اين كارها را انجام داد و باز مدّعى حبّ حسين - عليه السّلام - شد و بدان فراخواند ؟ ! تا اين اندازه به بازى گرفتن واژهء « حبّ » ، جز آلودن قاموس زبان عربى و درونمايه‌هاى واژگان آن ، و جز نقض عرفيّات مردم عربى زبان نيست . اين كار هم تحميق خوانندگان است و هم ريشخند فرهنگ و انديشه و حديث نبوى .\r\nاين تمسخر بخشودنى نيست !\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\n14 آشتى و جنگ\r\nپيامبر - صلّى اللّه عليه و آله و سلّم - هنگامى كه فضائل أهل بيت ، يعنى على و فاطمه و حسن و حسين - عليهم السّلام - را ، بازگو مىكرد ، به آنچه مىكرد و به پايگاه ايشان نيك واقف بود ؛ معلّمى بود كه مىخواست أمّت خود را با هدايتگرانى كه جانشين خويش مىسازد و مادام كه أمّت بديشان متمسّك باشند گمراه نمىشوند ، آشنا سازد .\r\nپيامبر ، هنگامى كه ايشان را به نام ياد كرد ، بدين نكته تصريح نمود و فرمود :\r\n[ 158 
  ] هان ! نامهاشان را برايتان آشكار ساختم تا گمراه نشويد . « 1 »\r\nپيامبر ، در هر حال و هر جاى ، برترى ايشان را إعلان كرد ، و هر آنچه را لازم بود ، از بزرگداشت ايشان ، أمر به مودّت و حبّشان ، و نهى از دشمنى و آزارشان ، به مردم آگاهانيد ؛ تا آنجا كه اين أمر ، آوازه و شهرتى فراگير و إنكار ناپذير يافت .\r\nأمّا اين كه پيامبر - صلّى اللّه عليه و آله و سلّم - إعلام كرد كه « با آشتىجويانشان آشتى جو و با ستيزندگان با ايشان ، ستيزنده است » ، چيزى است بس شگفت ! مگر ايشان در ميدان كارزاراند ؟ ! يا مگر پيامبر انتظار دارد به پيكار با خاندانش برخيزند كه موضع خود را در برابر اين كار إعلام مىكند ؟ ! اينان ، همان خاندانىاند كه در پناه او و در سايهء تجليل و احترام او مىزيند و او ايشان را در فيض « تفضيل » هاى خود غرقه مىسازد و أمّت خويش را به تقديس و تكريم ايشان أمر مىكند ! پس براستى شگفت است كه او على و فاطمه و حسن و حسين را كنار هم\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 123 ) .\r\n","page_name":" 72 ","page_number":72},
  {"content":"\r\n\r\nآورد و به ايشان بگويد :\r\n[ 135 
  ] من با كسى كه با او در آشتى باشيد ، در آشتىام ، و با كسى كه با او در ستيز باشيد ، در ستيزم .\r\nو در بيمارىاى كه بدان درگذشت :\r\n[ 134 
  ] بر ايشان دل سوزانيد و گفت : « من با كسى كه با شما بستيزد ، در ستيزم ، و با كسى كه آشتى شما جويد ، در آشتى هستم » .\r\nسبب شگفتى آنست كه آدمى بيش و كم يقين مىكند در خاطر هيچ‌يك از آنان كه همروزگار پيامبر بودند و به او إيمان آوردند ، يا لختى مصاحبت او كردند و شنيدند كه وى ، تا واپسين دم زندگانى و در بيمارى مرگ هم ، به تأكيد و تكرار ، فضل أهل بيت را بازمىگويد ، و تكريم و تفضيل و تقديم ايشان را خاطرنشان مىكند . . . ،\r\nآرى ، در خاطر هيچ‌يك از صحابيان مؤمن به رسالت محمّدى ، نگذشت كه با خاندان پيامبر پيكار كند ، يا بر در خانه‌شان آتش بيفروزد ، يا در روى كسى از ايشان شمشير بكشد ، يا خيمهء ايشان را در حالى كه زنان و كودكان در آن‌اند آتش بزند ! پس از همين رو پيامبر خدا - صلّى اللّه عليه و آله و سلّم - چنان سخنى با مردم نگفت ؛ زيرا اگر پيامبر به ايشان مىگفت : با خاندان من در آشتى باشيد و با ايشان جنگ مكنيد ! ، مردم مبهوت و سرگشته مىشدند ، أمّا اين حقيقتى بود كه پيامبر به واسطهء وحى غيبى از آن آگاه بود و بناگزير مىبايست آن را به خاندان خود مىگفت تا از لحاظ روحى آماده باشند و چنان نباشد كه ناگهان با آن روبه‌رو گردند و غافلگير شوند . از اين رو ، در همهء نصوص ، تنها ايشان را مخاطب ساخت ؛ پندارى اين گفتار ، پشتيبانى معنوى از رفتار أهل بيت و تحريض ايشان به سپاردن راهى بود كه برمىگزينند . چنين هم شد :\r\nپيامبر چشمان خود را فرو نبسته بود كه دشمنى با أهل بيت هويدا شد :\r\nرفتارهاشان با دخترش ، فاطمهء زهراء ، از آنچه در ميدانهاى جنگ رخ مىدهد سخت‌تر و شديدتر بود ؛ زيرا او بنيادها و نشانه‌هاى اين استيزه را تبيين كرد و از أهداف آن پرده برداشت . همهء اينها ، بىپرده‌پوشى ، در سخنان دليرانه‌اى كه در\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمسجد رسول خدا بيان فرموده ، آمده است . وى حقوق آل محمّد را پس از پيامبر ، از أبو بكر مطالبه كرد : پايگاه همسرش در خلافت ، فدك كه هديهء پدرش بود ، و همچنين إرث خود را از پدر - آنگونه كه خداوند واجب كرده و در قرآن تشريع نموده است . فاطمه - عليها السّلام - در مسجد رسول خدا ، پيش روى أمّت به محاكمهء أبو بكر برخاست و خواسته‌هاى خود را با منطق أدلّهء استوار از قرآن كريم و سنّت شريف و بر أساس وجدان و ضمير انسانى بيان داشت . او به زبان پدرش ، پيامبر خدا ، سخن مىگفت و سفارشهاى وى را در حقّ خويش فرايادها مىآورد .\r\nولى ، در مقابل ، او را منكر شدند و فرو گذاشتند .\r\nپس در حالى كه خداوند را گواه مىگرفت ، آشكارا گفت كه ايشان را دشمن مىدارد و نفرين مىكند و بر ايشان خشمگين است ؛ از اين راه ، حديث پدرش را - كه بر أذهان نقش بسته بود - به ياد ايشان مىآورد كه « فاطمة بضعة منّى ، فمن أغضبها أغضبنى » « 1 » ( يعنى : فاطمه ، پارهء تن من است ، پس هر كه او را خشمگين كند ، مرا خشمگين كرده است ) ؛ حديثى كه أحدى را در برابر آن جز تسليم و قبول و إذعان چاره نيست .\r\nو فاطمه - عليها السّلام - در حالى از جهان مىرود كه شهيد رنجها و اندوه خويش است .\r\nمرحلهء بعدى ، جنگهائى است كه بر ضدّ على - عليه السّلام - به پا شد :\r\nپيكار جمل : آنجا كه گروهى كه بيعت خود را با إمام شكستند ( يعنى : ناكثان ) ، با عايشه صف كشيدند ، تا به همراه زبير و طلحه با إمام بجنگند و خونى را كه از آن ايشان نبود ( و بر گردن إمام - عليه السّلام - هم نبود ) « 2 » ، مطالبه كنند .\r\nو صفّين : آنجا كه گروه تجاوزپيشه ، معارض حقّى بودند كه از براى إمام على - عليه السّلام - ثابت شده و صحابه ، از أنصار و مهاجران ، و برگزيدگان تابعان ، بدان\r\n\r\n\r\n","description":"","footnote":"\r\n( 1 ) . صحيح البخارى : 5 / 36 ، باب مناقب فاطمة عليها السّلام ، و 5 / 26 باب مناقب قرابة رسول اللّه صلّى اللّه عليه و آله و سلّم .\r\n( 2 ) . مطلب درون كمانكان ، افزودهء تتميمى مؤلّف در نسخهء شخصى خويش است .\r\n","page_name":" 74 ","page_number":74},
  {"content":"\r\n\r\nخستو بودند ؛ آنجا كه بزرگ مهاجران و أنصار ، عمّار ، در صف لشكريان إمام بود ؛ كسى كه پيامبر - صلّى اللّه عليه و آله و سلّم - او را مژدهء بهشت داده ، و به او فرموده بود : « تقتلك الفئة الباغية » « 1 » ( يعنى : گروه تجاوز پيشه تو را مىكشد ) ، و گروه معاويه وى را به قتل آورد .\r\nو نهروان : آنجا كه « قرآنيّون » ى كه قرآن از حلقومهاشان آن سوتر نرفته بود « 2 » ، با إمام رويارو شدند ؛ آنان كه بمانند تيرى كه نشانه را بشكافد و از آن سويش بدر آيد ، از دين برون شدند ، و هم ايشان گروه « از دين برون‌شدگان » ( مارقان ) بودند .\r\nدر همهء اين حالات و جايگاهها نيز ، إمام حسن و إمام حسين - عليهما السّلام - در كنار پدرشان ، أمير مؤمنان - عليه السّلام - ، بودند .\r\nبارى ، پس از آن ، با إمام حسن - عليه السّلام - جنگ نظامى و روانى پيشه كردند ، تا روزگارش سپرى شد . سپس با إمام حسين - عليه السّلام - جنگيدند ، تا در روز عاشورا خون پاكش را بريختند .\r\nپيامبر - صلّى اللّه عليه و آله و سلّم - ، آنجا كه به ايشان فرمود : « من با كسى كه با شما بستيزد ، در ستيزم » ، موضع خويش را نسبت به همهء اين جنگها إعلام كرد .\r\nولى أهل بيت تنها از آن روى كه به سيرت پيامبر پايبند بودند ، آماج پيكارگرى قرار گرفتند .\r\nهر يك از ايشان ، بود و نبود خويش را در راه رسالت محمّدى نثار كرد تا جائى كه جانهاشان بهاى نگاهبانى اين رسالت گرديد ؛ باشد كه شعلهء آن فرو نميرد و نشانه‌هاى آن نابودى نپذيرد .\r\n\r\n\r\n","description":"","footnote":"\r\n( 1 ) . ابن حجر عسقلانى مىگويد : اين معنا كه عمّار را « فئهء باغيه » به قتل مىرساند ، از پيامبر - صلّى اللّه عليه و آله - به تواتر رسيده . نگر : الإصابة فى تمييز الصّحابة ، ط . دار إحياء التّراث العربىّ ( افست از روى چاپ 1328 ه . ق ) ، 2 / 512 .\r\n( 2 ) . تعبير نويسنده ناظر به حديثى نبوى است . نگر : مرآة العقول ، 12 / 500 .\r\n","page_name":" 75 ","page_number":75},
  {"content":"\r\n\r\n\r\n15 وديعهء پيامبر - صلّى اللّه عليه و آله و سلّم\r\nپيامبر - صلّى اللّه عليه و آله و سلّم - ، از بدايت بعثت خجسته‌اش ، چه در خلال رسانيدن آيات ارجمند وحيانى ، و چه در خلال گفتار و كردار خويش ، و در درازناى سالهائى كه در مدينهء منوّره ميان ياران و همسرانش گذرانيد ، چه در مسجد و چه در خانه و چه در گذر ، و خلاصه در هر مجال و فرصت ممكن ، - چندان كه مىتوانست - از إبلاغ كرامت و فضل و حرمت أهل بيت خويش به أمّت فروگذار نكرد .\r\nچندان كه در شمار نيايد ، بر حبّ ايشان ، نويد پاداش بهشتى داد ، و دشمنى و پيكار با ايشان را مايهء عذاب دوزخى شمرد ؛ إبلاغ و إنذار كرد ؛ و ترغيب و تحذير نمود .\r\nو هنگامى هم كه در بستر احتضار بود و هنگام وفاتش فرا رسيده ، در يك منظرهء استثنائى ماندگار در أذهان ، دست به كارى سرنوشت‌ساز زد . بهترست به حديثى گوش فرا دهيم كه أنس بن مالك ، خادم پيامبر - صلّى اللّه عليه و آله و سلّم - ، روايت مىكند :\r\n[ 167 
  ] فاطمه ، با حسن و حسين ، به سراغ پيامبر - صلّى اللّه عليه و آله و سلّم - آمد . پيامبر - صلّى اللّه عليه و آله و سلّم - در همان بيمارى بود كه بدان درگذشت . فاطمه خود را بر روى پيكر او انداخت ، سينه‌اش را به سينهء او چسبانيد ، و گريستن آغازيد . پيامبر - صلّى اللّه عليه و آله - گفت : « فاطمه ، بس كن » و او را از گريستن نهى كرد .\r\nفاطمه به خانه روانه شد ، و پيامبر - صلّى اللّه عليه و آله و سلّم - ، گريان و اشكريزان ، سه بار فرمود : « خدايا ! أهل بيتم ! من ايشان را نزد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nهر مؤمنى به وديعت مىسپارم » . « 1 »\r\nمنظره ، عظيم است و بيم‌انگيز ! پيامبر خدا - صلّى اللّه عليه و آله و سلّم - بسترى است ؛ أمّت ، پس از چند روزى ، او را از دست خواهد داد ، و با او « رحمت از براى جهانيان » « 2 » را از دست مىدهد .\r\nو أمّا أهل بيت - عليهم السّلام - ، افزون بر همهء اينها ، پدر ، و نيا ، و برادر خود را از دست مىدهند : زهرا پدرش را ، حسن و حسين نياى خود را ، و على برادرش را ! معناى افتادن فاطمه بر پيكر پدر ، منتهاى قرب است ؛ چه ، در اين حال ، هيچ چيزى ميان ايشان فاصله نمىاندازد ، و سينه ، جايگاه قلب است ، و قلب ، گنجينهء محبّت ؛ به هم پيوستن سينهء پدر و دختر ، در بيمارى مرگ ، تصويرگر چشم‌اندازى شگرف و سرشار از حزن و عاطفه است كه توصيف شدنى نيست .\r\nدر اين ميانه ، جز سرشكى كه از ديدهء فاطمه - عليها السّلام - روان مىشود ، چيزى نيست كه حكايت‌گر اندوه او باشد ، و پيامبر كه از هر چه دخترش فاطمه را بيازارد ، آزرده مىشود ، نمىتواند فاطمه را گريان ببيند ؛ ازين رو ، او را از گريستن نهى مىكند .\r\nأمّا خود او ، طرف ديگر ماجراست ؛ بخاطر دورى از دختر يگانه ، و ساير أهل بيتش كه غيب او را از آنچه بر سرشان خواهد رفت ، آگاهانيده ، غمى بزرگ دارد ، و جز اشك ريختن كارى نمىتواند بكند .\r\nپيامبر خدا چرا مىگريد ؟ ! سخن او ، در چنين حالتى ، از سبب اين گريستن پرده برمىافكند ؛ كسى كه در شرف مرگ است ، دربارهء آنچه نزد او از همه چيز عزيزترست سفارش مىكند ، و در واپسين دم حيات به مهمترين چيزى كه بدان توجّه داشته ، مىانديشد و بدان\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 124 ) .\r\n( 2 ) . تعبير « الرّحمة للعالمين » را دربارهء نبىّ أكرم - صلّى اللّه عليه و آله - ، مؤلّف ، از قرآن كريم اقتباس كرده است ؛ آنجا كه خداوند مىفرمايد :  « وَ ما أَرْسَلْناكَ إِلَّا رَحْمَةً لِلْعالَمِينَ »  ( س 21 ى 107 ) .\r\n","page_name":" 77 ","page_number":77},
  {"content":"\r\n\r\nسفارش مىنمايد ؛ پيامبر خداوند را بر آنچه مىگويد گواه مىگيرد ، و مىگويد : « . . .\r\nخداوندا ، أهل بيتم . . . » .\r\nأهل بيت را « وديعه » اى قرار مىدهد كه در دست « هر مؤمن » به رسالت خويش ، مىسپارد ، و حفظ وديعه از واجبات مؤمنانى است كه « أمانتها و عهد خويش را پاس مىدارند « 1 » » . پيامبر - صلّى اللّه عليه و آله و سلّم - بر اين أمر تأكيد مىكند و ازين روى سه بار سخن خويش را بر زبان مىراند .\r\nپس از اين رخداد و با اين تصريح ، نمىتوان گمان برد كه براى تأكيد بر حفظ اين وديعه ، راهى نافذتر و مؤثّرتر از آنچه پيامبر - صلّى اللّه عليه و آله و سلّم - پيشه فرمود ، وجود داشته باشد ؛ ليك بايد سيرهء حسينى را بخوانيم تا دريابيم أمّت با اين وديعهء پيامبر چه رفتارى كرد ! در خصوص حسين - عليه السّلام - هم ، سخن از « وديعه » در روايت زيد بن أرقم آمده كه مىگويد :\r\n[ 322 
  ] هان ! به خدا قسم از رسول خدا - صلّى اللّه عليه و آله و سلّم - شنيدم كه مىفرمود : « خداوندا ! من او را نزد تو و مؤمنان صالح به وديعت مىنهم » .\r\nابن أرقم اين حديث را در محلّ و مناسبتى ديگر نيز ياد كرده است ؛ در زمانى كه همنشين ابن زياد بود و سر حسين - عليه السّلام - را آوردند ؛ ابن زياد شروع كرد با چوبدست خود به سر إمام - عليه السّلام - زدن ! در اينجا ابن أرقم اين حديث را فرا ياد آورد و فرا ياد آورد كه مىبايد در اين چشم‌انداز دهشت بار آن را بر زبان آورد و پرسيدن آغازيد كه : « شما چگونه وديعهء رسول اللّه - صلّى اللّه عليه و آله و سلّم - را حفظ كرديد ؟ » .\r\nهر چند زيد بن أرقم ، خود از كسانى است كه اين پرسش متوجّه ايشان است .\r\nپاسخ به اين پرسش را در فصل « 31 » در خلال « موضعگيريهاى دير هنگام » خواهيم خواند .\r\n\r\n\r\n","description":"","footnote":"\r\n( 1 ) .  « الَّذِينَ هُمْ لِأَماناتِهِمْ وَ عَهْدِهِمْ راعُونَ » *  ( س 23 ى 8 ) .\r\n","page_name":" 78 ","page_number":78},
  {"content":"\r\n\r\n\r\nبخش دوم پس از وفات پيامبر - صلّى اللّه عليه و آله و سلّم\r\n16 . تباهى پس از پيامبر - صلّى اللّه عليه و آله و سلّم 17 . يك موضعگيرى در برابر عمر 18 . همراه با پدر در عرصه‌هاى مختلف 19 . در بدرود با برادرش ، إمام حسن - عليه السّلام\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\n16 تباهى پس از پيامبر - صلّى اللّه عليه و آله و سلّم\r\nمثل سائر « المرء يحفظ فى ولده » « 1 » ، ريشه‌اى قرآنى دارد كه خداوند بندگان مؤمنش را بر لسان بندهء شايستهء خويش ، خضر ، بدان تأديب فرموده است :\r\nخضر هنگامى كه آن ديوار را كه از آن دو كودك يتيم شهر بود ، برافراشت ، علّت آن را اين شمرد كه :  « كانَ أَبُوهُما صالِحاً »  ( يعنى : پدر اين دو مردى شايسته بود / سورهء كهف ، آيهء 81 ) بر اين بنياد ، آن دو كودك بخاطر شايستگى پدرشان استحقاق اين خدمت را از جانب خضر يافتند . ولى بسيارى از آنان كه به أمّت پيامبر ما ، حضرت محمّد - صلّى اللّه عليه و آله و سلّم - منتسب هستند ، بخاطر پيامبر ، آل محمّد را گرامى نداشتند . اين أمّت ، بيش از آنكه پيامبر چشمانش را فرو بندد ، به أهل بيت مهلت ندادند ، و هنوز پيكر شريف پيامبر به خاك سپارده نشده بود كه بر خاندان او ستم راندند و حقّشان را در خلافت غصب كردند ؛ سپس به ضرب و هتك بر سر ايشان ريختند تا جائى كه در خانهء زهرا ، دختر پيامبر ، را آتش زدند ، باعث سقط جنين او شدند ، و او را به خشم آوردند . او روزهاى اندكشمارى را پس از پدر ، با سرى دستار بسته و پهلوى شكسته سپرى كرد ، و ساعت به ساعت بيهوش مىشد ، و تنها چند ماه پس از درگذشت پدرش ، در حالى كه اينان را دشمن مىداشت ، درگذشت ! نصيب نوه‌هاى پيامبر ، يعنى حسن و حسين ، هم از اين أمّت چيزى بهتر نبود ! بلكه - در پى اين رفتار ننگين - فرقه‌اى سياسى شكل گرفت كه خاندان پيامبر را هدف دشمنى و كين‌ورزى مىساخت و دسيسه‌اى را طرح ريخت كه على را در محرابش ترور نمود ، حسن را در خيمه‌اش زخم زد و مجروح كرد و حسين را در نيمروز عاشورا در كربلا ، آنگونه كه گوسفندى را آشكارا ، پيش چشم مردمان ، ذبح\r\n\r\n\r\n","description":"","footnote":"\r\n( 1 ) . يعنى : مرد را در زاد و رودش پاس دارند .\r\n","page_name":" 81 ","page_number":81},
  {"content":"\r\n\r\nمىكنند ، به قتل رسانيد و كسى به إنكار برنخاست ! حال آنكه اين دو پسر از دو پسر ماجراى خضر خوارتر نبودند ؛ چون پدرشان بىگمان از رسول خدا - صلّى اللّه عليه و آله و سلّم - صالح‌تر نبود ! حسين - عليه السّلام - در حديث آتى - اين حقيقت را به رخ يكى از رهبران دشمنان آل محمّد ، معروف به نافع بن أزرق ، كشيده و با او مقابله نموده است :\r\n[ 203 
  ] حسين او را گفت : از تو چيزى مىپرسم :  « وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ »  ( يعنى : خداوند مىفرمايد : و أمّا آن ديوار از آن دو كودك يتيم در آن شهر بود / كهف ؛ آيهء 81 ) اى ابن أزرق ! چه كسى را در اين دو پسر پاس داشتند ؟ ! ابن أزرق گفت : پدر آن دو را ! حسين گفت : پدر آن دو بهتر بود يا رسول خدا - صلّى اللّه عليه و آله و سلّم - ؟ « 1 » . . . .\r\nاينست آن حقيقت كوبنده ؛ ليك آيا كسانى را كه نفاق در دلشان جايگير شده و نادانى و كينه و حق‌ستيزى ديدگانشان را فرو پوشانيده سود مىرساند ؟ ! يكى از نتايج اين تباهى آن بود كه هنوز پنجاه سال از وفات پيامبر نگذشته ، أمّت وى بر « وديعه » و « گل خوشبوى » او ، حسين ، ستم راندند ، و به زشت‌ترين صورت ، او را كشتند ! آيا هيچ تباهيى بدتر از اين مىتوان تصوّر كرد ؟ ! يكى ديگر از نتايج اين تباهى رسوا ، آن بود كه تاريخ محرّف و مورّخان مزدور « 2 » ، در درازناى سالهاى پس از وفات پيامبر - صلّى اللّه عليه و آله و سلّم - تا خلافت إمام على - عليه السّلام - ، از وجود أهل بيت تغافل نمود ؛ همين حسين -\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 130 - 131 ) .\r\n( 2 ) . پاره‌هائى پراكنده ، به قلم مورّخانى كه به گزارش برخى حقائق پرداخته‌اند ، مانند ابن إسحاق ، صاحب سيره ، و عمر بن شبّة ، صاحب كتابهاى فراوان ، به ثبت رسيده است ؛ ولى ميراث ايشان مهجور و نابود گرديده و جز اندكى از آن بازنمانده است كه در همان هم دلالتهاى واضحى بر آنچه ما مىگوئيم ، هست .\r\n","page_name":" 82 ","page_number":82},
  {"content":"\r\n\r\nعليه السّلام - ، در درازناى عهد أبو بكر و عمر و عثمان ، هيچ گزارشى از او بر صفحات تاريخ نمىيابيم ، جز پاره‌هائى پراكنده كه بسيارى از انگيزه‌هاى آن تغافل را در خود گنجانيده است !\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\n17 يك موضعگيرى در برابر عمر\r\nيكى از اين پاره‌هاى پراكنده ، حديثى است كه يكى از موضعگيريهاى حسين - عليه السّلام - را در برابر عمر گزارش مىكند : هنگامى كه عمر بر منبر خلافت نشسته و حسين كمتر از ده سال از عمرش گذشته است . بر اين أساس كه در خانهء پدرش ، إمام على - عليه السّلام - به سر مىبرد ، از همهء گفتارها و كردارهائى كه طفل خانه مىبيند و مىشنود ، هر اندازه هم پوشيده و اندك باشند ، آگاه و سرشارست ، و اينهمه ، دمى ذهن او را رها نمىكنند . كودك ، گاه ، در پيرامون خود ، از كلمات نقش بسته بر چهره‌ها ، بيش از يك بزرگسال ، چيز مىخواند ، و از آواهاى پيرامونى روشن‌ترين مقاصدى را كه فصيح ترين كلمات از بازگو كردنش ناتوانند ، مىشنود .\r\nتازه اينها دربارهء كودكان عادى صادق است ، تا چه رسد به حسين ! او كسى است كه جدّش ، پيامبر - صلّى اللّه عليه و آله و سلّم - ، او را شايسته ديد تا بيعتش را بپذيرد و مادرش ، زهرا ، هنگامى كه أبو بكر از وى شاهد طلب كرد ، او را براى شهادت دادن بر آنكه « فدك » هديّه‌اى است از جانب پدر به زهراى مرضيّه ، شايسته دانست .\r\nهمين بس است كه حسين ، از خطبهء مادرش ، زهراء ، در مسجد رسول خدا ، و از انزواى پدرش در خانه در طول حيات زهراى مرضيّه ، دريابد كه حقّى بزرگ از ايشان غصب شده است .\r\nافزون بر اين ، خانهء آنها چسبيده به خانهء پيامبر بود و تنها يك ديوار ميان دو خانه فاصله مىافكند و خداوند در خانه‌شان را به خود مسجد گشوده داشته ، و در جائى كه « خانهء فاطمه در ميانهء مسجد » بود [ 182 
  ] [ 158 
  ] ، چيزى را كه بر ديگران روا نبود ، براى أهل اين خانه روا داشته بود .\r\nاكنون حسين اين خانهء گرانقدر را ، اندوهگين ، مهجور ، و خالى از ازدحام\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمىيافت . جدّش ، پيامبر ، استوانهء مركزى آسيا سنگ إسلام بود و پدرش ، على ، بر مدار او مىچرخيد ؛ در روزگار او احترام و توجّه اين خانه را پر مىكرد ، ولى اكنون حسين حتّى لختى از آن احترام و توجّه را هم در اين خانه نمىيافت . اينك حسين مىديد كه جماعت در جائى دور تر آمد و شد مىكنند و فرمان مىگيرند ؛ جائى كه چهره‌هاى جديد همه چيز را إشغال كرده‌اند : أمر ، نهى ، محراب ، منبر ! پس يك روز ، وقتى به مسجد آمد و عمر را بر منبر إسلام ديد ، همهء آنچه را بر دلش انباشته شده بود ، إبراز كرد . خوبست اين برخورد را از خلال حديث او بشنويم :\r\n[ 178 - 180 
  ] حسين - عليه السّلام - گفت : بر عمر بن خطّاب گذشتم و او بر منبر بود ؛ به سوى او بالا رفتم و به او گفتم : از منبر پدرم پائين بيا و برو سراغ منبر پدرت ! عمر گفت : پدرم منبر نداشت .\r\nو مرا گرفت و كنار خود نشاند . من شروع كردم با دستم سنگريزه‌هائى را زير و رو كردن .\r\nوقتى از منبر پائين آمد ، مرا به منزلش برد ، و به من گفت : چه كسى آن سخنان را به تو آموخته ؟\r\nگفتم : هيچ كس آن را به من نياموخته .\r\n( گفت : به خدا قسم منبر پدر توست ، به خدا قسم منبر پدر توست ، و آيا كسى جز شما بر سر ما موى رويانيده است ؟ ! « 1 » ) « 2 » .\r\nآنگاه گفت : پسركم ! كاش مىآمدى و به ما سر مىزدى ! « 3 » در اين حديث ، تا اينجا ، چند مدلول هست :\r\n\r\n\r\n","description":"","footnote":"\r\n( 1 ) . اين سخن عمر ، معناى كنائى دارد . يعنى : هر چه داريم و به هر جا رسيده‌ايم ، از قبل شما بوده است .\r\nنگر : زندگانى إمام حسين عليه السّلام ، رسولى محلّاتى ، ص 38 ؛ و : شرح حال و فضائل خاندان نبوّت عليهم السّلام ، سبط بن جوزى ، ترجمهء محمّد رضا عطائى ، ص 315 .\r\n( 2 ) . آنچه ميان كمانكان آمده ، از مختصر تاريخ دمشق ابن منظور است .\r\n( 3 ) . مختصر تاريخ دمشق ابن منظور ( 7 / 127 ) .\r\n","page_name":" 85 ","page_number":85},
  {"content":"\r\n\r\nبالا رفتن حسين - عليه السّلام - به سوى عمر - كه خليفه است - بر منبر ، أنظار را به خود جلب مىكند و زمان پيامبر - صلّى اللّه عليه و آله و سلّم - را به ياد مردم مىآورد كه نوه‌هاى پيامبر ، يعنى حسن و حسين ، از اين چوبها بالا مىرفتند و پيامبر بالاترشان مىبرد و بر دوش خويش يا در آغوش خود جاى مىدادشان ! أمّا در مورد خليفه ، شايد نخستين و آخرين بار باشد كه در آن تاريخ ، كودكى به طرف او از منبر بالا رفته باشد ، تا چه رسد كه آن سخنان را به او بگويد ؛ چه ، تاريخ هيچ نظيرى براى اين واقعه ثبت نكرده است .\r\nحسين - عليه السّلام - به عمر گفت : « از منبر پدرم پائين بيا » . اين « پائين آمدن » ، از منظر سياسى ، همان مدلول لغوى ظاهرىاش را نمىرساند ، بلكه به معناى بازپس نشستن از خلافتى است كه او و رفيقش در سقيفه هر يك به پستانى از آن چسبيدند و سخت دوشيدند ، و آن روز آن را به رفيق خويش پيشكش كرد ، تا امروز در اختيار وى گذاردش . « 1 »\r\nدر تعبير « منبر پدرم » دلالتى آشكار هست ؛ اگر مرادش حقيقت حاضر و ظاهر أمر باشد ، پدر او على - عليه السّلام - است كه صاحب اين منبر است ، زيرا حسين بىشك به خلافت پدرش باورمندست ؛ اگر هم حقيقت ديگر - گذشته - ، مرادش باشد ، پدر او پيامبر - صلّى اللّه عليه و آله و سلّم - است ؛ چرا بايد منبرى كه او بنياد كرده و بنيان آن را نهاده به دست كسى جز از خاندانش بيفتد ؟ ! در اين هم كه گفت : « برو سراغ منبر پدرت » ، دلالتى رسواگر هست ؛ حسين و همهء حاضران مىدانند كه « خطّاب » ، پدر عمر ، منبر كه هيچ ، تخته پاره‌اى هم نداشت كه بر سر آن جاى گيرد ! عمر هم با اين برخورد در تنگنا قرار گرفته و ناچار شده است بر سر منبر اعتراف كند : خطّاب منبرى نداشته است ! نتيجه‌اى كه از اين اعتراف حاصل مىشود ، آنست كه منبر صاحبانى دارد كه مالك آن هستند و صاحبانش سزاوارترند بدان كه بالاى آن بروند و امورش را در\r\n\r\n\r\n","description":"","footnote":"\r\n( 1 ) . عبارت نويسنده ، نگرنده است به بهره‌اى از خطبهء شقشقيّه : « . . . فيا عجبا بينا هو يستقيلها فى حياته إذ عقدها لآخر بعد وفاته لشدّ ما تشطّرا ضرعيها فصيّرها فى حوزة خشناء . . . » ( نهج البلاغه ، خطبهء 3 ) .\r\n","page_name":" 86 ","page_number":86},
  {"content":"\r\n\r\nدست گيرند ؛ پس چه چيزى سبب شد كه آنان از اين منبر به كنار روند و كسى جز ايشان بر آن مستولى شود و أمور آن را در دست گيرد ؟\r\nأمّا عمر با كودك همراه شد تا او را مورد « بازپرسى » قرار دهد ، زيرا سوء ظن داشت كه پشت سر كودك دسيسه‌اى باشد كه اين برخورد را طرح‌ريزى نموده و از خردسالى حسين ، براى اجراى نقشه‌اش ، بهره برده باشد . از اين رو ، او را به خانهء خود برد و به او گفت : « چه كسى آن سخنان را به تو آموخته ؟ » .\r\nحال آن كه حسين نياز به كسى ندارد كه چنين حقيقت بىپرده‌اى را به او تعليم دهد ؛ او در خانه‌اى مىزيد كه همهء حقائق را به وى مىشناساند .\r\nدر زمانى كه عامّهء مردم هم فريب خورده باشند ، آنجا بسيارى هستند كه حاضر نباشند نقاب جهل و عناد و عصبيّت پليد را بر چهره پذيرا شوند يا روز روشن را به إنكار بنشينند .\r\nباقى حديث نيز برانگيزنده است :\r\nحسين كه حقيقت را بىپرده بيان كرده و به گزارد وظيفهء خويش در آگاهانيدن مردم از حقيقت ، در ايستاده ، عمر با او مطايبه مىكند و او را دعوت مىنمايد و مىگويد : « پسركم ! كاش مىآمدى و به ما سر مىزدى ! » .\r\nپس حسين روزى به سراغ او مىآيد ، در حالى كه او با معاويه ، يعنى أميرى كه بر شام گمارده ، در جلسه‌اى خصوصى خلوت كرده و همگان ، حتّى پسر عمر ، از ورود به اين جلسهء دربسته منع شده‌اند .\r\nحسين مىآيد و بازمىگردد . عمر او را طلب مىكند و حسين وى را مىآگاهاند كه به سراغش آمده ولى ديده است كه با معاويه به خلوت نشسته .\r\nعمر به طرح سخن ديگرى مىپردازد تا أنظار عموم را بدان سو جلب كند . به حسين - عليه السّلام - مىگويد :\r\n« تو از پسر عمر به إذن سزاوارترى ؛ و آنچه در سرهاى ما مىبينى نخست خداوند رويانيده است و آنگاه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nشما . » « 1 » و دستش را بر سر خويش نهاد .\r\nبدين ترتيب ، اين حديث پايان مىپذيرد ؛ حديثى كه بر هشيارى حسين - عليه السّلام - از خردسالى دلالت مىكند ، و أداى وظيفهء او را ، با شجاعتى كه شأن أهل بيت است و دليريى كه از جدّش پيامبر - صلّى اللّه عليه و آله - با چيزهاى ديگر به إرث برده است ، نشان مىدهد .\r\nأمّا عمر زيرك‌تر از آن بود كه اين گونه برخوردها در او أثر بگذارد ؛ او زمام موقعيّت را با سخنان و رفتارهايش در دست مىگرفت ؛ هر از چندگاهى مىگفت :\r\n« لو لا على لهلك عمر » « 2 » ( يعنى : اگر على نباشد ، هرآينه عمر هلاك مىشود ) ، و هنگامى كه ديوان را درست كرد و سهميّه‌ها را تعيين نمود :\r\n[ 182 
  ] حسن و حسين را ، بخاطر قرابتشان با رسول خدا - صلّى اللّه عليه و آله و سلّم - به مقرّرى پدرشان ، با أهل بدر ، ملحق كرد و براى هر يك پنج هزار مقرّر نمود . « 3 »\r\nآيا وقتى كسى چنين بگويد و اين گونه رفتار كند ، اين انتقادها در او أثرى مىگذارد ؟ ! آيا او خود ، آگاهانه و با تعمّد ، خوب و بد أمور را رقم نمىزند ؟ ، آيا او از آنچه مىكند و آنچه رخ مىدهد ، بىخبرست ؟ .\r\nبا اين همه كسانى كه به خلافت عمر عقيده داشتند و به سنّت او پايبند شدند و آن را ، همپاى كتاب خدا و سنّت نبوى ، قانون شريعت قرار دارند ، حتّى آنچه را عمر مراعات كرد ، دربارهء « حسين » ، مراعات نكردند !\r\n\r\n\r\n","description":"","footnote":"\r\n( 1 ) . چنان كه پيشتر نيز گفته شد - اين تعبير معناى كنائى دارد . يعنى : هر چه داريم و به هر جا رسيده‌ايم به لطف خدا و شما بوده .\r\n( 2 ) . اين سخن عمر بن خطّاب ، بارها و بارها ، در مآخذ و منابع تاريخى و حديثى و كلامى شيعه و سنّى آمده است .\r\nاز براى ديدن نام و نشان پاره‌اى از مآخذ سنّى آن ، نگر : دقائق التّأويل و حقائق التّنزيل ، أبو المكارم حسنى ، پژوهش جويا جهانبخش ، ص 412 و 413 .\r\n( 3 ) . مختصر تاريخ دمشق ابن منظور ( 7 / 127 ) .\r\n","page_name":" 88 ","page_number":88},
  {"content":"\r\n\r\n\r\n18 همراه با پدر در عرصه‌هاى مختلف\r\nجنگها و صحنه‌هاى حضور إمام أمير المؤمنين على - عليه السّلام - ، محكّ أهل ولاء و مجمع أهل صفاى صفوهء نجبا از أصحاب پيامبر - صلّى اللّه عليه و آله و سلّم - و پىآيندگان نيكوكردارشان بود .\r\nبختياران به او مىپيوستند و در ركاب او گام مىزدند تا با آنان كه بر إمام زمانشان خروج كرده بودند ، تيغ زنند و پيكار كنند . خروج‌كردگان خود چند گروه بودند :\r\nكسانى كه بيعت خود را در مدينه شكستند و در بصره به إمام - عليه السّلام - إعلان جنگ نمودند . . . ، مامشان سوار بر جمل ايشان را رهبرى مىكرد .\r\nكسانى كه در صفّين بر او شوريدند ، و معاويه و همدستانش ، يعنى « فئهء باغيه » ( / گروه تجاوز پيشه ) ، ايشان را به آتش هاويه رهنمون مىگشتند .\r\nو كسانى كه از دين بيرون رفتند و در نهروان به خوارى و هوان خويش نازان بودند .\r\nعلى - عليه السّلام - ، محور حق در روزگار خويش بود ؛ حق ، به هر سوى كه او مىگشت و روى مىكرد ، با او مىگرديد . اين سخن پيامبر برگزيدهء خداست كه مىفرمايد : « علىّ مع الحقّ و الحقّ مع علىّ يدور معه حيثما دار » ( يعنى : على با حق است و حق با على ؛ هركجا كه او بگردد ، با او مىگردد ) يا « لم يفترقا حتّى يردا علىّ الحوض » « 1 » ( يعنى : تا آنگاه كه در حوض كوثر بر من وارد شوند ، از هم جدا نگردند ) .\r\n\r\n\r\n","description":"","footnote":"\r\n( 1 ) . به تعبير دوم از أمّ سلمه - رضى اللّه عنها - در تاريخ دمشق ابن عساكر ، ترجمة الإمام علىّ - عليه السّلام - ( 3 / 151 ) ش 1172 آمده و خطيب هم در تاريخ بغداد ( 14 / 321 ) ش 7643 آن را نقل كرده . در ترجمهء سعد از تاريخ دمشق ( 20 / 157 ) به تعبير نخست از آن بانو نقل شده و در مجمع الزّوائد ( 7 / 236 ) هم آمده است .\r\n","page_name":" 89 ","page_number":89},
  {"content":"\r\n\r\nياران پيامبر ، از مهاجران و أنصار ، پس از آنكه همهء نشانه‌هاى صدق نبوّت پيامبر - صلّى اللّه عليه و آله - را در وجود على - عليه السّلام - نمايان و همهء أخبار رسالت را نزد او متحقّق ديدند ، در دفاع از إمام و يارى او جانفشانى مىكردند و پيش روى او - جان خود را براى وى قربانى كنان - به پيشباز شمشير دشمنان مىشتافتند .\r\nعمّار - كه در فتنه ، مايهء تميز حقّ و باطل بود « 1 » - به فرمان او گردن مىنهاد ؛ و دو ستارهء درخشان ، نوادگان گرامى پيامبر آخر الزّمان ، آن دو تن كه سرور جوانان بهشتى بودند ، در ركاب پدر و زير سايهء پرچم او راه مىسپردند .\r\nهمانگونه كه ياران پيامبر - صلّى اللّه عليه و آله و سلّم - همراهى با آن حضرت را نازمايهء خود مىدانستند ، اينان نيز ، همگى ، به خود مىباليدند كه توفيق همراهى با إمامى را دارند كه نمودار و تنديس حقيقت است .\r\nآنان كه سپهسالاران روز جمل را ياد كرده‌اند ، گفته‌اند كه :\r\n[ 212 
  ] و حسين بن على بر جانب چپ سپاه بود .\r\nمحلّى « 2 » ، دربارهء سازماندهى سپاه در صفّين توسّط أمير المؤمنين - عليه السّلام - مىگويد :\r\nحسن و حسين فرمانده سوارگان جانب راست ، و عبد اللّه بن جعفر و مسلم بن عقيل فرمانده پيادگان آن جانب بودند . محمّد بن حنفيّه و محمّد بن أبى بكر فرمانده سوارگان جانب چپ ، و هاشم بن عتبه فرمانده پيادگان آن جانب بودند . عبد اللّه بن عبّاس بر بخش ميانى سپاه گمارده شده بود ، و بر پيادگان آن أشتر و أشعث . عمّار بن ياسر فرمانده كمين بود . « 3 »\r\n\r\n\r\n","description":"","footnote":"\r\n( 1 ) . از پيامبر أكرم - صلّى اللّه عليه و آله - روايت شده است كه فرمود : « عمّار مع الحق و الحقّ مع عمّار حيث كان » ( اختيار معرفة الرّجال المعروف برجال الكشّى ، ط . ميبدى و موسويان ، ص 96 ) .\r\n( 2 ) حسام الدّين حميد بن أحمد محلّى ( 582 - 652 ) ، معروف به « قاضى شهيد » ، از بزرگان زيديّه است .\r\nنگر : الأعلام زركلى ، 2 / 282 ؛ و : فهرس التّراث ، 1 / 640 .\r\n( 3 ) . الحدائق الورديّة ( ص 40 ) .\r\n","page_name":" 90 ","page_number":90},
  {"content":"\r\n\r\n\r\n91 در بدرود با برادرش ، إمام حسن - عليه السّلام\r\nحسين - عليه السّلام - ايستاده تا خبر درگذشت برادرش و نيمهء ديگر وجودش را در سراسر زندگانى ، و در فضائل ، و در روياروئى با دشواريها ، بپراكند ؛ برادرى كه اگر چه در ولادت ، شش ماه و ده روز از او پيشتر بود ، در شهادت ده سال بر او سبقت گرفت .\r\nدر سخنانى كه حسين - عليه السّلام - بر سر مزار برادر راند ، معانى فراگير و فراوانى بر زبان اين برادر داغديدهء انتقام ناكشيده روان گرديده . حسين - عليه السّلام - گفت :\r\n« خدايت رحمت كناد ! اى أبا محمّد ! اگر مىبودى ، حق را در مظانّش يارى مىنمودى ، و در لغزشگاههاى باطل و در مواضع تقيّه با حسن تدبير خداى را بر همه چيز بر مىگزيدى .\r\nانبوه بهترين چيزهاى دنيا را با چشمى خوارشمارنده بر مىرسيدى و دست پاك خويش را از آن بازپس مىكشيدى . « 1 »\r\nو سركش‌ترين « 2 » دشمنانت را با كمترين زحمت سركوب مىكردى .\r\nچه ، تو فرزند سلاله نبوّت و شيرخوار سينهء حكمتى .\r\nاينك به سوى روح و ريحان ، و جنّت نعيم مىروى .\r\nخداوند أجر ما و شما را در سوك او بيفزاياد ! ، و آرام و غمگسارى\r\n\r\n\r\n","description":"","footnote":"\r\n( 1 ) . در مختصر تاريخ دمشق ابن منظور ، به جاى « و تقبض عنها » كه در متن تاريخ دمشق چاپ شده ، « و تفيض عليها » آمده .\r\n( 2 ) . در مختصر تاريخ دمشق‌به جاى « ماردة » كه در متن تاريخ دمشق چاپ شده ، « بادرة » آمده .\r\n","page_name":" 91 ","page_number":91},
  {"content":"\r\n\r\nسزاوار به ما و شما كرامت كناد ! » « 1 » راستى بر أبى عبد اللّه الحسين - عليه السّلام - گران مىآيد كه در تيره و تارترين شرايط كه شوكت بنى أميّه رو به فزونى دارد و أحوال أمّت به سرنگونى مىگرايد ، بازوى خود را از دست بدهد . إمام حسن - عليه السّلام - در رويا روئى با رنجى كه برد ، ايستادگى كرد و جام تلخ و ناگوار صلح با معاويه را جرعه جرعه سركشيد ؛ اين چيزى بود كه سستى جبههء داخلى ، ددمنشى دشمنان خارجى ، نفوذ خيانت‌پيشگان در ميان سپهسالاران ، و تباهى خوى أمّت و نابودى ارزشها تا سر حدّ ستيز و آويز بر سر دنيا و حبّ حيات و گريز از مرگ ، او را از آن ناگزير ساخت .\r\nإمام حسن - عليه السّلام - در حالى با اين دشواريها روبه‌رو مىشد كه تنها نبود ، و حسين در كنار او بود و يارىاش مىنمود ، ولى حسين - عليه السّلام - اكنون كه مردم را از درگذشت برادر مىآگاهاند ، خود ، زير بار مسئوليّتهايى كه بر دوش مىكشد ، تنها و بىياور ، مىماند .\r\nأمّا وظيفهء إلهى إيجاب مىكند إمام در برابر همهء حملات و چالشهائى كه كيان إسلام را تهديد مىكنند ، هر اندازه هم خطر آفرين و دشوار باشند ، بايستد ، حتّى اگر به بهاى از دست رفتن وجود شخص إمام - كه عزيزترين شخص وجود است - ، تمام شود . اين درسى است كه حسين - عليه السّلام - ، در كودكى ، از جدّ خود رسول خدا ، در جوانى ، از پدر ، و در ميانسالى ، از برادر فرا گرفت .\r\n\r\n\r\n","description":"","footnote":"\r\n( 1 ) . تاريخ دمشق ، ترجمة الإمام الحسن - عليه السّلام - ( ص 233 ) ش 369 ، و مختصر تاريخ دمشق ابن منظور ( 7 / 46 ) .\r\n","page_name":" 92 ","page_number":92},
  {"content":"\r\n\r\n\r\nبخش سوم در مقام إمامت\r\n20 . لوازم إمامت 21 . بركت و إعجاز 22 . « حجّ » در سيرهء إمام حسين - عليه السّلام 23 . با شعر و شاعران 24 . نظارت بر جامعهء إسلامى 25 . موضعگيريهاى پيش از كربلا\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n\r\n20 لوازم إمامت\r\nإمامت ، در تمدّن إسلامى ، ولايت أمور مربوط به دين و دنياى مسلمانان است .\r\nإمام هم آن والى است كه أمور پيشگفته را ، كمّا و كيفا ، بر حسب مصالح متحقّق در آن زمان و با دست‌افزارها و شيوه‌هائى كه براى او دست يافتنى است ، سر و سامان مىدهد .\r\nپس إمام بناگزير بايد أهليّت تامّ چنين ولايتى را - كه سرنوشت همهء أمّت و خود إسلام بدان بازبسته است - داشته باشد ؛ چه ، إرادهء اوست كه مسير دولت و دوائر و سياست آن را تعيين مىكند .\r\nبخاطر بلندى اين پايگاه و أهمّيّت آنچه بر آن مترتّب مىشود و أمور سرنوشت‌سازى كه به آن مربوط است ، علم به تحقّق اين أهليّت - كه از عناصر خلقى و روحى و قابليّتها و نيّات و أهداف گوناگون تشكيل شده است - تنها از راه شناخت همه سويه ، و پيوند استوار با گذشته و حال ، و حتّى آيندهء پوشيده از أنظار ، شدنى است ؛ و حصول چنين علمى ، جز براى خداوند سبحان كه همه چيز را مىداند ، قابل تصوّر نيست .\r\nازين روى ، عنصر « نصّ » ، و تعيين إلهى شخص إمام - كه واجد أهليّت إمامت است - از خلال آن ، شرط أساسى و ضرور براى إثبات إمامت هر إمامى است .\r\n\r\nويژگيهاى ديگر :\r\nعلم به دين ، يعنى علم به جميع معارف و شئون دين به شكل تامّ و كامل ، از بديهىترين أمورى است كه وجود آن در إمامى كه متولّى أمر دولت إسلامى مىگردد ، لازم است . واضح است كه اين علم تنها از راه پيوند استوار با آبشخورهاى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nتوانگر و سرشار و بدور از آلايش و تحريف معرفت إسلامى حاصل مىشود ، تا إمام أعلم مردمان و مرجع ايشان در أمور دين و معارف آن باشد .\r\nدر فضل و لوازم آن ، يعنى شرف و تقوا و مكارم أخلاق هم ، إمام بايد بر أمّت خويش مقدّم باشد تا بتواند « مقتدا » ى ايشان قرار گيرد .\r\nديگر رهبرى است به صورتى كه وى در پايگاهى رفيع از حكمت و تدبير جاى داشته ، بر إقدام به مصلحت دين و مسلمانان دلير باشد ، و عزّت و پايدارى دين را پايندان گردد .\r\nدر فاصلهء سالهاى 50 تا 60 هجرى ، اين ويژگيها ، بالإجماع و بلامنازع ، منحصر و مجتمع در شخص إمام أبى عبد اللّه الحسين - عليه السّلام - بود .\r\n\r\nأمّا نصّ :\r\nهمهء أهل إسلام روايت كرده‌اند كه پيامبر - صلّى اللّه عليه و آله و سلّم - دربارهء حسن و حسين - صلوات اللّه عليهما - فرمود : « ابناى هذان إمامان ، قاما أو قعدا » ( يعنى : اين دو فرزندم ، خواه ايستاده و خواه نشسته باشند / چه قيام كنند و چه قعود ، إمام‌اند ) . أهل قبله بر اين حديث همداستان‌اند ، و أمّت إسلامى آن را پذيرفته ، و خود حديث به حدّ تواتر رسيده است . « 1 »\r\nاين افزون بر أدلّهء بويژهء دالّ بر إمامت حسين - عليه السّلام - پس از برادرش حسن ، و أدلّه‌اى است كه نشان مىدهد إمامان دوازده تن‌اند ، نخستين ايشان أمير المؤمنين على ، و باقى از زاد و رود وىاند ؛ و كتابهاى إماميّه ، از اين أدلّه آكنده و سرشار است . « 2 »\r\n\r\n\r\n","description":"","footnote":"\r\n( 1 ) . شيخ مفيد آن را در النّكت فى مقدّمات الأصول ( فقرهء 82 ) روايت كرده است و ما آن را در هامش النّكت تخريج نموده و آنچه را علماى إسلام دربارهء تواترش گفته‌اند ، نقل كرده‌ايم .\r\n( 2 ) . برخى از عالمان إماميّه ، كتابها و رساله‌هاى جداگانه در اين باب نوشته و فصول محقّقانه‌اى پرداخته‌اند .\r\n","page_name":" 96 ","page_number":96},
  {"content":"\r\n\r\n\r\nأمّا علم :\r\nچه كسى از حسين - عليه السّلام - به احاطه بر آن سزاوارتر است ؟ حسين كسى است كه در آغوش پيامبر كه شهر علم است « 1 » تربيت يافته و در مكتب زهراى بتول باليده ، و با پدرش على كه در شهر علم است ، همراه ، و با برادرش حسن كه به إجماع خداوندگاران علم ، پيشواست ، همدوش بوده است .\r\nبناگزير وى ، از اين چشمه‌هاى زاينده سيراب و از علم دين سرشار بوده است .\r\nأهل ولاء بر تقدّم او بر همروزگارانش در اين أمر ، همداستان‌اند ، و از اين رو ، به إمامت او اعتقاد دارند ؛ ديگران هم ، واقعيّت أمر ، به اعتراف وادارشان كرده است :\r\nنمونه ، ابن عمر است . وقتى رفتارش را بر مىرسند و با كردار سنجيده و حكمت بار حسنين ( عليهما السّلام ) - كه به سال هم از او خردتراند - مقايسه مىكنند ، چنين پاسخ مىدهد :\r\n[ 176 - 177 
  ] اين دو پسر رسول خدا - صلّى اللّه عليه و آله و سلّم - آنگونه كه جوجه‌ها از نوك پرنده خوراك داده مىشوند ، از دانش تغذيه كرده‌اند .\r\nيعنى همانگونه كه پرنده خوراك را با منقار در دهان جوجه‌اش مىگذارد ، علم در دهان ايشان نهاده شده است . اين سخن گواهى مىدهد كه نيا و پدر و مادر ، از همان كودكى دانش را در وجود اين دو طفل ، نشر و نشو مىداده‌اند . بدين ترتيب ، آيا در آن روزگار هيچ‌كس عالم‌تر از ايشان وجود مىداشته است ؟\r\nعكرمه « 2 » حديثى روايت كرده است كه متضمّن اعتراف به علم حسين\r\n\r\n\r\n","description":"","footnote":"\r\n( 1 ) . إشارت است به حديث نبوى مشهور « أنا مدينة العلم و علىّ بابها » ( يعنى : من شهر دانش‌ام و على در [ / دروازهء 
  ] آن است ) .\r\nدربارهء اين حديث شريف ، نگر : دقائق التّأويل و حقائق التّنزيل ، أبو المكارم حسنى ، پژوهش جويا جهانبخش ، ص 558 و 559 .\r\n( 2 ) . عكرمه ( 25 - 105 ه . ق ) از تابعان مشهور و ناقلان تفسير و مغازى است كه نخست عبد ابن عبّاس بوده و از او چيزها آموخته ، ولى بعدها بر ابن عبّاس دروغ مىبسته و به خوارج گرويده بوده است .\r\n","page_name":" 97 ","page_number":97},
  {"content":"\r\n\r\n- عليه السّلام - است ؛ و متن آن از اين قرار :\r\n[ 203 
  ] عكرمه روايت كرده است : ابن عبّاس با مردم سخن مىگفت كه نافع بن أزرق برخاسته ، روى سوى او كرد و گفت : ابن عبّاس ! دربارهء مورچه و شپش براى مردم فتوا مىدهى ! خدايت را كه مىپرستى برايم وصف كن ! ابن عبّاس آن سخن را گران ديده ، سر به زير انداخت و خاموش ماند ؛ حسين بن على در گوشه‌اى نشسته بود ؛ گفت : از من بپرس ، ابن أزرق ! [ ابن أزرق 
  ] گفت : از تو نپرسيدم ! ابن عبّاس گفت : ابن أزرق ! او از أهل بيت نبوّت است و ايشان وارثان علم‌اند .\r\nنافع رو به سوى حسين كرد . حسين به او گفت : اى نافع ! هر كه بنياد دينش را بر قياس نهد ، تا زمان برجاست در التباس بود ، پرسنده‌اى است كه از راه راست بدر آمده و در كژ روشى پيش رفته ، راه را گم كرده و سخنان نازيبنده در ميان آورده .\r\nاى ابن أزرق ! خدايم را بدان گونه وصف مىكنم كه خود را بدان وصف كرده و او را چنان مىشناسانم كه خود را چنان شناسانيده است ؛ با حواسّش نتوان دريافت و با مردمانش نتوان سنجيد ؛ نزديك است و پيوسته نيست ؛ دورست نه چنان كه كاهيد « 1 » . يگانه است و جزء ندارد « 2 » . به آيات معروف است و به علامات موصوف . جز او كه\r\n\r\n\r\n","description":"","footnote":"\r\nنگر : شذرات الذّهب ابن عماد ، ط . دار الكتب العلميّة ، ا / 130 ؛ الأعلام زركلى ، 4 / 244 ؛ و : المعارف ابن قتيبه ، تحقيق ثروت عكاشة ، صص 455 - 457 و ص 438 .\r\n( 1 ) . « نه چنان كه كاهيد » را در ترجمهء « غير منتقص » آوردم . در توحيد صدوق ( ره ) در نظير اين عبارت « غير متقصّ » ضبط گرديده و در ترجمهء قديم آن كتاب موسوم به اسرار توحيد ( ص 67 ) ، « دورى ندارد » ، در ترجمهء « غير متقصّ » آمده .\r\n( 2 ) . « جزء ندارد » محصّل معناى « لا يبعّض » است كه در ترجمهء قديم توحيد صدوق ( ره ) ( همان ،\r\n","page_name":" 98 ","page_number":98},
  {"content":"\r\n\r\nبزرگ است و بزرگوار ، خدائى نيست .\r\nابن أزرق گريست و گفت : اى حسين ! كلامت چه نيكوست ! حسين به او گفت : شنيده‌ام تو شهادت مىدهى كه پدرم و برادرم و همچنين خود من كافر هستيم ؟ ! ابن أزرق گفت : به خدا سوگند - اى حسين ! - اگر همچنين كرده‌ام ، شما بلنداى فروغمند إسلام و ستارگان أحكام بوده‌ايد . . . . « 1 »\r\nگواهى حق‌گويانهء ابن عبّاس ، بدين كه حسين - عليه السّلام - « از أهل بيت نبوّت است ، و ايشان وارثان علم‌اند » نخستين بار نيست كه ازو شنيده شده و سخن تازه‌اى نيست ؛ ليك روايت عكرمه - كه از خوارج است - نشانهء فروتنى و گردن نهادن دشمنان در برابر علم أهل بيت است .\r\nروى گرداندن ابن أزرق هم از پرسش و پاسخ با إمام حسين - عليه السّلام - و روى كردنش به ابن عبّاس ، از گوشه‌اى از مظلوميّت أهل بيت ، و روىگردانى مردم از معادن علم و وارثان و گنجوران دانائى پرده بر مىدارد ! إمام حسين - عليه السّلام - نيز ، در جائى كه پيش روى همگان از برترين قضيّه‌اى كه إسلام از براى آن آمده است - يعنى « توحيد » - ، مىپرسند ، پاسخ را وانمىنهد و كار را مهمل نمىگذارد ، بلكه براى پاسخگوئى گام پيش مىنهد .\r\nابن أزرق ، در جائى كه حقيقت را از معدن آن مىيابد و بدين گونه با حق مواجه مىشود ، جز إقرار و خضوع و قبول كارى نمىتواند بكند .\r\nآنگاه كه إمام حسين - عليه السّلام - از اين موقعيّت بهره مىبرد تا ريشه‌هاى دشمنى را بسوزاند و شاهرگ ستمگرى را فرو ببرّد و دستاوردهاى درگيريهاى سياسى درازناى سالهاى سياه را كه در أذهان علماى أمّت - مثل ابن أزرق - انباشته شده و - با همهء زشتى ، بدى و رسوائىاش - به يك فكر و رأى و قول - يعنى تكفير أهل بيت ( عليهم السلام ) ، بجاى تقديسشان ! - بدل گرديده است ، يكسره بر باد\r\n\r\n\r\n","description":"","footnote":"\r\nهمان ص ) « او را پاره پاره فرض نمىتوان كرد » ترجمه شده .\r\n( 1 ) . مختصر تاريخ دمشق ابن منظور ( 7 / 130 ) .\r\n","page_name":" 99 ","page_number":99},
  {"content":"\r\n\r\nدهد ، و آنگاه كه حسين ، ابن أزرق را سرگشته مىسازد و با چنين كلام گران‌بارى با او مواجه مىشود ، ابن أزرق چاره‌اى ندارد جز اعتراف ، و بازگشت از سخت‌ترين موضعگيريهايى كه خوارج بدانها باورمند ، پايبند و دلبسته بودند .\r\nابن أزرق آشكارا اعتراف مىكند كه أهل بيت « بلنداى فروغمند إسلام و ستارگان أحكام » اند .\r\nو أمّا پسر هند :\r\nاين دشمن كين‌توز محمّد و آل محمّد و هر آنچه از معالم دين إسلام و مكارم أخلاق آوردند ؛ كسى كه همهء تيرهاى نيرنگ و زيركىاش را براى فروكوفتن اين دين ، بركندن ريشه‌ها و شاخه‌هاى آن ، قتل وابستگان و ياران آن ، فرو ميراندن انوارش ، نابود كردن بلنداى فروغمندش ، و تحريف شرائع و إبطال أحكامش ، روانه كرد و به كار بست .\r\nاين منافق بدخواه كينه ور هم ، چاره‌اى جز اعتراف به علم حسين و بيان منزلت والايش نيافت .\r\nحسين - عليه السّلام - علوم را در مسجد رسول خدا - صلّى اللّه عليه و آله و سلّم - ، همانجا كه ديده به جهان گشود ، فرا گرفت و الفباى زندگانى و إسلام را با هم آموخت ؛ آموزگار أمين او ، همانا ، نيايش پيامبر خدا - صلّى اللّه عليه و آله و سلّم - بود .\r\nامروز هم كه وظيفهء مهمّ تعليم و إرشاد أمّت بر دوش إمام حسين - عليه السّلام - قرار گرفته است ، همان مسجد را مدرسهء خويش ساخته .\r\nو پسر هند - اين خداوندگار گمراهى و ضلالت - كه دمى از كوشش در دگرگون‌سازى مسير إسلام و محو كردن تعاليم بلند آن نياسوده است ، نمىتواند وجود اين مدرسه را ناديده بگيرد ؛ چرا كه او به همين عنوان بر تخت تكيه مىزند و نمىتواند از وجود آموزگارى چون أبى عبد اللّه الحسين - كه امتداد حقيقى جدّش ، پيامبر ، مؤسّس اين مدرسه ، است - ، چشم بدوزد .\r\nچنين بود كه معاويه به مردى از قريش گفت :\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n[ 189 
  ] چون به مسجد رسول خدا - صلّى اللّه عليه و آله و سلّم - درآئى ، و حلقه‌اى را ببينى كه در آن حلقه گروهىاند پندارى كه مرغان بر سرهاشان نشسته‌اند « 1 » ، آن حلقهء أبى عبد اللّه است كه تن‌پوش خود را تا نيمه‌هاى ساق پايش كشيده « 2 » . هيچ چشم‌بندى در آنجا در كار نيست . « 3 »\r\nچشم‌بندى ، كار شعبده‌بازى است كه ديدگان مردم را جادو مىكند ، ليك ، در مجلس درس حسين - عليه السّلام - چيزى نيست جز حقائق معرفت ، سرچشمه‌هاى حكمت ، علم موروث ، و معارف كتاب ، و أحكام سنّت .\r\n\r\nأمّا فضل :\r\nهيچ مسلمانى ترديد ندارد كه « آل محمّد » ، شريف‌ترين گروه بنى هاشم‌اند ، و بنى هاشم ، شريف ترين گروه قريش ، و قريش ، شريف‌ترين گروه عرب ؛ و نيز آل محمّد ، در نسب ، ريشه‌دارترين ، به خاندان ، پاكيزه‌ترين ، به حسب ، گرامىترين ، در پيمانها وفاپيشه‌ترين ، در كردار ، ستوده‌ترين ، و همچنين پاكدامن‌ترين ، پرهيزگارترين و بلندهمّت‌ترين أفراد بنى هاشم‌اند .\r\nدوست و دشمن به شرف و فضل و كرم و مجد ايشان خستو گرديده است . « 4 »\r\nاينك عمرو بن العاص ، مرد زيرك پليدى كه عالمانه و عامدانه و با خودپسندى و كينهء فراوان ، به پندار اين كه از شرايط مناسب به نفع دنياى زودگذر خود بهره مىبرد ، آشكارا با آل محمّد مىستيزد ، او هم پاره‌اى از حقيقت را\r\n\r\n\r\n","description":"","footnote":"\r\n( 1 ) . تعبيرى است كنائى ، حاكى از غايت « سكون و توجّه » ؛ تا حدّى مانند آنچه در فارسى مىگوئيم :\r\n« فلانى سرا پا گوش بود » يعنى با دقّت و توجّه كامل گوش فرا داده بود و به هيچ كار ديگر نمىپرداخت .\r\n( 2 ) . به نظر مؤلّف محترم شايد در تعبير معاويه كنايتى نهفته باشد و اين تعبير - مانند « شمّر عن ساقه » و . . . - از آمادگى و مهيّاى إقدام بودن حكايت كند .\r\n( 3 ) . ضمناً اين سخن معاويه يكى از دهها و بل صدها موردى است كه نشان مىدهد او رفتار و گفتار أئمّهء أهل بيت - عليهم السّلام - را تحت نظر مىگرفته و از حال و روابطشان با مردم كسب خبر مىكرده است .\r\n( 4 ) . نگر : مختصر تاريخ دمشق ابن منظور ( 7 / 125 ) .\r\n","page_name":" 101 ","page_number":101},
  {"content":"\r\n\r\nبازمىگويد . هنگامى كه در سايهء كعبه جاى مىگيرد كه پيشتر بتهايش را پرستش مىنمود و نياى حسين آمد تا او و قومش را به بندگى خداوند شرافت بخشد و كعبه را از پليدى أصنام و أزلام پاك سازد ؛ و با اين كه ابن نابغه « 1 » ، در ستيز با همهء ارزشهائى كه إسلام آورده سرآمد است و با همهء كسانى كه به دفاع از اين ارزشها ايستاده و فضيلت تشرّف بدان را دارند ، ستيزيده و كوشيده است ، با همهء زيركى و نيرنگبازى و چاره‌گرىاش ، روح جاهليّت را در أمّت بدمد تا باز روش جاهلى را آبرو دهد ؛ و با اين كه از همهء راههاى ممكن به على و حسن و حسين - عليهم السّلام - إعلان جنگ نموده و سالهاى دراز رو در روى عدالت ايستاده است ، با اينهمه ، امروز ، كعبه و بناى رفيع و شامخ آن را سرشار از عظمت إسلامى و پاك از بتها و پليديهاى جاهليّت مىيابد ، و چاره‌اى جز اعتراف ندارد ؛ در اين حال حسين را مىبيند ، فرزند آن پيامبر ؛ كارى جز اعتراف نمىتواند كرد ، و مىگويد :\r\n[ 190 
  ] اين مرد ، امروز ، محبوب‌ترين أهل زمين نزد أهل آسمان است ! معاويه ، برادر عمرو و خداوندگار ضلالت هم ، در برابر اين حقيقت سر فرود مىآورد . روزى كه حسن و حسين بر او وارد شدند و او فرمان داد كه دويست هزار درهم به ايشان بدهند ، شادان و نازان گفت : اين دو عطيّه را بستانيد كه من پسر هندم ، نه كسى پيش از من چنين عطائى نموده و نه كسى پس از من چنين عطائى مىنمايد ! پندارى معاويه از سياست إمام حسن - عليه السّلام - سوء استفاده مىكند ؛ زيرا إمام حسن - عليه السّلام - نمىخواست در برابر معاويه جبهه‌گيرى شخصى كند و شخصاً به او پاسخ بگويد ؛ تا جائى كه معاويه آن حضرت را « سكّيت » ( بسيار خموش ) خوانده بود ؛ ليك حسين - عليه السّلام - كه بر خطّ إمام خود ، حسن - عليه السّلام - ، حركت مىكند و از فرمان او سر بازنمىتابد ، حقّ مطلب را أدا مىنمايد و معاويه را با حقيقتى ترديدناپذير مقهور و مغلوب مىسازد . حسين - عليه السّلام - مىگويد :\r\n\r\n\r\n","description":"","footnote":"\r\n( 1 ) . « ابن النّابغة » لقب همان عمرو بن عاص است .\r\n","page_name":" 102 ","page_number":102},
  {"content":"\r\n\r\n[ 5 
  ] به خدا قسم ، نه هيچ‌كس پيش از تو و نه هيچ‌كس پس از تو ، به دو مردى كه أشرف و أفضل از ما باشند ، عطا ننموده است . « 1 »\r\nبدين ترتيب ، معاويه در پاسخ مىماند ، خاموش مىشود ، و ديگر آهنگ جواب نمىكند .\r\nو أمّا ديگران :\r\nمؤمنان به آل محمّد مفتخراند و مىبالند ؛ مانند ابن عباس ، حبر الأمّة « 2 » و شاگرد أمير مؤمنان - عليه السّلام - ، كه در پرورش در اين خانهء پاك ، قرين حسن و حسين بوده است ، خانهء بلند پايهء رسالت و إمامت .\r\nاو هر چند در سنّ و سال از حسن و حسين پيش است ، ليك چون فضل و جلالت و شرف ايشان را بر قومشان مىداند ، در إظهار دانسته‌هايش و إبراز أدب و احترامى كه بايد در برابر ايشان أدا كند ، كوتاهى نمىنمايد . از جمله ، راوى گفته است :\r\n[ 188 
  ] ابن عبّاس را ديدم كه ركاب حسن و حسين را گرفته بود .\r\nبه او گفتند : آيا تو كه مسن‌تر از ايشانى ركابشان را مىگيرى ؟ ! او گفت : اين دو ، فرزندان رسول خدا - صلّى اللّه عليه و آله و سلّم - اند ؛ آيا از نيكبختى من نيست كه ركاب ايشان را بگيرم ؟ « 3 » آرى ، اين از نعمتهاى بزرگ خداوند و برترين نيكبختيهاست كه إنسان - به ويژه در چنين شرايط بحرانى سياسى - به خدمت شريف‌ترين و أفضل مردمان مفتخر شود ، و بتواند از اين راه خدمتى به أمّت كند و ايشان را از فضل أهل بيت - عليهم السّلام - بياگاهاند .\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 115 ) .\r\n( 2 ) . « حبر الأمّة » ( دانشمند أمّت ) ، لقبى است كه به سبب آگاهى وسيع ابن عبّاس از كتاب و سنّت و أحكام و . . . به وى داده شده بود .\r\n( 3 ) . مختصر تاريخ دمشق ابن منظور ( 7 / 128 ) .\r\n","page_name":" 103 ","page_number":103},
  {"content":"\r\n\r\nحتّى أبو هريره :\r\nكسى كه در واپسين سالهاى حيات پيامبر - صلّى اللّه عليه و آله و سلّم - ، با آن حضرت ديدار كرد ، « در سال هفتم هجرى إسلام آورد » و برغم انباشتگى شكمش ، ملازم صفّهء شريفهء درگاه مسجد نبوى گرديد « 1 » ، بناگزير حسين را ديده است كه ميان خانهء مادرش ، زهراء ، و خانهء نيايش ، پيامبر ، آمد و شد مىكرده ، و در به محراب رفتن ، و بر روى منبر ، و بازگشتن از محراب و منبر ، همراه نياى خويش بوده .\r\nاين كسى كه مدّعى بود بيش از صحابيانى كه دادوستدهاى بازارى مشغولشان مىداشته و براى بازرگانى پراكنده مىشده‌اند ، ملازم پيامبر بوده است و ازين رو - به زعم خودش - بيشتر از همهء ايشان حديث شنيده ، و از اين رهگذر ، برغم كسانى از بزرگان صحابه و همسران پيامبر كه وى را تكذيب نمودند « 2 » - چون على عليه السّلام ، و عمر ، و عايشه - ، در دل كسانى كه او را راستگو مىداشتند پايگاهى بلند يافته ، آرى اين شخص - بر حسب زعم خويش - ، از حسين - عليه السّلام - و فضائل او بيش از ديگران آگاهى دارد ، ليك در باب إعلام و روايت كردن اين آگاهيها از دو خطر انديشناك است :\r\nچگونه مىتواند ، در جائى كه دولت بنى أميّه صاحب قدرت است و خود أبو هريره از خرمنشان خوشه مىچيند ، به دهش ايشان دل بسته ، و ريزه‌خوار خوان بنى أميّه است ، آنچه را دربارهء حسين - عليه السّلام - و فضائلش مىداند ، إظهار كند ؟\r\nو چگونه مىتواند ، در حالى كه ادّعاهاى عريض و طويلى در زمينهء شنيدن أحاديث فراوان از پيامبر خدا - صلّى اللّه عليه و آله و سلّم - و پيوستگى هماره با آن حضرت ، دارد ، آن دانسته‌ها و فضائل را ناديده بگيرد و تغافل كند ؟\r\n\r\n\r\n","description":"","footnote":"\r\n( 1 ) . صفّه‌نشينان مسجد نبوى ( أصحاب صفّه ، أهل صفّه ) ، گروهى از مسلمانان مستمند صدر إسلام بودند كه چون در مدينه مسكن و مأوائى نداشتند در صفّهء مسجد نبوى مىزيستند و با كمكهاى مالى صحابيان توانگر گذران مىكردند . . . .\r\n( 2 ) . نگر : تدوين السّنّة الشّريفة ( ص 7 - 488 ) و المحدّث الفاصل ( ص 4 - 555 ) .\r\n","page_name":" 104 ","page_number":104},
  {"content":"\r\n\r\nبنابراين شرايط ، وقتى از إبراز چيزى ناگزير مىگردد ، طريق إجمال پيش مىگيرد .\r\nگزارش يكى از برخوردهاى أبو هريره را با هم بخوانيم :\r\n[ 191 
  ] . . . حسين خسته شد و در راه نشست ؛ أبو هريره با گوشهء جامه‌اش شروع كرد به فشاندن خاك از پاهاى او ! حسين گفت : اى أبو هريره ! توئى كه اين كار را مىكنى ؟ ! أبو هريره گفت : مرا به حال خود بگذار كه اگر آنچه من از تو مىدانم ، اين مردم بدانند ، تو را بر دوش خود مىبرند . « 1 »\r\nأمّا چرا أبو هريره در آموزانيدن - و لو : بهره‌اى از - آنچه دربارهء حسين مىدانست ، به مردم ، كوتاهى كرد ؟\r\nاگر او به مردم مىآموخت ، جهل مردم بدانجا نمىانجاميد كه سر حسين را بر نيزه‌ها حمل كنند و پيكر او را با اسبانشان لگدكوب سازند ؛ پيش از آنكه او را بر دوش خود ببرند ! آيا اين ، خيانت به أمّت إسلام ، و ميراندن سنّتى نيست كه أبو هريره دعوى حمل و گزارش آن را متكلّفانه بر دوش مىكشيد ؟ !\r\n\r\nأمّا رهبرى :\r\nمورّخان إسلام ، در زمينهء انديشه و سياست ، همسخن‌اند كه إمام حسين - عليه السّلام - در روزگار إمامت خويش كار بزرگى را به انجام رسانيد ، بدين ترتيب كه آن حضرت ، با موضع‌گيريهايش ، يگانه مانع فروپاشى إسلام و بنيادهاى آن بر دست بنى أميّه و عمّالشان گرديد ، و با رهبرى حكيمانهء إسلام در آن روزگار و جانفشانى بزرگ خويش در كربلا ، سدّ أصلى راه بازگشت به جاهليّت أولى بود .\r\nحسين - عليه السّلام - با موضعگيريهايش پيش از كربلا و در كربلا ، إسلام را احيا كرد و آثار حركت او تا أبد استمرار يافت ؛ و بدين سان ، معناى حديث نبوى « حسين منّى و أنا من حسين » - چنان كه در فقرهء « 11 » ، پيش از اين ، آمد - ، تحقّق يافت .\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 128 ) .\r\n","page_name":" 105 ","page_number":105},
  {"content":"\r\n\r\nدربارهء صلابت حسين - عليه السّلام - و دست‌يازىاش به يارى حق ، بيرون از چارچوب كربلا نيز ، پيش از اين ، برخورد آن حضرت را با عمر ، در فصل « 17 » ، ديديم و برخوردهاى او را با معاويه ، در فصل « 25 » ، خواهيم ديد . أمّا دربارهء رخداد كربلا و دلاوريها و أحزان آن ، باب سوم را ، با تفاصيل تكان‌دهنده‌اش - كه پس از اين مىآيد - ، ويژه ساخته‌ايم .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\n21 بركت و إعجاز\r\nاز معجزات پيامبر - صلّى اللّه عليه و آله و سلّم - كه در سيرهء آن حضرت مذكورست ، آنست كه پيامبر - صلّى اللّه عليه و آله و سلّم - در چاهى كه خشكيده بود آب دهان انداخت ؛ در نتيجه ، از آن چاه آب فراوان و گوارا جوشيد و چاه پرآب شد . اين معجزه در قبال بركت پيامبر رحمة للعالمين « 1 » ، اندكى از بسيار است ، و نمى از يمى .\r\nحسين - عليه السّلام - ، فرزند اين پيامبر ، پاره‌اى از او ، و عصاره‌اى از وجود اوست كه راه او را مىسپارد و در راه احياى رسالت او مىكوشد ؛ چنان كه در روزگار خود ، به تن ، نمودار شخص نياى خويش ، پيامبر خدا ، و به روش ، نمايندهء رسالت اوست ؛ پس جاى شگفتى نيست كه - وقتى در راه شهادت و جانفشانى براى إسلام مىرود تا كارى كند كه هيچ‌كس پيش از او نكرده است - ، همانند إعجازى كه از نياى او سر زد ، از وى سر زند .\r\nإمامت - نزد ما ، شيعهء إماميّه - در همه چيز با نبوّت اشتراك دارد جز آنكه وحى مستقيم و شريعت مستقلّ ، مخصوص نبوّت است ؛ ولى در نصّ و أهداف و وسائل و غايات ، هيچ فرقى ميان نبوّت و إمامت نيست . بلكه إمامت ، امتداد زمينى رسالت آسمانى است ؛ و شگفت نيست كه خداوند ، با قدرت خرق عادتى كه بشر توان آن را ندارد ، و او پيامبر را با آن مدد مىرساند ، إمام را نيز مدد كند .\r\nآيا هدف از إعجاز ، پذيرا ساختن مردمان در برابر آن حقيقت كه أنبيا آورده‌اند ، نيست ؟ ! پس هرگاه آنچه إمامان بدان فرا مىخوانند ، درست همان باشد كه پيامبران بدان دعوت مىكنند ، چه إشكالى دارد - بىآنكه چيزى از حقّ آنان\r\n\r\n\r\n","description":"","footnote":"\r\n( 1 ) . خداوند در قرآن كريم ( س 21 ى 107 ) به پيامبر - صلّى اللّه عليه و آله - مىفرمايد :  « وَ ما أَرْسَلْناكَ إِلَّا رَحْمَةً لِلْعالَمِينَ »  . تعبير مؤلّف ، ناظر بدين عبارت قرآنى است .\r\n","page_name":" 107 ","page_number":107},
  {"content":"\r\n\r\nفرو كاسته شود و غلوّى در مرتبت اينان صورت بندد - از همان طريق كه آنان يارى مىشوند ، اينان هم يارى شوند ؟ ! به هر روى ، هنگامى كه حسين - عليه السّلام - به آهنگ مكّه از مدينه بيرون آمد ، بر ابن مطيع گذر كرد كه چاهى مىكند و دربارهء مسير إمام ميان ايشان سخنانى رفت ؛ در خاتمهء آن آمده است :\r\n[ 201 
  ] ابن مطيع گفت : اين چاهم را به آب رسانيده‌ام و امروز نخستين روزى است كه آب به دلو ما آمده ؛ اى كاش دعا مىكردى كه خداوند آن را براى ما با بركت سازد .\r\nحسين - عليه السّلام - گفت : از آبش بياور . پس قدرى از آب چاه را در دلو به نزد او آوردند . از آن نوشيد ، سپس آب را در دهان گردانيد و آنگاه به چاه بازگرداند ؛ آب چاه گوارا و فراوان شد . « 1 »\r\nاين كار ، از حسين كه معدن كرم و فيض بسيار است ، اندكى است ؛ ولى ماجراى آب ، و حسين كه در راه كربلاست ، حقيقتى عبرت‌انگيز و سرشك‌خيز دربردارد :\r\nآيا اينها إشاراتى نهانى و غيبى است بدان كه آب را از حسين دريغ خواهند كرد ، و او كه سر چشمهء بركت است و از فيض دهانش آب گوارا مىشود و چشمه جوشان مىگردد ، « تشنه » كشته خواهد شد ؟ ! آيا اين معنا به خاطر هيچ‌كس مىرسيد ؟ ! أمّا حكايت تشنگى و آب جستن ، در ماجراى كربلا مقامى ديگر دارد !\r\n\r\n\r\n","description":"","footnote":"\r\n( 1 ) در مختصر تاريخ دمشق ابن منظور ( 7 / 130 ) بجاى « و أمهى » كه در متن چاپى تاريخ دمشق آمده و ما به « فراوان شد » ترجمه كرديم ، با ضبط و حركت‌گذارى ، « و أمرى » آمده است‌كه مشابه همان معنا از آن مستفاد مىگردد .\r\n","page_name":" 108 ","page_number":108},
  {"content":"\r\n\r\n\r\n22 « حجّ » در سيرهء إمام حسين - عليه السّلام\r\n« حجّ » در ميراث أهل بيت - عليهم السّلام - ، پايگاهى عظيم ، و در ميان عبادات إسلام جايگاهى ويژه دارد . أهل بيت - عليهم السّلام - پر تأكيد مىكردند كه كعبه ، محور دين ، و مدار و نقطهء مركزى و ستون آسيا سنگ إسلام است ؛ مسلمانان بايد بغايت آن را گرامى دارند و به سويش رهسپار شوند .\r\nواضح است يكى از فوائد مورد نظر در حج كه آيات كريمهء قرآنى بدان تصريح نموده و از همين رو دلهاى مؤمنان بدان مىگرايد ، دلالت روشن حج بر خلوص نيّت ، تأكيد بر يكپارچگى أمّت إسلام ، و يكى ساختن أهداف دينى است كه بر كعبه تمركز يافته و خانهء خدا را محور قرار داده است .\r\nأهل بيت - عليهم السّلام - ، به گفتار و كردار ، در اين تكريم عظيم كوشا بودند .\r\nنصوص رسيده در اين جهت ، مستفيض « 1 » بل متواتر است . عملًا هم به روشهاى مختلف در اين مسير گام نهاده‌اند :\r\nيكى از اين روشها ، حج گزاردن فراوان است . در سيرهء حسين - عليه السّلام - آمده :\r\n[ 2 - 193 
  ] او « بيست و پنج بار » پياده حج كرد ، در حالى كه شتران گزيده‌اش با او بودند و پشت سر به راه آورده مىشدند . « 2 »\r\nاين غايت بزرگداشت حجّ است كه شخص ، نه به خاطر كمبود مركب ، بلكه براى گزارد حقّ تجليل مقصد و پايفشارى بر حرمت آن ، به پاى پياده به سوى كعبه رهسپار شود ؛ و اينهمه در جائى است كه سالهاى حيات آن حضرت سرشار از\r\n\r\n\r\n","description":"","footnote":"\r\n( 1 ) . « مستفيض » ، مانند « متواتر » از مصطلحات دانش حديث است . حديثى را « مستفيض » مىگويند كه در هر مرتبه بيش از سه - و به قولى : بيش از دو - راوى داشته باشد . « مشهور » را نيز گاه « مستفيض » گفته‌اند .\r\n( 2 ) . مختصر تاريخ دمشق ابن منظور ( 7 / 129 ) .\r\n","page_name":" 109 ","page_number":109},
  {"content":"\r\n\r\nأعمال عبادى بوده است ؛ چه اگر سالهاى دهگانهء إمامت حسين - عليه السّلام - ، و سالهاى دهگانهء إمامت برادرش حسن - عليه السّلام - ، و سنوات پنج‌گانهء إمامت پدرش را ، در شمار آوريم ، « بيست و پنج » حج را در بر مىگيرد .\r\nحال ، آيا حسين - عليه السّلام - در بعضى سنوات پيش از آن هم حج گزارده است ؟\r\nروش ديگر أهل بيت - عليهم السّلام - در گراميداشت كعبه و بيت اللّه و حرم ، آن بود كه ايشان در محيط حرم مكّى ، و همچنين حرم مدنى ، به هيچ تحرّكى دست نمىيازيدند ؛ تا حرمت اين دو حرم را پاس داشته باشند ؛ مبادا كه خونى در حرم ريخته شود يا حرمت حرمين به دست حكومت‌گران و أميران ستم پيشه و سپاهيان فاسدشان - كه گستاخانه حرمتهاى دينى را فرو مىشكستند - ، هتك گردد .\r\nاز همين رو ، إمام على - عليه السّلام - از حجاز بيرون آمد ؛ إمام حسين - عليه السّلام - نيز چنين كرد ؛ و همهء علويانى كه بر ضدّ جبّاران زمان و طاغوتهاى بلاد خود بپاخاستند ، از حدود حرمين خارج شدند ؛ تا كرامت و حرمت حرم را پاس داشته باشند . « 1 »\r\nاز همين رو ، در گزارشهاى سيرهء إمام حسين - عليه السّلام - آمده است كه وقتى يزيد مزدورانش را پنهانى فرمان داد كه حتّى اگر إمام - عليه السّلام - دست در پرده‌هاى كعبه زده باشد ، ناگهان بر آن حضرت حمله برند و او را به قتل برسانند ، إمام - عليه السّلام - شتابان از مكّه بيرون آمد و حجّ خود را عمرهء مفرده « 2 » قرار داد ؛ تا مبادا حرمت بيت عتيق با قتل آن بزرگوار شكسته شود .\r\n\r\n\r\n","description":"","footnote":"\r\n( 1 ) . رجوع كنيد به : جهاد الإمام السّجّاد عليه السّلام ، ص 77 .\r\n( 2 ) . در اين كه « آيا إمام - عليه السّلام - احرامشان را از عمرهء تمتّع به عمرهء مفرده گردانيدند ، و يا از همان آغاز - چون مىدانستند كه ستم‌پيشگان به زودى از إتمام حجّ ايشان جلوگيرى خواهند كرد - إحرام مفرده بستند ؟ » ، اختلاف هست .\r\nتفصيل را ، نگر : إمام حسين عليه السّلام در مكّهء مكرّمه ، شيخ نجم الدّين طبسى ، ترجمهء عبد الحسين بينش ، چ : 1 ، كوثر غدير ، 1381 ه . ش . صص 89 - 93 .\r\n","page_name":" 110 ","page_number":110},
  {"content":"\r\n\r\nآن ستم‌پيشگان به هيچ حرمتى در حقّ كعبه و حرم پايبند نبودند و آمادگى داشتند كه در ساحت حرم بىگناهان را به قتل آورند و پردهء ناموس مردمان بدرند و حتّى آماده بودند - چنان كه بارها در روزگار سياه حكمرانيشان براى دستيابى به أغراض سياسى ننگين چنين كردند - حرم را ويران كنند و به آتش كشند .\r\nدر اين حال ، إمام حسين - عليه السّلام - مىتوانست إمكان اين فرومايگى و ناكسى را از ايشان سلب كند و فرصت اين سياهكارى را برايشان فراهم نسازد و جان گرامى و خون پاك خويش را وسيلهء تحقّق خواست پليد سياهكاران قرار ندهد ، تا اينان نتوانند ، بخاطر حضور إمام در حرم ، با كشتن او و هتك حرمت حرم ، به خواستهاى پليد خويش دست يابند . هر چند كه به هر روى ، إمام - عليه السّلام - مظلوم مىبود ؛ ولى اين ، غايت ارج نهادن به كعبه و پاسداشت حرمت حرم است .\r\nإمام حسين - عليه السّلام - هنگامى كه ابن عبّاس در برابر حركتشان به عراق ايستادگى نمود ، بدين هدف تصريح نمودند و فرمودند :\r\n[ 243 
  ] اگر به فلان و به همان مكان كشته شوم ، دوست‌تر دارم تا اينكه حرمت حرم شكسته گردد .\r\n[ 244 
  ] و در گزارش ديگر آمده : . . . دوست‌تر دارم تا اينكه به واسطهء من حرمت حرم را بشكنند . « 1 »\r\nنقلى هم كه در گزارش طبرانى آمده است ، اين است كه : « . . . دوست‌تر دارم تا اينكه بخاطر من حرمت حرم خداوند و پيامبرش شكسته گردد » « 2 » .\r\nچنين كارى كارستان تنها ويژهء أهل بيت - عليهم السّلام - است و مسلمانان بايد ارجگذار آن باشند .\r\n\r\n\r\n","description":"","footnote":"\r\n( 1 ) . نگر : مختصر تاريخ دمشق ابن منظور ( 7 / 142 ) .\r\n( 2 ) . نگر : تاريخ دمشق ، ترجمهء الإمام الحسين - عليه السّلام - ( صص 190 - 193 ، هامش : 3 ) .\r\n","page_name":" 111 ","page_number":111},
  {"content":"\r\n\r\n\r\n23 با شعر و شاعران\r\nشعر در پيكر ملّتها به منزلهء خون است ؛ معانى و مضامينى را كه در بر دارد در تنهء جامعه به گردش مىآورد ؛ و شاعران در جوامع گوناگون - بويژه جامعهء عربى - وجودى مؤثّر و انكارناپذير دارند .\r\nاختلاف أغراض و أهداف شاعران ، به اختلاف طبايع ، أصول ، وابستگيهاى قبيله‌اى و گروهى ، أهداف و دلبستگيهاى دينى و دنيوى ، و ديدگاهها و آرمانها و آرزوهاشان بازمىگردد .\r\nمال - كه آب از دهان بسيارى از مردمان روان مىكند - ، فريبندهء شاعرانى است كه شعر را به خوارى و ابتذال و مزدورى مىكشند ، و بجاى آنكه غرضشان از سرايش ، نيل به مكانتى اجتماعى در زبان و أدب باشد ، يا جاودانگى در تمدّن بشرى را بخواهند ، يا در پى سرفرازى ميان أقران و خاندان و عشيرهء خود برآيند ، يا خلد و ثواب و أجر اخروى را طلب كنند ، بار هزينهء زندگانى مادّى خويش را بر دوش شعر مىافكنند .\r\nأمّا همين مال ، نزد خداوندگاران شرف و كرامت و إنسانيّت و عزّت نفس كه به أهداف بزرگ و بلند مىانديشند ، وسيله است ، نه هدف .\r\nهمانگونه كه خداوند - تعالى ذكره - مال را به هدف گذشتن از پلها و رسيدن به مقاصد ربّانى به كار گرفته و براى « مؤلّفة قلوبهم » ( / دلجوئىشدگان ) در أموال اللّه حقّى قرار داده است « 1 » ، إمام حسين - عليه السّلام - هم ، به پيروى از قرآن و براى به\r\n\r\n\r\n","description":"","footnote":"\r\n( 1 ) . در قرآن كريم ( س 9 ى 60 ) از اين « دلجوئىشدگان » سخن رفته . اينان كسانىاند كه بايد دل آنها را به سوى إسلام و مسلمانان مايل گردانيد و خداوند سهمى از زكات را از براى اينان و برآمدن اين مقصود قرار داده است .\r\nنگر : نثر طوبى ، شعرانى ، ط . إسلاميّه ، ص 28 ؛ و : تفسير الصّافى ، تحقيق الحسينىّ الأمينىّ ، 3 / 425 - 427 .\r\n","page_name":" 112 ","page_number":112},
  {"content":"\r\n\r\nعمل در آوردن آن ، مال را در راه يك هدف بلند معنوى و إلهى به كار مىگرفت و به شاعران روزگار خويش دهش مىنمود ؛ و چون او را سرزنش كردند ، فرمود :\r\n[ 199 
  ] بهترين مال ، آنست كه عرض را پاس دارد . « 1 »\r\n« عرض » در اينجا « ناموس » شرف و حيثيّت شخصى نيست ؛ چون در ميان مسلمانان هيچ‌كس نيست كه حتّى به خيال خود راه دهد كه حيثيّت خاندان رسالت را لكّه‌دار كند ! بلكه مراد از « عرض » ، « عرض سياسى » ى « آل محمّد » است كه أمويان هدف گرفته بودند ، و از طريق مدح مخالفانشان ، از خاندان عثمان و مروان و طاغوتهاى آل أبى سفيان ، سيل افتراء و تهمت را به سوى على و آل محمّد روان مىكردند .\r\nپس إقدام إمام حسين - عليه السّلام - بىگمان براى بازداشتن كسانى بود كه با شعر خود دريوزه مىكردند و با تحكيم سلطهء جائران و ستم‌پيشگان ، از اين رسانهء مردمى مؤثّر ، براى گرد كردن حطام ناپايدار دنيوى ، سوء استفاده مىنمودند .\r\nدهشهاى إمام حسين - عليه السّلام - از رويكرد شاعران به درگاه حكّام مىكاست و فرصت سوء استفادهء جائران را از شاعران تقليل مىداد . باب تعرّض به ارجمندانى را هم كه با نظام حاكم و ياوران طاغى باغىاش در ستيز بودند ، بر فرومايگان مىبست . « 2 »\r\nشايد از اين ديدگاه بتوان پديدهء روايت أشعار منسوب به أئمّه - عليهم السّلام - را تفسير كرد ؛ چه ، نه تنها شعر گفتن در خور چنين عالمانى راهبر و سرور كه اشتغالاتى بس بزرگتر از شاعرى دارند نيست ، بيشترينهء أشعار منسوب هم ، به ضعف وزنى و لفظى دچار است و در گسترهء زبان و أدب پايگاهى ندارد ؛ تا چه رسد به آنكه با سخنان منثور أهل بيت - عليهم السّلام - كه بر چكاد رسائى و شيوائى است ، سنجيده شود .\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 129 ) .\r\n( 2 ) . برخورد إمام حسين - عليه السّلام - را با فرزدق شاعر در هامش ص 207 از تاريخ دمشق ، ترجمة الإمام الحسين - عليه السّلام - ، بنگريد .\r\n","page_name":" 113 ","page_number":113},
  {"content":"\r\n\r\nليك شايد اين شعرها - اگر نسبتشان صحيح باشد - براى پر كردن يك جاى خالى در دنياى شعر سروده شده باشند ؛ دنيائى كه شاعران با مقاصد ديگر در آن فرو رفته‌اند و همّت و اهتمام دينى در ايشان اندك است ؛ پس دور نيست أئمّه - عليهم السّلام - شعرى سروده باشند كه بخشى از اين فضاى خالى را پر كند و دل مردمان را به سوى معانى و آرمانهاى شايسته‌اى كه دربردارد ، جذب نمايد .\r\nيا شايد برخى از هواداران أئمّه - عليهم السّلام - بدين كار دست يازيده باشند ؛ معانى را از أئمّه گرفته و آنها را به طرزى سهل به نظم كشيده باشند تا حفظ و به كار بردن آن براى همهء مردم شدنى باشد ؛ و آنگاه اين سروده‌ها ، به اعتبار معانيشان ، به أئمّه - عليهم السّلام - منسوب شده باشند . « 1 »\r\n\r\nنمونهء أشعار منسوب به إمام حسين - عليه السّلام - :\r\nبه هر روى ، ابن عساكر ، مبلغ فراوانى از سروده‌هاى منسوب به إمام حسين - عليه السّلام - را روايت نموده است ؛ و ما آنچه را پس از اين مىآيد ، از آن برگزيده‌ايم :\r\n[ 205 
  ] نواجوئى كوچه‌هاى مدينه را به گام مىسپرد تا به در خانهء حسين بن على رسيد ، در را بكوفت و گفتن گرفت :\r\n لم يخب اليوم من رجاك و من * حرّك من خلف بابك الحلقه\r\nفأنت ذو الجود أنت معدنه « 2 » * أبوك قد كان قاتل الفسقه \r\n\r\n\r\n","description":"","footnote":"\r\n( 1 ) . علّامه سيّد محمّد حسين حسينى جلالى - مدّ ظلّه - در پژوهشى دربارهء ديوان إمام على عليه السّلام ( چاپ شده در آينهء پژوهش ، ش 66 ، به ترجمهء نگارندهء اين سطور ) ، سه نمونه از أشعار منسوب به أمير مؤمنان على - عليه السّلام - را ياد كرده‌اند كه مضمون آنها در أحاديث منثور آن حضرت هست و شاعران ديگر ( به ترتيب : سيّد حميرى ، أبو تمام طائى ، إسماعيل بن قاسم أبو العتاهيه ) آن مضامين را به نظم كشيده‌اند و سپس سرودهء ايشان به مولى الموحّدين - عليه السّلام - نسبت داده شده ( نگر : همان ، ص 144 و 145 ) .\r\n( 2 ) . در مختصر تاريخ دمشق ابن منظور آمده : « و أنت جود و أنت معدنه » .\r\n","page_name":" 114 ","page_number":114},
  {"content":"\r\n\r\n( يعنى : هر كه امروز به تو اميد بندد و پشت در خانه‌ات ، حلقهء در را به جنبش آورد ، نوميد نخواهد شد .\r\nتو خداوندگار جود هستى ؛ تو معدن جود هستى ؛ و پدرت كشندهء فاسقان بود ) .\r\nدر اين زمان ، حسين بن على ايستاده نماز مىكرد ؛ نماز خود را زودتر به سر آورد و بيرون شد و به سوى أعرابى نواجوى رفت ؛ نشان زيان رسيدگى و درويشى را بر او بديد . بازگشت و قنبر را بخواند . قنبر در پاسخ گفت : در خدمتگزارى حاضرم ، اى پسر رسول خدا ! صلّى اللّه عليه و آله و سلّم .\r\nفرمود : از خرجىمان چقدر با تو مانده است ؟\r\nگفت : دويست درهم كه مرا فرمان داديد تا ميان أهل خانه‌تان بخش كنم .\r\nفرمود : آن را بياور ؛ كسى آمده كه از ايشان بدان سزاوارتر است .\r\nپس آن را گرفت و بيرون آمد و به أعرابى داد و چنين خواند :\r\n خذها فإنّى إليك معتذر * و اعلم بأنّى عليك ذو شفقه\r\nلو كان فى سيرنا الغداة عصا « 1 » * كانت سمانا عليك مندفقه\r\nلكنّ ريب الزّمان ذو نكد * و الكفّ منّا قليلة النّفقه \r\n( يعنى : اين را بستان كه عذر خواه توام ، و بدان كه بر تو دل مىسوزانم .\r\nبدان كه اگر امروز قدرت و توان داشتيم ، آسمان ما بر تو بارنده بود و حظّ وافرتر از دهش ما مىيافتى .\r\nليك گردش روزگار دشوارى و ناسازگارى دارد و دستمايهء ما اندك است ) .\r\n\r\n\r\n","description":"","footnote":"\r\n( 1 ) . در مختصر تاريخ دمشق ابن منظور آمده است : « لو كان فى سيرنا عصا تمدّ إذن » ! دربارهء ضبط و معناى اين مصراع ، بحار الأنوار و الأخبار الدّخيلة و . . . ديده شود .\r\n","page_name":" 115 ","page_number":115},
  {"content":"\r\n\r\nأعرابى درهمها را ستاند و مىرفت و مىگفت :\r\n مطهّرون نقيّات ثيابهم * تجرى الصّلاة عليهم أينما ذكروا\r\nفأنتم أنتم الأعلون عندكم * علم الكتاب و ما جاءت به السّور\r\nمن لم يكن علويّا حين تنسبه * فما له فى جميع النّاس مفتخر « 1 » \r\n( يعنى : پاكيزگانى پاكدامن‌اند كه هرگاه فراياد آيند بر ايشان درود فرستاده شود .\r\nشما همان برتران هستيد كه علم كتاب و آنچه در سوره‌هاى قرآن هست نزد شماست .\r\nهر كه را نسبت علوى نباشد ، هيچ مايهء افتخارى در ميان مردمان ندارد ) .\r\n[ 208 
  ] اين أشعار را هم از آن حضرت - عليه السّلام - دانسته و برخوانده‌اند :\r\n أغن عن المخلوق بالخالق * تغن عن الكاذب و الصّادق\r\nو استرزق الرّحمن من فضله * فليس غير اللّه من رازق\r\nمن ظنّ أنّ النّاس يغنونه * فليس بالرّحمن بالواثق\r\nأو ظنّ أنّ المال من كسبه * زلّت به النّعلان من حالق « 2 » \r\n( يعنى : از آفريده بىنياز باش و نياز خود سوى آفريننده بر تا از دروغزن و راستگو ى مردمان ، هر دو ، بىنياز شوى . از فضل خداى رحمن روزى بجوى كه جز خداوند روزىدهى نيست .\r\nهر كه پندارد مردمان بىنيازش مىسازند ، به خداوند رحمن واثق نيست ؛\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 1 - 132 ) . اين شعر « مطهّرون نقيّات ثيابهم . . . » را به أبو نواس هم نسبت داده‌اند ؛ و چه بسا « إنشاد » أبو نواس باشد ، نه « إنشا » ى او ؛ و العلم عند اللّه .\r\n( 2 ) . مختصر تاريخ دمشق ابن منظور ( 7 / 132 ) .\r\n","page_name":" 116 ","page_number":116},
  {"content":"\r\n\r\nو اگر بپندارد كه مال را خودش كسب مىكند ، از بلندى فرو لغزيده و خطا كرده است ) .\r\n[ 209 
  ] همچنين أعمش روايت كرده كه آن حضرت - عليه السّلام - راست :\r\n كلّما زيد صاحب المال مالا * زيد فى همّه و فى الاشتغال\r\nقد عرفناك يا منغّصة العيش * و يا دار كلّ فانٍ و بال\r\nليس يصفو لزاهدٍ طلب الزّهد * إذا كان مثقلًا بالعيال « 1 » \r\n( يعنى : هر چه بر مال صاحب مال بيفزايد ، اندوه و گرفتارىاش افزون مىشود .\r\nاى تلخ‌دارندهء زندگانى ! و اى سراى هر فانى و فرساينده ! تو را شناخته‌ايم .\r\nزهدجوئى زاهدى را گوارا نيست ، آنگاه كه بار گران عيال بر دوش داشته باشد ) .\r\n[ 210 
  ] روايت كرده‌اند كه حسين - عليه السّلام - به مقابر بقيع رفت ، گردشان چرخيد و گفت :\r\n ناديت سكّان القبور فأسكتوا * و أجابنى عن صمتهم ندب الجثى \r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 132 ) .\r\n« أعمش » كه در متن ياد شده است ، همانا ، أبو محمّد سليمان بن مهران كوفى ( 61 - 148 ه . ق . ) است كه شيعى و ثقه و جليل القدر و ستودهء شيعه و سنّى بوده و از خواصّ أصحاب إمام صادق - عليه السّلام - شمرده شده . در هر شش حديثنامهء أصلى أهل تسنّن از وى حديث نقل شده است .\r\nاو را به سبب ضعف و آبريزى چشمش « أعمش » خوانده‌اند .\r\nنگر : الموسوعة الرّجاليّة الميسّرة ، 1 / 410 و 411 ؛ و الكنى و الألقاب ، 2 / 45 - 47 ؛ و : رجال الشّيعة فى أسانيد السّنّة ، الطّبسى ، ط : 1 ، صص 164 - 172 ؛ و : شذرات الذّهب ، ط . دار الكتب العلميّة ، 1 / 220 و 221 .\r\n","page_name":" 117 ","page_number":117},
  {"content":"\r\n\r\n قالت : أ تدرى ما صنعت بساكنى * مزّقت ألحمهم و خرّقت الكسا\r\nو حشوت أعينهم ترابا بعد ما * كانت تؤذى بالقليل من القذى\r\nأمّا العظام فإنّنى فرّقتها * حتّى تباينت المفاصل و الشّوى\r\nقطّعت ذا من ذا و من ها ذاك ذا * فتركتها رمما يطول بها البلى « 1 » \r\n( يعنى : ساكنان قبور را آواز دادم ليك در پاسخم خاموش بودند ، و در برابر خاموشىشان ، شيون گورها پاسخگوى من شد .\r\nگفتند : مىدانى با ساكن خود چه كردم ؟\r\nگوشتهاشان را دريدم و جامه‌شان را پاره كردم .\r\nديده‌هايشان را كه با اندكى خاشاك آزرده مىشد ، از خاك آكندم .\r\nاستخوانهاشان را پراكندم تا بندها و دست و پا و كاسهء سر از هم جدا شد .\r\nهر جزء را از جزء ديگر بريدم و گسلانيدم ، آنگاه پوسيده وانهادمشان تا بمرور بفرسايند ) .\r\n[ 211 
  ] اين أشعار را هم از آن حضرت - عليه السّلام - دانسته و برخوانده‌اند :\r\n لئن كانت الدّنيا تعدّ نفيسةً * فدار ثواب اللّه أعلى و أنبل\r\nو إن كانت الأبدان للموت أنشئت * فقتل سبيل اللّه بالسّيف أفضل\r\nو إن كانت الأرزاق شيئاً مقدّراً * فقلّة سعى المرء فى الكسب أجمل\r\nو إن كانت الأموال للتّرك جمعت * فما بال متروك به المرء يبخل « 2 » \r\n( يعنى : اگر دنيا گرانمايه به شمار مىآيد ، پس سراى پاداش خداوند بالاتر و ارجمندتر است .\r\nاگر تن‌ها براى مرگ آفريده شده‌اند ، پس با شمشير در راه خدا\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 132 ) با اختلاف اندك .\r\n( 2 ) . مختصر تاريخ دمشق ابن منظور ( 7 / 133 ) .\r\n","page_name":" 118 ","page_number":118},
  {"content":"\r\n\r\nكشته شدن بهترست .\r\nاگر روزىها معلوم و مقدّرند ، كم كوشيدن مرد در جستن زيباتر است .\r\nاگر أموال براى وانهادن گرد آمده‌اند ، وانهاده چه ارزد كه مرد بر سر آن بخل ورزد ) .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\n24 نظارت بر جامعهء إسلامى\r\nاز مهمترين وظائف إمام ، آنست كه براى يارى أمّت إسلامى و حفظ جامعه از فروپاشى يا دودستگى ، جامعهء اسلامى را بدقّت زير نظر بگيرد ، هر خرد و كلان را در حيات اجتماعى مسلمانان بر رسد و ببيند ، و با روشهاى مناسب و از طريق إمكانات موجود در إصلاح و إرشاد آن و دفع مفاسد و زيانها بكوشد .\r\nحديث مهمّى از إمام حسين - عليه السّلام - رسيده است كه ژرفاى اهتمام إمام را بدين مهم نشان مىدهد :\r\nجعيد همدانى گفته است :\r\nبه نزد حسين بن على آمدم . دخترش ، سكينه ، بر سينهء او بود . صدا زد :\r\nاى بانوى كلبى ! « 1 » ، بيا دخترت را از من بگير .\r\nآنگاه از من پرسيد و گفت : مرا از جوانان عرب خبر ده ! گفتم : مشغول بازى و محفل‌نشينىاند ! « 2 »\r\n\r\n\r\n","description":"","footnote":"\r\n( 1 ) . يعنى : اى بانوئى كه أهل قبيلهء كلب هستى .\r\nبنى كلب ، شاخه‌اى از قضاعه بوده‌اند و اين بانو كه از بنى كلب به شمار مىرود ، رباب بود ، مام سكينه - سلام اللّه عليهما . نقلهاى تاريخى از علاقهء فراوان سيّد الشّهداء به اين همسر ارجمند و دخت گرامىاش حكايت مىكند . دلبستگى و وفادارى اين بانوى بزرگوار به سالار شهيدان - صلوات اللّه و سلامه عليه - نيز بر صفحهء تاريخ بازتابى درخشان دارد .\r\nنگر : مرآة العقول ، 5 / 372 ؛ و : منتهى الامال ، 2 / 1055 - 1058 ؛ و : زندگانى إمام حسين عليه السّلام ، رسولى محلّاتى ، 561 - 563 ؛ و : قصّهء كربلا ، صص 545 - 547 .\r\n( 2 ) . أصل عبارت اين است : « أصحاب جلاهقات و مجالس ! » .\r\nواژهء « جلاهق » معرّب است و هم بر گوى و گلوله‌اى كه انداخته مىشود و هم بر كمان ، إطلاق مىگردد .\r\nواژهء « جلاهقات » در واقع از أسباب‌بازى و سرگرمى در آن زمان حكايت مىكند .\r\nبنابر آنچه أبو منصور جواليقى ( 465 - 540 ه . ق ) در المعرّب ( ط . شاكر ، ص 96 ) گفته است ، « جلاهق » گوى گلينى بوده است كه ناهمواريهايش را زدوده باشند و كودكان اين گوى را از كمان\r\n","page_name":" 120 ","page_number":120},
  {"content":"\r\n\r\nآن حضرت - عليه السّلام - گفت : از موالى « 1 » مرا خبر ده ! گفتم : يا رباخوارند ، يا آزمند به دنيا ! آن حضرت - عليه السّلام - گفت : « إنّا للّه و إنّا إليه راجعون » « 2 » ، به خدا سوگند اينان همان دو گروه‌اند كه مىگفتيم خداوند - تبارك و تعالى - با ايشان دينش را يارى مىكند .\r\nاى جعيد همدان ! مردمان چهار دسته‌اند :\r\nگروهى از ايشان بهرهء نيكو دارند و خوى نيكو ندارند .\r\nگروهى از ايشان خوى نيكو دارند و بهرهء نيكو ندارند .\r\nگروهى از ايشان نه خوى نيكو و نه بهرهء نيكو كه اينان بدترين مردمان‌اند .\r\nو گروهى از ايشان هم خوى نيكو و هم بهرهء نيكو دارند كه اينان برترين مردمان‌اند . « 3 »\r\nاين حديث ، مراقبت دقيق إمام حسين - عليه السّلام - را نسبت به جامعهء روزگار خويش نشان مىدهد .\r\nآنجا كه مىفرمايد : « . . . مىگفتيم . . . » ، آشكارا نشان مىدهد ، إمام و همراهان ايشان همواره بدين أمر توجّه داشته ، و به برنامه‌ريزى حكيمانه و رايزنى مستمر ،\r\n\r\n\r\n","description":"","footnote":"\r\nمىانداخته‌اند . جواليقى أصل اين واژه را پارسى دانسته و « جلاهه » گفته است ، و برخى ديگر « جله » ( نگر : المعرّب ، همان طبع ، همان ص ، هامش ) .\r\n( 1 ) . « موالى » ، جمع « مولى » ست و « مولى » در زبان عربى معانى مختلف دارد ( از جمله : سرپرست ، بنده ، آزاد كرده ، آزادكننده ، همپيمان ) . در تاريخ إسلام ، بويژه در روزگار بنى أميّه ، تعبير « موالى » در مورد طبقهء بندگان آزاد كرده ، و نيز در مورد أقوام مسلمان غير عرب ، به كار مىرفته است .\r\nنگر : دائرة المعارف فارسى ( مصاحب ) ، ص 2881 . نيز سنج : مرآة العقول ، 3 / 387 .\r\n( 2 ) . يعنى : ما از آن خدائيم و به سوى او بازمىگرديم / س 2 ى 156 .\r\n( 3 ) . تاريخ دمشق ، ترجمة الإمام الحسن - عليه السّلام - ، ش 272 ، ص 159 . اين حديث را ابن عساكر از إمام حسن - عليه السّلام - روايت كرده است ، ليك ابن سعد ، و همچنين متّقى هندى - چنان كه در هامش موضع ياد شده مذكورست - آن را از إمام حسين - عليه السّلام - نقل كرده‌اند . جعيد از هر دو إمام روايت مىكند ، ليك ذكر « سكينه » مشخّص مىكند كه حديث از إمام حسين - عليه السّلام - است .\r\n","page_name":" 121 ","page_number":121},
  {"content":"\r\n\r\nدربارهء راههاى تضمين كنندهء نصرت و إعزاز و تقويت دين ، و نيز ساماندهى نيروهاى كارآمد براى برآوردن اين أهداف ، مىپرداخته‌اند .\r\nتأكيد بر « جوانان عرب » به طور خاص ، نشان دهندهء تكيه بر جنبهء كيفى در نيروهاى اجرائى است ؛ چون تحرّك سريع و دليرانه با جوانان متحقّق مىشود .\r\nجوانان عصب فعّال حيات‌اند ؛ اميدها متوجّه ايشان است ؛ و ايشان به منزلهء قواى ضربت‌اند .\r\n« موالى » هم شالوده و بنياد پهناور امّت‌اند كه در بيشترينهء روياروئيها و جنبشها شمارشان افزايش مىيابد و حضورشان چشم‌گيرتر مىگردد . اينان كنشگراند و ثروتمند . كسانىاند كه از سر حق‌پذيرى و دادجوئى به اين دين در آمده‌اند .\r\nأمّا سياست أموى كه مبتنى بر سركوب و ابتذال‌گسترى بود ، جوانان عرب را به لهو و لعب كشانيد و موالى را به مال دوستى و انباشت ثروت سوق داد .\r\nاينجاست كه عبارت  « إِنَّا لِلَّهِ وَ إِنَّا إِلَيْهِ راجِعُونَ »  در جايگاه مناسب خود به كار مىرود . چرا كه اين عبارت را هنگام مصيبت بر زبان مىرانند و مصيبت راستين آنست كه روح توانمندى و جانفشانى و پيكار در اين دو پارهء مهمّ أمّت فرو بميرد .\r\nإمام حسين - عليه السّلام - مردم جامعه را به اين چهار دسته تقسيم مىكند :\r\nكسى كه « خوى نيكو » و كرامت و شرف دارد ، روشهاى نيكو پيشه مىكند ، و جوانمردى او را به سوى پايبندى به عدل و إنصاف و مخالفت با جور و فساد و ابتذال مىراند و به زندگانى آزادمنشانه و بزرگوارانه در اين جهان ترغيب مىنمايد .\r\nكسى كه « بهرهء صالح » و دين و كردار نيك و شناخت و دريافت و باور و اميد پاداش دارد ، و همهء اينها ، او را به ستيز با باطل و سختكوشى در راه إحقاق حق وامىدارد .\r\nكسى كه جامع اين هر دو امتياز باشد ، از همهء مردمان برترست و از كسانى است كه صاحب حميّت‌اند و مىكوشند در شمار آنان درآيند كه خداوند دينش را با ايشان يارى مىفرمايد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nكسى هم كه از هر دو امتياز بر كنار باشد ، از خوارترين و ذليل‌ترين مردمان است ، و آيا هيچ بدى بدتر از « ذلّت » هست ؟ ! كسى كه منحصرا يكى از اين دو امتياز را داشته باشد ، در راه شناخت عمل صالح به خطا رفته و مذلّت بركنارى از امتياز ديگر را در گردن دارد . حال ، آيا از ذليل - هر چند كه نكوكار يا شايسته باشد - اميد خير مىرود ؟ ! برخورد ديگر :\r\nبشر بن غالب أسدى گفته است : گروهى از أهل أنطاكيه بر حسين بن على وارد شدند . از آنان از چگونگى سرزمينشان و سيرهء أميرشان با ايشان پرسش كرد . به نيكى ياد كردند و تنها از سرما شكايت نمودند . « 1 »\r\nبدين ترتيب إمام - عليه السّلام - از أوضاع حكمفرما بر بلاد مسلمانان ، حتّى در دورترين نقطهء شمالى كه أنطاكيه باشد ، كسب خبر مىكند . اين نظارت و مراقبتى است كه از رهبرى إمام نسبت به أمّت سرچشمه مىگيرد ؛ هر چند إمام در نظام حاكم دستى نداشته باشد ، از پايگاه إمامتش كناره نمىجويد و براى آن برنامه‌ريزى مىكند .\r\n\r\n\r\n","description":"","footnote":"\r\n( 1 ) . تاريخ بغداد ، ( 3 / 36 ) .\r\n","page_name":" 123 ","page_number":123},
  {"content":"\r\n\r\n\r\n25 موضعگيريهاى پيش از كربلا\r\nإمام حسين در مدّت إمامت إمام حسن - عليهما السّلام - به موضعگيريهاى برادرش پايبند بود ، زيرا إمام حسين يكى از زيردستان إمام حسن - عليه السّلام - به شمار مىرفت و إطاعت و فرمانبرى از وى بر او واجب بود ؛ چه ، دانسته است كه إمام تنها بر حسب مصالح لازم و مطابق موازين شرعى كه شرايط و مقتضيات زمان او را بدان راهبر مىشود ، و با أدوات و إمكاناتى كه در دسترس اوست ، دست به عمل مىيازد .\r\nمعاويه از بردبارى إمام حسن - عليه السّلام - سوء استفاده كرده بود تا دنبالهء گمراهى خويش بگيرد و بر درازدستى و تعدّىهايش بيفزايد « 1 » . او در اين راه نقشه‌هائى دوزخى كشيده بود كه نتيجهء آنها نابودى كيان إسلام و فروشكستن بنيادهاى آن مىبود ، و از تحريف حقايق و نشر بدعتها ، و جلوگيرى از آموزش حديث نبوى ، و كوشش در نابودسازى سنّت آغاز مىگرديد : نخست در كاخهاى أميران و حكومت‌گران ، و سپس در گسترهء فراخ سرزمينهاى اسلامى .\r\nمانع معاويه در اين مسير ، وجود شمار فراوانى از ياريگران حقيقت و ياران\r\n\r\n\r\n","description":"","footnote":"\r\n( 1 ) . اين در حالى بود كه إمام حسن - عليه السّلام - نيز چاره‌اى جز بردبارى و مداراى ظاهرى نداشت ، زيرا در غير اين صورت ، ضربات هولناك‌ترى بر إسلام و جامعهء إسلامى وارد مىآمد كه بكلّى طومار دين مبين را در هم مىپيچيد .\r\nدر حقيقت ، صلح إمام حسن - عليه السّلام - ، تنها گزينهء قابل اختيار براى حفظ حيات شيعه و جلوگيرى از تحقّق خيالات شومى بود كه معاويه و پدرش ، أبو سفيان ، از سالها پيش در سر داشتند .\r\nدربارهء صلح إمام حسن - عليه السّلام - نگر : صلح الإمام الحسن عليه السّلام ، الشّيخ راضى آل ياسين ، ط : 1 ( افست ) ، قم : منشورات الشّريف الرّضى ، 1373 ه . ش . / 1414 ه . ق . ؛ و ترجمهء فارسى آن :\r\nصلح إمام حسن عليه السّلام ، شيخ راضى آل ياسين ، مترجم : سيّد على خامنه‌اى ، چ : 1 ، تهران : دفتر نشر فرهنگ اسلامى ، 1379 ه . ش ؛ و نيز : صلح الإمام الحسن عليه السّلام ، أسبابه ، نتائجه ، محمّد جواد فضل اللّه ، قم : دار المثقّف المسلم ( افست ) ، بىتا .\r\n","page_name":" 124 ","page_number":124},
  {"content":"\r\n\r\nإمام على - عليه السّلام - بود كه إمام حسن - عليه السّلام - جان ايشان را پاس داشته بود ؛ آن هم از طريق برنامهء عظيم و برخوردهاى صحيح در پذيرش صلح تحميلى و شروطى كه دست و پاى معاويه را فرو مىبست . اگر معاويه به اين شروط پايبند مىماند ، نمىتوانست برنامه‌هايش را به پيش ببرد ، و اگر آنها را زير پا مىنهاد ، بدنام و رسوا مىشد و ماهيّت او إفشا مىگرديد .\r\nمعاويه بسيارى از بندهاى صلحنامه را عاقبت زير پا نهاد ، و با نقض عهدنامه‌اى كه خود پيش از آن إمضاء كرده بود ، خويشتن را رسوا كرد .\r\nهراس‌انگيزترين رفتار او در اين زمينه ، مورد حمله قرار دادن و به قتل رساندن شيعيان صالحى بود كه در برابر رفتارهاى منكر و بدعتهائى كه معاويه رواج مىداد و در برابر حديثهاى دروغينى كه بر زبان واليان و واعظان دربارى خود در ميان مردم شايع مىكرد ، ايستادگى مىكردند .\r\nهنگامى كه حسن بن على - عليهما السّلام - در گذشت ، - به گزارش سليم بن قيس هلالى ، مورّخى كه خود در آن روزگار و در بحبوحهء حوادث زيسته و آنها را بدقّت به ثبت رسانيده است - :\r\nبلاء و فتنه بسيار شد ، تا جائى كه همهء أولياى خداوند يا بر جان خود مىهراسيدند ، و يا كشته ، و يا رانده ، و يا آواره شده بودند . « 1 »\r\nدروهء بعدى ، روزگار إمامت حسين - عليه السّلام - بود ؛ إقدامات بيدادگرانهء معاويه به اوج قابل تصوّر خود رسيده و نزديك مىبود كه نقشه‌ها و دسيسه‌هايش به بار بنشيند . اينك براى همهء أمّت ، از صالح و طالح ، آشكار شده بود كه معاويه به تعهّداتى كه در صلحنامه بر گردن گرفته و پيمانهائى كه در برابر أمّت بدان ملتزم شده ، پايبند نيست ؛ همگان دريافته بودند كه او تنها در پى پادشاهى و حكمرانى است ، نه خلافت خداوند و پيامبرش . بدين ترتيب در برابر إمام حسين - عليه السّلام - آفاق جديدى گشوده شد و موقعيّتهاى متفاوتى فراهم گرديد « 2 » ؛ بر او واجب بود كه\r\n\r\n\r\n","description":"","footnote":"\r\n( 1 ) . نگر : كتاب سليم ( ص 165 ) و الاحتجاج طبرسى ، ( ص 296 ) .\r\n( 2 ) . درست همين موقعيّتهاى متفاوت است كه تفاوت ظاهرى سياستهاى إمام حسن و إمام حسين\r\n","page_name":" 125 ","page_number":125},
  {"content":"\r\n\r\nدر برابر بهره‌جوئى معاويه از نقشه‌هاى دوزخىاش كه طىّ سالهاى دراز حكومت ، از سال 40 هجرى ، تا أواخر أيّام حكومتش ، سامان داده شده بود ، ايستادگى نمايد .\r\n\r\nگردهمائى بزرگ « منى » :\r\nسليم بن قيس در إدامهء گزارش پيشين خود مىگويد : دو سال پيش از مرگ معاويه ، حسين بن على - عليه السّلام - به حج رفت و عبد اللّه بن جعفر و عبد اللّه بن عبّاس هم با وى بودند .\r\nحسين بن على - عليه السّلام - بنى هاشم را گرد آورد ، از مرد و زن ، و موالى و پيروانشان ، چه آنها كه حج گزارده بودند و چه آنها كه نگزارده ؛ و نيز كسانى از أنصار را كه او و خاندانش را مىشناختند .\r\nهيچ‌يك از أصحاب پيامبر خدا - صلّى اللّه عليه و آله و سلّم - ، فرزندانشان ،\r\n\r\n\r\n","description":"","footnote":"\r\n- عليهما السّلام - را باعث آمده .\r\nو باز از همين روى است كه إمام حسين - عليه السّلام - نيز چونان برادر بزرگوارشان ، إمام حسن - عليه السّلام - ، تا پيش از تغيير أوضاع و پديد آمدن موقعيّتهاى تازه ، راهى بهتر از صلح نمىشناختند و مردم را به إطاعت از سياست برادر بزرگوارشان فرا مىخواندند ، و تنها مدّتى پس از شهادت إمام حسن - عليه السّلام - ، طىّ تحوّلاتى كه در سياست بنى أميّه و اجتماع آن روز رخ نمود ، زمينه را براى إقدام نظامى مناسب يافتند .\r\nتا پيش از آن سيرهء عملى إمام حسين - عليه السّلام - نيز موافقت با صلح و بىاعتنائى به سخنان كسانى بود كه مىخواستند آن حضرت را در شمار مخالفان صلح إمام حسن - عليه السّلام - در آوردند .\r\nزمانى هم كه گروهى از إفراطيان ناخشنود از صلح از نزد إمام حسن - عليه السّلام - به نزد إمام حسين - عليه السّلام - رفتند ، آن حضرت قول برادر بزرگتر خود را تصديق فرموده ، به آنان توصيه كردند تا زمانى كه معاويه زنده است دست به إقدام مسلّحانه نزنند و آرام باشند . در برابر شخص ديگرى هم كه از آن حضرت خواسته بود قيام كنند ، خاطرنشان فرموده بودند كه در اين روزگار چنين إقدامى را مصلحت نمىبينند و او و أمثال او را تا زمانى كه معاويه زنده باشد به پرهيز از هر إقدامى كه بدگمانى حكومت را برانگيزد توصيه كرده بودند .\r\nاين برخوردها نشان مىدهد كه در آن أوضاع و أحوال - كه حيات و فعّاليّت پرتزوير معاويه محور آن بود - ، إمام حسن و إمام حسين - عليهما السّلام - ، هيچ‌يك ، تخلّف از صلح و صلحنامه را به مصلحت مسلمانان دوستدار أهل بيت - عليهم السّلام - و متعهّد به كتاب و سنّت ، نمىديده‌اند .\r\n( نگر : حيات فكرى و سياسى إمامان شيعه عليهم السّلام ، رسول جعفريان ، صص 156 - 158 و 175 ) .\r\n","page_name":" 126 ","page_number":126},
  {"content":"\r\n\r\nتابعان ، و نيز أنصار كه به صلاح و عبادت‌پيشگى معروف بودند ، در اين جمع از قلم نيفتاده بود .\r\nبدين منوال ، بيش از هزار مرد در « منى » نزد حسين - عليه السّلام - گرد آمدند . « 1 »\r\nاين گردهمائى عظيم « منى » را مىتوان ، از دو سويه ، يك برخورد سياسى مهم تلقّى كرد :\r\n1 . اين اجتماع ، يك گردهمائى و خيزش بزرگ بود كه شمار زيادى از نامداران و شخصيّتهاى برجسته و معروف ميان أمّت را گرد هم مىآورد ؛ به طورى كه بىاعتنائى به أثر آن و منع مردم از پرس‌وجو دربارهء آن ، شدنى نبود .\r\n2 . اين اجتماع ، بزرگترين « مجلس » دربرگيرندهء صاحب‌نظران أمّت و شخصيّتهاى داراى حقّ إظهار نظر و قانون‌گذارى بود ، يعنى نخبگان پيشرو از أهل حلّ و عقد ، و نمايندگان همهء گروههاى فعّال جامعهء إسلامى : علويان ، صحابه ( أعمّ از مهاجران و أنصار ) ، تابعان ، و نيز زنان ، و فرزندان ، و موالى . چنان كه به سبب وجود نمايندگان همهء طبقات ملّت مسلمان ، مىتوان اين گردهمائى را يك « همه‌پرسى مردمى فراگير » شمرد .\r\nدرايت و كياست به كار بسته شده در انتخاب زمان و مكان برگزارى اين گردهمائى بزرگ هم ، ناگفته پيداست :\r\nسرزمين « منى » ، گشاده و فراخ است ، و بخشى است از حرم كه مىتواند چنين اجتماع عظيمى را يك جا در خود و در ميان همهء كسانى كه بدان سو رهسپارند ، چه حاجيانى كه أداى واجب مىكنند و چه آنان كه به كارهاى ديگر مىپردازند ، بگنجاند ؛ چنين اجتماع عظيم و توجّه برانگيزى در اين سرزمين باز ، از هيچ‌يك از حاضران پوشيده نمىماند و بدين وسيله خبر آن پراكنده مىشود و پشت درهاى بسته و بين ديوارهاى مكانى ويژه ، محصور نمىگردد .\r\nاين اجتماع بناگزير بايد در زمان حضور در منى ، يعنى روز عيد أكبر ، عيد قربان ، دهم ذى الحجّه و پس از آن ، صورت پذيرد ؛ چون همهء حاجيان و كارگزاران و\r\n\r\n\r\n","description":"","footnote":"\r\n( 1 ) . كتاب سليم بن قيس ( ص 165 ) و الاحتجاج طبرسى ( ص 296 ) .\r\n","page_name":" 127 ","page_number":127},
  {"content":"\r\n\r\nهمراهانشان بايد براى أداى مناسك يا وظائفى كه در قبال حجّاج بر عهده دارند ، در سرزمين منى حاضر باشند .\r\nانتخاب چنين زمان و مكانى ، با توجّه به چگونگى أشخاص انتخاب شده براى شركت در اين اجتماع ، بروشنى نشانگر تدبير و اهتمام بليغى است كه إمام در اين برخورد اتّخاذ فرموده است .\r\nأمّا درونمايهء آن سخنرانى تاريخى كه إمام حسين - عليه السّلام - إيراد فرمود ، اينست كه با هم مىخوانيم « 1 » :\r\n\r\nخطبهء إمام - عليه السّلام - در منى :\r\nاين ستم‌پيشهء بىپروا ، با ما و شيعيان ما ، آن كرده است كه ديده و دانسته و بر آن گواه بوده‌ايد .\r\nاينك من مىخواهم چيزى از شما بپرسم ؛ اگر راست گفتم ، مرا راستگو داريد ، و اگر دروغ گفتم ، دروغزن شماريد .\r\nسخنم را بشنويد و گفتارم را به كتابت آريد ، آنگاه به شهرها و قبيله‌هاتان بازگرديد ، و مردمانى را كه از ايشان در أمانيد و به ايشان اعتماد داريد ، به آنچه از حقّ ما مىدانيد ، فرا خوانيد .\r\nچه ، من بيمناكم كه اين أمر از ميان برود و حق رانده و مغلوب گردد  « وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ »  « 2 » :\r\nشما را به خدا آيا مىدانيد كه علىّ بن أبى طالب برادر رسول خدا - صلّى اللّه عليه و آله و\r\n\r\n\r\n","description":"","footnote":"\r\n( 1 ) . ما نويسندهء متن عربى كتاب ، استاد جلالى - مدّ ظلّه - در نقل متن سخنرانى بر آنچه علّامه شيخ محمّد صادق نجمى در پژوهش كرامندش ثبت كرده است ، تكيه كرده‌ايم . آن پژوهش به زبان فارسى و به نام « خطبهء حسين بن على عليه السّلام در منى » از سوى بنياد پژوهشهاى إسلامى آستان قدس رضوى ( ع ) در مشهد به سال 1411 ه . ق . منتشر گرديده . وى خاطرنشان كرده است كه مجموع اين خطبه ، بخش بخش ، در كتاب سليم و الاحتجاج طبرسى و تحف العقول ابن شعبه آمده است .\r\nترجمان گويد : در باب بازسازى خطبهء منى به نحوى كه استاد نجمى انجام داده‌اند ، جاى ترديد و تأمّل هست ، و نگارندهء اين سطور آن ترديد و تأمّل را در مقالتى - زير نام « رخنهء ترديد در بازسازى خطبهء منى » - در مجلّهء كتاب ماه دين ( ش 43 ، ارديبهشت 1380 ه . ش . ، ص 8 و 9 ) به قلم آورده .\r\n( 2 ) . س 61 ى 8 ؛ يعنى : و خداوند نور خود را بتمامت رساند ، هر چند كافران ناخوش دارند .\r\n","page_name":" 128 ","page_number":128},
  {"content":"\r\n\r\nسلّم - بود ؛ هنگامى كه آن حضرت ميان أصحابش برادرى قرار مىداد ، ميان على و خودش برادرى قرار داد و فرمود : « تو برادر منى و من برادر توام در دنيا و آخرت » ؟\r\nگفتند : آرى چنين است .\r\nفرمود : شما را به خدا آيا مىدانيد كه رسول خدا - صلّى اللّه عليه و آله و سلّم - جايگاه مسجد و خانه‌هايش را خريدارى كرد ، آنگاه بنا نمود و در آن ده خانه ساخت . نه خانه از براى خود و دهمين را در ميانهء خانه‌ها از براى پدرم قرار داد ؛ سپس ، جز در خانهء او ، هر درى را كه به مسجد باز مىشد ، مسدود نمود . در اين باب سخنها گفتند ولى وى فرمود : « من نبودم كه در خانه‌هاتان را بستم و در خانهء او را گشوده داشتم ، بلكه خداوند مرا به بستن در خانه‌هاتان و گشودن در خانهء او فرمان داد » . سپس جز او ، ديگر مردمان را ، از اين كه در مسجد بخوابند نهى فرمود . او در مسجد جنب مىشد « 1 » و خانه‌اش در خانهء رسول خدا - صلّى اللّه عليه و آله و سلّم - بود و در همان مسجد براى رسول خدا - صلّى اللّه عليه و آله و سلّم - و براى او ، فرزندانى زاده شد ؟\r\nگفتند : آرى چنين است .\r\nفرمود : آيا مىدانيد كه عمر بن خطّاب حريص بود كه بگذارند روزنه‌اى به اندازهء چشمش از خانهء خود به مسجد داشته باشد ولى پيامبر - صلّى اللّه عليه و آله و سلّم - نپذيرفت و خطبه‌اى خواند و فرمود : « خداوند به من فرمان داده است مسجد « طاهر » ى بسازم كه جز من و جز برادرم و فرزندانش كسى در آن سكونت نكند » ؟\r\nگفتند : آرى چنين است .\r\nفرمود : شما را به خدا ، آيا مىدانيد كه رسول خدا - صلّى اللّه عليه و آله و سلّم - در روز عيد غدير خم او را منصوب كرد و ولايت او را إعلام نمود و فرمود : « آن كس كه حاضر است به آن كس كه غائب است برساند » ؟\r\nگفتند : آرى چنين است .\r\nفرمود : شما را به خدا ، آيا مىدانيد كه رسول خدا - صلّى اللّه عليه و آله و سلّم - در غزوهء تبوك به او فرمود : « تو نسبت به من به منزلهء هارون نسبت به موسى هستى ، و تو پس از من ولىّ هر\r\n\r\n\r\n","description":"","footnote":"\r\n( 1 ) . مراد از اين تصريحات آن است كه زندگى عادى در مسجد براى آن حضرت مجاز بود و أمورى كه ديگران را بدان رخصت نبود از جانب خداوند براى آن حضرت روا داشته شده بود .\r\n","page_name":" 129 ","page_number":129},
  {"content":"\r\n\r\nمؤمنى » ؟ .\r\nگفتند : آرى چنين است .\r\nفرمود : شما را به خدا ، آيا مىدانيد كه رسول خدا - صلّى اللّه عليه و آله و سلّم - هنگامى كه مسيحيان أهل نجران را به مباهله فرا خواند ، جز او و همسر و دو پسر او را با خود نبرد ؟\r\nگفتند : آرى چنين است .\r\nفرمود : شما را به خدا ، آيا مىدانيد كه رسول خدا - صلّى اللّه عليه و آله و سلّم - روز خيبر پرچم را به او سپرد و فرمود : « آن را به دست مردى مىسپارم كه خدا و رسولش او را دوست مىدارند و او خدا و رسولش را دوست مىدارد ، پرستيزى بىگريز ؛ خداوند خيبر را به دست او مىگشايد » ؟\r\nگفتند : آرى چنين است .\r\nفرمود : آيا مىدانيد كه رسول خدا او را با « برائت » « 1 » فرستاد و فرمود : « جز من يا مردى از من ، كسى إبلاغ نمىكند » ؟\r\nگفتند : آرى چنين است .\r\nفرمود : آيا مىدانيد كه هيچ دشوارى براى رسول خدا - صلّى اللّه عليه و آله و سلّم - پيش نيامد مگر آنكه او را به جهت اعتمادى كه به وى داشت پيش فرستاد ، و هيچ‌گاه او را به نامش\r\n\r\n\r\n","description":"","footnote":"\r\n( 1 ) « چون سورت برائت منزل شد ، رسول - صلّى اللّه عليه و آله - خواست كه أبو بكر را به أصحاب نمايد كه او را عند اللّه چه درجه است و ديانت او تا كجاست و بعد از وى لايق إمامت نيست . سورت برائت به وى داد و گفت : برو بر أهل مكّه خوان و عهد ايشان تازه كن . أبو بكر سورت بستد و برفت .\r\nجبرئيل آمد و گفت : اى محمّد ! خداى - تعالى - مىفرمايد كه سورت برائت بر أهل مكّه تو را مىبايد خواند و عهد ايشان تو را تازه مىيابد كرد ، يا كسى كه از نفس تو باشد . رسول أمير المؤمنين را بفرستاد و گفت : برو و سورت برائت از أبو بكر بستان و او را مخيّر كن ، اگر خواهد با تو بيايد و اگر خواهد بازگردد و نزد من آيد . أبو بكر دو منزل رفته بود أمير المؤمنين به وى رسيد ؛ سورت برائت بستد و او را مخيّر كرد .\r\nاو بازگشت . چون به خدمت رسول رسيد گفت : يا رسول اللّه ! در من چه ديدى كه على را بر من برگزيدى ؟ رسول گفت : أمر خداى - تعالى - چنين بود كه سورت برائت بر أهل مكّه من خوانم يا كسى كه از نفس من باشد ، و على نفس من بود . » ( دقائق التأويل و حقائق التّنزيل ، أبو المكارم حسنى ، پژوهش جويا جهانبخش ، ص 128 ؛ با تصرّف بسيار اندك كه بيشتر رسم الخطّى است ؛ از براى مآخذ متعدّد سنّى كه اين واقعه را نقل كرده و گزارش نموده‌اند ، نگر : همان ، ص 594 ) .\r\n","page_name":" 130 ","page_number":130},
  {"content":"\r\n\r\nفرا نخواند « 1 » بلكه مىفرمود : « اى برادرم » و « برادرم را برايم فرا خوانيد » ؟\r\nگفتند : آرى چنين است .\r\nفرمود : آيا مىدانيد كه رسول خدا - صلّى اللّه عليه و آله و سلّم - ميان او و جعفر و زيد داورى نمود و فرمود : « اى على ! تو از من هستى و من از تو هستم ، و تو پس از من ولىّ هر مؤمنى ؟ » گفتند : آرى چنين است .\r\nفرمود : آيا مىدانيد كه او هر روز با رسول خدا - صلّى اللّه عليه و آله و سلّم - خلوتى داشت و هر شب به حضور آن بزرگوار مىرسيد ؛ آنگاه كه مىپرسيد ، پاسخش مىفرمود ، و آنگاه كه خاموش مىماند ، آن حضرت خود سخن را آغاز مىنمود ؟\r\nگفتند : آرى چنين است .\r\nفرمود : آيا مىدانيد كه رسول خدا - صلّى اللّه عليه و آله و سلّم - ، هنگامى كه به فاطمه - عليها السّلام - فرمود : « تو را به بهترين شخص از خاندانم تزويج نمودم كه به مسلمانى از همه‌شان پيش است ، و به بردبارى مهترشان است ، و به دانش از همه‌شان بيش است » ، او را بر جعفر و حمزه برترى داد ؟\r\nگفتند : آرى چنين است .\r\nفرمود : آيا مىدانيد كه رسول خدا - صلّى اللّه عليه و آله و سلّم - فرمود : « من ، سرور فرزندان آدم هستم ، و برادرم ، على ، سرور عرب است ، و فاطمه ، سرور زنان بهشتى ، و دو پسرم ، حسن و حسين ، سروران جوانان بهشتى » ؟\r\nگفتند : آرى چنين است .\r\nفرمود : آيا مىدانيد كه رسول خدا - صلّى اللّه عليه و آله و سلّم - او را به غسل دادن خود فرمان داد و با خبرش ساخت كه جبرئيل در آن كار يارىاش مىكند ؟\r\nگفتند : آرى چنين است .\r\n\r\n\r\n","description":"","footnote":"\r\n( 1 ) . نظر نويسندهء محترم كتاب ، علّامه سيّد محمّد رضا حسين جلالى - أدام اللّه إجلاله - ، آن است كه اين حديث با أحاديث نبوى متعدّدى كه با « يا على » آغاز مىشود ، منافاتى ندارد ؛ چه ، در اين حديث گفته نشده رسول خدا - صلّى اللّه عليه و آله - هيچ‌گاه أمير مؤمنان - عليه السّلام - را به نام نخواند ، بلكه گفته شده آن بزرگوار را به نام فرا نخواند و براى كارى دعوت نكرد .\r\n","page_name":" 131 ","page_number":131},
  {"content":"\r\n\r\nفرمود : آيا مىدانيد كه رسول خدا - صلّى اللّه عليه و آله و سلّم - در واپسين خطبه‌اى كه خواند ، فرمود : « من دو چيز گرانبها در ميان شما وانهادم : كتاب خدا و أهل بيتم ، پس به اين دو چنگ درزنيد تا هرگز گمراه نشويد » ؟\r\nگفتند : آرى چنين است .\r\nسپس إمام حسين - عليه السّلام - ايشان را سوگند داد كه شنيده‌اند كه پيامبر - صلّى اللّه عليه و آله و سلّم - مىفرمود : « هر آن كه بپندارد مرا دوست مىدارد ، و على را دشمن بدارد ، دروغ گفته است . در حالى كه على را دشمن مىدارد ، هيچ مرا دوست نمىدارد » ؛ كسى به آن حضرت گفت : اى رسول خدا ! اين چگونه است ؟ فرمود : زيرا كه او از منست و من از اويم ، هر كه او را دوست بدارد ، مرا دوست داشته ، و هر كه مرا دوست بدارد ، خدا را دوست داشته است ، و هر كه او را دشمن بدارد ، مرا دشمن داشته ، و هر كه مرا دشمن بدارد ، خدا را دشمن داشته است » ؟\r\nگفتند : آرى چنين است ، شنيده‌ايم . . .\r\nامام - عليه السّلام - فرمود : اى مردم ! از پندى كه خداوند ، در قالب نكوهش عالمان يهود ، به أوليايش داده است عبرت گيريد آنجا كه مىفرمايد :  « لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ »  « 1 » ( يعنى : چرا عالمان ربّانى و أحبار آنان را از سخنان ناشايسته‌شان نهى نمىكنند ؟ ) ، و فرموده :  « لُعِنَ الَّذِينَ كَفَرُوا مِنْ بَنِي إِسْرائِيلَ »  ( يعنى : كسانى از بنى إسرائيل كه كفر ورزيدند لعنت شدند ) تا آنجا كه فرمايد :  « لَبِئْسَ ما كانُوا يَفْعَلُونَ »  ( يعنى : بس بد است آنچه مىكردند ) « 2 » .\r\nخداوند از آن رو اين نكوهش را در حقّ ايشان روان مىدارد كه از ستمكارانى كه ميان ايشان بودند زشتكارى و تباهى مىديدند ولى به آرزوى برخورداريى كه از ايشان مىيافتند و از بيم پرهيختنىها ، اين ستمكاران را نهى نمىكردند ، و خداوند مىفرمايد :  « فَلا تَخْشَوُا النَّاسَ وَ اخْشَوْنِ »  « 3 » ( يعنى : از مردمان مترسيد و از من بترسيد ) و فرموده است :  « الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ »  « 4 » ( يعنى : مردان مؤمن و زنان مؤمن ، برخىشان ياور برخى ديگرند ، أمر به معروف مىكنند و نهى از منكر مىنمايند ) .\r\n\r\n\r\n","description":"","footnote":"\r\n( 1 ) . س 5 ى 63 .\r\n( 2 ) . س 5 ى 78 و 79 .\r\n( 3 ) . س 5 ى 44 .\r\n( 4 ) س 9 ى 71 .\r\n","page_name":" 132 ","page_number":132},
  {"content":"\r\n\r\nخداوند سخن را از أمر به معروف و نهى از منكر ، به عنوان يك فريضهء الهى آغاز كرده ، زيرا كه مىداند هرگاه أمر به معروف و نهى از منكر گزارده آيد و برپا گردد ، همهء فرائض ، از آسان و دشوار ، برپا مىشود ؛ چرا كه أمر به معروف و نهى از منكر ، دعوت به سوى إسلام است ، به همراه ردّ مظالم و مخالفت با ظالم و بخش كردن فىء « 1 » و غنائم ، و ستاندن مالياتهاى إسلامى از محلّ خود و صرف آن در مورد مخصوص آن .\r\nحال ، شما - اى جماعت حاضر ! - ، جماعتى هستيد مشهور به دانش ، مذكور به خير ، معروف به نيكخواهى ، و بخاطر خداوند در دل مردمان مهابتى داريد ؛ مردم بلند پايه از شما انديشناك‌اند و ناتوانان گراميتان مىدارند ، و آنان كه نه بر ايشان برترى داريد و نه زبر دست ايشانيد ، شما را بر خويش مقدّم مىسازند . وقتى حوائج خواهندگان دريغ گردد ، شما ميانجى مىشويد ، و به هيبت پادشاهان و شكوه فرادستان راه مىسپريد .\r\nآيا اينها همه نه از بهر آنست كه اميد مىرود شما به برقرار ساختن حقوق إلهى دست يازيد ؟ هر چند كه در باب بيشترينهء حقوق إلهى كوتاهى مىكنيد ؛ به حقّ أئمّه بىاعتنائى كرديد ؛ حقّ ناتوانان را تباه ساخته‌ايد ؛ ولى آنچه را حقّ خود مىپنداشتيد طلبكار شديد . نه مالى هزينه كرديد ، نه جانى را براى آفريدگار آن به مخاطره افكنديد ، و نه بخاطر خداوند با گروهى از در دشمنى در آمديد .\r\nشما از خداوند طمع بهشت او ، همجوارى رسولانش و أمان از عذابش را داريد ! اى طمع‌جويان از خداوند ! مىترسم عقوبتى از عقوبتهاى إلهى بر شما فرود آيد ؛ چه شما بخاطر كرامت خداوند پايگاهى يافته‌ايد كه مايهء برتريتان گرديده ، و در حالى كه بندگان خدا شما را گرامى مىدارند ، شما مردان خدا « 2 » را گرامى نمىداريد .\r\nگاه مىبينيد كه عهدهاى إلهى نقض گرديده و هراسناك نمىشويد ، ولى براى برخى پيمانهاى پدرانتان مىهراسيد ! حال آنكه پيمان رسول خدا شكسته شده و نابينايان و گنگان و\r\n\r\n\r\n","description":"","footnote":"\r\n( 1 ) « فىء » به آن أموالى گفته مىشود كه مسلمانان را بىجنگ و جهاد از كافران به دست آيد . نگر : غريب الحديث فى بحار الأنوار ، الحسينىّ البيرجندى ، ط : 1 ، 3 / 212 .\r\n( 2 ) . اين تعبير را در ترجمهء « من يعرف باللّه » آوردم . ترجمهء تحت اللّفظى آن مىشود : « كسى ( كسانى ) كه به خدا شناخته مىشود ( مىشوند ) » .\r\n","page_name":" 133 ","page_number":133},
  {"content":"\r\n\r\nزمينگيران در شهرها رها شده‌اند ! نه دل مىسوزانيد ، نه در خور پايگاهتان رفتار مىكنيد ، و نه آنكه را چنين كند يارى مىرسانيد ، بلكه به چرب‌زبانى و سازشكارى نزد ستمكاران خود را آسوده مىداريد .\r\nاينها همه چيزهائى است كه خداوند شما را به بازداشتن و بازايستادن از آن فرمان داده است و شما از آن غافل‌ايد .\r\nمصيبت شما از مصائب همهء مردمان عظيم‌تر است ، زيرا پايگاه عالمان « 1 » را از دست داديد - اگر درمىيافتيد ! - ؛ چه ، مجارى أمور و أحكام بر دست خداشناسانى است كه بر حلال و حرام إلهى امين‌اند . اينك آن پايگاه را از شما ستانده‌اند ، و تنها از آن روى از شما ستاندند كه از پيرامون حق پراكنده شديد ، و با وجود دليل روشن ، در سنّت اختلاف نموديد .\r\nاگر براى خدا ، بر آزارها مىشكيبيديد و رنجها را بر خويش هموار مىساختيد ، أمور إلهى بر شما وارد مىشد ، از سوى شما روانه مىگرديد و به سوى شما بازمىگشت ؛ ليك شما ستمكاران را در پايگاه خويش نشانديد و أمور إلهى را به دست ايشان داديد تا به شبهات عمل كنند و در شهوات پيش روند .\r\nگريز شما از مرگ و دلبستگيتان به اين زندگانى كه از شما مفارقت مىنمايد ، ايشان را بر آن پايگاه چيره ساخت . ناتوانان را به چنگ ايشان سپارديد تا برخى برده و مقهور ايشان گردند و برخى ديگر ، از گذران خود ناتوان ، زير دست ايشان شوند .\r\nبه پيروى از أشرار و گستاخى بر خداى جبّار ، حكومت را بازيچهء دست خود سازند و با هوسرانى جامهء رسوائى بر تن پوشند . در هر شهرى خطيبى زبان‌آور از ايشان بر سر منبر است ؛ اين سرزمين در دست آنهاست و دستشان در آن گشاده است . مردمان غلامان و كنيزان ايشانند و خود را پاس داشتن نتوانند ؛ چه ، اينان ، برخى خيره كشانى گردنكش‌اند و برخى آنان كه بر ناتوانان سخت حمله مىآورند و فرمانروايانى كه خداى آفريننده و ميراننده را نمىشناسند .\r\nشگفتا ! و چرا در شگفت نشوم ؟ كه اين سرزمين در دست خيانت پيشه‌اى سنگدل و\r\n\r\n\r\n","description":"","footnote":"\r\n( 1 ) . گفته شده كه مراد از « عالمان » ( / العلماء ) ، در اينجا ، معصومان - عليهم السّلام - اند ، چنان كه در حديث شريف آمده : « نحن العلماء » ( يعنى : عالمان مائيم ) . نگر : تحف العقول ، ط . غفّارى ، ص 238 ، هامش .\r\n","page_name":" 134 ","page_number":134},
  {"content":"\r\n\r\nماليات‌ستانى بدكار و كارگزارى است كه بر مؤمنان گمارده شده و با ايشان نامهربان است ؛ پس خداوند دربارهء آنچه در آن نزاع داريم حكم خواهد فرمود و در باب مايهء ستيز ما به حكم خويش داورى خواهد نمود .\r\nخدايا ! تو مىدانى كه آنچه از ما سر زده است از روى رقابت بر سر قدرت يا طلب افزونى حطام دنيوى نبوده ، بلكه خواستيم معالم دين تو را نشان بدهيم ، و در بلادت إصلاح را بر قرار كنيم ؛ بندگان ستمديده‌ات بياسايند و كسان راه أداى فرائض و سنن و أحكامت بپيمايند .\r\nحال ، شما ، اگر ما را يارى نكنيد و داد ما ندهيد ، ستمگران بر شما دست يابند و در فروميراندن فروغ پيامبرتان بكوشند .\r\nخدا ما را بس است ؛ بر او توكّل كنيم ، به سوى او بازگرديم ، و بازگشت همه به سوى اوست .\r\nاين موضعگيرى ، سخت‌ترين معارضهء علنى إمام حسين - عليه السّلام - در روياروئى با معاويه و إقدامات خطرناكش در طول دوران حكمرانى ، از سال 40 هجرى كه بر تخت حكومت تكيه زد ، تا آن زمان ، به شمار مىآيد . معاويه از آغاز حكمرانى ، با تدبير و زيركى تمام ، براى تأسيس دولت خويش كه از سنن هدايت و صلاح و تقوا روىگردان بود ، تلاش مىكرد . او مىكوشيد از طريق ستم و عصبيّت و جسم انگارى خداوند ، و قائل شدن به جبر و إرجاء « 1 » و مانند آن كه باعث تحميق مردم و خاموشى اخگر جنبش انقلابى إسلامى و توحيدى و إصلاحى مىگرديد ، مردم را از إسلام بازگرداند و به احياى جاهليّت أولى دست يازد .\r\nحركت إمام حسين - عليه السّلام - ، با اين شيوهء استوار و شكن‌ناپذير ، و در اين زمان و مكان خاص كه با دقّت انتخاب شده بود ، نخستين اعتراض و مخالفت\r\n\r\n\r\n","description":"","footnote":"\r\n( 1 ) . مراد از « إرجاء ( به تأخير انداختن ) » ، اين عقيده است كه ميان ارتكاب گناه ( و لو : كبائر ) و مؤمن قلمداد شدن شخص منافاتى نيست . در روزگار حاكمان ظاهر الفسقى چون معاويه و يزيد ، « إرجاء » دستاويزى براى حفظ « وضع موجود » جامعه بود . به موجب اين عقيده حتّى دست يازيدن حاكم به أنواع معاصى كبيره و ستم و جنايت باعث نمىشود او را مؤمن ندانيم و از طاعتش سر بكشيم ؛ بايد مواجهه با او را به تأخير انداخت و كارش را به خدا واگذار كرد و او را مؤمن شمرد ! پيروان عقيده به « إرجاء » را ، « مرجئه » مىخواندند .\r\n","page_name":" 135 ","page_number":135},
  {"content":"\r\n\r\nعلنى با همهء اين إقدامات بود .\r\nاگر چه إمام حسين - عليه السّلام - در دوران إمامت خويش در قضاياى خردتر و در برخوردهاى خاص ، به شيوه‌اى ويژه در برابر معاويه ايستادگى كرده بود ، دولتيان ، اين إقدام عظيم او را يك انقلاب علنى و جنبش سياسى خطر آفرين بر ضدّ دولت قلمداد كردند كه همهء تلاشها و آرزوها و فزون خواهىهاى ايشان را كه طىّ بيست سال از حكومت فاسد خويش براى رسيدن بدان كوشيده بودند ، بر باد مىداد .\r\n\r\nمعاويه در ميان آرواره‌هاى شير :\r\nيكى از نقشه‌هاى معاويه ، بر هم زدن همهء سامانهاى إدارى إسلامى ، حتّى در قالب تعيين خليفه بيرون از همهء آراء مطرح دربارهء خلافت ، بود ؛ حتّى بيرون از آرائى كه خليفگان پيشين بدان عمل كرده‌اند .\r\nوى سنن همهء پيشينيان خود را در اين باب زير پا نهاد ؛ نه مانند أبو بكر رفتار كرد كه وصيّت كرد عمر پس از او خليفه باشد ؛ نه مانند عمر كه اين أمر را به يك شورا واگذار كرد ؛ و نه كار را به أهل حلّ و عقد واگذاشت كه از جانب خود كسى را برگزينند ؛ بلكه پسرش را به خلافت نصب نمود و پيش از آنكه بميرد براى او بيعت گرفت ، تا علنا « خلافت » را به يك « پادشاهى گزاينده » « 1 » بدل كرده باشد ! اين كار ، از مهمترين و خطرسازترين إقدامات معاويه در واپسين سالهاى زندگانىاش بود ، و ازين رو مردم برخوردهاى متفاوتى با إقدام او نمودند . إمام حسين - عليه السّلام - از اين فرصت بهره برد تا ناسازگارى اين رفتار را با بندهاى صلحنامه‌اى كه خود معاويه پيشتر إمضاء كرده بود ، إعلام دارد « چه ميان عالمان ، در اين اختلافى نيست كه حسن عليه السّلام خلافت را ، تنها براى دوران حيات معاويه ، به او تسليم كرد ، و لا غير » « 2 » .\r\n\r\n\r\n","description":"","footnote":"\r\n( 1 ) . تعبير « پادشاهى گزاينده » ( / الملك العضوض ) ريشه در روايات دارد . نگر : غريب الحديث فى بحار الأنوار ، الحسينىّ البيرجندىّ ، 3 / 64 .\r\n( 2 ) . اين نكته را أبو عمر ابن عبد البرّ در الاستيعاب - چاپ شده‌در هامش الإصابة ( 1 / 373 ) - خاطرنشان كرده است .\r\n","page_name":" 136 ","page_number":136},
  {"content":"\r\n\r\nعلاوه بر اين ، يزيد ، در ميان أمّت ، به فسق و لهو و عدم شايستگى براى كارهاى فروتر از خلافت ، نامبردار بود ، تا چه رسد به خلافت ! ! إمام حسين - عليه السّلام - فعّاليّت خود را پوشيده نداشت ، تا جائى كه بسيارى از آن خبر يافتند و هيأتهائى به نزد آن حضرت آمدند با اين سخن كه :\r\n[ 254 ص 197 
  ] « ما نظر تو و نظر برادرت را دانسته‌ايم » . حسين - عليه السّلام - فرمود : « اميد دارم كه خداوند برادرم را ، بخاطر نيّتش در گرايش به خوددارى ، و مرا ، بخاطر نيّتم در گرايش به جهاد با ستمگران ، عطا دهاد » « 1 » .\r\nواژهء « جهاد » حكومت ظالمان را كه خيال مىكند - با كشتن رهبران بزرگ ، و محو كردن نشانه‌هاى حقيقت ، و دسيسه دربارهء حسن شهرت أهل بيت ، و سلب إمكانات مادّى از ايشان - ريشهء حق‌گرايان را قطع كرده و حركت جهادى را از بيخ و بن بركنده است ، به لرزه مىافكند .\r\nأمّا هنگامى كه حكومت‌گران ، لفظ « جهاد با ستمگران » را از حسين - عليه السّلام - مىشنوند ، يعنى از نوادهء بىهمال پيامبر - صلّى اللّه عليه و آله و سلّم - و كسى كه باقيماندهء جماعت مسلمان و بازماندگان اندكشمارى كه از فرزندان شهيدان و صحابيان صالح‌اند و از رفتارهاى معاويه و واليان جائرش به تنگ آمده‌اند ، همه چشم به او دوخته‌اند ، بىگمان أمرا از اين وضع به وحشت مىافتند .\r\nبويژه كسى مانند مروان بن حكم - كه پدرش را رسول خدا راند و لعن كرد و خود نيز جز در حكومت معاويه فرصتى براى فرمانروائى بر شهر پيامبر نيافت ؛ و گرنه او كجا و چنين مقامى كه در خواب هم نمىديد ، كجا ؟ ! او از ديرباز دشمن كينه‌ورز حسين - عليه السّلام - و خاندان وى بوده است ؛ در همان روز كه در جنگ جمل آتش جنگ را بر ضدّ إمام على - عليه السّلام - مىافروخت و چون سستى كرد و شكست خورد و اسير گشت و به ذلّت افتاد ، در شمار گروهى بود كه إمام - عليه السّلام - بر ايشان منّت نهاد ؛ اينك او مىديد كه با\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 137 ) .\r\n","page_name":" 137 ","page_number":137},
  {"content":"\r\n\r\nحركت إمام حسين - عليه السّلام - زنگهاى خطر زير گوشش نواخته مىشوند .\r\nمروان اگر چه از حكومت معاويه بهره مىبرد ، دوستدار معاويه يا آل أميّه نبود ؛ بلكه پس از شكست خوردن و مغلوب شدن در برابر على - عليه السّلام - در پيكار جمل ، به معاويه پيوست و همراه ياران او شد ، چرا كه مىپنداشت اينان در صفّين پيروز مىشوند .\r\nاكنون مىخواست با يك تير دو هدف بزند ؛ پس به معاويه نوشت :\r\n[ 254 
  ] من از اين كه حسين براى فتنه خود را آماده سازد ، آسوده خاطر نيستم ، و گمان دارم كه روزى دراز با حسين پيش رو خواهيد داشت « 1 » .\r\nأمّا معاويه زيرك‌تر از مروان بود و مىدانست ستيز با إمام حسين - عليه السّلام - به مصلحت آرزوهاى او نيست ؛ پس دربارهء يكى از گزارشهائى كه از إمام حسين - عليه السّلام - به او رسانيدند ، به آن حضرت نوشت :\r\n[ ص 198 
  ] گمان مىكنم خيالى در سر دارى ؛ دوست داشتم آن را مىدانستم و آنگاه بر تو مىبخشودمش « 2 » .\r\nمعاويه بدين منوال مىكوشيد خود را بردبار وانمود كند تا چيزكى از انقلاب و حركت إمام را به سوى خود جذب نمايد .\r\nاز نامهء دوم او پيداست كه إحساس خطر كرده و ازين رو در اين نوشتار إمام را تهديد نموده است :\r\n[ 254 ص 198 
  ] ( خبرهائى به من رسيده كه در حقّ تو نمىپسندم ؛ و اگر راست باشد ، با تو بر سر آن آرام نگيرم . به جان خودم سوگند ، ) « 3 » هر كه با خداوند عهد و پيمان كند ، مىشايد كه بدان وفا نمايد .\r\n( اگر هم اين خبرها دروغ باشد ، تو بدان سبب سعادتمندترين\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 137 ) .\r\n( 2 ) . مختصر تاريخ دمشق ابن منظور ( 7 / 137 ) .\r\n( 3 ) . بخش آغازين نامهء معاويه را كه در ميان كمانكان است ، از أنساب الأشراف بلاذرى ( بخش سرگذشت معاويه ) نقل كرده‌ايم و ابن عساكر تنها مطالب پس از آن را آورده است . هر آنچه ميان كمانكان قرار داده‌ايم منقول از بلاذرى است . يادداشت سپسين را نيز بنگريد .\r\n","page_name":" 138 ","page_number":138},
  {"content":"\r\n\r\nمردمان خواهى بود ؛ به سود خود كار مىكنى و به عهدى كه با خدا بسته‌اى وفا مىنمائى ؛ پس مرا وادار مكن كه پيوند خود از تو بگسلم و با تو بد كنم ؛ چه هرگاه من تو را منكر شوم ، تو إنكار مىكنى ، و ) هرگاه در حقّ من بدسگالى كنى ، بدسگال تو گردم .\r\nخبر يافته‌ام كه گروهى از أهل كوفه تو را به مخالفت با من فرا خوانده‌اند ؛ ( بپرهيز از اين كه در اين أمّت تفرقه بيفكنى و بر دست تو به فتنه بازگردند ) .\r\nأهل عراق كسانىاند كه ايشان را آزموده‌اى ؛ كار پدر و برادرت را مشوّش داشتند ( ؛ تو مردم را آزموده و امتحان كرده‌اى ؛ پدرت از تو أفضل بود ، و كسانى كه امروز به تو پناه مىآورند ، همه به او معتقد بودند ؛ گمان نمىكنم آنچه از ايشان به زيان او شد ، به سود تو گردد ) .\r\nاز خدا پروا كن ، و ميثاق را فرا ياد دار ، ( و به جان و دين خود بينديش  « وَ لا يَسْتَخِفَّنَّكَ الَّذِينَ لا يُوقِنُونَ »  يعنى : و مبادا آنان كه بر يقين نيستند تو را سبكسار سازند / س 30 ى 60 . ) « 1 » .\r\n\r\nنامهء إمام - عليه السّلام - به معاويه :\r\nإمام - عليه السّلام - پاسخ به اين نامه را ، به عنوان فرصتى براى روانه ساختن خدنگهاى پريشانگر به سوى معاويه ، مغتنم شمرد ، تا اعتماد معاويه به برنامه‌هاى پليدش از ميان برود و ميوهء درخت كوششهاى گسترده‌اى كه در درازناى سالهاى حكومتش نشانده بود ، بر او ناگوار گردد ؛ بداند كه إمام - عليه السّلام - برغم خاموشى تلخ اين دوران ، در كمين او و نقشه‌هايش بوده و كنشها و رفتارهاى سبكسرانهء او را زير نظر داشته است و - هر چند هيچ‌گاه چنين فرصتى فراهم نشد - انتظار مىكشيده\r\n\r\n\r\n","description":"","footnote":"\r\n( 1 ) . ما اين نامه را بدين شيوه تلقين كرديم كه آنچه ابن عساكر آورده بود بيرون از كمانكان گذاشتيم و آنچه بلاذرى ياد كرده بود درون كمانكان نهاديم . من معتقدم كه اين نامه يك نسخه است كه به دست راويان مختصر شده . نيز نگر : مختصر تاريخ دمشق ابن منظور ( 7 / 137 ) .\r\n","page_name":" 139 ","page_number":139},
  {"content":"\r\n\r\nتا آنگاه كه فرصت به دست آيد و إمكانات برايش فراهم شود ، بر او بتازد .\r\nپاسخ إمام به آن تهديد ، آذرخشى بود كه بر معاويه فرود آمد ؛ چنان كه نگرانىاش را از اين پاسخ پوشيده نداشت و سخنى كوتاه بر زبان راند كه از همهء بيمهاى او آگهى مىداد ؛ گفت :\r\n[ ص 198 
  ] با برانگيختن أبا عبد اللّه ، يك شير را برانگيختيم « 1 » .\r\nراويان ، خبر اين جواب را دهان به دهان نقل نموده و بسيارى به شدّت محتواى آن اعتراف كرده‌اند .\r\nبلاذرى گفته : حسين نامه‌اى تند به او نوشت كه در آن ، آنچه را معاويه مرتكب شده بر مىشمارد . . . و به او مىگويد : تو از آنگاه كه آفريده شدى ، شيفتهء بدسگالى در حقّ صالحان بودى ؛ پس هر بدسگالى كه مىتوانى در حقّ من بكن .\r\nو پايان نامه هم اين است : « و السّلام على من اتّبع الهدى » ( يعنى : درود بر كسى كه پيرو هدايت گرديد ! ) معاويه از شدّت ناراحتى و نگرانى ، از آنچه حسين - عليه السّلام - به او نوشته بود ، به مردم شكايت مىكرد . « 2 »\r\nبارى ، سارقان فرهنگ و خائنان به تاريخ ، هر چه مىتوانستند به كار بردند تا آنچه را در اين نامه هست ، مختصر سازند و جز پاره‌اى از آن را به ميان نياورند .\r\nازين رو مىبينيم روايت ابن عساكر به همين گفتار منحصر است كه :\r\n[ ص 198 
  ] حسين به او نوشت : نامه‌ات به من رسيد . من به چيزى جز آنچه دربارهء من به گوش تو رسيده سزاوارم ؛ و هيچ‌كس جز خداوند به نيكوئيها راه نمىنمايد ؛ نه در صدد جنگ با تو بر آمده‌ام و نه مخالفت ؛ و گمان نمىكنم نزد خداوند در ترك جهاد با تو عذرى داشته باشم ، و هيچ فتنه‌اى را بزرگ‌تر از ولايت تو بر أمر اين أمّت نمىدانم . « 3 »\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 137 ) .\r\n( 2 ) . أنساب الأشراف ( 3 / 153 - 154 ) .\r\n( 3 ) . مختصر تاريخ دمشق ابن منظور ( 7 / 137 ) .\r\n","page_name":" 140 ","page_number":140},
  {"content":"\r\n\r\nحديث در گزارش ابن عساكر در حالى پايان مىگيرد كه فقرات مهمّى از نامه ناگفته مانده و اين قطعهء كوتاه نيز مفهوم آنها را نمىرساند .\r\nبراى آنكه اين قطعه در چارچوب مناسبش جاى گيرد ، شايسته آن ديديم كه جواب را به طور كامل ، از گزارش تاريخ‌نگار ديرينه روز ، بلاذرى « 1 » ، در أنساب الأشراف ، نقل كنيم . « 2 » بلاذرى گويد :\r\nحسين به او نوشت :\r\nنامه‌ات به من رسيد . گفته بودى از من خبرهائى به تو رسيده كه خودش نمىدارى و اگر راست باشد با من بر سر آن آرام نخواهى گرفت .\r\nهرگز كسى جز خداوند به سوى نيكوئيها راه نمىنمايد و در راه آن راست و استوار نمىدارد .\r\nأمّا آن سخنها كه به تو رسانيده‌اند ، همانا برافراشتهء چاپلوسان و سخن‌چينان و كسانى است كه ميان جمع تفرقه مىافكنند .\r\nمن نمىخواهم با تو جنگ كنم يا مخالفت نمايم ، و به خدا سوگند كه اين كار را وانهاده‌ام ؛ هر چند در وانهادنش از خداوند بيمناكم و گمان نمىكنم خداوند از من خشنود باشد كه محاكمهء تو را به او واگذارم و بىآنكه در باب ترك مواجهه با تو و ياران بيدادگر\r\n\r\n\r\n","description":"","footnote":"\r\n( 1 ) . بلاذرى ( أحمد بن يحيى ) در سنجش با شمارى از ديگر تاريخ‌نگاران و محدّثان به روزگار اين رخدادها بس نزديك‌تر است . وى كه به سال 279 ه . ق . در گذشته ، بيشتر عمرش را در بغداد و أطراف آن گذرانيده است . فتوح البلدان و أنساب الأشراف دو تأليف تاريخى مهمّ اوست كه برجاست . نگر :\r\nدائرة المعارف فارسى ( مصاحب ) ، 1 / 438 .\r\n( 2 ) . علّامه شيخ محمّد باقرمحمودى متن كامل جواب را از أنساب الأشراف ( در سرگذشت معاويه ) نقل كرده است و مجموعه‌اى كلان از مصادر آن را از ماهنامه‌هاى تاريخ و حديث ياد نموده ، كه از آن جمله است : الأخبار الطّوال دينورى ( ص 224 ) و الإمامة و السّياسة ابن قتيبه ( ص 131 ) و رجال كشّى ( سرگذشت عمرو بن حمق ) و الاحتجاج طبرسى ( ص 297 ) ؛ و اينان غير از كسانىاند كه پاره‌اى از آن را روايت كرده‌اند . رجوع كنيد به : هامش تاريخ دمشق ( ترجمة الإمام الحسين عليه السّلام ص 198 ) و هامش أنساب الأشراف ( ترجمة الإمام الحسين عليه السّلام 3 / 153 ) ، هر دو به تحقيق علّامهء محمودى - أدام اللّه بقاءه .\r\n","page_name":" 141 ","page_number":141},
  {"content":"\r\n\r\nملحدت ، يعنى حزب ظالمان و أولياى شياطين ، عذر موجّهى داشته باشم ، معذورم دارد .\r\nآيا تو نبودى كه حجر بن عدىّ و ياران نمازگزار عبادت‌پيشه‌اش را - كه ستم را ناپسند مىداشتند و بدعت را نابرتافتنى مىشمردند و از هيچ سرزنشى در راه خدا بيم نداشتند - ، پس از آنكه با پيمانها و سوگندان سخت أمان دادى ، به ستم و دشمنى بكشتى ؟\r\nآيا تو نبودى كه عمرو بن حمق ، يار رسول خدا - صلّى اللّه عليه و آله و سلّم - ، را - كه عبادت او را فرسوده و زردروى و نحيفش ساخته بود - كشتى ؛ نخست او را أمان دادى و عهدها و ميثاقى إلهى با او بستى كه اگر با بزهاى كوهى « 1 » بسته بودى و آن را فهميده بودند ، از ستيغ كوهها به سوى تو فرود مىآمدند ؛ آنگاه از روى گستاخى بر خداى - عزّ و جلّ - و بىاعتنائى به آن عهد ، او را به قتل آوردى . « 2 » ؟ !\r\nآيا تو نبودى كه زياد بن سميّه را كه بر فراش عبيد ، عبد ثقيف ، زاده شده بود منسوب به خود دانستى و فرزند پدرت خواندى ، در حالى كه رسول خدا - صلّى اللّه عليه و آله و سلّم - فرموده بود : « الولد للفراش و للعاهر الحجر » « 3 » ؛ پس سنّت رسول خدا - صلّى اللّه عليه و آله و سلّم -\r\n\r\n\r\n","description":"","footnote":"\r\n( 1 ) . آنچه در متن آمده ، واژهء « العصم » است . مفرد آن « الأعصم » بر « آهو و بز كوهى كه دست و پايش سپيد بود » ( دستور الإخوان ، ص 53 ) إطلاق مىگردد و همچنين بر پرنده‌اى كه دو بالش سپيد باشد و . . . ( نگر :\r\nفرهنگهاى عربى به عربى و عربى به فارسى ) .\r\nدر نقل كشّى سخن از « طائر » است ( نگر : معادن الحكمة ، 2 / 35 ) ؛ و لذا شايد بهتر بود بجاى « بزهاى كوهى » ، « پرندگان سپيد بال » مىنوشتيم . العلم عند اللّه .\r\n( 2 ) . عبارت ميان قلّاب در روايت بلاذرى نيامده است و ما آن را از الاحتجاج طبرسى برگرفته‌ايم .\r\n( 3 ) . در ترجمهء آن گفته‌اند : « فرزند از آن صاحب فراش است و زانى را سنگست ( يعنى جهت رجم ) » ( تجارب السّلف ، هندوشاه نخجوانى ، تصحيح عبّاس إقبال آشتيانى ، چ طهورى ، ص 61 ) .\r\nاين حديث را جور ديگرى نيز معنى كرده و گفته‌اند كه « للعاهر الحجر » يعنى زناكار را حظّ و بهره‌اى از ولد نيست و به اصطلاح چيزى دست او را نمىگيرد . عين عبارت غاية المأمول اين است : « للعاهر أى الزّانى الحجر أى الخيبة فلا شىء له ، و العرب تقول فى ذلك : له الحجر و بقيه التّراب أى لا شىء\r\n","page_name":" 142 ","page_number":142},
  {"content":"\r\n\r\nرا وانهادى و بعمد با أمر او مخالفت كردى و بىآنكه از هدايت إلهى پيروى كنى ، تكذيبگرانه به دلخواه خويش رفتار كردى ؛ سپس وى را حاكم عراقين « 1 » نمودى و او دستان مسلمانان ببريد ، و چشمانشان بدر آورد و ايشان را بر شاخه‌هاى نخل بياويخت ؟\r\nپندارى كه نه تو از اين أمّتي و نه اين أمّت از تو ؟ ! و رسول خدا - صلّى اللّه عليه و آله و سلّم - فرموده است : « هر كس نسبى را كه از گروهى نيست به ايشان ببندد ، ملعون است » .\r\nآيا تو آن نيستى كه زياد بن سميّه دربارهء حضرميان « 2 » به تو نوشت كه ايشان بر كيش علىاند و تو به او نوشتى : « هر كه را بر كيش و نظر على باشد ، بكش » ، و او ايشان را بكشت و به دستور تو چنان عقوبت كرد كه عبرت ديگران شوند ؟ ! كيش على ، كيش محمّد - صلّى اللّه عليه و آله و سلّم - است كه بر سر آن با پدر تو مىجنگيد و تنها انتساب به اين كيش ، تو را به اين مقام رسانيده است . و اگر اينها نبود ، بزرگ‌ترين شرف تو ، همانا به رنج افتادن\r\n\r\n\r\n","description":"","footnote":"\r\nله . » ( التّاج الجامع للأصول ، 2 / 350 ) .\r\nسيّد رضى - رضى اللّه عنه و أرضاه - در كتاب مستطاب المجازات النّبويّة ( تصحيح هوشمند ، صص 140 - 142 ) هر دو معنا را ياد كرده و بتأكيد همين معناى أخير را متناسب و قابل اعتماد دانسته و نشان داده است معنا كردن اين حديث به طرز نخست ، آن را از طريق فصاحت دور مىكند و تكلّف نيز در پى مىآورد . مزيد آگاهى را ، به المجازات النّبويّه رجوع فرمائيد . .\r\n( 1 ) . « عراقين » ( دو عراق ) در روزگاران دور بر بصره و كوفه إطلاق مىشده است و بعدها عراق ( عراق عرب ) و ناحيهء جبال ( عراق عجم ) را بدين عنوان خوانده‌اند ( نگر : دائرة المعارف فارسى ( مصاحب ) ، ص 1702 ) .\r\nمعاويه ولايت بصره و كوفه را به زياد داده بود ( نگر : همان ، ص 1196 ) .\r\n( 2 ) . منسوب به « حضرموت » را « حضرمى » گويند .\r\nدوست ارجمند ما ، استاد جعفريان ، در متن نامه ، « حضرميّين » ( مثنّى ) خوانده و ناظر به دو حضرمى خاصّ دانسته است : مسلم بن زيمر و عبد اللّه بن نجى .\r\nنگر : حيات فكرى و سياسى إمامان شيعه عليهم السّلام ، چ : 4 ، ص 176 .\r\n","page_name":" 143 ","page_number":143},
  {"content":"\r\n\r\nدر دو كوچ تابستانى و زمستانى « 1 » در طلب باده بود ! گفته‌اى كه : « به جان و دين خويش و أمّت بينديش و بپرهيز از اين كه در اين أمّت تفرقه بيفكنى و مردمان را به فتنه بازگردانى » .\r\n[ من فتنه‌اى بزرگ‌تر از ولايت تو بر أمر اين أمّت نمىشناسم 
  ] « 2 » و براى خودم و دينم چيزى را برتر از جهاد با تو نمىدانم ؛ كه اگر بدان دست يازم ، مايهء تقرّب به پروردگارم است ، و اگر واگذارمش ، گناهى است كه از خدا مىخواهم در شمار كوتاهىهاى فراوانم آن را بيامرزد ؛ و از خداوند طلب مىكنم مرا موفّق بدارد تا در كارهايم به راه راست روم .\r\nدر زمرهء سخنانت گفته‌اى كه اگر تو را منكر شوم ، مرا منكر مىشوى ، و اگر در حقّ تو بدسگالى كنم ، بدسگال من مىگردى .\r\n[ تو از آنگاه كه آفريده شدى ، آيا انديشه‌اى جز بدسگالى در حقّ صالحان داشتى ؟ ! پس هر بدسگالى كه مىتوانى در حقّ من بكن 
  ] « 3 » چه ، من اميد دارم كه بدسگالى تو مرا زيان نرساند ، و بيش از هر كس به تو زيان رساند ؛ زيرا تو با بدسگالىات دشمنت را بيدار و خودت را نابود مىسازى ؛ مانند رفتارت با آنان كه پس از صلح و سوگندان و عهد و پيمان ، ايشان را كشتى و چنان عقوبت كردى كه عبرت ديگران شوند ؛ ايشان را بىآنكه كسى را كشته باشند ، تنها از آن رو كشتى كه فضل ما را ياد مىكردند و حقّ ما را به آنچه تو بدان شرف و آوازه يافته‌اى ، بزرگ مىداشتند . تو از كارى ترسيدى كه شايد اگر ايشان را نمىكشتى پيش از آنكه آن را انجام دهند ، خود مىمردى يا پيش از\r\n\r\n\r\n","description":"","footnote":"\r\n( 1 ) . مراد همان دو كوچ است كه خداوند در قرآن كريم در سورهء قريش ياد فرموده .\r\n( 2 ) . عبارت درون قلّاب ، در بلاذرى نيامده و تنها در ابن عساكر و الاحتجاج آمده است .\r\n( 3 ) . كلمات درون قلّاب در بلاذرى - در سرگذشت معاويه - نيامده است ، ليك آن را در قطعه‌اى كه در سرگذشت إمام حسين عليه السّلام - نقل كرده و نقل آن پيشتر ياد شد ، آورده است . بدانجا بنگريد .\r\n","page_name":" 144 ","page_number":144},
  {"content":"\r\n\r\nآنكه كارشان بدانجا رسد ، خود مىمردند ! پس - اى معاويه - آمادهء قصاص باش و يقين بدان كه حساب در كارست .\r\nبدان خداى را كتابى است كه هيچ خرد و كلانى را فرو نمىگذارد و همه را بر مىشمارد « 1 » ؛ و خداوند فراموش نمىكند كه تو بنابر بدگمانى به مؤاخذه دست يازيدى و ، أولياى او را به شبهه و تهمت بكشتى [ ، ايشان را از دار الهجرة « 2 » به سرزمين غربت و وحشت تبعيد كردى 
  ] « 3 » ؛ و مردمان را به بيعت با پسرت واداشتى : نوجوانى بىخرد كه باده مىنوشد و با سگان بازى مىكند .\r\nجز اين نمىبينم كه خودت را زيان رسانيده‌اى ، دينت را تباه كرده‌اى ، در أمانت خيانت نموده‌اى ، زير دستان خود را فريب داده‌اى ، [ سخن بىخرد نادان را شنيده‌اى و خدا ترس پرهيزكار و بردبار را بيمناك ساخته‌اى 
  ] « 4 » ، و جايگاه خود را در دوزخ برگزيده‌اى ؛ پس هلاك باد گروه ستمكاران را ! و درود بر كسى كه پيرو هدايت گرديد ! « 5 » اين برخورد إمام حسين - عليه السّلام - در پاسخ به معاويه ، او را پريشان و غافلگير ساخت : معاويه واپسين أيّام حيات را مىگذراند ، همهء تلاشش را به كار بسته و اينك آماده است ميوه‌هاى آن را برچيند ، كه با « شير » ى از بنى هاشم روبه‌رو مىگردد كه در روى او مىخروشد و او را بخاطر زشتكاريهايش به مؤاخذه مىگيرد ؛\r\n\r\n\r\n","description":"","footnote":"\r\n( 1 ) . نگرنده است به : س 18 ى 49 .\r\n( 2 ) . مراد از « دار الهجرة » هر مكانى مىتواند بود كه به آن هجرت كنند و به طور خاص بر « مدينة النّبىّ ( صلّى اللّه عليه و آله ) » إطلاق مىتواند شد . .\r\n( 3 ) . از الاحتجاج است و بلاذرى آن را ياد نكرده است .\r\n( 4 ) . آنچه درون قلّاب آمده ، از الاحتجاج است .\r\n( 5 ) . ختم نامه بدين عبارت ( : « و السّلام على من اتّبع الهدى » ) ، خالى از إشارتى نيست . مفهوم آن اين است كه هر كه پيرو هدايت نباشد ( مانند معاويه ) ، درودى هم بر وى فرستاده نمىشود .\r\nسنج : مكاتيب الرّسول صلّى اللّه عليه و آله ، 2 / 324 و 393 و 394 و 423 و . . .\r\nدر قرآن كريم ( س 20 ى 47 ) نيز اين سخن در مخاطبت با فرعون آمده است . .\r\n","page_name":" 145 ","page_number":145},
  {"content":"\r\n\r\nزشتكاريهائى كه يكى از آنها براى رسوا ساختن او پيش چشم همهء مردم بسنده است ؛ اينجاست كه معاويه مىگويد : « با برانگيختن أبا عبد اللّه ، يك شير را برانگيختيم » .\r\nحسين - عليه السّلام - با اتّخاذ اين موضع در برابر معاويه ، سنگى در مسير إقدامات وى افكند كه سير اين إقدامات را با إشكال مواجه ساخت و ثمردهى سريعشان را متوقّف كرد . ازين رو معاويه از نو به انديشه و طرح نقشه پرداخت ، أمّا كبر سن يارىاش نكرد و أجل مهلتش نداد ؛ هر چند كه در خلال وصايا به فرزندش ، صفحه‌اى دربارهء حسين - عليه السّلام - ، براى آينده گشود .\r\nو أمّا إمام حسين - عليه السّلام - دست به كار حركتى جهادى شده بود كه درهم كوفتن همهء دستاوردهاى معاويه را در پى داشت ؛ در جنبشى كه حتّى هفت ماه به طول نينجاميد و از نيمهء رجب سال 60 - هنگامى كه معاويه جان سپرد - آغاز شد ، و در روز عاشوراء ، دهم محرّم سال 60 ، خاتمه يافت ؛ در اين زمان « ماجراى كربلا » و مصائب و اندوههاى آن ، و احياى دوبارهء إسلام در پى اين واقعه ، رخ داد ؛ تا جائى كه إسلام ، پس از آنكه « محمّدىّ الوجود » بود ، « حسينىّ البقاء » شد ، و فرمودهء رسول خدا - صلّى اللّه عليه و آله و سلّم - ، يعنى « حسين از منست و من از حسينم » را ، تصديق كرد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nباب سوم سيرهء إمام حسين - عليه السّلام - در كربلا\r\n26 . طليعهء حركت 27 . موانعى بر سر راه 28 . پاره‌اى أخبار غيبى 29 . ياران وفاپيشه 30 . روز عاشوراء\r\n\r\n","description":"","footnote":"","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\n26 طليعهء حركت\r\nواپسين موضعگيريهاى إمام حسين - عليه السّلام - در برابر معاويه ، طليعهء تحرّكى مخالف ، بر ضدّ نقشه‌ها و برنامه‌هاى معاويه به شمار مىآمد .\r\nإمام حسين - عليه السّلام - سخن هيچ‌يك از كسانى را كه او را به خلع كردن معاويه فرا مىخواندند ، نپذيرفت ؛ زيرا او ميثاقهاى برادرش إمام حسن - عليه السّلام - را پى مىگرفت ، و خود از كسانى بود كه برنامهء صلح با معاويه إمضا نهاده بود ، و اگر چه معاويه آن پيمان را نقض كرده و در مواردى متعدّد ، با بندهاى صلحنامه مخالفت ورزيده بود ، با زيركى و نيرنگ پيراهنى از تزوير به تن كرده بود كه به آسانى دريده نمىشد . معاويه ، با بردبارنمائى و تظاهر و با استمداد از راويان جاعل حديث و حقّه‌بازان داعيه‌دار علم و صحابت و زهد ، مردم را مىفريفت و نزد عامّهء بىبصيرت پايگاهى يافته بود كه تعرّض به آن به سهولت شدنى نبود .\r\nولى إمام حسين - عليه السّلام - از موضوع منصوب شدن يزيد از جانب معاويه به پادشاهى ، و اين كه معاويه مردم را به بيعت با يزيد واداشت ، بهره برد ؛ چه ، اين رفتار مخالفتى آشكار با يكى از بندهاى صلحنامه بود ، و افزون بر اين ، با قوانين و رسوم متداول ميان مسلمانان هم مخالفت داشت . شيوه‌اى كه او براى خلافت پس از خود مطرح ساخت ، بدعت‌آميز بود و پيش از وى نظير نداشت ؛ و اين أمر حتّى بر عامّهء مردم پوشيده نبود .\r\nوانگهى ، خود « يزيد » هم به هيچ روى ، أهليّت چنين منصب حسّاسى را نداشت ، بلكه به باده خوارى و بازى و زشتكارى بىپرده پيش همگان ، معروف بود .\r\nهمين ناسازگاريها و نابهنجاريها ، در اتّخاذ يك موضع أصولى به إمام حسين - عليه السّلام - يارى رسانيد و - چنان كه روايتگران گزارش كرده‌اند - إمام - عليه السّلام - اين اتّخاذ موضع را مبدء جنبش قرار داد ؛ گفته‌اند :\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n[ ص 197 
  ] هنگامى كه معاوية بن أبى سفيان از براى يزيد بن معاويه با مردمان بيعت نمود ، حسين بن علىّ بن أبى طالب از كسانى بود كه از براى او بيعت نكرد . « 1 »\r\nبا آنكه أهداف إمام ، براى معاويه و حتّى براى مروان و كسانى كه دوره‌اش كرده بودند ، روشن بود ، و حتّى ايشان از بيمها و گمانهاشان در اين باب كه إمام در انديشهء جنبش است و به تعبير ايشان « خيالى در سر دارد » يا « آمادهء فتنه است » و مانند آن ، آشكارا سخن رانده بودند ، به إقدام خاصّ و آشكار بر ضدّ إمام دست نيازيدند . شايد معاويه مىكوشيد به شيوهء بدسگالانه و نيرنگ‌بازانهء ويژهء خود ، آن حضرت را به شهادت برساند ، ولى سرعت رخدادها و رسيدن أجل او را بدين كار مهلت نداد .\r\nروياروئى با حسين - عليه السّلام - و جلوگيرى از پيشرفت او ، از واپسين وصاياى معاويه به فرزندش يزيد ، و نيز از نخستين إقدامات و كوششهاى خود يزيد بود . در تاريخ آمده است :\r\n[ 255 ص 199 
  ] معاويه در شب نيمهء رجب سال شصتم بمرد ، و مردمان از براى يزيد بيعت نمودند ؛ پس يزيد با عبد اللّه بن عمرو بن أويس عامرى به وليد بن عتبة بن أبى سفيان - كه بر مدينه گمارده شده بود - نامه نوشت كه : مردمان را بخوان و از براى من با ايشان بيعت كن ، و از بزرگان قريش بياغاز و بايد أوّل كسى كه بيعت گرفتن را با او آغاز مىكنى حسين بن علىّ بن أبى طالب باشد . . . . « 2 »\r\nپس وليد بن عتبه ، همان دم ، نيمه شب ، به حسين بن على پيغام فرستاد .\r\nاهتمام يزيد ، و تأكيد او به بيعت گرفتن از حسين - عليه السّلام - پيش از ديگران ، و بدين گونه شتابيدن والى براى بيعت ستاندن ، أمرى پيش انديشيده و\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 136 ) .\r\n( 2 ) . مختصر تاريخ دمشق ابن منظور ( 7 / 138 ) .\r\n","page_name":" 150 ","page_number":150},
  {"content":"\r\n\r\nبرنامه‌ريزى شده از سوى دربار و درباريان بود . پس بناگزير إمام - عليه السّلام - هم محاسبات جانب احتياط را سنجيده بود و هنگامى كه والى از او بيعت خواست ، نپذيرفت و - آنگونه كه در همان حديث پيشين آمده است - به او فرمود : « تا بامداد مىشكيبيم و مىبينيم مردمان چه مىكنند ؛ آنگاه بسرعت برخاست و بيرون شد » .\r\nپيداست كه وليد ، والى مدينه ، در اين كار بجد درگير نبوده ، يا انتظار چنين برخوردى را از إمام نداشته است ، زيرا وقتى كار با حسين - عليه السّلام - به مشاجرهء لفظى كشيد ، وليد گفت : « با خروشاندن أبا عبد اللّه ، يك شير را خروشانديم » .\r\nاين حقيقتى بود كه معاويه در زمان حيات از آن آگاه شده و به زبان رانده بود ؛ اگر چه وليد تا امروز بدان پى نبرده بود .\r\nإدامهء حديث پيشين ، اين است :\r\n[ ص 200 
  ] حسين همان شب به سوى مكّه بيرون شد ، و مردمان بامداد برخاستند و براى بيعت از براى يزيد روان شدند ؛ پس حسين را جستند و نيافتند ! « 1 » بدينسان إمام حسين - عليه السّلام - از چنگ والى مدينه رهائى يافت ؛ در حالى كه مروان بن حكم ، دشمن كينه‌ورز آل محمّد ، در مدينه بود و در همان شب والى را تحريك و تحريص مىكرد كه اگر حسين - عليه السّلام - بيعت نكند ، او را بكشد .\r\nحسين - عليه السّلام - به سوى مكّه بيرون شد كه دورترين جا از اين بحران بود ، و به زودى ، بخاطر نزديكى موسم حج ، حاجيان دسته دسته بدانجا مىآمدند و بنا بر اين بسترى گشاده‌تر و فراخ‌تر براى حركت تبليغى در جهت مصلحت أمّت بود .\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 138 ) .\r\n","page_name":" 151 ","page_number":151},
  {"content":"\r\n\r\n\r\n27 موانعى بر سر راه\r\nشك نيست كه خلاصى يافتن حسين - عليه السّلام - از مسألهء بيعت ، و بيرون شدنش از مدينه بدين صورت پنهانى ، دولت و دولتيان را خشنود نساخت ، و ازين رو ، از طريق تلاش براى ترور حسين - عليه السّلام - در مكّه و در ازدحام موسم حج ، به مقابله با ايستار وى پرداختند . در بعض منابع آمده است كه « يزيد كسى را برانگيخت تا ناگهان او را بكشد ، هر چند كه دست در پرده‌هاى كعبه زده باشد » .\r\nبنا بر دورترين احتمال ، حسين - عليه السّلام - در منطقهء حرم به مواجههء مسلّحانه با دولتيان كشانده مىشد ؛ و اين همان چيزى است كه حسين - عليه السّلام - آن را نمىخواهد ، بل - چنان كه در فقرهء « 22 » دانستيم - خود را از درافتادن به آن ، دور مىدارد .\r\nاز همين روى ، آهنگ بيرون شدن از مكّه كرد .\r\n[ ص 205 
  ] در ميان خاندان خود ، و شصت پير از باشندگان كوفه ، به سوى عراق بيرون شد ، و آن روز ، دوشنبهء دههء نخست ذى الحجّهء سال شصتم بود .\r\nحكومتيان بناگزير در پى حسين - عليه السّلام - بودند ، تحرّكات او را زير چشم مىداشتند ، و مىكوشيدند مانع رسيدنش به آنچه مىخواهد شوند ؛ بويژه مانع حركت او به سوى منطقهء كوفه در عراق كه - نزد حكّام شام - سرزمين « أپوزيسيون شيعى علوى » محسوب مىگرديد . هنگامى كه حسين - عليه السّلام - از دست ايشان رهائى يافت ، بناگزير مىبايست موانعى در راه او مىنهادند تا بازگردد و به عراق نرود .\r\nكثرت عدد « ناصحان » حسين - عليه السّلام - كه او را به خارج نشدن و رهسپار نگرديدن به عراق نصيحت مىكردند ، در خور نگرش است . اينان ، همه بر\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nيك « سبب » همداستان بودند و آن اين كه « أهل عراق ، أهل نيرنگ و خيانت‌اند ، و ايشان پدرش را كشتند و برادرش را زخم زدند » .\r\nشگفت است كه در ميان اين ناصحان ، به نزديك و بيگانه ، پير و جوان ، مرد و زن ، و صحابى و تابعى ، و دوست و دشمن ، باز مىخوريم .\r\nاز ديگر سو ، مىبينيم كه پاسخ إمام حسين - عليه السّلام - به هر يك از ايشان با پاسخ آن حضرت به ديگرى متفاوت است ، هر چند حقيقت همهء پاسخها يكى است ؛ همچنين آن حضرت از پاسخ گفتن به بعضى خاموش نشسته است .\r\nو أمّا تفصيل أمر ، از اين قرار است :\r\nأبو سعيد خدرى به خدمت إمام حسين - عليه السّلام - آمده ، گفت :\r\n[ ص 197 
  ] اى أبا عبد اللّه ! من خيرخواه شمايم و بر شما دل مىسوزانم . خبر يافته‌ام كه گروهى از شيعيان شما در كوفه به تو نامه نوشته‌اند و تو را به خروج به سويشان مىخوانند . خارج مشو ، چه از پدرت شنيدم كه در كوفه مىگفت : « به خدا سوگند از ايشان آزرده و خشمناك‌ام و ايشان هم از من آزرده و خشمناك‌اند ؛ از ايشان وفا نديدم و هر كه به ايشان نائل شود به تير بىبهره نائل شده است » « 1 » . به خدا سوگند نه ثبات دارند ، نه آهنگ كارى ، و نه صبر بر شمشير ! پاسخ إمام حسين - عليه السّلام - را به أبو سعيد خدرى ، صحابى بزرگوار ، ياد نكرده‌اند . چه بسا إمام به احترام كبر سنّ او ، از پاسخ گفتن به وى تغافل نموده باشد ؛ يا بخاطر تعجّب از عدم تعمّق وى در أمور و اين كه آن اندازه كه دربارهء تندرستى حسين - عليه السّلام - مىانديشد ، در باب آنچه به إسلام رسيده و خطرهائى كه إسلام را تهديد مىكند ، نمىانديشد !\r\n\r\n\r\n","description":"","footnote":"\r\n( 1 ) . آنچه به « تير بىبهره » ترجمه كرديم ، در متن عربى « السّهم الأخيب » است . اين تعبير - كه در نهج البلاغه ( خطبهء 29 ) هم آمده است - مربوط به آئينهاى شناخته برد و باخت نزد عرب است . « سهم أخيب » آن تير برد و باخت است كه نصيب ندارد و هرگز نمىبرد و پوچ است ( نگر : مفردات نهج البلاغه ، قرشى ، چ : 1 ، 1 / 560 ؛ و : نگر : نهج البلاغه ، ترجمهء على أصغر فقيهى ، چ : 1 ، ص 72 ) .\r\n","page_name":" 153 ","page_number":153},
  {"content":"\r\n\r\nعبد اللّه بن عيّاش بن أبى ربيعة گفت :\r\n[ ص 201 
  ] اى پسر فاطمه ! كجا مىخواهى به روى ؟ ! من اين قصد تو را خوش نمىدارم . به سوى گروهى مىروى كه پدرت را كشتند و برادرت را زخم زدند تا ايشان را از سر آزردگى و خشمناكى ترك گفت .\r\nتو را به خدا كه خودت را در معرض هلاك نياورى ! « 1 » در اينجا هم پاسخ إمام را ياد نكرده‌اند .\r\nأبو واقد ليثى گفت :\r\n[ ص 201 
  ] خبر خروج حسين به من رسيد . او را در « ملل » « 2 » ديدار نمودم و به خدايش سوگند دادم كه خارج نشود ، چه او در حقيقت خارج نمىشود ، بلكه تنها خود را به قتل مىآورد ! گفته‌اند كه إمام حسين - عليه السّلام - در پاسخ او فرمود : « بازنمىگردم » « 3 » .\r\nمسور بن مخرمه به آن حضرت نوشت :\r\n[ ص 202 
  ] مبادا كه به نامه‌هاى أهل عراق فريفته شوى . . . مبادا كه حرم را بگذارى و به روى كه ايشان اگر به تو حاجت داشته باشند ، زودا كه رنج راه و دشوارى سفر را بر خود هموار سازند تا به تو برسند و آنگاه با قوّت و عدّت بيرون مىشوى . « 4 »\r\nپيداست كه مسور سبب أساسى رويكرد و بيرون شدن حسين - عليه السّلام - را مىدانسته است ، و اين ، ارتباط و پيوند فراوان او را با ماجراى إمام حسين - عليه السّلام - نشان مىدهد ، ولى - بخاطر جهل به مقام إمامت حسين - با اين لحن در مقام تحذير آن حضرت بر مىآيد ، و چون سوء نيّتى ندارد ، خيانت أهل عراق را فرا ياد مىآرد و بيرون شدى از تكليف به إمام حسين - عليه السّلام - پيشنهاد مىكند ، و آن ، اين كه او عراقيان را واگذارد تا ايشان خود به سوى حسين - عليه السّلام - بيرون\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 139 ) .\r\n( 2 ) . « ملل » ، نام مكانى است ؛ نگر : معجم البلدان ياقوت ، ط . دار بيروت ، 5 / 194 .\r\n( 3 ) . مختصر تاريخ دمشق ابن منظور ( 7 / 139 ) .\r\n( 4 ) . مختصر تاريخ دمشق ابن منظور ( 7 / 139 ) .\r\n","page_name":" 154 ","page_number":154},
  {"content":"\r\n\r\nشوند . سخن او ، خيرخواهى شخصى دلسوزست كه هر چند لبّ و جوهر حقيقت بر او پوشيده مانده ، جوانبى از آن را دريافته است .\r\nازين رو حسين - عليه السّلام - را در پاسخ به او آرام و مدارا پيشه مىيابيم :\r\nدر حقّ او دعاى خير كرد و فرمود : در اين مطلب خير را از خدا جويا مىشوم . « 1 »\r\nعمرة بنت عبد الرّحمن به إمام حسين - عليه السّلام - نامه نوشت تا دشوارى كار إمام را خاطرنشان كند ، او را به طاعت و همراهى جماعت أمر نمايد ! ، و او را بياگاهاند كه به سوى قتلگاه خويش روانست ؛ بياگاهاندش و بگويد :\r\n[ ص 202 
  ] گواهى مىدهم كه عايشه مرا حديث كرد كه او از رسول خدا - صلّى اللّه عليه و آله و سلّم - شنيد كه مىگفت : حسين در سرزمين بابل كشته مىشود . « 2 »\r\nدخالت اين زن در اين كار - در جائى كه زنان بلندپايه‌تر و داناتر و حديثدان‌تر از وى حاضراند - شگفت است و شگفت‌تر اين كه إمام را « به طاعت و همراهى جماعت أمر مىنمايد » ؛ اين زبان و بيان ، زبان و بيان دولت و دولتيان و سرسپردگان ايشان است ؛ و دور نيست در پس تحريك وى - كه دست‌پروردهء عايشه و روايتگر حديث اوست - دستان مزدوران و خود فروختگان به دولت قرار داشته باشد .\r\nپاسخ إمام - عليه السّلام - به وى ، ملزم داشتن اوست بدانچه خود روايت كرده ؛ چه هنگامى كه آن حضرت - عليه السّلام - نامهء وى را خواند ، فرمود :\r\n« بنابراين از كشته شدنم گزيرى نيست » .\r\nو رهسپار شد .\r\nأبو بكر عبد الرّحمن بن حارث بن هشام به نزد إمام - عليه السّلام - آمد و گفت :\r\n[ ص 202 
  ] خويشاوندى مرا به سوى تو مىراند « 3 » ، و نمىدانم چگونه\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 140 ) .\r\n( 2 ) . مختصر تاريخ دمشق ابن منظور ( 7 / 140 ) .\r\n( 3 ) . آنچه در متن آورديم ترجمهء « تصارّنى » است كه در متن تاريخ دمشق ضبط شده ، ولىدر\r\n","page_name":" 155 ","page_number":155},
  {"content":"\r\n\r\nمن براى نصيحت تو نزد توام ؟ ! حسين - عليه السّلام - فرمود : اى أبا بكر ! تو از آنان كه خائن شمرده مىشوند و متّهم مىگردند نيستى ، پس بگو .\r\nگفت : تو آنچه أهل عراق با پدر و برادرت كردند ديده‌اى ، و مىخواهى به سوى ايشان به روى ، حال آنكه ايشان بندگان دنيايند ؛ آنكه وعدهء يارى به تو داده با تو كارزار كند ، و آنكه تو را از كسى كه يارى مىكند دوست‌تر دارد ، تنهايت گذارد ؛ پس تو را به خدا به جان خود بينديش .\r\nاين أبو بكر ، بر حسب حديث إمام حسين - عليه السّلام - ، - بر خلاف « ناصحان » ديگرى كه مورد اتّهامند ! - نه متّهم است و نه از او انتظار خيانت مىرود ؛ نيز پيداست مردى باريك‌انديش است كه أمورى را كه به حقيقت پيوست پيش‌بينى مىكند ، و باز پيداست كه در نصيحت خود مخلص است .\r\nازين رو ، پاسخ إمام حسين - عليه السّلام - به او ، اين است كه فرمود :\r\n[ ص 202 
  ] خدايت - پسر عمو ! - پاداش نيكو دهاد ! تو انديشهء خود را به كار گرفتى و هر چه خدا بخواهد همان مىشود .\r\nعبد اللّه بن جعفر بن أبى طالب نامه‌اى به آن حضرت نوشت تا إمام را از أهل كوفه بپرهيزاند و به خدا سوگند دهد كه به سوى كوفيان بازنگردد .\r\nإمام حسين - عليه السّلام - به او نوشت :\r\n[ ص 202 
  ] من خوابى ديده‌ام ؛ در آن خواب پيامبر خدا - صلّى اللّه عليه و آله و سلّم - را ديدم ؛ او مرا به كارى فرمان داد كه براى آن رهسپارم ، و تا با كار خود روبه‌رو نشوم ، كسى را از آن خبر نخواهم داد « 1 » .\r\nعمرو بن سعيد بن عاص به آن حضرت نوشت :\r\n[ ص 202 - 203 
  ] از خدا مىخواهم كه راه رستگاريت را در دلت\r\n\r\n\r\n","description":"","footnote":"\r\nمختصر تاريخ دمشق ابن منظور « تظارّنى » آمده است .\r\n( 1 ) . مختصر تاريخ دمشق ابن منظور ( 7 / 141 ) .\r\n","page_name":" 156 ","page_number":156},
  {"content":"\r\n\r\nاندازد و از آنچه هلاكت سازد بازدارد . خبر يافتم آهنگ رفتن به عراق كرده‌اى ؛ پس از خدا مىخواهم تو را از شقاق حفظ كند ! اگر بيمناك هستى ، به سوى من آى كه تو را نزد من أمان و إحسان و پاداش است .\r\nاين عمرو از أميران زورمند و در دائرهء حاكمان و خداوندگاران عدّه و عدّه است و از نامه‌اش پيداست اعتماد به نفس دارد و نامه را مستقلّا نوشته ؛ ولى دور نيست نيّتش اين باشد كه به نحو مسالمت‌آميز از دست إمام حسين - عليه السّلام - و حركت او رهائى يابد ، زيرا او از كسانى است كه خود را نامزد حكومت مىشمردند يا مورد حمايت و عنايت حكومت بودند ، و دوست نداشت در روياروئى با حسين - عليه السّلام - دست داشته باشد . با اينهمه وى ، از همهء موازين و مصطلحات إسلامى ناآگاه بود ، چه نخست إمام را از « شقاق » مىپرهيزاند ، آنگاه مىكوشد آن حضرت را به طمع أمان و إحسان و پاداش خويش بيندازد ! إمام حسين - عليه السّلام - جوابى مناسب از اين قرار به او نوشت :\r\n[ ص 203 
  ] اگر با نامه‌ات به من ، قصد إحسان و پاداش به من داشته‌اى ، در دنيا و آخرت پاداش نيك نصيب تو باد ! كسى كه به سوى خدا فرا بخواند و عمل صالح كند و بگويد كه من از مسلمانانم ، شقاق نورزيده است « 1 » .\r\nبهترين أمان ، أمان خدايست ، و خداى آنكه را در دنيا از وى بيم نكند در أمان ندارد ؛ پس از خداوند بيمناكيى را در دنيا مىخواهيم كه نزد او در آخرت ، موجب أمان يافتنمان گردد . « 2 »\r\nعبرت‌انگيز است كه خود اين عمرو به أمان خليفگان بنى أميّه فريفته شد و\r\n\r\n\r\n","description":"","footnote":"\r\n( 1 ) . تعبير إمام - عليه السّلام - نظر به آيتى از قرآن كريم دارد :  « وَ مَنْ أَحْسَنُ قَوْلًا مِمَّنْ دَعا إِلَى اللَّهِ وَ عَمِلَ صالِحاً وَ قالَ إِنَّنِي مِنَ الْمُسْلِمِينَ »  ( س 41 ى 33 / يعنى : چه كسى نكوگفتارتر است از كسى كه به سوى خدا فرابخواند و عمل صالح كند و بگويد : من از مسلمانان [ / گردن‌نهادگان 
  ] ام ) .\r\n( 2 ) . مختصر تاريخ دمشق ابن منظور ( 7 / 141 ) .\r\n","page_name":" 157 ","page_number":157},
  {"content":"\r\n\r\nآنان به او نيرنگ زدند و با شمشير پاره پاره‌اش كردند ؛ أهل و عشيرتش هم او را سودى نبخشيد و چه در باب أمان دنيوى و چه أمان أخروى زيانكار شد ! از شمار ناصحان ، « عبد اللّه‌ها » « 1 » هنوز برجاىاند : پسر عبّاس ، پسر عمرو ، پسر زبير ، و پسر عمر :\r\nأمّا ابن عبّاس : اگر روايت صحيح باشد ، يزيد بن معاويه او را به تحرّك در اين زمينه واداشت ؛ به او نامه نوشت تا خبر خروج حسين را به سوى مكّه بدهد ، و به او گفت :\r\n[ 203 
  ] تو بزرگ خاندانت هستى و مورد نظر و احترام ؛ پس او را از كوشش در راه جدائى بازدار .\r\nروايت مىگويد كه ابن عبّاس در پاسخ يزيد نوشت كه : اميدوارم خروج حسين براى كارى كه ناخوش دارى نباشد ، و من نصيحت او را در هر آنچه خداوند بدان دوستى فراهم سازد و آتش دشمنى بدان فرو ميرد ، واننهاده‌ام .\r\nروايت مىگويد : عبد اللّه بن عبّاس به نزد حسين رفت و شبى دراز با او سخن راند و گفت :\r\n[ ص 204 
  ] تو را به خدا سوگند مىدهم كه مبادا فردا به حالى تباه هلاك شوى ، به عراق مرو ، و اگر ناگزيرى ، بايست تا موسم حج سپرى شود ، با مردمان ديدار كنى و بدانى كه چه مىگويند ، آنگاه ببينى نظرت چيست ! روايت ، تاريخ اين سخن را « در دههء نخست ذى الحجّهء سال شصتم » تعيين مىكند .\r\nهمچنين روايت مىگويد : حسين نپذيرفت و همچنان آهنگ عراق داشت و به ابن عبّاس گفت :\r\nاى ابن عبّاس ! پير مردى هستى كه سالت بسيار گشته ! « 2 » آنگاه عبد اللّه خشمگين از نزد إمام - عليه السّلام - بيرون شد .\r\n\r\n\r\n","description":"","footnote":"\r\n( 1 ) . در اصطلاح أصلىاش : « عبادله » .\r\n( 2 ) . مختصر تاريخ دمشق ابن منظور ( 7 / 142 ) .\r\n","page_name":" 158 ","page_number":158},
  {"content":"\r\n\r\nاگر روايت صحيح باشد ، إقدام ابن عبّاس بدين عمل ، تحريك‌پذيرىاش از يزيد ، پيشنهادش مبنى بر تأخير حركت ، و ديگر سخنانش ، نشان مىدهد كه ابن عبّاس از مقام علم و إمامت حسين - عليه السّلام - غفلت كرده و از رخدادها بسى دورست .\r\nپاسخ إمام حسين - عليه السّلام - مبنى بر اين كه « وى پيرمردى است كه سالش بسيار گشته » ، تعبيرى ملايم و آرام است از فقدان حافظه و نيروى تشخيص و هوشمنديى كه ابن عبّاس در درازناى زندگانى پشت سر نهاده‌اش بدان موصوف بود و ايستارهاى عالى وى از آن پرده برمىگرفت .\r\nبا اينهمه إمام حسين - عليه السّلام - چيزى را به ابن عبّاس يادآور شد كه وى را آرام كرد . إمام - عليه السّلام - به او فرمود :\r\n[ ص 204 
  ] اگر به فلان و به همان مكان كشته شوم دوست‌تر دارم تا اينكه به واسطهء من حرمت آن - يعنى : مكّه - را بشكنند .\r\nابن عبّاس گريست ؛ و هماره مىگفت :\r\nاين همان چيزى است كه مرا در باب او آرام كرد . « 1 »\r\nو اين چيزى است كه همهء درونمايهء روايت پيشين را دور و بعيد مىسازد ؛ چه بسا روايتگران ميان ابن زبير و ابن عبّاس خلط كرده باشند .\r\nبارى ، اگر يزيد بتواند پيرى از بنى هاشم را به گزارد خواسته‌اش تحريك كند ، حال مردمان بىخرد و كودن يا ساده‌لوح و جيره‌خوار خود پيداست ! و أمّا پسر عمرو بن عاص : هيچ سخنى از او در زمرهء « ناصحان » منقول نيست ، جز اين كه - وقتى او را از حسين و بيرون شدنش پرسيدند - گفت :\r\n[ ص 206 
  ] « بدانيد سلاح در او كارگر نمىافتد » « 2 » .\r\nمعناى كلامش آن بود كه با سوابقى كه وى در إسلام دارد ، كشته شدن زيانى به وى نمىرساند ؛ ولى فرزدق شاعر معناى ديگرى از كلام او برداشت كرد ؛ شايد اين\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 142 ) .\r\n( 2 ) . مختصر تاريخ دمشق ابن منظور ( 7 / 144 ) .\r\n","page_name":" 159 ","page_number":159},
  {"content":"\r\n\r\nكلام را تشجيع و تأييد و تحريك به بيرون شدن به شمار آورد ، و ازين رو آن را برخاسته از نفاق و خبث پسر عاص دانست ! و أمّا ابن زبير : برخى مورّخان او را در زمرهء « ناصحان » آورده‌اند ، و اگر اين روايت صحيح باشد ، بىشك از كسانى است كه در نصيحتش « به خيانت متّهم است » ، زيرا او كسى است كه با دشمنى با أهل بيت نبوى پرورده شد ، پدرش را به كورهء جنگ جمل در افكند ، با خاله‌اش عايشه رو در روى عدالت ايستاد ، و هنگامى كه بر مكّه چيره و حاكم شد ، دشمنى و باطن خويش را آشكار نمود ؛ چه ، بر پيامبر - صلّى اللّه عليه و آله و سلّم - ، بخاطر حسد به خاندان آن حضرت ، درود نمىفرستاد .\r\nوقتى هم خاندان أبو طالب از بيعت با او و خستو شدن به إمارتش ، سرباززدند ، ايشان را در شعب گرد آورد و تهديد مىكرد كه همانجا به آتش مىكشدشان .\r\nهمچنين در مدينه در حقّ إمام زين العابدين - عليه السّلام - بدسگالى مىنمود . « 1 »\r\nاين مرد ، به هيچ روى ، از اين جهت كه از جانب كشندگان پدر و برادر حسين - عليهما و عليه السّلام - بر او بيمناك بود ، او را به خارج نشدن نصيحت نكرده است ، بلكه تنها چنين نصيحتى را به قصد شماتت بر زبان مىآورد ! إمام حسين - عليه السّلام - ، - آنگونه كه روايت مىگويد - در پاسخ به او ، آن گذشتهء سياه را از ذهن مىراند ، ولى آينده‌اى گجسته را به او يادآور مىشود .\r\n[ 248 
  ] پس به او فرمود : اگر به فلان و به همان مكان كشته شوم دوست‌تر دارم از اينكه به واسطهء من حرمت آن - يعنى : مكّه - را بشكنند .\r\nبدين ترتيب ، آن حضرت ، باعث آمدن ابن زبير را در هتك حرمت خانهء خدا و حرم بدان هنگام كه در مكّه علم طغيان برمىافرازد و بر آن شهر چيره مىشود و از اين راه دست سپاه شام را به هتك حرمت مكّه ، و بلكه به تيرباران و درهم كوفتن كعبه ، مىگشايد ، پيش‌بينى مىفرمايند .\r\nاين در حالى است كه إمام حسين - عليه السّلام - براى پاسداشت همين حرمت از مكّه بيرون آمده ، و أهل بيت - عليهم السّلام - ، - چنان كه در فقرهء « 22 »\r\n\r\n\r\n","description":"","footnote":"\r\n( 1 ) . كتاب ما ، جهاد الإمام السّجّاد عليه السّلام ( ص 283 ) ، را ملاحظه فرمائيد .\r\n","page_name":" 160 ","page_number":160},
  {"content":"\r\n\r\nخوانديم - اين گونه حرمت حرم را پاس مىداشتند .\r\nدر مقابل گزارش پيشين ، گزارشها و سخنان بسيارى در دست است كه تأكيد مىكند ابن زبير از تشجيع كنندگان إمام حسين - عليه السّلام - به خروج از عراق بوده است . سعيد بن مسيّب بدين مطلب تصريح كرده « 1 » و مسور بن مخرمه ابن زبير را از اين باب سخت متّهم داشته است . « 2 » ابن عبّاس هم در اين مورد با او برخورد كرد و گفت :\r\n[ ص 204 
  ] اى پسر زبير ! آنچه دوست داشتى ، رسيد ؛ چشمت روشن ! اين أبو عبد اللّه است كه بيرون مىرود و تو را با حجاز وامىنهد ! آنگاه ابن عبّاس بدين شعر تمثّل كرد :\r\n يا لك من قبّرة بمعمر * خلا لك الجوّ فبيضى و اصفرى\r\nو نقّرى ما شئت أن تنقّرى ! « 3 » \r\n( يعنى : اى چكاوك كه در خانه‌اى ! خانه خلوت شد ؛ تخم بگذار و آواز بخوان ؛ و چندان كه مىخواهى دانه بر چين ! ) « 4 » و أمّا ابن عمر : مردى متظاهر به پرهيزگارى سياه و بىفروغى كه نه مايهء تمييز حق است و نه موجب دورى از باطل ؛ وانگهى - به پندار خويش - مىكوشد از فتنه بر كنار باشد تا دستش به خون كسان نيالايد ! او كوچك‌تر از آنست كه حتّى اگر به خوبى در مسأله‌اى وارد شد ، راه مناسب خروج از آن را بيابد ! ابن عمر همان كسى است كه بر أساس نظر سست و نامستقيم خويش ، از\r\n\r\n\r\n","description":"","footnote":"\r\n( 1 ) . چنان كه در « ص 201 » از تاريخ دمشق ، ترجمة الإمام الحسين عليه السّلام ، آمده است .\r\n( 2 ) . چنان كه در « ص 202 » از منبع پيشگفته ، و همچنين حديث « 331 » از همان منبع ، آمده است .\r\n( 3 ) . حتّى ابن عبّاس - چنان كه در حديث « 330 » آمده - ، وقتى ابن زبير به سبب كشته شدن حسين - عليه السّلام - به او تعزيت گفت و دلدارى داد ، عمل ابن زبير را شماتت و شادمانى دشمنانه از مصيبت قلمداد كرد . مختصر تاريخ دمشق ابن منظور ( 7 / 144 ) .\r\n( 4 ) . اين شعر از طرفة بن عبد است ( نگر : ترجمة الإمام الحسين عليه السّلام من كتاب بغية الطّلب . . . ، ص 119 ) كه از شاعران معروف جاهلى و از أصحاب « معلّقات » به شمار مىرود .\r\n","page_name":" 161 ","page_number":161},
  {"content":"\r\n\r\nبيعت با أمير مؤمنان إمام على - عليه السّلام - كه مردمان بر پيشوائىاش همداستان بودند ، خوددارى كرد ، ولى براى بيعت با حجّاج روانه شد ، با اين اعتقاد كه از رسول خدا - صلّى اللّه عليه و آله و سلّم - شنيده كه مىفرمود : « هر كس بميرد بىآنكه بيعتى در گردن داشته باشد ، به مردن جاهليّت مرده است » « 1 » ؛ حجّاج هم پاى خود را براى بيعت به سوى او دراز كرد و دربارهء خوددارى از بيعت با على - عليه السّلام - محاجّه نمود كه آيا وقتى ابن عمر بيعت وى را ترك نمود بيم آن نداشت كه در يكى از همان شبها جان بسپارد ؟ ! حجّاج ملحد ، در اين باب ، از ابن عمر زهدورز و عبادت پيشه بصيرتر بود ! ! اينچنين است كه خوارى و خذلان سبب مىگردد برخى مردمان ، در حالى كه ادّعا مىكنند أفقهاى دور را مىبينند ، از ديدن آنچه پيش رو دارند نابينا و ناتوان شوند ! بارى ، پس از اين برخوردها و موضعگيريهاى مسخره ، ابن عمر به سوى حسين - عليه السّلام - مىآيد تا در زمرهء « ناصحان » وى به عدم خروج به جانب عراق درآيد ؛ به زعم او :\r\n[ 245 
  ] أهل عراق مردمانى زشتخويند ؛ پدرت را كشته‌اند ، برادرت را زخم زده‌اند ، چنين و چنان كرده‌اند .\r\nهنگامى هم كه - چنان كه مىآيد - إمام نپذيرفت ، ابن عمر گفت :\r\n[ 246 
  ] تو را به خدا مىسپارم ، اى آنكه كشته مىشوى ! از آنچه ابن عمر گفت ، هيچ چيز بر إمام حسين - عليه السّلام - پوشيده نبود ؛ زيرا رفتارهاى كوفيان پيش چشم و گوش او صورت بسته و ابن عمر آن روز از ميدان جهاد غائب بود ؛ پس إمام - عليه السّلام - أهل كوفه و رفتارهاى ايشان را بهتر مىشناخت و حاجتى به پيشگوئيهاى ابن عمر نداشت !\r\n\r\n\r\n","description":"","footnote":"\r\n( 1 ) . مسلم دركتاب موسوم به‌صحيحش ( 12 / 240 ) آن را روايت كرده است . در متن عربى كتاب الحسين عليه السّلام سماته و سيرته - كه ترجمهء آن را مىخوانيد - ، « من بات . . . » چاپ شده ، ولى ما بنا بر « من مات . . . » ( التّاج الجامع للأصول ، الشّيخ منصور على ناصف ، 3 / 46 ) ، ترجمه كرديم .\r\n","page_name":" 162 ","page_number":162},
  {"content":"\r\n\r\nابن عمر كه معتقد بود نبايد در سياست دخالت كرد و بايد از فتنه‌ها كناره جست ، خودبخود به اين دخالت امروزين و تلاشش براى بازداشتن إمام حسين - عليه السّلام - از بيرون شدن ، إقدام نكرده است . گولانى چون او - همواره - ، و گرچه از وراى پرده‌ها ، بازيچهء دست ستم‌پيشگان مىشوند ؛ يعنى بازيچهء دست همان كسانى كه ابن عمر با ايشان عشقبازى مىكرد و بديشان تقرّب مىجست ؛ كسانى چون معاويه و يزيد و حجّاج ! چنان كه ديديم ، پاسخ إمام حسين - عليه السّلام - به اين نصيحتگران ، بر حسب شخصيّت ، خواسته ، غرض ، موقعيّت ، باورها ، و دورى و نزديكىشان متفاوت بود .\r\nولى پاسخ قاطع و بنيادين ، همانست كه إمام - عليه السّلام - در جواب أمير أموى ، عمرو بن سعيد ، گفت :\r\n[ ص 203 
  ] . . . كسى كه به سوى خدا فرابخواند و عمل صالح كند و بگويد كه من از مسلمانانم ، شقاق نورزيده است « 1 » .\r\nوقتى إمام حسين - عليه السّلام - براى گزارد وظيفهء دعوة إلى اللّه ، روانه مىشد ، حركتش بيهوده نبود و هيچ‌كس را نمىرسيد تا او را بر آن كار سرزنش كند ؛ زيرا او با إقدام خود ، وظيفه‌اى إلهى را مىگزارد كه خداوند بر عهدهء پيامبران و نيز إمامان ، چه پيش از حسين و چه پس از او ، نهاده است .\r\nوقتى إمام به تحقّق شروط اين وظيفه يقين نمايد و از خلال عهدها و ميثاق‌ها و مجموعهء نامه‌ها و نوشته‌هائى كه به دستش رسيده است ، إمكانات خروج براى او فراهم شود ، بىگمان خارج مىشود ، و بخاطر موانعى كه پيش رو دارد و مىشناسد از حركت نمىايستد ؛ تا چه رسد به موانع احتمالى و مبتنى بر فرض و تخمين - مانند مورد خيانت واقع شدن يا هلاك گرديدن - كه « ناصحان » بر إمام عرضه مىداشتند ؛ و باز تا چه رسد به وقتى كه منظور و مقصود ، همانا شهادت و كشته شدن در راه خدا\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 141 ) چنان كه پيشتر هم يادآور شديم ، تعبير إمام - عليه السّلام - ناظر است به : قرآن كريم ، س 41 ى 33 .\r\n","page_name":" 163 ","page_number":163},
  {"content":"\r\n\r\nباشد كه از برترين پيامدهاى محتمل و مورد انتظار و مطلوب براى كسى است كه بدين راه گام مىنهد .\r\nتازه ، اين شهادت ، مسلّم است ؛ بدان فرمان داده‌اند و دستيابى بدان به توفيقى عظيم نياز دارد ؛ در اين حالت ، شهادت ، از أهداف بنيادينى است كه إمام پيش روى خود مىنهد ، نه آنكه مانعى براى حركت به شمار آورد ! و أمّا أهل عراق و سيرتشان ، و اينكه أهل نفاق و شقاق‌اند و به نيرنگ و خيانت خوگر ، چيزى نيست كه مانع برنامهء إمام در إقدام به وظيفه‌اش گردد ؛ تنها زيان متصوّر در اين باب ، متوجّه زندگانى و آسايش إمام است ، و اين ، در قبال أمر رهبرى إسلامى و أداى وظيفهء إمامت ، اهميّتى ندارد تا إمام - عليه السّلام - بخاطر آن از وظيفه دست باز كشد . از همين رو ، إمام على - عليه السّلام - ، برغم ناخشنودى از أهل كوفه تا سر حدّ رنجيدگى و دل‌زدگى ، ايشان را رها نكرد ، و شرعا روا نبود كه پايگاه رهبرى و وظيفهء إمامت را بخاطر خويهاى آزاردهندهء كوفيان رها كند .\r\nوظيفه‌اى هم كه در پى دعوت أهل عراق و أهل كوفه از إمام حسين - عليه السّلام - براى خروج به سوى ايشان ، و به دست گرفتن رهبرى ، و راه نمودن ايشان به إسلام ، بر گردن آن حضرت قرار گرفته بود ، جز با خروج أدا نمىگرديد و به مجرّد احتمال عصيانى كه در ظاهر أمر هم صورت نبسته ، از گردن إمام - عليه السّلام - برداشته نمىشد .\r\nحال چگونه إمام از آن دست بردارد ؟ در جائى كه با دعوت ايشان حجّت بر او تمام شده و پس از آن پيمان‌شكنى و خيانتى از جانب ايشان به نظر نرسيده ، إمام چه عذرى دارد ؟\r\nبناگزير إمام بايد راه أداى وظيفه را بسپارد ، تا اگر خيانت و پيمان‌شكنى كردند - چنان كه در كربلا رخ داد - ، بر ايشان حجّت باشد ؛ هر چند كه وجود شريفش در اين راه هزينه گردد .\r\nهرگاه از إمام - عليه السّلام - دربارهء نيّت حركتش مىپرسيدند ، آشكارا و بىپرده به « نوشته‌ها و نامه‌هاى جماعت » إشارت مىفرمود ، تا كسانى را كه به\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nخروجش اعتراض مىكردند ، از اين آهنگ استوار و شكن ناپذير ، و اين وظيفهء إلهى كه بر دوش او قرار گرفته بود ، مطّلع سازد .\r\nإمام - عليه السّلام - هم بدينسان اعتراض ابن عمر را خاموش گردانيد ؛ چه مكرّراً به وى فرمود :\r\n[ 246 
  ] « اين نامه‌ها و بيعت ايشان است » « 1 » .\r\nهر مسلمانى مىداند خداوند از إمام پيمان ستانده تا آنگاه كه - با حضور حاضر و وجود ناصر « 2 » - حجّت بر او تمام گردد ، با نبود عذر آشكار به أمر رهبرى قيام كند ، و احتمال تنها ماندن و بىپناهى مانع او نشود ، و ترس از كشته شدن او را به رها كردن وظيفه يا كوتاهى در آن واندارد .\r\nپس بايد در مسير آنچه خداوند در ظاهر بر او لازم ساخته ، از قيام به أمر و طلب صلاح و إصلاح در أمّت ، گام بردارد تا إتمام حجّت كرده باشد و عذرى براى عذرجويان نماند .\r\nپيامبران پيشين اين گونه عمل مىكردند .\r\nو اينك ، حسين - عليه السّلام - كه پيشواى روزگار خود و سرور مسلمانان در زمانهء خويش است ، مىبيند كه نقشهء أموى « بازگشت مردم به جاهليّت » ، در حال اجراست ، و إسلام را با همهء آئينها و أجزايش ، تهديد به ويرانى و نابودى مىكند ؛ پيش روى خود نيز اين انبوه نامه‌ها ، دعوتها ، بيعت و إظهار آمادگى مردمان را مىبيند ؛ حال ، چه عذرى در وانهادن ايشان و إجابت نكردن دعوتشان دارد ؟ ! آيا پاسدارى از جان خويشتن ، علاقه به عدم خونريزى ، و بيم از كشته شدن ، چيزهائى است كه مانع أداى وظيفه گردد ، و مسير مسئوليّت بزرگ را - كه پاسداشت إسلام و حرمتهاى آن و إتمام حجّت بر أمّت ، پس از دعوتهاى پياپى و مددخواهىهاى دمادم است - مسدود كند ؟\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 135 ) .\r\n( 2 ) . ناظر به عبارتى است از خطبهء شقشقيّه : « لو لا حضور الحاضر و قيام الحجّة بوجود النّاصر و ما أخذ اللّه على العلماء أن لا يقارّوا على كظّة ظالم و لا سغب مظلوم ، لا لقيت . . . » ( نهج البلاغه ، خطبهء 3 ) .\r\n","page_name":" 165 ","page_number":165},
  {"content":"\r\n\r\nپس از طىّ اين مراحل ستيز كه كمترين نتيجهء قابل محاسبه‌اش كشته شدن است ؛ در جائى كه يزيد تصميم دارد غافلگيرانه إمام - عليه السّلام - را كه تنها سدّ بهره‌يابى خويش از تلاشهاى پدرش در راه « پادشاهى گزاينده » ى أموى مىبيند و بناچار بايد از سر راه بردارد ، به قتل برساند ؛ آنگاه كه حكومت أموى آرزومند است حسين - عليه السّلام - ، هر چند يك دم ، به درنگ ايستد تا او را هدف قرار دهد و بكشد و چه بهتر اگر قتل حسين در قالب يك ترور باشد تا خونش تباه شود و از كشته شدنش كسى بهره نبرد ! ؛ آيا - در اين ميانه - پاسدارى از جان خويشتن خردپذير است ؟ ! إمام حسين - عليه السّلام - آشكارا گفته بود كه ايشان مىخواهند او را بدين ترتيب بكشند ، و هر جا او را بيابند ، بر نيّت خويش پايفشارند . يزيد از مزدورانش خواسته بود كه هر جا حسين را بيابند ، حتّى اگر دست در پرده‌هاى كعبه زده باشد ، به قتل او بكوشند . اكنون چرا إمام - عليه السّلام - ، در انتخاب بهترين زمان ، بهترين مكان ، و بهترين نحوهء كشته شدن ، بر آنان پيشدستى نكند ؟ ! زمان ، « روز عاشورا » ست كه در عالم غيب تعيين شده ، و در كتابهاى پيامبران پيشين ، و پىآيند آن كتابها ، در « پاره‌اى أخبار غيبى » - كه بدانها خواهيم پرداخت - ، به ثبت رسيده است .\r\nمكان ، يعنى « كربلا » نيز ، سرزمينى است كه نام آن از روزگار پيامبران بر زبانها رفته .\r\nنحوه‌اى هم كه براى كشته شدن برگزيد ، جانبازى و به پيشباز مرگ رفتن در كارزارى است كه آوازش همواره در گوش تاريخ طنين‌افكن مىماند و خواب ستم‌پيشگان و برسازندگان تاريخنامه‌ها را ناخوش مىكند .\r\nإمام و چنان إقدامى كه او كرد ، ياد او و شهادتش را بر صفحات تاريخ پايدار و استوار ساخت ، تا خيانتهاى منحرفان ، حاشاگرى منكران ، و دروغ‌پردازى مزوّران ، در آن راه نيابد و جاودانه در شمار جاودانان بماند . « 1 »\r\nبحث از علم غيبى إمام - عليه السّلام - به كشته شدنش و مواجهه‌اش با آن ، در فقرهء سپسين - : « 28 » - خواهد آمد .\r\n\r\n\r\n","description":"","footnote":"\r\n( 1 ) . نگر : مقالهء « علم الأئمّة بالغيب » صص 58 - 69 .\r\n","page_name":" 166 ","page_number":166},
  {"content":"\r\n\r\n\r\n28 پاره‌اى أخبار غيبى\r\nغيب و إيمان به غيب ، در تمدّن دينى ، و همهء رسالت‌ها ، و همچنين در إسلام ، نقش دارد ؛ تا جائى كه از صفات پايبندان به دين و رسالت إسلام ، آنست كه « به غيب باور دارند » « 1 » ؛ پيامبر گرامى - صلّى اللّه عليه و آله و سلّم - هم أخبارى غيبى را كه خداوند به آن حضرت وحى فرموده ، آورده است . هر خبرى كه پيامبر - صلّى اللّه عليه و آله و سلّم - از آينده و رخدادهاى آن مىدهد ، خبرى غيبى است كه به او وحى گرديده ؛ چون او « از سر هواى نفس سخن نمىراند آن جز وحيى نيست كه به او فرستاده مىشود فرشتهء نيرومند او را درآموزانيده است » « 2 » . واقعهء خروج إمام حسين - عليه السّلام - به سوى سرزمين عراق و كشته‌شدنش در آن ديار هم ، براستى ، يكى از دلائل نبوّت و شواهد صدق آن بود . « 3 »\r\nأخبار بسيار در اين باب رسيده ؛ و از جملهء آنچه ابن عساكر نقل نموده ، يكى اين است :\r\n[ 213 
  ] از على - عليه السّلام - روايت كرده‌اند كه فرمود :\r\nبر رسول خدا - صلّى اللّه عليه و آله و سلّم - وارد شدم و ديدگانش را اشكبار ديدم ! گفتم : اى پيامبر خدا ! آيا كسى خشمگين‌ات كرده ؟\r\nچرا ديدگانت اشكبار است ؟\r\nفرمود : پيشتر جبرئيل از نزدم برخاست و مرا گفت كه حسين بر كرانهء فرات كشته مىشود . « 4 »\r\n\r\n\r\n","description":"","footnote":"\r\n( 1 ) .  « يُؤْمِنُونَ بِالْغَيْبِ »  س 2 ى 3 .\r\n( 2 ) .    « وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى عَلَّمَهُ شَدِيدُ الْقُوى »    س 53 ، ى 3 - 5 .\r\n( 3 ) . بسيارى از اين أخبار را بيهقى در « دلائل النّبوّة » و همچنين أبو نعيم در « دلائل النّبوّه » آورده‌اند و اين دو كتاب نيز چاپ شده و متداول است .\r\n( 4 ) . مختصر تاريخ دمشق ابن منظور ( 7 / 133 ) .\r\n","page_name":" 167 ","page_number":167},
  {"content":"\r\n\r\nهمچنين ملك قطر ( باران ) « 1 » به زيارت رسول خدا - صلّى اللّه عليه و آله و سلّم - آمده بود ؛ پس حسين جست و خيزكنان به سوى آن حضرت در آمد ؛ ملك گفت :\r\n[ 217 
  ] بدان أمّت تو او را خواهند كشت ! اين أخبار غيبى را ، أمير المؤمنين على - عليه السّلام - و أمّ المؤمنين أمّ سلمه و أمّ المؤمنين زينب و أمّ الفضل ، دايهء حسين ، و عايشه ، دختر أبو بكر ، و از صحابه : أنس بن مالك و أبو أمامه ، از رسول خدا - صلّى اللّه عليه و آله و سلّم - ، روايت كرده‌اند . در حديث أبو أمامه آمده است :\r\n[ 219 
  ] رسول خدا - صلّى اللّه عليه و آله و سلّم - به زنانش فرمود : اين كودك را نگريانيد - يعنى حسين را .\r\nروز أمّ سلمه بود ؛ جبرئيل فرود آمد ؛ رسول خدا - صلّى اللّه عليه و آله و سلّم - در آمد و أمّ سلمه را گفت : كسى را مگذار بر من وارد شود .\r\nحسين آمد . . . خواست داخل شود . أمّ سلمه او را در آغوش گرفت ، كودكانه با او به سخن گفتن پرداخت و كوشيد ساكتش كند ، ولى وقتى گريه‌اش شديد شد رهايش كرد و او وارد شد و در آغوش رسول خدا - صلّى اللّه عليه و آله و سلّم - نشست .\r\nجبرئيل به پيامبر گفت : أمّت تو اين فرزندت را خواهند كشت ! . . .\r\nرسول خدا - صلّى اللّه عليه و آله و سلّم - بدحال و اندوهگين بيرون آمد و حسين را در آغوش داشت . . . به سراغ أصحابش كه نشسته بودند رفت و به ايشان فرمود : « أمّت من اين را مىكشند » ؛ و أبو بكر و عمر در آن جمع بودند . « 2 »\r\nكسانى كه اين أخبار بديشان رسيده بود و نهان‌باورانه بدين أخبار إيمان آورده بودند ، وقتى مىديدند كه حسين - عليه السّلام - براستى كشته شد ، ژرفا و استوارى\r\n\r\n\r\n","description":"","footnote":"\r\n( 1 ) . در بعض منابع به جاى « ملك قطر » ، از « ملك مطر » سخن رفته است ( نگر : حلية الأبرار ، السّيّد هاشم البحرانى ، تحقيق : البروجردى ، ط . مؤسّسة المعارف الإسلاميّة ، ص 124 ، هامش ) . به هر روى ، مراد فرشتهء باران است .\r\n( 2 ) . مختصر تاريخ دمشق ابن منظور ( 7 / 134 ) .\r\n","page_name":" 168 ","page_number":168},
  {"content":"\r\n\r\nباورشان افزون مىشد . بدين ترتيب ، حسين - عليه السّلام - و كشته شدنش ، يكى از شواهد و دلائل نبوّت و رسالت بشمار است ، و بدين گونه مصداق سخن رسول خدا - صلّى اللّه عليه و آله و سلّم - پديدار گرديد كه فرمود : « . . . و من از حسينم » .\r\nاين كه جبرئيل أخبار را به پيامبر - صلّى اللّه عليه و آله و سلّم - برساند ، أمرى است عادى ؛ چه ، جبرئيل فرشتهء وحى است و رسانندهء أخبار ؛ أمّا فرود آمدن ملك قطر ( باران ) و خبر دادنش در اين باب ، أمرى است كه خواننده را به درنگ وامىدارد .\r\nآيا در اين مطلب ، إشارتى پنهانى به نبود آب در ماجراى كربلا ، و آواى « العطش » كه در روز عاشورا چونان دود ، از خيمه‌هاى حسين - عليه السّلام - به آسمان خواهد رفت ، نيست ؟ !\r\n\r\nاز دلائل إمامت :\r\nأمير مؤمنان ، على - عليه السّلام - ، وصىّ پيامبر - صلّى اللّه عليه و آله و سلّم - بود و لوازم خلافت را - خواه مادّى و خواه معنوى ، خواه پنهان و خواه پيدا ، خواه علوم شرعى و خواه رازهاى به وديعت نهاده در جفر « 1 » - تماماً از آن حضرت دريافت كرد ؛ بسيارى را نهفت و از اندكى پرده برداشت .\r\nخبر دادن از « كشته شدن حسين » ، از چيزهائى بود كه از آن پرده برداشت .\r\nآبدستان دار « 2 » آن حضرت گفت :\r\n\r\n\r\n","description":"","footnote":"\r\n( 1 ) . جفر ( / كتاب جفر ) را - آنگونه كه بعض محقّقان استنباط كرده‌اند - ، نبىّ أكرم - صلّى اللّه عليه و آله و سلّم - إملا فرموده و أمير مؤمنان - عليه السّلام - كتابت نموده‌اند . اين كتاب ، احتمالا به شكل خاصّى رمزى و فشرده است كه معصوم - عليه السّلام - قدرت رمزگشائى و فهم آن را دارد و جز نبى و يا وصىّ نبى در آن نظر نمىكند ( و به ديگر سخن ، از اين حيث به اين بزرگواران اختصاص دارد ) .\r\nتفصيل را ، نگر : حقيقة الجفر عند الشّيعة ، أكرم بركات العاملى ، ط : 2 ، بيروت : دار الصّفوة ، 1420 ه . ق . ؛ نيز ، سنج : تدوين السّنّة الشّريفة ، السّيّد محمّد رضا الحسينىّ الجلالىّ ، ط : 2 ، قم : مكتب الإعلام الإسلامىّ ، 1376 ه . ش ، ص 71 و 72 .\r\n( 2 ) . « صاحب المطهرة » را ما به « آبدستان‌دار » ترجمه كرديم ؛ در بعض متون ( نگر : حلية الأبرار ، السّيّد هاشم البحرانى ، تحقيق : الشّيخ غلام رضا مولانا بروجردى ، ط . مؤسّسة المعارف الإسلاميّة ، 3 / 123 ) ، سخن از « صاحب الممطرة » است ، و « ممطرة » پوششى است كه براى محفوظ ماندن از باران\r\n","page_name":" 169 ","page_number":169},
  {"content":"\r\n\r\n[ 213 
  ] وقتى على - عليه السّلام - ، در راه « صفّين » ، به « نينوى » رسيد آواز داد : اى أبا عبد اللّه ! بشكيب ! اى أبا عبد اللّه ! بشكيب ! بر كرانهء فرات ! ! گفتم : اين أبو عبد اللّه كيست ؟\r\nعلى - عليه السّلام - فرمود : بر رسول خدا - صلّى اللّه عليه و آله و سلّم - وارد شدم و ديدگانش را اشكبار ديدم . . . پس فرمود : پيشتر جبرئيل از نزدم برخاست و مرا گفت كه حسين بر كرانهء فرات كشته مىشود . . . . « 1 »\r\nأمّا اين « نينوى » كجاست ؟ و در كدامين كرانه از كرانه‌هاى فرات ، حسين - عليه السّلام - كشته مىشود ؟\r\nرسول خدا - صلّى اللّه عليه و آله و سلّم - ، على - عليه السّلام - را به « نشانه » اى رهنمون شده و مسطوره‌اى از خاك آن جايگاه را نزد او نهاده بود .\r\nفرمود : مىخواهى تو را از تربتش ببويانم ؟\r\nپس دست دراز كرد و مشتى از خاكى برگرفت و به من داد .\r\nنشانهء ديگر آنست كه اين خاك ، سرشك از ديده بر مىانگيزد ؛ على - عليه السّلام - نخستين بار كه اين خاك به دستش رسيد ، اين خاصيت را آزمود ؛ چه ، فرمود :\r\nنتوانستم از ديدگان اشك نبارم .\r\nاينك ، پس از اين سالهاى دراز كه حسين به سىامين سال عمر خويش نزديك مىشود ، على - عليه السّلام - در اين سرزمين درنگ مىكند ، تا آن دو نشانه را بازيابد ، و آن خبر غيبى به وديعت نهاده شده را إعلام كند ؛ آن هم دو بار ؛ يك بار - چنان كه در حديث پيشين خوانديم - هنگامى كه به سوى صفّين مىرفت ؛ و بار ديگر وقتى كه از صفّين بازمىگشت . راوى گويد :\r\n[ 238 
  ] از صفّين بازمىگشتيم ؛ به كربلاء فرود آمديم . على نماز بامداد\r\n\r\n\r\n","description":"","footnote":"\r\nپوشند ( به تعبير متداول امروز : بارانى ) . .\r\n( 1 ) . مختصر تاريخ دمشق ابن منظور ( 7 / 133 ) .\r\n","page_name":" 170 ","page_number":170},
  {"content":"\r\n\r\nرا در ميان درختان انبوه سپندان گزارد ، سپس بدستى از پشك آهوان برگرفت و بوئيد ؛ آنگاه گفت : آه ! آه ! در اين سرزمين فراخ و هموار و پست ، گروهى كشته مىشوند كه بىحساب به بهشت درمىآيند . . . . « 1 »\r\nعلى خاك اين سرزمين را از دست پيامبر بوئيده بود ، و امروز هم كه در سرزمين كربلاست ، آن را مىبويد ، گرامى مىدارد و بر آن نماز مىگزارد .\r\nاگر أخبارى كه پيامبر - صلّى اللّه عليه و آله و سلّم - مىداد ، از نشانه‌هاى نبوّت بود ، حضور على - عليه السّلام - در اين سرزمين و بازگفتنش از أخبارى غيبى كه پيامبر به او إلقاء نموده و على را حامل و ناقل اين أخبار قرار داده است ، از نشانه‌هاى إمامت به شمار مىآيد .\r\nافزون بر اين ، على - عليه السّلام - در كربلا حاضر آمد ، خاك آن را گرامى داشت ، و به آواى « اى أبا عبد اللّه ! بشكيب ! ، اى أبا عبد اللّه ! بشكيب ! » با فرزند شهيدش همدلى و همراهى نمود .\r\nهرگاه أخبار كربلا ، از معارف غيبى باشد كه خداوند به پيامبر وحى مىفرمود ، بايد چيزى از اين أخبار در صحف پيامبران آمده باشد ؛ چون شريعت إلهى يكى است ؛ حقائق هستى ثابت‌اند ؛ آنچه رخ مىدهد در لوح غيبى محفوظ است ؛ و غرض از إعلان آنها ، به خودى خود تكرار مىشود .\r\nو أمّا دربارهء كربلا در كتابهاى پيشينيان چه آمده است ؟ ! مردانى از أهل أديان ، پاره‌اى از اين أخبار را دهان به دهان نقل كرده‌اند :\r\n[ ص 189 
  ] از جمله كعب الأخبار وقتى على - عليه السّلام - مىگذشت ، مىگفت : از فرزندان اين شخص ، مردى بيرون مىآيد كه در جمعى كشته مىشود كه هنوز عرق اسبانشان خشك نشده بر رسول خدا - صلّى اللّه عليه و آله و سلّم - وارد مىشوند . « 2 »\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 135 ) .\r\n( 2 ) . مختصر تاريخ دمشق ابن منظور ( 7 / 135 ) .\r\n« كعب الأخبار » أبو إسحاق كعب بن ماتع بن ذى هجن حميرى ( مرگ : 32 يا 34 يا 35 ه . ق )\r\n","page_name":" 171 ","page_number":171},
  {"content":"\r\n\r\n[ ص 189 
  ] رأس الجالوت هم - كه از أولاد پيامبران پيشين بود - مىگفت : مىشنيديم كه فرزند پيامبرى در كربلا كشته مىشود ؛ ازين رو هرگاه بدان سرزمين در مىآمدم ، اسبم را به تاخت در مىآوردم تا از آن گذر كنم ؛ ولى از هنگامى كه حسين كشته شد ، ديگر به حال عادى عبور مىكنم . « 1 »\r\nدر جائى كه اين أخبار پراكنده و فاش گرديده بوده ، و از كتابهاى پيشينيان ، و از پيامبر و از على ، روايت شده بوده است ، سزاوارتر آنست أبا عبد اللّه الحسين - عليه السّلام - كه خود محور و موضوع اين سخنان است و همهء اين أخبار دربارهء اوست ، از آنها مطّلع باشد .\r\nحسين - عليه السّلام - پيش از كربلا ، از اين رخدادها خبر داده بود و در باب نتيجه‌اى كه بدان دست مىيافت ، به خداوند سوگند ياد مىكرد . از جملهء اين أخبار است :\r\n[ 267 
  ] حسين - عليه السّلام - فرمود : به خدا قسم ، همانگونه كه بنى إسرائيل در روز شنبه ستم كردند « 2 » ، بر من ستم خواهند كرد ! [ 286 
  ] همچنين حسين - عليه السّلام - فرمود : به خدا قسم ، تا اين خون بسته از دلم بدر نيارند ، مرا وانگذارند !\r\n\r\n\r\n","description":"","footnote":"\r\nاست كه در روزگار جاهليّت از بزرگان دانشمندان يهود در يمن به شمار مىرفته . در زمان أبو بكر در يمن إسلام آورد و در زمان عمر به مدينه وارد شد . كعب در ورود بسيارى از داستانهاى بنى إسرائيل به جامعهء مسلمانان أثرگذار بود و در زمان عثمان حضور و نفوذى فعّال داشت . از ديرباز حسن نيّت و صدق إسلام وى مورد طعن و ترديد بوده است و صحابيانى جليل چون أبو ذرّ غفارى با او درگيرى داشته‌اند .\r\nنگر : دقائق التّأويل و حقائق التّنزيل ، ص 408 و 409 ؛ و : شذرات الذّهب ، ط . دار الكتب العلميّة ، 1 / 40 ؛ و : المعارف ابن قتيبه ، ط . عكاشه ، ص 430 ؛ و : دائرة المعارف فارسى ( مصاحب ) ، ص 2234 .\r\n( 1 ) . مختصر تاريخ دمشق ابن منظور ( 7 / 135 ) .\r\n« رأس الجالوت » نيز از عالمان و بزرگان يهود ، بل مقدّم عالمان ايشان ، بوده است . ( نگر : الوافى ، ط .\r\nمكتبة الإمام أمير المؤمنين على عليه السّلام ( اصفهان ) ، 1 / 356 ؛ مرآة العقول ( 1 / 313 ) .\r\n( 2 ) . ماجراى ستم بنى إسرائيل را در روز شنبه ، در قرآن كريم ، س 7 ، ى 163 و آياتى پس از آن ، مطالعه فرمائيد . .\r\n","page_name":" 172 ","page_number":172},
  {"content":"\r\n\r\n[ 266 
  ] كسى كه با حسين سخن گفته بود ، گويد : ديدم در بيابانى خيمه‌هائى زده‌اند ؛ گفتم : اينها كه راست ؟\r\nگفتند : حسين راست .\r\nبه سراغ او آمدم ؛ پيرى ديدم كه قرآن مىخواند و اشك بر گونه‌ها و محاسنش روانست ! گفتم : مادر و پدرم به فدايت باد ! اى پسر رسول خدا ! چه چيز تو را بدين سرزمين و بيابان كه هيچ‌كس در آن نيست ، فرود آورد ؟\r\nفرمود : اينها نامه‌هاى أهل كوفه به منست و ايشان را جز كشندگان خودم نمىبينم .\r\nآرى ، حسين - عليه السّلام - خود بدين سزاوارتر بود كه - به واسطهء خبر دادن نياى خويش كه فرستادهء خدا بود - ، از آنچه در نهان مىرود آگاه شود ؛ چه ، اين از نشانه‌هاى إمامتى به شمار مىرود كه حسين - عليه السّلام - زينت‌بخش آن است .\r\n\r\nاندوه‌ها و تربت كربلا :\r\nنام « كربلاء » ، خود ، در ميراث تازيان كهن نيامده ، بلكه بر لسان غيب جارى گرديده است ؛ تازيان نخست بار در حديث پيامبر - صلّى اللّه عليه و آله و سلّم - اين نام را شنيدند ؛ بدين ترتيب كه سعيد بن جهمان روايت مىكند و مىگويد :\r\n[ 233 
  ] جبرئيل با پاره‌اى از خاك قريه‌اى كه حسين در آن كشته مىشود ، به نزد پيامبر - صلّى اللّه عليه و آله و سلّم - آمد .\r\nگفته شد : نام آن قريه « كربلاء » است .\r\nرسول خدا - صلّى اللّه عليه و آله و سلّم - فرمود : كرب است و بلاء . « 1 »\r\nپس اين نام بر اين قريهء خاص نهاده شده و براى آن وضع گرديده بوده ، ولى رواج و كاربرد آن از اين حديث به بعد آغاز شده است . اقتباس « كرب » و « بلاء » هم از\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 134 ) .\r\n","page_name":" 173 ","page_number":173},
  {"content":"\r\n\r\nآن ، با همهء آنچه حروف كلمه إلقاء مىكند و دلالت تصوّرى إنكار ناپذيرش ، مستند است به همين نص .\r\nعلى - عليه السّلام - نيز از نام اين محل پرسش كرد و همين برداشت را از آن نمود .\r\n[ 278 
  ] راوى گويد : با على از صفّين بازگشتيم تا به محلّى رسيديم .\r\nگفت : اين محل را چه مىنامند ؟\r\nگفتيم : كربلاء .\r\nگفت : كرب است و بلاء .\r\nآنگاه بر تلّى نشست و گفت : اينجا گروهى كشته مىشوند كه به استثناى شهيدان ملتزم ركاب رسول خدا - صلّى اللّه عليه و آله و سلّم - ، از همهء شهيدان روى زمين برتراند .\r\nحسين - عليه السّلام - ، خود ، وقتى به كربلا فرود آمد ، پرسيد :\r\n[ 275 
  ] اين سرزمين را نام چيست ؟\r\nگفتند : كربلاء .\r\nحسين - عليه السّلام - فرمود : كرب است و بلاء .\r\nپس از آن خبر غيبى ، آوردن مسطوره‌اى از « خاك كربلا » كه بارها از آن سخن رفت ، در حكم حمايت و پشتيبانى پيامبر - صلّى اللّه عليه و آله و سلّم - از هر يك از آن خبرها با مصداق خبر و مسطورهء خاك آن سرزمين بود ، تا دليلى عينى از دلائل نبوّت و معجزات رسالت در شمار آيد .\r\n[ 213 
  ] در حديث على آمده است كه جبرئيل به پيامبر گفت : آيا از تربتش تو را ببويانم ؟\r\nپس دست دراز كرد و مشتى از خاكى برگرفت و به من داد .\r\nدر حديث أنس آمده :\r\n[ 217 
  ] قدرى ماسه ، يا خاكى سرخ ، از براى او آورد ، و أمّ سلمه آن را برگرفت و در پيراهن خويش نهاد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nدر حديث أبو أمامه آمده :\r\n[ 219 
  ] پيامبر به نزد أصحابش كه نشسته بودند ، بيرون آمد . . . فرمود :\r\n« اين تربت اوست » و آن تربت را به ايشان نشان داد . « 1 »\r\nأمّ المؤمنين ، أمّ سلمه ، با اين تربت پيوندى مهمتر دارد و حديث آن را با لختى تفصيل روايت كرده است :\r\n[ 221 و 222 
  ] . . . پيامبر - صلّى اللّه عليه و آله و سلّم - بيدار شد و خاكى سرخ در دست داشت . فرمود : جبرئيل مرا خبر داد كه اين پسرم ، حسين ، در سرزمين عراق كشته مىشود . . . و اين تربت آن سرزمين است .\r\n. . . أهل اين خاك او را مىكشند ! افزون بر اين ، رسول خدا - صلّى اللّه عليه و آله و سلّم - با به وديعت سپاردن آن تربت نزد أمّ سلمه بر شرافت اين بانو افزود و أمّ سلمه آن تربت را نزد خود مىداشت . او روايت كرده و گفته است :\r\n[ 223 
  ] حسن و حسين در خانهء من پيش روى پيامبر - صلّى اللّه عليه و آله و سلّم - بازى مىكردند . جبرئيل فرود آمد و گفت : اى محمّد ! امّتت پس از تو اين فرزندت را مىكشند - و با دست به حسين إشارت كرد .\r\nرسول خدا - صلّى اللّه عليه و آله و سلّم - گريست و او را به سينه چسبانيد ؛ سپس گفت : « اين تربت نزد تو أمانت باشد » ؛ آنگاه رسول خدا - صلّى اللّه عليه و آله و سلّم - آن تربت را بوئيد و گفت :\r\nواى از كرب و بلاء ! و گفت : اى أمّ سلمه ! هرگاه اين تربت به خون بدل شود ، بدان كه پسرم كشته شده است .\r\nپس أمّ سلمه تربت را در شيشه‌اى نهاد و هر روز به آن مىنگريست\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 134 ) .\r\n","page_name":" 175 ","page_number":175},
  {"content":"\r\n\r\nو مىگفت : روزى كه به خون بدل شوى ، روز بس دشوارى است ! « 1 » در ميان همسران پيامبر ، اين شرح و تفصيل ، ويژهء أمّ سلمه است .\r\nأمّا حديث تربت را زنانى جز وى نيز روايت كرده‌اند :\r\nعايشه گويد :\r\n[ 228 
  ] جبرئيل براى او - پيامبر - صلّى اللّه عليه و آله - به جانب « طفّ » در عراق إشارت كرد و تربتى سرخ برگرفت و آن را به او نشان داد و گفت : اين تربت قتلگاه اوست .\r\nزينب بنت جحش روايت كرده است :\r\n[ 230 
  ] تربتى سرخ به من نشان داد .\r\nأمّ الفضل ، دايهء حسين ، گفت :\r\n[ 232 
  ] و پاره‌اى از خاك سرخ رنگ او را برايم آورد .\r\nشگفت آن كه در أحاديث همهء ايشان و غير ايشان يك وجه مشترك هست ، و آن ، « سرخى » ، يعنى رنگ خون ، است ، ولى حديث أمّ سلمه از تبديل تربت به « خون » در روز عاشوراء حكايت مىكند .\r\nبراستى چه أسرارى در اين أخبار نهفته است ؟\r\nسرّ اين تربت چيست ؟ - كه :\r\nسرشك بيننده را بر مىانگيزد ! به خون تبديل مىشود ! و رائحه‌اى مخصوص دارد ! و بوى خوشش راهنماى كسى است كه در پى بىآن باشد :\r\n[ 346 
  ] هنگامى كه - در عصر متوكّل عبّاسى - آب بر قبر حسين روان كردند ، پس از چهل روز آب فرو نشست و آثار قبر محو گرديد .\r\nپس أعرابيى از بنى أسد بيامد كه مشتى از خاك بر مىگرفت و مىبوئيد ، تا آنكه بر سر قبر حسين رسيد و بر او گريست و گفت : پدر و\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 134 ) .\r\n","page_name":" 176 ","page_number":176},
  {"content":"\r\n\r\nمادرم به فدايت باد ! چه اندازه خوشبو بودى و پس از مرگ هم چقدر تربتت خوشبوست ! آنگاه گريست و گفتن آغازيد :\r\n أرادوا ليخفوا قبره عن وليّه « 1 » * فطيب تراب القبر دلّ على القبر « 2 » \r\n( يعنى : خواستند قبر او را از دوستدارش پوشيده دارند ، ولى بوى خوش خاك قبر ، قبر را نشان داد ) .\r\nاين تربت ، كرب ، خون ، قتل و بلاء را به ياد آدمى مىآورد ! و آيا آگاهى از آن رازها جز از خلال أخبارى غيبى كه از آسمان به سرور پيامبران مىرسد ، شدنى است ؟\r\nيكى از بزرگترين دلائل نشانه‌هاى صدق نبوّت و إمامت ، تحقّق همهء اين أخبار و پيشگوئيهاست .\r\n« تربت كربلاء » همواره در روز عاشوراء به خونى بس سرخ بدل مىشود .\r\nدوستداران حسين نيز همواره آن را از رائحه‌اش بازمىشناسند .\r\nخاك كربلا همواره ارج نهاده مىشود ؛ و بخاطر طهارت و شرفى كه نزد خداوند دارد ، با سجده بر آن به خدا تقرّب مىجويند ؛ و از آن بركت مىستانند و شفا مىگيرند ؛ چرا كه خون حسين در راه خدا بر آن روان شده است .\r\nسرزمين كربلا همواره يادآور اندوه و كرب و بلاء است ؛ مصيبت و درد بر آن جريان دارد و جويهاى خون در آن روان است ! زيرا كه كرب است و بلاء !\r\n\r\n\r\n","description":"","footnote":"\r\n( 1 ) . در مختصر تاريخ دمشق « عن عدوّه » آمده كه در خور تأمّل است .\r\n( 2 ) . مختصر تاريخ دمشق ابن منظور ( 7 / 155 ) .\r\n","page_name":" 177 ","page_number":177},
  {"content":"\r\n\r\n\r\n29 ياران وفاپيشه\r\nإمام حسين - عليه السّلام - مصمّم بود كه به سوى عراق بيرون شود ؛ نه مشكلات و موانعى كه بر سر راه بود او را بازگردانيد ؛ و نه احتمالاتى كه در كار مىرفت او را دلسرد ساخت ؛ حتّى آنچه در چشم‌انداز سياسى آن روز عيان مىنمود ، يعنى سختگيرى و خشونت حكومت أموى و روىگردان نبودنش از هر گونه مخالفت - و لو از ميان بردن او - ، و نيز خيانت أهل كوفه و شانه تهى كردنشان از يارى إمام - عليه السّلام - نيز عزم او را سست نكرد .\r\nبلكه وظيفهء إلهى واجب بر إمام ، او را به پيش مىراند ؛ چرا كه او إمام أمّت بود و قيام براى لبّيك گفتن به نداى أمّت ، بخاطر إتمام حجّت آشكار ، بر او واجب بود .\r\nهر كس شنيده بود كه نياى او ، پيامبر ، از كربلا سخن مىگويد ، يا هر كس كه پيامبر خدا ، و پدر حسين ، يعنى على ، را ديده بود كه تربت او را مىبويند ، در دست مىگيرند ، بر يكديگر عرضه مىدارند و به وديعت مىسپارند ، از آن سرنوشت غيبى كه خود او از آن آگاهى داشت ، آگاه مىبود ! اين سرنوشت بود كه إمام حسين - عليه السّلام - را به پيش مىبرد .\r\nو أمّا كسانى كه در حركت إمام حسين - عليه السّلام - با آن حضرت بودند :\r\nإمام - عليه السّلام - با يك « سپاه » همراه بود كه هرگاه از او پرسش مىنمودند ، بدان إشارت مىفرمود و آن را پيش مىكشيد . . . اين سپاه همانا تودهء نامه‌ها و دعوتهاى مكتوبى بود كه كسانى كه واگويه‌گر نظر عموم مردم بودند ، يعنى رؤسا و بزرگان شهر ، از كوفه به سوى آن حضرت روانه ساخته بودند .\r\nإمام - عليه السّلام - اين انبوه نوشته‌ها و نامه‌ها را يك « سپاه » مىشمرد كه آن حضرت را به حركت برمىانگيزد و همراهى مىكند . هرگاه اين انبوه را بر پرسندگان\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nو بدبينان ، و حتّى ناصحان ، عرضه مىداشت ، خاموش مىشدند و گرد پاسخ گفتن نمىگشتند ! استناد به اين خرمن عظيم عهدنامه‌هاى مردمان - كه در ميان ايشان جمعى از رهبران و خداوندگاران قول مقبول هم بودند - ، از اعتماد بر سپاهيانى بسيجيده و حاضر مانند آنان - البتّه اگر حضور مىداشتند ! - ، آسان‌تر نبود .\r\nچه همانگونه كه در مورد أشخاص حاضر ، احتمال خيانت و دست برداشتن از يارى و همكارى وجود دارد ، در مورد صاحبان نامه‌ها و عهدهاى مكتوب همچنين احتمالى مىرود ؛ و چه بسا قوىتر و سريع‌تر باشد ! شگفت است كار كسانى كه اين برخوردها و موضع‌گيريها را از زاويهء مظاهر موجود مىنگرند و أمور پيش‌بينى نشده را از محاسباتشان حذف مىكنند و مىخواهند حركت و خروج إمام را بر اين بنياد به محاسبه بنشينند كه : « إمام عاقبت أمر را مىداند ، بلكه بناگزير از همه چيز به طور غيبى آگاه است ؛ پس چگونه او كه به همهء رخدادهاى آينده آگاه است ، در اين مسير گام بر مىدارد ؟ ! » « 1 » .\r\nشگفتى از اينجاست كه اگر إمام حسين - عليه السّلام - مطابق آنچه از غيب مىدانست رفتار مىكرد ، همهء شنوندگان أخبار و خوانندگان تاريخ از او خرده مىگرفتند كه دعوت أمّتي را كه إظهار دوستى او مىكنند و در اين باب هزاران نامه و عهدنامه به واسطهء أمناء و رؤساى قوم به او رسانيده‌اند ، به استناد احتمال خيانت و تنها گذاشتن كه نشانه‌هاى آن تنها بر حسب پيشينه و أخلاق اين جماعت قابل تخمين است ، و با تكيه بر غيبى كه بسيارى از مردمان همروزگار و سپسين او بدان ايمان نداشته‌اند و جز گروهى از پيروانش آن را در حقّ او مسلّم نگرفته‌اند ، وانهاده است .\r\n\r\n\r\n","description":"","footnote":"\r\n( 1 ) . به نظر مؤلّف محترم : اين أشخاص ميان آگاهى از فرجام كار و إقدام به عمل منافات مىبينند و نمىتوانند دريابند إمام - عليه السّلام - با آنكه از شهادت خود آگاه است و أخبار غيبى ناظر به آن را شنيده و دانسته ، با اينهمه براى إتمام حجّت و انجام وظيفه و خنثى كردن نقشه‌هاى شوم بنى أميّه به جانب كوفه مىرود و از مرگ سرخ استقبال مىكند . مؤلّف مىگويد كه اين نحوهء داورى اين أشخاص و منافات و ملازمه‌اى كه به ميان مىآورند ، شگفتىزاست . .\r\n","page_name":" 179 ","page_number":179},
  {"content":"\r\n\r\nاگر إمام حسين - عليه السّلام - به سخن ناصحانى كه سفارش مىكردند بيرون نرود ، گردن مىنهاد ، از كسانى إطاعت كرده بود كه اطاعتشان بر او واجب نبود ، و يارى كردن كسانى را كه ياريشان بر او واجب بود ، وانهاده بود .\r\nعلاوه بر اين گردن نهادن به سخن اين نصيحتگران اندك‌شمار ، از پذيرفتارى در برابر هزاران تن از عموم ملّت كه مصرّانه از او دعوت مىكردند و إظهار طاعت و دوستى مىنمودند ، لازم‌تر نبود .\r\nپيش و پس از همهء اينها نيز ، وظيفهء إلهى بود كه او را به سوى عهده‌دار شدن كار أمّت پيش مىراند و برنامهء وى را ترسيم مىنمود ؛ چه ، تمام شدن حجّت با وجود شخص ياريگر ، انگيزهء نخستين و بنيادين إمام بود براى إقدام ، و عقب ننشستن بر أساس احتمالات سياسى و پيش‌بينىهاى ظاهرى ، إمام - عليه السّلام - در همهء سخنان و تصريحاتى كه به قصد إبلاغ حجّت ، خاموش ساختن مخالفان ، و روشن كردن راه پيش روى بىخبران و ستمديدگان ، إظهار مىفرمود ، بدين معنا - يعنى : تمام شدن حجّت - إشارت مىنمود . « 1 »\r\nو أمّا در ظاهر أمر :\r\nإمام - عليه السّلام - در ميان « مردمانى اندك‌شمار » بود و اين بخاطر هدفى كه إمام به جانب آن حركت مىفرمود ، موجب نگرانى مىشد :\r\n[ 262 و 265 
  ] زهير بن شدّاد أسدىّ - از أهل ثعلبيّه « 2 » كه حسين ( عليه السّلام ) در راه شهادت بر آنجا گذر كرد - گفت : اى پسر دخت رسول خدا ! تو را در ميان مردمانى اندك‌شمار مىبينم ؛ بر تو بيمناكم ! آن حضرت با تازيانه‌اى كه در دست داشت - بدين گونه - إشارت\r\n\r\n\r\n","description":"","footnote":"\r\n( 1 ) . دربارهء علم إمامان - عليهم السّلام - به غيب و اعتراض برخى بر كردار ايشان - بدين عنوان كه خود را به هلاكت افكندن است - ، در مقالتى درازدامن - كه درفصلنامهء « تراثنا » ( شمارهء 37 ) به چاپ رسيده است - بتفصيل سخن گفته‌ايم .\r\n( 2 ) . ثعلبيّة از منازل راه مكّه به كوفه است ، پس از خزيميّه و پيش از شقوق . نگر : معجم البلدان ياقوت ، 2 / 78 . از براى برخى سخنان حضرت سيّد الشّهداء - عليه السّلام - در اين منزل ، نگر : سخنان حسين بن على - عليهما السّلام - از مدينه تا كربلا ، محمّد صادق نجمى ، چ : 8 ، صص 87 - 92 . .\r\n","page_name":" 180 ","page_number":180},
  {"content":"\r\n\r\nكرد و بر جامه‌دانى كه پشت سر داشت زد و گفت : « اين پر از نامه است » ؛ « اينها نامه‌هاى بزرگان أهل آن شهر است » ! ياران حسين - عليه السّلام - چندان قليل بودند كه تاريخ ، ايشان را با بر شمردن نام و قبيله و بزرگان ايشان در شمار آورده است .\r\nاز بنى هاشم شمارى شناسا با او بودند ؛ چنان كه در حديث آمده :\r\n[ ص 204 
  ] حسين به مدينه پيغام فرستاد ؛ از فرزندان عبد المطّلب همان كسانى كه با او كوچيدند به سويش آمدند و اينان نوزده مرد بودند و زنان و كودكانى از برادرانش ، و دخترانش ، و زنانشان . « 1 »\r\nحديث ديگر دربارهء هاشميانى كه با آن حضرت - عليه السّلام - به شهادت رسيدند ، مىگويد :\r\n[ 284 
  ] شانزده مرد از أهل بيت حسين با او كشته شدند . « 2 »\r\nو حسين - عليه السّلام - خود هفدهمين است ؛ و كسانى كه از ميدان كارزار زنده بيرون آمدند ، دو تن هستند ؛ يكى : على زين العابدين ، و ديگرى : حسن مثنّى « 3 » ؛ اين دو تن در حالى كه اندك رمقى داشتند و مجروح شده بودند از ميدان كارزار بيرون آورده شدند « 4 » و سپس با ديگر أسيران گرفتار گرديدند .\r\nشمار إجمالى كسانى كه با إمام در كربلا « حاضر آمدند » ، در حديث چنين آمده است :\r\n[ ص 205 
  ] پس ، در ميان أهل بيت خويش ، و شصت پير از أهل كوفه ،\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 143 ) .\r\n( 2 ) . مختصر تاريخ دمشق ابن منظور ( 7 / 148 ) .\r\n( 3 ) . مراد از حسن مثنّى ، حسن بن حسن بن علىّ بن أبى طالب - عليهم السّلام - ، يعنى فرزند إمام مجتبى - عليه السّلام - كه داماد عمّ خويش ، سيّد الشّهداء - عليه السّلام - ، نيز بوده ، است كه در كارزار عاشوراء شركت كرد و مجروح شد ولى به شهادت نرسيد . دربارهء وى ، نگر : يوم الطّفّ ، صص 168 - 170 ؛ و : . . . .\r\n( 4 ) . دربارهء اين دو تن در متن فعل « ارتثّا » به كار رفته و « ارتثّ » يعنى : جنگيد و در كارزار مجروح شد ، از اين رو - در حالى كه رمقى داشت - او را از كارزار بدرآوردند .\r\n","page_name":" 181 ","page_number":181},
  {"content":"\r\n\r\nبه سوى عراق بيرون شد . « 1 »\r\nدر برخى منابع ويژه ، ذكر كسانى كه « با حسين در كربلاء حاضر آمدند » آمده است و شمارشان اندكى از صد مىگذرد .\r\nأمّا كسانى كه با او « كشته شدند » بدقّت شمارش شده‌اند و نامهاشان در كتب نسب ثبت گرديده است . « 2 »\r\nمشهور آنست كه مجموع كسانى كه « با او كشته شدند » ، 72 شهيدند . « 3 »\r\nو أمّا چگونگى حال ياران حسين :\r\nافزون بر چشم و چراغ أمّت ، يعنى أهل بيت ، ياران إمام حسين - عليه السّلام - نمودار همهء طبقات و گروههاى برجسته در جامعهء آن روز بودند .\r\nأنس بن حارث بن نبيه أسدى كوفى ، از صحابهء پيامبر - صلّى اللّه عليه و آله و سلّم - در ميان ايشان بود .\r\nاو همان كسى است كه از رسول خدا - صلّى اللّه عليه و آله و سلّم - روايت كرده كه فرمود :\r\n[ 283 
  ] اين پسرم - يعنى حسين - در سرزمينى كه « كربلاء » مىخوانندش ، كشته مىشود ؛ هر كدام از شما آن زمانه و موقعيّت را دريابد ، بايد يارىاش كند ! گفته‌اند كه : أنس بن حارث به كربلا رفت و در آنجا با حسين كشته شد .\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 143 ) .\r\n( 2 ) . از جملهء آنها ، كتاب « تسمية من قتل مع الحسين عليه السّلام من أهله و أولاده و شيعته » از « فضيل بن زبير بن درهم أسدى رسّان كوفى » ى راوى است كه از أصحاب إمام باقر - عليه السّلام - بوده است ؛ و من آن را تحقيق و تصحيح كرده و در فصلنامهء « تراثنا » ( شمارهء 2 / 1406 ه . ق . ) - كه در قم انتشار مىيابد - منتشر ساخته‌ام . همچنين در آن به بازنگرى و استدراك پرداخته و مقدّمهء فراخ دامنه‌اى بر آن نوشته‌ام ؛ و - زين رو - از خداوند براى نشر دوباره‌اش توفيق مىجويم .\r\nدربارهء « ياران » إمام حسين - عليه السّلام - كه با آن حضرت در كربلاء بوده‌اند ، كتابهائى ويژه هست كه از مشهورترينشان « إبصار العين فى أنصار الحسين‌عليه السّلام » ، نوشتهء شيخ محمّد سماوى ، است .\r\n( 3 ) . أسد الغابه‌ى ابن أثير ( 2 / 22 ) .\r\n","page_name":" 182 ","page_number":182},
  {"content":"\r\n\r\nولى حديث پيامبر و خبر دادنش را از كشته شدن اين فرزند در كربلا ، تنها اين صحابى بزرگوار نشنيده بود .\r\nپس ديگر صحابيانى كه در زمان كارزار كربلا مىزيستند ، كجا بودند ؟ ! چرا در كربلا حاضر نشدند و فرزند پيامبر را يارى نرسانيدند ؟ ! وجود همين شمار اندك از صحابهء بزرگوار در كارزار كربلا ، بسنده بود تا نمودار نسل صحابيانى باشد - كه بخاطر صحابت با رسول خدا - نزد مردم ارج و احترام داشتند . با حضور ايشان حجّت تمام شده بود ؛ چون اينان نمودار استمرار عينى سنّت و حديث و أمر پيامبر - صلّى اللّه عليه و آله و سلّم - ، در كنار حسين - عليه السّلام - ، بودند .\r\nاز أصحاب إمام أمير المؤمنين على - عليه السّلام - ، عمّار بن أبى سلامة بن عبد اللّه الهمدانى دالانى ، و جز او ، كه ديده بودند على در اين سرزمين با نداى طنين‌افكن « اى أبا عبد اللّه ! بشكيب » با حسين همدلى و همراهى مىكند ، همراه حسين - عليه السّلام - بودند .\r\nاينان با حضور خود ، نمودار وجود على - عليه السّلام - و فريادها و تشجيعهاى او در حقّ حسين و أصحابش بودند .\r\nگروهى هم در كارزار كربلاء ، به هوادارى از حسين - عليه السّلام - حضور داشتند كه لختى پيشتر از دشمنان او بودند ؛ مانند حرّ بن يزيد رياحى .\r\nدر ميان اينان بودند كسانى كه بيشترين كينه و دشمنى را نسبت به إمام - عليه السّلام - در دل داشتند و از خوارج حكميّت‌گرا محسوب مىشدند ، ولى وقتى حق را از او شنيدند ، و مظلوميّتش را ديدند ، و باطل‌گرائى و سنگدلى و درازدستى دشمنان او را مشاهده كردند ، به سوى او رفتند و از او پشتيبانى كردند .\r\nحتّى گروهى كم‌شمار در سپاه حسين - عليه السّلام - بودند كه مردمانى ناشناس‌اند و تنها أخبار كربلا ايشان را به حركت در آورده بوده است ؛ أخبارى كه به ايشان مىرسيد ، در خردهاشان كارگر مىافتاد ، و سرانجام ايشان را به چكادهاى شهادت ، و آنگاه جاودانگى ، رسانيد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n[ 269 
  ] عريان بن هيثم گفت : پدرم به باديه مىرفت و نزديك همانجا كه كارزار حسين در آن رخ داد فرود مىآمد . ما هرگاه به باديه مىرفتيم مردى از بنى أسد را آنجا مىديديم .\r\nپدرم به او گفت : مىبينم كه همواره اينجائى ؟\r\nگفت : خبر يافته‌ام كه حسين اينجا كشته مىشود ؛ پس به اينجا مىآيم ، باشد كه به او بازخورم و با او كشته شوم ! راوى گويد : هنگامى كه حسين كشته شد ، پدرم گفت : برويد تا ببينيم آيا آن مرد أسدى در شمار كشته‌شدگان است ؟\r\nبه ميدان كارزار در آمديم و گشتيم ؛ آن مرد أسدى هم كشته شده بود ! « 1 » اگر سپاه كوفه عهدشكنى كرد و نامه‌ها و نوشته‌ها و وعده‌هايش را به ريشخند گرفت ، در مقابل ، أصحاب حسين - عليه السّلام - برغم اندكشماريشان ، دلپذيرترين مثال وفادارى و جان نثارى را عرضه كردند و در دليرى و شجاعت و بيباكى از سپاه كوفه پيش و بيش بودند . إمام حسين - عليه السّلام - نيز در سخنان و خطبه‌هايش در « روز عاشوراء » رفتار و ايستار عظيم ايشان را ستود .\r\nايشان چنين رفتار و ايستارى را ، از روى بصيرت ژرف و آگاهى و علم اليقين به سرانجام كار ، پيشه كردند ، و اين كه جان خود را نثار سرورشان ، إمام حسين - عليه السّلام - ، كردند ، براى تاريخ ، عين اليقين ، و براى نسلها ، ضرب المثل شد .\r\nابن عساكر نمونه‌اى را دربارهء محمّد بن بشير حضرمىّ كه ملازم حسين بود و با او در كربلا حضور داشت ، آورده است :\r\n[ 200 
  ] وقتى به او خبر رسيد كه پسرش در مرز رى « 2 » أسير شده است ، گفت : هم او و هم جانم را در راه خدا مىدهم ( و أجر آن را از خدا توقّع\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 145 ) .\r\n( 2 ) . « رى » در روزگاران دور ناحيتى بس وسيع‌تر از امروز بود و از سرزمينهاى أصلى مركز ايران به شمار مىرفت . .\r\n","page_name":" 184 ","page_number":184},
  {"content":"\r\n\r\nمىدارم ) . نه دوست داشتم كه أسير شود و نه آنكه پس از او زنده بمانم .\r\nحسين سخن او را شنيد ؛ به او گفت : « خدايت رحمت كناد ! بيعتم را از گردنت برداشتم ؛ برو و براى آزادى پسرت بكوش ! » گفت : زنده زنده خوراك درندگان شوم ، اگر از تو جدا گردم ! پس حسين به او گفت : اين جامه‌هاى برد « 1 » را به پسرت بده تا براى وجه آزادى برادرش به كار برد .\r\nآنگاه پنج جامه به او داد كه هزار دينار بها داشت . « 2 »\r\nواژه‌ها از وصف ايستار و رفتار اينان قاصراند ؛ ذهن آدمى هم نمىتواند محبّت و إخلاص قلبى ايشان را نسبت به إمامشان تصوير كند ؛ تنها مىتوانيم سخنان خودشان را بازگو كنيم ! با اين جانهاى بزرگ ، خردهاى رسيدهء باليده ، و دلهاى سرشار از ولاء ، و آكنده از إخلاص و علم اليقين به ايستار و سرانجام ، و مملوّ از دليرى و بىپروائى و شجاعت كم نظير و ثبات بر طريق بود ، كه حسين - عليه السّلام - به كارزار سرنوشت‌ساز خويش در كربلا در آمد .\r\n\r\n\r\n","description":"","footnote":"\r\n( 1 ) . « برد » ، پارچهء پشمى دراز و ستبرى است كه روزها براى پوشاندن بدن و شبها غالباً به عنوان جامهء خواب به كار مىرفته و ظاهراً در روزگاران گذشته همواره مخطّط ( خط دار ، راه راه ) بافته مىشده است .\r\nنگر : فرهنگ ألبسهء مسلمانان ، ص 57 .\r\n( 2 ) . مختصر تاريخ دمشق ابن منظور ( 7 / 129 - 130 ) .\r\nما از ديگر ايستارهاى شهدا - كه سرشار از وفادارى و از خودگذشتگى است - در مقالتى زير نام « شهداء حقّا » - كه در مجلّهء « ذكريات المعصومين » ( شمارهء محرّم سال 1385 ه . ق . ) در كربلا منتشر گرديده است - سخن گفته‌ايم .\r\n","page_name":" 185 ","page_number":185},
  {"content":"\r\n\r\n\r\n30 روز عاشوراء\r\n[ ص 207 
  ] هنگامى كه حسين خارج شد و خبر خروجش به يزيد رسيد ، به عبيد اللّه بن زياد ، كارگزار خويش در عراق ، نوشت و فرمان داد كه با حسين بجنگد و اگر بر او دست يافت او را به نزد وى بفرستد .\r\nپس عبيد اللّه لعين ، سپاه را با عمر بن سعد به سوى حسين - عليه السّلام - فرستاد .\r\nحسين به سوى كربلاء رخ گردانيد ، و عمر در آن سرزمين به او رسيد . جنگيدند ، و حسين - كه رضوان و رحمت و بركات خداوند بر او باد ، و لعنت خداوند بر كشندگانش - كشته شد .\r\nكشته شدن او ، در دهم محرّم سال شصت و يك ، روز عاشوراء ، اتّفاق افتاد . « 1 »\r\nاين روز ، در تاريخ مسلمانان ، روزى عظيم است ، و براى خاندان پيامبر ، روزى سخت و دردناك .\r\nعظمت آن ، بخاطر اقترانش با حسين - عليه السّلام - است ؛ آن إمام بزرگوارى كه وجودش نمودار پيامبر بود ، زيرا در آن روزگار تنها نوادهء رسول خدا ، بزرگ أهل بيت آن حضرت ، و پنجمين تن از مطهرّان أهل كسا از عترت او ، به شمار مىرفت ؛ كسى كه در علم و بلندپايگى و جاودانگى ، نمودار رسالت بود .\r\nكارزار عاشوراء ، كارزار إيمانى است كه حسين - عليه السّلام - نمودار آن بود ، با كفرى كه به جنگ او در آمد ؛ كارزار حقّى است كه حسين - عليه السّلام - تنديس آن بود ، با باطلى كه در برابرش ايستادگى كرد ؛ به ديگر سخن ، در اين روز كارزارهاى پيامبران و جانبازيهاى صالحان ، در درازناى تاريخ ، تكرار شد ؛ بويژه پيكارهاى نبىّ\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 145 ) .\r\n","page_name":" 186 ","page_number":186},
  {"content":"\r\n\r\nأكرم ، حضرت محمّد - صلّى اللّه عليه و آله و سلّم - ، در بدر و أحد و أحزاب و جز اينها ، و جانبازيهاى على - عليه السّلام - در جمل و صفّين و نهروان .\r\nهمهء اين پيامبران و إمامان و أولياء و صالحان و شهداء و مجاهدان ، در أهداف و آمال و جانفشانىهاشان همسو هستند و ديدگانشان به نتايج كارزار عاشورا دوخته شده است .\r\nهمهء نيروهاى كفر و نفاق و فجور و فسق و رذيلت و خيانت و جهل و غرور و إلحاد هم در سپاه بنى أميّه گرد آمده است و مىكوشد انتقام همهء تاريخ سياه خويش را از اين گروه كه برگرد حسين - عليه السّلام - مىچرخد بستاند ؛ مىخواهند فروغ پروردگار را با شمشيرها و سر نيزه‌هاشان فرو بميرانند ! و أمّا دردناكى عاشورا - كه پلكهاى أهل بيت را از گريه رنجور ساخته ، اشك ايشان را روان كرده ، و حزن و اندوه در دلهاشان بر جاى نهاده است - ، ناشى است از وحشيگرى دشمنان نسبت به آن پيكرهاى پاك ، و برخاسته از ستمى است كه در ميانهء روز روشن و پيش چشمان أمّتي كه مدّعى إسلام است ، بر نماينده و نمودار رسول و رسالت روا داشته‌اند و نه تنها اين أمّت به مخالفت و إنكار برنخاست ، از شادى بانگ تهليل و تكبير سر داد ! چه ستم و قهر و ألم زشت و فضيحت‌بارى است كه وحشيانه به پسر دخت پيامبر خدا - صلّى اللّه عليه و آله و سلّم - حمله برند ؛ آن هم أمّت آن پيامبر كه هم إظهار إسلام مىكنند و هم خود را عرب مىپندارند ؛ و تازه چنان كه ادّعا مىكنند به فرمان خليفگان و واليان چنين كرده‌اند .\r\nاين ، بازگشت و ارتداد حقيقى است ، نه فقط از إسلام ، بلكه از هر دين مفروض و هر معنى و تعهّد إنسانى يا قومى يا ملّى يا هر انتساب طائفگى يا وابستگى يا هر معناى معقول ديگر .\r\nآنچه در روز عاشورا رخ داد ، جز بر بنياد جاهليّت ، نابينائى ، نادانى ، فريفتگى ، سلطه طلبى ، حماقت ، تمايل به ريختن خونهاى پاك ، روح تجاوزگرى و انتقام ، رذالت ، فرومايگى ، عناد آشكار با حق ، لجاج ، تكبّر و خسران دنيا و آخرت ،\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nقابل تفسير نيست .\r\nبراستى كارزار عاشورا ، كارزار همهء فضيلتها بود بر ضدّ همهء رذيلتها .\r\nليك با پايان يافتن عاشورا ، ستم بر آل محمّد پايان نيافت ؛ بلكه همپاى تاريخ ستم پيشه ، بر دست حاكمان و نويسندگان آن ، و بر دست أشرارى كه دشمنى و كينه و مخالفت با آل محمّد را پيشه كرده و اينهمه را از پيشينيانشان - كه فاجعهء عاشورا ساختهء دست ايشان بود - به إرث برده بودند ، إدامه يافت .\r\nآيا ستمى آشكار و خيانتى شرم‌آور نيست كه « روز عاشورا » و رخدادهاى تاريخىاش را از تاريخ إمام حسين - عليه السّلام - جدا كنند ؟ ! اين چيزى است كه عملًا در كتاب تاريخ دمشق ابن عساكر رخ داده است ! ما پايگاه اين مورّخ بلندآوازه ، يعنى ابن عساكر ، را برتر از آن مىدانيم كه يادكرد رخدادهاى كربلا و خاصّه روز عاشوراء را از تاريخ كبيرش فرو انداخته باشد ؛ چون بر وى پوشيده نيست كه تاريخ حسين - عليه السّلام - در عاشوراء متمركز گرديده است ، و مىداند كه چنين عملى بىترديد او را آماج انتقاد مورّخان و دانشوران و بزرگان مىسازد .\r\nليك دستى خطا پيشه به سوى اين كتاب عظيم دراز شده تا آن را از ياد كرد رخدادهاى « روز عاشورا » تهى سازد ؛ زيرا ياد كرد اين رخدادها ، همانا از گسترهء رنج و ستم و درازدستيى پرده برمىدارد كه بر أهل بيت روا داشته شده ، و إنكار و نفى آن إمكان ندارد و توجيه و تفسيرش - جز بر بنياد آنچه گفتيم - ، شدنى نيست .\r\nاين دست خطاپيشهء خيانتگر به دانش و تراث ، مىخواهد كه ساحت پيشينيانش ، يعنى بنى أميّه ، را از گناهانى كه آن روز مرتكب گرديده‌اند ، پاك سازد ؛ گناهان سياه و زشتى كه مرور أيّام ننگشان را فرو نمىشويد و با حذف اين أحاديث از اين نسخه يا آن نسخه ، ناپديد نمىشوند .\r\nاگر دست خيانت به سوى تاريخ ابن عساكر دراز گرديده و أحاديث روز عاشوراء را از آن فرو كاسته است ، در مقابل ، مورّخان إسلام و مؤلّفان مسلمين ، كتابهاى تاريخ را از ياد كرد آن رخدادها انباشته‌اند ، ياد آن در بسيارى از كتابهاى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nتاريخى آمده است ، و نوشتارهائى ويژهء اين رخداد تأليف گرديده كه به نام كتب « مقاتل » خوانده مىشوند .\r\nو اى بسا نسخه‌اى از أصل تاريخ ابن عساكر ، اينجا يا آنجا يافت شود ، و مطّلعى آن را بشناسد يا منصفى از آن مطّلع گردد ، و عرضه‌اش بدارد تا خائنانى كه - با سانسور و كتمان آنچه به واقعيّت پيوسته است - بر مسلمانان ظلم كرده ، و بر إسلام و بر آل محمّد و بر تاريخ و بر تراث ستم رانده‌اند ، حيران و سرگشته شوند .\r\nاين گونه حذف و تحريف را دربارهء بسيارى از كتابهاى تراثى و حديثى و دينى به كار بسته ، و از طريق دفن كردن ، به آب شستن و سوزانيدن ، اين كتابها را از ميان برده‌اند . « 1 »\r\nليك حقائق ، هر چند برخى بپندارند كه از مردم پوشيده مىماند ، بناگزير ، هر اندازه هم به طول بينجامد ، روزى دانسته خواهد شد . « 2 »\r\nما نيز - كه مقيّديم در اين كتاب تنها گزارشهاى ابن عساكر را در تاريخ دمشق از بخش سرگذشت إمام حسين ( عليه السّلام ) بياوريم - از قيد و محدودهء كار خود بيرون نمىرويم و به ديگر حوادث سيرهء حسينى نمىپردازيم ؛ در اين باب بدانچه\r\n\r\n\r\n","description":"","footnote":"\r\n( 1 ) . در اين باره تدوين السّنّة الشّريفهء نويسنده را مطالعه فرمائيد .\r\n( 2 ) . نمونهء اين آثار مورد دستبرد ، طبقات كبراى ابن سعد كاتب واقدى است . او در سرگذشت إمام حسين - عليه السّلام - مقتل آن حضرت و آنچه را در روز عاشورا بر آن حضرت گذشته است ، با تفصيل وافى ياد كرده ( كه بناگزير ابن عساكر هم كه گزارشهاى ابن سعد را در طبقات مغفول نمىنهاده بايد آن را در تاريخ خود آورده باشد ؛ و چگونه ممكن است وى از اين مقتل چشم‌پوشى كند ؟ ) .\r\nبارى ، همين سرگذشت إمام حسين - عليه السّلام - را هم كه ابن سعد در طبقات درج كرده ، طابعان طبقات كوشيده‌اند مغفول گذارند و آن را در متن مطبوع - چه طبع اروپا و چه طبع بيروت - نياورده‌اند .\r\nليك خداوند دست‌نوشتى از آن را در كتابخانهء أحمد ثالث در استانبول محفوظ داشت - كه همان نسخهء أساس طابع چاپ اروپاست - و أخيرا جناب آقاىسيّد عبد العزيزطباطبائى آن را در نشريّهء تراثنا ( شمارهء 10 ) كه در قم از سوى مؤسّسهء آل البيت - عليهم السّلام - منتشر مىگردد ، تحقيق و تصحيح كرده‌اند كه تحقيق ايشان مستقلًا نيز منتشر گرديده .\r\nمحقّق كتاب ابن عساكر ، جناب شيخ‌محمّد باقرمحمودى ، هم هر آنچه را كه از آن به مقتل مربوط بوده است ، در هامش طبع خويش از تاريخ ابن عساكر آورده تا نقص موجود در سرگذشت إمام - عليه السّلام - را از آن متن جبران كرده باشد - خدايش پاداش نيكو دهاد !\r\n","page_name":" 189 ","page_number":189},
  {"content":"\r\n\r\nدر مقاتل كهن و نو ياد شده بسنده مىكنيم و آرزو مىبريم كه - به يارى خداوند - توفيق پرداختن بدان را در كتابى مستقل بيابيم .\r\nدر إدامه آنچه را كه ابن عساكر از خطبه‌هاى إمام در روز عاشورا روايت نموده است ، مىآوريم - كه در آن عبرتهاى كافى براى عبرت‌جويان هست .\r\nإتمام حجّت : در جائى كه حسين - عليه السّلام - نماينده و نمودار رسولان و رسالتهاى إلهى است ، پس بناگزير بايد در تبليغ اين رسالتها به راه آن رسولان برود . ايشان پيش از آنكه كار به كارزارهاى سرنوشت‌ساز برسد ، بيشترينهء اوقاتشان را در إبلاغ رسالت و إتمام حجّت بر مردمانشان سپرى مىكردند ؛ حسين - عليه السّلام - نيز چنين كرد .\r\nاين كه برخى تحليلگران تاريخ بپندارند : « مردم كوفه كه با حسين جنگيدند ، او را نمىشناختند و از اهدافش چيزى نمىدانستند » ! ، تنها حريف حقائق از وجهى ديگر است . چگونه تنها پس از گذشت « پنجاه سال » از وفات پيامبر أمّت ، مىتوان ادّعا كرد كه أمّت ، نوادهء پيامبرش را نمىشناسد ؟ ! چنين أمّتي كارش زار است ! ! بويژه أهل كوفه كه حسين - عليه السّلام - پنج سال در مدّت حضور أمير المؤمنين على - عليه السّلام - در كوفه ( 36 - 40 ه ) ، در ميان ايشان زيسته است ؛ چه أمّت كودنى بايد باشد كه تنها پس از بيست سال ، ديگر فرزند پيشواى خود را نشناسد ! ! اين عذرى است - به مراتب - بدتر از گناه ! با اينهمه ، إمام حسين - عليه السّلام - رشته‌هاى اين عذر را از هم گسيخت ؛ چه بسان أنبياء و دعوتگران به سوى خداوند ، به نصيحت أمّت پرداخت ، خود را به ايشان شناسانيد ، و حجّت را بر آنان تمام نمود .\r\nراويان گويند : وقتى عمر بن سعد به مصاف حسين - عليه السّلام - آمد و آن حضرت يقين كرد كه با او مىجنگند ، در ميان أصحابش به خطابه برخاست ؛ خداى را حمد و ثنا گفت ؛ آنگاه فرمود :\r\n[ 271 
  ] آنچه مىبينيد به سراغ ما آمده است . دنيا ديگرگون گرديده ، و\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nچهره عوض كرده ، و نكوئىاش روىگردان شده است . چندان شيره‌اش كشيده شده « 1 » كه از آن جز ته جرعه‌اى اندك ، مانند ته جرعه‌اى كه به جامى فرو ماند ؛ باقى نمانده است جز زندگانيى پست « 2 » ، چون چراگاهى كه چرندگان را برنجاند .\r\nنمىبينيد حق را كه به آن كار نكنند و باطل را كه خويشتن از آن بازندارند ؟ ! بايد كه مؤمن به ديدار خداوند راغب باشد .\r\nو من ، مرگ را جز نيكبختى ، و زندگانى با ستمگران را جز رنج و آزار نمىبينم . « 3 »\r\nإمام - عليه السّلام - با كوتاه‌ترين عبارت واجد رساترين دلالت ، هم ، به « گذشته » إشارت نمود ، و هم ، « اكنون » را شناسانيد .\r\nحقّ و وانهادن آن را ، و باطل و پايفشارى بر آن را ، ياد كرد .\r\nديدار خداوند را منتهاى آرزوى مؤمنان شمرد و ايشان را بدان ترغيب فرمود .\r\nاز نيكبختى ياد كرد و « زندگانى با ستمگران » را ضدّ آن قرار داد ! مهمترين مطلب خطبه هم ، خاطرنشان كردن دگرگونيى كه در دنيا پديد آمده است و روىگردان شدن نكوئى ، بود .\r\nآيا براى شنونده بسنده نيست كه به تفاوت « دنيا » در روز عاشورا ، با دنياى پيش از آن توجّه كند و بنگرد « دگرگونى » ى پديد آمده در آن چيست ، تا عبرت گيرد ؟ ! گمان مىكنم هر يك از أجزائى كه إمام - عليه السّلام - در خطبهء خود آورده ، كافى است تا شنوندگان هوشيارانه بدان توجّه كنند و - اگر قفل غفلت بر دل نداشته\r\n\r\n\r\n","description":"","footnote":"\r\n( 1 ) . مؤلّف محترم معتقدند كه در جملهء « استمرت حتّى لم يبق منها إلّا صبابة » ، « استمرت » را بايد از « استمراء » خوانده ، نه « استمرار » . ما نيز متناسب با خوانش ايشان ترجمه كرده‌ايم . .\r\n( 2 ) . در متن « خسيس عيش » است كه به « زندگانيى پست » ترجمه كرديم و در مختصر تاريخ دمشق ابن منظور ، « حشيش علس » آمده .\r\n( 3 ) . مختصر تاريخ دمشق ابن منظور ( 7 / 46 ) .\r\n","page_name":" 191 ","page_number":191},
  {"content":"\r\n\r\nباشند ! - به راه راست بگروند و هدايت يابند .\r\nدر بامداد روز عاشورا ، إمام با يارانش سخن راند :\r\n[ 272 
  ] خداى را سپاس گفت و ستود ، آنگاه فرمود : بندگان خدا ! از خدا پروا كنيد و از دنيا بر حذر باشيد ؛ اگر دنيا براى كسى مىپائيد ، يا كسى بر دنيا ، همانا كه پيامبران سزاوارتر به بقا ، أولى به رضا ، و رضايتمندتر به قضا بودند .\r\nليك خداوند دنيا را براى فرسودن و أهل آن را براى نابودن آفريد .\r\nتازهء آن ، مىفرسايد ؛ ناز و نعمتش ، ناپديد مىگردد ؛ و شادمانىاش ، روى در هم مىكشد .\r\nاين خانه ، كفاف گذران روزگار است ، و اين سرا ، ناپايدار .\r\n « وَ تَزَوَّدُوا فَإِنَّ خَيْرَ الزَّادِ التَّقْوى وَ اتَّقُونِ يا أُولِي الْأَلْبابِ »  « 1 » ( يعنى : و توشه برگيريد كه بهترين توشه پرهيزگارى است و از من پروا كنيد ، اى خداوندگاران خردها ! ) .\r\nدنيا را ياد مىكند و از آن بر حذر مىدارد ؛ أنبيا را ياد مىكند تا نشان دهد در أهداف با او همسويند .\r\nاز بلاء و فناء و فرسايش و ناپديد شدن ناز و نعمت دنيوى و روترش كردن شادمانى آن ياد مىكند ؛ باشد كه سخنانش به گوش كوفيان برسد ، و در آن نفوذ كند ، و ايشان از آنچه بدان روى آورده بودند بازگردند ! و هنگامى كه در ميان ايشان گوش شنوائى نيافت ، در صبح عاشورا ، به اين نيايش روى آورد :\r\n[ 270 
  ] وقتى كه صبح ، سواران به جانب حسين بن على آمدند ، دستانش را بالا برد و گفت :\r\nاللّهمّ ، أنت ثقتى فى كلّ كرب و رجائى فى كلّ شدّة ، و أنت لى فى كلّ أمر نزل بىثقة و عدّة ، فكم من همّ يضعف فيه الفؤاد ، و تقلّ فيه\r\n\r\n\r\n","description":"","footnote":"\r\n( 1 ) . س 2 ى 197 .\r\n","page_name":" 192 ","page_number":192},
  {"content":"\r\n\r\nالحيلة ، و يخذل فيه الصّديق ، و يشمت فيه العدوّ ، فأنزلته بك و شكوته إليك رغبة فيه إليك عمّن سواك ، ففرّجته ، و كشفته ، و كفيتنيه . فأنت ولىّ كلّ نعمة ، و صاحب كلّ حسنة ، و منتهى كلّ غاية . « 1 »\r\n( يعنى : خدايا ! تو در هر اندوهى ، تكيه‌گاه منى ، و در هر سختيى ، اميد من ، و در هر آنچه به من رسد تكيه‌گاه و سازكار ؛ چه بسيار غمها كه دل را بشكند ، و چاره در آن كم آيد ؛ دوست در آن تنها گذارد ، و دشمن بر آن شادمانه سرزنش كند ؛ كه نزد تو آوردم و از آن به تو شكايت كردم ، از آن رو كه در باب آن تنها به تو دل بسته و از ديگران بريده بودم ؛ پس آن را راندى و زدودى و مرا از آن رهائى بخشيدى ؛ پس تو خداوندگار هر نواخت ، صاحب هر نيكوئى و منتهاى هر خواسته هستى ) .\r\nدر اين نيايش شنوندگان به خداوند توجّه داده شده‌اند ، و به اتّكاء و اميد و آرزو و گشايش و زدايش اندوه و رهائى إشارت گرديده است .\r\nدوست از دشمن جدا گرديده و نعمت و نيكوئى و خواسته و مطلوب - كه همانا ديدار پروردگار است - فرا ياد آورده شده .\r\nولى هنگامى كه يادآورى - براى قومى كه از خدا غافلند و نابيناى ناشنواى ناگويايند - سود نبخشد و نصيحت كارگر نيفتد ، نه سخنى را در مىيابند ، و نه به چيزى توجّه مىكنند .\r\nإمام - عليه السّلام - وقتى دشمنان را گرداگرد خويش يافت و ديد كه بر ارتكاب آن جنايت بزرگ مصمّم‌اند و بازنمىگردند ، ايشان را از پيدا و پنهان امور باخبر ساخت و آنچه را هم كه واضح بود براى ايشان آشكار و آشكارتر نمود ؛ تا عذرى براى عذرجويان باقى نماند . راويان گفته‌اند :\r\n[ 273 
  ] وقتى مردم حسين را احاطه كردند ، بر اسبش سوار شد و از ايشان خواست خاموش باشند و سخنش را بشنوند ؛ پس خاموش به\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 146 ) .\r\n","page_name":" 193 ","page_number":193},
  {"content":"\r\n\r\nسخنش گوش فرا دادند . خداى را سپاس گفت و ستود ، و بر پيامبر - صلّى اللّه عليه و آله و سلّم - درود فرستاد ؛ آنگاه فرمود :\r\nاى جماعت ! مرگ و اندوه بر شما باد ! آيا هنگامى كه سرگشته از ما يارى خواستيد و شتابان به يارى شما آمديم ، تيغى را كه در دست ما بوده ، بر ما تيز كرديد و آتشى را كه بر دشمنتان و دشمنمان افروخته بوديم ، بر ما شورانديد ، پس بر ضدّ دوستانتان همداستان شديد و به زيان ايشان ياور دشمنانتان گشتيد ؟ - بىآنكه ديده باشيد كه در ميان شما داد بپراكنند يا اميدى در ايشان بسته باشيد ؛ و بىآنكه ما كارى كرده و در انديشه‌اى بر خطا بوده باشيم .\r\nواى بر شما ! چرا چون ما را ناخوش داشتيد ، - در حالى كه شمشير در نيام بود ، و جان ، آرميده ، و انديشه ، ناگشته‌خوار ! - واننهاديدمان ؟ ! بلكه چون پر كشيدن ملخهاى كوچك « 1 » به سوى ما شتافتيد « 2 » و چون هجوم آوردن پروانگان به جانب ما هجوم آورديد .\r\nريم و خارش و بىقرارى و خوارى باد بر طواغيت أمّت ، و جداماندگان أحزاب ، و پس پشت افكنندگان كتاب ، و جماعتى كه بر گناه گرد آمده و از شيطان به جا مانده ، و تحريفگران كلام ، و فروميرانندگان چراغ سنّتها ، پيونددهندگان زنا به نسب ، و مايهء اندوه مؤمنان و مسخرگى هوسبازان بىخرد ، آنان كه قرآن را پاره پاره كردند  « لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ »  ( يعنى : بس بد است آنچه براى خود پيش‌انديشى كردند كه سرانجام خداوند بر آنان خشم گرفت و جاودانه در عذاب‌اند ) « 3 » .\r\n\r\n\r\n","description":"","footnote":"\r\n( 1 ) . در متن ، « الدنيا » آمده كه گويا مصحّف « الدّبا » باشد . ترجمه بنا بر « الدّبا » است . نيز نگر : تحف العقول ، ص 241 ، و : احتجاج ، 2 / 97 .\r\n( 2 ) . در متن : « استصرعتم » - كه گويا دگر گشتهء « استسرعتم » باشد . ترجمهء ما بر اين أساس است . .\r\n( 3 ) . س 5 ى 80 .\r\n","page_name":" 194 ","page_number":194},
  {"content":"\r\n\r\nآيا اينان را يارى مىكنيد ؟ ! و ما را تنها مىگذاريد ؟ ! آرى ! به خدا سوگند كه تنها گذاشتن در ميان شما معروف است ؛ رگ و پى شما با آن آميخته است و ريشه‌ها و شاخه‌هاتان بر آن پيچيده .\r\nشما بيننده را پليدترين ميوهء درختيد و به غصب‌گيرنده را ناگوارترين نواله ! هان ! لعنت خداوند باد بر پيمان‌شكنان !  « وَ لا تَنْقُضُوا الْأَيْمانَ بَعْدَ تَوْكِيدِها وَ قَدْ جَعَلْتُمُ اللَّهَ عَلَيْكُمْ كَفِيلًا »  « 1 » ( يعنى : و سوگندها را پس از مؤكّد داشتن مشكنيد ؛ حال آنكه خداوند را بر خود دران سوگندها ضامن گرفته‌ايد ) .\r\nهان ! آن پليدكار ميان دو چيز پاى فشرده : يا تيغ بر كشيدن ، يا تن به خوارى سپردن ؛ و چه اندازه خوارى « 2 » از ما دور است ! خداوند و پيامبرش و مؤمنان از آن سرباززدند ؛ و آغوشهاى پاك ، و زهدانهاى پاكيزه ، و مردمان گردن‌فراز ، و جانهاى و الا ، كشته شدن كريمانه را بر عطوفت خواهى لئيمانه برترى مىنهند .\r\nهان ! من ، با اين خاندان ، روى به پيكار مىآورم ، هر چند كه شمارمان اندك است و دشمنان بسيار ، و ياريگران ما را تنها گذاشته‌اند !\r\n فإن نهزم فهزّامون قدماً * و إن نهزم فغير مهزّمينا\r\nو ما إن طبّنا جبن و لكن * منايانا و طعمة آخرينا « 3 » \r\n( يعنى : اگر پيروز شويم ، ديريست كه دشمن‌شكن بوده‌ايم ؛ و اگر بر\r\n\r\n\r\n","description":"","footnote":"\r\n( 1 ) . س 16 ى 19 .\r\n( 2 ) . در نسخه‌اى بجاى « الذّلّة » كه به « خوارى » ترجمه كرديم ، « الدّنيّة » آمده است .\r\n( 3 ) . اين دو بيت على الظّاهر از فروة بن مسيك مرادى است و إمام - عليه السّلام - بدانها تمثّل فرموده‌اند .\r\nنگر : ترجمة الإمام الحسين عليه السّلام من كتاب بغية الطّلب . . . ، ص 79 و 80 ؛ و : ديوان أهل البيت عليهم السّلام ، ص 423 و 424 .\r\n","page_name":" 195 ","page_number":195},
  {"content":"\r\n\r\nما چيره شوند ، شكست نخورده باشيم .\r\nترس ، خوى ما نبوده است ، ولى بهره‌مندى ديگران در گرو مرگ ماست ) .\r\nهان ! آنگاه جز همچند آنكه بر اسبى برنشينند « 1 » نپائيد كه روزگار چون گشتن آسيا سنگ بر شما بگردد و چون بر شكافتن استوانهء آسيا برشكافدتان « 2 » ؛ اين عهدى است كه پيامبر با پدرم نموده .\r\n « فَأَجْمِعُوا أَمْرَكُمْ وَ شُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَيَّ وَ لا تُنْظِرُونِ »  « 3 » ( يعنى : با شريكانتان كارتان را هماهنگ و عزم جزم كنيد ، سپس در كارتان پرده‌پوشى نكنيد ، آنگاه كار مرا يكسو كنيد و مهلتم ندهيد ) .\r\n « إِنِّي تَوَكَّلْتُ عَلَى اللَّهِ رَبِّي وَ رَبِّكُمْ ما مِنْ دَابَّةٍ إِلَّا هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ »  « 4 » ( يعنى : من بر خداوند - كه پروردگار من و پروردگار شماست - توكّل كردم ؛ هيچ جنبنده‌اى نيست مگر آنكه او يعنى خداوند حاكم بر هستى آن است ؛ پروردگار من بر راه راست است ) .\r\n\r\n\r\n","description":"","footnote":"\r\n( 1 ) . عبارت أصلى اين است : « . . . لا تلبثون إلّا ريثما يركب فرس » اين « ريثما يركب فرس » ( / همچند آنكه بر اسبى برنشينند ) ، شايد به طور عام كنايه از سرعت و قلّت زمان مورد نظر باشد . شايد هم چنان كه مرحوم شيخ فضل على قزوينى خاطر نشان كرده معناى دقيق‌ترى در آن نهفته باشد . به گفتهء وى اسب تنها پس از گذشت سه سال از عمرش قابل سوارى مىشود و در حدود چهار سالگى سوارى كامل بر آن ممكن است . ظهور مختار سه سال پس از شهادت إمام - عليه السّلام - بود و چهار سال از شهادت آن حضرت مىگذشت كه مختار يزيديان را عقوبت كرد و به مجازات رسانيد . نگر : ترجمه الإمام الحسين عليه السّلام من كتاب بغية الطّلب . . . ، ص 80 .\r\n( 2 ) . « روزگار چون . . . » را در ترجمهء « تدار بكم دور الرّحا ، و يفلق بكم فلق المحور » نوشتم ؛ هر چند ترجمه مظنون و مشكوك است و صراحتاً بايد بگويم معناى دقيق اين عبارت عربى روشن نشد . شايد معنا همان باشد كه ما نوشته‌ايم . شايد از بن ضبط عبارت نادرست باشد .\r\nدر نقل لهوف ، « تدور بكم دور الرّحى و تقلق بكم قلق المحور » ( يوم الطّف ، ص 29 ) آمده كه ظاهرا مىتوان چنين معنا كرد : « روزگار چون گردش آسيا سنگ به گردش آوردتان و چون لرزش و اضطراب استوانهء آسيا به لرزش و اضطراب افكندتان » .\r\n( 3 ) سورهء يونس : 71 .\r\n( 4 ) . س 11 ى 56 .\r\n","page_name":" 196 ","page_number":196},
  {"content":"\r\n\r\nاگر در ميان شنوندگان اين خطبه كسى بود كه همچند ذرّه‌اى خير در وجودش مىبود ، خواه آن را از رسوم و عادات برگرفته يا از درس يا دين در آموخته باشد ، يا صاحب وجدان بيدار باشد ، يا كسى باشد كه در أمور خويشتن خرد ورزد و بينديشد ، اين خطبه او را إرشاد مىكرد ! چه ، إمام - عليه السّلام - همهء اين عناصر را به كار گرفته است :\r\nعادات و رسوم مبتنى بر وفاى به عهد و إحسان متقابل را برانگيخت و به حركت در آورد .\r\nايشان را به بدبختى و شقاوتى كه احاطه‌شان كرده بود و غافلانه بدان گرفتار بودند بينا گردانيد ؛ چه - بىآنكه خود بدانند - زير يوغ سلطهء حكومتى كه نه دادگرى پيشهء خود مىساخت و نه آرزوئى مىتوانستند در آن بست ، از پا در مىآمدند .\r\nبرايشان شعرى حماسى خواند كه پهلوانان عرب با آن مثال مىزدند و زبانزد گويندگان بود ! تباهى و رسوائى اين برخورد را از خلال پيشنهادهاى آن پليدكار پليدكارزاده ، براى ايشان روشن كرد تا وجدانشان بيدار گردد و ديده‌شان بدانچه مىكنند و مىجويند بازشود ؛ بلكه هدايت شوند ! همچنين - با نيرومندترين بيان - خويشتن و تبار و دودمان و همراهان خويش را به ايشان شناسانيد ؛ همان كسانى كه ايشان را « اين خاندان » خواند تا انسجام و هماهنگى و يكپارچگىشان را در حركت و مقصد بيان كند و خاطرنشان سازد اينان كسانى نيستند كه به خواست دشمن تن دهند ؛ هرگز ! در خطبهء خويش از پيامبران و پيامبر أكرم و پدرش ياد كرد و به عنوان شاهد و گواه آياتى چند بر ايشان خواند .\r\nآيا اين جماعت آيات قرآن را نشنيده‌اند ؟ ! و اكنون كه إمام بر ايشان مىخواند مىشنوند ؟ ! اگر قرآن نخوانده‌اند ، چگونه ادّعاى إسلام مىكنند ؟ ! و اگر خوانده‌اند آيا برايشان حجّتى تمام‌تر از آيات قرآن هست ؟ !\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nاز برانگيزنده‌ترين ايستارها و مؤثّرترين خطبه‌ها در إتمام حجّت ، آنست كه راويان نقل كرده و گفته‌اند :\r\n[ 274 - 275 
  ] حسين بن على ، هنگامى كه سلاح او را به زحمت افكند ، گفت : آيا آنچه را رسول خدا - صلّى اللّه عليه و آله و سلّم - از مشركان مىپذيرفت ، از من نمىپذيريد ؟\r\nگفتند : رسول خدا از مشركان چه مىپذيرفت ؟\r\nگفت : هرگاه يكى از ايشان راه كج مىكرد و به سوئى مىرفت ، از او مىپذيرفت .\r\nگفتند : نه .\r\nگفت : مرا بگذاريد تا بازگردم ! گفتند : نه .\r\nگفت : مرا بگذاريد تا به سراغ تركان « 1 » روم و با ايشان قتال كنم تا بميرم . « 2 »\r\nآنان بجاى اين كه در برابر اين پيشنهاد نرمش به خرج دهند ، بر گمراهى خويش بازماندند و إصرار ورزيدند .\r\nمردى سلاح بر وى كشيد و به او گفت : آمادهء دوزخ باش !\r\n\r\n\r\n","description":"","footnote":"\r\n( 1 ) . مراد إمام - عليه السّلام - ، تركانى هستند كه در آن روزگار در شمار دشمنان و محاربان مسلمانان قرار داشتند و مسلمانان در نقاط دوردست با آنان مشغول به جنگ بودند . در دعاى بيست و هفتم صحيفهء سجّاديّه ( ع ) هم از « تركان » به عنوان يكى از گروههاى مشرك دشمن مسلمانان ياد شده است . .\r\n( 2 ) . مختصر تاريخ دمشق ابن منظور ( 7 / 146 ) دو روايتى كه ابن عساكر روايت كرده مشتمل بر « راه طلبيدن إمام به سوى يزيد » است ولى روايتهاى صحيح از چنين مطلبى تهى است ، بلكه از عقبة بن سمعان روايت شده است كه گفت : « از مدينه تا مكّه و از مكّه تا كربلا با حسين همراه بودم و در هيچ حال از او جدا نشدم ، بارى از او نشنيدم كه بگويد : مرا بگذاريد تا به سراغ يزيد روم » . نگر : تاريخ دمشق ، ترجمة الإمام الحسين عليه السّلام ( ص 220 هامش ) تازه اين در حالى است كه اگر « راه طلبيدن به سوى يزيد » بر گزينه‌هاى ديگر افزوده شود ، در مجموع چهار گزينه خواهند شد ! ولى متن تصريح مىكند كه گزينه‌ها سه مورداند ! ! حاشيهء سپسين را نيز ملاحظه فرمائيد .\r\n","page_name":" 198 ","page_number":198},
  {"content":"\r\n\r\nحسين عليه السّلام گفت : نه ، كه - اگر خدا بخواهد - آمادهء رحمت پروردگار گرامى و بزرگوارم و شفاعت پيامبرم - صلّى اللّه عليه و آله و سلّم - مىباشم .\r\nاين از يكسو منتهاى ددمنشى و درنده‌خوئى سپاه كوفه است ، ولى از ديگر سو ، منتهاى مقصود است در إتمام حجّت بر ايشان ، از جانب إمام حسين - عليه السّلام .\r\nإمام - عليه السّلام - با اين پيشنهادها ، هم ميزان سنگدلى اينان را هويدا ساخت و هم نادانيشان را به سنّت پيامبر كه مدّعى انتساب به آن و دفاع از آن بودند .\r\nهر يك از گزينه‌هاى پيشنهادى را با كلمهء نفى - « نه » - رد كردند و البتّه سومين گزينه را - هر چه بوده باشد - جز با سلاح پاسخ نگفتند ! « 1 » كسى كه از وجدان بيدار و ضمير آگاه و إنسانيّت برخوردار باشد ، چنين رفتارى نمىكند ؛ تا چه رسد به كسانى كه مدّعى انتساب به دين رحمت و صلح و حقّ و عدالت - يعنى : إسلام - اند ! پيشنهادهاى إمام حسين - عليه السّلام - ميزان دورى أمّت مسلمان را از دين إسلام ، در زمانى كه هنوز نيم قرن - يعنى تنها پنجاه سال ! - ، از وفات پيامبر - صلّى اللّه عليه و آله و سلّم - نگذشته است ، نيك هويدا مىسازد ! مسلمانان ژرفاى تعاليم كرامند إسلام را در نيافته و از روح جاهليّت أولى كه در جانهاشان نهفته بود ، خالى نشده بودند ؛ هنوز با آن روحيّه حركت مىكردند و هنوز عادات و رسوم جاهليّت - در گرايش به خونريزى ، پرده‌درى ، خيانت به\r\n\r\n\r\n","description":"","footnote":"\r\n( 1 ) . راويان در اين كه سومين گزينهء پيشنهادى إمام حسين - عليه السّلام - چه بوده است ناهمسخن‌اند .\r\nبيشترينه‌شان گفته‌اند آن حضرت به آنان پيشنهاد كرد كه به شهر نياى خود ، يعنى پيامبر ، بازگردد ولى با سلاح به او پاسخ گفتند . در مقابل ، أمويان پيشنهاد ديگرى سر هم كرده و برساخته‌اند بدين مضمون كه آن حضرت به سراغ يزيد برود و دست در دست او بنهد يا از نظر او مطّلع شود ! أمّا همين كه با سلاح بدين گزينه پاسخ گفتند نشان مىدهد پيشنهاد رفتن به سراغ يزيد ، دروغين و مجعول است ؛ چون اين پيشنهاد ، به معناى تسليم شدن و به چنگ آنان افتادن بود ؛ حال ، چرا نبايد آن را بپذيرند ؟ ! و با سلاح بدان پاسخ بگويند ؟ !\r\n","page_name":" 199 ","page_number":199},
  {"content":"\r\n\r\nوعده‌ها ، پيمان‌شكنى ، عهدگسلى و هتك حرمت - نفوسشان را آكنده و در عقولشان لانه گزيده بود ! إمام حسين - عليه السّلام - روشن كرد كه مسلمانان در آن روزگار تا مرز فرمانبرى از حاكمان در نافرمانى خداوند ، و تا حدّ خوارى و سرسپردگى و إطاعت از صاحبان قدرت - بخاطر دلبستگى به حيات دنيوى - ، زيردست حكومت‌گران قرار گرفته‌اند ؛ حال در شخصيّت و رفتار و كردار و گفتار و انديشهء اين حاكم ، هر اندازه شناعت و قباحت و فساد و جور و فرومايگى و ددمنشى باشد ، گو باش ! ! اينها همه ، ردّ و نقضى بسنده است بر نظر كسانى كه مىگويند : أمّت در تعيين سرنوشت سياست بنيادينى كه با دين و دنياى مردم در پيوند است و جان و مال و آبروى خلق بر آن استوار مىگردد ، نوعى « عصمت » دارد ! إمام حسين - عليه السّلام - ، با سخنرانيها و موضعگيريها و شهادت خويش ، نشان داد كه اين أمّت مسلمان ، پس از پنجاه سال ، حقائق روشنى را كه بر او عرضه مىشود در نمىيابد و درك نمىكند ، و تا حدّ دست يازى به قتل نوادهء پيامبر أمّت و به إسارت گرفتن دختران و خاندان او ، در نادانى فرو رفته است ! وقتى فهم و دريافت أمّت ، پس از گذشت پنجاه سال از حكومت خلفا به نام إسلام ، و برغم سالهاى پياپى كه مفاهيم إسلامى در قالب قرآن و سنّت و سيرت أصحاب دين پيش چشم و گوش أمّت بوده است ، در اين پايهء نازل از جهل و تباهى و انحطاط و ددمنشى باشد - كه خود عين « فقدان فهم و دريافت » به شمار مىرود - ، حال اين أمّت ، پيش از پنجاه سال معلوم است ! ؛ يعنى : همان سال كه پيامبرشان - صلّى اللّه عليه و آله و سلّم - درگذشت ، و ادّعا مىشود كه أمّت در آن زمان در نصب خليفه‌اى براى خودشان إجماع نمودند - تازه اگر اين إجماع صورت‌پذير باشد و ثابت گردد ! - ، تا آن خليفه در مقامى جليل و مقدّس و با أهمّيّت ، يعنى مقام پيامبر - صلّى اللّه عليه و آله و سلّم - ، قرار گيرد ! وقتى أمّت در عصر حسين - عليه السّلام - ، در پنجاه سالگى خويش ، به پايه‌اى از فهم و دريافت نرسيده كه بداند كدامين رفتارهاى خليفه و واليان ، يعنى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nيزيد و ابن زياد ، سبب مىشود دست ردّ به سينهء ايشان بزند ، از خطّمشى ايشان دورى گزيند ، كرانه گيرد و از كردارهاشان بيزارى جويد ؛ بلكه چندان نادان و گمراه است كه ايشان را در حدّ دست يازى به قتل سرور جوانان بهشت و نوادهء پيامبر - صلّى اللّه عليه و آله و سلّم - إطاعت مىكند ! ، چنين أمّتي چگونه ، پنجاه سال پيش ، در زمان خردى و درست پس از وفات پيامبر ، مىتواند در انتخاب جانشين براى آن حضرت بر صواب و پيرو راه راست باشد ؟ ! إثبات اين حقيقت كوبنده ، يكى از نتايج إقدام إمام حسين - عليه السّلام - به إتمام حجّت در روز عاشورا بود ! آثار كوششهاى إمام - عليه السّلام - در سخنرانىاش هر چه بوده باشد ، اين مسلّم است كه زمين از حجّت خالى نمىماند و از ميان آن جماعت انبوه غرقه در نادانى ، أفرادى برخاستند كه فريادهاى حسين - عليه السّلام - را دريافتند ؛ وجدانشان ، بيدار ، و چشم دلشان ، بازشد .\r\nدر پايان حديث طرح پيشنهادهاى سه‌گانهء إمام - عليه السّلام - و مواجههء سپاه كوفه با اين پيشنهادها از طريق نفى و سلاح ، آمده است :\r\n[ ص 220 
  ] قريب به سى مرد از أهل كوفه با عمر بودند ؛ گفتند : پسر دخت رسول خدا - صلّى اللّه عليه و آله و سلّم - سه راه به شما پيشنهاد مىكند ، ولى هيچ‌يك را نمىپذيريد ؟ ! آنگاه به حسين پيوستند و در ركاب او جنگيدند .\r\nاينان ، رساترين حجّت بر همهء اين جماعت بودند ؛ سخنشان نشان داد كه گفتار حسين به سپاه كوفه رسيده است ، ولى حبّ دنيا ، غرور جاهلى ، و چشم‌پوشى از حق ، بر دلهاشان زنگار زده و ازين روى هدايت نمىشوند .\r\nآيا - پس از اينهمه - سزاوار است كه گفته شود اين جماعت أمّت رسول خدا ، حضرت محمّد - صلّى اللّه عليه و آله و سلّم - ، است ، و به دين او - يعنى : إسلام - إيمان دارد ، و مىخواهد به بهشت درآيد ؟ ! يكى از ايشان به اين تناقض إشارت كرده و گفته است :\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n[ 323 
  ] اگر در ميان كسانى بودم كه حسين را كشتند ، و آنگاه به بهشت در آورده مىشدم ، از اين كه به چهرهء پيامبر - صلّى اللّه عليه و آله و سلّم - بنگرم ، شرم مىكردم .\r\nاگر با صراحت سخن نگفته ، سبب آنست كه چنين فرضى در محيطى طرح مىشود كه در آن بعيد نمىدانند قاتل حسين - عليه السّلام - به بهشت درآيد ! اين ، يكى از وجوه فرو لغزيدن در گمراهى ، واماندگى در فهم ، فقدان دريافت ، و دورى از إسلام است ! وقتى - چنان كه قرآن مىگويد -  « وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها »  « 1 » ( يعنى : هر كه مؤمنى را از روى عمد بكشد جزاى او دوزخ است و جاودانه در آن باشد ) ، چگونه ممكن است كشندهء حسين - كه سرور جوانان بهشت است - به بهشت در آيد ؟ ! برهنه : پيش از آنكه كربلا را ترك گوئيم ، و با « روز عاشورا » و همهء دردها و غصّه‌هايش وداع كنيم ، بايد نگاه و بدرود بر آن پيكرهاى پاك بيفكنيم كه در راه إسلام و رسالت بزرگ آن به خون خويش درغلتيده‌اند .\r\nبناگاه چشممان به صحنه‌اى دلخراش مىافتد : پيكر حسين ، محبوب پيامبر ، بر زمين افتاده و از هر چه آن را از سوزندگى آفتاب در أمان بدارد عارى است ! در حديث آمده كه حسين - عليه السّلام - خود از منش پست اين گروه چشم مىداشت كه جامه از تنش بدر كنند :\r\n[ 277 
  ] حسين بن على هنگامى كه كشته شدن خويش را نزديك ديد ، فرمود : جامه‌اى به من بدهيد كه مورد رغبت كسى نباشد ! تا آن را زير جامه‌هايم بپوشم و از تنم بدر نياورند ! پس جامه‌اى ستد ؛ آن را پاره كرد و زير جامه‌هاى خود پوشيد !\r\n\r\n\r\n","description":"","footnote":"\r\n( 1 ) . س 4 ى 93 .\r\n","page_name":" 202 ","page_number":202},
  {"content":"\r\n\r\nهنگامى كه كشته شد ، جامه‌ها از تنش بدر آوردند - صلوات و رضوان خداوند بر او باد ! « 1 » واى بر اين أمّت ! چه اندازه فرومايه و پست و پليد و حقيرند ، و باز ادّعاى انتساب به برترين دينى مىكنند كه بشريّت آن را از رهگذر تعاليم إنسانى كرامندش شناخته است ! ! چهار هزار تن در آغاز كارزار ، بنا بر بعضى أقوال ، به دوازده هزار تن ، بنا بر قول ميانه ، به سى هزار ، و بنا بر أقوال ديگر ، به بيش از اين شمار ، رسيدند ؛ سپاه دولت إسلامى كه در ميانشان كسى نيست كه از ابتدائىترين واجبات أخلاقى إسلام آگاه باشد ! ! براستى شرم‌آورست كه أحدى از ايشان ادّعاى مسلمانى كند ! البتّه ايشان ، از بن ، از اين دعوى غافل بودند . هنگامى كه خواهر حسين با چنين سؤالى با ايشان مواجه شد كه « آيا در ميان شما مسلمانى نيست ؟ ! » ، هيچ‌يك به او پاسخ ندادند ! كسى كه مرتكب چنين گناهى مىشود كه حتّى حقيرترين و بىچيزترين مردمان از آن سرباز مىزنند ، يعنى بدر آوردن و بردن جامه‌هاى دريده و خون‌آلود فرزند دخت رسول خدا ، چگونه مىتواند ادّعاى مسلمانى كند ؟ ! و چرا ؟ ! اين رفتارها ، ذهن را برمىآشوبد ، عاطفه را جريحه‌دار مىكند ، و اشك را روان مىسازد ؛ ولى اينان در حالى كه خود را مسلمان و عرب مىپنداشتند ، مرتكب اين أعمال شدند .\r\nحسين - عليه السّلام - با موضعگيريها و جانفشانى خويش ، پندارهاشان را تكذيب كرد و در سخنرانيهايش آشكارا گفت كه ايشان با آنچه خود را بدان بازمىبندند نسبتى ندارد ؛ بر ايشان فرياد زد :\r\nواى بر شما ! اى پيروان خاندان أبى سفيان ! اگر دين نداريد و از معاد بيم نمىكنيد ، پس در دنياتان آزاده باشيد ! ؛ اگر - آنگونه كه مىپنداريد -\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 147 ) .\r\n","page_name":" 203 ","page_number":203},
  {"content":"\r\n\r\nعرب هستيد ! « 1 » بدين ترتيب ، اين را كه ايشان دين داشته ، به أحكام آن باورمند باشند ، و مسلمان بوده ، چونان هر ديندار باورمند از معاد بهراسند و از دست يازيدن به كمتر از اين گناهان پليد و زشت هم دست باز كشند ، نفى كرد .\r\nهمچنين عرب بودن ايشان را إنكار كرد ؛ زيرا « عرب بودن » ، نزد أهل آن ، قوانين و سنن و آداب و موازينى دارد كه كمترين آن حسّ آزادگى و گردنفرازى و حميّت و مروّت و خوددارى از دست يازيدن به جرمهاى پست و درازدستيهاى حقير است .\r\nأمّا اين جماعت مسلمان ! و عرب ! ، - بخاطر دورى از حق و پيوستن به باطل - مسخ شده و تا حدّ نادانى و نابينائى در رذيلت فرو رفته بودند .\r\nكربلا و روز عاشورا ، همچنان لكّهء ننگى است بر جبين تاريخ مسلمانان و بر پيشانى سدهء يكم - كه نه گذشت روزگار محوش مىسازد و نه گذر زمان فرو مىشويدش !\r\n\r\n\r\n","description":"","footnote":"\r\n( 1 ) . اين سخن را مقتل‌نويسان نقل كرده‌اند ؛ نگر : الإيقاد : ص 129 ، و مقتل الحسين عليه السّلام از مقرّم : ص 275 .\r\n","page_name":" 204 ","page_number":204},
  {"content":"\r\n\r\n\r\nباب چهارم رخدادهاى پس از كربلا\r\n31 . موضعگيريهاى ديرهنگام 32 . خوابهاى اندوهبار 33 . سوگوارى طبيعت 34 . داغدارى و سوگوارى 35 . انتقام خونها\r\n\r\n","description":"","footnote":"","page_name":" 205 ","page_number":205},
  {"content":"\r\n . \r\n","description":"","footnote":"","page_name":" 206 ","page_number":206},
  {"content":"\r\n\r\n\r\n31 موضعگيريهاى ديرهنگام\r\nهميشه ، در برخى رخدادهاى تاريخ ، بعضى مردمان عقب مىمانند ، زيرا احتياط مىكنند و دور از حوادث مىايستند تا شراره يا پاره‌اى از آتش افروخته شده به دامان ايشان نرسد .\r\nولى عاقبت اين واپس‌ماندگان ، همواره نجات و سلامت نيست ، و اگر از درگيريها و آسيبها بجهند ، از بازخواستها نمىرهند : باز خواستهاى تاريخ و وجدان و واقعيّت .\r\nكسانى هم كه - چه در حركت به سوى كربلا و چه در پيگيرى أهداف كربلا - به حسين - عليه السّلام - نپيوستند ، چنين حالى داشتند ؛ بويژه صحابه و حاملان انديشه‌هاى نبوى كه به عنوان ناقلان نصوص سرنوشت‌ساز و تعيين‌كننده ، يعنى وصايا و سنّت پيامبر - صلّى اللّه عليه و آله و سلّم - ، پيوسته تحت مراقبت چشمهاى كنجكاو و ديده‌هاى جويا بودند .\r\nاين كسانى كه با نپيوستن به آرمان و حركت حسين - عليه السّلام - ، از فتح و ظفر راستين بازماندند ، پس از او ، خود را در ميان چنگالهاى كشندگان او يافتند كه از كشتار آن انقلابگران سرمست بودند ! هر چند اين واپس‌ماندگان را مردمانى ساده‌لوح فرض كنيم كه تصوّر نمىكردند دولت إسلامى به كشتار جمعى از نخبگان مسلمان دست يازد كه كوكبه‌اى از آل محمّد در ميان ايشان ، و حسين ، پسر دخت رسول خدا - صلّى اللّه عليه و آله و سلّم - ، پيشاپيش ايشان است ، و گيريم اين واپس‌ماندگان ، غافلگير شده و در برابر عمل انجام شده قرار گرفته بوده‌اند ، باز همين دورى ايشان از جريانات حوادث - تا حدّى كه باعث مىشود اين قدر ساده‌انديش باشند و از دفاع از حريم إسلام و پيوستن به يگانه بازماندهء سلالهء محمّد ( صلّى اللّه عليه و آله و سلّم ) عقب بمانند -\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nخود موجب مؤاخذه‌اى دشوار است .\r\nدر مذلّت و خوارى اينان همين بس كه در مجلس حكومت‌گران كشندهء حسين حاضر شوند و با چشم خود رفتارى را كه با سر مطهّر او مىشود ببينند ؛ همان سر كه روزى آن را بر سينه و دوش و آغوش پيامبر - صلّى اللّه عليه و آله و سلّم - مىديدند ، و اينك ، در حالتى ديگر ، بلكه دقيقاً آنگونه كه خود روايت مىكنند ، مشاهده مىكردند :\r\nاين أنس بن مالك است كه :\r\n[ 319 
  ] گفت : هنگامى كه حسين را كشتند ، سر او را به نزد عبيد اللّه بن زياد آوردند ، شروع كرد با چوبدستى بر دندانهاى پيشين او زدن ، و گفت : دندانهاى پيشين زيبائى هم داشته ! گفتم : به خدا سوگند كه به تو بد خواهم كرد ؛ چه ، ديدم كه رسول خدا - صلّى اللّه عليه و آله و سلّم - آن جاى دهان او را كه چوبدست تو بر آن مىخورد ، مىبوسيد . « 1 »\r\nآيا أنس - كه خادم پيامبر بود - اين اندازه دل داشت كه اين گونه با ابن زياد روبرو شود ؟ ! چرا پيش از آنكه ابن زياد بر دندانهاى حسين بزند ، به او بد نكرد و بد نگفت ؟ ! بلكه پيش از قتل حسين - عليه السّلام - چرا چنين نكرد ؟ ! آيا عبيد اللّه جنايتكار نبود ، و پيش از اين استحقاق بد كردن و بد گفتن نداشت ؟ ! أصلا در چنين زمانى ، أنس ، در مجلس عبيد اللّه ، چه مىكند ؟ ! و آيا أنس تنها همين رفتار رسول خدا را با نواده‌اش ، حسين ، ديده بود ؟ ! يعنى آيا از ديگر رفتارها و گفتارهاى آن حضرت در حقّ حسين - كه شمّه‌اى از آن را در فصلهاى « 10 » و « 11 » ديديم - خبر نداشت ؟ ! آن هم در جائى كه او خادم رسول خدا - صلّى اللّه عليه و آله و سلّم - و همواره ملازم در خانهء ايشان بوده ؟ !\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 151 ) .\r\n","page_name":" 208 ","page_number":208},
  {"content":"\r\n\r\nآخرين پرسش اين كه : چرا أنس پيش از اين مجلس رفتارى را كه از پيامبر در مورد نواده‌اش ، حسين ، ديده بود ، بروز نداد تا كار به اينجا نكشد ؟ ! اين هم زيد بن أرقم است كه :\r\n[ 321 
  ] گفت : نزد عبيد اللّه بن زياد - لعنه اللّه - بودم كه سر حسين بن على را آوردند و در تشتى پيش رويش نهادند ؛ چوبدستى برگرفت و با آن لبهاى حسين را مىگشود و دندانهايش را نشان مىداد . دندانهائى زيباتر از دندانهاى او هيچ‌گاه نديدم ؛ پندارى دانهء مرواريد بود ؛ خويشتن نتوانستم داشت و بانگ به گريه برداشتم .\r\nعبيد اللّه گفت : چه چيز تو را به گريه مىاندازد ؟ پيرمرد ! گفتم : اين مرا به گريه مىاندازد كه ديدم رسول خدا - صلّى اللّه عليه و آله و سلّم - جائى را كه اين چوبدست است مىمكد و مىبوسد و مىگويد : خدايا ! من او را دوست دارم ، دوستش بدار . « 1 »\r\nدر متنى ديگر آمده است كه ابن زياد به زيد گفت : « تو پيرى هستى كه خرف گشته‌اى و خرد از كف داده‌اى ! » .\r\nآنچه نگرنده را به درنگ وامىدارد ، اينست كه اين صحابى پير ، در چنين أيّامى ، داخل قصر ، در مجلس عبيد اللّه چه مىكند ؟ ! آيا نمىدانسته كه مردمان در كوفه به جنگ حسين - عليه السّلام - رفته‌اند ؟ ! حقّا كه مرد خرف شده بوده ! راستى اين تب و تاب و غيرت و شور و هيجانش ، پيش از آنكه سر حسين - عليه السّلام - را بياورند ، كجا بود ؟ ! چرا آنچه را پس از اين مجلس روايت كرد ، پيش از اين روايت ننمود ؛ چه :\r\n[ 322 
  ] زيد بن أرقم ، آن روز كه از نزد او - يعنى : ابن زياد - بيرون آمد ، مىگفت : به خدا سوگند كه از رسول خدا - صلّى اللّه عليه و آله و سلّم - شنيدم كه مىگفت : خدايا ! او را نزد تو و مؤمنان صالح به وديعت\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 152 ) .\r\n","page_name":" 209 ","page_number":209},
  {"content":"\r\n\r\nمىسپارم . هان ! وديعهء رسول خدا - صلّى اللّه عليه و آله و سلّم - را چگونه حفظ كرديد ؟ ! « 1 » اكنون بايد پرسيد : اى صحابى ! تو چگونه وديعهء رسول خدا - صلّى اللّه عليه و آله و سلّم - را حفظ كردى ؟ ! تو كه او و خاندان و پيروانش را در كربلا ، يكّه و تنها ، گذاشتى تا ذبح شوند و اينك همنشين ابن زياد شده‌اى ! ! بارى ، آيا اين موضعگيريهاى دير هنگام ، هيچ‌يك از رخنه‌هاى وارد شده به إسلام را پر مىكند ؟ ! يا هيچ‌يك از آن مردان از دست رفته را به أمّت بازمىگرداند ؟ ! اگر اينچنين مواضعى را پيش از كشته شدن حسين - عليه السّلام - اتّخاذ كرده بودند ، براى خودشان شرافتمندانه‌تر بود و براى أمّت سودمندتر .\r\nاگر هم پس از آن به راه حسين - عليه السّلام - مىرفتند ، هم معذورتر بودند و هم جاودانه‌يادتر ! هنگامى كه صحابه ، يعنى آن « پيشينيان » كه مستقيماً مخاطب حفظ وديعهء پيامبر - صلّى اللّه عليه و آله و سلّم - بودند ، آن را ضايع كنند ، ديگر عتاب اين مرد با آن دورتران كه در دين و عقيده تابع ايشان هستند ، يعنى « پسينيان » كه به سنّت ايشان پايبنداند ، وجهى ندارد !\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 152 ) .\r\n","page_name":" 210 ","page_number":210},
  {"content":"\r\n\r\n\r\n32 خوابهاى اندوهبار\r\nخواب و واقعيّت خواب ، هر چه باشد ، حزن و اندوه ناشى از واقعهء دردناك عاشوراء ، به مرزهاى عالم بيدارى محدود نماند . گزارشها از خوابهائى اندوهبار حكايت كرده‌اند :\r\n[ 324 - 325 
  ] ابن عبّاس گفت : در خواب نيمروزى رسول خدا را ديدم - صلّى اللّه عليه و آله و سلّم - ؛ غبارآلود و ژوليده‌موى ؛ شيشه‌اى در دست ؛ و در آن شيشه ، خون .\r\nگفتم : پدر و مادرم به فدايت باد ! اى رسول خدا ! اين چيست ؟ ! گفت : اين خون حسين و أصحاب اوست ؛ امروز يكسره اين خون را برمىگرفته‌ام .\r\nحساب آن روز نگاه داشتند ؛ ديدند همان روز قتل او بوده است .\r\nأمّ سلمه ، همسر پرهيزگار پيامبر - كه دوستدار أهل بيت و به حسين مهرورز بود - ، همان كسى كه بارها در زندگانى إمام حسين - عليه السّلام - به نام وى باز مىخوريم ، ديگر كسى است كه چنين رؤيايى سر او را از خواب برآورده :\r\n[ 327 
  ] از سلمى نقل كرده‌اند كه گفت : أمّ سلمه مىگريست كه بر او وارد شدم ؛ گفتم : چه چيز تو را مىگرياند ؟ ! گفت : رسول خدا - صلّى اللّه عليه و آله و سلّم - را در خواب ديدم كه بر سر و محاسنش خاك بود . گفتم : تو را چه مىشود ؟ اى رسول خدا ! تو را چه مىشود ؟ ! فرمود : همين لختى پيش ، شاهد كشته شدن حسين بودم . « 1 »\r\n\r\n\r\n","description":"","footnote":"\r\n( 1 ) . مختصر ابن منظور ( 7 / 152 ) .\r\n","page_name":" 211 ","page_number":211},
  {"content":"\r\n\r\n\r\n33 سوگوارى طبيعت\r\nيكى از رخدادهاى پس از كشتار كربلاء ، آن بود كه طبيعت - به شيوه‌هاى غريبى كه در حوادث عادى به نظر نرسيده است - در إظهار درد و اندوه مشاركت كرد .\r\nنمونهء آن ، خون گريستن آسمان است :\r\n[ 287 
  ] ابن سيرين گفت : پس از يحيى بن زكريّا ، آسمان ، بر هيچ‌كس جز حسين بن على ، نگريست . « 1 »\r\n[ 295 
  ] نصرة أزديّه گفت : هنگامى كه حسين بن على كشته شد ، آسمان خون باريد ؛ بامدادان هر چه داشتيم پر از خون بود .\r\n[ 291 
  ] و زنى گفت : چندى پس از كشته شدن حسين ، بامدادان و شامگاهان ، خورشيد به رنگ سرخ بر چينه‌ها و ديوارها مىتافت .\r\nگفت : هر سنگى را بر مىگرفتند ، زير آن خون مىديدند . « 2 »\r\nنمونهء ديگر ، تاريكى آسمان است :\r\n[ 288 
  ] خليفه گفت : هنگامى كه حسين كشته شد ، آسمان سياه شد و ستارگان در روز پديدار گرديدند ، چندان‌كه به هنگام عصر جوزاء را بديدم ، و خاك سرخ فرو ريخت . « 3 »\r\n[ 293 
  ] عيسى بن حارث كندى گفت : هنگامى كه حسين كشته شد ، هفت روز درنگ كرديم ؛ چون نماز عصر مىگزارديم ، به خورشيد بر لبه‌هاى چينه‌ها مىنگريستيم كه پندارى بالاپوش سرخ رنگ بود ؛\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 149 ) .\r\n( 2 ) . مختصر تاريخ دمشق ابن منظور ( 7 / 149 ) .\r\n( 3 ) . مختصر تاريخ دمشق ابن منظور ( 7 / 149 ) .\r\n","page_name":" 212 ","page_number":212},
  {"content":"\r\n\r\nاختران را مىديديم كه به همديگر مىخورند . « 1 »\r\n[ 296 
  ] أبو قبيل گفت : چون حسين بن على كشته شد ، خورشيد چنان گرفت كه در نيمروز اختران پديدار گشتند ، و ما پنداشتيم كار تمام است و قيامت برپا شده . « 2 »\r\n[ 301 
  ] أمّ حبّان گفت : روز قتل حسين سه بار تاريكى ما را فرا گرفت .\r\nهر يك از مردمان از زعفرانشان « 3 » بر مىگرفت و بر چهره مىنهاد ، مىسوخت ، و هر سنگى را در بيت المقدّس مىگردانيدند ، زير آن خون تازه پديدار مىشد . « 4 »\r\nحاكمان بنى أميّه به پاره‌اى از اين رخدادها خستو شده‌اند :\r\n[ 302 
  ] معمر گفت : نخست بار كه زهرى را شناختيم ، در مجلس وليد بن عبد الملك سخن گفت ؛ وليد گفت : كداميك از شما مىداند در روزى كه حسين بن على كشته شد ، سنگهاى بيت المقدس چه شدند ؟\r\nزهرى گفت : خبر يافته‌ام كه هر سنگى را مىگردانيده‌اند ، زير آن خون تازه مىيافته‌اند .\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 149 ) .\r\n( 2 ) . مختصر تاريخ دمشق ابن منظور ( 7 / 149 ) سنج : بحار الأنوار ، 45 / 217 .\r\n( 3 ) . در آن روزگار از زعفران براى رنگ‌آميزى و نيز تطييب استفاده مىشده . در اينجا مراد از زعفران على الظّاهر نوعى مادّهء خوشبو ( / عطر ) است كه متّخذ از زعفران بوده . سنج : بحار الأنوار ، 45 / 217 .\r\n( 4 ) . مختصر تاريخ دمشق ابن منظور ( 7 / 149 ) .\r\n","page_name":" 213 ","page_number":213},
  {"content":"\r\n\r\n\r\n34 داغدارى و سوگوارى\r\nهيچ‌كس نماند كه بخاطر كشته شدن حسين - عليه السّلام - به اندوه و درد دچار نيامده باشد ، زيرا إمام يك شخص نبود ، بلكه يك شاخص بود كه ديدگان أمّت به او دوخته شده بود تا از بحرانى كه اين أمّت و دين و دنيايش را در ميان گرفته ، رهائىاش بخشد .\r\nاگر مردمان ، از درك وظيفهء خود در اين شرايط بغرنج شانه تهى كردند و نتوانستند فداكارى و جانفشانى كنند ، إمام حسين - عليه السّلام - با جانفشانى و إقدام خويش نهفته‌هاى اندرونى ايشان را شكوفانيد و ايشان پس از آنكه فرصت يارى إمام را با جان خويش از دست دادند ، از يارى او با عواطف خود دست بازنداشتند ؛ هر چند كه وجود شريف او و معارف و معانى و مكارمى را كه بر دوش مىبرد ، از كف داده بودند ! سوگ‌سروده‌ها - كه در چنين شرائط هول‌انگيزى إدامهء قيام إمام حسين به شمار مىرفتند - ، يكى از نتايج آن قيام بود كه مهر سكوت از زبانها برداشت .\r\nنخستين كسى كه آشكارا سوگوارى و نوحه‌سرائى كرد ، أمّ سلمه بود ، همسر پيامبر - صلّى اللّه عليه و آله و سلّم - ، كه در نشر أخبار سرگذشت إمام حسين - عليه السّلام - بسيار كوشيد . او در پى كسب خبر از حسين - عليه السّلام - بود و به كنيزك خويش گفت :\r\n[ 89 
  ] بيرون شو و برايم خبر بياور . كنيزك بازگشت و گفت : حسين را كشتند ! أمّ سلمه فريادى برآورد و از هوش رفت ؛ سپس به هوش آمد و  « إِنَّا لِلَّهِ وَ إِنَّا إِلَيْهِ راجِعُونَ »  خواند و گفت : كشتندش ؟ ! خدايشان بكشاد ! كشتندش ؟ ! خدايشان ذليل كناد ! كشتندش ؟ ! خدايشان خوار كناد !\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n[ 329 
  ] گفت : كار خود را كردند ؟ ! « خداوند خانه‌هاشان را - يا : گورهاشان را - از آتش پر كناد ! » اين بگفت و بيهوش بيفتاد ! « 1 » ابن عبّاس هم منتظر خبرى از حسين بن على - عليهما السّلام - بود كه كسى به سراغش آمد و پنهانى با او چيزى بگفت ؛ پس ابن عبّاس  « إِنَّا لِلَّهِ وَ إِنَّا إِلَيْهِ راجِعُونَ »  گفت ؛ راوى گويد :\r\n[ 330 
  ] گفتيم : أبو العبّاس ! چه رخ داده ؟ ! گفت : مصيبتى بزرگ كه أجر آن را از خداوند مىخواهيم ! « 2 » حتّى جنّيان هم در اين اندوه عظيم ، با مؤمنان و با طبيعت ، همراه شدند . در گزارشها آمده است :\r\n[ 335 
  ] أمّ سلمه گفت : شنيدم جنّيان روزى كه حسين كشته شد ، بر او نوحه مىكردند و مىگفتند :\r\n أيّها القاتلون ظلماً حسيناً * أبشروا بالعذاب و التّنكيل\r\nكلّ أهل السّماء يدعو عليكم * من نبىّ و مرسل و قتيل\r\nقد لعنتم على لسان ابن داوو * د و موسى و صاحب الإنجيل « 3 » \r\n( يعنى : اى آنان كه حسين را بظلم بكشتيد ! آمادهء عذاب و مجازات باشيد ! همهء آسمانيان ، از پيامبر و فرستاده و كشته ، شما را نفرين مىكنند .\r\nشما ، بر زبان پسر داود سليمان و موسى و آورندهء إنجيل عيساى روح اللّه ، لعن شده‌ايد ) .\r\n[ 336 
  ] و جنّيّه‌اى چنين نوحه‌سرائى مىكرد :\r\n ألا يا عين فاحتفلى بجهد * و من يبكى على الشّهداء بعدى \r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 153 ) .\r\n( 2 ) . مختصر تاريخ دمشق ابن منظور ( 7 / 153 ) .\r\n( 3 ) . مختصر تاريخ دمشق ابن منظور ( 7 / 154 ) .\r\n","page_name":" 215 ","page_number":215},
  {"content":"\r\n\r\n على رهط تقودهم المنايا * إلى متجبّر فى ملك عبد « 1 » \r\n( يعنى : اى ديده ! بسيار اشك ببار ، و كيست كه پس از من بر شهيدان بگريد ؟ ) بر جماعتى كه مرگ ايشان را به سوى شخصى سركش و متكبّر در حكومت يك برده مىراند ) .\r\n[ 337 
  ] أبو جناب كلبى گفت : به كربلا آمدم و در آن سرزمين مردى را از أشراف عرب گفتم : خبر يافته‌ام كه شما نوحهء جنّيان را مىشنويد ؟\r\nگفت : هيچ آزاد و بنده‌اى را نمىبينى مگر آنكه تو را خبر دهد كه آن را شنيده است .\r\nگفتم : به من بگو تو چه شنيده‌اى ؟\r\nگفت : شنيدم كه مىگفتند :\r\n مسح الرّسول جبينه * فله بريق فى الخدود\r\nأبواه من عليا قريش * جدّه خير الجدود « 2 » \r\n( يعنى : پيامبر بر پيشانى او دست كشيد ؛ ازين رو ، در گونه‌هايش درخششى دارد .\r\nپدر و مادرش از ارجمندترين مردمان قريش‌اند و نياى او بهترين نياهاست ) .\r\n[ 338 
  ] هنگامى كه سحر گچ‌كاران بيرون مىآمدند ، نوحهء جنّيان را شنيدند كه آن شعر را مىخواندند .\r\n[ 339 
  ] و هنگامى كه حسين بن على كشته شد ، صداى مناديى شنيده آمد كه شب هنگام ندا مىكرد ؛ آوايش به گوش مىرسيد ولى خودش\r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 154 ) .\r\n( 2 ) . مختصر تاريخ دمشق ابن منظور ( 7 / 154 ) .\r\n","page_name":" 216 ","page_number":216},
  {"content":"\r\n\r\nديده نمىشد :\r\n عقرت ثمود ناقة فاستؤصلوا * و جرت سوانحهم به غير الأسعد\r\nفبنو رسول اللّه أعظم حرمة * و أجلّ من أمّ الفصيل المقصد\r\nعجبا لهم و لما أتوا لم يمسخوا * و اللّه يملى للطّغاة الجحّد « 1 » \r\n( يعنى : قوم ثمود ، ماده شترى را پى كردند و در أثر آن يكسره نابود شدند و به رخدادهائى گجسته گرفتار آمدند .\r\nحال آنكه فرزندان رسول خدا ارجمندتر و گرامىتر از آن ماده‌شتراند .\r\nشگفتا كه اين جماعت با كارى كه كردند ، مسخ نشدند ! خداوند به طاغيان حق ستيز مهلت مىدهد ) .\r\nو أمّا إنسانها : رخداد كربلا قريحهء شاعران أهل ولاى أهل بيت را برانگيخت و شكوفانيد ؛ سوگ‌سروده‌هاى ايشان ديوانهاى أشعار و كتب أخبار را انباشته است و بسيارى از سرايندگان زبان تازى تنها به سوگ‌سرائى از براى إمام حسين - عليه السّلام - شناخته شده‌اند .\r\nپيشاپيش سوگ‌سرايان ، خالد بن عفران است ، از أفاضل تابعان ؛ در دمشق مىزيست و گفته‌اند : هنگامى كه سر حسين بن على - عليه السّلام - را در شام بر سر نيزه كردند ، خالد بن عفران ، خويشتن از ياران پنهان كرد ؛ يك ماه در پى او بودند ، تا او را بيافتند و از كناره جستنش بپرسيدند .\r\nگفت : نمىبينيد كه چه به ما رسيد ؟ ! آنگاه برخواندن گرفت :\r\n جاءوا برأسك يا بن بنت محمّدٍ * متزمّلًا بدمائه تزميلا\r\nو كأنّما بك يا بن بنت محمّدٍ * قتلوا جهاراً عامدين رسولا\r\nقتلوك عطشاناً و لم يترقّبوا * فى قتلك التّنزيل و التّأويلا\r\nو يكبّرون بأن قتلت و إنّما * قتلوا بك التّكبير و التّهليلا « 2 » \r\n\r\n\r\n","description":"","footnote":"\r\n( 1 ) . مختصر تاريخ دمشق ابن منظور ( 7 / 155 ) .\r\n( 2 ) . مختصر تاريخ دمشق ابن منظور ( 7 / 392 ) ، در شرح حال خالد بن عفران .\r\n","page_name":" 217 ","page_number":217},
  {"content":"\r\n\r\n( يعنى : اى پسر دخت محمّد ! سر تو را ، آغشته در خون ، آوردند .\r\nپندارى با كشتن تو - اى پسر دخت محمّد - ، پيامبرى را آشكارا و بعمد به قتل رسانيدند .\r\nتو را تشنه به قتل رساندند و در كشتن تو نه تنزيل و نه تأويل را پاس نداشتند .\r\nچون تو را كشته‌اند ، بانگ تكبير سر مىدهند ، در حالى كه با كشتن تو تكبير - « اللّه أكبر » گفتن و تهليل « لا إله إلّا اللّه » گفتن را كشته‌اند ) .\r\n[ 400 
  ] يكى از ايشان - به قولى : نخستين كسى كه سوگ سروده‌اى از براى إمام عليه السّلام پرداخت - سليمان بن قتّه است كه گفت :\r\n و إنّ قتيل الطّفّ من آل هاشم * أذلّ رقاباً من قريشٍ فذلّت\r\nفإن تبتغوه عائذ البيت تفضحوا « 1 » * كعادٍ تعمّت عن هداها فضلّت\r\nمررت على أبيات آل محمّد * فلم أرها أمثالها حيث حلّت\r\nفكانوا لنا غنما فعادوا رزيّةً * لقد عظمت تلك الرّزايا و جلّت\r\nفلا يبعد اللّه الدّيار و أهلها « 2 » * لقد عظمت منهم برغمى تخلّت\r\nإذا افتقرت قيس جبرنا فقيرها * و تقتلنا قيس إذا النّعل زلّت\r\nو عند غنىّ قطرة من دمائنا * سنجزيهم يوما بها حيث حلّت\r\nأ لم تر أنّ الأرض أضحت مريضة * لفقد حسين و البلاد اقشعرّت « 3 » \r\n( يعنى : كشتهء طف كه از خاندان هاشم بود ، با شهادتش ، گروهى از گردنكشان قريش را ذليل و رسوا كرد و آنان ذليل شدند .\r\nاگر در پى كشتن « پناهنده به كعبه » « 4 » نيز برآئيد ، رسوا مىشويد ؛ مانند قوم عاد كه ديده بر هدايت فروبست و گمراه شد .\r\nبر خانه‌هاى آل محمّد صلّى اللّه عليه و آله گذر كردم ولى آنها را آنگونه كه\r\n\r\n\r\n","description":"","footnote":"\r\n( 1 ) . اين بيت در مختصر تاريخ دمشق ابن منظور چنين آمده : « فإن تتبعوه عائذ البيت تصبحوا » .\r\n( 2 ) . مصراع دوم بيت پيشين و اين مصراع ، هر دو از مختصر تاريخ دمشق ابن منظوراند .\r\n( 3 ) . مختصر تاريخ دمشق ابن منظور ( 7 / 158 ) .\r\n( 4 ) . - چنان كه مسعودى در مروج الذّهب توضيح داده است - مراد ، عبد اللّه بن زبير است كه از بيم سپاه شام به كعبه پناه برده بود و به عنوان « پناهنده به كعبه » شهره گرديد . .\r\n","page_name":" 218 ","page_number":218},
  {"content":"\r\n\r\nمسكون بودند نيافتم .\r\nايشان سرور ما بودند ولى سوك شدند و اين سوگها بس گران و سترگ است .\r\nخداوند اين سرايها و أهل آن را دور مفرماياد ! كه خالى شدن اين سرايها از ايشان بر من بس گران آمده .\r\nآنگاه كه قبيلهء قيس تنگدست شد ، ما نياز نيازمندانشان را بر آورديم و اينك كه در بر پاشنهء ديگر چرخيده ، به كشتار ما دست گشاده‌اند .\r\nقطره‌اى از خونهاى ما نزد طايفهء « غنى » است « 1 » كه هركجا باشند روزى بخاطر آن قطره ايشان را جزا خواهيم داد .\r\nآيا نديدى كه بخاطر فقدان حسين عليه السّلام ، زمين بيمار شد و سرزمينها به لرزه افتادند ؟ ! ) .\r\n[ 401 
  ] همچنين ، در مرثيهء حسين بن على ، از سرودهء شاعرى ، برخوانده‌اند :\r\n لقد هدّ جسمى رزء آل محمّد * و تلك الرّزايا و الخطوب عظام\r\nو أبكت جفونى بالفرات مصارع * لآل النّبىّ المصطفى و عظام\r\nعظام بأكناف الفرات زكيّة * لهنّ علينا حرمة و ذمام\r\nفكم حرّة مسبيّة فاطميّة * و كم من كريم قد علاه حسام\r\nلآل رسول اللّه صلّت عليهم * ملائكة بيض الوجوه كرام\r\nأ فاطم أشجانى بنوك ذوو العلا * و شبت و إنّى صادق لغلام\r\nو أصبحت لا ألتذّ طيب معيشةٍ * كأنّ علىّ الطّيّبات حرام\r\nو لا البارد العذب الفرات أسيغه * و لا ظلّ يهنينى الغداة طعام\r\nيقولون لى صبرا جميلا و سلوة * و ما لى إلى الصّبر الجميل مرام\r\nفكيف اصطبارى بعد آل محمّد * و فى القلب منهم لوعة و سقام \r\n( يعنى : مصيبت بزرگ آل محمّد صلّى اللّه عليه و آله تن مرا در\r\n\r\n\r\n","description":"","footnote":"\r\n( 1 ) . إشارت سراينده به شهادت أبو بكر بن حسن بن علىّ بن أبى طالب - عليهم السّلام - است كه در واقعهء كربلا به دست عبد اللّه بن عقبهء غنوىّ ، از بنى غنى ، شهيد شد . .\r\n","page_name":" 219 ","page_number":219},
  {"content":"\r\n\r\nهم كوفته است . اين مصيبتها و گرفتاريها بس سترگ‌اند .\r\nشهادتگاههاى خاندان پيامبر برگزيده و استخوانهاى اين شهيدان بر كرانهء فرات چشمانم را اشكبار ساخته است ؛ استخوانهائى پاك در أكناف فرات كه بر گردن ما حقّ و حرمت دارند .\r\nاى بسا آزاد زنان فاطمى نسب كه به إسارت كشيده شده‌اند و اى بسا مردان بزرگوار كه شمشير بر سر ايشان قرار گرفته است ! همگى از خاندان رسول خدا - كه فرشتگان سپيدروى گرامى بر ايشان درود فرستند .\r\nاى فاطمه ! فرزندان بلند پايه‌ات مرا به اندوه افكنده‌اند و سپيدموى شدم ؛ و من مردى راستگويم .\r\nچنان شده‌ام كه از خوشى زندگى لذّتى نمىبرم ؛ تو گوئى خوشيها بر من حرام‌اند . آب خنك خوشگوار را هم براحتى فرو نمىبرم ؛ خوراك صبحگاهى نيز در كامم گوارا نيست .\r\nمرا مىگويند : بىملامت بشكيب و آرام باش ؛ حال آن كه مرا آهنگ شكيبائى بىملالت نيست . در جائى كه سوز و گداز و درد و عشق آل محمّد صلّى اللّه عليه و آله را در دل دارم ، چگونه پس از ايشان شكيبا باشم ؟ ! ) .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\n35 انتقام خونها\r\nهر چند آزمايش خداوند در حقّ بندگان شايسته‌اش ، أعمّ از پيامبران و إمامان و أوليا ، براى ايشان دشوار و طاقت‌فرساست ، اين وعده و پيمانى ربّانى است كه آن را پذيرفته و به آن وفا كرده‌اند : در راه خدا بر آزارها شكيبيدند و بر شكيبائى خويش پاى فشردند ؛ به پاسدارى از حقّ برخاستند ؛ نه بازگشتند و نه سستى كردند ، و بخاطر بهره‌هائى دنيوى كه از دست دادند اندوهگين نشدند ، بلكه با قوّت و صلابت و پايدارى تمام مجاهدت نمودند تا به رضاى إلهى دست يافتند و خود نيز از خداوند راضى و خشنود بودند ؛ يادشان در دنيا جاودانه شد و در آخرت در بهشتهاى جاودان جاى گرفتند .\r\nخداوند هم به وعده‌اش وفا كرد و از جنايتكاران كين باز كشيد ، تا بدانند وعدهء إلهى راست است و خداوند وعدهء خويش را به فرستادگانش مبنى بر اين كه او و ايشان ، وارث زمين‌اند ، و ايشان را در زمين به جانشينى مىگذارد ، به انجام مىرساند ؛ وعده‌اى راستين كه در همهء كتابهاى آسمانى آمده است : تورات ، إنجيل ، زبور ، و قرآن .\r\nگذشته از آن حقيقت مصرّح در متون مقدّس - كه البتّه جز مؤمنانى كه به غيب باورمندند ، به آن يقين نخواهند داشت - ، و هر چند تحقّق انتقام از قاتلان صالحان و مصلحان ، براى هر كه زحمت ديده گشودن بر پيرامون خويش را به خود بدهد ، روشن و آشكار است :\r\nآيا تهى شدن جامعه از صالحان مخلص در راه أمّت و وطن ، به معناى خالى شدن ميدان به سود لااباليان و فرصت طلبان و منفعت‌جويان نيست ؟ ! آيا كشته شدن گروهى از مؤمنان و خداوندگاران پايگاههاى بلند شرف و كرامت در ميان أمّت ، منجر به گستاخى قاتلان و ظالمان بر ارتكاب جنايات\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبيشتر نمىگردد ؟ ! چه ، پس از قتل بزرگان ، كشتن ديگران براى اينان آسان و كم أهمّيّت مىشود .\r\nآيا خاموشى أمّت در برابر شرارتهاى هول‌انگيز و كشتارهاى هراس‌آور ، مانند كشتار كربلا ، با آن همه زشتكارى و نفرت‌انگيزى ، نشان دهندهء ناتوانى أمّت در ايستادگى پيش روى ظالمان و پذيرفتارىاش در برابر اينان نيست ، و باعث دست يازى به جنايتهاى فراخ‌دامنه‌تر - مانند كارى كه بنى أميّه در واقعهء حرّه كردند - نمىشود ؟ ! بلكه آيا ايشان را به هتك عظيم‌ترين حريمهاى إلهى - مانند إقدام بنى أميّه به سوزاندن و منهدم ساختن كعبه - ، گستاخ نمىسازد ؟ ! اين پيامدها ، براى هر كس كه اخگرى از آتش دريافت و خرد و انديشه با خود دارد يا در پرتو آن راه را از چاه بازمىيابد قابل محاسبه و پيش‌بينى است ، و اينهمه ، جز به اندك توجّهى محتاج نيست ! إمام حسين - عليه السّلام - پيش از آنكه به كربلا درآيد ، و پس از آن ، از برخى از اين پيامدها خبر داده بود :\r\n[ 268 
  ] گفت : به خدا سوگند مرا نگذارند تا اين خون بسته را از اندرونم بدر آرند ! و چون چنين كنند ، خداوند كسى را بر ايشان چيره بدارد كه خوارشان سازد ؛ چندان كه از كهنهء بىنمازى كنيزك « 1 » خوارتر گردند ! [ 266 
  ] و گفت : ايشان را جز كشندگان خودم نمىبينم ، و چون چنين كنند ، هيچ حرمتى از حرمتهاى إلهى را نگذارند مگر آنكه هتك كنند ، و خداوند كسى را بر ايشان چيره بدارد كه خوارشان سازد ؛ چندان كه\r\n\r\n\r\n","description":"","footnote":"\r\n( 1 ) . در متن « فرم الأمة » بود كه به « كهنهء بىنمازى كنيزك » ترجمه كرديم . از براى واژهء « فرم » به لسان العرب بنگريد .\r\n« فرم » را ما در اينجا به معناى « خرقة الحيض » گرفتيم . مىدانيم اين « لته » و « خرقه » را پارسىگويان قديم « ركو » يا « رگو » مىگفته‌اند . نگر : المعجم فى معايير أشعار العجم ، چ زوّار ، ص 458 و 459 .\r\nبارى ، تعبير « فرم الأمة » ، در اينجا ، كنايه از نهايت خوارى و ذلّت است . .\r\n","page_name":" 222 ","page_number":222},
  {"content":"\r\n\r\nاز كهنهء بىنمازى كنيزك « 1 » خوارتر گردند ! همانگونه كه كشته شدن عادت پيامبران و إمامان بوده است ، و خداوند با شهادت ايشان را گرامى داشته ، و كسانى كه كشته شدن در سرنوشت ايشان رقم خورده است ، به سوى قتلگاههاى خويش روان مىشوند تا ثابت كنند به وعدهء إلهى و به دين و اهدافشان وفاداراند ، انتقام خونهاى پاك نيز يك سنّت جارى إلهى بوده است .\r\nخداوند متعال هم اين معنا را به پيامبرش خاطرنشان فرموده است ؛ چنان كه در حديث آمده :\r\n[ 286 
  ] خداى - تعالى - به محمّد - صلّى اللّه عليه و آله و سلّم - وحى فرستاد كه من بخاطر يحيى بن زكريّا هفتاد هزار را بكشتم و بخاطر فرزند دخت تو دو هفتاد هزار را مىكشم . « 2 »\r\nو أمّا يك يك فرومايگانى كه در كربلا گرد آمدند و جنايت عاشوراء را مرتكب شدند ، بىمقدارتر از آنند كه نام و سرنوشتشان ياد كرده شود و در خوارى و پستى و رسوائى و فضاحت ايشان همين بس كه به قتل پسر دخت رسول خدا ، و كوكبهء أخيار خاندان او ، و حلقهء تابناكى از صالحان كه پيرامون او بودند ، دست يازيدند ! با اينهمه ، تاريخ از ياد نبرده كه در همين دنيا و به دست ياران برگزيدهء حق كه خداوند براى اين أمر مهمّ و عظيم « اختيار » شان كرده ، هر يك از ايشان به چه انتقام إلهى دچار آمدند ، تا براى ظالمان ، چه در آن زمان و چه در درازناى تاريخ ، مايهء عبرت باشد و ستم‌پيشگان بدانند كه خداوند در كمين ايشان است ، و اگر چند اندكى ديرتر ، موعد ايشان فرا خواهد رسيد .\r\n\r\n\r\n","description":"","footnote":"\r\n( 1 ) . پىنوشت پيشين را بنگريد .\r\n( 2 ) . مختصر تاريخ دمشق ابن منظور ( 7 / 149 ) .\r\n","page_name":" 223 ","page_number":223},
  {"content":"\r\n\r\n\r\nفرجام\r\nاين ، إمام أبو عبد اللّه الحسين - عليه السّلام - است :\r\nسيماى او ، و سيره‌اش پيش از كربلا ، و در سرزمين كربلا در روز عاشورا .\r\nپس از كربلا هم ، در اين زمان كوتاه يا بلند ، در درازناى چهارده سده ، همچنان ياد إمام حسين - عليه السّلام - باقى است ، فريادهاى او در گوش زمانه طنين‌افكن است ، و نه نداهايش ، نه غصّه‌هايش ، و نه قالب حركتش ، هيچ‌يك پايان نپذيرفته‌اند .\r\nتاريخ ، وجود او را بازمىآفريند ، بازمىگرداند ، نفسهاى او را تكرار مىكند ، و ثابت مىكند كه « هر روز عاشوراست و هر سرزمين كربلا » .\r\nاگر اين روزگار از وجود شخص إمام حسين - عليه السّلام - بىبهره است ، روح و أهداف او ، در فرزندانش ، پيروانش و كسانى كه راه و روش و طريقهء او را پى گرفته‌اند تبلور يافته ؛ و اينان زمين را از نشانه‌هاى او پر مىكنند ، پاسدارانه پرچم حق را بر دوش مىگيرند و در سراسر جهان به اهتزاز در مىآورند ، تا اين كرهء خاكى به حكم خداوند بازگردد ، بشريّت از نعمتهاى إلهى بهره‌مند شود ، و وعدهء خداوند تحقّق يابد كه در كتاب ارجمندش مىفرمايد :\r\n « وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً وَ مَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ »  .\r\n( النّور / 55 : خداوند به كسانى كه إيمان آورده‌اند و كارهاى شايسته كرده‌اند ، وعده داده است كه آنان را در اين سرزمين جانشين گرداند ، همچنانكه كسانى را كه پيش از آنان بودند نيز جانشين پيشينيان گردانيد ؛ و دينشان را كه بر آنان\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمىپسندد ، براى آنان پايگاه دهد ، و بعد از بيمناكيشان ، به آنان أمن و أمان ببخشد ؛ كه مرا مىپرستند و چيزى را شريك من قرار نمىدهند ؛ و كسانى كه بعد از اين كفر ورزند ، اينانند كه نافرمان‌اند ) .\r\n « وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ »  ( يونس / 10 : بازپسين گفتار ايشان آن است كه گويند :\r\nسپاس و ستايش خداى راست ، پروردگار جهانيان ) .\r\n\r\n","description":"","footnote":"","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\n\r\nفهرست‌ها\r\n( شماره‌ها به فقرهاى درونى متن مربوط است ) 1 . فهرست آيات قرآنى 2 . فهرست واژگان و مفاهيم ويژه : كسان ، جايها ، روزها و رخدادها ، مصطلحات ، عناوين مهم .\r\n3 . فهرست منابع و نيز فهرست پاره‌اى از مآخذ مورد استناد مترجم .\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\n\r\nفهرست آيات قرآنى « 1 »\r\n( بنابر آغاز بخشهاى مورد استشهاد )  الَّذِينَ هُمْ لِأَماناتِهِمْ وَ عَهْدِهِمْ راعُونَ *  15  الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ  25  إِنَّا لِلَّهِ وَ إِنَّا إِلَيْهِ راجِعُونَ  24  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  5  إِنِّي تَوَكَّلْتُ عَلَى اللَّهِ رَبِّي وَ رَبِّكُمْ ما مِنْ دَابَّةٍ إِلَّا هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ  30  رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ  5  فَأَجْمِعُوا أَمْرَكُمْ وَ شُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَيَّ وَ لا تُنْظِرُونِ  30  فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  5\r\n\r\n\r\n","description":"","footnote":"\r\n( 1 ) . در « فهرست‌هاى » متن أصلى پاره‌اى نادرستيها راه يافته بود كه إصلاح كرديم و نيازى به گوشزد كردن مورد به مورد اين إصلاحات نديديم . همچنين فهرست أحاديث و آثار را نياورديم ؛ زيرا در ترجمهء حاضر أغلب اين گفتارها به فارسى آمده ، و بازجست نصوص أصلى آنها از روى فهرست صرفا - يا غالبا - پژوهشگرانى را به كار مىآمد كه به متن عربى كتاب مراجعه مىكنند ؛ و الحمد للّه أوّلا و آخرا . .\r\n","page_name":" 229 ","page_number":229},
  {"content":"\r\n\r\n فَلا تَخْشَوُا النَّاسَ وَ اخْشَوْنِ  25  كانَ أَبُوهُما صالِحاً  16  لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ  30  لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ  25  لُعِنَ الَّذِينَ كَفَرُوا مِنْ بَنِي إِسْرائِيلَ  . . .  لَبِئْسَ ما كانُوا يَفْعَلُونَ  25  وَ لا تَنْقُضُوا الْأَيْمانَ بَعْدَ تَوْكِيدِها وَ قَدْ جَعَلْتُمُ اللَّهَ عَلَيْكُمْ كَفِيلًا  30  وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  25  وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ  16  وَ تَزَوَّدُوا فَإِنَّ خَيْرَ الزَّادِ التَّقْوى وَ اتَّقُونِ يا أُولِي الْأَلْبابِ  30  وَعَدَ اللَّهُ الَّذِينَ آمَنُوا مِنْكُمْ  فرجام  وَ لا يَسْتَخِفَّنَّكَ الَّذِينَ لا يُوقِنُونَ  25    وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى عَلَّمَهُ شَدِيدُ الْقُوى    28  وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها  30  يُؤْمِنُونَ بِالْغَيْبِ  28  يَفْعَلُونَ ما يُؤْمَرُونَ *  6\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\n2 - فهرست واژگان و مفاهيم ويژه ( كسان ، جايها ، رخدادها ، مصطلحات و . . . )\r\nآب و تشنگى در كربلا : 12 ، 21 ، 28 آشتى و جنگ : 14 آيهء تطهير : 5 ابن سيرين : 33 ابن عبّاس : 20 ، 32 ، 34 أبو أمامة : 28 أبو بكر بن عبد الرّحمن : 27 أبو سعيد خدرى : 27 أبو جناب كلبى : 34 أبو عبد اللّه ( كنيهء إمام حسين - عليه السّلام - ) : 1 أبو قبيل : 33 أبو هريره : 20 إرث بردن از پيامبر - صلّى اللّه عليه و آله - : 4 أشتر : 18 أشعث : 18 « العطش » و آب : 28 إمامت : 20 أمّ حبّان : 33 أمّ سلمه ( همسر پيامبر - صلّى اللّه عليه و آله و سلّم - ، أمّ المؤمنين ) : 5 ، 28 ، 32 ، 34 أمّ الفضل بنت حارث ( دايهء إمام حسين - عليه السّلام - ) : 7 ، 28 أنس بن حارث بن نبيه أسدى كوفى ( صحابى شهيد در كربلا ) : 29 أنس بن مالك : 28 ، 31 أهل بيت - عليهم السّلام - : 5 بابل ( سرزمين ) : 27 بركت و إعجاز : 21 برگ نيل ( خضاب إمام حسين - عليه السّلام - ) : 7 برهنه ( پيكر إمام حسين - عليه السّلام - در صحراى طف ) : 30 بشر بن غالب أسدى : 24 بغض ( در حقّ أهل بيت - عليهم السّلام - ) : 13 بكاء ( گريستن إمام حسين - عليه السّلام - ) : 12 بلنداى فروغمند إسلام و ستارگان أحكام : 20 بيت المقدس : 33 بيعت پيامبر - صلّى اللّه عليه و آله و سلّم - : 9 پادشاهى گزاينده ( ملك عضوض ) : 25 پيشينيان ( السّلف ) : 13 تباهى پس از پيامبر - صلّى اللّه عليه و آله - : 16 تربت سرخ ( تربت كربلاء ) : 28 تفضيل : 1 تقيّه : 19 ثعلبيّه ( جاى ) : 29 جامعهء إسلامى : 24 جاهليّت : 1 جبرئيل ( فرشته ) : 5 ، 6 ، 28 جعفر - عليه السّلام - ( عمّ إمام حسين - عليه السّلام - ) : 1 جعيد همدانى : 24\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nجمل ( پيكار ) : 14 ، 18 جنگ ( با أهل بيت - عليهم السّلام - ) : 14 جوانان عرب : 24 جهاد با ستمگران : 25 چاه ابن مطيع : 21 چشم‌بندى : 20 حبّ و بغض ( در حقّ أهل بيت - عليهم السّلام - ) : 13 حجّاج ( ثقفى ملحد ) : 27 حج ( نزد أهل بيت - عليهم السّلام - ) : 22 حذيفة بن اليمان : 1 حرّ بن يزيد رياحى ( شهيد در كربلاء ) : 29 حسين - عليه السّلام - و بكاء : 12 حمزه - عليه السّلام - ( عمّ إمام حسين - عليه السّلام - ) : 1 خديجه بنت خويلد - عليها السّلام - ( مادر بزرگ إمام حسين - عليه السّلام - ) : 1 خلق عظيم : 4 خليفه ( راوى ) : 33 خوارج : 29 خون إمام حسين - عليه السّلام - : 32 دلائل إمامت : 28 دلائل نبوّت : 28 رأس الجالوت : 28 رباب ( همسر إمام حسين - عليه السّلام - ) : 7 ربيعهء سعدى : 1 ركاب گرفتن از براى إمام حسن و إمام حسين - عليهما السّلام - : 20 روايتگرى حديث : 8 روز عاشوراء : 30 ريحانة رسول اللّه ( لقب إمام حسين - عليه السّلام - ) : 1 زهرى : 33 زهير بن شدّاد أسدى ( راوى ) : 29 زيد بن أرقم : 31 زيد بن على شهيد - عليهما السّلام - : 7 زينب بنت جحش ( أمّ المؤمنين ) : 28 سبط رسول اللّه ( لقب إمام حسين - عليه السّلام - ) : 1 سپاهيى ناشناس در كربلا : 29 سخنرانى إمام حسين - عليه السّلام - در منى : 25 سكينه ( دختر إمام حسين - عليه السّلام - ) : 24 سلمان فارسى : 1 سلمى ( راوى ) : 32 سليم بن قيس : 25 سليمان بن قتّة ( شاعر ) : 34 سنّت رسول اللّه - صلّى اللّه عليه و آله و سلّم - : 8 ، 13 سنگهاى بيت المقدس : 33 سيّد شباب أهل الجنّة ( لقب إمام - عليه السّلام - ) : 1 شباهت به پيامبر - صلّى اللّه عليه و آله و سلّم - : 3 شبّر و شبير : 1 شعر و شاعران در زندگانى إمام حسين - عليه السّلام - : 23 شناسه‌هاى فردى : 1 شهادت إمام حسين - عليه السّلام - : 2 صحنه‌هاى حضور أمير المؤمنين على - عليه السّلام - : 18 صفّين ( پيكار ) : 14 ، 18 ، 28\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nطف ( در عراق ) : 28 طهارت إلهى : 5 عايشه : 28 عبد اللّه بن جعفر : 18 عبد اللّه بن زبير : 27 عبد اللّه بن عبّاس ( ابن عبّاس ) : 18 ، 27 عبد اللّه بن عمر : 27 عبد اللّه بن عمرو بن عاص : 27 عبد الله بن يقطر ( برادر شيرى إمام حسين - عليه السّلام - ) : 7 عرب : 30 عصمت أمّت : پندارى باطل : 30 علىّ بن أبى طالب - عليهما السّلام - ( أمير المؤمنين ، پدر إمام حسين - عليه السّلام - ) : 1 عمّار بن ياسر ( صحابى شهيد در صفّين ) : 18 عمّار بن أبى سلامة دالانى ( شهيد در كربلاء ) : 29 عمر بن خطّاب : 17 عمرة بنت عبد الرّحمن : 27 عيسى بن حارث كندى : 33 عيسى بن مريم - عليهما السّلام - : 7 غيب و أخبار غيبى دربارهء كربلا : 28 غنّهء حسينى : 7 فاطمهء زهرا - عليها السّلام - ( مادر إمام حسين - عليه السّلام - ) : 1 فدك : 14 قثم بن عبّاس ( برادر شيرى إمام حسين - عليه السّلام - ) : 7 كعب الأخبار يهودى : 28 كربلا ( شهادتجاى إمام حسين - عليه السّلام - ) : 25 ، 28 ، 29 گردهمائى بزرگ « منى » : 25 مباهله و آيه و حديث آن : 5 ، 11 محمّد بن أبى بكر : 18 محمّد بن حنفيّة : 18 مدينهء منوّره ( زادگاه إمام حسين - عليه السّلام - ) : 2 مسلم بن عقيل : 18 مسور بن مخرمه : 27 معاويه ( پدر يزيد ) : 2 ، 20 ملك قطر : 28 ملل ( جاى ) : 27 منى ( جاى ) : 25 « منبر پدرم » : 17 منزلت ( حديث نبوى ) : 1 موالى : 24 موضعگيريهاى دير هنگام پس از رخداد كربلا : 31 « ناصحان » ( نصيحتگران إمام حسين - عليه السّلام - به بيرون نشدن ) : 27 نام ( إمام حسين - عليه السّلام - ) : 1 نامهاى أهل بهشت : 1 نصرة أزديّه ( راوى ) : 33 نهر كربلا : 2 نهروان ( پيكار ) : 14 ، 18 نيروى غيبى : 6 نينوى ( كربلاء ) : 28 وديعهء پيامبر - صلّى اللّه عليه و آله و سلّم - : 15 وليد بن عبد الملك : 33 ولادت إمام حسين - عليه السّلام - : 2 ياران وفا پيشه : 29 يحيى بن زكريّا - عليهما السّلام - : 35\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\n3 - فهرست منابع و مآخذ\r\nالاحتجاج على أهل اللّجاج ، الطّبرسى ، تحقيق مؤسّسة الأعلمى للمطبوعات ، بيروت .\r\nالاستيعاب فى معرفة الأصحاب ، ابن عبد البرّ يوسف القرطبى ، چاپ شده در هامش الإصابة ابن حجر .\r\nأنساب الأشراف ، البلاذرى ( أحمد على بن جابر ، ق 3 ) ، تحقيق الشّيخ محمّد باقر المحمودى ، دار التّعارف ، بيروت ، 1397 ه . ق .\r\nالإيقاد فى وفيات النّبىّ و الزّهراء و الأئمّة - عليهم السّلام - ، السّيّد محمّد على الشّاه عبد العظيمىّ ( ف : 1334 ) ، تحقيق السّيّد محمّد جواد الرّضوىّ الكشميرىّ ، منشورات الفيروزآبادى ، قم .\r\nتاريخ أهل البيت - عليهم السّلام - ، شمارى از مورّخان ، به تحقيق نويسندهء همين كتاب ، نشر مؤسّسه آل البيت - عليهم السّلام - لإحياء التّراث ، قم و بيروت .\r\nتاريخ دمشق : ابن عساكر ( الحسن بن علىّ بن هبة اللّه الشّافعىّ ، ف : 571 ه . ق ) :\r\nترجمة الإمام الحسن عليه السّلام ترجمة الإمام الحسين عليه السّلام ترجمة الإمام أمير المؤمنين عليه السّلام ، ط . 1398 ه . ق .\r\nهر سه بخش به تحقيق شيخ محمّد باقر محمودى ، بيروت .\r\nتسمية من قتل مع الحسين عليه السّلام ، الفضيل بن الزّبير الأسدىّ الكوفىّ الرسان ( ق 2 ) ، به تحقيق نويسندهء همين كتاب ، چاپ شده در : مجلّهء تراثنا ، ش 2 ، مؤسّسهء آل البيت - عليهم السّلام - ، 1405 ه . ق .\r\nجهاد الإمام السّجّاد - عليه السّلام - ، نويسندهء همين كتاب ، قم : 1413 ه . ق .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nسير أعلام النّبلاء ، الذّهبىّ التّركمانىّ ، ج 20 ، تحقيق شعيب الارناؤوط و محمّد نعيم العرقسوسى ، مؤسّسة الرّسالة ، ط : 1 ، 1405 ه . ق .\r\nعلم الأئمّة عليهم السّلام بالغيب ، گفتارى از نويسندهء همين كتاب ، چاپ شده در :\r\nمجلّهء تراثنا ، ش 37 .\r\nمقتل الحسين - عليه السّلام - ، السّيّد عبد الرّزّاق الموسوىّ المقرّم ، منشورات مؤسّسة البعثة ، طهران .\r\nالحدائق الورديّة ، الشّهيد المحلّى ، دار أسامة ، دمشق .\r\nخطبهء حسين بن على - عليهما السّلام - در منى ، شيخ محمّد صادق نجمى ، مشهد ذكرى عاشوراء و تأمّلاتها التّراثيّة فقهيّاً و أدبيّا ، نويسندهء همين كتاب - دستنوشت ( / چاپ نشده ) .\r\nشهداء حقّا ، گفتارى از نويسندهء همين كتاب ، چاپ شده در مجلّهء ذكريات المعصومين عليهم السّلام كربلا ، س 2 ، ش 1 ، محرّم 1385 ه . ق .\r\nصحيح البخارى ، ط . مصر - افست دار إحياء التّراث العربىّ ، 9 ج ، بيروت .\r\nكتاب سليم بن قيس الهلالى ، تحقيق علاء الدّين الموسوىّ ، مؤسّسة البعثة ، طهران ، 1407 ه . ق .\r\nمختصر تاريخ دمشق لابن عساكر ، اختصار ابن منظور الإفريقي ( محمد بن مكرم الأنصارى ، ف : 711 ، ه . ق ) ، ج 7 ، تحقيق أحمد بن راتب حمورش و محمّد ناجى العمر ، مراجعة رياض عبد المجيد مراد ، دار الفكر ، دمشق ، ط : 1 ، 1405 ه . ق .\r\nالمستدرك على الصّحيحين ، الحاكم النّيسابورىّ ( أبو عبد اللّه محمّد بن بيع / 405 ) ، ط . حيدرآباد هند .\r\nالنّكت فى مقدّمات الأصول ، الشّيخ المفيد ( محمّد بن محمّد بن النّعمان / ف :\r\n413 ه . ق ) ، به تحقيق نويسندهء همين كتاب ، المؤتمر العالمى لألفيّة الشّيخ المفيد ، قم : 1413 ه . ق .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nفهرست پاره‌اى از مآخذ مورد استناد مترجم\r\nاحتجاج ( متن و ترجمهء كتاب شريف احتجاج ) ، أحمد بن علىّ بن أبى طالب طبرسى ، ترجمهء بهراد جعفرى ، 2 ج ، چ : 1 ، تهران : دار الكتب الإسلاميّة ، 1381 ه . ش .\r\nاختيار معرفة الرّجال المعروف برجال الكشىّ ، شيخ الطّائفة أبو جعفر محمّد بن الحسن الطّوسىّ ، تحقيق محمّد تقى فاضل الميبدى ( و ) السّيّد أبو الفضل الموسويان ، ط : 1 ، طهران : وزارة الثّقافة و الإرشاد الإسلامىّ ، 1382 ه . ش .\r\nالإصابة فى تمييز الصّحابة ، ابن حجر العسقلانىّ ، بيروت : دار إحياء التّراث العربىّ ( افست از روى چاپ 1328 ه . ق ) .\r\nالاعتقادات ( و رسالة فى حلّ حديث . . . ) ، العلّامه الشّيخ محمّد باقر المجلسىّ ، تحقيق السّيّد مهدى الرّجائى ، ط : 1 ، اصفهان : مكتبة العلّامة المجلسىّ ( ره ) ، 1409 ه . ق .\r\nالأعلام ، خير الدّين زركلى ، ط : 15 ، بيروت ، دار العلم للملايين ، 2002 م .\r\nإمام حسين عليه السّلام در مكّهء مكرّمه ، شيخ نجم الدّين طبسى ، ترجمهء عبد الحسين بينش ، چ : 1 ، كوثر غدير ، 1381 ه . ش .\r\nبحار الأنوار ، العلّامة المجلسىّ ، ط . 110 جلدى .\r\nالتّاج الجامع للأصول فى أحاديث الرّسول - صلّى اللّه عليه و آله و سلّم - ( و معه :\r\nغاية المأمول ) ، منصور على ناصف ، بيروت : دار الفكر ، 1406 ه . ق .\r\nتجارب السّلف ، هندوشاه بن سنجر بن عبد اللّه صاحبى نخجوانى ، تصحيح عبّاس إقبال آشتيانى ، چ : 3 ، تهران : كتابخانهء طهورى ، 1357 ه . ش .\r\nتحف العقول ، الشّيخ أبو محمّد الحسن بن علىّ بن الحسين بن شعبة الحرّانىّ ،\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nتحقيق على أكبر الغفّارىّ ، مؤسّسة النّشر الإسلامىّ ( التّابعة لجماعة المدرّسين بقم المشرّفة ) ، بىتا .\r\nتدوين السّنّة الشّريفة ، السّيّد محمّد رضا الحسينىّ الجلالىّ ، ، ط : 2 ، قم : مكتب الإعلام الإسلامىّ ، 1376 ه . ش .\r\nترجمة الامام الحسين عليه السّلام من كتاب بغية الطّلب ، تصحيح السّيّد عبد العزيز الطّباطبائى ، تحقيق محمّد الطّباطبائى ، ط : 1 ، قم : دليل ما ، 1423 ه . ق . /\r\n1381 ه . ش .\r\nحقيقة الجفر عند الشّيعة ، أكرم بركات العاملى ، ط : 2 ، بيروت : دار الصّفوة ، 1420 ه . ق .\r\nحلية الابرار ، السّيّد هاشم البحرانى ، تحقيق : الشّيخ غلام رضا مولانا البروجردى ، ط : 1 ، مؤسّسة المعارف الإسلاميّة .\r\nحيات فكرى و سياسى إمامان شيعه عليهم السّلام ، رسول جعفريان ، چ : 4 ، قم :\r\nانتشارات أنصاريان ، 1380 ه . ش .\r\nدائرة المعارف فارسى ( مصاحب ) ، به سرپرستى غلامحسين مصاحب ، 3 ج ، تهران : أمير كبير ( كتابهاى جيبى ) ، 1380 ه . ش .\r\nدستور الإخوان ، قاضى خان بدر محمّد دهار ، تصحيح دكتر سعيد نجفى أسد اللّهى ، ج 1 ، چ : 1 ، تهران : انتشارات بنياد فرهنگ ايران ، 1349 ه . ش .\r\nدقائق التأويل و حقائق التّنزيل ، أبو المكارم محمود بن أبى المكارم حسنى واعظ ، پژوهش جويا جهانبخش ، چ : 1 ، تهران : مركز نشر ميراث مكتوب ، سازمان أوقاف و أمور خيريّه ، 1381 ه . ش .\r\nديوان أهل البيت عليهم السّلام ، الشيخ على حيدر المؤيّد ، ط : 1 ، دار العلوم ، 1422 ه . ق .\r\nرجال الشّيعة فى أسانيد السّنّة ( الصّحاح السّتّة ) ، الشّيخ محمّد جعفر الطّبسى ، ط : 1 ، قم : مؤسّسة المعارف الإسلاميّة ، 1420 ه . ق .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nزندگانى إمام حسين عليه السّلام ، سيّد هاشم رسولى محلّاتى ، تهران : دفتر نشر فرهنگ إسلامى .\r\nسخنان حسين بن على - عليهما السّلام - از مدينه تا كربلا ، محمّد صادق نجمى ، چ :\r\n8 ، قم : دفتر انتشارات إسلامى ، 1378 ه . ش .\r\nشذرات الذّهب ، أبو الفلاح عبد الحىّ بن العماد الحنبلىّ ، بيروت : دار الكتب العلميّة ، 8 ج ( 4 مجلّد ) .\r\nشرح حال و فضائل خاندان نبوّت عليهم السّلام ، سبط بن جوزى ، ترجمهء محمّد رضا عطائى ، چ : 1 ، مشهد : شركت به نشر ( انتشارات آستان قدس رضوى - ع - ) ، 1379 ه . ش .\r\nشفاء الصّدور فى شرح زيارة العاشور ، حاج ميرزا أبو الفضل طهرانى ، به اهتمام سيّد إبراهيم شبيرى ، چ : 1 ، تهران : انتشارات مرتضوى ، 1376 ه . ش .\r\nالصّافى فى تفسير القرآن ، الفيض الكاشانىّ ، تحقيق الحسينىّ الأمينىّ ، ط : 1 ، تهران : دار الكتب الإسلاميّة .\r\nالصّلاة فى الكتاب و السّنّة ، محمّد محمّدى رىشهرى ، مترجم : عبد الهادى مسعودى ، چ : 1 ، قم : دار الحديث ، 1377 ه . ش .\r\nغريب الحديث فى بحار الأنوار ، حسين الحسينىّ البيرجندىّ ، تحقيق : مركز بحوث دار الحديث ، ط : 1 ، تهران : 1421 ه . ق .\r\nفرهنگ ألبسهء مسلمانان ، ر . پ . آ . دزى ، ترجمهء حسين على هروى ، چ : 1 ، تهران :\r\nبنگاه ترجمه و نشر كتاب ، 1359 ه . ش .\r\nفهرس التّراث ، محمّد حسين الحسينىّ الجلالىّ ، تحقيق محمّد جواد الحسينىّ الجلالىّ ، 2 ج ، ط : 1 ، قم : دليل ما ، 1422 ه . ق .\r\nقصّهء كربلا ، على نظرى منفرد ، چ : 7 ، قم : سرور ، 1380 ه . ش .\r\nكامل الزّيارات ، ابن قولويه ، تحقيق علّامهء امينى ( ره ) .\r\nلسان العرب ، ابن منظور ، تحقيق عبد اللّه على الكبير ( و ) محمّد أحمد حسب اللّه ( و ) هاشم محمّد الشاذلىّ ، قاهره : دار المعارف ، 6 ج .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nالمجازات النّبويّة ، محمّد بن حسين الشّريف الرّضىّ ، تصحيح مهدى هوشمند ، ط : 1 ، قم : دار الحديث ، 1422 ه . ق .\r\nمرآة العقول ، العلّامة المجلسىّ ، تصحيح : السّيّد هاشم الرّسولىّ ، تهران : دار الكتب الإسلاميّة .\r\nمعادن الحكمة فى مكاتيب الأئمة عليهم السّلام ، علم الهدى محمّد بن المحسن بن المرتضى الكاشانىّ ، مع تعليقات الشّيخ علىّ الأحمدىّ الميانجىّ ، 2 ج ، ط :\r\n2 ، مؤسّسة النّشر الإسلامىّ ( التّابعة لجماعة المدرّسين بقم المشرّفة ) ، 1414 ه . ق .\r\nالمعارف ، ابن قتيبة ( أبو محمّد عبد اللّه بن مسلم ) ، تحقيق ثروت عكاشة ، افست انتشارات الشّريف الرّضىّ ، ط : 1 ، قم : 1415 ه . ق . / 1373 ه . ق .\r\nمعجم البلدان ، ياقوت حموى ، دار بيروت .\r\nالمعجم فى معايير أشعار العجم ، شمس الدّين محمّد بن قيس الرّازى ، به اهتمام مدرّس رضوى ، تهران : زوّار ، چ : 3 ، 1360 ه . ش .\r\nالمعرّب من الكلام الأعجمىّ على حروف المعجم ، أبو منصور الجواليقى ( موهوب بن أحمد بن محمّد بن الخضر ) ، بتحقيق و شرح أحمد محمّد شاكر ، افست أسدى ، طهران : 1966 م .\r\nمفردات نهج البلاغه ، سيّد على أكبر قرشى ، 2 ج ، تهران : نشر قبله .\r\nمكاتيب الرّسول - صلّى اللّه عليه و آله - ، الشّيخ علىّ الأحمدىّ الميانجىّ ، ط : 1 ، 4 ج ، طهران : دار الحديث ، 1419 ه . ق .\r\nمناقب آل أبى طالب - عليهم السّلام - ، أبو جعفر محمّد بن علىّ بن شهر آشوب السّروىّ المازندرانىّ ، تحقيق : يوسف البقاعى ، ط : 2 ، 5 ج ، بيروت :\r\nدار الأضواء ، 1412 ه . ق .\r\nالمنتخب ، الطّريحى ، قم : انتشارات شريف رضى .\r\nمنتهى الامال ، ثقة المحدّثين حاج شيخ عبّاس قمى ، تحقيق : ناصر باقرى بيدهندى ، 3 ج ، چ : 1 ، قم : دليل ، 1379 ه . ق .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nالموسوعة الرّجاليّة الميسّرة ، مؤسّسة الإمام الصّادق - عليه السّلام - ، 2 ج ، ط : 1 ، قم : 1419 ه . ق .\r\nنثر طوبى ( دائرة المعارف لغات قرآن مجيد ) ، آية اللّه ميرزا أبو الحسن شعرانى ، تهران : انتشارات إسلاميّة ، چ : 4 ، 1379 ه . ش .\r\nنظرات فى تراث الشّيخ المفيد ، السّيّد محمّد رضا الحسينىّ الجلالىّ ، ط : 1 ، المؤتمر العالمى لألفيّة الشّيخ المفيد ، 1413 ه . ق . / 1372 ه . ش .\r\nنهج البلاغه ، با ترجمهء دكتر سيّد جعفر شهيدى ، چ : 3 ، انتشارات و آموزش انقلاب إسلامى ، تهران : 1371 ه . ق .\r\nنهج البلاغه ( همراه با شرح شيخ محمّد عبده ) ، ترجمهء على أصغر فقيهى ، چ : 1 ، تهران : انتشارات صبا ، 1374 ه . ش .\r\nالوافى ، المولى محمّد محسن المشتهر بالفيض الكاشانى ، تحقيق و نشر : مكتبة الإمام أمير المؤمنين على - عليه السّلام - العامّة ( اصفهان ) ، ط : 1 .\r\nيوم الطّفّ ( مقتل الإمام أبى عبد اللّه الحسين الشّهيد - عليه السّلام - ) ، هادى النّجفى ، ط : 1 ، قم : 1413 ه . ق .\r\n\r\n\r\n","description":"","footnote":"","page_name":" 240 ","page_number":240}
  ]