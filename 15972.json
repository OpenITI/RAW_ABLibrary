[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nهوالعزيز\r\nسر الفتوح\r\nناظر بر\r\nپرواز روح\r\nبه ضميمهء رسالهء\r\nفقهاى حكيم\r\nاز مكتوبات\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nسرالفتوح ناظر بر پرواز روح ، به ضميمهء رسالهء فقهاى حكيم / از مكتوبات . . . سيد محمد حسين حسينى طهرانى . - مشهد : علامهء طباطبائى ، 1433 ق .\r\n272 ص .\r\nكتاب اول : نقدى است كوتاه بر كتاب پرواز روح ، اثر سيد حسن ابطحى . كتاب دوم : مرورى فهرست وار بر اسامى افرادى از فقهاى اسلام كه به فلسفه و عرفان پرداخته اند .\r\nكتابنامه : ص 267 - 272 ، و به صورت زير نويس .\r\n1 . ابطحى ، سيد حسن ، پرواز روح - نقد و تفسير . 2 . عرفان - دفاعيه ها و رديه ها . 3 . تصوف - دفاعيه ها و رديه ها . 4 . فيلسوفان اسلامى - سرگذشتنامه . 5 . علما و مجتهدان - سرگذشتنامه . الف . حسينى طهرانى ، سيد محمد حسين . رسالهء فقهاى حكيم . ب . عنوان . ج . عنوان : رسالهء فقهاى حكيم . د . عنوان : پرواز روح . ه‍ . عنوان : فقهاى حكيم .\r\n/ 55 BP\r\n99 / 297\r\nشابك ( با جلد معمولى ) 4 - 25 - 5738 - 600 - 978\r\nشابك ( با جلد زركوب ) 1 - 26 - 5738 - 600 - 978\r\nISBN 978 - 600 - 5738 - 25 - 4\r\nISBN 978 - 600 - 5738 - 26 - 1\r\nسرالفتوح ناظر بر پرواز روح به ضميمهء رسالهء فقهاى حكيم\r\nاز مكتوبات : حضرت علامه آية الله حاج سيد محمد حسين حسينى طهرانى قدس سره\r\nطبع أول : محرم الحرام 1433 هجرى قمرى\r\nتعداد : 3000 نسخه\r\nچاپ و صحافى : چاپخانه دانشگاه مشهد\r\nناشر : انتشارات علامهء طباطبائى ، مشهد مقدس ، جاده طرقبه ، نرسيده به پمپ بنزين ، امام رضا عليه السلام ، شماره 16 ، تلفن 5592125 - 0511\r\nاين كتاب تحت إشراف \" مؤسسهء ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمتن كتاب سرّ الفتوح\r\nفهرست تفصيلى مطالب و موضوعات\r\nسرّ الفتوح ، ناظر بر « پرواز روح »\r\nبه ضميمهء رسالهء فقهاى حكيم\r\nعنوان صفحه\r\nمتن كتاب سرّ الفتوح\r\nاز صفحهء 21 تا صفحهء 75\r\nشامل مطالب :\r\n\r\nسبب تأليف كتاب 21\r\n\r\nلزوم بيدار داشتن قلب ، با ارتباط با مقام ولايت 22\r\n\r\nبررسى سه مطلب اصلى از مطالب كتاب « پرواز روح » 23\r\n\r\nمطلب أوّل : دربارهء استاد در سير و سلوك 23\r\n\r\nاز مطاوى كتاب « پرواز روح » به دست مىآيد كه در راه تهذيب نفس ، توسّل به معصومين عليهم السّلام كافى بوده و نيازى به استاد نيست 24\r\n\r\nمسير انسان در امور تشريعيه بر اساس تكليف و اختيار است 25\r\n\r\nمسألهء لزوم استاد و مسألهء لزوم امام حىّ ، هر دو بر يك اساس قرار دارند 26\r\n\r\nمسألهء تهذيب نفس ، همچون سائر امور ، بر اساس پيمودن راه‌هاى ظاهرى است 27\r\n\r\nمنحصر ساختن مسائل اخلاقى در توسّل باطنى ، شانه خالى كردن از بار مسؤوليّت است 28\r\n\r\nشرع ، در همهء امور امر به پيروى از اهل خبره و اهل علم مىنمايد 30\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nلزوم رجوع جاهل به عالم ، در سه مرحلهء فطرت و عقل و شرع ( ت ) « 1 » 32\r\n\r\nروايات فراوانى كه از آنها لزوم مراجعه به استاد استفاده مىشود ( ت ) 33\r\n\r\nمنظور از « استاد » كيست ، و راه شناخت وى ( ت ) 37\r\n\r\nچرا عدّه‌اى نياز به استاد طريق را انكار مىكنند ؟ 38\r\n\r\nسُلّاك أويسى و مجذوب سالك ( ت ) 39\r\n\r\nمطلب دوّم : دربارهء علم فلسفه 40\r\n\r\nانكار فلسفه ، انكار ضروريّات قوّهء عاقلهء انسان است 40\r\n\r\nآيات كريمهء قرآن ، دعوت به تعقّل مىنمايد 41\r\n\r\nتعليم حكمت ، از وظائف رسول‌خدا صلّى الله عليه و آله در قرآن كريم 42\r\n\r\nطرح مسائل دقيق فلسفى در روايات 42\r\n\r\nبرخى از راويان ما ، احاديث عميق و پيچيده‌اى را روايت مىكنند 42\r\n\r\nبسيارى از روايات أئمّه عليهم السّلام فراتر از سطح فهم عموم است 43\r\n\r\nادّعاى بى نيازى از علوم عقلى به واسطهء رجوع به ادّلهء نقلى ، مستلزم تناقض است 44\r\n\r\nبدون ورود در مسائل عقلى ، چاره‌اى جز تقليد در اصول دين نيست 44\r\n\r\nآثار و بركات « اجتهاد » در مذهب شيعه 45\r\n\r\nعلّت اينكه طلّاب را از علوم عقليّه منع مىكنند دو چيز است 46\r\n\r\nعمق مطالب فلسفى روايات ، با شرح و تفسير ادبى به دست نخواهد آمد 47\r\n\r\nبدون حركت در مراحل « فكريّه » و « وجدانيّه » نمىتوان به توحيد خالص رسيد 48\r\n\r\nلزوم بحث و تحليل معارف دينى براى تودهء مردم 49\r\n\r\n\r\n","description":"","footnote":"\r\n( 1 ) * - حرف « ت » علامت براى عناوين مطالب موجود در تعليقه‌ها مىباشد .\r\n","page_name":" 8 ","page_number":8},
  {"content":"\r\n\r\n\r\nطرح برخى از اشكالات مخالفين فلسفه ، و پاسخ آن 50\r\n\r\nاشكال اوّل : « تمامى معارف در كتاب و سنّت يافت مىشود و ديگر نيازى به علوم عقليّه نيست » ؛ و پاسخ آن 50\r\n\r\nعلوم عقليّه ، راه رسيدن به معارف است 51\r\n\r\nاشكال دوّم : « يادگيرى علوم عقليّه بدعت است » ؛ و پاسخ آن 52\r\n\r\nدعوت كتاب و سنّت به عقل و تعقّل ، علم و تعلّم 52\r\n\r\nآيا پيدايش هر چيز تازه‌اى « بدعت » است ؟ 53\r\n\r\nمراد از تصوّف و فلسفه‌اى كه در برخى روايات ، مذمّت شده است 54\r\n\r\nفلاسفهء اسلام ، پاسداران شرع و شريعت هستند 55\r\n\r\nطلّاب علوم دينيّه بايستى در « حكمت متعاليه » مجتهد باشند 56\r\n\r\nاشكال سوّم : « اختلاف نظر فلاسفه ، دليل بطلان فلسفه است » ؛ و پاسخ آن 57\r\n\r\nاختلاف آراء ، در تمامى علوم شايع است 57\r\n\r\nلزوم پىجوئى حق ، در ميان آراء مختلف 57\r\n\r\nمطلب سوّم : دربارهء نهايت سير معرفتى انسان 58\r\n\r\nاستقلال قائل‌شدن دربارهء حضرت ولىّعصر عليه‌السّلام موجب شرك است 58\r\n\r\nنفى استقلال از هر موجودى ، در آيات و روايات 59\r\n\r\nمقصد خداست ، و امامان واسطهء فيض‌اند 59\r\n\r\nوجود مقدّس امام ، آئينهء تمام نماى خداست 60\r\n\r\nلزوم كسب فيض از نفس امام‌زمان عليه‌السّلام در سير و سلوك إلى الله ( ت ) 61\r\n\r\nبين كثرت عالم و وحدت پروردگار ، تنافى وجود ندارد 62\r\n\r\nانحراف « وهّابيّه » و « شيخيّه » در باب معرفت پروردگار 63\r\n\r\nوهّابيّه ، وساطت وسائط فيض را انكار مىكنند 63\r\n\r\nكثرات ، مظاهر و مجالى ذات پروردگار هستند 64\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nشيخيّه ، وصول به پروردگار را انكار مىكنند 65\r\n\r\nاشكالات عقائد شيخيّه بسيار است 66\r\n\r\nلزوم جبر در مذهب وهّابيّه ، و تفويض در مذهب شيخيّه 67\r\n\r\nشرط بهره‌مندى صحيح و كامل از ملاقات با امام زمان عليه السّلام 68\r\n\r\nتشرّف علّامهء بحرالعلوم ، با معرفت همراه بود 69\r\n\r\nاعتقاد شيخيّه به « ركن رابع » 70\r\n\r\nحقيقت انتظار فرج 71\r\n\r\nتشرّف ظاهرى بايد همراه با « ديد مرآتى » باشد 72\r\n\r\nبايد با تهذيب نفس ، براى ظهور آماده شويم 73\r\n\r\nراه « ظهور باطنى » هميشه باز است 74\r\n\r\nتعليقات بر كتاب « پرواز روح »\r\nاز صفحهء 79 تا صفحهء 153\r\nشامل مطالب :\r\n\r\nتذكّراتى از ناشر 79\r\n\r\nتعبيرى لطيف از مرحوم حاج شيخ حبيب الله گلپايگانى 81\r\n\r\nمعرّفى استاد از ناحيهء حضرت امام رضا عليه السّلام 82\r\n\r\nلزوم مربّى زنده ، در سير و سلوك 83\r\n\r\nقضيّهء ملّاى رومى و شمس تبريزى در توسّل به حضرت أميرالمؤمنين عليه‌السّلام 84\r\n\r\nپيروى از استاد ، به معناى سلب وساطت امام عليه السّلام نيست 85\r\n\r\nمسألهء استادى و شاگردى در كتاب « پرواز روح » ، عملًا ثابت شده و لفظاً انكار مىگردد 87\r\n\r\nمكاشفات صوريّه ، دلالتى بر كمال ندارند 88\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمطالب متناقض « پرواز روح » در مسألهء استاد طريق 89\r\n\r\nمكاشفه‌اى غلط در رابطه با خروج سيّد حسنى 90\r\n\r\nملاقات مرحوم حاج ملّا آقاجان با مرحوم آية الله ميرجهانى اصفهانى 92\r\n\r\nوساطت استاد ، منافاتى با كسب فيض از امام عليه السّلام ندارد 93\r\n\r\nمخفىترين نوع غلوّ دربارهء معصومين عليهم السّلام 95\r\n\r\nملاقات مرحوم حاج ملّا آقاجان با پيرمرد زنده دل ، و دستورات پيرمرد به ايشان 95\r\n\r\nادّعاى « ظهور اصغر » و « ظهور اكبر » 98\r\n\r\nبجا آوردن دستورات سلوكى از روى آزمايش ، صحيح نيست 102\r\n\r\nاحتراز أولياى كامل از ابراز كرامات 103\r\n\r\nقضيهء فردى كه در عمل‌كردن به دستورالعمل مرحوم‌شيخ‌بهائى اشتباه نموده بود 104\r\n\r\nاحوالات مرحوم اللهيارى 105\r\n\r\nملاقات برخى از شاگردان مرحوم قاضى با مرحوم حاج ملّا آقاجان ، و طرح مطالبى دربارهء توحيد 108\r\n\r\nخلط و اشتباه مرحوم حاج ملّا آقاجان در پاسخ به مطالب شاگردان مرحوم قاضى 110\r\n\r\nقضيّهء تشرّف در مسجد سهله ، و خطاى مرحوم حاج ملّا آقاجان 112\r\n\r\nاشتباهات خطير ، در اثر نداشتن استاد طريق 118\r\n\r\nتحقيقى دربارهء سند « مَن علّمنى حرفًا فقد صَيّرنى عبدًا » ( ت ) 120\r\n\r\nمراد از روايت حضرت امام حسن عسكرى عليه السّلام دربارهء فلسفه 121\r\n\r\nتوصيه به فلسفهء جديد و منع از فلسفهء اسلامى ، جاى شگفتى است 122\r\n\r\nهيچيك از مخالفان فلسفه ، خود فلسفه نخوانده‌اند 122\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nمكاشفهء مرحوم حاج ملّا آقاجان دربارهء ملائكهء شب و روز 123\r\n\r\nقضيّه‌اى كه مرحوم قاضى ، در مورد يكى از مشايخ و شاگرد او نقل مىفرموده‌اند 124\r\n\r\nخبر دادن از باطن افراد و نظائر آن ، از أولياء راستين سر نمىزند 127\r\n\r\nلزوم پيروى از استاد طريق ، به دليل فطرى و عقلى و شرعى ثابت است 129\r\n\r\nپيروى حقيقى از معصومين عليهم السّلام تنها در تبعيّت از استاد كامل تحقّق مىپذيرد 131\r\n\r\nتقسيم عبادت به سه دسته ، در روايات 132\r\n\r\nمطالبى دربارهء مرحوم آية الله كوهستانى 133\r\n\r\nتفسير آيه شريفهء : « ثُمَّ أَوْرَثْنَا الْكِتبَ . . . » 134\r\n\r\nگفتارى از مرحوم آية الله كوهستانى در مذمّت فلسفه و تصوّف ، و پاسخ آن 136\r\n\r\nتحقيقى اجمالى دربارهء روايات وارده در مورد فلسفه ( ت ) 137\r\n\r\nمراد از رواياتى كه در آنها مذمّت از تصوّف وارد شده است 140\r\n\r\nتحقيقى اجمالى دربارهء اصطلاح « صوفيّه » و معانى آن ( ت ) 140\r\n\r\nتشابه اسمى ، موجب اشتباه در معناى روايات وارده دربارهء فلسفه و تصوّف شده است 146\r\n\r\nمرحوم آيةالله حاج شيخ حبيب الله گلپايگانى 147\r\n\r\nمرحوم حجّة الإسلام حاج شيخ محمّد كوفى 148\r\n\r\nمرحوم حجّة الإسلام فريد كاشانى 148\r\n\r\nقالب تهىكردن برخى از سلّاك در برابر جذبات إلهيّه ، در اثر نداشتن استاد 149\r\n\r\nرجعت ، از مختصّات شيعه است 150\r\n\r\nعلم خداوند ، و علم أولياء خدا 152\r\n\r\nلقاء امام زمان عليه السّلام مقدّمه است براى لقاء پروردگار 153\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nرسالهء فقهاى حكيم\r\n\r\nمقدّمهء ناشر\r\nاز صفحهء 159 تا صفحهء 196\r\nشامل مطالب :\r\n\r\nعلم حكمت و فلسفه ، و نظرات متفاوت در بارهء آن 159\r\n\r\nبررسى دو مطلب در مقدّمهء حاضر 160\r\n\r\nمطلب اوّل : بررسى آيات حكمت در قرآن كريم 160\r\n\r\nآياتى كه لفظ حكمت در آن وارد شده است 161\r\n\r\nمعناى « حكمت » در لغت 164\r\n\r\nمطالب مرحوم علّامهء طباطبائى در « الميزان » دربارهء حكمت 166\r\n\r\nمطالب مرحوم آية الله شعرانى در « نثر طوبى » دربارهء حكمت 168\r\n\r\nنقل مرحوم آية الله شعرانى اشكالات و شبهاتى را پيرامون حكمت ، و جواب ايشان از آنها 171\r\n\r\nطرح برخى ديگر از اشكالات پيرامون حكمت ، و پاسخ آن 175\r\n\r\nمطلب دوّم : نقد و بررسى فرمايشات مرحوم علّامهء مجلسى در ردّ حكما و فلاسفه 179\r\n\r\nخلاصهء اشكالات « بحار الأنوار » دربارهء فلسفه 179\r\n\r\n1 - إشكال بر قاعدهء الواحد 180\r\n\r\nبه محالات ، قدرت تعلّق نمىگيرد 181\r\n\r\n2 - إشكال بر قديم بودن عالم 181\r\n\r\nنظريّهء عميق مرحوم صدرالمتألّهين دربارهء حدوث عالم 183\r\n\r\nنظريّهء مشّائين دربارهء حدوث عالم 186\r\n\r\n3 - إشكال بر نظريّهء أفلاك ، و پاسخ آن 187\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\n4 - إشكال در جنّت جسمانى ، و پاسخ آن 189\r\n\r\n5 - إشكال بر امتناع اعادهء معدوم 189\r\n\r\nمباحث سه گانه‌اى كه دربارهء اعادهء معدوم بايستى بررسى شود 190\r\n\r\nمَعاد ، اعادهء معدوم نيست 192\r\n\r\nبين ديدگاههاى فلسفى و متون دينى تضادّى نيست 195\r\n\r\nنكته‌اى كوتاه دربارهء « رسالهء فقهاى حكيم » 196\r\n\r\nمتن رسالهء فقهاى حكيم\r\nاز صفحهء 199 تا صفحهء 264\r\nشامل مطالب :\r\n\r\nافرادى از فقهاء اسلام كه به علم حكمت پرداخته‌اند 199\r\n\r\nمرحوم ميرداماد 199\r\n\r\nمرحوم بحرالعلوم 200\r\n\r\nمرحوم علّامهء حلّى 200\r\n\r\nگفتار مرحوم ملّا محمّد تقى مجلسى در ترغيب به أشعار ملّاىرومى و عطّار 202\r\n\r\nمرحوم شيخ انصارى ، مسائل عقلى را به حاج ملّا هادى سبزوارى إرجاع مىداد 203\r\n\r\nجمعى از فقهاء معاصر كه در فلسفه نيز متضلّع بوده‌اند 204\r\n\r\nتوصيهء مرحوم قاضى به شاگردان خود دربارهء تدرّس و تدريس فلسفه 204\r\n\r\nتضلّع مرحوم آقا سيّد احمد كربلائى و مرحوم ملّا حسينقلى همدانى در فلسفه 205\r\n\r\nتدريس « فتوحات مكّيّه » در حوزهء نجف ، توسّط استادِ مرحوم بحرالعلوم 206\r\n\r\nمطالب مرحوم شهيد در « دروس » دربارهء وقف نمودن بر « صوفيّه » 207\r\n\r\nنامه‌اى از مرحوم علّامهء مجلسى و دفاع ايشان از تصوّف صحيح 208\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nنقل عين عبارات مرحوم علّامهء مجلسى دربارهء صوفيّه ( ت ) 209\r\n\r\nشواهد مرحوم علّامهء مجلسى براى تشخيص‌دادن سلسلهء صوفيهء حقّهء شيعه ( ت ) 210\r\n\r\nمرحوم آية الله كاشف الغطاء ، و تدريس حكمت متعاليه توسّط ايشان در نجف أشرف 213\r\n\r\nمطالب آية الله شهيد قاضى طباطبائى دربارهء فضاى فلسفى و عرفانى حوزهء نجف در گذشته 214\r\n\r\nنام برخى از مشاهير مدرّسين حكمت متعاليه در حوزهء نجف 215\r\n\r\nنقش دشمنان در تغيير مسير حوزهء نجف 217\r\n\r\nمطالب مرحوم ملّا محمّد تقى مجلسى در « تشويق السّالكين » دربارهء لزوم تصوّف و سلوك 218\r\n\r\nگفتار مرحوم آية الله مرعشى نجفى دربارهء تبّحر عدّه‌اى از علماء اسلام در فلسفه 220\r\n\r\nكلام مرحوم آخوند خراسانى دربارهء لزوم فراگرفتن فلسفه 221\r\n\r\nمطالب مرحوم آية الله شهيد مطهّرى در بارهء خداشناسى از راه عقل و فلسفه ( ت ) 222\r\n\r\nمطالعهء آيات آفاقى ، براى خداشناسى كافى نيست ( ت ) 223\r\n\r\nقرآن‌كريم مسائلى را مطرح مىسازد كه جز با دليل عقلى قابل ادراك نيست ( ت ) 225\r\n\r\nروايات ما گنجينه‌اى است از إلهيّات استدلالى ( ت ) 228\r\n\r\nهمنشينى با اهل حكمت ، در خطبهء رسول خدا صلّى الله عليه وآله 228\r\n\r\nادّعاى بى نيازى از علوم عقليّه ، همان « حسبُنا كتابُ الله » است 229\r\n\r\nمراجعهء به روايات بدون علوم عقليّه ، مستلزم جمود بر ظواهر و مفاسد بسيار آن مىشود 230\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nمراد از « حكمت » در قرآن كريم ، علوم عقليّه است 231\r\n\r\nتجليل از حكماى إلهى يونان ، در روايات ( ت ) 232\r\n\r\nكلام مرحوم سيّد ابن طاووس در اينكه اكثر حكماء يونان پيامبر بوده‌اند ( ت ) 232\r\n\r\nلقمان ، از حكماء يونان بوده است 233\r\n\r\nمطالب ملّا سيّد صالح خلخالى در اينكه مخالفت علماء اسلام ، با فلسفهء أشاعره بوده است 233\r\n\r\nنحوهء ارتباط علوم شرعيّه با علوم عقليّه ( ت ) 234\r\n\r\nصدرالمتألّهين : تبًّا لفلسفةٍ لا يُطابق قوانينُها قوانينَ الشّريعة المطهّرة ( ت ) 236\r\n\r\nأشاعره با فلسفه مخالف هستند ، و معتزله موافق 237\r\n\r\nانتقاد سيّد محمود آلوسى از فلسفه ، به دليل أشعرىبودن اوست 237\r\n\r\nتفسير و تطبيق نابجاى آلوسى در مورد روايات فضيلت حكمت 238\r\n\r\nردّ علّامهء طباطبائى در تعليقهء « بحار » بر ادّعاى بسته‌بودن باب عقل 242\r\n\r\nادّعاى ارنست رنان مبنى بر مخالفت اسلام با علم و فلسفه 243\r\n\r\nنظر حضرت مؤلّف ( قدّه ) نسبت به سيّد جمال الدّين اسد آبادى ( ت ) 244\r\n\r\nبطلان انتساب كتاب « حديقة الشّيعة » به مرحوم محقّق اردبيلى 245\r\n\r\nمرحوم آية الله شعرانى : « حديقة الشّيعة » به صورت فعلى ، از مقدّس اردبيلى نيست ( ت ) 245\r\n\r\nمطالب « تأسيس الشّيعة » دربارهء حكمت 247\r\n\r\nعلّامهء حلّى 247\r\n\r\nآل نوبخت 248\r\n\r\nأبونصر فارابى ، ابن مسكويه ، أبوالفتح كراجكى 251\r\n\r\nشيخ سديد الدّين ، شيخ كمال الدّين ، شيخ علىّ بن سليمان 253\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nخواجه نصير الدّين طوسى ، قطب الدّين رازى 255\r\n\r\nآية الله سيّد حسن صدر و اساتيد ايشان در حكمت و كلام 257\r\n\r\nمطالب ارزشمند شيخ محمود أبوريّه در ردّ بر حشويّه و أخباريّون 258\r\n\r\nكلمات بزرگان ، در مذمّت حديث بدون فهم و تعقّل ( ت ) 258\r\n\r\nمطالب ديگرى از « أضواء » در مذمّت جمود أهل حديث 261\r\n\r\nرواياتى از « المحجّة البيضاء » دربارهء حكمت 263\r\n\r\nفهرست منابع 267\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\nمتن كتاب سرّ الفُتوح\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\nبِسْمِ اللَهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و صَلّى اللهُ عَلَى مُحَمَّدٍ و ءَالِهِ الطّاهِرين\r\nو لَعْنَةُ اللَهِ عَلَى أعْدآئِهِمْ أجْمَعين\r\nو بعد ، آنكه كتاب شريف « پرواز روح » را مطالعه كردم ؛ و چون از مدّتى قبل دربارهء محتويات آن كراراً سؤالاتى مىشد و از اين حقير درباهء آن نظريّه مىخواستند ، و بواسطهء عدم اطّلاع بر آن مضامين قادر بر پاسخ آنها نبوده‌ام ، و فقط به ذكر صدق و أمانت مؤلّف محترم آن ، « 1 » كه از سابق الأيّام روابط فى الجمله دوستى و آشنائى برقرار بود ، اكتفا مىنمودم ؛ اينك يكى از برادران ايمانى و أخلّاء روحانى يك جلد براى من هديه آورده و تقاضاى مطالعه و نظريّه نمودند . لذا براى اجابت التماس و دعوت مؤمن يك دور آن را مرور ، و نظريّات خود را در موارد لازم در هامش همان كتاب ثبت كردم ، تا موجب تذكره براى حقير و تبصره براى دوستان عزيز و طالبان ارجمند بوده باشد .\r\nو اينك خلاصهء نظريّه را كه در آن هوامش مضبوط شده است ، براى افرادى كه بدون مطالعهء كتاب مىخواهند از آن مطّلع گردند ، در\r\n\r\n\r\n","description":"","footnote":"\r\n( 1 ) - لازم به ذكر است كه اين كتاب در سال 1403 هجريّهء قمريّه تأليف‌شده ؛ و اين گونه تعابير ، ناظر به آن زمان مىباشد - م .\r\n","page_name":" 21 ","page_number":21},
  {"content":"\r\n\r\nاينجا مىنگارم ، بحول الله و قوّته ؛ وَ لا حَولَ وَ لا قُوّةَ إلّابِاللهِ العَلىّ العَظيم .\r\nاين كتاب كه مشهود است از روى صدق و إخلاص نگارش يافته است ، براى بيدار كردن حس‌ّهاى خاموش و أفكار جامده بسيار مفيد ؛ و در آن كه عملًا و شهوداً روابط اين عالم طبيعت را با عالم صورت و مثالِ ولايت عظماى حضرت حجّة بن الحسن أرواحنا فداه روشن مىسازد ، جالب و حاوى سبكى بديع مىباشد .\r\nآخر تا كى مردم ، اين جهان و عالم طبع و خيال را مرده پندارند و براى آن روحى و جانى نبينند ؟ روحى و جانى كه همچون روح و جان ما نسبت به جسم ما ، بر تمام اين جهان حاكم ، و هر موجودى را در تحت حيطهء عينيّه و علميّهء خود قرار داده است !\r\nزيرا وقتى كه از نظر أدلّهء فلسفيّه و از نظر منقولات محكمهء شرعيّه ثابت شد كه ولايت كلّيّهء إلهيّه بر اين عالم حكومت دارد ، چرا آن را ننويسند و بازگو نكنند ؟ و شهود و أثر را براى اطّلاع پژوهندگان حقيقت در دسترس آنها قرار ندهند ؟\r\nو بالأخره مردم با امامشان پيوند و رابطه پيدا نكنند ؟ و در سرّاء و ضرّاء همانطور كه براى ادارهء امور بدن و عالم طبيعت خود ، از أفكار و اراده و نيروى علم خود نيرو مىگيرند ؛ از آن منبع علم و حيات و قدرت براى ادارهء امور جهان تشريع و سير تكاملى امّت‌ها به مراحل كمالى خود ، نيرو نگيرند و استمداد ننمايند ؟\r\nزيرا ما معتقديم كه ارتباط با ولايت كه روح كلّى اين عالم است ،\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبراى تكامل بشر از نان شب ضرورىتر است ؛ و روايت شريفهء وارده از رسول أكرم صلّى الله عليه وآله وسلّم :\r\nمَن ماتَ وَ لَم يَعْرِفْ إمامَ زَمانِهِ ماتَ ميتَةً جاهِليَّةً\r\n، « 1 » از روايات مسلّمه و داراى اسناد عديده از طريق شيعه و عامّه است . « 2 » فلِلّهِ تعالى دَرُّ مؤلّفه ، و جَزاهُ عَنِ العلمِ و العَملِ أحْسنَ الجزآءِ ، و شَكَرَ سعيَهُ و أجْزَلَ ثوابَه .\r\nامّا نظريّات حقير دربارهء بحث‌ها و نظريّاتى كه در آن به كار رفته است ، در سه مورد شايان توجّه است :\r\nاوّل : دربارهء عدم نياز به استاد و مربّى كامل در سير و سلوك براى تكميل نفوس بشريّه .\r\nدوّم : دربارهء انتقاد از خواندن علم فلسفه .\r\nسوّم : دربارهء نهايت سير كه به شناخت ولىّ مطلق : حضرت حجّت صلوات الله عليه منتهى مىگردد .\r\nأمّا در مطلب اوّل :\r\nآنچه از مطاوى اين كتاب دستگير مىشود آنست كه انسان نيازى به استاد در راهنمائى راه خدا و تزكيهء باطن و تطهير نفس ندارد ؛ و توسّلات به أئمّهء معصومين و حضرت بقيّة الله أرواحنا فداه كافى\r\n\r\n\r\n","description":"","footnote":"\r\n( 1 ) - [ « كسى كه بميرد و امام زمان خود را نشناخته باشد ، به مرگ جاهليّت‌مرده است . » 
  ]\r\n( 2 ) - در « بحار الأنوار » ج 23 ، باب 4 ( ص 95 - 76 ) رواياتى از شيعه ؛ و در « الغدير » ج 10 ( ص 360 - 358 ) رواياتى از عامّه نقل شده است . و نيز در « امام شناسى » ج 3 ، درس 31 ( ص 18 - 13 ) بطور مستوفى بحث شده است - م .\r\n","page_name":" 23 ","page_number":23},
  {"content":"\r\n\r\nاست ، و خود نشان دهندهء راه و هموار كنندهء طريق و زدايندهء موانع و آفات است . و بطور كلّى نفسِ ارتباط با باطن مىتواند دليل و رهبر انسان در ظاهر بوده ، و أعمال و وظائف را مشخّص و معيّن كند .\r\nأئمّهء معصومين سلام الله عليهم أجمعين هميشه زنده‌اند ، موت ندارند ، حيات و رحلتشان يكسان است ، و بنابراين براى راهنمائى و دلالت انسان نيازى به غير نيست ؛ بالأخصّ كه حضرت بقيّة الله فعلًا حىّ و زنده بوده و به لباس مادّى ظاهرى بدن ملبّس و بدين خلعت مخلّع‌اند ، و وظيفهء آن حضرت رسيدگى به درد دردمندان و قضاء حاجت نيازمندان است ، و بنابراين چرا استمداد از باطن آنحضرت كافى نباشد ؟\r\nپذيرش استاد و پيروى از دستورات و تعاليم او ، در حكم حاجب و دربانى است كه بين انسان و بين امامش جدائى و فاصله مىاندازد . أميرالمؤمنين عليه السّلام در زمان حياتشان حاجب نداشتند ، پس از موت كه تجرّدشان بيشتر مىشود ، و بعلّت خلع لباس مادّه و كثرت ، توانائى ايشان از نقطهء نظر سعهء إطلاقى بيشتر است ، به طريق أولى حاجب ندارند ؛ پس چرا براى استفاده از فوائد روحيّهء آنحضرت ، و استفاضه از منابع فيض كماليّه و ملكوتيّهء ايشان محتاج به حاجب باشيم ؟ و دست نياز به دامان استاد در اين راه دراز كنيم ؟ و در كلاس تعليم و تربيت او مُقيم گرديم ؟ و خود را محتاج به بشرى همانند خود نيازمند ببينيم ؟ و در سير و سلوك و كيفيّت حركت پيرو و تابع او باشيم ؟\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدر پاسخ بايد گفت :\r\nاوّلًا : آرى درست است كه آنان به فعليّت محضه رسيده و به تكامل مطلق و اصل شده‌اند ، و بنابراين تجرّدشان تامّ و إحاطهء آنان تمام است ، و بنابراين در تدبير امور تكوينيّه مستقلّ و بدون نيازى به قدرت و موجوديّت ماهيّات إمكانيّه ، خود آنان از طرف ذات مقدّس ربّ العزّه مُفيض وجود و مُعطى حيات مىباشند ؛ ولى آيا در\r\nامور تشريعيّه هم مطلب همينطور است ؟ كلّا و حاشا .\r\nدر اين امور ، بشرِ مختار ، مكلّف به تكليف است . و بايد خود به دنبال صلاح خود برود ، و در أثر مجاهده و پيروى و اطاعت ، و مخالفت با نفس أمّارهء به سوء ، از مراحل و منازل نفس و از مكايد شيطان بگذرد ؛ و اين بدون مربّى و استادى كه انسان بتواند با او تماس حاصل كند و پيوسته با او بوده باشد ، و راه خير و شرّ ، و نفع و ضرّ را نشان بدهد حاصل نمىشود .\r\nو بر اين أصل است كه خداوند پيامبران را براى هدايت بشر فرستاده است ، كه آنان با بشر تماس گيرند و راه خير و سعادت را بنمايانند ، با بشر تكلّم كنند و با سيره و سنّت و منهاج خود آئين خداپرستى و راه ترقّى و كمال را نشان دهند ؛ و گرنه چه نيازى به پيامبران بود ؟ خداوندِ زنده و موجود على الإطلاق ، پيوسته دانا و خبير و بصير و عليم بود ، و مردم بدون وساطت پيغمبران از او ، راه تكامل را مىيافتند و از راه اتّصال به باطن رفع مشكلات و موانع مىنمودند ، و از سعادت و شقاوت مىپرسيدند و خداوند عليم و\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nخبير هم آنان را دلالت مىكرد . و هيچ شكّى نيست كه علم خدا و إحاطهء او بيشتر از امامان است ، زيرا علم خدا ذاتى است و علم و احاطهء أئمّه از ناحيهء خداست و عَرَضى و تبعى است . چطور خداوند با علم ذاتى و احاطهء أصلى خود مردم را در راه هدايت بواسطهء اتّصال باطنى رها ننمود ، و پيامبران و وسائط فرستاد كه با بشر تماس گيرند ؛ ولى پس از ارتحال پيامبران و امامان مردم را رها ساخت تا خود با نيروى باطن از أرواح آنان استمداد كنند ؟\r\nاين محال و غلط است .\r\nو به عبارت ديگر : در امور تشريعيّه فاعليّت امامان از ناحيهء فاعل تامّ و تمام است ، ولى قابليّت مردم از ناحيهء قابل ناقص است .\r\nچون مردم بايد با حواسّ ظاهريّه به خارج متّصل شوند و بدين راه تقويت اراده و نيّت و اصلاح أفكار و آراء و إخلاص در عمل بجاى آورند ؛ و اين أمر بدون وجود پيامبران و امامان زنده و رهبران حىّ صورت نخواهد گرفت .\r\nو ليكن البتّه نسبت به خود پيغمبران و امامان كه در تهذيب باطن و تزكيهء نيروى انسانى به مقامى رسيده‌اند كه مىتوانند بدون حاجب از ذات أقدس حضرت ربوبيّت أخذ مسائل تكامليّه و أخذ إلهام و وحى كنند ، اين امر متحقّق است .\r\nو بر همين اساس است كه در آئين تشيّع كه راست‌ترين آئين در كيفيّت تربيت و استوارترين مكتب إلهى است ، وجود امام زنده از اساسىترين مسائل بلكه يگانه مسألهء أصلى است كه تمام مسائل بر\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nآن محور دور مىزند .\r\nاگر رهبر زنده و استاد و مربّى حىّ لازم نبود ، و مردم مىتوانستند با نيروى اتّصال به باطن در سير تكاملى خود مدد گيرند ، چرا پيامبرى بعد از پيامبر ديگر لازم بود ؟ و چرا مسألهء هدايت به نبوّت حضرت خاتم النّبيّين ختم نشد ، و مردم نيازمند به رهبرى امام بعد از او : حضرت علىّ بن أبى طالب بودند ؟\r\nو در اين صورت و در اين فرض آيا گفتار\r\nكَفانا كِتابُ الله\r\nكافى نبود ؟\r\nو پس از انقضاء دورهء حيات حضرت أميرالمؤمنين عليه السّلام چه نيازى به حيات حضرت امام حسن عليه السّلام داشتيم ؟ و به چه دليل عقلًا مىتوانستيم اثبات امامت آنحضرت را بنمائيم ؟\r\nو پس از آن حضرت چه نيازى به حضرت سيّد الشّهداء عليه السّلام داشتيم ؟ و همچنين يكايك از أئمّهء أطهار عليهم السّلام تا برسد به حضرت قائم آل محمّد : حجّة بن الحسن العسكرىّ عجّل الله تعالى فرجه الشّريف .\r\nپس دانسته شد كه انكار رهبر زنده و استاد و مربّى كامل در مَآل ، مرجعش به كَفانا كِتابُ الله خواهد بود ، و موجب خروج از آئين تشيّع و ورود در سلك عامّه كه به افكار و آراء خود دچارند خواهد شد .\r\nو ثانياً : قضيّهء سير و سلوك و پيمودن راههاى باطنى و سير در مراحل نفس و تهذيب و تزكيهء اخلاق و عرفان به معارف إلهيّه ، مگر از سائر امور از نقطهء نظر حكم جداست ؟\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nچرا در قضيّهء امراض جسمانى ، از روح و ولايت امامان بدون حاجب مدد نمىگيريم و نزد طبيب مىرويم ؟ و چرا در مسائل فرعيّهء شرعيّه از روح آنان مدد نمىگيريم و به فقيه مراجعه مىكنيم ؟ و چرا در مسائل تفسيريّه از روح أميرالمؤمنين استمداد نمىكنيم ؟ و چرا براى حلّ معضلات مسائل حِكميّه و فلسفيّه از جان ولايت نيرو نمىطلبيم ؟ و چرا در يكايك مسائل از حقيقت آنان و از روح ولايت كلّيّه مدد نمىجوئيم ؟ و تشكيل حوزه‌هاى علميّه و مدارس و مجامع تعليمى و تربيتى مىدهيم ؟ و به رفتن در بيغوله‌ها و در خلوت‌ها براى استمداد باطن از جان ولايت دربارهء حلّ اين مسائل پناه نمىبريم ؟\r\nآيا آن مسائل أهمّيّتش زيادتر از مسألهء عرفان إلهى است كه حتماً بايد در پىجوئى آن كوشا باشيم ؟ و يا مسألهء عرفان كم أهمّيّت است و به مختصر توجّه به باطن حلّ مىگردد و لذا نيازمند به پىجوئىهاى دقيق و عميق نيستيم ؟\r\nو شما براى ما بيان كنيد به كدام دليل و حجّت موضوع تزكيه و أخلاق و تربيت نفس كه از أهمّ مسائل است از سائر موضوعات جدا شد و حكم خاصّى پيدا نمود كه براى حصول آن ، نفسِ توجّه به باطن كفايت كرد ، و امّا در سائر موضوعات نياز به استاد و مربّى و رهبر و راهنماى خبير و بصير و زنده پيدا شد ؟\r\nنه چنين نيست ! بلكه حقّ مسأله اينست كه ما بواسطهء عدم اعتناء به مسائل اخلاق و تطهير نفس و تزكيهء سِرّ ، براى آنكه يكباره شانه خالى كنيم ، همه را يكسره إنكار كرديم . و از نظر آنكه ظاهراً\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nنمىتوانستيم إنكار كنيم ، و برهان علميّه و شرعيّه و عقليّه عليه ما قائم مىشد ، لذا لفظاً قبول نموده و معنى را رها كرديم و آن را به خدا و رسول و امام سپرديم ، و خود از زير بار تحمّل مشاقِّ مجاهده يكباره بيرون جستيم .\r\nاتّكاء به أنوار باطنيّهء امامان و حضرت حجّة بن الحسن عليهم السّلام ، و رفع يد از مسؤوليّت تكليف تعليم و تعلّم در مَدرس مجاهده و تربيت نزد استاد كامل و مربّى مرشد تامّ ، در حكم إنكار اين مسأله و رها نمودن نفس است .\r\nاين گفتار ، بى شباهت به گفتار بنى إسرائيل به حضرت موسى على نبيّنا و آله و عليه السّلام نيست ، در آن وقتى كه آن پيامبر بزرگوار آنان را از زير يوغ فراعنه و قبطىهاى ظالم نجات داده و از نيل عبور داد ، و با خون دل و هزاران مرارت آئين خداپرستى را به آنان آموخت ، و آنان را تا دروازهء فلسطين ، مقرّ و مأواى خودشان آورد و فرمان حمله به شهر را كه خانه و وطن اصلى آنان بود و بطور آوارگى از آن رانده و بيرون ريخته شده بودند صادر كرد ؛ همگى همدست و همداستان شده ، آواز برآورده و :\r\n قالُوا يا مُوسى إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ .  « 1 »\r\n« گفتند : اى موسى ! در اين أرض مقدّس و اين شهر گروهى\r\n\r\n\r\n","description":"","footnote":"\r\n( 1 ) - آيه 22 ، از سورهء 5 : المآئدة .\r\n","page_name":" 29 ","page_number":29},
  {"content":"\r\n\r\nستمكار هستند ، و ما هرگز در آن داخل نخواهيم شد تا زمانى كه آنان از آن خارج شوند ؛ پس اگر آنان خارج شوند در اين صورت ما از داخل شوندگانيم . »\r\n قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ .  « 1 »\r\n« گفتند : اى موسى ! تا مادامى كه ايشان در اين شهر هستند ، ما أبداً داخل آن نمىشويم ! تو با پروردگارت برويد و نبرد كنيد ! ( و شهر را تسخير كرده و سپس ما در شهر فتح شده وارد مىشويم ) ما در اينجا از نشستگانيم ! »\r\nو ثالثاً :\r\nبر يك سياق و بر يك ميزان ، آيات قرآن و روايات وارده ما را أمر به لزوم پيروى از اهل خبره و دانش مىكند ، و بطور إطلاق اين مهمّ را گوشزد مىسازد ؛ و ما در تمام آيات و روايات يك آيه و يك روايت نيافتيم كه امور أخلاقيّه و عرفانيّه را تخصيص زند و آنان را موكول به عالم غيب كند و ما را از نياز به استاد و مربّى معذور بدارد .\r\nمانند آيه :\r\n فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ .  « 2 »\r\n\r\n\r\n","description":"","footnote":"\r\n( 1 ) - آيه 24 ، از سورهء 5 : المآئدة .\r\n( 2 ) - قسمتى از آيه 43 ، از سورهء 16 : النّحل ؛ و قسمتى از آيه 7 ، از سورهء 21 : الأنبيآء .\r\n","page_name":" 30 ","page_number":30},
  {"content":"\r\n\r\n« پس اگر چنين هستيد كه نمىدانيد ، از أهل ذكر بپرسيد ! »\r\nو مانند فرمايش حضرت أميرالمؤمنين عليه السّلام : إن أولى النّاس بالأنبيا أعلمهم بما جاؤا به ؛ ثم تلا :\r\n إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا  « 1 » . « 2 »\r\n« بدرستيكه نزديكترين و مقرّب‌ترين مردم به پيامبران ، داناترين آنان هستند به آنچه پيامبران آورده‌اند ؛ و پس از اين جمله ، اين آيه را تلاوت فرمود :\r\nبدرستيكه نزديك‌ترين و مقرّب‌ترين مردم به إبراهيم ، هر آينه كسانى هستند كه از او پيروى ميكنند ، و اين پيغمبر است ، و كسانى هستند كه ايمان آورده‌اند . »\r\nو مانند گفتار حضرت زين العابدين عليه السّلام :\r\nهَلَكَ مَن لَيسَ لَهُ حَكيمٌ يُرْشِدُهُ ، وَ ذَلَّ مَن لَيسَ لَهُ سَفيهٌ يَعْضُدُهُ\r\n. « 3 »\r\n« به هلاكت مىافتد هر كس كه مرد دانشمند و حكيمى نداشته باشد كه او را راهنمائى و إرشاد كند ؛ و به زبونى و پستى مىرسد\r\n\r\n\r\n","description":"","footnote":"\r\n( 1 ) - قسمتى از آيه 68 ، از سورهء 3 : ءال عمران .\r\n( 2 ) - « نهج البلاغة » ج 2 ، ص 157 .\r\n( 3 ) - « كشف الغمّة » طبع سنگى ، ص 209 ؛ و از طبع حروفى : ج 2 ، ص 313 در اواخر بيان حالات حضرت امام زين العابدين عليه السّلام .\r\n","page_name":" 31 ","page_number":31},
  {"content":"\r\n\r\nهر كس كه مرد نادان و سفيهى را نداشته باشد كه كمك كار و معين او باشد . »\r\nو ديگر بسيارى از أدلّهء وارده در باب اجتهاد و تقليد كه بر وجوب تقليد دلالت دارند . و آن أدلّه اختصاص به باب إفتاء و قضاء ندارند ، زيرا بسيارى از آنها إطلاق دارند ؛ و بر اساس وجوب رجوع عامى به شخص عالم ، لزوم رجوع هر شخص جاهل به هر شخص عالم در هر موضوعى را مىرسانند .\r\nبلكه أدلّهء فطريّه و عقليّه بر لزوم رجوع عامى به عالم ، در اينجا نيز سارى و جارى است . « 1 »\r\n\r\n\r\n","description":"","footnote":"\r\n( 1 ) - حضرت علّامه آية الله مؤلّف قدّس سرّه الشّريف در تعليقهء شمارهء 97 از « رسالهء سير و سلوك منسوب به بحرالعلوم » دربارهء اين موضوع چنين فرموده‌اند :\r\n« لزوم رجوع جاهل به عالم در تمام موارد نيازمندىها در سه مرحلهء از احكام « فطرى ، عقلى و شرعى » ثابت و مقرّر است .\r\nعقلاى عالم بر آن اتّفاق دارند .\r\nو آيه مباركهء قرآن كريم :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  ( سورهء 16 : النّحل ، ذيل آيه 43 ؛ و سورهء 21 : الأنبيآء ، ذيل آيه 7 ) بر آن دلالت دارد .\r\nو صريح‌تر از اين در مورد تربيت و هدايت در صراط مستقيم قول حضرت ابراهيم عليه السّلام به آزر است :  يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا .  ( سورهء 19 : مريم ، آيه 43 ) چون صريحاً مىفرمايد : اى پدر ، چون علمى براى من حاصل شده است كه به تو نرسيده است پس بايد از -\r\n","page_name":" 32 ","page_number":32},
  {"content":"\r\n\r\n\r\n\r\n","description":"","footnote":"\r\n- من پيروى كنى تا تو را بر راه هموار رهبرى كنم .\r\nأهل الذّكر و استادان در فنون إلهيّه و معارف حقّهء ربّانيّه و طرق سلوك و مُنجيات و مهلكات نفوس ، غير از علماء به احكام ظاهريّهء شرعيّه هستند . در سلوك راه خدا و كشف حجب بايد با استاد متخصّص اين فنّ كه او را « عالم بالله » گويند مراجعه نمود . و در اين مسأله روايات وارده از حصر بيرون است ، و علماء علم اخلاق و عرفان إلهى مطالبى ارزنده و بسى نفيس عرضه داشته‌اند .\r\nأميرالمؤمنين عليه السّلام در وصيّت به كميل از اين اوستاد به « عالم ربّانى » تعبير نموده و تعلّم على سبيل نجات را منحصراً به تبعيّت از او دانسته و از آنان به حجج إلهيّه تعبير فرموده‌اند ؛ آنجا كه ميفرمايد :\r\nاللهمّ بلى لا تخلو الأرضُ من قآئمٍ للّه بِحجّةٍ ، إمّا ظاهرًا مشهورًا أو خآئفًا مغمورًا ، لئلّا تَبطُلَ حُججُ اللهِ و بيِّناتُه ، و كم ذا و أين أولئِك ؟ أولئِك و اللهِ الأقلّونَ عددًا و الأعظمونَ قَدَرًا ، يَحفظُ اللهُ بِهم حُجَجَه و بيّناتِه حتّى يودِعوها نُظرآءهم و يَزرَعوها فى قلوبِ أشباههم .\r\nهَجَمَ بهمُ العلمُ على حقيقةِ البصيرةِ و باشَروا روحَ اليقينِ و استَلانوا ما استَوعَرَه المُترَفونَ و أنِسوا بما استَوحَشَ مِنه الجاهِلون و صَحِبوا الدّنيا بِأبدانٍ أرواحُها مُعلَّقةٌ بالمَحلِّ الأعلى ، أولئِك خُلفاءُ اللهِ فى أرضِه و الدُّعاةُ إلى دينِه ؛ ءَاه ءَاه شَوقًا إلى رُؤيتِهم ! انصَرِفْ إذا شِئْتَ .\r\n( « نهج البلاغة » باب الحكم ، ص 171 تا ص 174 )\r\nمراد از حجّت مشهور يا خائف مغمور ، مطلق اولياء خدا و حجج إلهيّه هستند كه زمام تعليم و تربيت امّت را عهده دار مىگردند و آنها را به سوى حضرت أحديّت جلّ و عزّ هدايت مىكنند . و مراد از اين حديث خصوص -\r\n","page_name":" 33 ","page_number":33},
  {"content":"\r\n\r\n\r\n\r\n","description":"","footnote":"\r\n- أئمّهء معصومين صلوات الله عليهم أجمعين نيستند ؛ به دليل آنكه أوّلًا آنحضرت پس از آنكه تمام افراد بشر را منحصر در سه صنف عالم ربّانى و متعلّم على سبيل نجاة و همج رعاع مىنمايد سخن از حجج إلهيّه به ميان مىآورد ، و معلوم است كه عالم ربّانى در لغت اختصاص به أئمّه ندارد گرچه آنها أفضل و أعلا و اشرف افراد آن هستند .\r\nبنآءً عليهذا حجج إلهيّه در اين كلام ، در تحت مصداق همان عالم ربّانى هستند و هيچ قرينه‌اى براى انصراف آن به خصوص أئمّهء طاهرين وجود ندارد ؛ و بر اساس اطلاق كلام بايد گفت هر كس داراى اين صفات و حالات باشد مىتواند مقام تربيت سالكان راه خدا را بدست گيرد و از أسرار إلهيّه به تشنگان وادى معرفت و سوختگان و دلباختگان عالم لقاء و فناء ذات أحديّت بياموزد ، همانطور كه در طريقهء آيةالله الكبرى آخوند ملّا حسينقلى همدانى رحمة الله عليه و شاگردان عارف و مبرّز وى كه هر يك چون ستارهء درخشانى در آسمان توحيد و معرفت تجلّى نمودند مشهود است .\r\nو ثانياً حضرت در اين جملات مىفرمايد كه خداوند بوسيلهء آنها حجّت‌ها و آيات روشن خود را حفظ مىكند تا آنكه آن أسرار إلهيّه را در نظائر خودشان به وديعت بنهند و در دلهاى اشباه خود تخم معرفت را بكارند . معلوم است كه براى شخص امام عليه السّلام شبيه و نظيرى نيست ، چون مقام او كه امامت است از همهء افراد عالىتر و راقىتر است .\r\nپس مراد از حجّت مشهور يا خائف مغمور همان اولياى خدا هستند كه به مقام مخلصين رسيده و براى آنها اشباه و نظائرى متصوّر است .\r\nو از جمله أدلّهء لزوم متابعت سالك از راهنماى بصير و خبير در صراط -\r\n","page_name":" 34 ","page_number":34},
  {"content":"\r\n\r\n\r\n\r\n","description":"","footnote":"\r\n- معرفت ، گفتار حضرت سجّاد عليه السّلام است كه در « كشف الغمّة » مسطور است :\r\nهَلَكَ مَن ليس له حَكيم يُرشدُه .\r\nو نيز عبارت حضرت سيّد الشّهداء أباعبدالله الحسين عليه السّلام ضمن خطبه‌اى كه در منى ايراد نمودند ، و بعضى آن را از أميرالمؤمنين عليه السّلام دانسته‌اند ، چنان كه در « تحف العقول » آمده است :\r\nو أنتُم أعظمُ النّاسِ مُصيبةً لِما غُلِبتم عليه مِن منازلِ العلمآءِ لَو كُنتم تَشعُرون ( تعنون - خ ل ) ذلك بأنّ مَجارىَ الأُمورِ و الأحكامِ على أيدى العلمآءِ بالله الأُمنآءِ على حلاله و حرامه .\r\nو معلوم است كه مجارى امور باطنيّه و أسرار ربّانيّه منحصر در عالم ربّانى است كه بر آبشخوار شريعت وارد و از مصدر أحكام مطّلع و بر دقائق و أسرار نفوس آگاه و عالم است .\r\n. . . و از همهء اينها صريح‌تر كلام أميرالمؤمنين عليه السّلام در « نهج البلاغة » خطبهء 220 است كه در آثار و صفات اين علماى ربّانى كه زمام امور تربيت را بدست دارند مطالبى عجيب بيان ميفرمايد :\r\nو ما بَرِحَ للّه عَزَّت ءالآؤه فى البُرهَةِ بعد البُرهةِ و فى أزمانِ الفَتَراتِ عبادٌ ناجاهم فى فكرهم و كلَّمهُم فى ذاتِ عقولِهم ، فاستَصبَحوا بنور يَقظَةٍ فى الأبصارِ و الأسماع و الأفئدَةِ ، يُذَكِّرون بأيّام الله و يُخَوِّفُون مقامَه بِمنزِلة الأدلّةِ فى الفَلواتِ . مَن أَخَذَ القصدَ حَمِدوا إليه طريقَه و بشَّروه بالنَّجاة ، و مَن أخَذ يمينًا و شِمالًا ذَمّوا إليه الطّريقَ و حذَّروه مِن الهلَكةِ ، و كانوا كذلكَ مصابيحَ تلك الظُّلماتِ و أدلَّةَ تلك الشُّبُهاتِ .\r\nو إنّ لِلذِّكْر لَأَهلًا أخَذوه مِن الدّنيا بَدلًا ، فلَم تَشغَلْهم تِجارةٌ و لا بَيعٌ عنه ،\r\n-\r\n","page_name":" 35 ","page_number":35},
  {"content":"\r\n\r\n\r\n\r\n","description":"","footnote":"\r\n-\r\nيَقطَعون به أيّامَ الحَيوةِ و يَهْتِفون بالزّواجِر عن محارِم الله فى أسماعِ الغافلينَ و يأْمُرونَ بالقسط و يأتَمِرون به و يَنهَون عنِ المُنكَر و يَتناهَون عنه . فكأنّما قَطَعوا الدّنيا إلى الأَخِرةِ و هُم فيها فَشاهَدوا ماورآءَ ذلك ، فكأنّما اطّلَعوا عُيوبَ أهلِ البرزخ فى طولِ الإقامة فيه و حَقَّقَتِ القِيَمةُ عليهم عِداتِها ، فكَشَفوا غِطآءَ ذلك لأهلِ الدّنيا حتّى كأنّهُم يَرَون ما لا يَرى النّاسُ و يَسمَعون ما لا يَسمَعون . -\r\nتا آنكه مىفرمايد :\r\nيَعِجّون إلى ربِّهم فى مقاوِم نَدَمٍ و اعترافٍ ؛ لَرَأَيتَ أعلامَ هُدًى و مصابيحَ دُجًى ، قد حَفَّت بهمُ الملئِكةُ و تَنزَّلتْ عليهمُ السَّكينةُ و فُتِحت لهُم أبوابُ السّمآءِ و أُعِدَّت لهُم مَقاعِدُ الكَراماتِ فى مقامٍ اطّلَعَ اللهُ عليهم فيه فرَضِىَ سَعيَهم و حَمِدَ مَقامَهم\r\n- إلى آخر الخطبة .\r\nمسلّماً چنين افرادى مىتوانند رشتهء تربيت سالك راه خدا را بدست گيرند ، چون طبق اين كلام ، اينان افرادى هستند كه در گوش‌هاى غافلان به طرق مختلفه براى انزجار آنان از ارتكاب محرّمات إلهيّه ندا در دهند و به عدل و داد امر نمايند درحاليكه خود در اوّل وهله بدان عمل نموده‌اند ، و از منكر باز دارند درحاليكه خود در اوّل وهله از آن گريخته‌اند . گوئى از احوال پنهانىها و غيب‌هاى اهل برزخ در طول اقامت در آن اطّلاع دارند و قيامت آنها بر پا شده و خصوصيّات و معدّاتش بر آنها مكشوف شده است ، پس پردهء اين مطالب حقّه را براى مردم دنيا بردارند ؛ گوئى كه آنها مىبينند چيزهايى را كه مردم نمىبينند و مىشنوند چيزهائى را كه مردم نمىشنوند . فرشتگان سماوى از هر طرف به آنها احاطه نموده و مقام سكينهء إلهى بر آنها فرود آمده و درهاى آسمان بر آنها گشوده شده است و براى آنها محافل و مجالس كرامات در مقامى كه جز خداى تعالى أحدى بر آن اطّلاع ندارد مهيّا شده است . خداوند سعى آنها را مشكور و مقام -\r\n","page_name":" 36 ","page_number":36},
  {"content":"\r\n\r\n هيچكس از پيش خود چيزى نشد * هيچ آهن ، خنجر تيزى نشد \r\n\r\n\r\n","description":"","footnote":"\r\n- آنان را محمود قرار داده است .\r\n طىّ اين مرحله بى همرهى خضر مكن * ظلمات است بترس از خطر گمراهى » \r\nألبتّه بايد توجه داشت كه منظور از « استاد » كه براى هدايت انسان ضرورت دارد افرادى هستند كه خود به كمال مطلق رسيده باشند يعنى سفرهاى چهارگانهء خود را به پايان رسانيده باشند و در مقام ولايت متمكّن گرديده باشند ، نه هر شخصى كه داراى حالات خوش و چه بسا كراماتى نيز باشد . كمال نسبى در استاد بودن كافى نيست ؛ و همين نكته تفاوت اساسى مكتب عرفان را با مدّعيان معرفت واضح مىسازد .\r\nحضرت علّامه آية الله مؤلّف قدّس سرّه در رسالهء « لبّ اللباب » ص 135 و 136 چنين آورده‌اند :\r\n« امّا استاد عام شناخته نمىشود مگر به مصاحبت و مرافقت با او در خلاء و ملاء ، تا به طور يقين براى سالك واقعيّت و يقين او دستگير شود . و أبداً به ظهور خوارق عادات و اطّلاع بر مغيبات و أسرار خواطر افراد بشر ، و عبور بر آب و آتش و طىّ الأرض و الهواء ، و استحضار از آينده و گذشته و امثال اين غرائب و عجائب نمىتوان پى به وصول صاحبش برد ؛ زيرا كه اينها همه در مرتبهء مكاشفهء روحيّه حاصل مىشود و از آنجا تا سر حدّ وصول و كمال ، راه به نهايت است ؛ و تا هنگامى كه در استاد تجلّيات ذاتيّهء ربّانيّه پيدا نشود استاد نيست ، و به مجرّد تجلّيات صفاتيّه و أسمائيّه نيز نمىتوان اكتفا كرد و آنها را كاشف از وصول و كمال دانست . » - م .\r\n","page_name":" 37 ","page_number":37},
  {"content":"\r\n\r\n هيچ حَلوائى نشد استاد كار * تا كه شاگرد شكر ريزى نشد \r\nو ما چون از علّت اين كلام رائج در بين دسته‌اى از عاميان متلبّس به لباس اهل علم كه : « در امور أخلاقيّه نيازى به استاد نيست ، و با توسّل به حضرات معصومان و استمداد از حضرت صاحب الزّمان ، معضلات راه سير و سلوك حلّ مىگردد » تفحّص به عمل آورديم ، معلوم شد كه جان و روح اين مطلب از دو امر خارج نيست :\r\nيا به جهت آنست كه امور اخلاقيّه و عرفانيّه و مسائل توحيديّه را بسيار سَرسرى مىگيرند و بدان وقعى نمىنهند و براى آن ارزش و اعتبار مُعتنابهى قائل نيستند ؛ فلهذا در بين گفتارشان زياد ديده مىشود كه : اين مسأله از مسائل أخلاقى است نه از مسائل فقهىّ ، و اين راجع به اخلاق است نه علم .\r\nو يا به جهت آنست كه چون خود را تهىدست مىيابند ، و در برابر مراجعهء عوامّ نمىخواهند إظهار عجز و نادانى كنند ؛ لذا در مسائل فقهيّه فوراً جواب مىدهند ، و أمّا در مسائل توحيديّه و عرفانيّه چون جواب ندارند مىگويند : با توسّل به حضرت بقيّة الله أرواحنا فداه اين مسائل حلّ مىگردد . فضَلّوا و أضَلّوا عَن سَوآءِ الطّريق ! « 1 » « 2 »\r\n\r\n\r\n","description":"","footnote":"\r\n( 1 ) - آرى براى افرادى بطور بسيار بسيار نادر ديده مىشود كه بدون -\r\n","page_name":" 38 ","page_number":38},
  {"content":"\r\n\r\n\r\n\r\n","description":"","footnote":"\r\n- سلوك ، در ابتداء جذبه آنان را مىگيرد و آنان مجذوب أنوار جماليّهء إلهيّه مىگردند ، و سپس در پرتو همان جذبه خودِ خداوند ايشان را حركت مىدهد تا به سر منزل مقصود با تلاش و سلوك برسند . ايشان را « مجذوب سالك » خوانند ، چون پس از جذبه قدم در سلوك مىنهند ؛ به خلاف سائر افراد كه آنان را « سالك مجذوب » گويند ، چون بعد از مجاهده و سلوك جذبه آنان را مىگيرد .\r\nولى دستهء أوّل هم ، درعين حال بعد از جذبه ، براى سلوك نياز به استاد دارند ؛ و براى افرادى بسيار نادر از اين دسته چنان جذبات إلهيّه پشت سر هم آمده و راه را پيوسته بدانها نشان مىدهد و در هر كجا طريقى براى وصول است ، خود خداوند از عالم غيب مىفهماند ، كه آنان بدون استاد ظاهرى راه را طىّ مىكنند و به مقصد مىرسند . اين افراد را « اوَيسى » خوانند ، زيرا همانند اويس قرنى مىباشند كه بدون ديدار و ملاقات رسول الله راه را طىّ كرد ، و در أثر جذبات إلهيّه به مقصد رسيد ، رضوان الله عليه . غالب أنبياء از اين قبيل بوده‌اند . يعنى آنان كه بين آنان و پيامبرى ديگر فاصلهء زمانى بوده و ملاقات حاصل نشده است . و امامان ما عليهم السّلام از اين قبيل بوده‌اند ، صلوات الله و سلامه عليهم أجمعين .\r\nولى هيچگاه انسان نبايد اين خيال را در سر خود بپروراند كه من از زمرهء مجذوب سالك و از خصوص اويسىها خواهم بود و بدون مراجعه به استاد و در تحت تعليم و تربيت و نظر او قرار گرفتن ، در اثر ورود جذبات و واردات إلهيّه راه را طىّ كرده و به مقصود مىرسم ؛ اين پندارى است باطل ، زيرا همانطور كه ذكر شد اين امر به دست سالك نيست ، به دست خدا و به امر -\r\n","page_name":" 39 ","page_number":39},
  {"content":"\r\n\r\nو أمّا دربارهء مطلب دوّم كه انتقاد از علم فلسفه است ، بايد بگوئيم :\r\nاين نيز خطائى است بس بزرگ و غلطى بسيار سِتُرگ . زيرا يكى از جهازهاى وجودى ما قوّهء عاقله است ، كه تمام أحكام و مسائل خود را در جميع امور بر آن اساس پايه گذارى مىكنيم ، و بوسيلهء آن در ترتيب قياس‌هاى منطقيّه براى حلّ مجهولات لا تُعدّ و لا تُحصى استمداد مىجوئيم ؛ و در اين صورت چگونه ممكن است علم منطق را كه راه ترتيب قياسات است ناصحيح شمرد ؟ و چگونه ممكن است كه فلسفه را كه بر اساس برهان روى قواعد و مسائل منطقيّه قرار مىگيرد باطل دانست ؟\r\nمسائل فلسفيّه همچون مسائل رياضى است كه مبتنى بر\r\n\r\n\r\n","description":"","footnote":"\r\n- خداست كه بسيار بسيار به ندرت صورت مىگيرد ؛ و گرنه سلوكى است كه سالك به خيال حصول جذبه مىكند ، و اين سلوك بدون استاد است كه داراى خطرات فراوان از ورود أمراض گوناگون و ماليخوليا و جنون و ضعف و نقاهت و كوتاه شدن عمر ، و دورى از مجتمع و رها كردن كسب و كار و زن و فرزند ، و بالأخره در دام أبالسهء إنسىّ و جنّى گرفتار شدن ، و بر اريكهء أنانيّت و فرعونيّت تكيه زدن و غير ذلك از آفات اين طريق است .\r\n هزار دام به هر گام اين بيابان است * كه از هزار هزاران يكى از آن نرهند \r\n- در كتاب « روح مجرّد » از ص 40 تا ص 54 ، دلائلى را كه بعضى از مدّعيان ، بر عدم لزوم استاد در سير و سلوك الى الله آورده‌اند ، ذكر فرموده هر يك را به تفصيل پاسخ داده‌اند - م .\r\n","page_name":" 40 ","page_number":40},
  {"content":"\r\n\r\nمقدّمات و ترتيب قياساتى است كه به بديهيّات منتهى مىشود ؛ و در اين صورت إنكار آن در حكم انكار ضروريّات و بديهيّات است .\r\nمسائل فلسفيّه مسأله را از مقدّمات خطابيّه و شعريّه و مغالطه و مجادله جدا مىكند ، و آن را بر اساس برهان كه مبنى بر وجدانيّات و أوّليّات و ضروريّات و بديهيّات و غيرهاست قرار مىدهد .\r\nآيات كريمهء قرآنيّه ما را به تعقّل دعوت مىكند . آيا تعقّل غير از ترتيب قياسات است ؟\r\nعلم حكمت ما را به حقائق أشياء ، و سرّ آفرينش ، و عرفان به حضرت بارى تعالى شأنه العزيز و أسماء حُسنى و صفات علياى او ، و مسألهء معاد ، و نظام تكوين ، و ولايت ، و ربط بين أزل و أبد ، و هزاران مسألهء بديع و زندهء جهان هستى و كاخ آفرينش آشنا مىسازد ؛ كه :\r\n وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  . « 1 » « و به آن كسى كه حكمت داده شود ، خير بسيارى به او داده شده است . »\r\nو دربارهء حضرت لقمان مىفرمايد :\r\n وَ لَقَدْ آتَيْنا لُقْمانَ الْحِكْمَةَ .  « 2 » « و به تحقيق كه ما به لقمان ، حكمت آموختيم . »\r\nو در بسيارى از آيات قرآن وارد شده است كه رسول أكرم\r\n\r\n\r\n","description":"","footnote":"\r\n( 1 ) - قسمتى از آيه 269 ؛ از سورهء 2 : البقرة .\r\n( 2 ) - صدر آيه 12 ، از سورهء 31 : لقمان .\r\n","page_name":" 41 ","page_number":41},
  {"content":"\r\n\r\nصلّى الله عليه وآله وسلّم امّت خود را تعليم حكمت مىدهد . از جمله در سورهء آل عمران و سورهء جمعه وارد است كه :\r\n يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ .  « 1 »\r\n« آيات خدا را بر مردم تلاوت مىكند ، و ايشان را تزكيه مىنمايد ، و آنها را تعليم كتاب و آموزش حكمت مىدهد . »\r\nو نيز بسيارى از رواياتِ ما مشحون به دقيق‌ترين مسائل عقلى است ؛ و چگونه با عدم آشنائى به مسائل عقليّه مىتوان در اين بحر بى كران وارد شد ، و حاقّ معانى وارده در آنها را در أبواب مختلفهء توحيد ، و فطرت ، و قضاء و قدر ، و أمرٌ بين الأمرين ، و مبدأ و معاد ، و حقيقت ولايت ، و كيفيّت ربط مخلوق به خالق و غيرها به دست آورد ؟ « 2 »\r\nراويان أحاديث أئمّهء طاهرين سلام الله عليهم أجمعين همه يكسان نبوده ، بلكه هر يك در مرتبه‌اى خاصّ و درجه‌اى مخصوص بوده‌اند . رواياتى كه از هِشام بن حَكم و مؤمن الطّاق و نظائرهما نقل\r\n\r\n\r\n","description":"","footnote":"\r\n( 1 ) - قسمتى از آيه 164 ؛ از سورهء 3 : آل عمران ؛ و قسمتى از آيه 2 ، از سورهء 62 : الجُمعة .\r\n( 2 ) - براى توضيح بيشتر مراجعه شود به كتاب « الله شناسى » ج 3 ، ص 274 به بعد ، و ص 340 به بعد ؛ و كتاب « نگرشى بر مقالهء بسط و قبض تئوريك شريعت » ص 25 به بعد ؛ و نيز مقدّمهء رسالهء « فقهاى حكيم » در كتاب حاضر - م .\r\n","page_name":" 42 ","page_number":42},
  {"content":"\r\n\r\nشده است بسيار دقيق است ، و به خوبى مىرساند كه آنان در علوم عقليّه متضلّع ، و به فنون استنباط أحكام و قياسات عقليّه ، و جدل و خطابه و برهان واقف بوده‌اند ؛ و حضرات معصومين با آنها با لسان ديگرى بسيار دقيق و عميق حقائق را بيان مىفرموده‌اند .\r\nفهميدن اين دسته از روايات بدون خواندن فلسفه و آشنائى با علوم عقليّه محال است .\r\nدر مباحث حضرت امام رضا عليه السّلام با صاحبان مذاهب و أديان ، مطالب دقيق عقلى است ، كه بدون علوم عقليّه فقط به مجرّد فهميدن معانى سطحيّه و ظاهريّه‌اى از آن اكتفا مىشود و جان و روح مطالب ملموس نمىگردد .\r\nروايات وارده از أئمّهء معصومين ، غير از روايات واردهء از عامّه و يا أخبار و روايات وارده در سائر أديان است كه همگى بسيط و قابل فهم عامّه مىباشد .\r\nو بر اين أصل ، تقويت فكر و تصحيح قياس و بطور كلّى آشنائى با منطق و فلسفه لازم است ؛ و قبل از رجوع به اين علوم نمىتوان از خزائن علميّهء حضرات معصومين كه راهنماى وحيد مسائل توحيديّه هستند طرفى بست . « 1 »\r\nو چقدر نارسا و نازيباست كه بگوئيم : أدلّهء نقليه ما را كافى\r\n\r\n\r\n","description":"","footnote":"\r\n( 1 ) - در كتاب « مهر تابان » ص 46 تا ص 55 ، و كتاب « امام‌شناسى » ج 5 ، ص 185 تا ص 190 در اين باره بحث شده است - م .\r\n","page_name":" 43 ","page_number":43},
  {"content":"\r\n\r\nاست ، و روايات وارده ما را مستغنى مىنمايد ؛ و چه نيازى به علوم عقليّه داريم ؟\r\nآخر مگر حجّيّت روايات بواسطهء برهان عقلى نيست ؟ و رجوع به روايات و اسقاط أدلّهء عقليّه جز تناقض و خلف خواهد بود ؟\r\nو به عبارت ديگر : روايات وارده از معصومين قبل از رجوع به عقل و ترتيب قياس ، حجّيّتى ندارد ؛ و بعد از رجوع به عقل ، ديگر فرقى و اختلافى بين اين قياس عقلى و سائر أدلّهء عقليّه نيست . و در اين صورت ملتزم شدن به مفاد روايات و احاديث وارده و إنكار أدلّهء عقليّه ، موجب تناقض و إبطال مقدّمه‌اى است كه نتيجهء حاصله ، از خود آن مقدّمه بدست آمده است ؛ وَ هذا مِن أفظَعِ الشّنآئِع . « 1 »\r\nو عجيب اينجاست كه : از طرفى اين مخالفان علوم عقليّه ادّعا دارند كه در اصول دين تقليد كافى نيست ، و راه تعبّد و تمسّك به أخبار بسته است ، بلكه بايد هر كس از روى يقين و علم ، اعتقاد بدان مبانى داشته باشد ، و علّامهء حلّى رحمة الله عليه در اين مسأله نقل إجماع فرموده است ؛ « 2 » و از طرفى ميگويند : ورود در علوم عقليّه و\r\n\r\n\r\n","description":"","footnote":"\r\n( 1 ) - توضيح بيشتر اين مطلب در كتاب « نگرشى بر مقالهء بسط و قبض تئوريك شريعت » ص 248 تا ص 262 آمده است - م .\r\n( 2 ) - « باب حادى عشر » ابتداى كتاب از شرح فاضل مقداد طبع سنگىص 5 ، و طبع حروفى ص 3 ؛ و عبارت علّامهء حلّى رحمة الله عليه چنين است :\r\nأجمعَ العلمآءُ كافّةً عَلى وجوبِ معرفَةِ اللهِ تَعالى وَ صِفاتِه الثُّبوتيَّةِ و السَّلبيّةِ و ما يَصحُّ عليه و ما يَمْتَنع عنه و النُّبوّةِ و الإمامَةِ و المعادِ ، بِالدّليلِ لا بالتَّقليد .\r\n« همگى علماء اجماع دارند كه شناخت خداوند تعالى و شناخت صفات ثبوتيّه و سلبيّهء او و آنچه در مورد او ممكن يا محال است و شناخت نبوّت و امامت و معاد ، از روى دليل واجب بوده و معرفت تقليدى كافى نيست . » - م .\r\n","page_name":" 44 ","page_number":44},
  {"content":"\r\n\r\nحكمت متعاليه لازم نيست ، زيرا آنچه در بِحار بى كران معارف معصومان آمده است ما را بى نياز مىدارد .\r\nاين گفتار ، عين تناقض صريح است .\r\nتمسّك به برهان عقلى در مسائل اصوليّه ، و سپس عزل كردن عقل را در أخبار آحادى كه در معارف عقليّه وارد شده است ، و عمل نكردن به آن ؛ عيناً از قبيل باطل كردن مقدّمه است به سبب نتيجه‌اى كه از همان مقدّمه استنتاج مىشود . و اين عين خلف و تناقض است .\r\nاجتهاد در مذهب شيعه ، موجب حفظ دين از كهنگى و اندراس ، و عدم تعبّد به آرائى مىشود كه در يك زمان در نزد بعضى ، از اصول مسلّمه شمرده مىشود ، و در زمان ديگر بطلانش از بديهيّات محسوب مىگردد .\r\nو تعبّد به گفتار غير خدا و رسول خدا و أئمّهء أطهار عليهم السّلام در أحكام فرعيّه ، موجب سدّ باب اجتهاد و وقوع در مهالك و لغزشگاه‌هائى است كه عامّه بدان دچار شده‌اند . و امّا در أحكام اصوليّه تعبّد و تقليد بطور كلّى معنى ندارد ؛ و عقل و نقل ، حاكم به\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nلزوم رجوع به أدلّهء عقليّه هستند .\r\nبنا بر آنچه گفته شد رجوع فلاسفه به أدلّهء عقليّه ، زياده روى و غلط نيست .\r\nزيرا آنها أوّلًا اثبات كرده‌اند كه حجّيّت ظواهر دينيّه متوقّف است بر برهانى كه عقل إقامه مىكند ، و عقل نيز در اعتماد و اتّكائش به مقدّمات برهانيّه ، فرقى بين مقدّمه‌اى و مقدّمهء ديگر نمىگذارد .\r\nبنابراين اگر برهان بر امرى إقامه شد ، عقل حتماً و اضطراراً بايد آن را قبول كند .\r\nو ثانياً ظواهر دينيّه متوقّف است بر ظهورى كه در لفظ بوده باشد ، و اين ظهور دليل ظنّى است ؛ و ظنّ نمىتواند در مقابل يقين و علمى كه از إقامهء برهان بر چيزى به دست مىآيد مقاومت كند .\r\nپس اگر اين ظواهر بخواهند حكم عقل را إبطال كنند ، أوّلًا مفاد حكم خود را كه حجّيّتشان مستند به حكم عقل است ابطال كرده‌اند .\r\nبارى ، عيب و علّت اينكه طلّاب علوم دينيّه را از تعمّق در حكمت و فلسفه باز مىدارند دو چيز است :\r\nأوّل : سوء ظنّ به بحث كنندگان در معارف عقليّه از راه استدلال عقلى و برهان فلسفى .\r\nدوّم : آن راهى را كه خودشان در طريق فهم معانى أخبار پيش گرفته‌اند و پيموده‌اند و بر آن اصرار دارند ؛ و آن اينست كه جميع روايات و أحاديث را از طريق بيان در مرتبهء واحدى دانسته‌اند ، و آن همان مرتبه‌اى است كه أفهام عامّه بدان دسترسى دارد ؛ به اين ادّعا\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكه اين مرتبه ، همان منزله‌اى است كه معظم أخبارِ دربردارندهء جواب سؤال‌هاى مردم از أئمّه عليهم السّلام آن را مشخّص مىسازد .\r\nو به عبارت ديگر : اختلاف اخبار و روايات در مسائل عميقهء اصوليّه و دقائق لطيفهء عرفانيّه و ظرائف و لطائف أبحاث توحيديّه ، فقط ناشى از اختلاف عبارات و سبك و اسلوب مسائل أدبيّه از بيان و بديع و ديگر فنون أدبى است ، نه راجع به اختلاف دقائق آن حقائق .\r\nو بنابراين زحمت ما براى حلّ أخبار ، همه به شكستن قفل‌هاى ادبى و كلامى راجع مىشود ، و امّا در حاقّ معنى همه در سطح واحدى هستند كه مورد وصول افكار عامّه مىباشد ؛ و لذا بايد سعى نمود با شرح و تفسير أدبى آنها را در دسترس عامّه قرار داد . و امّا اختلاف دقائق معانى كه از سطح افكار عامّه بيرون باشد و نياز به ابحاث پيچيده و عميق فلسفيّه داشته باشد نداريم ؛ و بنابراين نيازى به علوم حِكميّه و عقليّه نداريم .\r\nو محصّل آنكه قبل از وصول به اين أخبار ، شخص محدّث خود را و اصل به اين معانى مىداند ، و مستغنى از بحث و كنگاش در حلّ آن مىيابد ؛ و بنابراين فقط به جمع آورى اين أحاديث و بيان لغات و شرح تفصيلى آن در حدود همان أفكار عامّه مىپردازد .\r\nو اين خطائى است بسيار بزرگ . زيرا مىدانيم در أخبار ، مطالب عاليه و نفيسه‌اى است كه به حقائقى اشاره دارد كه بدانها غير از أفهام عاليه و عقول خالصه كسى دسترسى ندارد .\r\nو آن حقائق براى كسانى است كه يا داراى عقول عاليه باشند ، و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nيا با مجاهده و دِراست در مكاتب تعليم و تعلّم بتوانند خود را بدانجا برسانند ؛ و با تجسّس و تفحّص و بحث و گفتگو ، از نقطه نظر توسعهء ذهنى ، از روى آن حجاب و پرده بردارند . « 1 »\r\nزيرا غايت دين توحيد است ؛ و توحيد صرف و خالص امرى است بس عظيم كه بدون سالها مجاهده و تعبّد به نواميس دينى و عبادت خالصانهء حضرت حقّ ، و شهود وجدانى ، و تقويت قواى ذهنى و تفكيرى حاصل نمىشود .\r\nو أئمّهء ما عليهم السّلام بالأخص حضرت أميرالمؤمنين عليه السّلام در بعضى از خطب « نهج البلاغة » و صادقَين و حضرت رضا عليهم السّلام در « توحيد » صدوق و در « عيون » ، از آن مسائل دقيق و عميق بياناتى دارند كه فقط با حركت در مراحل فكريّه و وجدانيّه مىتوان بدان رسيد ، يعنى به كمال يقين دست پيدا كرد ؛ و گرنه تمام عبادات و مجاهدات براى وصول به يقين و معارف حقّهء حقيقيّهء إلهيّه عبث و بيهوده خواهد بود .\r\nپس چون همهء مردم به معارف إلهيّه نرسيده‌اند و بايد در راه وصول باشند ، و امامان ما عليهم السّلام از آن حقائقِ معارف مشروحاً سخن به ميان آورده‌اند ؛ بنابراين براى وصول به حقائقِ كلام آنها نمىتوانيم خود را از كنگاش در علوم عقليّه مستغنى ببينيم ، و گرنه در\r\n\r\n\r\n","description":"","footnote":"\r\n( 1 ) - براى توضيح بيشتر مراجعه شود به كتاب « ولايت فقيه در حكومت اسلام » ج 3 ، ص 43 به بعد - م .\r\n","page_name":" 48 ","page_number":48},
  {"content":"\r\n\r\nجهل مركّب غوطه خورده‌ايم .\r\nو از همه مضرتر آنكه : يك سطح قراردادن روايات موجب مىشود كه معارف عاليه‌اى كه از أئمّهء أطهار عليهم السّلام إفاضه شده است اختلاط پذيرد ؛ و بيانات عاليه به علّت تنزّل آنها به منزله‌اى كه منزلهء آنها نيست فاسد گردد ، و بيانات ساده نيز به علّت عدم تعيّن و تميّزْ ارزش خود را از دست بدهد .\r\nإلغاء كردن و ناديده گرفتن مراتب ، موجب از بين رفتن و ضايع شدن معارف حقيقيّه مىگردد .\r\nو جاى بسى تأسّف است كه معارف دينى ما آنطور كه بايد در توده و عامّهء مردم بحث و تحليل نشده است ، و عامّهء مردم در معارف به همان مرحلهء تقليد اكتفا كرده‌اند . و با آنكه در مسائل بسيطهء فرعيّهء عمليّه چون حيض و نفاس و بيع و شرى و طهارت و نجاست ، تقليد ميّت را جائز نمىدانند - گرچه آن مجتهد فقيه ميّت چون شيخ طوسى و علّامهء حلّى از محقّقين فقهاء بوده باشند - و مىگويند حتماً بايد به مجتهد زنده رجوع كرد ؛ امّا در مسائل اصول اعتقاد كه مبناى حيات اخروى و زندگى أبدى انسان است به تقليد ميّت اكتفا كرده ، و آنچه را كه بعضى از محدّثين در كتاب دعا و يا درجوامع خود بيان كرده‌اند ، به عنوان اصل مسلّم پذيرفته و مبناى اعتقاد خود قرار داده‌اند .\r\nو بزرگان ما نيز به مسائل اعتقاديّه بذل توجّه ندارند و آن را بى أهمّيّت تلقّى مىكنند ، و امروزه بيشتر به مسائل فقهيّه و بخصوص به مسائل اصول فقه عنايت دارند ؛ و اگر هم ذكرى از فلسفه و حكمت\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبه ميان آيد مىگويند : به مقدارى كه انسان را در اصول فقه إعانت كند لازم است ، زيرا بسيارى از مسائل اصول فقه مشحون از مسائل فلسفى است . و اين طريقه خسرانى است بزرگ ، كه انسان فلسفه را بخاطر اصول فقه بخواند .\r\nبعضى از مخالفين فلسفه ، اشكال به آن را چنين عنوان مىكنند كه :\r\nآنچه از حقائق و معارف أصيله مىباشد ، همه در روايات واردهء از معصومين عليهم السّلام وارد شده است . زيرا كه حقّاً أحاديث شيعه دائرة المعارفى است كه در آن از هر گونه مسائل اعتقاديّه و حقيقيّه از سِرّ توحيد ، و رموز عالم آفرينش ، و وحدت و كثرت ، و قضاء و قدر ، و لوح و قلم ، و عرش و كرسى ، و أرواح مجرّده ، و ملائكه ، و جنّ و انس ، و حيوان و نبات و جماد ، و غيرها ؛ همه و همه بطور مستوفى بيان شده است . و أئمّه عليهم السّلام تا سنهء 329 هجريّهء قمريّه كه غيبت كبرى واقع شد ، به تدريج بيان كرده‌اند ؛ و قرآن ما كه يگانه كتاب هدايت است و در آن آيه :  وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  « 1 » مىباشد ، يگانه كتاب هادى و راهنماى ماست . در اين صورت چه نيازى به علوم عقليّه و أدلّهء فلسفيّه داريم ؟\r\nپاسخ آنست كه :\r\n\r\n\r\n","description":"","footnote":"\r\n( 1 ) - ذيل آيه 59 ، از سورهء 6 : الأنعام [ : « و هيچ‌ترى و هيچ خشكى نيست‌مگر آنكه در كتاب آشكار خدا وجود دارد . » 
  ]\r\n","page_name":" 50 ","page_number":50},
  {"content":"\r\n\r\nعلوم عقليّه ، راه‌گشا و راهنماى ما بدين معارف هستند ؛ علوم عقليّه راه صواب را از خطا نشان مىدهند . و بنابراين با اين علوم مىتوانيم به حقائق آن معارف برسيم ، و گرنه تا روز قيامت در جهل فرومانده‌ايم و چنين مىپنداريم كه أخبار و روايات را فهميده‌ايم ؛ نه چنين نيست .\r\nهمانطور كه علم منطق راه صواب را از خطا از نظر هيئت جدا مىكند و نشان مىدهد كه تشكيل صغرى و كبرى در قياس اقترانى بايد به كيفيّت مخصوص در أشكال أربعه صورت گيرد تا مُنتج نتيجه باشد و گرنه نتيجه غلط به دست مىآيد ، و اين علم منافاتى با علوم شرعيّه و روايات ندارد بلكه راه‌گشا و رهنما براى تشكيل قياس در استنتاج مسائل فرعيّه و أحكام و سائر مسائل است ؛ همينطور علم فلسفه راه صواب را از خطا از نظر مادّه و متن جدا مىكند و نشان مىدهد كه مسائل برهانيّه جدا از مسائل شعرى و خطابى و جدلى و مغالطه است ، و فقط بايد به براهين تمسّك جست و از سائر موادّ احتراز جست .\r\nبنابراين علم ، عقائد متّخذهء از شرع كه از منبع حقيقت و متن واقع سرچشمه مىگيرد ، نمىتواند منافات با نتائج متّخذهء از براهين قطعيّه فلسفيّه داشته باشد ؛ و مسائل فلسفيّه نمىتواند منافات با حقائق شرعيّه داشته باشد .\r\nو بعضى ديگر از مخالفين فلسفه ، إشكال را بدين طرز عنوان مىكنند كه :\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nچون تعلّم اين علوم در شرع أنور نيامده است ، بنابراين از زمرهء بدعت‌ها و احدوثه‌هائى است كه بايد از آن دورى گزيد .\r\nپاسخ آنست كه :\r\nأوّلًا : دعوت به عقل و تعقّل ، و فكر و تفكّر ، آيات قرآنِ ما را و سراسر أحاديث ما را فرا گرفته است ؛ « 1 » پس چگونه مىتوان گفت كه به علوم عقليّه ترغيب نشده است ؟\r\nأحاديث متضافره بلكه متواتره در دعوت به علم و تعلّم و استفاده از محضر عالم ، « 2 » چنان كه در امور اعتقاديّه و مسائل اصوليّه باشد مگر غير از دعوت به علوم عقليّه است ؟\r\nو نيز چون مىدانيم كه غايت خلقت بشر كمال اوست از نقطهء نظر عقل علمى و عملى ، و وصول به درجات توحيد و معرفت ذات\r\n\r\n\r\n","description":"","footnote":"\r\n( 1 ) - در مورد دعوت به عقل و تعقّل ، در « الميزان » ج 5 ، ص 254 و 255 آيات متعدّدى را در اين باره بيان فرموده ، و در « كافى » ج 1 ، كتاب العقل و الجهل ، ص 10 تا ص 29 بيش از 34 روايت را در فضيلت عقل بيان فرموده است .\r\nو در مورد تفكّر ، در « بحار الأنوار » ج 71 ، أبواب مكارم الأخلاق ، باب 80 ( ص 314 تا ص 328 ) را به اين موضوع اختصاص داده و ابتداءً آيات وارده در تفكّر را ذكر نموده و سپس روايات را ايراد فرموده است - م .\r\n( 2 ) - در مورد دعوت به علم و تعلّم ، مرحوم شهيد ثانى أعلى الله مقامه دركتاب « منية المريد » در مقدّمه ، ص 5 تا ص 35 مفصّلًا آيات و روايات و كلمات بزرگان و نيز دليل عقلى اين بحث را بيان فرموده‌اند - م .\r\n","page_name":" 52 ","page_number":52},
  {"content":"\r\n\r\nبارى ، و اين أمر در مرحلهء قواى تفكّريّه بدون دِراست علوم عقليّه امكان‌پذير نيست ؛ بنابراين از باب وجوب مقدّمهء واجب عقلًا ؛ علوم عقليّه نيز واجب و دِراست آنها لازم است . « 1 »\r\nو ثانياً : بر فرض عدم دعوت به علوم عقليّه ، مگر مجرّد فراگرفتن آن را مىتوان از بدعت شمرد ؟\r\nبدعت چيزى است كه در دين تغييرى دهد ، چيز ثابتى را نفى ، و چيز منفىاى را إثبات كند ؛ و ليكن چيزى كه أبداً در اين مسير نيست چگونه بدعت است ؟\r\nدر شرع أنور تحريض و ترغيب به علم منطق ، و علم طبّ و جرّاحى ، و زمين‌شناسى ، و طبيعيّات ؛ و علم مكانيك ، و صنعت\r\n\r\n\r\n","description":"","footnote":"\r\n( 1 ) - ما چگونه مىتوانيم جلوى علوم عقليّه را بگيريم ؟ و بطور كلّى مردم را از خواندن حكمت منع كنيم ؟ در حالى كه در وهلهء اوّل ، اوّلين حجّت إلهيّهء ما عقل است . ما نبوّت پيغمبر و حجج إلهيّه و كتب آسمانى را به عقل خود مىشناسيم ، و دعواى نبىّ را از ادّعاى متنبّى با عقل خود تميز مىدهيم . و قرآن ما و روايات ما مملوّ از دعوت به عقل است .\r\nو چون أساس دين إسلام بر پايهء توحيد و واقعيّت است و هيچگاه احكام عقليّه نمىتواند مخالفت با متن واقع داشته باشد ، بنابراين منع كردن از خواندن فلسفه عبث و خبط است . آرى علماى نصارى مردم را از خواندن فلسفه منع مىكنند ، زيرا براهين عقليّهء فلسفيّه انسان را به توحيد دعوت مىكند و آنان براى سرپوش گذاردن بر عقيدهء باطل تثليث ، خواندن فلسفه را حرام كرده‌اند ؛ و أينَ هذا مِن ذاك ؟\r\n","page_name":" 53 ","page_number":53},
  {"content":"\r\n\r\nنفت ، و غيرها نشده است ؛ آيا مىتوان گفت اين علوم همگى ممنوع و حرام هستند ؟\r\nپيدايش مدارس و تشكيل حوزه‌هاى علميّه بدين طريق فعلى از شرع أنور وارد نشده است ، و در زمان امامان هيچگونه از اين نمونه‌ها نبوده است ؛ آيا مىتوان گفت : ساختن مدارس و حجرات و جمع كردن طلّاب براى دراست دين ، بدعت است و حرام است ؟ نه چنين نيست .\r\nاگر مراد از احدوثه و بدعتْ هر چيز تازه‌اى باشد ، هر بدعت حرام نيست ؛ و اگر مراد از آن هر چيز مخالف شرع باشد ، اين گونه علوم و اين گونه امور مخالف شرع نيستند .\r\nو اگر در بعضى از روايات ديديم كه أئمّه عليهم السّلام از تصوّف و فلسفه إعراض كرده‌اند ، مرادْ ترتيب مكتب‌ها و أحزاب بر خلاف خطّ مشى آنان است ؛ نه گرايش به باطن بر طريق أحسن و تقويت قواى فكريّه بر راه صواب .\r\nدر آن زمان كه همانند بعضى از متصوّفهء زمان ما عدّه‌اى بر خلاف راه شرع ، از خود راهى براى وصول به واقع معيّن كرده ، و به أعمال و كردار غير مشروع عامل بوده‌اند ، البتّه چون اين طريق سير ، مُمضاى آن بزرگواران نبوده است منع كرده‌اند ؛ نه آنكه هر كس كه در صدد تهذيب أخلاق و تزكيهء نفس بر آيد و از راه عبادات و دستورات شرعيّه بخواهد به مقام يقين برسد و به معرفت إلهى فائز گردد و با نور باطن و چشم دل إدراك حقائق را بنمايد ، او را صوفى بدانيم و زير\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nتازيانه و شلّاق ملامت و سرزنش قرار دهيم !\r\nاين گناهى نابخشودنى است ، كه ناشى از جهل است .\r\nو در آن زمان كه بعضى از متكلّمين عامّه چه از أشاعره و چه از معتزله ، براى جدائى از مكتب أهل بيت علوم فلسفيّه و اصول موضوعهء آن عصر را كه از ميراث يونان و مصر و ايران به ارمغان آورده شده بود ، دستاويز كرده و براى خود مكتب و مذهبى تشكيل داده بودند ، البتّه اين طريق مشى مورد إمضاى آن سروران نبوده است .\r\nولى اين چه مناسبت دارد با علوم فلسفيّه و حكمت متعاليهء فلاسفهء اسلام ، و علوم عقليّهء خورشيدهاى درخشانى چون بوعلى سينا و فارابى و خواجه نصيرالدّين طوسى و ميرداماد و ميرفندرسكى و صدرالمتألّهين شيرازى و حاجى سبزوارى ، و بسيارى از بزرگان عصر ما چون مرحوم آخوند ملّا على نورى و زنوزى و آقا ميرزا مهدى آشتيانى ، و آقا ميرزا أبوالحسن رفيعى ، و آقاى حاج آقا روح الله خمينى ، و استاد بزرگوار و فقيد ما علّامه سيّد محمّد حسين طباطبائى كه هر يك تا أمد وسيعى از شعاع وجودى خود درياى ظلمانى أوهام و شكوك را زدوده و به نور عرفان منوّر كرده‌اند .\r\nاينان پاسداران قرآن و اسلام و مكتب تشيّع مىباشند ؛ اينان حافظان شرع و شريعت هستند ؛ اينان پشتوانه‌هاى علم و ايقان ، و محورهاى ثبات دين از انحراف و اندراس و كهنگى و پوسيدگى مىباشند .\r\nشَكَرَ اللهُ مَساعيَهمُ الجَميلَة ، وَ ضاعَف دَرجاتِهم ، وَ أعْلى\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمَقامَهم عندَه . « 1 »\r\n« أسفار أربعهء » ملّاصدرا از مفاخر جهان اسلام است . او كه يك عمرى كوشيد تا بين مشاهدات قلبيّهء ملكوتيّه و براهين فلسفيّه و روايات شرعيّه وفق دهد ، و بدين مهمّ نائل آمد . حقّاً خود او و كتابهاى او از مفاخر است ؛ و دريغ كردن از مطالعه و ممارست بر آن آثار ، موجب حسرت و ندامت .\r\nالبتّه هيچ جاى شبهه نيست كه طلّاب علوم دينيّه بايد در حكمت متعاليه نيز مجتهد باشند ، و بدون دليل مطلبى را نپذيرند ، و براهين ملّا صدرا را تقليداً قبول نكنند ، بلكه در نفى و إثبات و ردّ و إيراد آن با استقلال فكرى خود قدم در اين مضمار نهند ، زيرا كه نتيجه تابع أخسّ مقدّمتين است ؛ و تا وقتى كه مسائل فلسفى را برهاناً اثبات نكنند ، نپذيرند ؛ زيرا كه اين امر ارزش فلسفه را ساقط مىكند .\r\n\r\n\r\n","description":"","footnote":"\r\n( 1 ) - حضرت علّامه آية الله مؤلّف قدّس سرّه در كتاب « نگرشى بر مقالهء بسط و قبض تئوريك شريعت » ص 48 ، اينچنين آورده‌اند :\r\n« حقير رساله‌اى در اهتمام و لزوم خواندن علم حكمت و عرفان بطور مختصر نگاشته‌ام ، ونام جمع كثيرى از جهابذهء علماء و أساطين فقاهت تشيّع را از صدر اسلام تا كنون كه به علم فلسفه و عرفان اهتمام أكيد داشته‌اند ، و خودشان با حائز بودن مقام فقه وحديث ، از مدرّسين عاليمرتبهء اين علوم محسوب مىشده‌اند ، ضبط و ثبت نموده‌ام كه هنوز به طبع نرسيده است . »\r\nبدين منظور رسالهء مذكور ، از « جنگ خطّى شمارهء 7 » استخراج و به كتاب حاضر ضميمه گرديد - م .\r\n","page_name":" 56 ","page_number":56},
  {"content":"\r\n\r\nو بعضى ديگر از مخالفين فلسفه ، إشكال را بدين قسم مطرح مىكنند كه :\r\nبهترين دليل بر بطلان فلسفه اختلاف آراء و تفاوت أنظار آنهاست ، زيرا در هر يك از آن مسائل مىبينيم كه با هم اختلاف دارند ؛ و چون حقائق پيوسته ثابت اند و قابل تغيير نيستند بنابراين از اين اختلاف پى به بطلان أنظار و آراء آنها مىبريم .\r\nپاسخ اين إشكال واضح است :\r\nزيرا اين اختلاف انحصار به فلسفه ندارد ، در هر يك از شعب علوم ، از علوم طبيعيّه و طبّ و هيئت و علوم شرعيّه چون تفسير و فقه ، اين اختلاف به نحو شگفت آورى وجود دارد .\r\nو اختلاف بين دو قول ، دليل بر بطلان هر دو قول نيست . زيرا إلهيّون با طبيعيّون هم در وجود خدا و عدم وجود خدا ، و در معاد و عدم معاد ، و در تجرّد و عدم تجرّد ، و بسيارى از مسائل اختلاف دارند .\r\nو از مجرّد اختلاف نمىتوان آن علم را به كلّى كنار زد ، بلكه بايد با بحث و تنقيد و جرح و تحليل حقّ را از باطل متمايز ساخت . البتّه فلسفه هم مانند سائر علوم حركت تكاملى دارد ، و در اثر بحث‌ها رو به كمال مىرود ، كما اينكه در سائر علوم نيز مطلب از اين قرار است .\r\nاگر روزى ديديم فيروزه‌اى با سنگ آبى رنگ مشتبه شده و در تاريكى افتاده است ، نمىتوان از هر دو صرف نظر كرد ؛ بلكه بايد با كنجكاوى هر چه تمام‌تر فيروزه را شناخت و از آن براى زينت\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبهره برد .\r\nو اگر روزى ديديم كه دانه‌هاى گندم با كاه و يا شن مخلوط شده است ، نمىتوان از آن به كلّى رفع يد نمود ، و گرنه در گرسنگى بايد بمانيم و هلاك شويم . بلكه بايد گندم را از شن جدا نمود و تنقيح كرد ؛ اينست طريقهء عقلاء .\r\nو أمّا در مطلب سوّم كه نهايت سير ، به شناخت ولىّ مطلق : حضرت حجّت صلوات الله عليه منتهى مىگردد ، بايد گفت كه :\r\nاين نيز خبط و اشتباه بزرگى است ؛ زيرا وجود حضرت ولىّ عصر وجود استقلالى نيست ، و صفات و أسماءِ آن حضرت نيز استقلالى نيست ؛ و گرنه در اين گفتار لزوم شرك بسيار واضح است .\r\nبلكه وجود آن حضرت ظلّى و تبعى است . هر چه هست از آنِ خداست ، و صفات و أسماءِ حقّ متعال در آن حضرت تجلّى كرده است ؛ پس آن حضرت تجلّىگاه حقّ است ، و آئينه و مرآت حقّ است ، آئينهء تمام نماى ذات و جمال و جلال حقّ است .\r\nو اين مطلب از مسلّمات و ضروريّات إسلام است كه دين توحيد است و براى هيچ موجودى جزئى و يا كلّى ، كوچك و يا بزرگ ، وجود استقلالى قائل نيست ؛ بلكه همهء موجوداتْ مَظاهر و مَجالى ذات أقدس واجب الوجودند . و هر كدام به حسب ضيق و سعهء ماهيّات و هويّات خود نشان دهندهء حقّ مىباشند .\r\nقرآن كريم تمام موجودات مُلكى و مَلكوتى را « آيه خدا » مىداند ؛ يعنى نشان دهندهء خدا ، يعنى خدا نما . شب و روز و اختلاف آنها ، و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nباد و ابر و باران ، و دريا و كشتى ، و سر سبز شدن درختان و گياهان ، و عيسى و مادرش مريم ، و ناقهء صالح ، و جبرئيل ، و سائر موجودات را كه نام مىبرد يكايك آنها را آيه مىشمرد .\r\nروايات نيز مقامى براى إمامان به عنوان استقلال نمىپذيرد ، و آن را تفويض و غلط مىداند ؛ بلكه هر كمال و مقامى كه دارند از خداست و با خداست و مالِ خداست ، آنان نماينده و ظهور دهنده هستند و بس .\r\nآنان راه و صراط و پل هدايت براى وصول به مقام عزّ شامخ حضرت حق‌ّاند جلّ و عزّ .\r\nمقصد و مقصود خداست ؛ ذات أقدس او ، و أسماء و صفات اوست ؛ و امامان واسطهء فيض در دو قوس نزول و صعود مىباشند .\r\nو بنابراين وجود حضرت بقيّة الله أرواحنا فداه ، مرآتيّت و آيتيّت دارد براى وجود حضرت أقدس حقّ تعالى ؛ و بنابراين شناخت و معرفت به آنحضرت نيز بايد به عنوان آيتيّت و مرآتيّتِ شناختِ حضرت حقّ تعالى بوده باشد .\r\nو به لسان علمى : وجود آن حضرت نسبت به وجود حضرت حقّ متعال « معناى حرفى » است ، نسبت به « معناى اسمى » .\r\nو عليهذا راه و جادّه و طريق سير به سوى خداوند متعال ، آن حضرت است ؛ ولى مقصد و مقصود خود خداوند است جلّ و عزّ . و معلوم است كه اگر ما طريق را مقصد بپنداريم چقدر اشتباه كرده‌ايم .\r\nبايد به سوى خدا رفت ، و لقاى خدا و وصول به خدا و عرفان\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبه خدا و فناء و اندكاك در ذات خدا را مقصد و مطلوب قرار داد ؛ غاية الأمر چون اين مقصد بدون اين راه طىّ نمىشود و اين مطلوب بدون اين طريق بدست نمىآيد ، براى وصول به مقصد و مطلوبْ بايد پا در اين طريق نهاد .\r\nچون نمىتوانيم خورشيد را بدون آئينه و مرآت نگاه كنيم بايد جمال آن را در آب و يا آئينه ببينيم . آئينه و مرآت نسبت به خورشيد معناى حرفى دارد ، خود نما نيست بلكه خورشيد نماست .\r\nنه مىتوانيم از نظر به خورشيد و أنوار و حرارت و لَمَعان او دست برداريم ، زيرا كه حيات بخش است ؛ و نه مىتوانيم در آئينه به نحو استقلال بنگريم ، زيرا كه در اين صورت نمايندهء خورشيد نيست و چهرهء آن را در خود منعكس نمىكند ، آئينه در اين حال خودنماست ، شيشه است ، صيقل است ، و در حقيقت عنوان آئينه بودن را ندارد .\r\nامّا اگر در آئينه و آب به نحو مرآتى و نمايندگى نظر كرديم ، ديگر آن را نمىبينيم بلكه خورشيد را در آن مىبينيم . پس بايد حتماً در آئينه بنگريم تا خورشيد را ببينيم ، راهى غير از اين نداريم . و به عبارت علمى : آئينه « ما بِه يُنظَر » است نه « ما فيهِ يُنظَر » .\r\nوجود مقدّس حضرت بقيّة الله عجّل الله تعالى فرجه آئينهء تمام نماى حقّ است ، و بايد در آن آئينه حقّ را ديد نه خود آن را ، چون خودى ندارد . و نمىتوان بدون آن حقّ را ديد ، چون بدون آن حقّ قابل ديدن نيست .\r\nو بنابراين حتماً بايد حقّ را از راه و از طريق و از آئينه و مرآت آن\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nولىّ أعظم جست ، و به سوى او در تكاپو بود . « 1 »\r\n\r\n\r\n","description":"","footnote":"\r\n( 1 ) - دربارهء لزوم استفاضهء سالك إلى الله از نفس مطهّر و نورانى امام زمان سلام الله عليه و عدم استغناء از آن قطب عالم إمكان ، حضرت علّامه آية الله مؤلّف قدّس سرّه در شرح نفيس خود بر « رسالهء سير و سلوك منسوب به بحرالعلوم » در تعليقهء 137 ، ص 166 و 167 ميفرمايند :\r\n« أولياء خدا و افرادى كه به مقام كمال انسانى رسيده‌اند در هر زمان ممكنست متعدّد باشند و هر يك از آنان قابل دستگيرى و هدايت و ارشاد سالكين ؛ ليكن امام و خليفهء رسول خدا كه داراى ولايت كبرى و حافظ شريعت و طريقت و مُهَيمِن بر جميع عوالم و محيط بر جزئيّات و كلّيّات است ، در هر زمان بيش از يكى نيست ، و تمام اولياء در تحت لواى اويند و در تحت شريعت و طريقت او ؛ و براى سالك ضرورى است كه پيوسته متوجّه او باشد . و اين همان معناى مرافقتى است كه مصنّف فرموده است ؛ زيرا كه مرافقت از رفاقت و رفيق مشتقّ است و مسلّماً مرافقت بدنى شرط نيست ؛ بلكه مرافقت روحى لازم است ، و اين مبتنى است بر آنكه همانطور كه روح ولىّ بر سالك سيطره دارد ، سالك نيز پيوسته متوجّه او بوده تا مرافقت صادق شود . و عمدهء سير و حركت سالك بواسطهء اين مرافقت با امام صورت مىگيرد ، كه مصنّف ( ره ) از او تعبير به استاد خاصّ فرموده است ؛ و در زمان غيبت كُبرى منحصراً اختصاص دارد به وجود حضرت امام زمان حجّةُ الله البالغة محمّد بن الحسن العسكرى عجّل الله تعالى فرجه . »\r\nو نيز در رسالهء « لبّ اللباب » ص 133 و 134 چنين فرموده‌اند :\r\n« و امّا استاد خاصّ ، آن است كه بخصوصه منصوص به إرشاد و هدايت است ؛ و آن رسول خدا و خلفاى خاصّهء حقّهء او هستند . و سالك را در هيچ حالى -\r\n","page_name":" 61 ","page_number":61},
  {"content":"\r\n\r\nدر دعاها و مناجات‌ها مخاطب خداست ؛ از راه آن حضرت ، و از سبيل و صراط آن حضرت . و بنابراين اگر به خود آن حضرت هم عرض حاجت كنيم و او را مخاطب قرار دهيم ، بايد متوجّه باشيم كه عنوان استقلال به خود نگيرد و جامهء استقلال به خود نپوشد ؛ بلكه\r\n\r\n\r\n","description":"","footnote":"\r\n- از أحوال از مرافقت و همراهى استاد خاصّ گزيرى نيست اگر چه به وطن مقصود رسيده باشد . البتّه مراد همان مرافقت باطنى امام است بر سالك نه همراهى و مصاحبت در مقام ظاهر ، چون واقعيّت و حقيقت امام همان مقام نورانيّت اوست كه سلطه بر جهان و جهانيان دارد ، و امّا بدن عنصرى او گرچه آن نيز با سائر بدن‌ها امتياز دارد ليكن آن منشأ اثر و متصرّف در امور كائنات نيست .\r\nو براى توضيح اين نكته متذكّر مىگردد كه آنچه در عالم خلقت تحقّق مىيابد منشأ آن ، صفات و أسماء إلهيّه است و حقيقت امام همان أسماء و صفات خداست و بنابراين اصل فرموده‌اند كه : چرخ عالم هستى و أفلاك و همهء كائنات به دست ما حركت مىكند و آنچه واقع مىشود به اذن ما واقع مىشود ؛ بِنا عُرِفَ اللهُ ، بِنا عُبِدَ اللهُ .\r\nبنابراين سالك در حال سير ، در مراتب نورانيّت امام عليه السّلام سلوك مىنمايد و به هر درجه‌اى كه صعود كند و در هر مرتبه‌اى كه باشد امام عليه السّلام آن مرتبه را حائز بوده و با سالك در آن درجه و مرتبه معيّت دارد . و همچنين بعد از وصول نيز مرافقت امام لازم است چون آداب كشور لاهوت را نيز او بايد به سالك بياموزد .\r\nبنابراين مرافقت امام در هر حال ، از شرائط مهمّه بلكه از أهمّ شرائط سلوك است .\r\nدر اينجا نكاتى است بس دقيق كه در بيان نيايد و فقط بايد خود سالك بوسيلهء ذوق آن حقائق را دريابد . » - م .\r\n","page_name":" 62 ","page_number":62},
  {"content":"\r\n\r\nعنوان وساطت و مرآتيّت و آيتيّت پيوسته در ذهن و در مدّ نظر باشد .\r\nو در حقيقت باز هم خداوند را مخاطب قرار داده‌ايم ؛ چون آئينه و مرآت بِما هِىَ مِرءاةٌ قابل نظر استقلالى نيست ، بلكه نظر تبعى است ؛ و نظر استقلالى به همان صورت منعكسِ در آن بازگشت مىكند .\r\nاين مسأله از مهمترين مسائل باب عرفان و توحيد است كه :\r\nكثرات اين عالم تنافى با وحدت ذات حقّ ندارد ؛ زيرا وحدتْ أصلى ، و كثراتْ تبعى و ظلّى و تعيّنى و مرآتى است .\r\nو مسألهء ولايت به خوبى روشن مىشود ، كه حقيقت ولايت همان حقيقت توحيد است ؛ و قدرت و عظمت و علم و إحاطهء امام ، عين قدرت و عظمت و علم و إحاطهء حقّ است تبارك و تعالى .\r\nدوئيّتى در بين نيست ، و اثنينيّتى وجود ندارد .\r\nبلكه خواستن از خدا بدون عنوان وساطت و مرآتيّت امام معنى ندارد ؛ و خواستن از امام مستقلّاً بدون عنوان وساطت و مرآتيّت براى ذات أقدس حقّ نيز معنى ندارد .\r\nو در حقيقت خواستن از امام و خواستن از خدا يك چيز است ؛ نه تنها يك چيز در لفظ و عبارت و از لحاظ أدبيّت و بيان ، بلكه از لحاظ حقيقت و متن واقع ؛ چون غير از خدا چيزى نيست .\r\n تَبارَكَ اسْمُ رَبِّكَ ذِي الْجَلالِ وَ الْإِكْرامِ .  « 1 »\r\n\r\n\r\n","description":"","footnote":"\r\n( 1 ) - آيه 78 ، از سورهء 55 : الرّحمن [ : « بلند پايه و مبارك است اسم پروردگار تو ، آن پروردگارى كه داراى مقام جلال و إكرام است . » 
  ]\r\n","page_name":" 63 ","page_number":63},
  {"content":"\r\n\r\nو در اينجا دو طائفه به ضلالت و گمراهى رفته‌اند : اوّل طائفهء وهّابيّه ، دوّم طائفهء شيخيّه .\r\nأمّا طائفهء وهّابيّه ، قدرت و عظمت و علم و إحاطه را از ذات أقدس حقّ مىدانند ، ولى عنوان وساطت را از وسائط و مرآتيّت را از آئينه‌هاى حقّ إلغاء مىكنند .\r\nو بنابراين در اشكال و محذورى واقع مىگردند كه أبداً تا روز قيامت هم اگر فكر كنند ، خلاصى از آن ندارند .\r\nو آن اشكال اينست كه ما بالوجدان و الشّهود كثراتى را در اين عالم مشاهده مىكنيم ، و آنان را داراى قدرت و عظمت و علم و حيات مىبينيم ؛ اگر قدرت را در ذات أزلى حقّ بدون اين كثرات و اين آئينه‌ها بدانيم اين كلام وجداناً غلط است ، زيرا قدرت در موجودات وجداناً مشهود است ؛ و اگر اين موجودات را داراى قدرت مستقلّ ، گرچه به إعطاءِ حقّ باشد ، بدانيم اين هم موجب شرك و ثنويّت و تعدّد آلهه و هزاران اشكال لا ينحلّ ديگر مىگردد ، زيرا لازمهء اين كلام تولّد موجودات از ذات حقّ مىشود ، و اين كلام عين تفويض است ، و مىدانيم كه خداوند   لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ   « 1 » است .\r\nبنابراين هيچ چارهء علمى و فلسفى نداريم مگر آنكه كثرات را مَظاهر و مَجالى ذات أقدس حقّ بدانيم ؛ بدين گونه كه قدرت و\r\n\r\n\r\n","description":"","footnote":"\r\n( 1 ) - آيه 3 و 4 ، از سورهء 112 : الإخلاص [ : « نزائيده و زائيده نشده است ، و هيچ كس براى او شريك و همتا نيست . » 
  ]\r\n","page_name":" 64 ","page_number":64},
  {"content":"\r\n\r\nعظمت و علم و سائر أسماء و صفات حضرت أحديّت در اين موجودات هر يك به حسب سعه و ضيق ماهيّت و هويّت آنها ظهور و بروز كرده است ، و بنابراين در أرواح مجرّده و نفوس قدسيّهء أنبياء و أئمّه عليهم السّلام و حضرت مهدى أرواحنا فداه كه سِعهء وجودى آنها بيشتر است طبعاً بيشتر ظهور و بروز كرده است . و عليهذا قدرت و علم در عين آنكه اختصاص به ذات حقّ دارد ظهورش در اين مرائى و آئينه‌ها شهوداً غير قابل إنكار و عقلًا لازم و ثابت است .\r\nظهور و ظاهر ، و حضور و حاضر يك چيز است . معناى حرفى مُندكّ در معناى اسمى است ، و اثبات دو چيز نمىكند . حاجت خواستن از پيامبر أكرم و إمامان معصوم عين حاجت خواستن از خداست ؛ و اين مسأله عين توحيد است .\r\nدر فلسفهء متعاليه و حكمت اسلامى وجود وحدت در كثرت ، و كثرت در وحدت ذات حقّ ، به إثبات رسيده است . و خداوند همانطور كه داراى اسم أحديّت است كه مبرّى از جميع أسماء و تعيّنات ، و منزّه از هر اسم و رسم مىباشد ؛ همينطور داراى اسم واحديّت است ، كه به ملاحظهء ظهور و طلوع او در عالم أسماء و صفات كلّيّه و جزئيّه و پيدايش عوالم چه از مُلك و چه از ملكوت ملاحظه شده است . « 1 »\r\n\r\n\r\n","description":"","footnote":"\r\n( 1 ) - مؤلّف محترم آية الله علّامه قدّس سرّه در كتاب « امام‌شناسى » ج 5 ، از ص 142 تا ص 177 در مورد عقائد وهّابيّه و ردّ آنها مفصّلًا بحث فرموده‌اند - م .\r\n","page_name":" 65 ","page_number":65},
  {"content":"\r\n\r\nو أمّا طائفهء شيخيّه ، آنان نهايت سير انسان را به ذات أقدس حقّ نمىدانند ؛ و وصول او را به مقام عزّ شامخ حضرت أحديّت ، و فناء و اندكاك هستى او را در ذات او جلّ و عزّ ، صريحاً انكار مىكنند ؛ فَبناءً على هذا امكان عرفان الهى و معرفت ذات حقّ را دربارهء انسان منكرند و مىگويند : نهايت سير عرفانى و كمالى انسان به سوى ولىّ أعظم است كه حجاب أقرب و واسطهء فيض است . و روى همين اصل است كه با فلسفه و عرفان كه راه گشاى توحيد است سخت مخالف‌اند .\r\nآنان مىگويند : ذات أقدس حقّ از هر اسم و رسمى برى و از هر صفتى مبرّى است ، و بنابراين أسماء و صفات حقّ عين ذات او نيستند و در مرحلهء پائين‌تر قرار دارند ؛ و بالنّتيجه ذات حقّ فاقد هر صفت و اسمى است .\r\nحضرت امام زمان اسم خداست و در مرتبهء پائين‌تر از ذات است ، و چون سير به سوى ذات كه خارج از هر اسم و رسمى است و أزلى و أبدى است و ما لا نِهايةَ لَه مىباشد محال است ؛ لذا غايت سير انسان به سوى اسم أعظم حقّ است كه همان ولىّ أعظم است كه فاصله و واسطهء بين خدا و خلق است .\r\nإشكالات وارده بر اين نوع عقيده بسيار است :\r\nأوّل آنكه اگر صفات و أسماءِ حقّ را از او جدا بدانيم و ذات را بدون هيچگونه اسم و رسمى بشناسيم ، مرجع اين گفتار به آن است كه ذات حضرت حقّ فاقد حيات و علم و قدرت است ؛ بنابراين يك\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nذات خشك و مرده و جاهل است ، و تَعالى اللهُ عَن ذلِك .\r\nدوّم آنكه آيات قرآن و روايات جميعاً ما را دعوت به ذات حقّ مىكنند در سير و در معرفت ؛ و نهايت سير و وصول و عرفان را عرفان و وصول به ذات حقّ مىدانند ، نه وصول و عرفان به ولىّ أعظم او .\r\nسوّم آنكه چرا خود امام و ولىّ أعظم ، امكان عرفان و وصول به ذات أقدس حقّ را دارد و سائر أفراد بشر ندارند ؟ اگر براى او ممكن است براى همه ممكن است ، و اگر براى غير او محال است چگونه براى او ممكن شد ؟\r\nشيخيّه مىگويند : ولىّ أعظم نه ممكن است و نه واجب ؛ مرتبه‌اى است بين إمكان و وجوب .\r\nپاسخ آنكه ما مرتبه‌اى بين إمكان و وجوب تعقّل نمىكنيم ؛ همهء مردم ممكن‌اند و غايت سير آنها اندكاك و فناء در ذات حضرت حقّ متعال .\r\nچهارم آنكه ولىّ أعظم بايد وجود استقلالى داشته باشد نه تبعى و ظلّى و مرآتى ؛ و گرنه بايد مقصد ذات حقّ باشد . و در اين فرض ، لازمه‌اش شرك و ثنويّت و تفويض و تولّد است ؛ و تَعالى اللهُ عَن ذلِك .\r\nإلى غير ذلك از اشكالات و ايراداتى كه بايد مفصّلًا در جاى خود ايراد گردد . « 1 »\r\n\r\n\r\n","description":"","footnote":"\r\n( 1 ) - مرحوم حضرت علّامه آية الله مؤلّف أعلى الله مقامه در كتاب « الله شناسى » ج 3 ، مبحث 25 تا 30 و مبحث 35 تا 36 ؛ و همچنين در « امام‌شناسى » ج 5 ، از ص 177 تا ص 195 در مورد عقائد شيخيّه و ردّ آنها مفصّلًا بحث فرموده‌اند - م .\r\n","page_name":" 67 ","page_number":67},
  {"content":"\r\n\r\nاين دو طائفه هر دو به خطا رفته‌اند . زيرا اگر از ممكنات چه مادّى و چه مجرّد عنوان مرآتيّت را برداريم و يا به آنها عنوان استقلال بدهيم ، هر دو غلط است ؛ و صحيح آنست كه نه اينست و نه آن ، بلكه موجودات داراى أثر حقّ هستند و داراى صفات حقّ هستند ، و مَظاهر و مَجالى ذات و أسماءِ حسنى و صفات علياى او هستند .\r\nمذهب وهّابيّه گرايش به جبر ، و مذهب شيخيّه گرايش به تفويض دارد ، و هر دو غلط است ؛ بَل أمرٌ بَينَ الأمرَينِ و مَنزِلَةٌ بَينَ المَنزِلَتَين ، و آن طلوع نور ذات أقدس حقّ است در كثرات مادّيّه و مجرّده .\r\nمذهب وهّابيّه إنكار قدرت و علم حقّ را در موجودات مىكند ، و مذهب شيخيّه إنكار قدرت و علم حقّ را در ذات خود حقّ ، پس هر كدام از اين دو مذهب به تعطيل گرويده‌اند . و اين هر دو غلط است .\r\nوجود حضرت حجّة بن الحسن أرواحنا فداه ظهور أتمّ حقّ ، و مجلاى أكمل ذات حضرت ذوالجلال است . مقصد خداست ، و آن حضرت آيه و آئينه و رهبر و راهنماست . و ما اگر در توسّلاتمان به آن حضرت مستقلّاً نظر كنيم و لقاء و ديدار او را مستقلّاً بخواهيم ، نه به فيض او نائل مىشويم و نه به لقاء خدا و زيارت حضرت محبوب .\r\nأمّا به فيض او نمىرسيم ، چون وجودش استقلالى نيست و ما\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبه دنبال وجود استقلالى رفته‌ايم ؛ و أمّا به لقاء خدا نمىرسيم ، چون به دنبال خدا نرفته‌ايم و در آن حضرت خدا را نديده‌ايم .\r\nلذا أكثر افرادى كه از عشق حضرت ولىّ عصر مىسوزند ، و اگر هم موفّق به زيارت شوند باز هم از مقاصد دَنىّ و جزئى و حوائج مادّى و معنوى تجاوز نمىكنند ؛ روى اين اصل است كه آن حضرت را مرآت و آيه حقّ نگرفته‌اند ، و الّا به مجرّد ديدن بايد خدا را ببينند و از وصال آن حضرت به وصال حقّ نائل آيند ، نه آنكه باز خود آن حضرت حجابى بين آنان و بين حقّ شود و از آن حضرت حاجات دنيويّه و آمرزش گناه و اصلاح امور را تقاضا كنند . چه بسيار از أفراد كه به محضرش مشرّف شده‌اند و آن حضرت را هم شناخته‌اند ، ولى از عرض اين گونه حاجات احتراز نكرده‌اند و همين چيزها را خواستار شده‌اند .\r\nپس در حقيقت نشناخته‌اند ، زيرا معرفت به او معرفت به خداست ؛\r\nمن عرفكم فقد عرف الله .\r\nهر كس بخواهد خدمت او برسد بايد تزكيهء نفس كند و به تطهير سرّ و اندرون خود اشتغال ورزد ، در اين صورت به لقاى خدا مىرسد كه لازمه‌اش لقاءِ آن حضرت است ، و به لقاء آن حضرت مىرسد كه بالملازمه لقاء خدا را پيدا كرده است ؛ گر چه در عالم خارج و طبيعتْ مشرّف به شرف حضور بدن عنصرى آن حضرت نشده باشد .\r\nپس عمدهء كار معرفت به حقيقت آن حضرت است ، نه تشرّف به حضور بدن مادّى و طبيعى . از تشرّف به حضور بدن مادّى و\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nطبيعى فقط به همين مقدار بهره مىگيرد ، ولى از تشرّف به حضور حقيقت و ولايت آن حضرت ، سِرّش پاك مىشود ؛ و به لقاءِ حضرت محبوب : خداوند متعال فائز مىگردد ؛ فلمثل هذا فليعمل العاملون « 1 » .\r\nعلّامهء بحرالعلوم قدّس الله نفسه عمرى را در مجاهده با نفس أمّاره و تزكيهء سرّ و تطهير نفس براى عرفان إلهى و وصول به مقام معرفت و فناء و اندكاك در ذات حضرت حقّ به سر آورد ، و از رسالهء سير و سلوك او مقام او در مراحل و منازل عرفان مشهود است . او كه به خدمتش مشرّف مىگشت با اين ديده بود ؛ با ديدهء حق بين نه با ديدهء خود بين .\r\n حق بين نظرى بايد تا روى تو را بيند * چشمى كه بود خود بين كى روى تو را بيند ؟ \r\nاز آن مرحوم حكايت كرده‌اند كه روزى چون اذن دخول براى تشرّف به حرم مبارك حضرت سيّدالشّهداء عليه السّلام را خوانده بود ، همين كه خواست داخل شود ايستاد و خيره به گوشهء حرم مطهّر مىنگريست ، و مدّتى به همين منوال بود و با خود اين بيت را زمزمه مىكرد :\r\n چه خوش است صوت قرآن ز تو دلربا شنيدن * به رخت نظاره كردن سخن خدا شنيدن \r\nبعداً از علّت توقّفش پرسيدند ، در پاسخ گفت : حضرت مهدىّ\r\n\r\n\r\n","description":"","footnote":"\r\n( 1 ) - اقتباس از آيه 61 ، از سورهء 37 : الصّآفّات .\r\n","page_name":" 70 ","page_number":70},
  {"content":"\r\n\r\nعجّل الله تعالى فرجه در زاويهء حرم مطهّر نشسته بودند و مشغول تلاوت قرآن بودند .\r\nاينست معناى وصول ، و اينست حقيقت آيتيّت و مرآتيّت .\r\nشيخيّه مىگويند : چون فقط امام زمان مىتواند به وصال خدا نائل آيد ، و ما نيز بدون واسطه نمىتوانيم به وصال امام زمان نائل آئيم ؛ بايد واسطه و ربطى در بين باشد كه ما را به آن حضرت ربط دهد ، و آن شيخ و استاد است كه آن را « ركن رابع » گويند . « 1 » پس غايت سير ما فناى در شيخ ، و غايت سير شيخ فناى در امام ، و غايت سير امام فناى در حقّ است ؛ و اين « چهارمين ركن » لازم است .\r\nو از آنچه گفته شد ، فساد اين گونه عقيده روشن شد .\r\nو ما بايد به حمد الله و حُسنِ تَوفيقه خوب متوجّه باشيم كه ناخودآگاه از آراء و أفكار آنان تبعيّت نكنيم . زيرا مخالفت با سير به سوى خدا ، و دشمنى با عرفان ، و نظر كردن به امام زمان به نحوهء وجود استقلالى ، از مختصّات شيخيّه است ؛ و اگر چنين دأب و دَيدَنى داشته باشيم و بدين منهاج حركت كنيم ، مِن حَيثُ لا نَشعُر آن عقيده را اتّخاذ نموده‌ايم .\r\n\r\n\r\n","description":"","footnote":"\r\n( 1 ) - مؤلّف محترم حضرت آية الله علّامه أعلى الله مقامه در كتاب « الله‌شناسى » ج 3 ، مبحث 25 تا 30 ، ص 71 و 72 ، اصول چهارگانهء اعتقادى شيخيّه : 1 - توحيد 2 - نبوّت 3 - امامت 4 - اعتقاد به شيعهء كامل ( ركن رابع ) را بيان فرموده و توضيح داده‌اند - م .\r\n","page_name":" 71 ","page_number":71},
  {"content":"\r\n\r\nمجالس و محافل توسّل به حضرت ولىّ عصر بسيار خوب است ، ولى توسّلى كه مطلوب و منظور از آن حقّ باشد ، وصول به حقّ باشد ، رفع حجب ظلمانى و نورانى باشد ، كشف حقيقت ولايت و توحيد باشد ، حصول عرفان إلهى و فناء در ذات أقدس او باشد .\r\nاين مطلوب است و پسنديده ؛ و لذا انتظار فرج كه حتّى در زمان خود أئمّه عليهم السّلام از بزرگترين و بافضيلت‌ترين أعمال محسوب مىشده است همين بوده است . توسّل به حقيقت ولايت آن حضرت براى كشف حجاب‌هاى طريق ، از أفضل أعمال است ؛ زيرا توحيد حضرت حقّ از أفضل أعمال است .\r\nو انتظار ظهور خارجى آن حضرت نيز بواسطهء مقدّميّت براى ظهور باطنى و كشف ولايت آن حضرت مفيد است . و انتظار ظهور خارجى ، بر اين اصلْ ، محبوب و پسنديده است .\r\nو أمّا چنانچه فقط به دنبال ظهور خارجى باشيم بدون منظور و محتواى از آن حقيقت ، در اين صورت آن حضرت را به ثَمن بَخْسى فروخته‌ايم ، و در نتيجه خود ضرر بسيارى برده‌ايم . زيرا مراد و مقصود ، تشرّف به حضور طبيعى نيست ؛ و گرنه بسيارى از افراد مردم در زمان حضور امامان به حضورشان مىرسيده‌اند و با آنها تكلّم و گفتگو داشته‌اند ، ولى از حقيقتشان بى بهره بوده‌اند . اگر ما در مجالس توسّل و يا در خلوت ، به اشتياق لقاى آن حضرت بوده باشيم ، و خداوند ما را هم نصيب فرمايد ؛ اگر در دلمان منظور و مقصودْ لقاى خدا و حقيقت ولايت نباشد ، در اين صورت به همان نحوى به\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nخدمتش مشرّف مىگرديم كه مردم در زمان حضور امامان به خدمتشان مشرّف مىشده‌اند ؛ و اين غبن و ضررى است بزرگ كه ما با جدّ و جهد و با كَدّ و سعى به محضرش شرفياب شويم و مقصدى بالاتر و والاتر از ديدار ظاهرى نداشته باشيم ، يا آنحضرت را براى حوائج مادّيّه و يا رفع گرفتارىهاى شخصى و يا عمومى استخدام كنيم . اين امرى است كه بدون زحمت توسّل براى همهء افراد زمان حضور امامان عليهم السّلام حاصل بوده است !\r\nولى آنچه حقّاً ذى قيمت است : تشرّف به حقيقت و وصول به واقعيّت آن حضرت است ، اشتياق به ديدار و لقاى آن حضرت است از جهت آيتيّت و مرآتيّت حضرت حقّ سبحانه و تعالى ؛ اين مهمّ است ، و اين از أفضل أعمال است ، و چنين انتظار فرجى زنده كنندهء دل‌ها و راحت بخشندهء روان‌هاست . رزقنا الله إن شاء الله بمحمّد وآله .\r\nدانستن زمان ظهور خارجى براى ما چه قيمتى دارد ؟ و لذا در أخبار از تفحّص و تجسّس در اين گونه امور هم نهى شده است . « 1 »\r\nشما فرض كنيد : ما با علم جَفْر و رَمْلِ صحيح به دست آورديم كه ظهور آن حضرت در يكسال و دو ماه و سه روز ديگر خواهد بود ؛ در اين صورت چه مىكنيم ؟ وظيفهء ما چيست ؟\r\nوظيفهء ما تهذيب و تزكيه و آماده كردن نفس أمّاره است براى\r\n\r\n\r\n","description":"","footnote":"\r\n( 1 ) - در « بحار الأنوار » ج 51 ، باب 21 ، ص 101 روايات متعدّدى را در اين موضوع آورده است - م .\r\n","page_name":" 73 ","page_number":73},
  {"content":"\r\n\r\nقبول و فداكارى و ايثار . ما هميشه مأمور بدين امور هستيم ، و پيوسته\r\nبايد در صدد تهذيب و تطهير نفس برآئيم ؛ چه ظهور آنحضرت در فلان وقت مشخّص باشد و يا نباشد . وا گر در صدد برآمديم ، موفّق به لقاى حقيقى او خواهيم شد ؛ و اگر در صدد نبوديم لقاى بدن عنصرى و مادّى آنحضرت براى ما أثر بسيارى نخواهد داشت ، و از اين لقاء هم طرفى نخواهيم بست . و لذا مىبينيم بسيارى از افرادى كه أربعين‌ها در مسجد سهله و يا در مسجد كوفه و يا بعضى از أماكن متبرّكهء ديگر براى زيارت آن حضرت مقيم بوده و به زيارت هم نائل شده‌اند ، چيز مهمّى از آن زيارت عائدشان نشده است .\r\nو آنچه از همه ذكرش لازم‌تر است آنست كه :\r\nظهور خارجى و عمومى آن حضرت هنوز واقع نشده است ، و منوط و مربوط به أسباب و علائمى است كه بايد متحقّق گردد ؛ ولى ظهور شخصى و باطنى براى أفراد ممكن است . و به عبارت ديگر راه وصول و تشرّف به خدمتش براى همه باز است ، غاية الأمر نياز به تهذيب أخلاق و تزكيهء نفس دارد .\r\nهر كس امروز در صدد لقاى خدا باشد و در راه مقصود به مجاهده پردازد ، بدون شك ظهور شخصى و باطنى آن حضرت براى او خواهد شد ؛ زيرا لقاى حضرت حقّ بدون لقاى آيتى و مرآتى آنحضرت صورت نپذيرد .\r\nو محصّل كلام آنكه امروزه راه تشرّف به حقيقت ولايت آن حضرت باز است ، و مهمّ هم همين است ؛ ولى نياز به مجاهده با\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nنفس أمّاره و تزكيهء أخلاق دارد ، و نياز به سير و سلوك در راه عرفانِ حضرت أحديّت سبحانه و تعالى دارد ؛ خواه ظهور خارجى و عمومى آنحضرت به زودى واقع گردد و يا واقع نگردد .\r\nزيرا خداوند ظالم نيست ، و راه وصول را براى أفرادى كه مشتاقند نبسته است ؛ اين در پيوسته باز است ، و دعوت محبّان و مشتاقان و عاشقان را لبّيك مىگويد .\r\nبنابراين بر عاشقان جمال إلهى و مشتاقان لقاى حضرت او جلّ و علا لازم است كه با قدم‌هاى متين و استوار ، در راه سير و سلوك عرفان حضرتش بكوشند ؛ و با تهذيب و تزكيه و مراقبهء شديد و اهتمام در وظائف إلهيّه و تكاليف رحمانيّه ، خود را به سر منزل مقصود نزديك كنند ؛ كه خواهىنخواهى در اين صورت از طلعت منير امام زمان و قطب دائرهء إمكان كه وسيلهء فيض و واسطهء رحمت است بهره‌مند و كامياب مىگردند ، و از همهء راههاى استفاده براى تكميل نفوس خود متمتّع مىشوند ، و از جميع قابليّت‌هاى خدادادى خود براى به فعليّت درآوردن آنها و وصول به سر منزل كمال بهره مىگيرند .\r\nوَفَّقَنا اللهُ تَعالى بِمحمّدٍ و ءَالِهِ ؛ صَلّى اللَهُ عَلى محمّدٍ و ءَالِه .\r\nاين مختصر نوشته در عصر روز هجدهم شهر شعبان المعظّم يكهزار و چهارصد و سه هجريّهء قمريّه در مشهد مقدّس پايان يافت ، و نام آن « سِرُّ الفُتوح ، ناظر بر پرواز روح » گذارده شد ؛ و أنَا الرّاجى عفوَ رَبِّه : السّيّد محمّد الحسين الحسينىّ الطّهرانىّ .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\nتعليقات بر كتاب پرواز روح\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\nتذكّر :\r\n1 - از آنجا كه كتاب « پرواز روح » داراى طبع‌هاى متعدّد و نيز اختلاف و تغيير در متن مىباشد ، بدينجهت متن‌هاى نقل شده مطابق با همان طبعى كه مرحوم حضرت علّامه آية الله مؤلّف قدّس سرّه الشّريف تحشيه فرموده‌اند ، قرارداده شده است .\r\n2 - شمارهء صفحات نشانى داده شده نيز مطابق آن طبع بوده ، و تنها شمارهء صفحهء شروع مطلب قيد شده است .\r\n3 - برخى از حواشى حضرت مؤلّف قدّس سرّه ، تصحيح مربوط به كلمات بوده و ارتباط خاصّى با مطلب كتاب « پرواز روح » نداشته است ، بنابراين نيازى به ذكر متن كتاب به همراه آنها نيست . برخى از اين موارد در ضمن حواشى ديگر ذكر شده است ، و در اينجا به موارد ديگرى اشاره مىشود ( أغلاط كتاب ، بين هلال آورده شده است ) :\r\nقنوت ( قنوط ) در صفحهء 113 و 206 ، تفأّل ( تفائل ) در صفحهء 126 ، إدراك ( درك ) در صفحات متعدّد ، برخاستن ( برخواستن ) و مشتقّات آن در صفحات متعدّد ، و . . . - م .\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\nص 7 :\r\n. . . ولى چيزى كه بيش از همهء اينها مرا رنج مىداد اين بود كه گاهى در دل ، تمام مقدّسات را منكر مىشدم ، ايمان مستقرّى نداشتم ، گاهى قلبم آرام مىگرفت و گاهى آنچنان طوفانى از شكّ و ترديد در دلم به وجود مىآمد كه هستىام را به باد مىداد ؛ نمىدانستم چه بايد بكنم .\r\nروزى به خدمت عالم جليل ، زاهد متّقى ، مرحوم حاج شيخ حبيب الله گلپايگانى رفتم ، از ايشان علاج مرض روحى خود را خواستم ، فرمودند :\r\nتو در اين سن نبايد ناراحت شوى ، هنوز وقت زياد است ، ايمانت به زودى مستقرّ خواهد شد ؛ تو راحت مىشوى . اين ناراحتى در اثر داشتن ايمان است ، ولى چون مستقرّ نيست وقتى مىرود جايش را خالى مىگذارد ، تو را ناراحت مىكند ، اگر ايمان به كلّى در دلت وجود نمىداشت طبعاً نبودنش احساس نمىشد بلكه به آن خو گرفته بودى و ناراحت نبودى . ( 1 )\r\n( 1 ) - اين استدلال بسيار لطيف است .\r\n. . . . . . . . . . . . . .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nص 10 :\r\nهر روز خوابى مىديدم . يك روز ديدم در حرم مطهّر نشسته‌ام و پيرمردى در مقابل علىّ بن موسى الرّضا عليه السّلام كه دستها را از آستين عبا كشيده و قيانهء جذّابى دارد ايستاده و من تا آن روز او را نديده بودم . حضرت به من فرمودند : با اين پيرمرد رفيق باش .\r\nاز خواب بيدار شدم ، ترسيدم خوابم شيطانى باشد ، زيرا من كه از صراط مستقيم مىرفتم ، چرا مرا به ديگرى حواله مىدادند ؟ ( 2 ) گفتم كارى ندارم ، من كه او را نمىشناسم ، آدرس او را هم ندارم ، بهتر اينست كه درباره‌اش فكر نكنم .\r\n( 2 ) - اين حواله دادن عين معناى معرّفى استاد است ، كه جناب مؤلّف و آن مرحوم سخت از آن وحشت داشتند .\r\n. . . . . . . . . . . . . . ص 12 :\r\nمكرّر توضيح مىداد و سفارش مىكرد و مىگفت از هر گونه بت‌پرستى و قطب پرستى و عقب مرشدهائى رفتن كه از جانب خود به آن سمت رسيده‌اند دورى كنيد . أئمّهء معصومين ما عليهم السّلام زنده‌اند ، خودشان واسطهء بين خدا و خلق‌اند ، ( 3 ) آنها ديگر واسطه نمىخواهند ؛ زيرا هر قطب و مرشدى را كه شما تصوّر كنيد از خطا و اشتباه دور نيست ، ولى أئمّهء أطهار صلوات الله عليهم أجمعين اشتباه و خطا ندارند ،\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nآنها واسطهء وحىاند ، آنها واسطهء فيض‌اند .\r\nيكى از همراهان كلامش را قطع كرد و گفت : اگر اينچنين است پس جملهء : هَلَكَ مَن لَيسَ لَهُ حَكيمٌ يُرشِدُه « هلاك است كسى كه براى او ، حكيمى ، مرد دانشمندى ، نباشد كه او را ارشاد كند » چيست ؟\r\nايشان در پاسخ فرمودند : اگر حديث صحيح باشد و از امام رسيده باشد منظور ، خود امام بوده است . ( 4 )\r\n( 3 ) نياز مردم ، به امام زنده : حضرت حجّة بن الحسن است ، و توسّل به هر يك از امامان ، به آن حضرت برمىگردد . و طبق آيات و روايات ، مربّى زنده و استاد كامل در سلوك لازم است ، و بدون آن خطرات از هر جهت روى آور است . و كلام آن مرحوم در اينجا سفسطه‌اى بيش نيست . چگونه در فقه و أعمال بايد به فقيه و عالم مراجعه كرد و زنده بودن امامان رفع تكليف نمىكند ، همينطور به موجب آيه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  « 1 » و آيات و روايات بىشمار ديگرى بايد در امور اخلاقى و تزكيهء نفس و سير در مراحل معرفت و توحيد ، به استاد كامل راه رفته وخبير بصير مراجعه كرد ؛ و زنده بودن امامان با وجود نقصان مكلّف و عدم امكان ارتباط با ولىّ أعظم و وجود خاطرات شيطانيّه ، موجب استقامت سير در طريق توحيد نخواهد بود ، و بالأخره از جنون و پريشانى و انحراف\r\n\r\n\r\n","description":"","footnote":"\r\n( 1 ) - ذيل آيه 8 ، از سورهء 21 : الأنبيآء ؛ و ذيل آيه 43 ، از سورهء 16 : النّحل .\r\n","page_name":" 83 ","page_number":83},
  {"content":"\r\n\r\nسر درخواهد آورد .\r\n( 4 ) - اين فرمايش ، كلام حضرت سجّاد عليه السّلام است « 1 » و إطلاق دارد ؛ و بر اساس اين إطلاق بدون آمدن قيدى ، دلالت بر لزوم حكيم مرشد در امور اخلاقى و عرفانى دارد .\r\n. . . . . . . . . . . . . . ص 13 :\r\nديگرى از همراهان گفت : شنيده‌ايم كه وقتى ملّاى رومى با شمس تبريزى در بيابانى مىرفتند به شطّ آبى رسيدند ، شمس گفت : يا على ، و از آب گذشت ولى ملّاى رومى در آب فرو رفت ، شمس از او سئوال كرد كه مگر تو چه گفتى ؟ گفت :\r\nهمانكه تو گفتى . شمس گفت : نه تو هنوز به آن مقام نرسيده‌اى كه على دستت را بگيرد ؛ تو بايد بگوئى يا شمس و من بايد بگويم يا على .\r\nايشان از نقل اين قصّه ناراحت شد ، به دوست ما گفت : من براى شما حديث و روايت مىخوانم ، شما براى من قصّه مىگوئيد ! ( 5 ) از خصوصيّات على عليه السّلام اين بود ، در زمان حيات دنيائى اش كه امام همه بود دربان و حاجب نداشت حالا كه از دنيا رفته دستش بهتر باز است واسطه لازم دارد ؟\r\n\r\n\r\n","description":"","footnote":"\r\n( 1 ) - « بحار الأنوار » ج 78 ، باب مواعظ علىّ بن الحسين عليهما السّلام ، ص 159 - م .\r\n","page_name":" 84 ","page_number":84},
  {"content":"\r\n\r\nآنها نه اين را بگويند و نه در كلماتشان تصريح كنند كه انسان به مقامى مىرسد كه مستقلّاً از جلال و جمال الهى استفاده مىكند و به وساطت انبياء و أئمّه كارى ندارد ، ( 6 ) خود در عرض پيامبر واقع مىشود و آنچنان كه پيامبر و امام در احكام و شريعت و طريقت و حقيقت و فيوضات ظاهرى و معنوى از خدا استفاده مىكنند او هم استفاده مىكند .\r\n( 5 ) قصّه نيست ؛ واقعيّت و عينيّت خارجى است ! و شما هم روايت و حديثى نخوانده‌ايد ! خود أميرالمؤمنين عليه السّلام و سائر أئمّهء أطهار عليهم السّلام در زمان حيات خود مردم را إرجاع به علماء بالله و فقهاء مىداده‌اند .\r\nحاجب و دربان أميرالمؤمنين ، نقصان نفوس است كه نمىتوانند بدون راهنما و رهبر زنده و گويا حركت كنند . و اين كلام مجرّد مغالطه است و الّا بايد گفت أميرالمؤمنين عليه السّلام بعد از رحلت در همهء امور دستش باز است . پس چرا شما آن را منحصر به سير و تزكيهء نفس مىدانيد ؟ و در سائر امور بدون استثناء از مراجعه به طبيب و متخصّص و مهندس و فقيه و غيرهم ارتباط معنوى با آنحضرت را كافى نمىدانيد ؟ ! و اگر كافى بدانيد شرع و دين ديگرى پيدا مىشود نه اين دينى را كه رسول الله آورده است و اين منهاجى كه امامان راستين ما پيموده‌اند .\r\n( 6 ) - هيچگاه انسان مستغنى از هدايت پيامبران و امامان نيست و نمىتواند مستقلّاً از جمال و جلال إلهى بهره‌مند شود ، يعنى آنها\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nواسطهء در فيض هستند و آيتيّت و مرآتيّت دارند ؛ ولى اين اصل نمىرساند كه انسان احتياج به استاد زنده و مربّى كامل در امور تربيتى ندارد . آن مسأله چه ربطى به اين مسأله دارد ؟ اگر خود امام فرمود : از استاد و مربّى زنده پيروى كن ، معنايش سلب وساطت خود امام نيست .\r\n. . . . . . . . . . . . . . ص 14 :\r\n. . . تا روز جمعه ديگر آن مرحوم را نديدم . قبل از ظهر جمعهء همان هفته من در صحن نو ايشان را ديدم ، او وارد حرم مىشد و من از حرم خارج مىشدم ، به من با لهجهء تركى شيرينى كه « تركان فارسى گو بخشندگان عمرند » گفت : ها ! چرا ديگر پيش ما نيامدى ؟ من هم اشاره به قبر مقدّس علىّ بن موسى الرّضا عليه السّلام كردم و گفتم : أوّلًا مىدانستم بايد كجا بروم ، و بعد هم شماآن روز همين را اصرار داشتيد كه به كسى جز اهل بيت عصمت عليهم السّلام متوسّل نشويم .\r\nگفت : ها ، قربانت ! من نمىگويم بيا من مرشد تو باشم و تو مريد من باش ، من مىگويم : « بيا سوته دلان گرد هم آئيم »\r\n( اين فرد شعر بابا طاهر را در خواندن كشيد و آنچنان با سوز و گداز و اشك و آه ادا كرد كه مرا منقلب نمود ) و گفت :\r\nعزيزم ! مىگويم بيا با هم رفيق باشيم ، ( 7 )\r\nبيا با هم بنشينيم و در فراق امام زمانمان گريه كنيم ؛ آنها كه آن\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nروز با تو بودند رفيق تو نبودند لذا اين پيشنهاد را در آن روز به تو نكردم .\r\nمقدارى با هم صحبت كرديم كه يكى از سؤالاتم اين بود كه : چرا امام زمان عليه السّلام را نمىبينم ؟ ايشان فرمودند : هنوز سنّ تو كم است ، گفتم : اگر به لياقت ما باشد هيچكس حتّى سلمان هم لياقت تشرّف به خدمت آن حضرت را ندارد و اگر به لطف او باشد حتّى مىتواند به سنگى هم اين ارزش را عنايت بفرمايد .\r\nاز اين جملهء من خيلى خوشش آمد و گفت : درست است ، شما فردا شب در حرم مطهّر حضرت رضا عليه السّلام موقع مغرب آماده باش فرجى برايت خواهد شد . ( 8 )\r\n( 7 ) اساتيد هم غير از همين گونه از رفاقت چيزى نمىگويند .\r\nاگر عنوان دستگيرى و هدايت لازم نباشد چرا ما سوته دلان گرد هم آئيم ؟ خود امام پس از رحلت با ماى سوته دل همراهى مىكند .\r\nو بالأخره عملًا در مطاوى اين كتاب مىبينيم كه آن مرحوم نقش مرشدى و استادى ، و جناب مؤلّف نقش شاگردى داشته است .\r\nاستاد بودن غير از پيروى او و تبعيّت در سفر و حضر و كردار و گفتار چيزى نيست ، و آن هم به نحو أكمل انجام يافته و خود مؤلّف محترم در موارد عديده تصريح به استادى او مىكند ؛ و در اين صورت برداشتن اسم استاد و مرشد و رهبر و عملًا ملتزم به حقيقت آن بودن غير از لقلقهء لسان چيزى نيست .\r\n( 8 ) آيا تصديق به درستى اين مطلب و سپس امر به آماده بودن\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nدر وقت مغرب ، غير از حرفهء استادى است ؟\r\n. . . . . . . . . . . . . . ص 16 :\r\n. . . به مجرّدى كه ايشان چشمش به من افتاد و من هنوز ننشسته بودم و سخنى نگفته بودم ، ديدم اين اشعار را مىخواند :\r\n گوهر مخزن اسرار همان است كه بود * حقّهء مهر بدان مهر نشان است كه بود \r\nتا آخر غزل .\r\nحالم متغيّر شد و دانستم كه اين مرد بزرگ علاوه بر آنكه از حال و نيّتم اطّلاع دارد ، ارتباط خاصّى هم با خاندان عصمت عليهم السّلام دارد ؛ ( 9 ) لذا به عنوان رفاقت و يا به عنوان استاد ، ايشان را انتخاب كردم و چهار سال با او بودم ، خود را از نظر روحى تحت نظر و حمايت ايشان مىديدم . ( 10 ) در همان أوائلى كه با ايشان آشنا بودم در عالم رؤيا مىديدم كه سر كوه تيزى كه از دو طرف پرتگاه است ولى راه مستقيمى است به طرف خورشيد مىروم و گاهى مىخواهد پايم بلغزد و به ته درّه پرت شوم ولى مىبينم حاج ملّا آقا جان از پشت سرم مىآيد نمىگذارد بيفتم ، مرا مىگيرد و باز در صراط مستقيم قرارم مىدهد . ( 11 )\r\n( 9 ) اين مكاشفات فقط مكاشفات صوريّه است ، و چه بسا در أوّلين وهله براى سالك پيدا مىشود و در آن صحيح و سقيم بسيار است ؛ و أبداً دلالت بر ربط با خاندان عصمت ندارد ، و از اينجا تا\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nسر منزل مقصود راه بى نهايت است .\r\n( 10 ) فَتَأمَّل كه چگونه مؤلّف محترم او را به استادى انتخاب ، و چهار سال تمام از نظر روحى خود را تحت نظر و حمايت او در آورده است ؟ !\r\n( 11 ) در اينجا مؤلّف محترم إقرار مىكند كه حاج ملّا آقا جان مىآيد و او را در صراط مستقيم قرار مىدهد . بايد به ايشان گفت :\r\nبنا به گفتهء استادتان چرا خود حضرات معصومين و يا حضرت صاحب الأمر عليهم السّلام نيامدند و در صراط مستقيم قرار ندادند ؟\r\nمؤلّف كه استادشان قضيّهء ملّاى رومى و شمس تبريزى را در توسّل به شمس نه به أميرالمؤمنين عليه السّلام به ديدهء بطلان نگريستند و ايشان هم بر اين بطلان صحّه گذاردند ، چرا در اينجا نجات دهندهء خود را از پرتگاه ، مرحوم حاج ملّا آقا جان مىداند ؟ ! آيا اين عين تناقض گوئى نيست ؟\r\n. . . . . . . . . . . . . . ص 26 :\r\nروزى با جمعى از دوستان آن مرحوم در محفلى نشسته بوديم و او مشغول بيان بعضى از فضائل خاندان عصمت عليهم السّلام بود كه همهء دوستان عطرى را كه نمونه‌اش در عطرهاى دنيائى يافت نمىشد استشمام كردند ، و چون همه متوجّه شدند از طرف معظّمٌ له اجازه داده شد كه نقل شود . ( 12 )\r\n( 12 ) در فرض عدم پيروى از غير معصوم ، اين اجازه چه\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمحملى دارد ؟\r\n. . . . . . . . . . . . . . ص 27 :\r\nمرحوم حاج ملّا آقا جان مىگفت : روزى در مسجد جامع زنجان پشت سر امام جماعت آن مسجد نماز مىخوانديم ، مردى نزد من آمد و گفت : من يك جفت كفش براى شما خريده‌ام كه با هم به مشهد برويم ، زيرا سيّد حسنى مىخواهد خروج كند .\r\nمن گفتم : چرا به من مىگوئى ؟ برو نزد امام جماعت به او بگو تا او هم به جمعيّت بگويد همه با هم براى يارى سيّد حسنى به مشهد بروند .\r\nگفت : آن كسى كه به من گفته سيّد حسنى مىخواهد خروج كند فرموده است كه فقط با تو تماس بگيرم . ( 13 )\r\nمن به او گفتم : اگر مرا به تو معرّفى كرده‌اند من مىگويم هنوز زود است ، سيّد حسنى خروج نمىكند ؛ و او رفت .\r\nمن بعد از فوت مرحوم حاج ملّا آقا جان آن مرد را ديدم ، از او پرسيدم : بعد از آنكه از مرحوم حاج ملّا آقا جان جدا شدى چه كردى ؟\r\nگفت : من به طرف مشهد حركت كردم ، وقتى به مشهد رسيدم يكسره به مسجد گوهرشاد رفتم و خيلى مىخواستم بفهمم كه سيّد حسنى كيست و كجاست ؟\r\nخلاصه با توسّلات پى درپى متوجّه شدم كه سيّد حسنى الأن در\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nايوان مسجد گوهرشاد نماز مىخواند ، به آنجا رفتم ديدم سيّدى مشغول نماز است ، صبر كردم تا نمازش تمام شد سپس رو به من كرد و همانگونه كه حاج ملّا آقا جان با دست اشاره كرد و گفت : هنوز زود است ، آن سيّد هم همانگونه با دست اشاره كرد و گفت : هنوز زود است . . .\r\n( 13 ) اين قضيّه ، شاهد مكاشفات غلط است .\r\n. . . . . . . . . . . . . . ص 29 :\r\nدر اوقاتى كه در زنجان بودم ، يك روز صبح جوانى كه از شاگردان و تربيت شدگان ( 14 ) معظّم له بود . . .\r\n( 14 ) شاگرد بودن و تربيت شدن ، غير از معناى ارادت و در تحت تبعيّت شخص راهبر در آمدن است ؟\r\n. . . . . . . . . . . . . . ص 31 :\r\nدر همان روزهائى كه تازه با حاج ملّا آقا جان آشنا شده بودم يك روز در مشهد به من گفت : در صحن نو مردى است اشتباهى دارد ، بيا برويم و رفع اشتباه او را بكنيم . وقتى نزديك يكى از حجرات فوقانى صحن رسيديم ديدم به طرف اطاق يكى از علمائى كه من او را مىشناختم رفت ، گفتم : اين آقا از علماء بزرگ است . گفت : اگر نبود كه ما مأموريّت براى رفع اشتباه او نمىداشتيم . . . ( 15 )\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n( 15 ) خود جناب مؤلّف محترم براى حقير نقل كردند كه صاحب آن حجره كه مرحوم حاج ملّا آقاجان براى ديدار و رفع اشتباه او رفته بود ، جناب مستطاب شريعتمدار ثقة المحدّثين : آقاى حاج سيّد محمّد حسن ميرجهانى اصفهانى جرقويه‌اى بوده‌اند كه در آن زمان به لباس سيادت ملبّس نبوده‌اند و ليكن چون سيادت ايشان محرز و ثابت بود با شواهد و أدلّهء متينى كه إقامه نمودند به دست حضرت آية الله العظمى مرحوم بروجردى رحمة الله عليه ملبّس به لباس سيادت شدند .\r\nاين حقير جناب محترم ايشان را مىشناسم و سوابق آشنائى و مودّت برقرار است ؛ مرد راست و صادق و بزرگوارى است ؛ طوَّل اللهُ عمرَه و أدامَ أيّامَ بركاتِه . « 1 »\r\n. . . . . . . . . . . . . . ص 40 :\r\nروز اوّل ماه رجب 1331 براى ديدار استاد ( 16 ) به زنجان رفتم ، و از ملاقاتش فوق العاده خرسند بودم . سيزده روز در منزل محقّرى كه در آن زندگى مىكرد هر روز بدون صرف وقت از كمالاتش استفاده مىكردم . صبح روز سيزدهم رجب كه سالروز تولّد مولاى متّقيان علىّ بن أبىطالب عليه السّلام است ، پس از\r\n\r\n\r\n","description":"","footnote":"\r\n( 1 ) - لازم به ذكر است ايشان در سنهء 1413 وفات نمودند ؛ رحمة الله عليه رحمةً واسعة - م .\r\n","page_name":" 92 ","page_number":92},
  {"content":"\r\n\r\nنماز صبح رو به من كرد و گفت : امروز عيد است بيا مصافحه كنيم ، من وقتى با او مصافحه مىكردم تقاضاى عيدى نمودم و گفتم : شما وسيله شويد كه علىّ بن أبىطالب عليه السّلام به ما عيدى بدهد . گفت : تو فرزند او هستى عيدى را تو بايد براى من بگيرى . ( 17 )\r\nوقتى ديدم مىخواهد به تعارف بگذرد ، گفتم : آيا من فرزند علىّ بن أبىطالب هستم يا نه ؟ گفت : بله قربان . گفتم : تو چه كاره‌اى ؟ گفت : من نوكر شما . گفتم : به تو امر مىكنم ( 18 ) كه عيدى مرا بگيرى و به من بدهى . گفت : چشم قربان . . .\r\n( 16 ) در اينجا به عنوان « استاد » نام برده شده است . « 1 »\r\n( 17 ) اگر علىّ بن أبىطالب عليه السّلام بنا به فرض خود ايشان زنده است و پس از مردن تجرّدش بيشتر شده و حاجب نمىخواهد ، پس چرا ايشان از جناب مؤلّف تقاضاى وساطت و سببيّت كرده‌اند ؟\r\nآيا اين خود تناقض نيست ؟\r\nو اگر بگويند : اين وساطت به نحو استقلال نيست و منافاتى با كسب فيض از جانب مولى ندارد ، همينطور دربارهء استاد عام مىگوئيم كه حتماً لازم است و عنوان وساطت دارد و منافاتى با كسب فيض از جانب حضرات معصومان ندارد .\r\n\r\n\r\n","description":"","footnote":"\r\n( 1 ) - اين تعبير در موارد متعدّد ديگرى نيز آمده است ، و مورد فوق به عنوان اوّلين مورد تذكّر داده شده است - م .\r\n","page_name":" 93 ","page_number":93},
  {"content":"\r\n\r\n( 18 ) اين نحو تخاطب ، منافات با ادب رفاقت دارد ؛ ولى گويا چون مؤلّف محترم در قول و كردار او وجداناً تناقض لمس مىكرده است ، لذا بدينگونه از تحكّم او را مُلزم و مُفحم نموده است .\r\n. . . . . . . . . . . . . . ص 45 :\r\nدر آن سال بسيارى از معارف و علوم اعتقادى را در مشهد از محضرش فرا گرفتم كه أهمّ آنها فضائل و شناسائى پيشوايان دين و أئمّهء أطهار عليهم السّلام بود ، حتّى گاهى با ترجمه و شرح زيارت جامعه و گاهى با نقل حكايتى كه خودش از معجزات و خوارق عادات از پيشوايان معصوم دين عليهم السّلام ديده بود معارف حقّه را به من تزريق مىكرد . ( 19 )\r\n( 19 ) آيا اين قسم آموختن و تزريق كردن معانى ، غير از معناى استادى است ؟\r\n. . . . . . . . . . . . . . ص 46 :\r\nاو مىگفت : دربارهء أئمّهء اطهار عليهم السّلام تنها اعتقاد به چهار چيز نه بيشتر و نه كمتر ، غلوّ است .\r\nاوّل : آنكه معتقد شويم يكى از آنها و يا روح آنها خداست و خداى ديگرى جز آنها وجود ندارد .\r\nدوّم : آنكه معتقد باشيم كه آنها را خدا خلق نكرده و هميشه بوده‌اند ، و اعتقاد به ازلى بودن آنها را داشته باشيم .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nسوّم : آنكه معتقد باشيم كه خدا تمام كارها را به آنها واگذاشته و خود كنارى نشسته است . ( 20 )\r\nچهارم : آنكه مقام نبوّت را به آنها نسبت دهيم و آنها را هم پيغمبرانى مانند خاتم أنبياء صلّى الله عليه و آله وسلّم بدانيم .\r\n( 20 ) يك نوع ديگر از غلوّ كه از همهء اينها مخفىتر است و بسيارى از أفراد با آن دست به گريبانند آنست كه خدا را مؤثّر بدانيم و آنان را نيز مستقلّاً مؤثّر بدانيم ، و اين گونه از عقيده بسيار مهلك است و شرك است .\r\nو اگر خدا را فقط مؤثّر بدانيم و امامان فقط جنبهء مرآتيّت و آيتيّت داشته باشند كه حقّ مسأله هم همين است ، پس چرا اينقدر از عرفان خدا تحاشى مىشود و نهايت سير را در معرفت امام مُهر كرده‌اند ؟\r\n. . . . . . . . . . . . . . ص 52 :\r\nاو مىگفت :\r\nيك روز مطّلع شدم شايد هم به من دستور دادند كه از مردى در كاروانسراى شهر زنجان ديدن كنم ، او يكى از اولياء خدا بود ، عاشق و دلباختهء اهل بيت عصمت و طهارت عليهم السّلام بود .\r\nوقتى به كاروانسرا رسيدم از سرايدار تقاضا كردم كه از او براى من اجازه بگيرد ، سرايدار گفت : آن پيرمرد مفلوك و فقيرى است ، احتياج به اجازه ندارد ، اطاقش آنجاست . وقتى نزديك در اطاق رسيدم ، بدون آنكه مرا ظاهراً ببيند صدايش را به اين\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nشعر بلند كرد :\r\n ميكده حمّام نيست * سر زده داخل مشو \r\nمن در جاى خود خشكم زد ، چند دقيقه‌اى ايستادم ، آنگاه اجازه داد ، وارد شدم سلام كردم ، جواب داد و گفت : چرا اينجا آمده‌اى ؟\r\nگفتم : به همان دليل كه موسى نزد خضر عليهما السّلام رفت .\r\nگفت : ادّعاء بزرگى كردى ، تو مثل حضرت موسى عليه السّلام هستى ؟ گفتم : در مَثل مناقشه‌اى نيست ، من مثل حضرت موسى در اين جهت كه دنبال تحصيل علمم هستم .\r\nگفت : تو نمىتوانى با من همراه باشى ، ولى من چند دستور به تو مىدهم ، اگر به آنها عمل كردى ، ممكن است پيشرفت فوق العاده‌اى بكنى . ( 21 )\r\nأوّل : آنكه تا مىتوانى نگذار مردم دورت جمع شوند ، و به هر وسيله‌اى كه شده از شهرت‌طلبى و معروفيّت برحذر باش ، زيرا هر قدر هم كه قوى باشى اين موضوع سدّ راه تو خواهد بود . ( 22 )\r\nدوّم : آنكه كوشش كن نمازها را أوّل وقت بخوانى ، و قلبت را در نماز حفظ كن و نگذار متوجّه به غير خدا گردد .\r\nسوّم : آنكه تمام عشق و علاقه ات را به صاحبان كمال و فضيلت بده و در حقيقت عاشق علم و فضيلت و تقوى باش ، و براى هر چيزى كه خدا امتياز قائل شده تو هم تنها براى همان چيزها امتياز قائل باش . ( 23 )\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nو خلاصه آن ولىّ خدا دستور ديگرى كه مربوط به شخص خودم بود و تنها براى ترقّيات روحى من مفيد بود به من داد و بدون آنكه اسم و يا فاميلش را به من بگويد مرا مرخّص كرد .\r\nفرداى آن روز وقتى دوباره به كاروانسرا رفتم سرايدار گفت : او ديروز عصر از اينجا رفت .\r\nحاج ملّا آقا جان اضافه مىكرد و مىگفت : چهل سال است كه ديگر او را نديده‌ام ولى دستوراتش را عمل كرده‌ام . ( 24 )\r\n( 21 ) اينست معناى استاد و راهنما ؛ و چه خوب بود آن مرد فقير زنده دل به او مىگفت : تو كه نيازمند به راهنما و دليل نيستى ، چرا نزد من آمدى ؟ برو و در خانه‌ات بنشين و با مكاشفات قلبيّه از علىّ عليه السّلام كه در دنيا حاجب نداشت و در آخرت تجرّدش بيشتر است ، تقاضاى دستگيرى و علم و راهنمائى كن !\r\n( 22 ) الحقّ دستور مفيد و لازمى است كه بزرگان از عرفاء بدان أهمّيّت بسيار مىدهند . و مشهور است كه :\r\nالمرء لنفسه ما لم يعرف ، فإذا عرف كان لغيره . « 1 »\r\n\r\n\r\n","description":"","footnote":"\r\n( 1 ) - در « إرشاد القلوب » ج 1 ، ص 159 ، باب 25 : مدح الخمول و الاعتزال آورده است : وَ قالَ بعضُهم : رَأيتُ بعضَ الأئمّةِ عليه السّلامُ فى المَنامِ يَقول : . . . و المَرءُ لِنفسِه ما لم يُعرَف ، فَإذا عُرِفَ صارَ لِغَيرِه .\r\nو در كتب روايت و اخلاق روايات كثيره‌اى در مدح اعتزال و عزلت وارد است ؛ از آن جمله در « بحار الأنوار » ج 70 ، كتاب الإيمان و الكفر ، أبواب مكارم الأخلاق ، باب 49 ، ص 108 تا ص 112 ، باب العزلة عن شرار الخلق و الانس بالله ، رواياتى در اين مورد آورده است . و نيز در كتاب « المحجّة البيضاء » ج 4 ، كتاب العزلة ، ابتدا ( در باب اوّل ، ص 3 ) اقوال در عزلت را ذكر كرده و سپس ( در باب دوّم ، ص 11 ) فوائد عزلت را بيان مىكند - م .\r\n","page_name":" 97 ","page_number":97},
  {"content":"\r\n\r\n( 23 ) الحقّ هر سه دستور آن مرد ، صحيح و لازم و مفيد است .\r\nرحمةُ اللهِ عَليه .\r\n( 24 ) عمل به دستورات او در مدّت چهل سال مگر غير از عنوان تبعيّت و شاگردى است ؟\r\n. . . . . . . . . . . . . . ص 54 :\r\nاو مىگفت :\r\nهمانگونه كه غيبت حضرت ولىّ عصر ارواحناه فداه دو قسمت داشت و به غيبت صغرى و غيبت كبرى تقسيم مىشد ، همچنين ظهور هم به دو بخش تقسيم مىشود يكى ظهور صغرى ( 25 ) است كه از سال 1340 قمرى شروع شده و يكى ظهور كبرى ( 26 ) است كه إن شاءالله به همين زودى انجام خواهد شد .\r\nمن نمىدانم كه استاد اين مطلب را به چه مدركى مىگفت ، و در آن وقت هم غفلت شد كه توضيح اين مطلب را از او بخواهم ؛ ولى بعدها طىّ يك مكاشفه كه براى يكى از سادات اتّفاق افتاد ، مطلب معظّمٌ له به اين صورت توضيح داده شد كه شايد\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nان شاء الله مطابق با واقع باشد .\r\n. . . بنابراين هيچ استبعاد ندارد كه اگر بر فرض كلام استاد مدركى از احاديث و روايات نداشته باشد ، به ضميمهء اين مكاشفه اصل مطلب حقيقت داشته باشد و ما در اين چنين ظهورى واقع شده باشيم . . . ( 27 )\r\n( 25 ) ظهور أصغر .\r\n( 26 ) ظهور أكبر .\r\n( 27 ) بر فرض صحّت اين دعاوى ، تعيين مبدأ آن از سال 1340 هجريّهء قمريّه محلّ تأمّل و إشكال است .\r\n. . . . . . . . . . . . . . ص 67 :\r\nدر مدتّى كه در قم بودم بوسيلهء نامه‌هايى مرا راهنمائى مىكرد و در آن سال زياد اصرار داشت ( 28 ) كه مبادا با كسانى كه مدّعى عرفان و ارشاد هستند تماس بگيرم ، شايد هم مىدانست چه پيش آمدى براى من خواهد كرد ، زيرا يك روز خدمت يكى از علماء معروف رسيدم و از او مطالبى در معنويّات و كيفيّت وصول به حقائق سؤال كردم ايشان به من فرمود : هر روز چهارصد مرتبه ذكر يونسيّه را در سجده بگو . گفتم : اين ذكر بسيار خوب است و من آن را زياد گفته‌ام ، و از شما مىخواهم برنامهء ديگرى براى من تنظيم كنيد . گفت : شما چهل روز به خاطر آنكه من به شما اجازهء گفتنش را مىدهم بگوئيد تأثير\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nديگرى دارد .\r\nبا خود گفتم مانعى ندارد ، اين را هم آزمايش مىكنم . ( 29 ) و لذا روزها در حال سجده چهارصد مرتبه با اجازه‌اى كه او داده بود مىگفتم : لا إله إلّاأنت سبحانك إنّى كنت من الظّالمين .\r\nروز سوّم پس از گفتن ذكر يونسيّه ظاهراً به خواب رفته بودم ، در عالم رؤيا ديدم بين من و مقصدى كه دارم ديوارى گذاشته‌اند كه قطرش بيشتر از يك كيلومتر است و من مايلم با كشيدن زبان به مدّت بيست دقيقه ( كه ذكر يونسيّه طول مىكشيد ) آن ديوار را از سر راه خودم بردارم ، روز أوّل و دوّم كه اين كار را ادامه مىدادم و فائده‌اى نمىبردم ناراحت شده بودم ، روز سوّم مىديدم علاوه بر اينكه پيشرفتى نكرده‌ام ، شيطان بر قطر ديوار هم افزوده است ، لذا در آن حال از موفّقّيت مأيوس شدم و فرياد زدم : يا صاحب الزّمان به دادم برس و مرا از اين حجاب و گرفتارى نجات بده . ناگهان ديدم آن ديوار عظيم مانند پودرى شد و باد شديدى در يك لحظه آن را از بين برد و راه را باز كرد و من با سرعت به مقصدى كه داشتم رسيدم . در آنجا همه نور بود ، به من سخنانى تعليم داده مىشد و مطالبى گفته شد كه مِن‌جمله آنچه مربوط به مطلب فوق است اين بود : اگر اذكار و ادعيه به اذن افراد غير معصوم هر كه باشد انجام گردد ، مثل اينست كه بخواهى با كشيدن زبان ، ديوار به آن عظمت را بردارى ، ولى اگر با وساطت و توسّل به معصومين باشد موانع فوراً دفع مىشود ،\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nحجاب‌ها بر طرف مىگردد . آنها مثل ثروتمندى هستند كه اگر بخواهد ديگرى را ثروتمند كند با يك حواله در يك لحظه ثروتمند مىكند ولى اگر آن فقير بخواهد خودش آن ثروت را كسب كند يا با راهنمائى فقير ديگرى ثروتمند شود سالها طول مىكشد ، عاقبت هم معلوم نيست موفّق شود .\r\nمطالب خيلى ارزنده بود . من وقتى از خواب برخاستم متوجّه شدم اشتباه بزرگى كرده‌ام ، ولى در عين حال در نامه‌اى براى مرحوم حاج ملّا آقا جان نوشتم و جريان را شرح دادم . او برايم نوشت هر اشتباه و ضررى كه پس از آن انسان متنبّه شود عقلى را زياد مىكند ، اميد است ديگر متوسّل به اين گونه افراد كه مدّعى ارشادند و از خود ذكر و ورد جعل مىكنند و تأثيرش را منوط به اجازهء خود مىدانند نشوى .\r\n. . . مگر تو نبودى كه دو سال قبل ، از من كه بعنوان رفيق براى تو تعيين شده بودم احتياط مىكردى و نمىخواستى با من حرف بزنى ، مبادا من تو را بعنوان يك مريد انتخاب كنم ؟ چه شد كه پس از آن همه ترقّيات روحى باز هم به فكر مرشد افتاده‌اى ؟\r\nبه هر حال بوسيلهء اين نامه از تو دعوت مىكنم كه براى ايّام محرّم به زنجان بيايى و مقدارى به تزكيهء روح بپردازى تا ديگر اين گونه اشتباهات را تكرار نكنى . ( 30 )\r\nمن طبق دستور ايشان پنج روز قبل از محرّم روانهء زنجان شدم . . .\r\n( 28 ) اين إصرار اگر از شخص كامل و راهنماى از نفس گذشته\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nصورت گيرد بسيار به موقع و صحيح است ، ولى اگر از شخص ناقص باشد غلط است ؛ زيرا خود اين إصرار ، دستور است و دستور نمىتواند از شخص ناقص تحقّق پذيرد .\r\n( 29 ) بجا آوردن دستور از روى آزمايش ، منافات با يقين به صحّت راه و سلوك در آن را دارد ؛ و كوبنده‌ترين چيز در سلوك راه خدا شكّ و ترديد ، و اعتماد به نفس و شخصيّت است .\r\nو اين ديوار عظيمى كه براى جناب مؤلّف متصوّر و متشكّل شده است همان جنبهء شكّ و ريب است ، كه حقّاً همچنين قطور است . و چون هر بار ذكرى را كه مؤلّف مىگفته است توأم با عدم پذيرش واقعى و عدم تقبّل نفسانى بوده است لذا به منزلهء زبان ماليدن به كوه مجسّم گرديده است . و چون با سوابق ذهنى و ارشادات آن مرحوم زنجانى كه پيوسته توسّل به معصومان را راه‌گشاى راه سلوك مىدانسته و ارشاد زندگان را مضرّ تلقين مىنموده است ، چون توسّل به حضرت صاحب الزّمان شده است و آن توسّل از روى يقين بوده است ، آن يقين اين ديوار عظيم شكّ و ريب را متلاشى و همانند پودر نموده است .\r\nحال بايد از جناب مؤلّف پرسيد : اين كوه كه برداشته شد و در عالم مكاشفه و صورت ، خود را در نور ديديد ، آيا كشف حجاب‌هاى توحيدى هم شد ؟ از نظر معارف إلهيّه ، قضيّهء توحيد خدا منكشف گشت و به مرتبهء عرفان و إدراك حقائق منتهى شد ؟ و يا نه ؛ فقط صرف خواب و مكاشفهء صورى بوده است ؟ مسلّماً همانطور كه از\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمَطاوى كلمات ايشان بر مىآيد ، نشده است ؛ پس در اين صورت « استغناى از استاد و مربّى كامل » راهى را نگشوده است و از عالم صورت عبور نداده است و در همان تخيّلات صوريّه و صورت‌هاى ذهنيّه محبوس داشته است ؛ و فى هذا ضَررٌ عَظيمٌ .\r\n( 30 ) آيا اين دعوت دستور نيست ؟ و از شخص غير معصوم صورت نگرفته است ؟ پس چرا مىخواهيم با عوض كردن الفاظ و تبديل مُهره‌ها و قناعت كردن و دلخوش بودن به صرف تخيّلات ذهنيّه حقائق را عوض كنيم ؟\r\n. . . . . . . . . . . . . . ص 70 :\r\n. . . وقتى از منزل آنها بيرون آمديم من فوق العاده متأثّر شده بودم .\r\nگاهى هم با خودم فكر مىكردم كه لابد فردا صبح هم بايد به تشييع جنازهء او برويم . در اين بين مادر آن جوان هم از منزل بيرون آمد و گفت : حاج آقا ! دكترها بچّه‌ام را جواب كرده‌اند ، دستم به دامنتان .\r\nحاج ملّا آقا جان رو به مادر آن جوان كرد و گفت : خوب مىشود . من ابتداء فكر كردم براى تسلّى دل مادرش اين جمله را مىگويد ، ولى بعد به من رو كرد و گفت : علاوه بر آنكه ما جنازهء او را تشييع نمىكنيم ، فردا اين جوان با پاى خود به اتّفاق مادرش به منزل ما مىآيند . . . ( 31 )\r\n( 31 ) اين گونه إظهارات و إبرازات ، از أولياى كامل صورت\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nنمىگيرد .\r\n. . . . . . . . . . . . . . ص 74 :\r\n. . . گفتم : در محضر يكى از علماء معروف تهران كسى روح مرحوم شيخ بهائى را حاضر كرده بود و از او سؤالاتى مىكرد ، يكى از افرادى كه در مجلس حاضر بود نقل كرد كه من در كتابى ديده بودم كه شيخ بهائى فرموده اگر كسى براى امر مهمّى روزى صد مرتبه تا ده روز كه از روز چهارشنبه شروع كند و روز جمعه ختم كند با حضور قلب اين دعاء را بخواند اگر حاجتش بر آورده نشد مرا لعنت كند . . .\r\nآن شخص مىگفت : من اين دعاء را ده روز خوانده بودم ولى از روز جمعه شروع كرده و روز چهارشنبه ختم نموده بودم ( 32 ) و فكر مىكردم ختم را درست انجام داده‌ام ، و حاجتم بر آورده نشده بود مىخواستم شيخ بهائى را لعن كنم دلم نمىآمد .\r\nدر آن مجلس كه روح شيخ بهائى را حاضر كرده بودند بدون آنكه كسى از اين مطلب اطّلاعى داشته باشد ، ناگهان آن كسى كه روح شيخ را حاضر كرده بود ، به من رو كرد و گفت : شيخ مىگويد :\r\nاختتامُه يومُ الجمعة ، يعنى بايد پايان ختم روز جمعه باشد ، من يك مرتبه متوجّه اشتباه خود شدم و دانستم اينكه حاجتم برآورده نشده بخاطر اينستكه من روز جمعه شروع كرده‌ام و روز چهارشنبه ختم نموده‌ام و حالا شيخ بهائى مرا متوجّه كرد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n( 32 ) ختم آن روز يكشنبه مىشود ، و يا آنكه بايد سيزده روز خوانده باشد نه دَه روز .\r\n. . . . . . . . . . . . . . ص 76 :\r\nروز بيست و هشتم ذيحجّه ، از ابهر كه يكى از شهرستان‌هاى اطراف زنجان است تلفنى شده بود و آقاى حاج حاج آقا از حاج ملّا آقاجان براى منبر دههء اوّل محرم در حسينيّه‌اش دعوت مىكرد . . .\r\nحاج حاج آقاى ابهرى مرد عجيبى بود ، پاك و با صفا ؛ اهل محبّت و ولايت ، به اهل بيت عصمت عشق مىورزيد ، تقلّب و دروغ در قاموس زندگيش وجود نداشت ، او نمىتوانست بپذيرد كه مثلا يك روحانى ممكن است چند ماه بر او بگذرد و خدمت امام زمان عليه السّلام نرسد .\r\nحسينيّه‌اى ساخته بود كه از او واقعاً عطر حسينى استشمام مىشد .\r\nيك روز تنها در آن حسينيّه نشسته بودم ديدم بى جهت حال گريهء عجيبى به من دست داد ، مقدارى بر مظلوميّت سيّدالشّهداء اشك ريختم و از آنجا بيرون آمدم . حاج حاج آقا به من برخورد كرد و گفت : نتوانستى خودت را كنترل كنى ؟ گفتم : نه ، اين حسينيّهء عجيبى است . گفت : چرا نباشد ؟ ميدانى اين حسينيّه را من چگونه ساخته‌ام ؟ چند نفر عمله و بنّاء با حال از طهران و زنجان پيدا كردم و يك روضه خوان با اخلاص هم دعوت نمودم ،\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nهر وقت آنها مىخواستند اين حسينيّه را بسازند بايد قبلًا روضه‌اى مىخواندند با چشم‌هاى اشك آلود شروع به كار مىكردند ، و اين برنامه ادامه داشت تا حسينيّه تمام شد .\r\nحاج حاج آقا مردى بود كه ارواح را مىديد ، و باور نمىكرد كه مثل منى كه يك روحانى هستم نبينم .\r\n. . .\r\nحاج ملّا آقا جان در منزل و حسينيّهء حاج حاج آقا همه روز صبح منبر مىرفت ، جمعيّت زيادى در آنجا اجتماع مىكردند ، كمتر روزى بود كه مجلس روحانيّت فوق العاده‌اى پيدا نكند ، گاهى چند نفر از كثرت گريه به حالت غشوه و بىحالى مىافتادند ، و گاهى حاج حاج آقا رو به من مىكرد و مىگفت : ارواح اولياء همه جمعند . ( 33 )\r\n( 33 ) مرحوم مغفور فردوس وساده آقاى حاج حاج آقا اللهيارى از نيكان و پاكدلان بود ، و همانطور كه مؤلّف محترم وصف كرده‌اند اهل صدق و صفا بود . با اين حقير رفاقت و دوستى داشت و از موقع هجرت از نجف به ايران كه در 11 شوّال 1376 بود تا زمان ارتحالش كه در أواخر ذوالقعدهء يكهزار و سيصد و نود و شش هجريّهء قمريّه بود مراتب صميميّت و مودّت برقرار بود .\r\nشغلش بزّازى بود ، در همهء ماه رمضان مغازه‌اش را مىبست و در حسينيّهء منزل خودش معتكف مىشد و به حال خود مشغول بود .\r\nوالحقّ حالات خوبى داشت بالأخصّ در أواخر عمر كه چون با\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبعضى از شاگردان مرحوم قاضى رضوان الله عليه كه در مكتب توحيد و عرفان كار كرده بودند ربط پيدا كرده بود و نسبت به آنان إرادت مىورزيد ، داراى حالات توحيدى و عرفانى فى الجملة شده بود ، و بر عمر گذشته كه از اين مَمشى محروم بود أسف مىخورد .\r\nغالباً در طهران كه مىآمد يك شب در منزل ما مىماند و فرداى آن شب ، خريد پارچه براى فروش دكّان خود را مىكرد و به أبهر برمىگشت . اين حقير نيز بر اساس اداى حقّ رفاقت بارها براى ديدار او و ديدار دوست و برادر ديگرم مرحوم حاج هادى خانصنمى أبهرى رحمة الله عليه به ابهر رفته و در منزل ايشان در همين حسينيّه بوديم .\r\nيك منبر دو پلّه در حسينيّه بود كه روپوش سبزى داشت و يك شمشيرى به دستهء منبر آويزان بود . روزى به آن مرحوم گفتم : شما كار لطيفى نموده‌ايد كه به منبر شمشير آويزان كرده‌ايد ! چون اين معنى علامت اينست كه ظهور حضرت حجّت عجّل الله تعالى فرجه با بيان و شمشير است و با تبليغ و قدرت اين ندا بايد به گوش جهانيان برسد ! گفت : سوگند به خدا كه منظور من هم همين بوده است ولى تا به حال كسى را نيافته‌ام كه اين مطلب را متوجّه شده باشد ! و براى بنده زادهء ارشد : آقاى حاج سيّد محمّد صادق طَوّل اللهُ عمَره وصيّت كرده بود كه بعد از رحلتش اين شمشير را به او بدهند ، و لذا بعد از رحلت ايشان داماد وحيدشان آقاى آقا سيّد محمّد اين شمشير را به طهران آورد و به بنده‌زاده تسليم كرد .\r\nمرحوم اللهيارى در زمان جوانى طبق گفتهء خود اسبى داشت كه\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبر روى آن روزها سوار مىشد و اين شمشير را دست مىگرفت و به بيابان مىرفت و در آنجا اسب و شمشير را به جولان در مىآورد و حضرت مهدى أرواحُنا فِداه را صدا مىزد و إعلام آمادگى و نصرتش را به زبان مىگفت .\r\nدر حسينيّهء اللهيارى قرآن و مفاتيح و كتاب حافظ شيرازى و شمس مغربى و ديوان هيدجى و بعضى از دَواوين ديگر موجود بود .\r\nاللهيارى به كسالت قلب مبتلا شد و پس از يكسال معالجه در ابهر درگذشت و همانجا مدفون شد ؛ رحمةُ الله عليه .\r\n. . . . . . . . . . . . . . ص 91 :\r\nپس از چند روز كه در كربلا مانديم به نجف اشرف مشرّف شديم . روز دوّم ورودمان جمعى از علماء اهل حال و معنى به ديدن ايشان آمدند . مباحثى بين آنها با معظّمٌ له واقع شد كه درج تمام آنها به طول مىانجامد ، فقط به يك بحث كوتاه كه بين ايشان و مريدان مرحوم قاضى واقع شد اكتفاء مىكنيم .\r\nدر ساعت 8 صبح بود ، در مسافرخانه نشسته بوديم كه جمعى از علماء و بزرگان اهل معنى وارد شدند . پس از معانقه با ايشان و يك يك ما ، كنار اطاق نشستند و خوب از قيافه‌ها پيدا بود كه منتظر موقعيّتى براى سؤالاتشان هستند . يكى از آنها پرسيد :\r\nكمال توحيد را برايمان شرح دهيد و بفرمائيد توحيد كامل چيست ؟\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدر جواب فرمود : توحيد به معنى بيرون ريختن آنچه در مخيّلهء خود از خدايان ساخته‌ايد و تنها به خدائى كه ولايت كلّيّه معرّفى كرده معتقد بودن است ، كه شرط توحيد هم به فرمودهء علىّ بن موسى الرّضا عليه السّلام در نيشابور در ضمن نقل حديث سلسلة الذّهب همين بوده است . خدائى كه از طريق مستقيم ، از صراط حق ، از بيان صدق شناخته نشود ، خدا نيست بلكه مخلوق تو است كه امام صادق عليه السّلام فرمود :\r\nكُلُّ ما ميّزتُموهُ بِأوهامِكُم فى أدقِّ مَعانِيه فَهُو مَخلوقٌ لَكُم مَردودٌ إليكُم .\r\nگفتند : مگر ولايت براى آن نيست كه ما را به توحيد برساند ؟\r\nچرا وقتى به توحيد رسيديم باز هم محتاج به ولىّ معصوم و كلمات آنها باشيم ؟ ( 34 )\r\nفرمود : شما فكر مىكنيد كه در يك لحظه مىتوانيد در راه تكامل بدون مرشد و راهنماى معصوم حركت كنيد ؟ مگر شيطان خداشناس نبود ؟ مسلّم چرا ، زيرا او با خدا حرف مىزد ، ولى به مجرّدى كه ولايت حضرت آدم را قبول نكرد ، از راه مستقيم منحرف شد ، از مقام قرب الهى رانده شد ، و معتقد به آنچه فكرش مىرسيد گرديد ، و خدا را ظالم شناخت و معتقد به جبر شد ؛ آنچنانكه فلاسفه و بعضى از عرفاء هم كه دستشان به دست ولىّ زمان نيست و تنها به فكر خود اكتفاء مىكنند همين‌ها را معتقدند . ( 35 )\r\nگفتند : مرحوم شيخ ابراهيم امام زاده زيدى ، معتقد بود كه انسان\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nوقتى به كمال رسيد ، بدون مرشد خارجى مىتواند از جلال و جمال إلهى استفاده كند .\r\nمن بعدها كه خدمت مرحوم آقاى طهائى ( 36 ) كه يكى از علماء اهل حال و از شاگردان مرحوم شيخ ابراهيم بود رسيدم جزوه‌اى به من داد به نام « رسالةٌ فى العرفان » كه هنوز هم در اختيار من است ، در كلمهء 42 آن مرحوم مىنويسد :\r\nدقيقةٌ عرشيّة : إذا وصل العارفُ الكامل إلى مقام الحيرة و الاستغراق ، يستفيض من الحقّ تعالى بلا واسطة المرشد الخارجىّ لرياضة النّفس و الضلالة و الهداية ، و الواصل قد جاوز عنها و نال مقام بى يبصر و بى ينطق .\r\nمرحوم حاج ملّا آقا جان فرمود : درست است كه خدا هدايت را به انسان الهام مىكند ولى چون گاهى الهام با وسوسه مخلوط مىشود ، لذا بايد در موارد مشكوك ميزانى داشته باشيم ، و آن ميزان ، اسلام و بيانات معصومين است ؛ ( 37 ) لذا من اين بيان را قبول ندارم .\r\n( 34 ) در اين سؤال و جواب خلط و اشتباه شده است . شاگردان مرحوم قاضى نمىخواهند بگويند كه سالك مستغنى از هدايت ولىّ معصوم است ، حاشا و كلّا ؛ آنان مىگويند اراده و اختيار ولىّ معصوم عنوان آليّت و مرآتيّت دارد نه استقلال ، و بنابراين در حقيقت غير از اراده و اختيار خدا نيست ، و على هذا سالك در مقام وصول به درجهء توحيد ذاتى و فناء و اندكاك در ذات أحَدى معقول نيست كه\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nامام معصوم به عنوان وساطت استقلالى بين او و مقام ذات حاجب شود ، اين معنى مغاير و منافى با مقام وصول و فناء است ؛ و گرنه وساطت امام و ولىّ كامل به عنوان معناى حرفى و آيتى پيوسته با سالك حتّى هنگام رسيدن به مقام فناء لازم و واجب است .\r\n( 35 ) طعنه به فلاسفه و عرفاء اسلام و اتّهام بر آنان بدين اتّهامات ، گناه نابخشودنى است . كجا فيلسوفى و عارفى همچون ميرفندرسكى و ميرداماد و ملّاصدرا و ابن فهد حلّى و ابن تركه و حاجى سبزوارى و ملّا إسمعيل خواجوئى و ملّا على نورى و آية الحقّ و العرفان فيلسوف بزرگ عصر ما آية الله علّامهء طباطبائى بدين سخنان تفوّه نموده‌اند ؟ !\r\n( 36 ) طاهائى .\r\n( 37 ) دچار شدن به « خلط الهام با وسوسه » براى همهء مدّعيان سلوكى كه استاد كاملى را به عنوان رهبرى نپذيرفته‌اند وجود دارد ؛ و حتّى براى أفرادى كه مدّعى هستند بدون استاد خودشان با ولىّ معصوم در باطن سر و كار دارند موجود است ، و مكاشفات رحمانيّه و خاطرات شيطانيّه پيوسته آميخته است . شخص متكّى به نفس خود ، براى بيان معصوم هم محملى مىتراشد ؛ ميزان ، فقط استاد است .\r\n. . . . . . . . . . . . . . ص 94 :\r\nصبح روز سه‌شنبهء أوّلى كه در نجف بوديم ، مرحوم حاج\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nملّا آقاجان به ما فرمود : نماز و نهار امروز را كه مىخوريم بايد به كوفه براى زيارت حضرت مسلم و حضرت هانى و حضرت زكريّا ( 38 ) و مسجد كوفه و مسجد زيد و مسجد صعصعه و بيتوتهء امشب در مسجد سهله ، كه إن شاءالله بركات زيادى نصيبمان خواهد شد ، برويم ؛ و شايد به خدمت حضرت بقيّة الله صلوات الله عليه هم مشرّف بشويم . و ضمناً آهسته با خودش چيزى گفت كه تنها من آن را شنيدم ، مىفرمود : « اگر من عصبانى نشوم . »\r\nاين جمله را مىگفت و سرش را تكان مىداد : چرا عصبانى بشوم ، نه عصبانى نمىشوم ، مگر خدا مرا به حال خودم وا بگذارد ، و اين آيه را تلاوت مىكرد :  وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي .  ( من نگهدارندهء نفس خود نيستم ، نفسْ انسان را زياد به بدى امر مىكند ، مگر آنكه خدايم به من رحم كند . )\r\n. . .\r\nحاج ملّا آقا جان پشت به ديوار رو به در اطاق ، مثل آنكه انتظار كسى را مىكشد مؤدّب نشسته بود ، ما هم گوشهء اطاق نشستيم .\r\nدر اين بين جوان طلبه‌اى كه لباس روحانيّت در بر داشت و سياه چهره و لاغر اندام بود وارد اطاق شد ، و من مىديدم سيّد بزرگوارى هم كه ردائى به دوش چپ انداخته و به داخل اطاق نگاه مىكند ، در خارج اطاق ايستاده است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nوقتى آن شيخ طلبه كه بعدها معلوم شد هندى است وارد اطاق گرديد ، حاج ملّا آقا جان به او اعتراض كرد كه چرا وارد اطاق شدى ؟ او با زبان نيمه فارسى ، به لهجهء هندى جواب داد كه من علاقمند به امام زمان عليه السّلام هستم و ديشب تا صبح در اين مسجد بيدار بوده‌ام و حال آمده‌ام شايد اينجا استراحت كنم .\r\nحاج ملّا آقا جان به او گفت : تو دروغ مىگوئى ، امام زمان را دوست ندارى ، او را نمىشناسى !\r\nمدّتى آن شيخ با تذلّل عجيبى از اين سنخ كلمات را تكرار مىكرد و حاج ملّا آقا جان با عصبانيّت بيشترى او را تكذيب مىنمود ، ما همه از اين طرز برخورد ، آن هم با كسى كه مىدانستيم سابقهء او را حاج ملّا آقا جان ندارد تعجّب مىكرديم ، حتّى بعضى از دوستان به او تعرّض كردند ( 39 ) و گفتند : چرا به اين شيخ بيچاره اين قدر توهين مىكنى ؟\r\nبالأخره حاج ملّا آقاجان از جا برخاست و به زور شيخ را از اطاق بيرون كرد ، در اين مدّت آن سيّد به داخل اطاق نگاه مىكرد و گاهى تبسّم مىنمود ، مثل كسى كه منتظر بود ببيند دعوا به كجا منتهى مىشود و يا اگر نزاعى نبود وارد اطاق شود .\r\nوقتى شيخ را از اطاق بيرون كردند آن سيّد هم رفت . من گمان مىكردم آن سيّد رفيق اين شيخ است كه با رفتن شيخ او هم رفت ، به حاج ملّا آقا جان گفتم : هر چه شما به آن شيخ گفتيد ، رفيقش هم بيرون اطاق ايستاده بود شنيد ، خوب شد او به دفاع\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nبرنخاست .\r\nحاج ملّا آقا جان گفت : مگر رفيق هم داشت ؟ گفتم : بله سيّد با شخصيّتى با اين خصوصيّات بيرون اطاق ايستاده بود و به دعواى شما با شيخ نگاه مىكرد . چند نفر از اهل مجلس گفتند :\r\nما هم او را ديديم ، ولى دو سه نفر كه يكى از آنها خود حاج ملّا آقاجان بود او را نديده بودند ، امّا طورى نبود كه كسى او را نبيند زيرا آن سيّد نزديك در چوبى اطاق ايستاده بود .\r\nآن سيّدى كه چهل شب چهارشنبه به مسجد سهله آمده بود گريه مىكرد ، به او گفتم تو هم آن سيّد را ديدى ؟ گفت : ديدم ولى فكر مىكنم كه آن آقا امام زمان عليه السّلام بود ، حاج ملّا آقاجان گفت : خوب فكر مىكنى ، زيرا امام زمان عليه السّلام به من وعده داده بودند كه اين ساعت به ديدن ما بيايند .\r\n. . .\r\nدر اينجا حاج ملّا آقاجان و آن سيّدى كه چهل شب چهارشنبه به مسجد سهله آمده بود ، يقين داشتند كه او امام زمان عليه السّلام است ؛ بقيّه يا آن آقا را نديده بودند و يا قضيّهء شيخ و حاج ملّا آقاجان آنها را به خود مشغول كرده بود و درست توجّه نكرده بودند .\r\nاز طرفى آنقدر حاج ملّا آقا جان ناراحت بود كه نمىشد با او صحبت كرد . آن جلسه به هم خورد ، چند نفرى كه تازه به حاج ملّا آقاجان رسيده بودند از ايشان بدشان آمد و از اخلاق او\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nخوششان نيامد ، ولى ما كه از اخلاق او اطّلاع داشتيم و مىدانستيم كه مظهر خلق حسن است و حتماً اين عملش فلسفه‌اى دارد صبر كرديم تا ببينيم خودش چه مىگويد .\r\nوقتى به نجف برگشتيم در اطاق مسافرخانه نشسته بود ، آهى كشيد و گفت : ديديد چه ضررى كردم ! به من گفته بودند عصبانى نشوم . گفتيم : چرا عصبانى شديد كه هم مورد اعتراض دوستان واقع شويد و هم از زيارت مولايتان صاحب الأمر عليه السّلام محروم شويد ؟ فرمود : چيزى اتّفاق افتاد كه يُدرَك و لايوصَف است ( يعنى درك ( 40 ) مىشود ولى وصف نمىشود ) و چگونه مىتوانم وصف انتظار خود را در آن ساعت بكنم ، و چگونه مىتوانم بگويم كه وقتى اين شيخ وارد اطاق شد چه ظلمتى اطاق را گرفت ، و اينكه آقا وارد اطاق نشدند مانعش وجود اين شيخ بود ، ( 41 ) من اگرچه آقا را نديدم و فلسفه‌اش را هم مىدانم چرا نديدم ولى مىفهميدم كه وجود او مانع از آمدن آقا است و لذا اصرار داشتم كه او برود تا حضرت بيايند ، بعد معلوم شد كه آمده‌اند و ما مشغول دعوا و نزاع با او بوده‌ايم .\r\nگفتم : فلسفه اينكه شما آقا را نديديد با اينكه انتظار داشتيد و مىدانستيد مىآيند چه بود ؟ فرمود : اگر من آقا را دم در مىديدم و اين شيخ مانع از ورود آقا مىبود بيشتر او را اذيّت مىكردم و اذيّت او بيشتر از اين و بلكه همين مقدار هم مصلحت نبود .\r\nسپس اضافه كرد و گفت : فكر نكنيد كه آن شيخ را نبايد اذيّت\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nكرد بلكه او را بايد كشت . ( 42 ) ولى شماها ناراحت مىشديد چون فلسفه‌اش را نمىدانستيد ؛ از اين جهت مصلحت نبود . . . آن آقا سيّدى كه چهل شب چهارشنبه به مسجد سهله رفته بود اگرچه نتوانست تظاهر كند و حركت نمايد ولى ارتباط روحى را برقرار كرده بود و در همان موقع آقا را شناخت و حوائج خود را گرفت . اگر آقا به داخل اطاق هم مىآمدند همين بود ، بازهم تو او را نمىشناختى . فرقش فقط اين بود كه چشم من به جمالش در آن موقع روشن نشد ، اين هم براى من تنبيهى بود ، مىخواستند مرا آزمايش كنند ، مرا متوجّه كنند كه تا چه حد مطيعم ؛ به من گفته بودند عصبانى نشوى ولى فكر نمىكردم براى رفع مانع هم نبايد عصبانى شد و بلكه به كلّى غافل شدم ، بايد انسان آنچنان در راه اطاعت خدا خود را بسازد كه خودكار اخلاقيّاتش تنظيم شود ، أعمالش طبق دستور اسلام خود به خود مرتّب گردد و مسلمان واقعى شود .\r\nخلاصه ما در آن روز نفهميديم كه شيخ هندى چرا اينطور تاريكى وارد اطاق كرده بود ، ولى چون سال بعد من به نجف براى تحصيل مشرّف شده بودم و آن شيخ را مىديدم و كم كم با او آشنائى پيدا كردم خودش به من گفت : كه من قبلًا سنّى وهّابى بودم و خود را به عنوان شيعه در بين طلّاب جا زده بودم و جاسوسى مىكردم ولى حالا به حقائق مذهب تشيّع آگاه شده‌ام و از آن أعمال و عقائد توبه كرده‌ام . امّا پس از چند ماه باز هم\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمعلوم شد كه دست از عقائد و كارهايش بر نداشته ، تا او را از نجف و عراق بيرون كردند ، و آنچه به من گفته بود يكى براى اين بود كه مرا بفريبد و ديگر چون عدّه‌اى از عقائد او اطّلاع پيدا كرده بودند مىخواست خود را تائب معرّفى كند .\r\n( 38 ) حضرت يونس « 1 » .\r\n( 39 ) در اين قضيّه شواهدى است بر آنكه در مرحوم حاج ملّا آقا جان جنبهء ايراد و نزاع وجود داشته است ، و مقام ولايت باطنيّه را قبول نكرده و لذا حضرت در منزل او نزول نفرموده‌اند .\r\n( 40 ) إدراك .\r\n( 41 ) مانع از داخل شدن آن حضرت ، حالت عصبانيّت و نزاع آن مرحوم بود نه وجود شيخ . زيرا همانطور كه از سابق خبر داده‌اند مانع را عصبانيّت ايشان شمرده‌اند نه آمدن شيخ ، و وجود شيخِ ظلمانى منع از تشريف فرمائى آن حضرت نمىكند ؛ نور وجودى آن حضرت به قدرى است كه اين گونه تاريكىها نمىتواند جلوگير شود .\r\n( 42 ) ايشان كه مىگفتند بايد انسان ظواهر شرع مقدّس را رعايت كند ، چرا خودشان به دام اين كردار افتاده‌اند ؟ به كدام دستور شرعى\r\n\r\n\r\n","description":"","footnote":"\r\n( 1 ) - زيارتگاهى كه در كوفه وجود دارد مشهد يونس عليه السّلام است كه در كنار شطّ است و در كتب زيارت نيز زيارتنامه‌اى براى ايشان در ضمن أعمال كوفه ذكر شده است ( همانند « بحار الأنوار » ج 100 ، كتاب المزار ، باب فضل الكوفة ) ؛ أمّا مرقد حضرت زكريّا عليه السّلام در سوريّه در شهر حلب است - م .\r\n","page_name":" 117 ","page_number":117},
  {"content":"\r\n\r\nمىتوان به خاطر سياهى باطن شيخ ، او را منع و زجر نمود و يا أحياناً او را كشت ؟ آيا سيره و منهاج رسول الله و سائر معصومان چنين بوده است ؟\r\nاينكه از اوّل سلوك ، علماى راستين سفارش به مواظبت أحكام شرعيّه را مىنمايند براى جلوگيرى از اين گونه خطاهاست كه أوّلًا موجب محروميّت نفس خود سالك از چنين فيوضات است ، و ثانياً موجب سدّ راه آن شيخ مىشود كه اگر أحياناً احتمال هدايتى در او باشد اين قبيل رفتارها او را منزجر و متنفّر مىكند ، و ثالثاً موجب إعراض جمعى از همراهان و اهل حال مىشود كه چون وجداناً اين گونه أعمال را معروف نمىدانند بلكه منكر مىشمارند ، ردّ مىكنند .\r\nاين اشتباهات و نظائر آن و أهمّ از آن ، همه در اثر نداشتن استاد و دليل است . و كسانى كه بدون استاد حركت مىكنند ، علاوه بر وقوع در اين مهالك تازه خودشان را مُصيب هم مىدانند .\r\nدر اين موضوع شاطبى در كتاب « الموافقات فى اصول الأحكام » كه كتاب استوارى است مطالبى سودمند دارد ، و خوب طرز عمل به مكاشفات را نشان مىدهد كه در چه نوع از مكاشفات انسان مىتواند عمل كند و در چه نوع نمىتواند عمل كند . و اين مطالب را در ج 2 ، از ص 192 تا ص 201 ، ضمن فصل آخر ، مسألهء دهم و مسألهء يازدهم تا آخر مسأله آورده است ؛ گرچه بعضى از كلمات او فىالجمله محلّ تأمّل است .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n. . . . . . . . . . . . . . ص 112 :\r\nوقتى به قم رسيديم ديديم شايع شده كه حاج ملّا آقاجان در كربلاء فوت شده ، و حتّى از طرف بعضى از أعلام هم برايش فاتحه گرفته بودند . ( 43 )\r\n( 43 ) اين فاتحه گرفتن مسلّماً در اثر إعلام خود ايشان قبل از رفتن بوده است ، چون از موضوع دعاى جناب مؤلّف محترم مطّلع نبوده‌اند لذا به عنوان قضاء حتمى رحلت خود را إعلام كرده‌اند و بعد از دعا تَبيّنَ عَدمُ وُقوعِه و عدمُ القضَآءِ الحَتمىّ .\r\n. . . . . . . . . . . . . . ص 119 :\r\n« آخرين نامه »\r\n. . .\r\nتو را به تقوى وصيّت مىكنم ( 44 ) . . . بكوش تا فقيه در دين باشى .\r\n. . .\r\nبه معلّمين و اساتيد و علماء بالأخص مراجع تقليد احترام بگذار ، زيرا علىّ بن أبى طالب عليه السّلام فرمود :\r\nمَن عَلّمنى حَرفًا فَقد صَيَّرَنى عَبدًا .\r\n( 45 ) كسى كه يك جمله از علم را به من تعليم دهد مرا بندهء خود كرده است .\r\nبه دراويش و متصوّفه اعتماد نكن ، و حتّى از علما و مراجعى كه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبا آنها هم مذاق هستند بپرهيز ، و فراموش نكن كه امام عسگرى عليه السّلام فرمود :\r\nعُلماؤُهم شِرارُ خَلقِ اللهِ عَلى وَجهِ الأرضِ لأنّهُم يَميلونَ إلى الفَلسفةِ و التَّصوّف .\r\n( 46 )\r\nفلسفهء قديم آفت دين و دنياى تو است ، اگر خواستى اطّلاعاتى از فلسفه داشته باشى بيشتر از فلسفهء جديد استفاده كن . ( 47 )\r\n( 44 ) اگر عملًا آن مرحوم خود را استاد نمىدانست اين وصيّت‌ها چه معنائى دارد ؟\r\n( 45 ) روايتى را بدين عبارت نيافته‌ام . « 1 »\r\n\r\n\r\n","description":"","footnote":"\r\n( 1 ) - در كتاب « عوالى اللئالى » ابن أبى جمهور احسائى ج 1 ، فصل 10 ، حديث 163 ، ص 292 ، از رسول خدا صلّى الله عليه وآله وسلّم روايت مىكند :\r\nمَن تَعَلَّمتَ منه حرفًا صرتَ له عَبدًا .\r\nو مرحوم حضرت علّامه آية الله مؤلّف قدّس سرّه به مناسبت ذكر اين روايت در كتاب « مهر تابان » ص 108 ، در تعليقه اينچنين فرموده‌اند :\r\n« در اينجا روايت شريفى را مرحوم صدوق در كتاب « توحيد » خود در ص 147 ، با إسناد خود از أبوالحسن موصلىّ از حضرت صادق عليه السّلام روايت مىكند كه :\r\nجآءَ حَبْرٌ مِنَ الأحْبارِ إلى أميرِالمؤمنينَ عليهِ السّلامُ فقالَ لَه : يا أميرَالمؤمنينَ مَتَى كانَ رَبُّكَ ؟ فَقالَ لَهُ ثَكَلَتْكَ أُمُّكَ ! و مَتَى لَم يَكُن حَتّى يُقالَ : مَتَى كانَ . كانَ رَبّى قَبلَ القَبْلِ بِلا قَبْلٍ و يَكونُ بَعدَ البَعدِ بِلا بَعدٍ ، وَ لا غايَةَ وَ لا مُنتَهَى لِغايَتِه ؛ انْقَطَعَتِ الغاياتُ عَنهُ فَهوَ مُنتَهَى كُلِّ غايَةٍ . فَقالَ : يا أميرَالمؤمِنينَ فَنَبىٌّ أنْتَ ؟ فَقالَ : وَيْلَكَ ! إنّما أنَا عَبدٌ مِنْ عَبيدِ مُحمّدٍ صَلّى اللهُ عَليهِ و ءَالِه و سَلّمَ .\r\n-\r\n","page_name":" 120 ","page_number":120},
  {"content":"\r\n\r\n( 46 ) در اين روايت شواهدى است دالّ بر آنكه مراد از علماء ، همان دنيا پرستانى هستند كه تصوّف و ميل به باطن را وسيلهء وصول به دنيا قرارداده و در قبال أهل بيت مكتبى به وجود آورده‌اند ؛ نه هر عالمى كه در صدد تزكيه و تهذيب است . البتّه اين مقدارى از روايت است و تمامى آن را در كتاب « حديقة الشّيعة » آورده است .\r\n( « سفينة البحار » مادّهء صوف ، طبع سنگى ، ج 2 ، ص 57 ، و از طبع حروفى : ج 5 ، ص 198 )\r\n( 47 ) اين چه توصيهء غلطى است ؟ قرآن كه بر أساس منطق عقل پىريزى شده است چگونه ما را از علم حكمت و معقول بازمىدارد ؟\r\n\r\n\r\n","description":"","footnote":"\r\n- ابن أبى الحديد در پايان « شرح نهج البلاغة » هزار كلمه از مواعظ و حِكَم كه به صورت كلمات قصار است ، از أميرالمؤمنين عليه السّلام نقل مىكند ، و شمارهء 57 اينست :\r\nإذا كانَ الأبآءُ هُمُ السّببَ فى الحَيَوةِ ، فَمُعَلِّموا الحِكمَةِ وَ الدّينِ هُمُ السّبَبُ فى جَوْدَتِهَا .\r\n( طبع دارالكتب العربيّة ، ج 20 ، ص 261 ) »\r\nو نيز در تعليقه آورده‌اند :\r\n« در « سفينة البحار » ج 2 ، ص 225 از كتاب إجازات « بحارالأنوار » ص 50 و 51 ، وصيّت شيخ محمّد بن أبى جمهور أحسائى را در اجازه‌اش به شيخ ربيعة ابن جُمعه در حقّ معلّم و استاد ذكر مىكند ، و دربارهء حقوق او ، روايتى را از رسول اكرم سيّد العالمين صلّى الله عليه وآله وسلّم نقل مىكند كه :\r\nإنّه قال : مَن عَلّمَ شَخصًا مَسألةً ، مَلِكَ رِقَّهُ ( رَقَبَتَهُ - ظ ) . فَقيلَ لَه : أيَبيعُه ؟ قالَ : لا ، ولَكِن يَأمُرُه و يَنهاهُ . »\r\n- م .\r\n","page_name":" 121 ","page_number":121},
  {"content":"\r\n\r\nفلسفهء جديد ، فلسفهء ماركس و انگلس و دكارت و أمثالهم مىباشد ؛ آيا ما از خواندن « منظومهء » سبزوارى و « أسفار » صدرالمتألّهين و « قبسات » و « الأفق المبين » ميرداماد و « شفا » ى بوعلى كه مفاخر جهان علم هستند دست برداريم و به نوشتجات غربىهاكه هنوز هم طفل أبجد خوان فلسفه محسوب نمىشوند روى آوريم ؟\r\nما بايد مطمئن باشيم كه قرآن كريم و سنّت رسول الله و أحاديث توحيدى أئمّهء معصومين در اثر خواندن حكمت ضررى نمىبيند بلكه حقائقش روشن‌تر و شكوفاتر مىگردد . خواندن حكمت و فلسفه مكتب امامان را دور نمىسازد بلكه استوارتر و متقن‌تر و اساسىتر جلوه مىدهد .\r\nآرى ! حقيقت مطلب اينست كه مخالفان با فلسفه هيچكدام خودشان فلسفه نخوانده‌اند ، و با علوم عقليّه كه پشتوانهء قرآن و أحاديث اصولى است سرو كار نداشته‌اند ؛ و بر اساس :\r\nالنَّاسُ أَعْدَآءُ مَا جَهِلُوا\r\nبا علم حكمت كينه توزى نموده‌اند . و چون علوم عقليّه و مطالب برهانيّه مشت آنها را باز مىكند ، و از جُمود و رُكود فكرى دور مىكند ، و موارد مغالطه‌آميز و خطابى آنان را مشخّص مىسازد ، و با عقائد كودكانهء آنان ستيز مىكند ؛ لذا پيوسته در زير عَلم مخالفت سينه مىزنند .\r\n. . . . . . . . . . . . . . ص 124 :\r\nشب جمعه‌اى كه من [ يكى از وعاّظ 
  ] و او در حرم حضرت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nسيّد الشّهداء عليه السّلام بيتوته كرده بوديم ، من منتظر اذان صبح بودم و ساعت دقيقى هم نداشتيم ، از حاج ملّا آقا جان سؤال كردم : صبح شده يا نه ؟ اشاره‌اى كرد و گفت :\r\nببين ملائكهء صبح پائين مىآيند و ملائكهء شب بالا مىروند ! ( 48 )\r\n( 48 ) اين مطلب از چند طريق ديگر براى حقير بدين طريق نقل شده است كه : آن مرحوم در جواب گفت : مگر كورى ؟ نمىبينى كه ملائكهء شب بالا مىروند و ملائكهء صبح پائين مىآيند ؟ !\r\n. . . . . . . . . . . . . . ص 130 :\r\n. . . گفتم : [ مرحوم حجّة الإسلام آقاى حاج ميرزا تقى زرگرى 
  ] به شما هم دستوراتى ( 49 ) براى تزكيهء روح و طىّ مقامات عاليهء انسانى داده بود يا خير ؟ گفت : بلى . . .\r\n( 49 ) آيا دستور دادن ، به معناى استاد بودن نيست ؟ و در صورتى كه هر ذكر و وردى كه از غير معصومان رسيده است جائز نباشد ، پس چگونه ايشان بدين طريق دستور مىداده‌اند ؟\r\n. . . . . . . . . . . . . . ص 136 :\r\nو نيز در آن دفترچه نوشته شده بود :\r\nبسمه تعالى\r\nيكى از شاگردان مرحوم حاج ميرزا على آقاى قاضى كه قدرى\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nجوان هم بود ، روزى مرحوم قاضى مىبيند كه او روز به روز رنگش زرد و خودش لاغر مىشود ، از ايشان مىپرسد كه :\r\nچكار مىكنى كه اينطور شدى ؟ جواب مىدهد كه : هر شب غير از مقرّرات عادى ، يك قرآن ختم مىكنم و تقريباً خواب ندارم .\r\nايشان مىفرمايد : از امشب فكر كن كه من در مقابلت نشسته‌ام و بخوان . آن فرد آمد و گفت : بيشتر از يك جزء نتوانستم بخوانم .\r\nبعد از چند روز دستور مىدهد كه : خيال كن به امام زمان عليه السّلام مىخوانى و يا پيغمبر و يا على عليهم السّلام . فردا آمد و گفت : هر چه كردم نتوانستم بيشتر از يك حزب بخوانم .\r\nبعد از چند روز فرمود : خيال كن به خدا مىخوانى . مىگويند آن جوان از اوّل قرآن شروع نموده بود و در إيّاك نعبد و إيّاك نستعين مانده بود ، و صبح همان شب از دنيا رفت . ( 50 )\r\n( 50 ) اين داستان ، بين مرحوم قاضى و يكى از شاگردان ايشان واقع نشده است ؛ بلكه مرحوم قاضى رضوان الله عليه اين داستان را كه بين شيخى و يكى از شاگردانش واقع شده است حكايت مىنموده‌اند ، و نسبت به عملكرد آن شيخ و استاد إشكال و إيراد داشته‌اند كه او نتوانسته است اين شاگرد را درست و به تدريج حركت دهد و لذا او را دچار مرگ نموده است .\r\nمرحوم قاضى اين داستان را شاهدى براى حركت تدريجى سالك مىآورده‌اند كه اينطور سير و حركت او را به كمال مىرساند ، و أمّا حركات دفعيّه و سيرهاى ضربه زننده و كوبنده استعداد سالك را\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nتباه و او را دچار مرض و يا جنون و يا ترك منزل و مأوى و رفتن به بيابان‌ها مىكند ، و يا او را مىكُشد و در اثر تجلّيات أنوار قاهرهء إلهيّه كه ناگهان بر سالك طلوع كند ، چون هنوز استعداد و زمينهء آن آماده نگشته است ، سالك تحمّل نمىآورد و قالب تهى مىكند .\r\nو لذا مىفرموده‌اند : خود آن شيخ از عمل خود پشيمان شد و پس از دفن آن جوان عبا را به سر كشيد و اندوهگين به منزل رفت . با آنكه در وقت دفن ، خودش صورت جوان را از كفن باز كرد و به روى خاك گذارد ، و آن جوان تبسّمى به شيخ نموده و گفته بود كه : أنا حَىٌّ عِندَ حَىٍّ ، لَم يُحاسِبْنى بِشَىءٍ ؛ معهذا چون جوان به شيخ گفته بود :\r\nقلبم در تحت فشار شديدى قرار گرفته است و گوئى لِه و ماليده شده است ، و بر اين اساس شيخ خود را مقصّر مىدانست ، از شدّت اندوه خود او نيز بعد از يكى دو روز از دنيا رفت .\r\n. . . . . . . . . . . . . . ص 138 :\r\nهمسر آقاى حاج ميرزا تقى زرگرى رحمه الله گفت : آن مرحوم به من دستورى داد و به تجربه ثابت شده كه صحّت دارد .\r\nايشان فرمود : هر وقت خواستى يكى از أئمّهء اطهار عليهم السّلام و يا رسول اكرم صلّى الله عليه وآله را در عالم رؤيا زيارت كنى ، اين نوشته را زير سرت بگذار ، آن ولىّ خدا را كه نيّت كرده‌اى در خواب خواهى ديد . . . ( 51 )\r\n( 51 ) آيا اينها خودش دستور نيست ؟ از كداميك از معصومين\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nعليهم السّلام روايت شده است ؟\r\n. . . . . . . . . . . . . . ص 149 :\r\nدر همان سفرى كه پس از چهارده سال بعد از فوت معظّمٌ له به زنجان رفته بودم و به مناسبتى به منزل اوّل عالم زنجان وارد شدم ، به آن عالم بزرگ گفتم : من چهارده سال قبل زياد به زنجان آمده بودم .\r\nفرمود : در چه ارتباطى به زنجان مىآمديد ؟ گفتم : با مرحوم حاج ملّا آقا جان رفيق بودم و به خاطر او مىآمدم .\r\nفرمود : او گاهى كارهاى خلافى هم انجام مىداد .\r\nگفتم : مثلًا چه مىكرد ؟\r\nفرمود : من شنيده‌ام او گاهى روى منبر مىگفت : آى فلانى ! تو كه جنب هستى ، يا مادرت را عاق كرده‌اى چرا در مجلس ما نشسته‌اى ؟ و او را مفتضح مىكرد ؛ اين حرام است .\r\nو من هرچه خواستم از ايشان دفاع كنم و ثابت نمايم كه اين موضوع صحيح نيست ، معظّمٌ له قبول نكردند . ( 52 )\r\nهمان روز عصر به سر قبر ايشان رفتم ديدم مرقد پاكش در ميان قبرستان عمومى زنجان بدون هيچ امتيازى واقع شده ، با خود تصميم گرفتم كه مقبره‌اى برايش بسازم .\r\nشب در عالم رؤيا حاج ملّا آقا جان را ديدم ، اوّل از ايشان سؤال كردم كه در كجاى بهشت سكونت داريد ؟ فرمود : دربان حضرت\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nسيّد الشّهداء هستم .\r\nگفتم : آقاى . . . ( منظورم عالم بزرگ زنجان بود ) دربارهء شمامطالبى را مىگفت كه مرا متأثّر كرد و من نتوانستم ايشان را رد كنم .\r\nفرمود : هر چه بود ، ما را به محبّت شما بخشيدند ( كه منظورش محبّت اهل بيت عصمت و طهارت عليهم السّلام بود ) .\r\nگفتم : مايلم قبرتان را بسازم . فرمود : اگر قبور مجاور صدمه‌اى نمىبينند مانعى ندارد .\r\n( 52 ) اين نحوه أعمال بر فرض وقوع ، صحيح نيست ، بلكه غلط محض است .\r\nزيرا أوّلًا با حال جنابت آمدن در مجلس روضه و پاى منبر حرام نيست ؛ و با وجود عدم منع شرعى به چه مجوّز انسان مىتواند إعلان منع آن را بنمايد ؟\r\nثانياً در بين جمعيّت از أحوال شخصى بيان كردن و او را منكوب و منفعل و شرمنده نمودن غلط است و حرام است . زيرا يا او بايد برخيزد و از مجلس بيرون برود كه اين عين هتك مؤمن و إيذاء اوست ، و يا بايد در مجلس بماند و بنشيند و همينطور سر در گريبان فرو برده و خجلت زده و شرمسار بماند ، و اين هم حرام و غلط است .\r\nو ثالثاً گفتار اينكه : چرا در مجلس ما آمدى ؟ صراحت در تقديس و تنزيه اين مجلس دارد ، و در آن رائحهء أنانيّت و استكبار است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nو رابعاً هيچگاه نظير اين گونه كارها در مجالس رسول أكرم و أئمّهء معصومين عليهم السّلام و اولياء خدا ديده نشده است ؛ آيامجلس ما از مجلس آنان پاك‌تر و مقدّس‌تر است و يا خود ما از آنان پاك‌تر و مقدّس‌تريم ؟\r\nو بطور كلّى اين گونه إخبارها و إعلان و إعلام از بواطن ، در شرع مطهّر وارد نشده است . و در بين أولياء راستين و اهل سلوكى كه بر أساسى متين و استوار گام برمىدارند ، ممنوع و از محذورات و محرّمات سلوكيّه شمرده مىشود ؛ و پيوسته أساتيد بزرگوار و مشايخ كِبار شاگردان را از اين گونه إخبارها چه نيك و چه زشت منع مىكنند .\r\nچه علاوه بر مفاسد اجتماعيّه و تضييع حقوق غير ، موجب تاريكى و قساوت نفس سالك مىگردد و او را از مرتبه و مقامش پائين مىآورد .\r\nو از اينجا و نظائر اين امور ؛ سرّ لزوم استاد در امور أخلاقيّه و سلوك راه باطن به خوبى ملموس و مشهود مىگردد .\r\n. . . . . . . . . . . . . . ص 151 :\r\nجمعى كه با خواندن اين كتاب ( پرواز روح ، چاپ اوّل ) روحشان پرواز مىكرد ، ولى سرگردان بودند ، مقصد را نمىدانستند ، محبوب را نمىشناختند ، دل سوخته‌اى داشتند ، آه از نهادشان بر آمده بود ، و بدون آواز فرياد مىزدند ؛ از من خواستند كه با آنها رفاقت كنم ، هدف و محبوب را مشخّص نمايم ، ولى دست ما كوتاه و خرما بر نخيل . من كيستم ، من\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nچيستم كه بتوانم اين درخواست را پاسخ بگويم ؟ و استنكاف مىكردم . امّا در يكى از شبهاى اوائل فروردين 1360 بود كه جمعى از همين افراد ولى با دل سوخته‌ترى ، با سوز و گداز بيشترى كه آنى اشك از چشمشان خشك نمىشد و اصرار را از حد گذرانده بودند ، و هر چه مىگفتم من هم اگر فرد خوبى باشم مثل شما طالب حقيقتم ، حرف به گوششان فرو نمىرفت ، تا آنكه جدّاً خسته‌ام كردند .\r\nگفتم : خدايا به من كمك كن تا بتوانم از قرآن و احاديث آنچه اينها مىخواهند به آنها ارائه دهم و حقّ رفاقت را بجا آورم .\r\nبه قرآن و احاديث طبق دستور خدا و پيشوايان دين مراجعه كردم ، ديدم اسلام فقط و فقط محبوب حقيقى را خدا و راه رسيدن به او را ، ا خلاص و وسيلهء موفّقيّت به همهء اينها را دست دادن به دست اهل بيت عصمت و طهارت عليهم السّلام مىداند . ( 53 ) و لذا تصميم گرفتم آنچه خودم مىفهمم بازهم تا جائى كه ممكن است در قالب سرگذشت و نقل حالات ديگران براى همسفران عزيز نقل كنم ، و به اين وسيله تعهّد و مسئوليّت خود را در مقابل آن همه حسن ظنّ اداء كنم .\r\n( 53 ) طبق آيات قرآن و أحاديث بسيارى كه از امامان معصوم رسيده است ، لزوم پيروى جاهل از عالم در سه مرحلهء فطرت و عقل و شرع به ثبوت رسيده است . تا راهنما و دليل و عالمى در بين نباشد\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاز كجا محبوب حقيقى كه خداست شناخته مىشود ؟ و از كجا إخلاص و كيفيّت آن معلوم مىشود ؟ و از كجا مىتواند انسان به‌طريق مَشى و منهاج أهل بيت عصمت و طهارت راه پيدا كند ؟\r\nأدلّهء وارده در باب اجتهاد و تقليد همگى دلالت بر لزوم پيروى جاهل از عالم دارند ، نه تنها در أحكام بلكه در أخلاقيّات و اعتقاديّات . چگونه مىتوانيم بگوئيم كه در مسائل طهارت و حيض و نفاس و خريد و فروش بدون مراجعهء به عالم ، عمل غلط است ؛ ولى در لطيف‌ترين و دقيق‌ترين مراحل اخلاقى و منازل سلوكى كه از هزاران هزار يكى از آن نرهند و شيطان و نفس أمّاره به تمام قوا خود را آماده براى تسلّط و منكوب كردن نموده‌اند ، نيازى به استاد و راهنما نداريم ؟ و هَل هذا إلّااضحوكةٌ لِلمُغَفَّل ؟ !\r\nاستاد و شيخ است كه انسان را به توحيد دعوت مىكند و اوست كه مىتواند مكاشفات صوريّه را از مشاهدات عينيّه جدا كند .\r\nاستاد است كه مىتواند راه خلوص و إخلاص را نشان دهد و به سالك بفهماند كه اين مشاهدهء تو از نفس است يا بعد از عبور از نفس ؛ و الّا تا روز قيامت سالك در خاطرات نفسانيّهء خود منغمر مىماند و چنين تصوّر مىكند كه به مقام توحيد رسيده است . و چون مىدانيم كه تا وقتى كه سالك به مرحلهء فناء و بعد از آن به بقاء بالله نرسيده است نمىتواند بين مكاشفات صحيح و فاسد خود فرق گذارد و تشخيص دهد ، و آثار نفس او پيوسته بر او طلوع مىكنند و به صورت مكاشفه و مشاهده متصوّر مىگردند و همگى آنها صحيحش با\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nسقيمش مخلوط است ولى خود سالك همهء آنها را صحيح مىپندارد ( زيرا هيچكس نمىتواند پندار خودش را تكذيب كند و غلطبشمارد ) ؛ در اينجا فقط استاد زنده و رهنماى راه رفته است كه انسان را دلالت مىكند و مواضع صواب را از خطا جدا مىكند و سالك را پيوسته در راه صواب سير مىدهد .\r\nدر اينجا جناب مؤلّف محترم در بيان اين حقيقت كوتاه آمده‌اند ، و طبق طريقه و مرام استادشان به لفظ توحيد و إخلاص و أهل بيت عصمت و طهارت اكتفا نموده‌اند . آخر كدام مؤمن سالكى در لزوم توحيد و إخلاص و پيروى از أهل بيت عصمت شك دارد ؟ و ليكن كلام در كيفيّت وصول به اين حقيقت است . استاد راه رفته و از هواى نفس گذشته كه به مقام كمال رسيده است مىتواند سيره و سنّت و منهاج آن حضرات را بنماياند و توحيد خالص را بگويد و بفهماند ؛ و إلّا تا نفخ صور هم پاى در گِل مىماند .\r\n. . . . . . . . . . . . . . ص 152 :\r\nبه چهار كارگر در يك كارگاه برخوردم كه مرا متوجّه به معنى اخلاص حقيقى مىكردند . اين چهار نفر كار مىكردند ، همه يك نوع كار داشتند ، يك برنامه را انجام مىدادند ، امّا هر يك از آنها كيفيّت عملشان تفاوت مىكرد .\r\nيكى از آنها تنها وقتى كارفرما او را مىديد و احياناً تهديدش مىكرد كار مىكرد . ديگرى مىگفت : من در مقابل بدهىام به\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nكارگاه كار مىكنم . سوّمى چون مرد مستمندى بود و اگر هر روز كار نمىكرد مخارج زندگيش تأمين نمىشد به كار ادامه‌مىداد . ( 54 ) چهارمى تنها به خاطر آنكه با كارفرما سابقهء دوستى و آشنائى داشت ، بدون توقّع مزدى كار مىكرد ، او را تنها چيزى كه وادار به كار مىنمود ، عشق و محبّت به كارفرما بود . . .\r\n( 54 ) مرجع كارگر سوّمى و دوّمى يك چيز است ، و آن عمل است براى جلب منفعت و طمع بهره ؛ و لذا در روايات مردم را در عبادت فقط به سه دسته تقسيم كرده‌اند . « 1 »\r\n. . . . . . . . . . . . . . ص 176 :\r\nمرحوم آية الله كوهستانى زياد به من توصيه مىكرد كه اگر\r\n\r\n\r\n","description":"","footnote":"\r\n( 1 ) - در « وسائل الشّيعة » ج 1 ، ابواب مقدّمة العبادات ، باب 9 رواياتى بدين مضمون آورده ، و اوّلين آنها به نقل از مرحوم كلينى اينست كه :\r\nعن أبى عبدالله عليه السّلام قال : العبادةُ ثَلاثةٌ : قومٌ عَبَدوا اللهَ عزّوجلّ خَوفًا فتِلكَ عبادةُ العَبيد ، و قومٌ عَبَدوا اللهَ تَبارك و تَعالى طَلبَ الثوابِ فتلكَ عِبادةُ الاجَراء ، و قومٌ عَبَدوا اللهَ عزّوجلّ حُبًّا له فتلك عبادةُ الأحرار ؛ و هِى أفضلُ العبادة .\r\nو در « مستدرك الوسائل » ج 1 ، همان باب ، ص 102 روايتى از تفسير منسوب به حضرت امام حسن عسكرى عليه‌السّلام آورده است . و نيز در « بحار الأنوار » طبع حروفى ج 70 ، باب العبادة و الاختفاء فيها ، ص 255 ، حديث 12 به نقل از « كافى » ؛ و نيز در « خصال » صدوق ، باب الثّلاثة ، ذكر كرده است - م .\r\n","page_name":" 132 ","page_number":132},
  {"content":"\r\n\r\nمىخواهى به محضر حضرت ولىّ عصر عليه السّلام برسى ، از آزار مردم بالأخص أولياء خدا ( 55 ) و مراجع و افرادى كه پناهى جز خدا ندارند ، بخصوص بوسيلهء غيبت و تهمت بپرهيز ؛ و در مجالسى كه اين گناهان انجام مىشود منشين .\r\n( 55 ) الحقّ سفارش مهمّى است ؛ رحمةُ الله عليه رحمةً واسعةً .\r\n. . . . . . . . . . . . . . ص 177 :\r\nروزى يكى از محترمين مشهد كه در خيابان نادرى نزديك ميدان شهدا مغازه دارد نزد من آمد و گفت : دخترى دارم كه در حدود چهارده سال از سنّش مىگذرد ، و همه روزه صبح كه از خواب بر مىخيزد مطالب عجيبى براى ما مىگويد و معتقد است كه ارواح به او آنها را خبر داده‌اند و اتّفاقاً اكثرش هم مطابق واقع است .\r\n. . . [ آن دختر 
  ] در يكى از جلسات به من گفت : شما آقاى كوهستانى را مىشناسيد ؟ گفتم : بله خدمتشان ارادت دارم .\r\nگفت : ديشب مرا به خانهء ايشان بردند ، و شروع كرد به توضيح خصوصيّات جادّه و كوچه‌هاى قريهء كوهستان و كيفيّت در ورودى منزل آية الله كوهستانى . . . ولى متأسّفانه وقتى به در اطاق خواب او رسيديم دو نفر مَلَك كه محافظ ايشان بودند از ورودمان جلوگيرى كردند ، و چون ما اصرار كرديم فقط به من اجازه دادند كه از بيرون اطاق او را ببينم ولى او خواب بود .\r\nدر اينجا خصوصيّات قيافهء آية الله كوهستانى را شرح داد كه\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمطابق واقع بود ، و بلكه تمام آنچه از نشانىهاى كوهستان و منزل آية الله كوهستانى توضيح داده بود همه صحيح بود و حتّىخصوصيّات خانهء اندرونى معظّمٌ له كه بعدها من آن را ديدم بدون كم و زياد او قبلًا براى من شرح داده بود .\r\nو وقتى من خدمت مرحوم آية الله كوهستانى رسيدم و جريان اين دختر را براى او نقل كردم تبسّمى فرمود و گفت : بعيد نيست ، همهء ما تحت حفاظت ملائكه طبق امر إلهى هستيم . ( 56 )\r\n( 56 )  إِنْ كُلُّ نَفْسٍ لَمَّا عَلَيْها حافِظٌ  . ( آيه 4 ، از سورهء 86 :\r\nالطّارق )\r\n. . . . . . . . . . . . . . ص 179 :\r\nيك روز در تفسير آيه شريفهء « ثمّ أورثنا الكتاب » كه در سورهء فاطر آيه 31 [ 32 
  ] واقع است بين من و آية الله كوهستانى بحثى جزئى اتّفاق افتاد ، يعنى من اين آيه را اينطور معنى مىكردم :\r\n« ما به ارث داديم كتاب را به كسانى كه اختيارشان كرديم از ميان بندگانمان ، كه بعضى از آن كسانى كه اختيارشان كرديم ظالم به نفس خودند و بعضى ميانه رو هستند ، و بعضى از آنها پيشى گرفته‌اند به همهء خوبيها و گوى سبقت را از ديگران ربوده‌اند به اذن خدا ، و اين فضيلت بزرگى است ، اينها هر سه دسته وارد بهشت مىشوند . » مرحوم آية الله كوهستانى مىخواست\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبگويد از ظاهر آيه ( 57 ) استفاده مىشود كه اين سه دسته از اقسام « عباد » است ولى من مىگفتم : طبق دهها روايت و حديث‌كه در تفسير اين آيه وارد شده ، اين سه دسته از اقسام « مصطفين » است .\r\nايشان مىفرمود : من احاديث را قبول دارم و حقّ با شماست ولى اگر ما باشيم و آيه شريفه ، بهتر است ( 58 ) كه طبق آنچه من مىگويم معنى شود .\r\nپس از اين بحث كه چند دقيقه به طول انجاميد ديدم آقاى كوهستانى ناراحت شد و گفت : شما مرا به بحثى وادار كردى كه مىترسم حضرت زهراء عليها السّلام را ناراحت كرده باشم . و اين جمله را آنچنان با توجّه مىگفت و اشاره به جهتى مىفرمود مثل آنكه حضرت زهراء سلام الله عليها در آنجا نشسته و مىشنود .\r\nو سپس از آن حضرت عذرخواهى كرد و رو به همان جهت نمود و گفت : يا فاطمه ، من نمىخواهم بگويم كه حتّى فرزندان غير مسلمان تو به بهشت نمىروند ؛ همهء آنها اهل بهشت اند ، بخاطر تو ، زيرا دامن تو پاك است و جميع ذريّهء تو بر آتش جهنّم حرامند ، من قبول دارم ؛ امّا مىخواستم آيه را به ظاهرش ( 59 ) معنى كنم .\r\n( 57 ) آيه هيچگونه ظهورى در اين ندارد ؛ زيرا همانطور كه ضمير  فَمِنْهُمْ  مىتواند به  عِبادِنا  برگردد ، مىتواند به  الَّذِينَ اصْطَفَيْنا \r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبرگردد ، و بلكه رجوعش به  الَّذِينَ  أظهر است . و روايات همگى طبق‌آيه آمده‌اند و منافاتى با ظهور ندارند . « 1 »\r\n( 58 ) هيچ بهتر نيست .\r\n( 59 ) و قد عَرَفتَ أن ظاهِرَها لَيسَ على ما قال و ادَّعَى .\r\n. . . . . . . . . . . . . . ص 183 :\r\nمرحوم آية الله كوهستانى در چند سال أواخر عمر دو سه مرتبه به مشهد براى زيارت علىّ بن موسى الرّضا عليه السّلام مىآمد .\r\nدر يكى از اين سال‌ها در مشهد در جلسه‌اى كه جمعى از علماء و رجال علم حضور داشتند ، بحثى دربارهء فلسفهء يونان و وحدت وجود به ميان آمد ، معظّمٌ له فوق العاده ابراز تنفّر از مكتب تصوّف و وحدت وجود و موجود كرد . و به من مىفرمود : در صحيحهء بزنطى از علىّ بن موسى الرّضا عليه السّلام نقل شده كه فرمود : از ما نيست كسى كه نزد او نام متصوّفه برده شود و او به زبان و به قلب از آنها ابراز تنفّر و بيزارى نكند . و\r\n\r\n\r\n","description":"","footnote":"\r\n( 1 ) - در كتاب شريف « امام‌شناسى » ج 4 ، درس چهل و شش تا پنجاه و يك ، از ص 13 تا ص 20 به اين بحث اشاره فرموده و احتمال دوّم ( رجوع به الذّين ) را قوىتر دانسته‌اند . و علّامهء طباطبائى قدّس سرّه در « الميزان » ج 17 در ذيل آيه شريفهء ص 45 و 46 اشاره به دو احتمال فرموده و در ص 49 و 50 روايات را بيان فرموده‌اند - م .\r\n","page_name":" 136 ","page_number":136},
  {"content":"\r\n\r\nسپس دست روى شانهء من گذاشت و فرمود : اميدوارم تو مدافع مكتب اهل بيت عصمت و طهارت عليهم السّلام باشى و تامىتوانى با اين مكاتيب ضدّ اسلام مبارزه كنى . ( 60 )\r\n( 60 ) در « سفينة البحار » در مادّهء صوف رواياتى را در ذمّ تصوّف آورده است ، از جمله همين روايت وارده از بزنطى و إسمعيل بن بزيع است .\r\nالبتّه فلسفهء نهى شده همان فلسفه‌اى است كه با قرآن و مكتب أهل بيت مغايرت دارد . « 1 »\r\n\r\n\r\n","description":"","footnote":"\r\n( 1 ) - تنها دو حديث وجود دارد كه در آن لفظ « فلسفه » به كار رفته و از آن مذمّت فلسفه توهّم مىگردد .\r\nحديث اوّل قسمتى از حديث توحيد مفضّل است كه مىفرمايد :\r\nفَتَبًّا و خَيبةً و تَعسًا لمُنتَحِلِى الفَلسفَة .\r\n( « بحار الأنوار » ج 3 ، ص 75 )\r\nدربارهء اين حديث بايد دقّت كرد كه « انتحال » مشترك لفظى است و يكى از معانى اصلى آن « به دروغ چيزى را به خود نسبت دادن و ادّعا نمودن » است ( « لسان العرب » ن ح ل ، ج 14 ، ص 74 ) ؛ چنان كه حضرت أميرالمؤمنين عليه السّلام در نامهء به معاويه مىفرمايند :\r\nو بانتحالك ما قد علا منك\r\n. ( « نهج البلاغة » نامهء 65 ) بنابراين ، حديث شريف در مقام مذمّت و سرزنش كسانى است كه به دروغ خود را به فلسفه نسبت داده‌اند و از حقيقت آن بىبهره‌اند ؛ نه در مقام مذمّت فيلسوفان واقعى يا فلسفه و حكمت و علوم عقلى .\r\nادامهء روايت اين مطلب را واضح‌تر مىنمايد كه مىفرمايد :\r\nكَيفَ عَمِيَت قُلوبُهم عَن هَذِه الخِلقةِ العَجيبةِ حَتّى أنكَروا التَّدبيرَ و العَمدَ فيها\r\n. اين عبارت -\r\n","page_name":" 137 ","page_number":137},
  {"content":"\r\n\r\n\r\n\r\n","description":"","footnote":"\r\n- كاملًا نشان مىدهد كه مراد حضرت كسانى مىباشند كه خود را منتسب به فلسفه نموده‌اند ولى دست تدبير إلهى و نظم و هدايت حاكم بر عالم را مشاهده ننموده و عالم را اتّفاقى پنداشته‌اند ؛ نه حكماى عاليقدرى كه با براهين محكم ، وجود و علم و حكمت و قدرت الهى را اثبات نموده و از آن دفاع نموده‌اند . روى همين جهت است كه حضرت در همين روايت ارسطو را به جهت مباررزه با أفكار همين ملحدين و اثبات تدبير الهى مدح نموده‌اند . ( « بحار الأنوار » ج 3 ، ص 149 ، و « سفينة البحار » ج 2 ، ص 375 )\r\nحديث دوّم ، حديثى است منقول از « حديقة الشّيعة » كه مىفرمايد :\r\nعُلَماؤُهم شِرارُ خَلقِ اللَهِ عَلى وَجهِ الأرضِ ، لِأنَّهُم يَميلونَ إلى الفَلسَفةِ وَالتَّصوُّفِ ؛ و أيْمُ اللَهِ إنَّهُم مِن أهلِ العُدولِ و التَّحرُّف . . .\r\n( « حديقة الشيعة » ص 785 )\r\nدربارهء اين حديث نكاتى قابل توجّه است :\r\nأوّلًا : اين حديث در هيچيك از كتب حديثى شيعه وجود ندارد ، و اوّلين منبع آن « حديقة الشّيعة » منسوب به مرحوم مقدّس اردبيلى ( متوفّاى قرن 10 ) مىباشد .\r\nثانياً : انتساب « حديقة الشّيعة » به مرحوم مقدّس اردبيلى ثابت نيست . نسخه‌هاى قديمى اين كتاب با نام « كاشف الحقّ » و منسوب به ملّا معزّ اردستانى مىباشد كه در نسخه‌هاى جديدتر اسم كتاب تغيير يافته و نام نويسندهء آن مقدّس اردبيلى ثبت شده است .\r\nبزرگانى كه قريب العصر به مقدّس اردبيلى بوده‌اند ، همچون ميرزا محمّد استرآبادى و علّامهء مجلسى و محقّق سبزوارى و ملّا محمود خراسانى ( ره ) اين كتاب را از تأليفات ايشان نشمرده‌اند ، و علّامهء مجلسى احاديث آن را نيز نقل -\r\n","page_name":" 138 ","page_number":138},
  {"content":"\r\n\r\n\r\n\r\n","description":"","footnote":"\r\n- ننموده است .\r\nثالثاً : خصوص فصل « مذمّت صوفيّه » كه اين حديث در آن قرار دارد ، در نسخه‌هاى قديمى كتاب نيست ؛ و ميرزاى قمّى از دو تن از بزرگان نقل كرده‌اند كه برخى از قشريّين را مىشناخته‌اند كه اين باب را از خود ساخته و به كتاب ملحق نموده‌اند . از ملّا محمّد باقر خراسانى و حاج زين العابدين شيروانى نيز همين مطلب نقل شده است .\r\nرابعاً : برخى مضامين اين فصل با آراء مرحوم مقدّس اردبيلى در « حواشى شرح تجريد » و « رسالهء اصول دين » ناهماهنگ است ، و ادب نگارش ايشان نيز با قلم اين فصل تناسب ندارد .\r\n( دربارهء تاريخ كتاب « حديقة الشّيعة » و تحريفات به عمل آمده در آن ، رجوع شود به : مقدّمهء جناب آقاى صادق حسن زاده بر « حديقة الشّيعة » و مطالبى كه بر اساس مباحث نسخه‌شناسى اين كتاب و سائر قرائن تاريخى به اثبات رسانده‌اند .\r\nهمچنين در رسالهء « فقهاى حكيم » ص 245 تا 248 از كتاب حاضر ، نظر مرحوم آية الله شعرانى نيز در اين زمينه خواهد آمد . )\r\nخامساً : اين حديث در خود « حديقة الشّيعة » نيز به صورت مُرسل نقل شده و بى اعتبار مىباشد .\r\nسادساً : بر فرض كه اين حديث جعلى نباشد ، كلمهء « فلسفه » و « تصوّف » را در آن بايد بر طبق اصطلاح همان عصر صدور روايات تفسير نمود . « فلسفه » در آن عصر به معناى مجموعه مطالب ترجمه شده از كتب يونانيان و . . . بوده كه شامل مكاتب مادّى و الحادى نيز مىگشته است ؛ و هرگز در آن دوره به معناى -\r\n","page_name":" 139 ","page_number":139},
  {"content":"\r\n\r\nو مراد از تصوّف ، گرايش به باطن از نزد خود و از پيش خود بدون پيروى از منهاج معصومان است . « 1 »\r\n\r\n\r\n","description":"","footnote":"\r\n- « بحث عقلى از احوال موجود بما هو موجود » به كار نمىرفته است . چنان كه « تصوّف » نيز در آن عصر يك روش عملى و سيرهء غلط زاهدانه بوده است كه جمعى به واسطهء آن در مقابل أهل بيت عليهم السّلام راهى براى تهذيب نفس ساخته بودند . و مناظرات أئمّه عليهم السّلام با برخى از ايشان در كتب روائى موجود است .\r\nسابعاً : اعتبار روايت به اعتبار معصومين و اعتبار معصومين به حقّانيّت نبوّت و توحيد مىباشد كه همگى از طريق برهان و عقل قطعى فلسفى اثبات مىشود ، و امكان ندارد كه يك خبر واحد ظنّى در برابر برهان قطعى عقلى قرار گيرد ، زيرا نهايةً منجرّ به بى اساسى خود آن خبر خواهد شد - م .\r\n( 1 ) - توضيح اين مطلب آنست كه : كلمهء « صوفيّه » يا « متصوّفه » بر سه گروه اطلاق مىشود :\r\nاوّل :\r\nكسانى كه در زمان أئمّه عليهم السّلام بوده‌اند و از دنيا اعراض نموده و هرگونه اشتغالات دنيوى نظير كسب و كار و تعليم و تعلّم را رها نموده و تنها به زهد ظاهرى و پوشيدن لباس‌هاى خشن و خوردن غذاهاى غير لذيذ و عبادت در مساجد اكتفا مىنمودند ، و هر كس كه اين مرام را نداشت او را سرزنش و ملامت مىنمودند . افرادى نظير سفيان ثورى ، محمّد بن منكدر ، حسن بصرى و ديگران جزء اين گروه هستند . و بطور كلّى اين گروه با تفسير نادرست زهد و اعراض از زخارف دنيا راه و روش خاصّى پيش گرفته و نام صوفيّه بر آنها اطلاق شده است . -\r\n","page_name":" 140 ","page_number":140},
  {"content":"\r\n\r\n\r\n\r\n","description":"","footnote":"\r\n- برخى از روايات ذمّ صوفيّه راجع به اين گروه است ، مانند روايت بزنطى و إسمعيل بن بزيع كه از امام رضا عليه السّلام نقل شده است . زيرا در روايات ديگرى آمده است كه : گروهى از صوفيّه در خراسان به محضر امام هشتم عليه السّلام شرفياب شدند و بر آن حضرت اعتراض نمودند و گفتند : امّت نيازمند پيشوايى است كه لباس خشن بپوشد و غذاهاى غير لذيذ بخورد و بر مركب غير فاخر سوار شود و به عيادت بيماران بشتابد ! حضرت در پاسخ آنها فرمودند : حضرت يوسف على نبيّنا و آله و عليه السّلام پيامبر بودند در حالى كه قباى حرير كه تكمه‌هاى آن از طلا بود مىپوشيدند و بر بالش‌هاى آل فرعون تكيه مىزدند و حكمرانى مىنمودند . از پيشواى امّت ، عدل و داد انتظار مىرود ، كه هرگاه حكم كند به عدالت باشد و هرگاه وعده داد وفا نمايد ؛ ولى هيچگاه خداوند لباس و طعام را حرام ننموده است ، سپس اين آيه را تلاوت نمودند :  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ .  ( « بحار الأنوار » ج 70 ، ص 120 و 121 ) و همچنين سفيان ثورى و شاگردان وى در ملاقاتى با حضرت صادق عليه السّلام نظير همين اعتراض را به حضرت نمودند و حضرت امام صادق عليه السّلام جوابى طولانى بر اساس استدلال به آيات و سيرهء نبوى به آنها دادند . ( و اين روايت مفصّل نيز در « بحار الأنوار » ج 70 ، ص 122 تا ص 128 آمده است . )\r\nدر هر حال مبناى اين گروه فهم نادرست از مفاهيم زهد و عبادت بوده ، و از طرف ديگر إشكال واضح آنها ريا و تظاهر به اين گونه امور ، و همچنين اعتراض و ايراد بر سائرين است كه تمام اين امور موجب شده است كه از طرف اهل بيت عليهم السّلام مورد طعن و مذمّت قرار گيرند . -\r\n","page_name":" 141 ","page_number":141},
  {"content":"\r\n\r\n\r\n\r\n","description":"","footnote":"\r\n- دوّم :\r\nگروهى كه پس از اين گروه پديد آمدند ، كه مرام جديدى را آورده و أعمال و رفتارى كه با ظواهر شريعت نيز منافات دارد انجام مىدادند ، نظير كف زدن ، آواز خواندن ، صدا بلند كردن به ذكر لا إله إلّاالله به صورت حلقه وار ، أشعار عاشقانه خواندن ، با نوجوانان زيباروى مجالست نمودن ، علماء و بزرگان را تحقير نمودن ، عبادات را سبك شمردن ، و از اين قبيل امور كه در تضادّ كامل با شريعت حقّه مىباشد . اين گروه عمدةً در زمان امام دهم حضرت هادى عليه السّلام و پس از ايشان بوجود آمدند و از نتيجهء انحرافات گروه اوّل بودند .\r\nبرخى از روايات وارده در ذمّ تصوّف به اين گروه باز مىگردد ، نظير روايتى كه در « سفينة البحار » از امام هادى عليه السّلام نقل شده است كه اجمال آن اين است كه امام هادى عليه السّلام در مسجد پيامبر صلّى الله عليه و آله وسلّم با جماعتى از اصحاب خود نشسته بودند كه ناگهان گروهى از صوفيّه وارد مسجد شدند و در گوشه‌اى به حالت دائره‌اى شكل نشستند و با صداى بلند شروع كردند به لا إله إلّاالله گفتن ، حضرت فرمودند : به اين گروه حيله‌گر توجّه ننمائيد زيرا اينها از ياران شيطان بوده و پايه‌هاى دين را تخريب مىنمايند - تا آخر آنچه را كه حضرت افاده فرموده‌اند .\r\nعلّت مذمّت اين گروه نيز بسيار واضح و روشن است ، زيرا محرّمات إلهى را به اسم ديانت مرتكب مىشوند و بدعت‌هاى آشكار در دين گذارده و اهل تظاهر و رياكارى هستند ، و اساساً بويى از عرفان و توحيد به مشام آنها نرسيده ، خود را كامل دانسته و تمام مردم را ناقص و نادان قلمداد مىنمايند .\r\nبنابراين ، اين دو گروه ، هر دو از طرف معصومين عليهم السّلام مورد -\r\n","page_name":" 142 ","page_number":142},
  {"content":"\r\n\r\n\r\n\r\n","description":"","footnote":"\r\n- طعن و مذمّت قرار گرفته‌اند . و بديهى است كه اين طعن ، مخصوص زمان آنها نيست بلكه هر گروه و فرقه‌اى كه داراى همين روش و منهاج باشند ، در هر زمان و مكانى باشند مشمول اين مذمّت خواهند بود . همانطور كه در زمان ما نيز از هر دو گروه وجود دارد ؛ زهد فروشانى كه با عالمان دينى مخالفت نموده ، و درويش مسلكانى كه با تشكيل خانقاه‌ها و فرقه‌هاى مختلف همان مسير را طى مىكنند .\r\nو رواياتى كه در كتاب « سفينة البحار » در مذمّت صوفيّه نقل شده است ناظر به همين دو گروه مىباشد .\r\nمرحوم صدرالمتألّهين در كتاب « كسر أصنام الجاهليّة » به شدّت اين دو گروه را مورد انتقاد قرار داده ، و مرحوم ملّا محسن فيض كاشانى نيز در « كلمات طريفة » به مذمّت آنها پرداخته‌اند . و مرحوم محدّث قمّى در ادامهء روايات مذمّت صوفيّه عبارات اين دو بزرگوار را مفصّلًا ذكر نموده‌اند .\r\nسوّم :\r\nگروهى از بزرگان كه از علماء حقّهء طائفهء جعفريّه بوده ، و در مسير تهذيب نفس و عرفان ذات أقدس ربوبى بوده و تمسّك تامّ به شريعت حقّه داشته‌اند ، و هيچگونه تظاهر از آنها سر نزده و كاملًا در مسير ولايت حركت نموده و جز عمل به دستورات اخلاقى و عرفانى معصومين سلام الله عليهم أجمعين راهى را نپيموده‌اند .\r\nبه اين گروه نيز در كلمات بزرگان « صوفى » گفته شده است . مرحوم مجلسى اوّل در رسالهء « تشويق السّالكين » اسامى تعداد زيادى از آنها را ذكر نموده و فرموده‌اند كه اينها صوفى بوده‌اند ؛ نظير خواجه نصيرالدّين طوسى ، -\r\n","page_name":" 143 ","page_number":143},
  {"content":"\r\n\r\n\r\n\r\n","description":"","footnote":"\r\n- شهيد ثانى ، شيخ بهائى ، قاضى نور الله شوشترى ، سيّد حيدر آملى ، سيّد محمود آملى ، شيخ أبوالفتوح رازى ، ابن فهد حلّى و سيّد بن طاووس .\r\nو همچنين در بين متأخّرين از علماء ، افرادى نظير مرحوم سيّد مهدى بحرالعلوم ، حاج ملّا مهدى نراقى و فرزندش مرحوم ملّا احمد نراقى ، عبدالصّمد همدانى صاحب كتاب « بحرالمعارف » ، سيّد باقر سلماسى ، صدرالمتألّهين شيرازى ، حكيم سبزوارى ، فيض كاشانى ، مرحوم آخوند ملّا حسينقلى همدانى و شاگردان ايشان تا زمان ما افرادى نظير مرحوم علّامهء طباطبائى ، مرحوم آية الله حاج شيخ محمّد جواد انصارى همدانى ، مرحوم آية الله حاج ميرزا جواد ملكى تبريزى ، مرحوم آية الله حاج شيخ عبّاس طهرانى ، مرحوم آية الله سيّد رضا بهاء الدّينى ، و بزرگانى از اين قبيل كه همگى در راه و روش سلوك عرفانى بوده و از مسير و منهاج اهل بيت عليهم السّلام هرگز خارج نشده‌اند .\r\nبسيار روشن و واضح است كه هرگز روايات وارده در ذمّ تصوّف ، اين گروه را شامل نخواهد شد ، چرا كه هيچ جهتى براى مذمّت اين گروه وجود ندارد بلكه اين گروه مصداق واضح « علماء ربّانى » بوده و تمام روايات وارده در مدح و تمجيد علماء ربّانى شامل آنها مىباشد . اگرچه برخى جاهلان از اشتراك لفظى صوفيّه سوء استفاده نموده و روايات ذمّ تصوّف را بر اين گروه اطلاق مىكنند ولى اين امر ناشى از عدم معرفت به حال اين بزرگان مىباشد .\r\nو چه خوب فرموده‌اند مرحوم آية الله العظمى شربيانى - كه پس از مرحوم شيخ انصارى مدّتى مرجعيّت حوزهء نجف را داشتند - وقتى كه برخى به ايشان نامه نوشتند كه آخوند ملّا حسينقلى همدانى صوفى است و روش -\r\n","page_name":" 144 ","page_number":144},
  {"content":"\r\n\r\nو براى صدق اين دعوى شواهد بسيارى در اين روايات وجود دارد .\r\nو أمّا فلسفهء إسلاميّه و مكتب صدرالمتألّهين و مَن تَبِعَه در تأسيس براهين قويّه نه تنها مخالف اسلام و أهل بيت نيست ، بلكه\r\n\r\n\r\n","description":"","footnote":"\r\n- صوفيانه را پيش گرفته است ؛ ايشان در پاسخ نوشتند : « كاش خداوند مرا مثل آخوند ، صوفى قرار بدهد . » ( « مهر تابان » ابحاث عرفانى ، ص 323 )\r\nحاصل سخن آنكه در مورد روايات وارد در ردّ صوفيّه نكاتى شايان توجّه است :\r\nاوّل اينكه : در اين روايات براى تصوّف مذموم خواص و صفاتى بيان شده است كه مذمّت دائر مدار آنهاست ، و تنها در جائى كه آن صفات يافت شود باطل و ناصواب است . و بنابراين نمىتوان با تمسّك به اين اخبار افرادى را به صرف انطباق اين نام بر آنان - بدون آن صفات و مشخّصات - متّهم نمود ؛ بلكه روش تهذيب نفسى كه در راستاى روش و سيرهء اهل بيت عليهم السّلام است تخصّصاً از اين أخبار خارج است .\r\nدوّم اينكه : با وجود چنين أخبارى ، در عين حال در ميان ادعيه و مناجات‌ها و زيارت‌هاى معصومين عليهم السّلام مضامينى وارد شده است كه تماماً منطبق بر مسائل عميق عرفان اسلامى بوده و تنها بر اساس آن مبانى قابل تحليل مىباشد .\r\nو در نهايت اينكه : بزرگان اين طائفه خود به روش باطل صوفيّه اشاره نموده‌اند ، و اين شاهد صدقى است بر اينكه آن دو روش به طور حتم جداى از يكديگر بوده و تنها تشابه اسمى باعث شده است كه جمعى هر دو را در يك سياق به شمار آورند - م .\r\n","page_name":" 145 ","page_number":145},
  {"content":"\r\n\r\nمؤيّد و پشتوانه و مبرهن آن است ؛ و خداى ناكرده نبايد به خاطر نام فلسفه كه در اين روايات آمده بواسطهء تشابه اسمى از رجوع به أدلّهء عقليّهء و أدلّهء ساطعه و حكمت متعاليهء مرحوم صدرالمتألّهين و ميرداماد و حاجى سبزوارى و سائر شاگردان اين مكتب دورى جست كه : فى ذلك خُسرانٌ عَظيمٌ .\r\nو نيز نبايد از ميل به باطن و تهذيب نفس و تزكيه و أخلاق و رسيدن به مراحل توحيد دست برداشت كه : فى ذلِكَ شَقآءٌ أَبَدىٌّ .\r\nو امّا مع الأسف بواسطهء تشابه اسمى و ندانستن مصداق و منطبقٌ عليه تصوّف در اين روايات ، مفاخرى از اسلام و جهان تشيّع مانند ترجمان مفسّرين : شيخ أبوالفتوح رازى ، و صاحب كرامات و تالى تلو معصوم : علىّ بن طاوس ، و شيخ الفقهاء والمجتهدين شهيد ثانى قدّس اللهُ أرواحَهم را از ميل كنندگان به تصوّف به شمار آورده‌اند . ( « سفينة البحار » طبع سنگى ، مادّهء صوف ، ج 2 ، ص 57 و ص 64 ؛ و از طبع حروفى : ج 5 ، ص 197 تا ص 200 و ص 213 )\r\nو اين مصيبت عظيمى است كه بر اسلام وارد شده و افراد جاهلى بواسطهء ندانستن معنى و موضوع ، همه را به يك چوب رانده و بدينوسيله نيز سدّ باب راه معرفت و توحيد از مردم مىشوند .\r\n. . . . . . . . . . . . . . ص 184 :\r\nمرحوم آية الله كوهستانى در تاريخ جمعه 14 ربيع الأوّل 1392 قمرى از دنيا رفت ، و به فرزندش آقاى شيخ اسماعيل كوهستانى\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nفرموده بود : جنازهء مرا به مشهد ببريد و در حرم مطهّر حضرت علىّ بن موسى الرّضا عليه السّلام طواف بدهيد و به كسى نگوئيد كه شيخ محمّد كوهستانى فوت شده ، اگر جائى بود در آنجا مرا دفن كنيد و الّا به كوهستان برگردانيد . ( 61 )\r\n( 61 ) منظور مرحوم كوهستانى از اين وصيّت فقط طواف گرد قبر مطهّر بوده است كه اگر أحياناً هم بدون تظاهر و منيّت و استفاده از صيت و سمعهء او قبرى هم مهيّا شد فَبِها المَطلوب ، و گرنه طواف كه خود موضوعيّت دارد انجام گرفته و جنازه را به مقرّ خود رسانيده‌اند .\r\nاين حقير توفيق إدراك محضر آن مرحوم را نيافتم ، ولى بسيارى از نيكان او را مرد كريم و زنده دل و صاحب نفس زكيّه‌اى مىدانستند ؛ رحمة الله عليه .\r\n. . . . . . . . . . . . . . [ در انتهاى مطالب مربوط به مرحوم آية الله آقاى حاج شيخ حبيب الله گلپايگانى ، در ص 188 
  ] : ( 62 )\r\n( 62 ) اين حقير با آن مرحوم هم صحبت نشده‌ام ، ولى در أواخر عمر كه در بازار فرش فروش‌ها در مسجد حوض چهل پايه نماز جماعت مىخواندند ، در تابستان سنهء يك‌هزار و سيصد و هشتاد و سهء هجريّهء قمريّه كه به مشهد مقدّس مشرّف شده بوديم و مسافرخانه‌اى كه در آن بوديم در سه راه مسجد شاه و نزديك به آن مسجد بود ، روزها را به جماعت آن مرحوم حاضر مىشديم و از فيض جماعت بهره‌مند مىشديم ؛ رحمة الله عليه .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n. . . . . . . . . . . . . . [ در انتهاى مطالب مربوط به مرحوم حجّة الاسلام آقاى حاج شيخ محمّد كوفى ، در ص 189 
  ] : ( 63 )\r\n( 63 ) اين حقير چون در نجف أشرف مشرّف بودم و ساليانى براى تحصيل در آن مكان مقدّس معتكف بودم ، لذا از أخيار و أبرار آن مرز و بوم داستان‌هاى عديده‌اى را دربارهء آقا شيخ محمّد كوفى و تشرّف او به محضر مبارك حضرت بقيّة الله أرواحُنا فِداه شنيده بودم ، كه بعضى از آنها بسيار مفصّل و جالب توجّه بود ؛ ولى هيچ گمان نداشتم كه اين حكايات از شخص زنده‌اى است و او فعلًا حيات دارد و در كوفه ساكن است ، تا يك روز صبح كه براى درس به صحن مطهّر رفته بودم جنازه‌اى را آوردند و گفتند : اين جنازهء شيخ محمّد كوفى است ؛ رحمة الله عليه .\r\n. . . . . . . . . . . . . . [ در انتهاى مطالب مربوط به مرحوم حجّة الاسلام آقاى شيخ على فريد كاشانى ، در ص 198 
  ] : ( 64 )\r\n( 64 ) مرحوم آقا شيخ على فريد كاشانى مرد غير متعارفى بود .\r\nدر آن مدّتى كه حقير در قم تحصيل مىكردم ايشان نيز آنجا براى تحصيل آمده بودند . استعداد فوق العاده‌اى داشت . و همان سوز و عشق فراوان او را مىگداخت و محترق مىكرد ؛ و سرانجام به مرگ او منتهى شد .\r\nو شايد سرّ اين رحلت نيز نداشتن استاد بود . زيرا جذبات ربّانيّه\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nو سبحات قدسيّهء إلهيّه و بارقه‌هاى قدّوسيّه ، چون يكباره بر سالك وارد شود و او طاقت تحمّل آن را نداشته باشد قالب تهى مىكند ، و نظائر آن كراراً ديده شده است . ولى استاد خبير و بصير اين بارقه‌ها را منظّم مىكند . يعنى سالك را به تدريج و با رفق و مدارا جلو مىبرد ، بطوريكه قبلًا استعداد هر بارقه‌اى در وجود او متحقّق مىگردد و سپس در اثر توجّه و نياز سالك آن نفحات و بَوارق بر او مىوزد .\r\nو اين حقير ، نيز گمان دارم علّت مرگ مرحوم آقا سيّد علىّ رضوى كه قبلًا ترجمهء أحوالشان گذشت [ ص 189 تا ص 193 از كتاب « پرواز روح » 
  ] همين امر بوده ، چون او نيز استاد نداشته است . و سبب ارتحالشان بنا بر نقل دوست و صديق مداوم ايشان : حضرت حجة الإسلام آقاى حاج سيّد محمّد رضا رضوى لاهيجى أدامَ اللهُ أيّامَ بركاتِه ، سكتهء قلبى بوده است . يعنى نفس در مقام صعود و برخورد با جذبهء إلهيّه طاقت نمىآورد ، لذا بدن را خلع مىكند و ديگر بر نمىگردد و يا قلب را از حركت متوقّف مىسازد و در اين صورت بازگشت موقّت او نيز مثمر ثمر نمىگردد و پس از چند ساعت و يا چند روزى سالك يكسره به عالم بقاء مىرود ؛ و ليكن چون تمام استعدادهاى خود را در فناء در تمام أسماء و صفات إلهيّه به مرحلهء فعليّت در نياورده است ناقص مىميرد ، كه البتّه أجر او بر خدا خواهد بود :\r\nم\r\n وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ .  ( آيه 100 ، از سورهء 4 : النّسآء )\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n. . . . . . . . . . . . . . ص 200 :\r\n. . . خدا آن تاجر محترم كه از دنيا رفته و مرحوم سيّد عبدالكريم را رحمت كند . ( 65 )\r\n( 65 ) آمين .\r\n. . . . . . . . . . . . . . ص 212 :\r\n. . . و او ( مرحوم حجّة الاسلام آقاى حاج سيّد رضا ابطحى ) در همان روز موعود ، يعنى جمعه هشتم ماه رمضان 1356 از دنيا رفت . خدا رحمتش كند . ( 66 )\r\n( 66 ) آمين .\r\n. . . . . . . . . . . . . . ص 213 :\r\nبدون ترديد يكى از ضروريّات مذهب تشيّع و بلكه تمام اديان ، مسألهء رجعت است . . . ( 67 )\r\n( 67 ) ضرورت رجعت از مختصّات شيعه است ؛ در سائر أديان اگر هم بوده باشد از ضروريّات آنها نيست .\r\n. . . . . . . . . . . . . . ص 214 :\r\nترديدى نيست كه به صريح قرآن و دلائل عقلى ( 68 ) خدا بر هر چيزى احاطه دارد . . .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n( 68 ) متكفّل دلائل عقليّه ، مگر غير حكمت متعاليه و علم فلسفه است ؟\r\n. . . . . . . . . . . . . . ص 215 :\r\nبه عبارت واضح‌تر اگر گفتيم همانگونه كه خدا بر مخلوقش احاطهء علمى دارد ، سخن آنها را مىشنود ، از ارادهء قلبى كوچكترين جاندار در كرات بسيار دور اطّلاع دارد و خلاصه چيزى بر او مخفى نيست ، پيغمبر اسلام و اوصياء گراميش هم از همهء اينها اطّلاع دارند و بطور مساوى ( 69 ) چيزى بر آنها مخفى نيست ؛ علاوه بر آنكه كفر نگفته‌ايم ، به يكى از ضروريّات و اعتقادات حقيقى و مسلّم اسلام هم پى برده‌ايم .\r\nنگوئيد : پس براى خدا چه باقى مانده ؟ زيرا اين جمله كفر است كه بگوئيم خداى نامحدود فقط احاطه بر مخلوق محدودش دارد .\r\nولى دربارهء پيغمبر و أوصيائش مىگوئيم : آنها فقط بر مخلوقات خدا احاطه دارند ، احاطهء علمى آنها تنها بر همين محدوده است و از همين محدوده تجاوز نمىكند . ( 70 )\r\nاگر اينچنين نيست پس معنى اين آيات چيست ؟\r\n1 -  وَ كُلَّ شَيْءٍ أَحْصَيْناهُ فِي إِمامٍ مُبِينٍ  ( علم هرچيز را در وجود امام مبين قرار داديم ) .\r\nاگر بخواهيم به اطلاق اين آيه توجّه كنيم علم آنها نا محدود\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمىشود ولى عقلْ آن را محدود مىكند ( 71 ) كه قدر مسلّمش علم و احاطه بر ما سوى الله است . . .\r\n( 69 ) علم و اطّلاع أولياى خدا با علم خود خدا به نحو تساوى نيست ، بلكه به نحو آيه و ذوالآيه است ( به نحو صورت مرآتيّه و صاحب صورت ) يك چيز بيشتر نيست ؛ تجلّيگاه آن متعدّد است .\r\n وَ ما الوَجهُ إلّاواحِدٌ غَيرَ أنَّهُ * إذا أنتَ عَدَّدْتَ المَرايا تَعَدَّدا \r\n( 70 ) سؤال و جواب نارسا است . إحاطهء أولياى خدا تنها إحاطهء علميّه نيست ، بلكه إحاطهء عينيّه و خارجيّه است و آنان حقيقتِ أسماء و صفات ذات مقدّس او هستند ، و فرق فقط از ناحيهء آيتيّت و مرآتيّت است .\r\n( 71 ) كلام در إطلاق و تقييد نيست ؛ بلكه هر چيزى كه بتوان بر آن نام شىء را نهاد ، او را خدا در امام مبين إحصاء كرده است .\r\n. . . . . . . . . . . . . . ص 217 :\r\nهمهء ما حتّى بعضى از علماء را هم ديده‌ام كه دائماً به فكر وصل و لقاء حضرت بقيّة الله‌اند ، ( 72 ) ولى در بُعد جسمانى و بدنى آن حضرت ؛ زيارت مىخوانند ، حاجت از آن حضرت مىطلبند و معتقدند كه او شنيده و حاجتشان را داده ولى باز هم مىگويند : ما هنوز به خدمتش مشرّف نشده‌ايم . . .\r\n( 72 ) بايد به فكر وصل و لقاى خداوند متعال بود ؛ زيرا آن أصل است ، و آيات قرآن ما را بدان مقام سوق مىدهد . و وصل و لقاى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nحضرت بقيّة الله عنوان مقدّميّت دارد نه ذى المقدّمه . چگونه مىتوان گفت كه : أصلِ وجود آن بزرگوار آئينه و مرآت است ؛ آن وقت غايت سير ، رسيدن به همين معناى حرفى و مرآتى است ؟ اين تناقض صريح است .\r\nو علّت آنكه بسيارى در عشق امام زمان سوخته‌اند و به جائى هم نرسيده‌اند آنست كه وجود آن حضرت را استقلالى پنداشته‌اند ؛ فلذا نه به آن حضرت رسيده‌اند ، چون وجود استقلالى ندارد ؛ و نه به خدا رسيده‌اند ، چون دنبالش نرفته‌اند .\r\n\r\n","description":"","footnote":"","page_name":" 153 ","page_number":153},
  {"content":"\r\n . \r\n","description":"","footnote":"","page_name":" 154 ","page_number":154},
  {"content":"\r\n\r\nرسالهء فقهاى حكيم\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\nمقدمهء ناشر\r\n\r\n","description":"","footnote":"","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\nأعوذُ بِاللَهِ مِنَ الشَّيطانِ الرَّجيم\r\nبِسْمِ اللَهِ الرَّحْمَنِ الرَّحيم\r\nالْحَمْدُ لِلّهِ رَبِّ الْعالَمينَ والصَّلَوةُ والسَّلامُ عَلَى سَيِّدِنا مُحَمَّدٍ و ءَالِهِ الطّاهِرين\r\nو لَعْنَةُ اللَهِ عَلَى أعْدآئِهِمْ أجْمَعينَ مِنَ الْأَنَ إلَى قيامِ يَوْمِ الدّين\r\nو لا حَوْلَ و لا قُوَّةَ إلّابِاللَهِ الْعَلىِّ الْعَظيم\r\nعلم حكمت و فلسفه از مهم‌ترين علوم و دانش‌هاى بشرى است كه در ارتقاء فهم و تعقّل نظام هستى سهم وافرى دارد ، و پيوسته در طول تاريخ بزرگان علم و معرفت بدان توجّه خاصّى داشته‌اند و ليكن از سوى ديگر ، برخى از عالمان دينى به مخالفت با آن پرداخته‌اند ؛ اين امر باعث شده است كه مرحوم حضرت علّامه آية الله حاج سيّد محمّد حسين حسينى طهرانى أعلى الله مقامه الشّريف به تأليف اين رساله بپردازند .\r\nو چون در همين رساله ( ص 231 ) فرموده‌اند :\r\n« علم فلسفه در قرآن مجيد آمده و تعبير از آن به علم حكمت شده است . هر جا در اين كتاب كريم نامى از حكمت برده مىشود منظور علوم عقليّه و پيدا نمودن سرّ آفرينش و توحيد حقّ متعال و وصول به أسرار عالم ملك و ملكوت است . در اينجا بايد يكايك از\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاين آيات بررسى شود و مورد مطالعه و تفسير قرار گيرد . »\r\nلذا بر آن شديم تا در ضمن مقدّمه‌اى بدين منظور بپردازيم . و چون از سوى ديگر اشكالاتى نيز از طيف مخالفين فلسفه مطرح گرديده كه مرحوم علّامه آية الله حسينى طهرانى رضوان الله تعالى عليه نيز در همين رساله ( ص 202 - تعليقه ) بدانها اشاره نموده و فرموده‌اند :\r\n« مجلسى در آخر باب نار از كتاب معاد ( « بحار الأنوار » طبع حروفى ، ج 8 ، از ص 326 تا ص 329 ) به طعن و كنايه و تصريح ، مطالبى را بر ردّ حكماء و فلاسفه گفته است ؛ و چون بسيارى از آنها عارى از حقيقت است مفصّلًا بحث شود و جواب گفته شود . »\r\nبدين جهت پس از بررسى آيات ، به نقل إشكالات ايشان پرداخته و در حدّ وسع پاسخ آنها را بيان مىكنيم ؛ بحول الله و قوّته ، و لا حول و لا قوّة إلّابالله العلىّ العظيم . « 1 »\r\nمطلب أوّل :\r\nبررسى آيات حكمت در قرآن كريم\r\nمجموعاً لفظ حكمت بيست مرتبه در قرآن كريم آمده است كه\r\n\r\n\r\n","description":"","footnote":"\r\n( 1 ) - البتّه ناگفته نماند كه مرحوم حضرت علّامه آية الله مؤلّف قدّس سرّه در لابلاى مطالب گوناگون مجموعهء تأليفات خويش : « دورهء علوم و معارف اسلام » به انحاء مختلف از دو مطلب مزبور و نيز ديگر مسائل مربوط به اين زمينه سخن به ميان آورده و مطالب قيّم و ارزشمندى را إرائه فرموده‌اند .\r\n","page_name":" 160 ","page_number":160},
  {"content":"\r\n\r\nدر برخى موارد مفاد آيات شبيه يكديگر است ولى در شانزده مورد آيات متفاوت با يكديگر است كه از قرار ذيل مىباشد :\r\n1 -  يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ وَ الْحِكْمَةَ وَ يُزَكِّيهِمْ .  « 1 »\r\n« آيات ترا بر ايشان تلاوت نمايد و آنان را كتاب و حكمت بياموزد و پاك و منزّه سازد . »\r\n2 -  وَ اذْكُرُوا نِعْمَتَ اللَّهِ عَلَيْكُمْ وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ .  « 2 »\r\n« و به ياد آوريد نعمت خدا را بر خودتان و آنچه از كتاب و حكمت بر شما فرستاده است . »\r\n3 -  وَ قَتَلَ داوُدُ جالُوتَ وَ آتاهُ اللَّهُ الْمُلْكَ وَ الْحِكْمَةَ وَ عَلَّمَهُ مِمَّا يَشاءُ .  « 3 »\r\n« و داود جالوت را كشت و خداوند به وى پادشاهى و حكمت عطا فرمود و از آنچه مىخواست به دو بياموخت . »\r\n4 -  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً .  « 4 »\r\n\r\n\r\n","description":"","footnote":"\r\n( 1 ) - قسمتى از آيه 129 ، از سورهء 2 : البقرة .\r\n( 2 ) - قسمتى از آيه 231 ، از سورهء 2 : البقرة .\r\n( 3 ) - قسمتى از آيه 251 ، از سورهء 2 : البقرة .\r\n( 4 ) - قسمتى از آيه 269 ، از سورهء 2 : البقرة .\r\n","page_name":" 161 ","page_number":161},
  {"content":"\r\n\r\n« ( خداوند ) حكمت را به هر كه خواهد عطا مىكند ، و هر كس به او حكمت داده شود بدرستيكه خير فراوانى به او داده شده است . »\r\n5 -  وَ يُعَلِّمُهُ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ .  « 1 »\r\n« و ( خداوند ) به او ( عيسى ) كتاب و حكمت و تورات و إنجيل را مىآموزد . »\r\n6 - . . .  لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ . . .  « 2 »\r\n« . . . هر چه به شما از كتاب و حكمت بخشيدم و سپس رسولى به سوى شما آمد كه آنچه با شماست را تصديق مىكند . . . »\r\n7 -  فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ .  « 3 »\r\n« البتّه ما به آل ابراهيم كتاب و حكمت داديم . »\r\n8 -  وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ .  « 4 »\r\n« و خداوند بر تو كتاب و حكمت را فرو فرستاد ، و آنچه را نمىتوانستى بدانى به تو آموخت . »\r\n\r\n\r\n","description":"","footnote":"\r\n( 1 ) - آيه 48 ، از سورهء 3 : ءَال عمران .\r\n( 2 ) - قسمتى از آيه 81 ، از سورهء 3 : ءَال عمران .\r\n( 3 ) - قسمتى از آيه 54 ، از سورهء 4 : النّسآء .\r\n( 4 ) - قسمتى از آيه 113 ، از سورهء 4 : النّسآء .\r\n","page_name":" 162 ","page_number":162},
  {"content":"\r\n\r\n9 -  وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ .  « 1 »\r\n« و هنگامى كه كتاب و حكمت و تورات و إنجيل را به تو ( اى عيسى ) آموختم . »\r\n10 -  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ .  « 2 »\r\n« با حكمت و موعظهء نيكو به راه پروردگارت دعوت كن . »\r\n11 -  ذلِكَ مِمَّا أَوْحى إِلَيْكَ رَبُّكَ مِنَ الْحِكْمَةِ .  « 3 »\r\n« آن ( دستورات ) از حكمت‌هايى است كه پروردگارت به تو وحى فرستاده است . »\r\n12 -  وَ لَقَدْ آتَيْنا لُقْمانَ الْحِكْمَةَ أَنِ اشْكُرْ لِلَّهِ .  « 4 »\r\n« و بدرستيكه ما به لقمان حكمت را عطا كرديم ؛ كه شكرگزار خداوند باش . »\r\n13 -  وَ اذْكُرْنَ ما يُتْلى فِي بُيُوتِكُنَّ مِنْ آياتِ اللَّهِ وَ الْحِكْمَةِ .  « 5 »\r\n« آنچه را در خانه‌هاى شما از آيات خداوند و حكمت تلاوت مىشود متذكّر شويد . »\r\n14 -  وَ شَدَدْنا مُلْكَهُ وَ آتَيْناهُ الْحِكْمَةَ وَ فَصْلَ الْخِطابِ .  « 6 »\r\n\r\n\r\n","description":"","footnote":"\r\n( 1 ) - قسمتى از آيه 110 ، از سورهء 5 : المآئدة .\r\n( 2 ) - قسمتى از آيه 125 ، از سورهء 16 : النّحل .\r\n( 3 ) - صدر آيه 39 ، از سورهء 17 : الإسرآء .\r\n( 4 ) - صدر آيه 12 ، از سورهء 13 : لقمان .\r\n( 5 ) - قسمتى از آيه 34 ، از سورهء 33 : الأحزاب .\r\n( 6 ) - آيه 20 ، از سورهء 38 : ص .\r\n","page_name":" 163 ","page_number":163},
  {"content":"\r\n\r\n« و پادشاهى او ( داود ) را استوار ساختيم و به او حكمت و كلامى كه جدا كنندهء حقّ از باطل بود عطا كرديم . »\r\n15 -  قالَ قَدْ جِئْتُكُمْ بِالْحِكْمَةِ .  « 1 »\r\n« ( عيسى ) گفت : هر آينه من براى شما حكمت آورده‌ام . »\r\nم\r\n16 -  حِكْمَةٌ بالِغَةٌ فَما تُغْنِ النُّذُرُ .  « 2 »\r\n« حكمت رسايى است أمّا اندرزها سودى نمىبخشد . »\r\nاينها مجموعهء آياتى است كه در قرآن كريم آمده و در آنها لفظ حكمت به كار برده شده است . حال بايد به بررسى اين لفظ بپردازيم و معناى آن را از كتب معتبر لغت ، و سپس تفسير آن را از أهل فنّ ، مورد مطالعه و توجّه قرار دهيم .\r\nراغب إصفهانى در كتاب « مفردات ألفاظ القرءَان » گويد :\r\n« وَالحِكْمَةُ إصابةُ الحقِّ بالعلمِ و العقل [ العمل - ظ 
  ] . فالحكمةُ مِن الله تعالى معرفةُ الأشيآء و إيجادُها على غايةِ الإحكامِ ، و مِن الإنسان معرفةُ الموجوداتِ و فعلُ الخيراتِ . و هذا هو الّذى وصَف به لقمانَ فى قوله عزّوجلّ :  وَ لَقَدْ آتَيْنا لُقْمانَ الْحِكْمَةَ ،  و نبَّه على جُملتِها بما وصَفه بها . » « 3 »\r\n« حكمت به معناى رسيدن و دست يافتن به حقّ است بوسيلهء\r\n\r\n\r\n","description":"","footnote":"\r\n( 1 ) - قسمتى از آيه 63 ، از سورهء 43 : الزّخرف .\r\n( 2 ) - آيه 5 ، از سورهء 54 : القمر .\r\n( 3 ) - « مفردات الفاظ القرءَان الكريم » ذيل مادّهء حكم ، ص 126 .\r\n","page_name":" 164 ","page_number":164},
  {"content":"\r\n\r\nعلم و عمل . بنابراين حكمت دربارهء خداوند متعال به معناى شناخت أشياء و ايجاد آنها در نهايت إتقان مىباشد ، و دربارهء انسان به معناى شناخت موجودات و انجام دادن كارهاى نيك است . و همين معناى از حكمت است كه خداوند لقمان را در كلام خود به آن وصف نموده است كه :  وَ لَقَدْ آتَيْنا لُقْمانَ الْحِكْمَةَ  ( هر آينه ما به لقمان حكمت داديم . ) ؛ و خداوند با وصف لقمان به حكمت ، به همهء آنچه گذشت ( حكمت نظرى و عملى ) تنبيه فرمود . »\r\nو در كتاب « تاج العروس » گويد :\r\n« الحكمةُ : العلمُ بحقآئق الأشيآء على ما هى عليه والعملُ بمُقتضاها ، و لهذا انقسمَتْ إلى علميّةٍ و عمليّةٍ . و يُقال : هى هَيْئةُ القوّةِ العقليّةِ العمليّةِ ، و هذه هى الحكمةُ الإلهيّةُ .\r\nو قولُه تعالى :  « وَ لَقَدْ آتَيْنا لُقْمانَ الْحِكْمَةَ »  فالمرادُ به حجّةُ العقلِ على وِفق أحكامِ الشّريعة .\r\nو قيل : الحكمةُ إصابةُ الحقِّ بالعلمِ و العملِ ؛ فالحكمةُ مِن الله معرفة الأشيآءِ و ايجادُها على غايةِ الإحكامِ و مِن الإنسانِ معرفتُه و فعلُ الخيرات . » « 1 »\r\n« حكمت : آگاهى به حقيقت أشياء آنگونه كه هستند و عمل نمودن به مقتضاى آن است ، و به همين جهت به دو قسم علمى و عملى تقسيم شده است . و گفته مىشود كه : حكمت حالت و\r\n\r\n\r\n","description":"","footnote":"\r\n( 1 ) - « تاج العروس » ج 16 ، ذيل مادّهء حكم ، ص 161 .\r\n","page_name":" 165 ","page_number":165},
  {"content":"\r\n\r\nچگونگى قوّهء عقلى و عملى است ، و اين همان حكمت إلهى است .\r\nو مراد از سخن خداوند متعال : « بدرستيكه ما به لقمان حكمت را عطا كرديم » حجّت عقلى است كه موافق أحكام شريعت باشد . و گفته شده است : حكمت دست‌يابى به حقّ از راه علم و عمل است ؛ پس حكمت در خداوند به معناى شناخت و ايجاد اشياء در نهايت استوارى است ، و در انسان به معناى آگاهى و انجام دادن كارهاى نيك است . »\r\nحضرت علّامهء طباطبائى رضوان الله تعالى عليه در تفسير « الميزان » ذيل آيه 242 از سورهء بقره :  كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَعْقِلُونَ  ( اينچنين خداوند آياتش را براى شما بيان مىنمايد به اميد آنكه تعقّل نمائيد ) پس از بيان معناى لغوى كلمهء « عقل » مىفرمايند :\r\n« ألفاظى كه در قرآن كريم دربارهء أنواع إدراك استعمال شده است زياد است و به حدود بيست مورد مىرسد مانند : ظنّ و حسبان و شعور و ذكر و عرفان و فهم و فقه و درايت و يقين و فكر و رأى و زعم و حفظ و حكمت و خبرت و شهادت و عقل . »\r\nسپس به صورت تفصيلى هر يك از اين ألفاظ را بيان مىنمايند تا به لفظ حكمت مىرسند و در تعريف آن مىفرمايند :\r\n« الحكمةُ هِىَ الصّورةُ العلميّةُ مِن حيثُ إحكامِها و إتقانها . « حكمت عبارت است از إدراك علمى از جهت إتقان و محكم بودن آن . » » « 1 »\r\n\r\n\r\n","description":"","footnote":"\r\n( 1 ) - « الميزان فى تفسير القرءَان » ج 2 ، ص 25 و 26 .\r\n","page_name":" 166 ","page_number":166},
  {"content":"\r\n\r\nهمچنين در ذيل آيه 269 سورهء بقرة :  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً وَ ما يَذَّكَّرُ إِلَّا أُولُوا الْأَلْبابِ  ( به هر كس بخواهد حكمت مىدهد ، و هر كس به او حكمت داده شود بدرستيكه خير فراوانى به او داده شده است ؛ و جز صاحبان خرد و انديشه متذكّر اين حقيقت نمىشوند ) فرموده‌اند :\r\n« إيتآء همان عطا كردن است . و حكمت با كسرهء حاء بر وزن فِعلة ، مصدر نوعى است كه دلالت بر نوع خاصّى مىنمايد . بنابراين معناى حكمت عبارت است از نوع خاصّى از إتقان و محكم قراردادن يا نوع خاصّى از امر داراى استحكام به گونه‌اى كه هيچ رخنه و سستى در آن يافت نشود . و استعمال اين لفظ در معلومات عقليّه‌اى كه حقّ و صادق است به نحوى كه هرگز بطلان و كذب در آنها راه ندارد غلبه دارد .\r\nو اين جمله دلالت دارد بر اينكه آنچه خداوند متعال دربارهء انفاق و علل و أسباب آن و نتائج سودمندى كه در حقيقت زندگى انسان دارد بيان فرموده است ، از حكمت مىباشد . بنابراين حكمت عبارت است از قضاياى حقّى كه مطابق با واقع باشد از آن جهت كه به نوعى سعادت انسان را در بر گيرد ، نظير معارف حقّهء إلهيّه دربارهء مبدأ و معاد و معارفى كه حقائق عالم طبيعى را از جهت ارتباطش با سعادت انسان توضيح مىدهد مانند حقائق فطرى كه پايهء تمام قوانين دينى هستند . » « 1 »\r\n\r\n\r\n","description":"","footnote":"\r\n( 1 ) - همان مصدر ، ص 418 .\r\n","page_name":" 167 ","page_number":167},
  {"content":"\r\n\r\nو در اينجا مناسب است كه سخنان حكيمانه و جامع مرحوم آية الله شعرانى را كه در اين موضوع بيان فرموده‌اند با توجّه به فوائد فراوانى كه دارد به طور كامل ذكر نمائيم .\r\nايشان در كتاب ارزشمند « نثر طوبى » ذيل كلمهء حكمت چنين فرموده‌اند :\r\n« حكمت به كسر حاء : درستى و استوارى ، دانش درست و با برهان كه شكّ در آن راه ندارد .\r\n وَ لَقَدْ آتَيْنا لُقْمانَ الْحِكْمَةَ .  « 1 » « لقمان را حكمت آموختيم . »\r\nلقمان پيغمبر نبود ، بر او وحى نمىشد ؛ علم او به برهان و دليل عقلى بود . خداوند بدين سوره عظمت مقام عقل و تدبّر و حكمت را براى مسلمانان بيان كرد . مطالبى كه خداوند از لقمان نقل كرده است مشتمل بر اصول حكمت نظرى و حكمت عملى است . در حكمت نظرى أهمّ مسائلْ مبدأ و معاد است ، و أهمّ مسائل حكمت عملى :\r\nتوسّط در اخلاق و مراعات تكاليف نسبت به خود و أهل منزل و سائر بيگانگان .\r\nمتكلّمان اسلام مىگويند : خداشناسى واجب است چون او به ما نعمت بخشيده ، و مُنعم را بايد شناخت و شكر گزارد . لقمان در آغاز سخن خود همين گفت :\r\n وَ لَقَدْ آتَيْنا لُقْمانَ الْحِكْمَةَ أَنِ اشْكُرْ لِلَّهِ وَ مَنْ يَشْكُرْ فَإِنَّما \r\n\r\n\r\n","description":"","footnote":"\r\n( 1 ) - صدر آيه 12 ، از سورهء 31 : لقمان .\r\n","page_name":" 168 ","page_number":168},
  {"content":"\r\n\r\n يَشْكُرُ لِنَفْسِهِ وَ مَنْ كَفَرَ فَإِنَّ اللَّهَ غَنِيٌّ  عن العالمين [  غَنِيٌّ حَمِيدٌ 
  ] .  « 1 » « شكر خداى كن ، و هر كس شكر گويد به سود خود اوست و هر كه ناسپاسى نمايد خداى از جهانيان بى نياز است . [ همانا خداوند بىنياز و ستوده است 
  ] . »\r\nآنگاه در توحيد گفت :  لا تُشْرِكْ بِاللَّهِ  . « 2 » « به خدا شرك مياور » كه ظلم است نعمت از يكى گرفتن و پرستش ديگرى كردن .\r\nپس از توحيد ذكر معاد كرد :  يا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ .  « 3 » دليلى روشن و قاطع آورد بر صحّت معاد كه : هر جا دانهء خردلى افتد با همهء كوچكى و خردى خداوند از آن خبر دارد و در بهار سبز مىكند و مىروياند ؛ همچنانكه دانهء خردل را در خاك گم نمىكند أعمال ما را نيز فراموش نمىكند و ما را با أعمالمان باز مىگرداند .\r\nپس از بيان توحيد و معاد ، به حسن و قبح عقلى پرداخت كه پايهء عقل عملى است ، و فرمود : أوّلًا خداى را شناختى ، پرستش او كن ، و نماز برپاى دار تا أعمال خير تو براى خدا باشد . آنگاه درست بنگر كدام عمل نيك است و عقل عملى ( يا وجدان به اصطلاح زمان ما ) چه عمل را مىپسندد ، بدان أمر كن و مردم را ترغيب فرماى ؛ و\r\n\r\n\r\n","description":"","footnote":"\r\n( 1 ) - آيه 12 ، از سورهء 31 : لقمان .\r\n( 2 ) - قسمتى از آيه 13 ، از سورهء 31 : لقمان .\r\n( 3 ) - قسمتى از آيه 16 ، از سورهء 31 : لقمان : « اى فرزندم ! همانا اگر ( كارنيك و بد ) به سنگينى دانهء خردل بوده و در سنگى يا در آسمانها يا در زمين باشد ، خداوند آن را خواهد آورد . »\r\n","page_name":" 169 ","page_number":169},
  {"content":"\r\n\r\nبنگر تا كدام عمل زشت و ناپسنديده است و عقل آن را إنكار دارد ، از آن نهى كن و بكوش تا مردم را از آن باز دارى .  يا بُنَيَّ أَقِمِ الصَّلاةَ وَ أْمُرْ بِالْمَعْرُوفِ وَ انْهَ عَنِ الْمُنْكَرِ .  « 1 » آنگاه فرمود : در مصيبات شكيبا باش و فروتنى نماى و تكبّر مكن .\r\nهمهء اين امور را لقمان به عقل مىگفت نه وحى ؛ پس مراد از حكمت كه خداوند بدان بر لقمان منّت نهاد دانش عقلى است .\r\nحكمت مرادف فلسفه است در زبان يونانى و فلسفه از فيلسوف مشتقّ است يعنى : دانش دوست .\r\nاز اين آيه كريمه معلوم مىشود كه خداوند نعمت حكمت را به همه كس نداده است :  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً .  « 2 » « حكمت دهد به هر كس كه خواهد ؛ و آن را كه حكمت دادند خير بسيار دادند . »\r\nحكمت آن است كه لقمان داشت . چنان كه صنعتگر حكيم آن كسى است كه همهء شرائط مصنوع خويش را رعايت كرده و براى هر خللى چاره انديشيده و به كار برد ، دانشمند حكيم آن است كه در هر\r\n\r\n\r\n","description":"","footnote":"\r\n( 1 ) - قسمتى از آيه 17 ، از سورهء 31 : لقمان : « اى فرزندم ! نماز را به پا دارو به كار پسنديده أمر كن و از كار ناپسند باز دار . »\r\n( 2 ) - قسمتى از آيه 269 ، از سورهء 2 : البقرة .\r\n","page_name":" 170 ","page_number":170},
  {"content":"\r\n\r\nمطلب دفع هر خللى را چاره تواند و جواب هر باطلى را به برهانى و بيان هر نكته را به گواهى و إثبات هر حكمى را به دليلى محكم گرداند . حفظ كردن ظاهر أحكام شرعى خاصّ جماعتى نيست با آنكه فرمود :  وَ مَنْ يُؤْتَ الْحِكْمَةَ . \r\nو هم در حديث آمده است :\r\nالحكمة ضآلة المؤمن .\r\nپيغمبر فرمود : حكمت گمشدهء مؤمن است ، هر جا يافت فرا مىگيرد . گاه باشد كه گوهر گمشده را در مزبله يابند آن را برگيرند ، و گاه باشد كه حكمت را از گمراهى شنوند آن را بياموزند . دليلى است روشن كه مراد از حكمت أحكام تعبّدى شرع نيست كه از غير أصحاب وحى نبايد فرا گرفت .\r\nو اگر كسى گويد : چگونه بر گمراه اعتماد كنيم و سخن او را بپذيريم ؟ در جواب گوئيم : به تعبّد و تقليد نمىپذيريم بلكه از او سخنى مىشنويم و به عقل خود مىسنجيم آن را صحيح مىبينيم و قبول مىكنيم ؛ نه مانند كلام معصومين كه به تعبّد بايد پذيرفت .\r\nاگر گوئى : دو حكيم دو سخن متناقض گويند و هر يك دليلى بر سخن خود آورند ، هر دو ممكن نيست صحيح باشد قول كدام را بايد پذيرفت ؟ در جواب گوئيم : قول هيچيك را ، زيرا كه نمىدانيم كداميك صحيح است ؛ در پذيرفتن قول حكما بايد متابعت دليل آنها را كرد نه خود آنها را ، اگر دليلى را صحيح دانستيم مىپذيريم و اگر ندانستيم نمىپذيريم .\r\nدر لغت « برهان » كلام قاضى نور الله را نقل كرديم در ردّ آنها كه گويند : مطالب شرعى را نبايد با براهين منطقى سنجيد . وى گويد :\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاين سخن صادر نمىشود الّا از كسى كه در مقام قدح و طعن بر شريعت باشد و گويد : شريعت به طريقهء بحث و تحقيق ثابت نمىشود ، و حامل شريعت به منزلهء كسى است كه دِرهم ناسره در دست دارد و از نقّادان و صرّافان مىگريزد .\r\n ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ .  « 1 »\r\nدر لغت « برهان » گذشت : اين آيه دليلى است بر آنكه حكمت تعبّد نيست بلكه عقل است ، زيرا كه كافر را بايد به دليل عقلى به دين خواند نه به تعبّد شرعى كه او هنوز قبول نكرده است .\r\nمدح حكمت در شرع دليل آن نيست كه سخن هر حكيمى صحيح است ، چنان كه مدح فقه دليل آن نيست كه كلام هر فقيهى صحيح است . در توحيد مفضّل از حضرت صادق عليه السّلام مدح أرسطو و احتجاج به قول او وارد شده است ، آن نيز دليل صحّت همهء مطالب أرسطو نمىباشد ، چنان كه مدح هشام بن الحكم و زرارة و أمثال آنان دليل آن نيست كه در [ كلام و 
  ] فقه هر چه گفتند درست گفتند .\r\n يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ وَ الْحِكْمَةَ وَ يُزَكِّيهِمْ .  « 2 »\r\nوصف رسول است صلّى الله عليه وآله از قول حضرت ابراهيم\r\n\r\n\r\n","description":"","footnote":"\r\n( 1 ) - صدر آيه 125 ، از سورهء 16 : النّحل : « دعوت كن به راه پروردگارت با حكمت و موعظهء نيكو . »\r\n( 2 ) - قسمتى از آيه 129 ، از سورهء 2 : البقرة .\r\n","page_name":" 172 ","page_number":172},
  {"content":"\r\n\r\nعليه السّلام خطاب با پروردگار ؛ يعنى : « تلاوت مىكند رسول خدا بر مردم آيات ترا و تعليم كتاب و حكمت مىدهد ، و آنانرا پاك مىگرداند از خوى زشت . »\r\nخداى تعالى در بيش از ده آيه ، كتاب و حكمت را قرين يكديگر ساخت و گفت : به پيغمبران هم كتاب آموختيم هم حكمت ، يعنى هم معقول و هم منقول ، و پيغمبران به مردم نيز هر دو را آموختند .\r\nحكمت چنان كه در آيات پيشين گذشت أحكام درست و صحيح است كه به عقل دريابند ، و در اين آيه نيز عطف بر كتاب فرمود ؛ بايد چيزى غير از كتاب باشد .\r\nو نيز وحى و تعبّد و شريعت براى همهء مردم است و حكمت براى گروهى خاصّ ، چنان كه گفتيم .\r\nاگر گويى : پيغمبر با وجود وحى چه نياز به حكمت دارد ؟ أنبياء أصل حقيقت را بىواسطهء عقل دريابند !\r\nگوئيم : بيشتر دعوت آنان براى هدايت كفّار است كه نه وحى را مىپذيرند و نه چيزى به تعبّد قبول مىكنند . اگر با آنها گويى : به خدا إقرار كن گويد : چرا إقرار كنم ؟ و اگر گويى : براى آنكه جهان نبوده است و حادث است و ناچار كسى بايد آن را بيافريند ، او گويد : من نمىدانم عالم حادث است ، شايد از قديم بوده همچنين كه هست . و اگر گويى : در قرآن آمده است كه :  خَلَقَ اللَّهُ السَّماواتِ  گويد : هنوز من به قرآن إقرار نكرده‌ام !\r\nپس پيغمبران نمىتوانند كتاب خود را دليل إثبات خدا و\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nحدوث عالم قرار دهند ، بلكه بايد به دليل عقلى كه نامش حكمت است خداى را به كفّار شناسانيد ؛ از اين جهت خداوند به پيغمبران حكمت داد تا حجّت بر خلق تمام كنند . و همهء آيات قرآن در توحيد و نبوّت ، چون متضمّن دليل عقلى است بر مردم حجّت است نه چون وحى است ؛ چنان كه فرمود :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ .  « 1 » و پيوسته آنان را به تدبّر و تفكّر خواند و عقل را ستايش كرد .\r\nمخالفت أهل ظاهر با حكمت و عقل ، در مقابل صريح آيات قرآن پذيرفته نيست . بعضى مردم گويند : فيلسوف أصلًا مخالف دين است ، و بعضى ديگر گويند : ملازم و مويّد آن است ؛ ما مىگوئيم : حكمت يك طريقه نيست و فلاسفه مذهب خاصّى نداشتند ، همهء آراء و عقائد ميان آنان يافت مىشود ؛ از فيلسوف مادّى و ملحد تا حكيم مؤمن ، و فيلسوف بت پرست تا موحّد پاك مسلمان اثنى عشرى ؛ حكم كلّى بر حكمت نمىتوان كرد . البتّه بعض حكما مخالف دين إلهى بودند و بعضى مؤيّد ، أمّا أصل حكمت كه نظر و استدلال و تفكّر و حكم از روى عقل باشد ، از لوازم و مؤيّدات دين است چنان كه آيات قرآن بر آن دلالت دارد . و راغب إصفهانى گويد :\r\n\r\n\r\n","description":"","footnote":"\r\n( 1 ) - قسمتى از آيه 53 ، از سورهء 41 : فصّلت : « به زودى آيات خود را درسراسر گيتى و در درونشان به آنها نشان دهيم تا برايشان روشن شود كه او فقط حقّ است . »\r\n","page_name":" 174 ","page_number":174},
  {"content":"\r\n\r\nنه عقل بى شرع ممكن است موجب سعادت گردد و نه شرع بى عقل . كتاب ، علم منقول است و حكمت ، علم معقول و هر دو ملازم يكديگرند . » « 1 »\r\nآنچه بيان شد مجموعهء مطالبى بود كه حكيم و مفسّر عاليقدر مرحوم علّامهء شعرانى با قلم شيرين و مستدلّ خود در توضيح حكمت و شرح و تفسير اجمالى برخى آيات مباركات قرآن كريم دربارهء حكمت بيان فرموده‌اند .\r\nمحصّل فرمايشات اين عالم بزرگوار آنست كه : حكمت در قرآن كريم به معناى روش استدلالى و تعقّلى است در برابر روش تعبّدى و نقلى ، و براى سعادت انسان به هر دو روش نيازمنديم ، و هيچكدام ديگرى را طرد نمىكند . پس قرآن كريم نه تنها حكمت و علوم عقلى و برهانى را نفى نمىكند بلكه آن را ضرورى مىداند ، و يكى از راههاى مهمّ دعوت به سوى پروردگار همين روش است .\r\nاز آنچه بيان شد روشن مىشود كه حكمت در قرآن كريم همان مباحث فلسفى و عقلانى است كه براى پى بردن به نظام هستى و سلسلهء منظّم علل و معلولات آن و چگونگى ربط عالم امكان به واجب تبارك و تعالى صورت مىپذيرد .\r\nاگر گفته شود : حكمت معادل با فلسفه نيست زيرا فلسفه أفكار بشرى است كه دستخوش تغيير و إبطال قرار مىگيرد ولى حكمت ،\r\n\r\n\r\n","description":"","footnote":"\r\n( 1 ) - « نثر طوبى » ج 1 ؛ ص 190 تا ص 192 .\r\n","page_name":" 175 ","page_number":175},
  {"content":"\r\n\r\nمعارف دينى إلهى است كه هرگز دچار إبطال و دگرگونى نمىشود .\r\nپاسخ آنست كه : حكمت داراى دو مرتبه مىباشد : أوّل مرتبهء نفس الأمر و واقع ، اين مرتبه هرگز دچار تغيير و إبطال نمىشود ولى در دسترس بشر قرار ندارد و انسان معمولى با علم حصولى بدين مرحله راهى ندارد . دوّم مرتبهء تعلّم و فراگيرى ، اين مرتبه از حكمت در دسترس انسان بوده و بايد با سعى و كوشش و تلاش‌هاى فراوان علمى خود را از آن بهره‌مند سازد . و نقش پيامبران و أولياء إلهى هموار كردن راه انسان‌ها براى دستيابى به اين مرحله است . و اين مرحله همان أفكار بشرى است كه افراد خوش فكر و با استعداد و داراى پشتكار مىتوانند با آموختن دانش‌هاى لازم ، به نحو علم حصولى بدان دست يابند ؛ و البتّه واضح است كه در آن خطا و اشتباه راه دارد .\r\nآنچه در قرآن كريم دربارهء حكمت آمده است نيز دو قسم است :\r\nقسم أوّل آياتى است كه در غالب آن آيات تعبير به « نزول » يا « وحى » و يا « إيتآء » شده است و ناظر به همان مرتبهء أوّل مىباشد كه حكمت نفس الأمرى است .\r\nقسم دوّم آياتى است كه دربارهء حكمت در امّت‌ها و انسان‌هاى معمولى است كه در غالب آنها تعبير به « تعليم » شده است و ناظر به همان مرتبهء دوّم است ، و بديهى است كه تعليم و تعلّم انسانى همراه با أفكار بشرى است و در هر حال راهى غير از اين طريق براى بشر وجود ندارد .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nعلم حكمت در اين مسأله دقيقاً مانند سائر علوم اسلامى مىباشد . مثلًا در فقه آيا مىتوان گفت : أحكام إلهى هيچگاه دچار تغيير و إبطال نمىشوند در حالى كه علم فقه كه أفكار فقيهان است هميشه دچار تغيير و إبطال مىشود پس علم فقه با أحكام إلهى تفاوت دارد ؟ ! واضح است كه اين ايراد وارد نيست ، زيرا أحكام نيز دو مرحله دارند : مرحلهء نفس الأمر و واقع ، و مرحلهء استنباط و اجتهاد ؛ آنچه انسان بدان راه دارد همان مرحلهء دوّم است و بايد با تلاش‌هاى فراوان و همين أفكار بشرى به اين مرحله دست يابند ، و هرگز راه ديگرى وجود ندارد .\r\nاگر گفته شود : در مسائل معرفتى ما مىتوانيم از أدلّهء نقليّه استفاده كنيم و به عقل مراجعه ننمائيم .\r\nپاسخ آنست كه :\r\nأوّلًا در معارف عقلى تعبّد راه ندارد .\r\nثانياً از تفسير آيات حكمت كاملًا واضح شد كه حكمت در برابر كتاب است و كتاب همان روش تعبّدى است و حكمت روش عقلانى .\r\nثالثاً روايت ما دو گونه است : الف : روايات عرفى مانند روايات فقهى ، اخلاقى ، طبّى ؛ ب : روايات عقلى مانند روايات توحيد ، جبر و اختيار ، صفات الهى ، روايات مربوط به عرش ، كرسى ، لوح ، قلم و از اين قبيل مباحث معرفتى .\r\nدر دستهء اوّل نيازى به پيش زمينه‌هاى عقلى نيست ولى در دستهء دوّم بدون پيش زمينه‌هاى عقلى امكان درست فهميدن آنها وجود\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nندارد و در صورت ورود در اين روايات بدون آمادگى لازم ، نتيجهء آن همان نظرات ابن تيميّه و ابن حزم خواهد بود كه در روايات توحيد سر از تجسيم در آوردند . ابن تيميّه نيز دشمن سرسخت عقل و فلسفه بود و در نهايت سخنانى بر زبان آورد كه علماى عامّه نيز او را تكفير نمودند . دورى از فلسفه و مباحث عقلى موجب حمل معانى رشيقه و بلند معارف دينى بر امور مادّى مىشود ، زيرا تا ذهن انسان بوسيلهء رياضتهاى فكرى و فلسفى ورزيده نشود به جهت انس ذهن با مصاديق مادّى هميشه مادّى نگاه مىكند و مادّى مىانديشد . آرى فقط عقل فلسفى است كه مىتواند انسان را از مادّيگرى به عوالم تجرّد رهنمون گردد .\r\nبنابراين براى فهم و تفسير و دفاع از روايات معرفتى راهى جز آموختن دانش فلسفه وجود ندارد .\r\nرابعاً در فهم روايات مگر مىتوان بدون أفكار بشرى كه دچار خطا مىشوند وارد شد ؟ مگر بين علما در تفسير روايات توحيد و معاد و سائر معارف اختلاف وجود ندارد ؟ ما مشاهده مىكنيم كه مرحوم شيخ صدوق رحمة الله عليه در كتاب « اعتقادات » روايتى را به گونه‌اى تفسير مىنمايند درحاليكه مرحوم شيخ مفيد أعلى الله مقامه در شرح آن كتاب روايت را به نوعى ديگر معنا مىكنند و برخى اوقات مرحوم علّامهء مجلسى در « بحار الأنوار » وجه سوّمى را اختيار مىنمايند ! پس رجوع به أدلّهء نقليّه رافع اختلاف و تغيير و إبطال نخواهد بود .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمطلب دوّم :\r\nنقد و بررسى فرمايشات مرحوم علّامهء مجلسى\r\nدر ردّ حكما و فلاسفه\r\nمرحوم علّامهء مجلسى در كتاب « بحار الأنوار » ( طبع حروفى ، ج 8 ، از ص 326 تا ص 329 ) مطالبى را در ردّ فلاسفه بيان نموده‌اند كه ما خلاصهء آن را در اينجا بيان مىنمائيم :\r\n« بر هر كس كه سخنان فلاسفه را مورد مراجعه و مطالعه قرار دهد پوشيده نيست كه أكثر آنها با أديان إلهى تطابق ندارد ، زيرا :\r\n1 - كسى كه مىگويد : از واحد جز واحد صادر نمىشود چگونه ايمان دارد به اينكه خداوند مختار است و هرچه بخواهد انجام مىدهد ؟\r\n2 - كسى كه مىگويد : هر حادثى مسبوق به مادّه است چگونه مىتواند حدوث عالم را بپذيرد ؟\r\n3 - كسى كه مىگويد : عقول و أفلاك و هيولاى عناصرْ قديم هستند و مىگويد : هر چه قديم است عدم بر آن ممتنع است ، چگونه مىتواند حدوث عالم را بپذيرد ؟\r\n4 - كسى كه مىگويد : أنواعى كه از عناصر پديد آمده‌اند قديم هستند چگونه مىتواند حدوث آدم را بپذيرد ؟\r\n5 - كسى كه مىگويد : إعادهء معدوم محال است چگونه مىتواند معاد جسمانى را بپذيرد ؟\r\n6 - كسى كه مىگويد : أفلاك و آسمانها به يكديگر چسبيده‌اند و\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nهيچ مكان خالى بين آنها وجود ندارد چگونه مىتواند نزول و عروج ملائكه را در آسمانها بپذيرد ؟\r\n7 - كسى كه مىگويد : ما فوق أفلاك و آسمانها عناصر وجود ندارند چگونه مىتواند بهشت جسمانى را در آسمانها بپذيرد ؟ »\r\nاين مطالب خلاصهء إشكالات ايشان در ردّ حكما و فلاسفه بود ؛ و ايشان مدّعى هستند كه اين نظريّات با شرايع إلهى منافات دارد .\r\nحال بايد به بررسى اين ايرادات كه مجموعاً در پنج محور خلاصه مىشود بپردازيم تا صحّت و سقم اين إشكالات مشخّص گردد :\r\n1 - اشكال بر قاعدهء الواحد :\r\nحكما در علم حكمت قاعده‌اى را بيان فرموده‌اند كه : از موجود واحد بسيط جز يك وجود واحد نمىتواند صادر شود ، و صدور كثير از وجود واحد عقلًا محال است . برهان اين قاعده را نيز به تفصيل در كتب خود آورده‌اند كه فعلًا مجال بيان آن وجود ندارد ، فقط مىخواهيم بررسى كنيم اگر كسى چنين عقيده‌اى داشته باشد آيا با اختيار خداوند متعال و فعّال بودن او تنافى دارد ؟\r\nگروهى نظير مرحوم علّامهء مجلسى معتقدند : پذيرش اين قاعده به معناى محدوديّت قدرت پروردگار است ، چرا كه در چنين فرضى بايد گفت : خداوند نمىتواند بيش از يك موجود بيافريند .\r\nولى اين إشكال را فلاسفه از دير باز پاسخ داده‌اند كه : طبق برهان عقلى صدور كثير از خداوند محال است ؛ و چيزى كه محال\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nعقلى است أصلًا قدرت به آن تعلّق نمىگيرد ، زيرا عدم محض و بطلان صرف است و چيزى نيست تا قدرت به آن تعلّق گيرد . پس موجب محدوديّت نمىشود ، چون محدود بودن قدرت إلهى به آنست كه چيزى ممكن باشد ولى خداوند نتواند آن را ايجاد نمايد امّا اگر چيزى أصلًا امكان نداشته باشد چگونه قدرت إلهى به آن تعلّق گيرد ؟ !\r\nاين مورد مثل آنست كه بگوئيم : متناقضين از خداوند صادر نمىشود ؛ آيا اين به معناى محدوديّت قدرت پروردگار است ؟ در قاعدهء الواحد نيز صدور كثير از پروردگار مستلزم تناقض خواهد بود ، پس نمىتواند از خداوند متعال صادر شود ؛ و قدرت إلهى نيز هيچگاه محدود نمىشود .\r\nبه بيان ديگر : معناى قاعدهء الواحد آنست كه كثرت ، سنخيّت و قابليّت صدور از وحدت محضه ندارد ؛ و اين عدم صدور نه به جهت ضعف در فاعل است بلكه بواسطهء ضعف در قابل مىباشد ؛ مانند آنكه مىگوئيم : يك عدد لامپ معمولى نمىتواند مستقيماً با مركز توليد برق مرتبط باشد . در نظام هستى نيز أوّلين موجودى كه از ذات أحدى قابليّت صدور دارد بايد سنخيّت و قابليّت ارتباط مستقيم با آن ذات مقدّس را داشته باشد .\r\n2 - إشكال بر قديم بودن عالم :\r\nاز جمله ايراداتى كه بر فلاسفه گرفته‌اند آنست كه : فلاسفه عالم\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمادّه را قديم مىدانند در حالى كه قديم جز خداوند متعال وجود ندارد ، و پذيرش موجود قديم ديگرى مستلزم شرك خواهد بود .\r\nدر پاسخ اين ايراد بايد گفت : دربارهء حدوث و قِدم عالم سه نظريّه وجود دارد :\r\nالف : نظريّهء متكلّمين ، آنها مىگويند : عالم بطور كامل حادث زمانى است ، يعنى در زمان مشخّصى به وجود آمده است و قبل از آن زمان معدوم محض بوده است .\r\nب : نظريّهء فلاسفهء مشّاء ، آنها مىگويند : عالم قديم زمانى است ، يعنى در امتداد زمان هرچه پيش برويم نمىتوان براى عالم ابتداى زمانى يافت ، بنابراين مادّهء عالم از ابتدا به همين صورت بوده است و دائماً نيز خواهد بود .\r\nج : نظريّهء حكمت متعاليه ، مرحوم صدرالمتألّهين و موافقان ايشان مىگويند : هر چه مادّى است حادث زمانى است ، هيچ موجود مادّى نمىتواند ثابت و باقى باشد ؛ ولى اين بدان معنى نيست كه فيض خداوند نيز حادث زمانى باشد ، بلكه فيض خداوند هيچ ابتداء و انتهايى ندارد .\r\nيعنى فيض خدا أزلى و أبدى است اگر چه جلوه‌هاى آن حادث و جديد باشند ؛ « الفيضُ دآئمٌ و المستفيضُ حادثٌ » .\r\nحال كه اين مقدّمه واضح گشت به بررسى إشكال مرحوم علّامهء مجلسى مىپردازيم :\r\nواضح است كه إشكال ايشان بر نظريّهء سوّم وارد نيست چرا كه\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nاين گروه ، اين عالم را حادث زمانى مىدانند .\r\nو چون در اينجا سخن از بزرگ فيلسوف مشرق زمين و فخر حكماء اسلام مرحوم صدرالمتألّهين و نظريهء عميق ايشان دربارهء حدوث عالم و عدم انقطاع فيض إلهى به ميان آمد خوب است به مختصرى از كلام ايشان در كتاب ارزشمند « أسفار » بپردازيم تا اين مسأله مقدارى بيشتر مورد بررسى قرار گيرد .\r\nايشان در جلد هفتم از كتاب « أسفار » موقف دهم ، در ضمن چند فصل بطور تفصيل به اين مسأله پرداخته‌اند . در ابتداى همين موقف دربارهء طرح مسأله چنين فرموده‌اند :\r\n« المَوقفُ العاشرُ فى دوامِ جودِ المبدأ الأوّلِ و أزليّةِ قدرتِه ، و بيانِ أنّه لم يَنقطع و لا يَنقطعُ فَيضُه عمّا سِواه أبداً و لا يَتعطّلُ عنِ الفعلِ دآئماً ، مع أنّ العالَم مُتَجدّدٌ كآئنٌ فاسدٌ ؛ و إنّما الّذى لا يَبيدُ و لا يَنقُص و لا يَنفَد أبداً هى كلماتُ اللهِ التّآمّاتُ و علومُه الباقياتُ ، و هى ليست مِن جُملة العالَمِ و ما سوى الحقِّ ؛ كما أشرنا إليهِ مِراراً . و فيه فصولٌ . »\r\n« موقف دهم دربارهء دوام جود مبدأ أوّل و أزلى بودن قدرت اوست ، و دربارهء بيان اينكه فيض او از ماسواى خود بريده نبوده و نخواهد بود و هيچگاه خداوند از فعل و ايجاد باز نخواهد ايستاد ، در عين اينكه عالم در حال تجدّد و كون و فساد است ؛ و تنها چيزى كه از بين نرفته و نقصان نمىپذيرد و پايان نمىيابد همانا كلمات تامّات إلهى و علوم هميشگى او ( فيض خداوند ) مىباشد كه از جملهء عالم و\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nماسواى خدا نيست ؛ همانگونه كه بارها به آن اشاره نموديم . ( زيرا فيض از آنجهت كه عين وابستگى به فيّاض است ، از شؤون و تجلّيات او خواهد بود . ) و در اين موقف فصولى وجود دارد . »\r\nسپس ايشان وارد فصل اوّل شده و چنين فرموده‌اند :\r\n« « فصل أوّل در اشاره به شرافت اين مسأله مىباشد و اينكه دوام فيض و جود ، منافاتى با حدوث و تجدّد وجود عالم ندارد . »\r\nبدان : اين مسأله از بزرگترين مقاصد حكمت و دين است كه بايد در أذهان و عقول استقرار يابد ، و وصول به معرفت خداوند و توحيد او و تقديس او از كثرت و نقصان بدون إتقان اين مسأله به گونه‌اى كه مطابق براهين فلسفى و موافق دستورات نبوى باشد ، امكان ندارد . »\r\nسپس مطلب را ادامه مىدهند تا اينكه مىفرمايند : « آرى ، بزرگان حكمت از پيشينيان معتقدند : جود خداوند دائمى بوده و فيضش انقطاع ندارد و ليكن عالم در هر نَفَسى در حال تجدّد و حدوث است . »\r\nسپس اين مطلب را از راه « حركت جوهريّه » برهانى نموده و پس از مقدارى بحث ، اين فصل را خاتمه داده و وارد فصل دوّم مىشوند كه عنوان آن چنين است :\r\n« فصل دوّم در بيان حدوث أجسام به برهانى كه از طريق ديگرى غير از حركت جوهريّه مىباشد »\r\nدر اين برهان ايشان از طريق رابطهء حركت و زمان با أجسام وارد شده و پس از بحثى طولانى چنين نتيجه‌گيرى مىكنند كه زمان با\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nسائر عوارض جسم تفاوت دارد و به گونه‌اى است كه به ذات أجسام گره مىخورد نه مانند عوارض ديگر كه به مرحلهء ذات پيوند ندارد ؛ ايشان مىفرمايند :\r\n« در نتيجه واضح و روشن شد كه وصف تغيّر و تجدّد براى أجسام و وقوع آنها در مقولهء « متى » يك حقيقتى است كه به صورت و جوهر أجسام ، كه مقوّم آنها و يا مقوّم لوازم وجود و تشخّص آنها بوده و يا در مرتبهء وجود و تشخّص آنها قرار دارد ، باز مىگردد . و اين وصف حركت و زمان از عوارضى نيست كه خالىبودن جسم از آنها در واقع ، امكان‌پذير باشد نظير حرارت و يا سياهى و أمثال اين دو ؛ پس نتيجه مىگيريم كه بايد صورت أجسام صورتى داراى تجدّد و تغيّر در ذات و طبيعت خود باشد . »\r\nو بعد از بيان مفصّلى در همين رابطه ، در پايان فصل دوّم چنين نتيجه مىگيرند :\r\n« فَإذاً العالَمُ بجميع أجزآئه : أفلاكِه و كواكِبه و بسآئطِه و مُركّباتِه ، حادثةٌ كآئنةٌ فاسدةٌ . كلُّ ما فيه فى كلّ حينٍ مَوجودٌ ءَاخَرُ و خلقٌ جديدٌ ، كما قَدّمنا ذكرَه فى العلمِ الكلّىِّ و ما فَوقَ الطّبيعةِ ؛ والله أعلم . »\r\n« پس در نتيجه عالم با تمام أجزائش : أفلاك و ستارگانش ، بسائط و مركّباتش حادث بوده و داراى كون و فساد مىباشد . هر آنچه در عالم است در هر لحظه موجودى ديگر و خلقى جديد است ، آنچنانكه قبلًا در علم كلّى و ما فوق الطّبيعة ( امور عامّه ) بيان نموديم ؛\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nو خداوند آگاهتر است . » « 1 »\r\nو أمّا نسبت به نظريّهء گروه دوّم مىتوان از طرف مشّائين چنين گفت : مادّهء عالم اگرچه قديم است ولى قديم زمانى است نه قديم ذاتى ، و آنچه مختصّ به ذات ربوبى است قِدم ذاتى است .\r\nتوضيح آنكه : در علم حكمت بيان شده است كه قديم دو گونه است : ذاتى و زمانى . قديم ذاتى يعنى موجودى كه به ذات خود بدون نياز به هيچ علّتى ، أزلى و أبدى است ؛ و اين نوع از قِدم اختصاص به واجب تعالى دارد و هيچ موجود ديگرى با او اشتراك ندارد . و قديم زمانى يعنى موجودى كه در امتداد زمان بىابتدا است ولى نيازمند به علّت مىباشد يعنى علّت ، آن را بدينگونه قرار داده است ، پس چنين موجودى در ذات خود وابسته به علّت است و داراى صفت إمكان مىباشد ؛ اين نوع از قِدم در ذات بارى تعالى راه ندارد زيرا بارى تعالى به هيچ علّتى وابستگى ندارد . « 2 »\r\nبر أساس اين تفصيل بسيار واضح است كه پذيرش قديم زمانى بودنِ برخى ممكنات هرگز قدم بارى تعالى را مخدوش نمىسازد .\r\n\r\n\r\n","description":"","footnote":"\r\n( 1 ) - « أسفار أربعة » ج 7 ، از ص 282 تا ص 298 .\r\n( 2 ) - بنابر تعريف ديگرى قِدَم زمانى عدم مسبوقيّت وجود شىء است به عدم مقابل يعنى عدم زمانى خودش ؛ در قِبال قِدم ذاتى كه عدم مسبوقيّت وجود شىء است به عدم مُجامع يعنى امكان و لا اقتضائيّت ذاتىاش . بنابر اين تعريف گرچه مجرّدات نيز قديم زمانىاند ، ولى قِدم ذاتى همچنان اختصاص به ذات مقدّس خداوند متعال دارد .\r\n","page_name":" 186 ","page_number":186},
  {"content":"\r\n\r\nاز سوى ديگر نظريّهء متكلّمين كه حدوث زمانى است ، إشكال عقلى مهمّى دارد ؛ و آن اينكه اگر ما هر چه غير از خداوند است را حادث زمانى بدانيم بايد خود زمان را نيز حادث زمانى بدانيم در حالى كه نمىتوان زمان را حادث زمانى دانست ، زيرا معناى حدوث زمانى براى زمان آنست كه بگوئيم زمان قبلًا نبوده است و سپس به وجود آمده است ، و همين قبل و بعد كه در اين عبارت آورده‌ايم مستلزم فرض زمان خواهد بود ؛ بنابراين از فرض عدم زمان وجود آن لازم مىآيد ، پس نمىتوان زمان را حادث زمانى فرض نمود . « 1 »\r\n3 - اشكال بر نظريّهء أفلاك :\r\nمرحوم مجلسى مىفرمايند : آنچه فلاسفه دربارهء أفلاك گفته‌اند كه أفلاك به هم چسبيده‌اند و خلأ در آنها وجود ندارد ، با آيات و رواياتى كه دلالت بر نزول و عروج فرشتگان دارد منافات پيدا مىكند ، زيرا معلوم است كه نزول و عروج در مكان فارغ و خالى صورت مىپذيرد . و همچنين فلاسفه گفته‌اند : عناصر مادّى بالاتر از أفلاك وجود ندارد ، و اين سخن مستلزم آنست كه بهشت مادّى و جسمانى نداشته باشيم ، زيرا ضرورى است كه بهشت در آسمانهاست و بديهى\r\n\r\n\r\n","description":"","footnote":"\r\n( 1 ) - مرحوم صدرالمتألّهين در « أسفار » ج 7 ، ص 298 تا ص 326 ، در ضمن دو فصل بطور تفصيل به طرح و نقد ديدگاه متكلّمين در اين مسأله پرداخته‌اند .\r\n","page_name":" 187 ","page_number":187},
  {"content":"\r\n\r\nاست كه نعمت‌هاى آن جسمانى است ، حال اگر در آسمانها و برتر از آنها مادّه وجود نداشته باشد پس ديگر بهشت جسمانى معنايى نخواهد داشت .\r\nدر نقد اين سخن بايد گفت : أوّلًا نظريّهء أفلاك يك نظريّهء فلسفى نيست بلكه يك نظريّهء مربوط به علوم طبيعى است ، و بحث از آن در طبيعيّات است نه در إلهيّات . و اين نظريّه مانند بسيارى از نظريّات طبيعى ديگر است كه تجربى هستند نه برهانى و لذا نقض گرديده ، و اين نقض هيچ خللى به مسائل فلسفى محض كه برهانى اند نه تجربى وارد نمىسازد .\r\nثانياً : نزول و عروج ملائكه در آسمانها مانند بالا و پائين آمدن يك موجود مادّى نيست ، بلكه فرشتگان موجودات مجرّدى هستند كه در باطن و ملكوت عالم قرار دارند نه در ظاهر آن ! لذا مىبينيم كه خداوند متعال نزول فرشتهء وحى را بر قلب پيامبر بيان مىفرمايد كه باطن آن حضرت است نه بر جسم پيامبر :\r\n  نَزَلَ بِهِ الرُّوحُ الْأَمِينُ * عَلى قَلْبِكَ لِتَكُونَ مِنَ الْمُنْذِرِينَ .   « 1 » « روح الأمين آن ( قرآن ) را پائين آورد بر قلب تو تا اينكه تو از بيم‌دهندگان باشى . »\r\nمراد از آسمان كه محلّ استقرار فرشتگان إلهى است نه ستارگان و كواكب يا فضاى خالى ما بين آنهاست ، بلكه منظور از آسمان مرتبهء\r\n\r\n\r\n","description":"","footnote":"\r\n( 1 ) - آيه 193 و 194 ، از سورهء 26 : الشّعرآء .\r\n","page_name":" 188 ","page_number":188},
  {"content":"\r\n\r\nعاليهء جهان هستى است كه بسيار قوىتر و نورانىتر از عالم مادّه و جسم مىباشد . توضيح اين مدّعا ، هم از جهت نقلى و هم از جهت عقلى مجال واسعى را مىطلبد كه اين مختصر گنجايش آن را ندارد .\r\n4 - إشكال در جنّت جسمانى :\r\nهمانگونه كه در إشكال قبل ملاحظه شد يكى از ايرادات مرحوم علّامهء مجلسى بر فلاسفه عدم امكان تحقّق جنّت جسمانى طبق نظريّهء أفلاك مىباشد ، در حالى كه بهشت جسمانى از ضروريّات إسلام است .\r\nپاسخ اين ايراد آنست كه دربارهء جنّت جسمانى دو ديدگاه وجود دارد :\r\nاوّل : ديدگاه كسانى كه جنّت جسمانى را عنصرى مىدانند نظير بسيارى از متكلّمين . دوّم : ديدگاه كسانى كه جنّت جسمانى را مثالى مىدانند نظير مرحوم صدرالمتألّهين و حكيم سبزوارى .\r\nاگر نظريّهء دوّم را بپذيريم در اين صورت بهشت در عالم مثال قرار دارد و مادّى نيست تا نياز به عناصر داشته باشد ، بنابراين إشكال مرحوم مجلسى طبق اين نظريّه أصلًا وارد نيست .\r\nو اگر ديدگاه أوّل را بپذيريم نيز با توجّه به مردود بودن نظريّهء أفلاك باز مشكلى نخواهد بود .\r\n5 - إشكال بر امتناع إعادهء معدوم :\r\nمرحوم علّامهء مجلسى و برخى ديگر از أهل حديث و متكلّمين به فلاسفه إشكال نموده‌اند كه نظريّهء امتناع إعادهء معدوم مستلزم نفى\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nمعاد جسمانى است . زيرا بدن جسمانى پس از مرگ نابود مىشود و در قيامت آن بدن معدوم مجدّداً حيات مىيابد يعنى معدوم إعاده مىشود ، حال اگر إعادهء معدوم محال باشد اين بدان معناست كه معاد جسمانى إمكان ندارد .\r\nجواب اين سخن آنست كه دربارهء إعادهء معدوم چند بحث وجود دارد :\r\nالف : آيا إعادهء معدوم عقلًا جائز است ؟\r\nبسيارى از متكلّمان أشعرى و معتزلى و إماميّه و تمامى فلاسفه آن را محال مىشمارند ، و بزرگانى چون خواجه نصيرالدّين طوسى و علّامهء حلّى در كتاب‌هاى خود براهين متعدّدى بر محال بودن آن إقامه نموده‌اند . فخر رازى با تمام مخالفتى كه با فلاسفه دارد اين مسأله را بديهى مىداند . علّت بداهت اين مسأله آنست كه اگر ما أطراف آن را خوب تصوّر نمائيم به راحتى تصديق به آن خواهيم نمود ، زيرا معدوم يعنى لا شىء و بطلان محض ، چيزى كه معدوم محض است چگونه إعاده به آن تعلّق گيرد ؟ إعاده يك حكم و فعل وجودى است كه متعلّق مىخواهد چگونه معدوم كه لا شىء محض است مىتواند متعلّق إعاده قرار گيرد ؟\r\nمرحوم صدرالمتألّهين در تعليقات خود بر إلهيّات « شفا » همين امر را دليل بداهت مىدانند . در اينجا به جهت احتراز از تطويل ، متن عبارت ايشان را ذكر نمىنمائيم و فقط ترجمهء آن را مىآوريم :\r\n« أوّلين محالى كه در إعادهء معدوم لازم آيد - با قطع نظر از تمام\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبراهينى كه بر محال بودن آن دلالت دارند - آنست كه اگر إعاده صحيح باشد ما از آن معدوم به يك امر وجودى خبر مىدهيم زيرا إعاده نوعى از وجود است ، در حالى كه دانستى كه معدوم به هيچ صفتى نمىتواند متّصف گردد . » « 1 »\r\nب : آيا أساساً در عالم طبيعت چيزى معدوم مىشود يا خير ؟\r\nجواب آنست كه در جهان طبعيت هيچ چيز معدوم محض نمىشود بلكه از صورتى به صورت ديگر تبديل مىشود ، بنابراين اگرچه صورت از بين مىرود ولى مادّه باقى است ؛ پس عدم صرف معنى ندارد . حتّى خود متكلّمين معتقدند كه از انسان أجزاء أصليّه‌اى باقى مىماند كه همان أجزاء در هنگام قيامت به يكديگر متّصل مىشوند و تشخّص انسان را حفظ مىنمايند .\r\nمرحوم صدرالمتألّهين دربارهء اين اعتقاد متكلّمين چنين مىفرمايد :\r\n« إنّ المعادَ عندهم عبارةٌ عن جمعِ متفرّقاتِ أجزآءٍ مادّيّةٍ لأعضآءٍ أصليّةٍ باقيةٍ عندهم و تصويرِها مرّةً أُخرى بصورةٍ مثلِ الصّورةِ السّابقةِ ليتعلّقَ النفسُ بها مرّةً أُخرى . » « 2 »\r\n« معاد نزد متكلّمين عبارت است از جمع نمودن أجزاء مادّىِ أعضاء أصلىِ بدن انسان - كه پراكنده شده و نزد متكلّمين باقى بوده و\r\n\r\n\r\n","description":"","footnote":"\r\n( 1 ) - « تعليقة صدرالمتألّهين على إلهيّات الشفاء » ج 1 ، ص 136 و 137 .\r\n( 2 ) - « أسفار أربعة » ج 9 ، ص 153 .\r\n","page_name":" 191 ","page_number":191},
  {"content":"\r\n\r\nهرگز از بين نمىروند - و دادن صورتى مثل صورت گذشته كه در دنيا بوده است به اين أعضاء و أجزاء ، تا اينكه نفس مجدّداً به آن تعلّق گيرد . »\r\nدر جاى ديگر نيز مىفرمايد :\r\n« هؤلاء البعضُ القآئلونَ بالمعادِ الجسمانىِّ المنكرونَ لإعادةِ المعدومِ ، لا يقولون بانعدامِ الأجسامِ بل بتفرُّقِ أجزآئِها و خروجِها عنِ الانتفاعِ . » « 1 »\r\n« اين دسته كه قائل به معاد جسمانى بوده و منكر إعادهء معدوم هستند ، معتقد به انعدام أجسام نيستند بلكه قائل به پراكنده شدن أجزاء أجسام و خروج آنها از بهره‌ورى مىباشند . ( يعنى موت ، نابودى و عدم نيست بلكه جدا شدن اجزاء يك مركّب است ولى آن أجزاء باقى مىمانند . ) »\r\nج : بر فرض معدوم شدن أشياء در عالم طبيعت ، آيا معاد از نوع معدوم شدن است ؟\r\nخير ؛ زيرا معاد ، هم از نظر عقلى و هم از جهت نقلى ، انتقال از عالم مادّه به عالم برزخ و سپس به عالم قيامت است ، بنابراين معدوم شدن نيست . و لذا در هيچيك از منابع دينى نامى از عدم كه به معناى بطلان محض و لاشيئيّت باشد به ميان نيامده است ، بلكه سخن از موت و يا فناء است كه هيچكدام به معناى عدم نيست ؛ و\r\n\r\n\r\n","description":"","footnote":"\r\n( 1 ) - همان مصدر ، ص 170 .\r\n","page_name":" 192 ","page_number":192},
  {"content":"\r\n\r\nهم موت و هم فناء به معناى از بين رفتن تعيّن‌هاى جزئى و ورود در عالم كلّيّت و إطلاق است .\r\nبه عبارت ديگر : انسان در سير معاد حالت صعودى دارد نه حالت نزولى ، و پيوسته قوىتر مىشود نه اينكه از أصل وجودى او كاسته شود ؛ به گفتهء شاعر : « من نترسم كِى ز مردن كَم شدم » .\r\nدر اين باره حضرت علّامهء طباطبائى قدّس الله نفسه الزّكيّه مطلب نفيسى را بيان فرموده‌اند :\r\n« لمّا كان انعدامُ كلِّ شىءٍ إلّااللَه سبحانَه يُبطِل التقدّمَ و التأخُّرَ و كلَّ معنىً حقيقىٍّ ، و يَبطل به النسبةُ بينَ الدّنيا و الاخرةِ و المبتدإِ و المُعادِ و جميعُ المعارفِ الإلهيّةِ المبيّنةِ تلوَ ذلك فى الكتابِ و السّنّةِ القطعيّةِ ؛ لم يكن مجالٌ لاحتماله . و ما ظاهرهُ ذلك من النّصوصِ مبيَّنٌ بما يُعارضه . » « 1 »\r\n« از آنجا كه معدوم شدن تمام أشياء جز خداوند سبحان موجب بطلان تقدّم و تأخّر و تمام حقائق شده و با اين سخن نسبت بين دنيا و آخرت و آغاز و پايان جهان و تمام معارف إلهى كه به دنبال مسألهء معاد ذكر شده است و در كتاب و سنّت قطعى آمده است باطل مىگردد ، لذا هيچ جائى براى اين احتمال وجود ندارد ؛ و اگر رواياتى چنين مضمونى داشته باشد با سائر نصوصى كه با آن تعارض دارد توضيح داده خواهد شد . »\r\n\r\n\r\n","description":"","footnote":"\r\n( 1 ) - « بحار الأنوار » طبع حروفى ، ج 6 ، تعليقهء ص 336 .\r\n","page_name":" 193 ","page_number":193},
  {"content":"\r\n\r\nحاصل فرمايش حضرت علّامه آنست كه نمىتوان با استناد به روايات نفخهء إماته چنين گفت كه تمام أشياء غير از خداى سبحان معدوم صرف مىگردند ؛ اگر چنين باشد پس ديگر معاد چه معنايى خواهد داشت ؟ زيرا با فرض عدم محض تمام نسبت‌ها از بين خواهد رفت و ديگر نمىتوان سخن از قبل و بعد گفت .\r\nنكتهء قابل توجّه آنست كه خود مرحوم علّامهء مجلسى در ضمن بحث از معاد و اينكه آيا أجساد معدوم مىشوند يا نه ، پس از آنكه كلامى طولانى از شارح « مواقف » دربارهء اختلاف نظر متكلّمين در اين مسأله بيان مىكنند ، در پايان بحث چنين مىفرمايند :\r\n« والحقُّ أنّه لا يُمكن الجزمُ فى تلك المسألةِ بأحدِ الجانبينِ لتعارُض الظّواهر فيها . . . و أكثر متكلّمى الإماميّةِ على عدمِ الانعدام بالكلّيّة لا سيَّما فى الأجسادِ . » « 1 »\r\n« نظر حقّ آنست كه در آن مسأله ( معدوم شدن أشياء در هنگام انقضاء عالم دنيا ) نمىتوان به هيچيك از دو طرف جزم پيدا نمود ، زيرا ظواهر آيات و روايات داراى تعارض هستند . . . و بيشتر متكلّمان إماميّه معتقدند كه أشياء خصوصاً بدن انسان‌ها بطور كامل معدوم نمىشود . »\r\nد : بر فرض اينكه اين فناء از نوع معدوم شدن باشد ، آيا إعادهء معدوم در باب معاد با آنچه فلاسفه مىگويند در تناقض است ؟\r\n\r\n\r\n","description":"","footnote":"\r\n( 1 ) - همان مصدر ، ص 336 .\r\n","page_name":" 194 ","page_number":194},
  {"content":"\r\n\r\nخير ، زيرا فلاسفه مىگويند : إعادهء معدوم بعينه محال است يعنى با تمام خصوصيّات و ويژگىهايى كه در آن معدوم وجود داشته است از زمان و مكان و سائر عوارض آن معدوم ، و حال آنكه آنچه دربارهء معاد از متون نقلى استفاده مىشود آنست كه بدن اخروى مثل بدن دنيوى است نه عين آن . و شاهد اين سخن آنكه أهل بهشت همه جوان هستند اگرچه پير از دنيا رفته‌اند ، همگى سالم هستند اگرچه در دنيا ناقص الخلقه بوده‌اند ، سفيدچهره هستند اگرچه در دنيا رنگ ديگرى داشته‌اند . و علاوه بر همهء اينها از نظر زمان نيز با يكديگر تفاوت دارند . بنابراين بدن اخروى عين بدن دنيوى نيست ، لذا با فرض قبول تمام مراحل گذشته باز معاد جسمانى تناقضى با آنچه فلاسفه مىگويند ندارد .\r\nاين بود إجمالى از نقدهاى مرحوم علّامهء مجلسى بر فلاسفه و پاسخ‌هايى فشرده نسبت به آنها .\r\nو خلاصه و فشردهء همهء ايرادهاى ايشان كه تمام مخالفان فلسفه بر روى آن تأكيد دارند ، تضادّ ديدگاههاى فلسفى با متون دينى است ؛ و چكيدهء پاسخ طرفداران فلسفه به اين ايراد آنست كه اگر ديدگاههاى فلسفى درست تبيين شوند و روايات نيز دقيقاً مورد بررسى قرار گيرند نه تنها تضادّى نخواهد بود بلكه روشن مىشود كه بسيارى از مشكلات روايى و متون دينى با قواعد فلسفى قابل حلّ مىباشد . و به عبارت ديگر : اين تناقض بين فلسفه و متون دينى ، از نگاه بدئى است كه با تأمّل تامّ در هر دو طرف از بين مىرود .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n. . . . . . . . . . . . . . در اينجا سخن ما در اين مقدّمه پايان مىپذيرد . و نكته‌اى كه در خاتمه بيان مىشود آنكه :\r\n« رسالهء فقهاى حكيم » مجموعه يادداشت‌هايى است كه حضرت علّامه آية الله مؤلّف محترم قدّس سرّه آن را در « جنگ خطّى شمارهء 7 » به صورت رساله‌اى مختصر گرد آورده‌اند ، و چون متضمّن فوائد فراوانى بود به همان صورت يادداشت گونه بدون هيچ دخل و تصرّفى در متن ، منتشر گرديده است .\r\nهمچنين به جهت مزيد فائده ، تحقيقات و ارجاعاتى كه مدّ نظر مؤلّف محترم قدّس سرّه بوده ، و نيز ترجمهء عباراتى كه توسّط ايشان ترجمه نشده است در تعليقه آورده شده است . اميد است كه مورد توجّه و استفادهء دوستداران حكمت قرار گيرد .\r\nو ءَاخر دعوانا أن الحمد للّه ربّ العالمين\r\nمؤسّسهء ترجمه و نشر دورهء علوم و معارف اسلام\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمتن رسالهء فقهاى حكيم\r\n\r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n\r\nأعوذُ بِاللَهِ مِنَ الشَّيطانِ الرَّجيم\r\nبِسْمِ اللَهِ الرَّحْمَنِ الرَّحيم\r\nالْحَمْدُ لِلّهِ رَبِّ الْعالَمينَ والصَّلَوةُ والسَّلامُ عَلَى سَيِّدِنا مُحَمَّدٍ و ءَالِهِ الطّاهِرين\r\nو لَعْنَةُ اللَهِ عَلَى أعْدآئِهِمْ أجْمَعينَ مِنَ الْأَنَ إلَى قيامِ يَوْمِ الدّين\r\nو لا حَوْلَ و لا قُوَّةَ إلّابِاللَهِ الْعَلىِّ الْعَظيم\r\nافرادى از فقهاء اسلام كه به علم حكمت پرداخته‌اند\r\nدر « روضات الجنّات » در ضمن ترجمهء ميرداماد فرموده است : « و قالَ فى حقّ ابنِ خالتِه السّيّد أحمدَ المُتقدِّمِ ذِكرُه ، و هوَ مِن جُملةِ عباراتِهِ الفآئِقةِ المُتعاليَةِ المُفَخَّمةِ المَخصوصةِ بِنَفسِه : قَد قَرَأ عَلَىَّ أنولوطيقا الثّانيَةَ وَ هِى فَنُّ البُرهانِ مِن حِكمةِ الميزانِ مِن كتابِ « الشِّفاء » لسَهيمِنا السّالِفِ وَ شَريكِنا الدّارِجِ الشَّيخِ الرَّئيسِ أبى علىٍّ الحُسينِ بنِ عَبدِاللهِ بنِ سينا رَفَع اللهُ دَرجتَهُ و أعْلى مَنزِلَتَهُ ؛ قِرآءَةَ بَحثٍ و فَحصٍ و تَحقيقٍ و تَدقيقٍ » - انتهى . « 1 »\r\n\r\n\r\n","description":"","footnote":"\r\n( 1 ) - « روضات الجنّات » طبع سنگى ج 1 ، ص 116 ؛ و از طبع حروفى ج 2 ، ص 67 :\r\n[ « ميرداماد دربارهء پسرخالهء خود سيّد أحمد كه قبلًا نامش گذشت كلامى دارد كه از جمله عبارات بلند و عالى اوست كه به خود وى اختصاص دارد : او در نزد من انولوطيقاى ثانى را كه همان فنّ برهان از قسمت منطقِ علم حكمت است ، از كتاب « شفا » ، تأليف شريك پيشين و سهيم گذشتهء ما شيخ رئيس أبوعلىّ بن عبدالله بن سينا كه خداوند درجهء او را ترفيع بخشد و منزلتش را بالا برد ، با تحقيق و بررسى و دقّت و تأمّل خوانده است . » 
  ]\r\n","page_name":" 199 ","page_number":199},
  {"content":"\r\n\r\nو نيز از أشعار ميرداماد است :\r\n تجهيل من اى عزيز آسان نبود ، بى از شبهات * محكم‌تر از ايمان من ايمان نبود ، بعد از حضرات\r\nمجموع علوم ابن سينا دانم ، با فقه و حديث * وينها همه ظاهر است و پنهان نبود ، جز بر جهلات \r\nو در « روضات الجنّات » « 1 » دربارهء مرحوم بحرالعلوم نجفى بروجردى : سيّد مهدىّ بن سيّد مرتضى ، از كتاب « منتهى المقال » چنين ذكر كرده است كه :\r\n« اگر در بحث معقول زبان بگشايد ، تو گوئى اين شيخ الرّئيس است ؛ بقراط و أرسطو و أفلاطون كيست ؟ »\r\nو نيز در « روضات الجنّات » « 2 » راجع به كتب علّامهء حلّى ، از جملهء كتابهاى او كتابهائى را در فنّ فلسفه و حكمت و فنّ كلام ذكر كرده\r\n\r\n\r\n","description":"","footnote":"\r\n( 1 ) - طبع سنگى ، ج 2 ، ص 138 ؛ و از طبع حروفى : ج 7 ، ص 203 .\r\n( 2 ) - طبع سنگى ، ج 1 ، ص 172 ؛ و از طبع حروفى : ج 2 ، ص 272 و 273 ؛ [ عبارات نقل شده در « روضات » ، كلام خود علّامهء حلّى ( ره ) در كتاب « خلاصهء » ايشان مىباشد - م . 
  ]\r\n","page_name":" 200 ","page_number":200},
  {"content":"\r\n\r\nاست :\r\n« از جمله كتاب « كشف المراد فى شرح تجريد الاعتقاد » ، كتاب « الأنوار [ أنوار 
  ] الملكوت فى شرح فصّ الياقوت » فى الكلام ، كتاب « نهاية المرام » فى علم الكلام ، كتاب « القواعد و المقاصد » فى المنطق و الطّبيعىّ و الإلهىّ ، كتاب « الأسرار الخفيّة » فى العلوم العقليّة ، كتاب « الدّرّ المكنون فى علم القانون » فى المنطق ، كتاب « المباحثات السّنيّة و المعارضات النّصيريّة » ، كتاب « المقاومات » ( باحَثْنا فيه الحكمآءَ السّابقين و هو يَتمّ مع تمام عُمرنا ) ، كتاب « حلّ المشكلات من كتاب التّلويحات » ، كتاب « إيضاح التّلبيس فى كلام الرّئيس » ( باحَثْنا فيه الشّيخَ أبا علىّ بن سينا ) ، كتاب « القواعد الجليّة فى شرح الرّسالة الشّمسيّة » ، كتاب « الجوهر النّضيد فى شرح التّجريد » فى المنطق ، كتاب « إيضاح المقاصد من حكمة عين القواعد » ، كتاب « نهج العرفان فى علم الميزان » ، كتاب « كشف الخفآء من كتاب الشّفآء » فى الحكمة ، كتاب « تسليك النّفس إلى حظيرة القدس » فى الكلام ، كتاب « مراصد التّدقيق و مقاصد التّحقيق » فى المنطق و الطّبيعىّ و الإلهىّ ، كتاب « المحاكمات بين شُرّاح الإشارات » ، كتاب « منهاج الهداية و معراج الدّراية » فى علم الكلام ، كتاب « استقصآء النّظر فى القضآء و القدر » . »\r\nو أقول : اين كتاب غير از كتاب « استقصآء الاعتبار » است كه قبلًا بيان فرموده است ؛ چون دربارهء آن گفته است : « كتاب « استِقصآء الاعتبارِ فى تحريرِ معانى الأخبار » ؛ ذَكَرنا فيهِ كلَّ حَديثٍ وَصَل إلَينا ، وَ بَحَثنا فى كلِّ حَديثٍ عَلى صِحّةِ السّنَدِ وَ إبطالِه ، وَ كَونِ مَتنِه مُحكَمًا أو\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمُتَشابِهًا ، و ما اشتَمَل عَلَيهِ المتنُ مِنَ المَباحِث الاصوليَّةِ و الأدبيَّةِ ، وَ ما يُستَنبَطُ مِنَ المَتنِ مِنَ الأحكامِ الشَّرعيَّةِ و غَيرِها ؛ وَ هُوَ كتابٌ لَم يُعمَلْ مِثلُه « 1 » . » « 2 »\r\nجناب آقاى حاج سيّد عزّالدّين زنجانى امام فرمودند : من خودم در « لوامع صاحبقرانى » كه شرح فارسى كتاب « من لا يحضره الفقيه » و از تصنيفات مجلسى اوّل است خواندم كه در ضمن بيان آداب جمعه و نماز جمعه و كيفيّت قرائت خطبه‌ها مىفرمايد : خوب است خطيب قدرى از أشعار « مثنوى » ملّاى رومى را بخواند تا مردم را بسوى خداوند اقبال دهد . « 3 »\r\n\r\n\r\n","description":"","footnote":"\r\n( 1 ) - [ « كتاب « استقصآء الاعتبار فى تحرير معانى الأخبار » ؛ هر حديثى كه به دست ما رسيده است در آن ذكر نموده و دربارهء صحّت و بطلان سند و محكم و متشابه بودن متن آن و مباحث اصولى و ادبى و آنچه از أحكام شرعى و غير آن از متن استفاده مىشود بحث كرده‌ايم ؛ و آن كتابى است كه مانند آن نوشته نشده است . » 
  ]\r\n( 2 ) - مجلسى در آخر باب نار از كتاب معاد ( « بحار الأنوار » طبع حروفى ، ج 8 ، از ص 326 تا ص 329 ) به طعن و كنايه و تصريح ، مطالبى را بر ردّ حكماء و فلاسفه گفته است ؛ و چون بسيارى از آنها عارى از حقيقت است مفصّلًا بحث شود و جواب گفته شود .\r\n[ لازم به ذكر است : بدين منظور مطالبى در مقدّمهء همين رساله ( ص 179 تا ص 195 ) به اين جهت اختصاص يافت - م . 
  ]\r\n( 3 ) - و ما در اينجا عين عبارت مجلسى اوّل را مىآوريم : -\r\n","page_name":" 202 ","page_number":202},
  {"content":"\r\n\r\nو نيز گفتند : من خودم در تفسير فارسى آقاى حاج ميرزا محمّد ثقفى خواندم كه در ضمن دعوت به آنكه كسى كه چيزى را نمىداند بگويد نمىدانم ، نوشته بود كه هر وقت از مسائل عقلى و اصول اعتقادى از مرحوم شيخ أنصارى ( ره ) سؤال مىشد مىفرمود : در اين مسأله به حاجى ملّا هادى سبزوارى مراجعه كنيد . « 1 »\r\n\r\n\r\n","description":"","footnote":"\r\n- در كتاب « لوامع صاحبقرانى » ( شرح فارسى « من لا يحضره الفقيه » كه بعد از « روضة المتّقين » كه شرح عربى آنست نوشته شده است ) در باب وجوب صلوة جمعه ( طبع سنگى ج 1 ، ص 361 ؛ و طبع حروفى ج 4 ، ص 566 ) در ضمن كيفيّت بيان خطبهء خطيب گويد :\r\n« و مشهور است استحباب بلاغت خطيب ، به آنكه سخنان فصيح را مناسب احوال حاضران به ايشان رساند ؛ و آيات و أخبار وعد آنقدر نگويد كه خوف ايشان زائل شود ، و از وعيد آن مقدار ذكر نكند كه ايشان از رحمت إلهى نااميد شوند ؛ و ليكن چون غالب احوال مردمان غفلت عظيم است ، مناسب احوال اكثرْ وعيد است ، چنان كه از خطب حضرت أميرالمؤمنين صلوات الله عليه ظاهر است .\r\nو اگر مناسب داند سخنان حكيمانهء تازه كه تأثيرش بيشتر باشد ذكر كند ، چنان كه در حسن كالصّحيح از حضرت أميرالمؤمنين صلوات الله عليه منقول است كه فرمودند كه : ترويح كنيد نفوس خود را به حكمت‌هاى تازه ؛ بدرستيكه نفوس را كلال و ماندگى دست مىدهد چنان كه بدن را دست مىدهد . و از اين جمله است أشعار محقّقان مثل حكيم غزنوى و حكيم رومى و عطّار و غير ايشان . »\r\n( 1 ) - تفسير « روان جاويد » ج 1 ، ص 111 .\r\n","page_name":" 203 ","page_number":203},
  {"content":"\r\n\r\nأقول :\r\nو در اين زمان ما از فقهائى كه علم حكمت را خوب آموخته‌اند مرحوم حاج شيخ محمّد حسن آشتيانى و فرزندش مرحوم حاج ميرزا أحمد آشتيانى است ، و ديگر مرحوم آقا حاج ميرزا مهدى آشتيانى كه تعليقات نفيسى نيز بر « منظومه » و « أسفار » و غيرهما دارند ، و مرحوم حاج ميرزا محمود آشتيانى ، و عالم بزرگوار آقاى حاج ميرزا أبوالحسن رفيعى قزوينى كه حقّاً در حكمة الإشراق استاد بود ، و مرحوم حاج شيخ محمّد حسين غروى اصفهانى ( كمپانى ) كه منظومه‌اى نيز در فلسفه سروده‌اند .\r\nو استاد ايشان در فقه و اصول مرحوم آخوند ملّا محمّد كاظم خراسانى نيز در فلسفه متضلّع بود . و مرحوم آقا حاج ميرزا محمّد حسين نائينى فلسفه را خوب مىدانسته‌است .\r\nمرحوم آية الله حاج آقا حسين بروجردى « أسفار » را نزد جهانگيرخان در اصفهان تتلمذ نموده‌اند ؛ و آية الله آقاى حاج آقا روح الله خمينى سالهاى سال در قم خفيةً درس « منظومه » و « أسفار » مىداده‌اند ، و ايشان از استادشان مرحوم آقاى حاج ميرزا محمّد على شاه‌آبادى آموخته‌اند و گويا خدمت ايشان « شرح فصوص الحكم قيصرى » را نيز آموخته‌اند .\r\nمرحوم آية الحقّ آقاى حاج ميرزا على آقا قاضى به شاگردان خود توصيه مىكرده است كه حكمت را بياموزند و « منظومه » و « أسفار » را درس بگيرند ، و مدرّسينِ از شاگردان درس دهند . مرحوم\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nآقاى آقا سيّد حسن مسقطى كه از تلاميذ دورهء اوّل ايشان است درس « أسفار » علنى در نجف أشرف داشت و بسيارى از طالبان را به معارف إلهيّه رهبرى مىنمود .\r\nو استاد مرحوم قاضى : مرحوم آقا سيّد أحمد كربلائى طهرانى نيز در حكمت متضلّع بود ؛ و از مكاتباتى كه بين ايشان و مرحوم حاج شيخ محمّد حسين اصفهانى ردّ و بدل شده است مىتوان وسعت اطّلاع ايشان را در مبانى فلسفيّه بدست آورد .\r\nو استاد ايشان آية الحقّ و اليقين سيّد الفقهاء الأعلام مرحوم آخوند ملّاحسينقلى درجزينى همدانى نيز فلسفه را نزد مرحوم استاد :\r\nحاج ملّا هادى سبزوارى قدّس سرّه فرا گرفته است و براى اين منظور به سبزوار شدّ رحال نموده و در آنجا مدّتى متوطّن گرديده است .\r\nاستاد ما در فلسفه : مرحوم آية الحقّ و اليقين سيّد الفقهاء و المجتهدين آقاى حاج سيّد محمّد حسين طباطبائى تبريزى أسكَنهُ اللهُ بُحبوحاتِ جِنانه ، فلسفه را نزد مرحوم آقا سيّد حسين بادكوبه‌اى فيلسوف شهير نجف أشرف تتلمذ نموده‌اند . و همچنين أخوى ايشان مرحوم حاج سيّد محمّد حسن إلهى تبريزى نزد آن مرحوم فراگرفته‌اند .\r\nمرحوم حاج شيخ محمّد حسين اصفهانى ( كمپانى ) صاحب حاشيه بر « مكاسب » و « كفايه » خود فيلسوفى عظيم الشّأن بود و منظومه‌اى در حكمت سروده است ، و تضلّع ايشان در فنّ حكمت از مكاتبات ايشان با مرحوم آقا سيّد أحمد كربلائى طهرانى معلوم مىشود .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمرحوم ميرزاى بزرگ آقاى حاج ميرزا محمّد حسن شيرازى أعلى الله مقامه ، مجدّد رأس رابع عشر ، در فلسفه قوىّ بوده و از شاگردان ملّا محمّد حسن نورى فرزند ملّا محمّد على نورى است .\r\nشرح حال و تضلّع اين پسر و پدر در كتب مسطور است .\r\nآقاى حاج سيّد أحمد خوانسارى فلسفه خوانده‌اند و دوره‌هائى از « إشارات » را تدريس نموده‌اند .\r\nدر كتاب « طرآئق الحقآئق » از مرحوم حاج ميرزا أبوالقاسم شيرازى شريفى معروف به ميرزا بابا كه خود را در زمرهء مشايخ ذهبيّه شمرده ، در آخر كتاب مسمّى به « شرآئط الطّريقة » فرمايد كه :\r\n« سيّد قطب الدّين ( سيّد محمّد حسين نيريزى شيرازى ) بعد از پى سِپَر كردن « 1 » أغلب بلاد ايران و توقّف در هر جا خاصّه نجف أشرف جمعى كثير از آنحضرت فيض و بهره‌ور آمده ، در آن أرض أقدس « فتوحات مكّيّه » درس مىفرموده ؛ و بعد از تحقيقات بسيار ، عبارت كتاب را با تحقيقات مطابق مىفرموده . و جناب رضوان جايگاه آقا سيّد مهدى طباطبائى بحرالعلوم ، و مولى محراب گيلانى ، و آقا شيخ جعفر مجتهد نجفى ، از فيض تدريس و تذكير و طريقت آن جناب فيض ياب شده به كمال انسانيّت فائض گرديدند . » « 2 »\r\nدر كتاب « دروس » مرحوم شهيد در كتاب وقف در صفحهء ششم\r\n\r\n\r\n","description":"","footnote":"\r\n( 1 ) - يعنى : پيمودن - م .\r\n( 2 ) - « طرائق الحقائق » طبع حروفى ، ج 3 ، ص 217 .\r\n","page_name":" 206 ","page_number":206},
  {"content":"\r\n\r\nاز أوّلين صفحهء شروع اين كتاب « 1 » در ضمنِ مرادِ از عناوينى كه مورد وقف واقع مىشوند گويد :\r\n« و المُتفقِّهةُ : الطّلَبةُ فى الابتدآءِ أوِ التّوسُّطِ أوِ الانتهآءِ ، ماداموا مُشتَغِلينَ بالتّحصيلِ . وَ الصّوفيّةُ : المُشتغِلونَ بالعبادةِ المُعرِضونَ عنِ الدّنيا . و الأقربُ اشتراطُ الفَقرِ و العدالةِ فيهِم لتَحقُّقِ المَعنى المُقتضِى لِلفَضيلةِ ، و أوْلى منهُ اشتِراطُ أن لا يَخرُجوا عَنِ الشّريعَةِ الحَقّةِ . وَ فى اشتراطِ تَركِ الحِرفَةِ تردُّدٌ ، وَ يُحتَملُ استِثنآءُ التَّوريقِ وَالخياطةِ وَ ما يُمكنُ فِعلُها فى الرِّباطِ . « 2 » و لا يُشتَرَطُ سُكنى الرِّباطِ و لَالُبسُ الخِرقَةِ مِن شَيخٍ و لا زِىٌّ مَخصوصٌ . » « 3 »\r\n\r\n\r\n","description":"","footnote":"\r\n( 1 ) - و از طبع حروفى : ج 2 ، ص 275 و 276 .\r\n( 2 ) - الرِّباط ، ج : الرِّباطات : هى المَعاهِدُ المَبنيَّةُ والمَوقوفةُ للفُقرآءِ .\r\n( 3 ) - [ « و مراد از « متفقّهه » ( در صورتى كه مورد وقف قرار گيرند ) طلّابى هستند كه مشغول آموختن فقه مىباشند ، چه در ابتداء تحصيل باشند و چه در ميانه و چه در پايان . و مراد از « صوفيّه » كسانى مىباشند كه به عبادت مشغول بوده و از دنيا رو برگردانده‌اند . و أقرب اين است كه فقر و عدالت را در آنها شرط بدانيم تا صفتى كه موجب فضيلت است در آنها متحقّق باشد ، و سزاوارتر از اين شرط ، اين است كه شرط شود از شريعت حقّه خارج نشوند . و در اينكه آيا شرط است كه حرفه و شغل خود را رها كنند ترديد است ، و احتمال دارد كه كتابت و خياطت و اعمالى كه مىشود در خانقاه انجام داد استثنا گردد . و شرط نيست كه در خانقاه سكونت داشته باشد يا خرقه از دست شيخى پوشيده باشد يا هيئت و لباس خاصّى داشته باشد . » 
  ]\r\n","page_name":" 207 ","page_number":207},
  {"content":"\r\n\r\nو مجلسى ملّا محمّدباقر رضوان الله عليه در ديباچهء « زاد المعاد » ( صفحهء 3 ) فرمايد : « و خروش صوفيان صفوت نشان ، به زمزمهء دعاى خلود دولت أبد توأمان ، با عندليبان أغصان سدرة المنتهى همداستان . »\r\nدر كتاب « طرآئق الحقآئق » نامه‌اى را مفصّل از علّامهء مجلسى رحمة الله عليه نقل كرده ، و در آن مفصّلًا مجلسى ، أصل تصوّف صحيح را ارائه مىدهد و مىپذيرد ، و از آن بطور صريح و روشن دفاع مىكند ، و حتّى در قريب به آخر آن مىفرمايد :\r\n« و بايد دانست كه : آنها كه تصوّف را عموماً نفى مىكنند ، از بىبصيرتى ايشان است ؛ كه فرق نكرده‌اند ميان صوفيّهء حقّهء شيعه و صوفيّهء أهل سنّت . » « 1 »\r\n\r\n\r\n","description":"","footnote":"\r\n( 1 ) - « طرآئق الحقآئق » طبع حروفى ، ج 1 ، ص 280 تا ص 284 .\r\n[ اين نامه همچنين در « فهرست كتابخانهء مجلس » ج 9 ، بخش 2 ، ص 586 در ضمن مجموعهء 1916 ؛ و نيز در « الذّريعة » ج 2 ، ص 82 تحت عنوان « الأسئلة الخليليّة » ؛ و در « رسائل مجذوبيّه » تأليف مرحوم كبودراهنگى ص 105 تا ص 107 ذكر شده است . و همچنين در كتابهاى « رياض السّياحة » تأليف حاج ميرزا زين العابدين شيروانى ، و « مقالات الحنفآء » تأليف سيّد عبدالحجّة بلاغى ، و « وقآئع الأيّام » تأليف حاج ملّا على خيابانى آمده است .\r\nو نيز در كتاب « دين و سياست در دورهء صفوى » تأليف جناب آقاى رسول جعفريان ، از ص 258 تا ص 267 ؛ دربارهء صحّت استناد اين نامه به مرحوم علّامهء مجلسى بحث شده است . -\r\n","page_name":" 208 ","page_number":208},
  {"content":"\r\n\r\n\r\n\r\n","description":"","footnote":"\r\n- اين نامه به صورت پاسخ به سه سؤال است كه از مرحوم علّامهء مجلسى پرسيده شده است ، و محلّ شاهد در آن چنين است :\r\n« فأمّا مسألهء سوّم كه از حقيقت طريق فقها و صوفيّه سؤال كرده بودند ؛ بايد دانست كه راه دين يكى است ، حقّ تعالى يك پيامبر فرستاده و يك شريعت مقرّر ساخته ، و لكن مردم در مراتب عمل و تقوى مختلف مىباشند . و جمعى از مسلمانان را كه عمل به ظواهر شرع شريف نبوى كنند و به سنن و مستحبّات عمل كنند و ترك مكروهات و شبهات كنند و متوجّه لذائد دنيا نگردند و پيوسته اوقات خود را صرف طاعات و عبادات كنند و از أكثر خلق كه معاشرت ايشان موجب تلف عمر است كناره جويند ، ايشان را مؤمن زاهد متّقى مىگويند ، و مسمّى به « صوفيّه » نيز ساخته‌اند زيرا در پوشش خود - از نهايت قناعت - به پشم كنده كه خشن‌تر [ ين 
  ] و ارزان‌ترين جامه‌هاست قناعت مىكرده‌اند . و اين جماعت زبدهء مردمند ، و لكن چون در هر سلسله جمعى داخل مىشوند كه آنها را ضايع مىكنند ، و در هر فرقه از سنّى و شيعه و زيدى و صاحب مذاهب باطله مىباشند ، تميّز ميان آنها بايد كرد . چنان كه علما كه أشرف مردمند ، ميان ايشان بدترين خلق مىباشند و يكى از علما شيطان است و يكى أبوحنيفه . و همچنين ميان صوفيّه ، سنّى و شيعه و ملحد مىباشد . و چنانچه سلسلهء شيعه در ميان اين امّت از سلسله‌هاى ديگر ممتاز بوده‌اند ، همچنين سلسلهء صوفيّهء شيعه از غير ايشان ممتاز بوده‌اند . و چنانچه در عصرهاى أئمّهء طاهرين صوفيّهء أهل سنّت معارض أئمّه بوده‌اند ، در زمان غيبت إمام ، صوفيّهء أهل سنّت معارض و معاند صوفيّهء أهل حقّ بوده‌اند .\r\nو بر اين معنى شواهد بسيار است : -\r\n","page_name":" 209 ","page_number":209},
  {"content":"\r\n\r\n\r\n\r\n","description":"","footnote":"\r\n- أوّل آنكه ملّا جامى كه « نفحات » را نوشته و به اعتقاد خود جميع مشايخ صوفيّه را ذكر كرده است ، حضرت سلطان العارفين و برهان الواصلين شيخ صفىّ الدّين اردبيلى نوّر الله برهانه را كه از آفتاب مشهورتر بوده و در علم و فضل و حال و مقام و كرامات از همه پيش بوده ذكر نكرده است ؛ و از مشايخ نقشبنديّه و غير ايشان جمعى را ذكر كرده است كه به غير اوزبكان نادان ديگرى نام ايشان را نشنيده . و همچنين سيّد بزرگوار علىّ بن طاووس كه صاحب كرامات و مقامات بوده ، و شيخ ابن فهد حلّى كه در زهد و ورع و كمال مشهور آفاق بوده و كتب او در دقائق أسرار صوفيّه مشهور است ، و أمثال ايشان از صوفيّهء إماميّه ، از براى تعصّب و مخالفتْ طريقهء ايشان را ذكر نكرده .\r\nدوّم آنكه صوفيّهء شيعه هميشه علم و عمل را با يكديگر جمع مىكرده‌اند و در زمانهاى تقيّه مردم را به رياضات و مجاهدات از أغراض باطله صاف مىكرده‌اند و به حِليهء علم و عمل ايشان را مُحلّى مىكرده‌اند و بعد از آن دين حقّ أئمّهء اثناعشر به ايشان إلقا مىكردند ؛ و صوفيّه كه تابع طريق أهل سنّت‌اند مردم را منع از تعلّم علم مىكنند ، زيرا كه مىدانند با وجود علم كسى ديگر را بهتر از علىّ عليه السّلام نمىدانند پس بايد جاهل باشند كه اين قسم أمر باطل را قبول كنند .\r\nچنانچه حضرت شيخ صفىّ الدّين رضوان الله عليه چندين هزار كس را به اين طريقهء مستقيمه به دين حقّ تشيّع درآورده و از بركت أولاد أمجاد آن بزرگوار أدام الله بركاتِهم عالم به نور ايمان منوّر شده ؛ و علم شيخ رضى الله عنه به حدّى بود كه فضلاى عصر در هر أمر مشكلى كه ايشان را پيش مىآمد پناه به علم كامل او كه از أجداد ميراث داشت مىبردند . . . . -\r\n","page_name":" 210 ","page_number":210},
  {"content":"\r\n\r\n\r\n\r\n","description":"","footnote":"\r\n- سيّم [ آنكه 
  ] أولاد أمجاد آن جناب كه طريقهء مستقيمهء او را مىدانسته‌اند پيوسته تعظيم و تكريم علماى دين مىكردند و بناى امور دين و دولت را بر گفتهء ايشان مىگذاشتند ، و صوفيان صافى طويّت را كه به هدايت ايشان إرشاد مىيافتند أمر مىكردند كه به شرايع دين عمل كنند و از علما أخذ نمايند ؛ چنانچه سلطان سلاطين و مروّج دين مبين شاه إسمعيل حَشَره اللهُ مع آبائه الطّاهرين ، خاتم المجتهدين شيخ علىّ بن عبدالعال را از جبل عامل طلبيده او را إعزاز و إكرام بسيار نمود و پيوسته از مسائل دينى به او رجوع مىفرمودند ، و بعد از آن جناب پيوسته اين طريق مسلوك بود .\r\nچهارم آنكه طريقهء صوفيان عظام كه حاميان دين مبين بودند ، در ذكر و فكر و رياضت و إرشاد ، مباين است با طريقهء صوفيان كه به مشايخ منسوبند . و چرخ زدن و سماع كردن و برجستن و شعرهاى عاشقانه خواندن در ميان ايشان نمىباشد ، و به غير تهليل و توحيد حقّ تعالى و توسّل به أنوار مقدّسهء أئمّهء طاهرين و حمايت حاميان و شيعيان أميرالمؤمنين چيزى در ميان ايشان نيست ؛ و اينها همه موافق شريعت مقدّسه است . و لهذا نوّاب خاقان خلد آشيان أخلده الله بحبوحةَ الجِنان در فرمان إرشادى كه براى صوفيان اين دودمان نوشته‌اند و به أطراف فرستاده‌اند فرمودند كه جميع أوامر كه در شرع متين و دين مبين أئمّهء طاهرين وارد شده است در آن درج نمايند . و حضرت شيخ در « مقامات » در چندين جا مريدان خود را مبالغه مىفرمايد در متابعت شريعت مقدّسه و زبان بستن از أمرى كه مخالف ظاهر شرع باشد .\r\nو نوّاب قدسى جناب شاه إسمعيل به خانقاه‌هاى مشايخ أهل سنّت [ كه 
  ] مىرسيدند خراب مىكردند ، و حيله و مكرهاى ايشان را بر مردم ظاهر -\r\n","page_name":" 211 ","page_number":211},
  {"content":"\r\n\r\n\r\n\r\n","description":"","footnote":"\r\n- مىگردانيدند . و از جملهء آنها در محلّهء ما بقعه‌اى بود كه مزار أبو إسحق بوده است و در سقف بقعه چراغى افروخته بودند كه پيوسته روشن بود ، در كتابهء آن نوشته بودند : « چراغى را كه ايزد برفروزد - هر آنكس پف كند ريشش بسوزد » آن معدن أسرار ربّانى چون آن حالت را مشاهده نمودند كه مبنى بر حيله است مردى را فرستاد كه پف كند ، پف كرد و چراغ را خاموش كرد و ريشش نسوخت ! پس فرمود كه آن عمارت را خراب كردند ، ظاهر شد كه راهى از سقف عمارت به خانهء متولّى ساخته بودند و از آن راه فتيله و روغن به چراغ مىرسانيده‌اند .\r\nو أيضاً بسيارى از علما اين طريقهء مرضيّهء صوفيّهء حقّ را داشتند و أطوار و أخلاق ايشان مباين اين جماعت بود ، مانند شيخ بهاء الدّين محمّد رضوان الله عليه كه كتب آن مشحون است به تحقيقات صوفيّه ، و والد مرحوم حقير از او تعلّم ذكر نموده بود و هر سال يك أربعين به عمل مىآورد . و جمع كثيرى از تابعان شريعت مقدّسه موافق قانون شريعت رياضت مىداشتند ، و فقير نيز مكرّر أربعينات به سر آوردم . و در أحاديث معتبره وارد شده كه هر كه چهل صباح أعمال خود را براى خدا خالص كند حقّ تعالى چشمه‌هاى حكمت از دل او به زبان او جارى مىگرداند .\r\nپس از اين شواهد و دلائل كه ذكر آنها موجب طول كلام است بايد كه بر شما ظاهر باشد كه اين سلسلهء عاليه را كه مروّجان دين مبين و هاديان مسالك يقين‌اند با سائر سلسله‌هاى صوفيّه كه سالك مسالك أهل ضلال‌اند ربطى نيست ، و ايشان براى ترويج أمر خود به اين سلسلهء عاليه خود را منسوب مىگردانند .\r\nو بايد دانست كه : آنها كه تصوّف را عموماً نفى مىكنند ، از بىبصيرتى -\r\n","page_name":" 212 ","page_number":212},
  {"content":"\r\n\r\nو از جمله بزرگان از مدرّسين فلسفه و حكمت در حوزهء علميّهء نجف ، مرحوم آية الله حاج شيخ محمّد حسين كاشف الغطاء است :\r\nمحمّد حسين بن رضا بن علىّ بن موسى بن جعفر كاشف الغطاء كه ميلادش 1294 هجريّهء قمريّه و رحلتش 1373 بوده است . وى دوره‌هائى را از « أسفار » و « مشاعر » و « عرشيّه » و « شرح هدايه »\r\n\r\n\r\n","description":"","footnote":"\r\n- ايشان است ؛ كه فرق نكرده‌اند ميان صوفيّهء حقّهء شيعه و صوفيّهء أهل سنّت . و چون أطوار و عقائد ناشايست از آنها ديده و شنيده‌اند گمان مىكنند كه همه چنين‌اند ؛ و غافل شده‌اند از آنكه طريقهء خواصّ شيعيان أهل بيت هميشه رياضت و مجاهده و ذكر خدا و ترك دنيا و انزواى از أشرار خلق بوده ، و طريق صوفيّهء حقّ طريق ايشان است . و سالهاست كه شيعه به بركت آثار و أنوار ايشان در مهد أمان و رفاهيّت‌اند و علانيه به ترويج دين مبين و نشر آثار أئمّهء طاهرين و دفع أعداى ايشان مشغولند . و از زمان حضرت رسالت صلّى الله عليه وآله وسلّم تا ابتداى ظهور اين دولت عليّه هرگز فرقهء محقّهء إماميّه را چنين دولتى ميسّر نشده بود كه علانيه به شرايع دين إماميّه عمل كنند و بر منابر و منارات أعداء دين را لعنت كنند و از شرّ مخالفان دين ايمن باشند .\r\nمجملًا بايد دانست كه : در همهء امور إفراط و تفريط خوب نيست و طريقهء حقّ وسط است ؛ چنانچه حقّ تعالى فرموده است :  كَذلِكَ جَعَلْناكُمْ أُمَّةً وَسَطاً .  * و اگر در آنچه گفتيم تفكّر نمائيد در هر باب حقّ بر شما ظاهر مىشود ؛  وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ .  * * الحَمدُ لِلَّهِ أوَّلًا وَ ءَاخِرًا ، وَ صَلَّى اللهُ عَلى مُحمّدٍ وَ ءَالِهِ الطّاهِرينَ . » - م . 
  ]\r\n* - صدر آيه 143 ، از سورهء 2 : البقرة .\r\n* * - ذيل آيه 213 ، از سورهء 2 : البقرة .\r\n","page_name":" 213 ","page_number":213},
  {"content":"\r\n\r\nدر نجف تدريس كرده است . و چنانچه از بحث‌هاى او در كتاب « الفردوس الأعلى » همچون قاعدهء الواحدُ لا يصدُرُ منه إلّاالواحد ، وحدت وجود و وحدت موجود ، معاد جسمانى ، و عقول عشره استفاده مىشود ، در فنّ فلسفه و حكمت متضلّع بوده است . و چنانچه از تعليقهء او در « الدّين و الإسلام » ( ج 1 ، ص 33 ) بر مىآيد شاگرد آقا ميرزا محمّد باقر اصطهباناتى بوده است كه او از أعاظم مدرّسين فلسفهء ملّا صدرا در أوائل قرن چهاردهم هجرى در نجف أشرف بوده است .\r\nآية الله شهيد حاج سيّد محمّد على طباطبائى قاضى ( ره ) كه بر كتاب « الفردوس الأعلى » ايشان تعليقه نوشته است ، در مقدّمه در صفحهء « يا » گويد :\r\n« وَ كانتِ الحُرّيّةُ التّامّةُ فى دِراسةِ العلومِ مِن معقولِها و منقولِها ، و التّوسّعُ فى اقتِنآئِها و تَحصيلِها على أنواعِها ، سآئدةً على تلكَ الجامعةِ [ يَعنى النّجفَ الأشرفَ 
  ] و فُتِحَت طُرقاتٌ سَهلةٌ فى التّحليلِ و التّحَرّى العِلمىِّ و تَنويرِ الأفكارِ فى البحثِ و التَّنقيبِ النّظرىِّ .\r\nو اجتَمعَ فيها أيضًا جمعٌ مِن أكابرِ الحكمآءِ المُتشرِّعينَ والعرفآءِ الشّامِخينَ و المُربّينَ للنُّفوسِ بالحِكمةِ العمليّةِ و الدِّراسةِ العِلميّةِ ، وَ بِتَخلُّقِهِم بِأخلاقِ اللهِ و بِخَشيَتِهم فى جنبِ اللهِ و بِتَحلِّيهم بالفَضآئِلِ الإنسانيّةِ ؛ و ما كانَ مِن نيّاتِهم إلّاخِدمَةُ البَشريّةِ ، مَعَ مُراعاتِهمُ الطّريقةَ المُثلى و الشِّرْعةَ الوُسْطى فى بُحوثِهمُ القَيِّمةِ و دُروسِهمُ العاليةِ ، وَ تَجَنُّبِهم عَنِ الجُمودِ و الوُقوفِ عَن تحصيلِ العُلومِ و الرُّجوعِ إلى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nالقَهقَرى . » « 1 »\r\nو پس از آن كه مفصّلًا از آقا شيخ محمّد باقر اصطهباناتى و مهارت ايشان در تدريس حكمت متعاليه ذكر مىكند ، مىگويد :\r\n« و أيضًا كانَ مِن مشاهيرِ المُدرِّسينَ لِلحِكمةِ العاليةِ فى ذلِكَ الوقتِ ، الشَّيخُ العلّامةُ الجامعُ لِأنواعِ العلومِ : الحاجُّ ميرزا فَتحُ اللهِ الشّهيرُ بِشيخِ الشّريعةِ الإصفهانىِّ ( المُتوفّى سنةَ 1339 ه ) الّذى تَقلَّدَ الزَّعامةَ العآمّةَ والمَرجعيَّةَ فى التَّقليدِ و الفَتوى مُدّةً يَسيرةً فى أواخِرِ عُمرِه الشّريفِ ؛ فَإنّهُ عِندَ قُدومِه مِن إيرانَ إلى العِراقِ مُجازًا مِن عُلمآءِ إصفهانَ سَنَةَ 1295 ه كانَ مدرِّسًا كَبيرًا فى الحِكْمَةِ و الكَلامِ و الفَلسفَةِ\r\n\r\n\r\n","description":"","footnote":"\r\n( 1 ) - [ « و حرّيّت كامل در علوم مختلف اعمّ از عقلى و نقلى و آزادى و گشايش در تحصيل و اكتساب انواع گوناگون دانش‌ها در اين حوزه ( يعنى نجف أشرف ) حاكم بود ، و راه‌هائى هموار در تحليل و تحقيق علمى و روشن شدن أفكار و انديشه‌ها در بحث و بررسى نظرى گشوده شد ، و جمعى از بزرگان حكماى متشرّع و عرفاى بلند مرتبه و مربّيان نفوس كه با حكمت عملى و دروس علمى ، با تخلّقشان به اخلاق إلهى و خوف و خشيتشان در برابر أوامر خداوند ، و با آراسته بودنشان به كمالات انسانى نفوس را تربيت مىنمودند ، در اين حوزه جمع شدند ؛ و نيّت آنها چيزى نبود جز خدمت به بشريّت . و آنان در بحث‌هاى ارزشمند و دروس عالى خويش و در اجتناب از جمود و ركود در تحصيل أنواع علوم و بر حذر بودن از انحطاط و عقبگرد ، بهترين روش و ميانه‌ترين راه را در نظر مىگرفتند . » 
  ]\r\n","page_name":" 215 ","page_number":215},
  {"content":"\r\n\r\nالعاليَةِ و المَعارفِ الدّينيَّةِ . » « 1 »\r\nتا آنكه گويد :\r\n« و أيضًا كانَ مِنَ الجَهابِذَةِ فى الحِكمةِ والفلسفَةِ و مِنَ المُدَرِّسينَ فى هذِه الجامِعةِ ، الشَّيخُ العَلّامةُ الحَكيمُ : الشَّيخُ أحمدُ الشّيرازىُّ ( المُتَوفّى 1332 ه ) الجامِعُ بَينَ المَعقولِ و المَنقولِ . و هُوَ أيضًا مِن أساتِذةِ سَماحَةِ شَيخِنا العَلَّامةِ [ يَعنى الشَّيخَ مُحَمّد الحُسَين كاشِفَ الغِطآءِ 
  ] أدامَ اللهُ أيّامَه . » « 2 »\r\nتا آنكه گويد :\r\n« فَلَو أرَدنا إحصاءَ المُدَرِّسينَ و الأساتِذةِ الكُبَرآءِ فى المَعقولِ و الأخلاقِ و العِرفانِ و الحديثِ و الرّجالِ و عُلومِ القُرءانِ فى أوآئِلِ هذا\r\n\r\n\r\n","description":"","footnote":"\r\n( 1 ) - [ « و همچنين از ديگر مدرّسين نامدار حكمت عاليه در آن زمان شيخ علّامه ، جامع انواع علوم : حاج ميرزا فتح الله مشهور به شيخ الشّريعهء إصفهانى ( متوفّاى سال 1339 هجرى قمرى ) بود ، كه رياست عمومى و مرجعيّت در تقليد و فتوى را در مدّت كمى از اواخر عمر شريفش عهده‌دار بود . ايشان هنگاميكه با اخذ اجازهء اجتهاد از علماء اصفهان ، در سال 1295 هجرى قمرى از ايران به عراق آمد مدرّسى بزرگ در حكمت و كلام و فلسفهء عالى و معارف دينى بود . » 
  ]\r\n( 2 ) - [ « و همچنين از صاحب نظران متخصّص در حكمت و فلسفه و از مدرّسين اين حوزه شيخ علّامهء حكيم : شيخ أحمد شيرازى ( متوفّاى سال 1332 هجرى قمرى ) بوده است . وى جامع بين معقول و منقول بود . و او هم از اساتيد استاد علّامهء ما شيخ محمّد حسين كاشف الغطاء أدامَ الله أيّامَه بوده است . » 
  ]\r\n","page_name":" 216 ","page_number":216},
  {"content":"\r\n\r\nالقَرنِ لَطالَ بِنا الكَلام - إلخ . » « 1 »\r\nو سپس گويد :\r\n« در هر زمان جامع نجف مركز بحث و تحقيقات علمى و فلسفى و ذبّ از حريم مقدّس إسلام بوده است ؛ و ليكن برادران ما بالقطع و اليقين بدانند كه از مكايد دشمنان دين از امم اجنبى اينست كه اين حوزه را براندازند و اين مركز إسلام و تشيّع را نابود كنند ؛ و سعى بليغ و تمام دارند تا كم‌كم مردم را در أمر تقليد به غير نجف سوق دهند . و بعد از أوائل اين قرن بسيارى از علوم در نجف ضعيف شد .\r\nو فى أثرِ ذلِكَ تَوَقّفَ جَمعٌ مِنَ الأساتِذةِ فى هذِه الجامِعَةِ عن دِراسةِ بعض العلوم ؛ وَ صارَ هذا الأمْرُ مِنَ الجناياتِ الَّتى لا يَسُدُّها شَىءٌ إلّاالتَّيَقُّظُ وَ سَدُّ هذِه الثُّلمَةِ بالحُرّيّةِ التّآمّةِ فى تَحصيلِ العلومِ بِشَتَّى أنواعِها . » « 2 »\r\n\r\n\r\n","description":"","footnote":"\r\n( 1 ) - [ « اگر بخواهيم همهء مدرّسين و أساتيد بزرگ معقول و اخلاق و عرفان و حديث و رجال و علوم قرآن در أوائل اين قرن را بشماريم كلام ما به درازا مىكشد . . . » 
  ]\r\n( 2 ) - [ « و در پيامد اين امر ، جمعى از اساتيد اين حوزه از تدريس بعضى از علوم امتناع ورزيدند ؛ و اين مسأله از جمله جناياتى شد كه هيچ چيز نمىتواند آن را جبران كند مگر هشيارى و بيدارى و ترميم اين خلل و شكاف با حرّيّت و آزادى كامل در تحصيل انواع گوناگون علوم . » 
  ]\r\n","page_name":" 217 ","page_number":217},
  {"content":"\r\n\r\nو مرحوم كاشف الغطاء در صفحهء 42 گويد :\r\n« والظّاهِرُ بلِ اليَقينُ أنّ أقوى المُساعداتِ و أعَدَّ الأسبابِ و الموجِباتِ لِلوصولِ إلى مَقاصدِ امَنآءِ الوحىِ و كَلماتِ الأنبيآءِ و الأوصيآءِ عَلَيهمُ السّلامُ ، إنّما هُوَ فَهمُ كَلماتِ الحُكمآءِ المُتَشرّعينَ . » « 1 »\r\nدر كتاب « زندگى و شخصيّت شيخ أنصارى » ( قدّه ) در صفحهء 165 آورده است كه : مولى مهدى نراقى در اصفهان سى سال نزد ملّا إسمعيل خواجوئى تتلمذ كرده است . ( ملّا إسمعيل خواجوئى از أعاظم حكماء و محقّقين بوده و در 1173 ه ق رحلت كرده است . )\r\nدر كتاب « تشويق السّالكين » كه مرحوم ملّا محمّد تقى مجلسى ( ره ) دربارهء لزوم تصوّف و سلوك نوشته است إثبات نموده است كه : حقيقت « تصوّف » و « تشيّع » يك چيز است ، و « صوفى » به معناى زاهد از دنيا و راغب به آخرت و ملتزم به تطهير باطن است ؛ و علماى أعلام إسلام همگى صوفى بوده‌اند .\r\nو از جمله ، افرادى را نام مىبرد ؛ همچون خواجه نصيرالدّين طوسى ، و ورّام كندى ، و سيّد رضىّ الدّين علىّ بن طاووس ، و سيّد محمود آملى صاحب كتاب « نفآئس الفنون » ، و سيّد حيدر آملى\r\n\r\n\r\n","description":"","footnote":"\r\n( 1 ) - [ « ظاهراً بلكه يقيناً قوىترين كمك‌كار و مناسب‌ترين وسيله براى دستيابى به مقاصد امينان وحى و كلمات أنبياء و أوصياء عليهم السّلام فقط فهم كلمات حكماء متشرّع مىباشد . » 
  ]\r\n","page_name":" 218 ","page_number":218},
  {"content":"\r\n\r\nصاحب تفسير « بحر الأبحار » ، و ابن فهد حلّى ، و شيخ ابن أبى جمهور أحسائى ، و شيخ شهيد مكّى ، و شهيد ثانى ؛ و قاضى نورالله شوشترى كه از سلسلهء عليّهء نوربخشيّه است و در كتاب « مجالس المؤمنين » به دلائل قويّه إثبات مىكند كه جميع مشايخ مشهور ، شيعه بوده‌اند . « 1 »\r\nو علّامهء حلّى در كتاب إمامت از « شرح تجريد » گويد : به تواتر منقول است كه حضرت أميرالمؤمنين عليه السّلام سيّد و سرور أبدال بوده‌اند ؛ از همهء أطراف عالم به خدمت آن حضرت عليه السّلام مىآمدند به جهت آموختن آداب سلوك و رياضات و طريق زهد و ترتيب أحوال و ذكر مقامات عارفين .\r\nو شيخ أبويزيد بسطامى فخر مىكرد به آنكه سقّا بود در خانهء حضرت صادق عليه السّلام . و شيخ معروف كرخى قدّس سرّه العزيز شيعهء خالص و دربان حضرت رضا عليه السّلام بود تا از دنيا رحلت كرد . « 2 »\r\nو هم علّامهء حلّى در كتاب « منهاج الكرامة » در جائى كه مُفاخرت حضرت أمير را مىشمارد مىگويد كه : علم طريقت منسوب است به حضرت أميرالمؤمنين عليه السّلام ؛ و صوفيّه كلّهم نسبت فرقهء خود را\r\n\r\n\r\n","description":"","footnote":"\r\n( 1 ) - « تشويق السّالكين » تلخيصى از صفحات 10 تا 13 .\r\n( 2 ) - همان مصدر ، ص 15 ؛ و أصل مطلب در « شرح تجريد » ص 386 ، در باب شرائط إمام است ، و ما در ص 111 از « جنگ شمارهء 14 » آورده‌ايم .\r\n","page_name":" 219 ","page_number":219},
  {"content":"\r\n\r\nبه آنحضرت مىدهند . « 1 »\r\nو حاصل سخن آنكه أصل تصوّف ، صافى نمودن باطن است از زنگ ماسوى و متخلّق شدن به أخلاق الله و تحصيل كمالات روحانى و رسيدن به مقام قرب و معرفت عيانى ، و متابعت تامّه از شريعت مصطفوى و طريقت مرتضوى عليهما السّلام ؛ چنان كه از مشايخ اين طائفه كسانى بوده‌اند كه در علوم ظاهرى نيز هر يك سرآمد زمان خود بودند ، چنان كه از تصانيف ايشان معلوم است ؛ مثل مولاناى رومى و شيخ علاء الدّولهء سمنانى و شيخ شهاب الدّين سهروردى صاحب « حكمت إشراق » و شيخ محيى الدّين عربى صاحب « فتوحات » و شيخ عبدالرّزّاق كاشى صاحب « تأويلات » و شيخ أبوحامد غزّالى و شيخ روزبهان صاحب تفسير « عرآئس » و شيخ عطّار و غيرهم . « 2 »\r\nآية الله آقا سيّد شهاب الدّين مرعشى نجفى در مقدّمه‌اى كه بر كتاب « عوالى اللالى » نوشته‌اند ، در صفحهء 10 و 11 گفته‌اند :\r\n« و أمّا نِسبةُ الفَلسفةِ إليهِ فَغَيرُ ضآئرٍ أيضًا ، إذ الفَلسفةُ علمٌ عَقلىٌّ بَرَعَ فيه عِدّةٌ مِن عُلمآءِ الإسلامِ ؛ كَشَيخِنا المُفيدِ وَ الشّريفِ المرتَضى و المُحَقّقِ الطّوسىِّ و العَلّامةِ الحِلّىِّ و السّيّدِ الدّامادِ و الفاضلِ السّبزوارىِّ و المَولى علىٍّ النّورىِّ والمَولى مُحمّد إسْمعيلِ الخواجَوىِّ الإصفَهانىِّ و شَيخِنا البهآئىِّ و السّيّدِ مُحمّدٍ السّبزوارىِّ الشّهيرِ\r\n\r\n\r\n","description":"","footnote":"\r\n( 1 ) - همان مصدر ، ص 15 .\r\n( 2 ) - همان مصدر ، ص 19 به صورت تلخيص .\r\n","page_name":" 220 ","page_number":220},
  {"content":"\r\n\r\nبِمير لوحى جَدِّ الشّآبِّ المُجاهدِ الشَّهيدِ السيّدِ مُجتبى الشّهيرِ بالنّوّابِ الصّفوىِّ و القاضى سعيدٍ القُمّىِّ و المُتَألِّهِ السّبزوارىِّ و صَدرِ المُتألّهينَ الشّيرازىِّ و المُحدِّثِ الكاشانىِّ و غَيرِهِم ؛ الّذينَ جَمَعوا بَينَ العلومِ النّقليّةِ و العقليّةِ ، و هُم فى أصحابِنا مِئاتٌ و الوفٌ . » « 1 »\r\nدر مجلّهء « كيهان انديشه » ( شمارهء 1 - مرداد و شهريور 1364 ، ص 19 ) در ضمن مصاحبه‌اى از دانشمند معظّم آقاى سيّد جلال الدّين آشتيانى نقل كرده است كه :\r\n« مرحوم حاج ميرزا أحمد كفائى خراسانى مىگفت : من شرح « اصول كافى » از ملّاى قزوينى را ديدم . پدرم يك روز گفت : أحمد بيا يك چيزى به تو بگويم ؛ اگر مقدّمات فلسفه را نخوانى ، از اين روايات هيچ نمىفهمى ! » « 2 »\r\n\r\n\r\n","description":"","footnote":"\r\n( 1 ) - [ « امّا اينكه او اهل فلسفه بوده است نيز ضررى به شخصيّت او نمىزند ، چرا كه فلسفه علمى عقلى است كه عدّه‌اى از علماى اسلام در آن به مهارت و تبحّر كامل رسيدند ؛ مانند شيخ مفيد و شريف مرتضى و محقّق طوسى و علّامهء حلّى و ميرداماد و فاضل سبزوارى و ملّا على نورى و ملّا محمّد إسمعيل خواجوى اصفهانى و شيخ بهائى و سيّد محمّد سبزوارى مشهور به ميرلوحى ( جدّ شهيد مجاهد جوان : سيّد مجتبى نوّاب صفوى ) و قاضى سعيد قمّى و متألّه سبزوارى و صدرالمتألّهين شيرازى و محدّث كاشانى و غير ايشان ؛ آن كسانى كه علوم عقلى و نقلى را با هم جمع نمودند ، و اين گونه اشخاص در ميان علماى ما صدها بلكه هزاران نفرند . » 
  ]\r\n( 2 ) - مرحوم شهيد آية الله شيخ مرتضى مطهّرى در تعليقهء ص 69 تا -\r\n","page_name":" 221 ","page_number":221},
  {"content":"\r\n\r\n\r\n\r\n","description":"","footnote":"\r\n- ص 73 از جلد پنجم « اصول فلسفه و روش رئاليسم » مطالب مفيدى را در لزوم تحصيل فلسفه و عدم كفايت تماشاى موجودات آفاقيّه ذكر كرده است كه شايان توجّه است . *\r\n* - [ ايشان در دوّمين فصل اين مجلّد با عنوان : « جهان آفرينش آفريدگارى دارد » راههاى بشر به خداشناسى را سه نوع بيان كرده‌اند : راه دل يا فطرت ، راه حسّ و علم يا طبيعت ، و راه عقل يا استدلال و فلسفه . سپس در مقام توضيح هر يك از اين راهها بر مىآيند تا مىرسند به اينجا كه مىگويند :\r\n« راه عقل يا راه استدلال و فلسفه :\r\nاين راه هر چند دشوارترين راههاست امّا از يك نظر كامل‌ترين آنهاست . هر يك از راههاى سه گانهء قلبى ، علمى ، عقلى از يك نظر رجحان دارد . راه دل و فطرت از نظر شخصى كامل‌ترين راههاست ، يعنى براى هر فردى بهتر و لذّت بخش‌تر و مؤثّرتر اين است كه از راه دل به خداوند راه بيابد .\r\nهمچنانكه قبلًا اشاره شد آن نقطهء أصلى كه راه أهل عرفان را از راه فلاسفه جدا مىكند همين نقطه است . عرفا معتقدند كه دل و احساسات فطرى قلب را بايد تقويت كرد و پرورش داد و موانع آن را از ميان برد تا معرفت شهودى حاصل شود ، أمّا فلاسفه و متكلّمين مىخواهند از طريق عقل و استدلال به خدا راه يابند . و بديهى است كه اين دو راه مانعة الجمع نيستند ، بعضى از أكابر ، هم سلوك عقلى كرده‌اند و هم سلوك قلبى . به عقيدهء صدر المتألّهين لزوماً بايد سلوك عقلى و سلوك قلبى با يكديگر توأم گردند .\r\nبه هر حال از جنبهء فردى و شخصى قطعاً راه أهل دل كامل‌تر است ولى شخصى است يعنى نمىتوان آن را به صورت يك علم قابل تعليم و تعلّم براى -\r\n","page_name":" 222 ","page_number":222},
  {"content":"\r\n\r\n\r\n\r\n","description":"","footnote":"\r\n- عموم درآورد . هر كس از اين راه مىرود خود با خبر مىشود أمّا نمىتواند ديگران را آنطور كه خود خبردار شده باخبر كند ، بر خلاف علم و فلسفه كه از طريق تعليم و تعلّم تمام دريافتهاى افراد به يكديگر منتقل مىگردد .\r\nراه مطالعهء حسّى و علمى خلقت ، از نظر سادگى و روشنى و عمومى [ بودن 
  ] بهترين راههاست . استفاده از اين راه نه نيازمند است به قلبى صاف و احساساتى عالى ، و نه به عقلى مجرّد و استدلالى و پخته و آشنا به اصول برهانى ؛ أمّا اين راه فقط ما را به منزل أوّل مىرساند و بس ؛ يعنى همين قدر به ما مىفهماند كه طبيعت ، مسخّر نيروئى ماوراء طبيعى است ؛ و البتّه براى شناخت خدا اين اندازه كافى نيست !\r\nتوضيح اينكه : مطالعه در آثار خلقت حدّأكثر اين است كه ما را معتقد مىكند به وجود قوّهء شاعره و عليم و حكيم و مدبّرى كه طبيعت را مىگرداند و اداره مىكند ، أمّا اين قوّه آيا خداست يعنى واجب الوجود است و خود مولود و مصنوع صانع ديگرى نيست ، علوم حسّى و تجربه‌هاى طبيعى بشر از نفى و إثبات اين مطلب عاجز است . وقتى كه اين احتمال آمد ناچار بايد إثبات كنيم : فرضاً قوّهء مدبّرهء عالم خود مصنوع صانعى باشد ، در نهايت أمر بايد منتهى گردد به صانعى كه قائم بالذّات و غير مصنوع است ؛ و اين خود استدلال فلسفى است و بر عهدهء فلسفه است كه آن را إثبات نمايد يا نفى كند . مطالعهء طبيعت قادر به جوابگوئى به اين پرسش نيست .\r\nبه علاوه آنچه از نظر معارف إلهى ضرورت دارد تنها اين نيست كه جهان تحت ادارهء واجب الوجود مدبّر حكيم است ؛ بايد يگانگى او و اينكه بيش از يكى نيست نيز ثابت گردد . علاوه بر يگانگى ؛ خير محض بودن ، وجود صرف -\r\n","page_name":" 223 ","page_number":223},
  {"content":"\r\n\r\n\r\n\r\n","description":"","footnote":"\r\n- و كمال مطلق بودن (  وَ لَهُ الْمَثَلُ الْأَعْلى  - روم / 27 ) ، به همه چيز بلا استثناء عالم بودن ، و بر همه چيز بلا استثناء قادر بودن ، صفاتْ عين ذات بودن و صدها مطلب ديگر كه علم إلهى را تشكيل مىدهد و بشر از دانستن آنها بى نياز نيست ، از راه علوم حسّى و مطالعهء در مخلوقات ميسّر نيست . اگر اينها همه را - از وجوب گرفته تا يگانگى ، علم ، قدرت كامله ، حكمت بالغه ، فيض قديم - از محيط بحث و فكر خود خارج كنيم خدا را به صورت يك فرضيّهء مجهول كه هزارها مشكلات لا ينحلّ و غير قابل جواب در خود آن فرضيّه هست درآورده‌ايم .\r\nخداشناسى و مسائل مربوط به آن تنها از طريق عقل و فلسفه است كه به صورت يك علم مثبت نظير روان‌شناسى و گياه‌شناسى و غيره در مىآيد .\r\nچقدر اشتباه است كه مىگويند : راه مطالعهء در خلقت ما را از پيمودن راههاى دشوار و پر پيچ‌وخم فلسفى بىنياز مىكند ، و براى اينكه سخن خود را معقول جلوه دهند مىگويند : قرآن كريم هم فقط از راه تشويق به مطالعهء مخلوقات مردم را به خداشناسى دعوت كرده است .\r\nغافل از اينكه قرآن كريم مطالعه در آثار خلقت را به عنوان يكى از راهها معرّفى كرده است ، و آن را براى عامّهء مردم بهترين وسيله براى اينكه بفهمند و بدانند قوّهء شاعره و مدبّرى بر عالم حكومت مىكند دانسته است . از نظر عامّهء مردم ، به واسطهء قصور فهم ، تشكيك در اينكه خود آن قوّهء مدبّره چه حالتى دارد ؟ آيا خود مصنوع است يا نيست ؟ اگر نيست او چه نوع موجودى است كه با همهء موجودات ديگر چنين تفاوتى پيدا كرده است ؟ مطرح نيست . ولى اينكه فهم عامّهء مردم به مسأله‌اى نرسد دليل نيست كه چنين مسأله‌اى وجود ندارد . -\r\n","page_name":" 224 ","page_number":224},
  {"content":"\r\n\r\n\r\n\r\n","description":"","footnote":"\r\n- هنگامى كه اين مسأله مطرح شود جز فلسفه جوابگوى آن نخواهد بود .\r\nبه علاوه در گذشته ديديم كه دلالت دو دليل « نظم » و « هدايت » هر چند قطع و جزم ايجاد مىكند أمّا منطقاً احتمال تصادف و اتّفاق را نمىتواند نفى كند و لو آنكه احتمال آن به صورت يك واحد از عددى باشد كه در وهم ما هرگز نگنجد .\r\nاز نظر فلاسفه براى برهان مقدّماتى لازم است كه ضرورى و دائم و كلّى باشد . براهين فلسفى و رياضى مبنى بر مقدّماتى است كه به حساب رياضى احتمالات نيز هيچگونه واحدى در جهت خلاف نمىتوان يافت .\r\nنكتهء قابل توجّه اين است كه قرآن كريم آثار و مخلوقات را به نام « آيات » مىخواند و توجّهى كه از اين راه پيدا مىشود « تذكّر » و يادآورى مىنامد . قرآن كريم مىخواهد مطالعهء در مخلوقات را وسيله‌اى براى تنبّه و بيدارى فطرت قرار دهد ، يعنى قرآن مطالعهء در مخلوقات را تأييدى براى راه فطرت و دل قرار داده است . هدف از سوق دادن به مطالعهء در مخلوقات تنبّه و تذكّر است نه استدلال و استنتاج .\r\nپس مسألهء مهمّ اين است كه آيا واقعاً علم و فنّى مجهّز به همهء شرائطى كه در يك علم و فنّ لازم است وجود دارد كه پاسخگوى مسائل مورد نياز بشر در مورد خدا و ماوراء طبيعت باشد يا نه ؟\r\nبگذريم از راه عرفان و سلوك كه آنچنان با عمل و ساختن و تكميل نفس بستگى دارد كه بايد گفت عمل است نه علم ، به علاوه چنان كه گفته شد با طريق عادى قابل تعليم و تعلّم نيست و به اصطلاح چشيدنى است نه شنيدنى . آرى بگذريم از اين راه . -\r\n","page_name":" 225 ","page_number":225},
  {"content":"\r\n\r\n\r\n\r\n","description":"","footnote":"\r\n- مطالعهء خلقت يعنى راه علوم حسّى و تجربى چنان كه گفته شد به هيچ وجه قادر نيست جوابگوى مسائل مورد نياز بشر در إلهيّات باشد . زيرا اين راه همين قدر إثبات مىكند كه جهان با نيروى مدبّر قادر اداره مىشود ، أمّا خود آن قوّه چه وضعى دارد ؟ و آيا واجب الوجود و قائم بالذّات است يا او نيز به نوبهء خود مخلوق يك نيروى ديگر است ؟ آن نيروى ديگر چطور ، آيا در نهايت أمر به نيروى قائم بالذّات منتهى مىشود يا نه ؟ آيا آن نيرو واحد است يا متعدّد ؟ بسيط است يا مركّب ؟ از كجا آمده است ؟ أزلى و أبدى است ؟ به همه چيز بلا استثناء عليم و قدير است يا براى علم و قدرت او حدّى است ؟ به مخلوقات خود نزديك است يا از آنها دور است ؟ مخلوقات در برابر او مختارند يا مجبور ؟ صفاتش مغاير با ذات است يا عين ذات ؟ أزلًا و أبداً در كار خلقت است يا خلقتش محدود است به زمان محدود ؟ مستقيماً در كارها دخالت مىكند يا به وسائل و أسباب ؟ پس آيا در ادارهء جهان أعوان و أنصار دارد ؟\r\nاينها و يك عدّه مسائل ديگر است كه خواه ناخواه براى بشر مطرح است ، و تا اينها راه حلّ صحيح نداشته باشد مسألهء خدا و ماوراء الطّبيعة مجهولى بيش نخواهد بود .\r\nاز طرف ديگر مىبينيم قرآن در اين گونه مسائل سكوت نكرده است ، اين مسائل و يك سلسله مسائل ديگر را طرح مىكند ؛ چرا ؟ آيا جز براى درك و فهم و حلّ است ؟\r\nقرآن دربارهء خدا و ماوراء الطّبيعة چنين مسائلى طرح مىكند :\r\n لَيْسَ كَمِثْلِهِ شَيْءٌ  ( شورى / 11 )  وَ لِلَّهِ الْمَثَلُ الْأَعْلى  ( نحل / 60 )  وَ لِلَّهِ الْأَسْماءُ الْحُسْنى  ( أعراف / 180 )  الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ  -\r\n","page_name":" 226 ","page_number":226},
  {"content":"\r\n\r\n\r\n\r\n","description":"","footnote":"\r\n-  الْمُتَكَبِّرُ  ( حشر / 23 )  فَأَيْنَما تُوَلُّوا فَثَمَّ وَجْهُ اللَّهِ  ( بقره / 115 )  الْواحِدُ الْقَهَّارُ  ( رعد / 16 )  الْحَيُّ الْقَيُّومُ  ( بقره / 255 )   اللَّهُ أَحَدٌ   ( توحيد / 1 )  اللَّهُ الصَّمَدُ  ( توحيد / 2 )  لَمْ يَلِدْ وَ لَمْ يُولَدْ  ( توحيد / 3 )  وَ لَمْ يَكُنْ لَهُ كُفُواً أَحَدٌ  ( توحيد / 4 )  هُوَ الْأَوَّلُ وَ الْآخِرُ  ( حديد / 3 )  وَ الظَّاهِرُ وَ الْباطِنُ  ( حديد / 3 )  وَ هُوَ بِكُلِّ شَيْءٍ عَلِيمٌ  ( حديد / 3 )  وَ اللَّهُ عَلى كُلِّ شَيْءٍ قَدِيرٌ  ( بقره / 284 )  ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها  ( حديد / 22 )  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ  و  إِلَّا بِقَدَرٍ مَعْلُومٍ  ( حجر / 21 )  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  ( رعد / 39 )  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  . . .  وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  ( أنعام / 59 )  فَالْمُقَسِّماتِ أَمْراً  ( ذاريات / 4 )  فَالْمُدَبِّراتِ أَمْراً  ( نازعات / 5 )  قُلْ نَزَّلَهُ رُوحُ الْقُدُسِ  ( نحل / 102 )  قُلِ الرُّوحُ مِنْ أَمْرِ رَبِّي  ( إسراء / 85 )  نَزَلَ بِهِ الرُّوحُ الْأَمِينُ  *  عَلى قَلْبِكَ  ( شعراء / 193 - 194 )  هُوَ اللَّهُ فِي السَّماواتِ وَ فِي الْأَرْضِ  ( أنعام / 3 )  وَ لَمْ يَكُنْ لَهُ شَرِيكٌ فِي الْمُلْكِ  ( إسراء / 111 )  وَ لَمْ يَكُنْ لَهُ وَلِيٌّ مِنَ الذُّلِّ  ( إسراء / 111 ) ؛ و آياتى ديگر از اين قبيل .\r\nاينها مطالب و مسائلى است كه از راه مطالعهء در مخلوقات و آثار ، قابل درك نيست . يا بايد اينها را به صورت مجهولات لاينحلّ بپذيريم و فرض كنيم قرآن كه همهء اينها را ذكر كرده هدفى نداشته و فقط خواسته يك سلسله مطالب قلمبه و نفهميدنى براى گيج كردن بشر بگويد و مردم هم موظّفند كوركورانه تعبّداً و تقليداً بپذيرند آنچنانكه مسيحيان تثليث را پذيرفته‌اند ، و يا بايد بپذيريم كه علم و فنّى هست كه كارش رسيدگى و درك و حلّ اين مسائل است .\r\nقرآن بطور قطع اينها را به عنوان يك سلسله درسها إلقاء كرده است ، و هدف قرآن پىبردن به عمق اين درسهاست . لهذا از يك طرف اين گونه مطالب -\r\n","page_name":" 227 ","page_number":227},
  {"content":"\r\n\r\nدر « تاريخ يعقوبى » ( ج 2 ، ص 100 ) در ضمن خطبه‌اى از رسول خدا صلّى الله عليه وآله وسلّم آورده است كه :\r\nطوبى لمن شغله عيبه عن عيوب النّاس ، و أنفق من مال قد اكتسبه من غير معصية و رحم و صاحب أهل الذل و المسكنة ، و خالط أهل الفقه و الحكمة . « 1 »\r\nو ما تمام خطبه را در كتاب « معادشناسى » جلد 1 ، مجلس 3 ،\r\n\r\n\r\n","description":"","footnote":"\r\n- را ذكر كرده است و از طرف ديگر أمر به تدبّر در آيات قرآنى فرموده است :\r\n أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها  ( محمّد / 24 )  كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ  ( ص / 29 ) .\r\nبراى بعضى از مسائل در خود قرآن رسماً دست به استدلال تعقّلى محض زده شده است ، از قبيل  لَوْ كانَ فِيهِما آلِهَةٌ إِلَّا اللَّهُ لَفَسَدَتا  ( أنبياء / 22 ) .\r\nكلمات أئمّهء دين و پيشوايان إسلام پر است از اين نوع استدلال‌ها . در جهان إسلام و مخصوصاً در شيعه يك إلهيّات بسيار غنى و پر مغز به وجود آمد . علّت أصلى آن ، درسهايى است كه در قرآن إلقاء كرد و أمر به تدبّر در آنها نمود . اين درسها به وسيلهء أئمّهء أطهار مخصوصاً شخص أميرالمؤمنين علىّ عليه السّلام در خطابه‌ها ، مجالس درس ، دعاها ، احتجاجها توضيح داده شده است و اكنون گنجينه‌اى بى نظير و بسيار گرانبها در اختيار ماست ؛ هر چند خودمان قدر آنها را نمىدانيم . ي - م . 
  ]\r\n( 1 ) - [ « خوشا به سعادت كسى كه عيوبش او را از پرداختن به عيوب ديگران بازداشت ، و از مالى كه بدون معصيت فراهم آورده انفاق نمود ، و نسبت به بيچارگان و فقيران ترحّم كرده و با ايشان همنشينى نمود ، و با اهل فهم و حكمت آمدوشد داشته و مرتبط بود . » 
  ]\r\n","page_name":" 228 ","page_number":228},
  {"content":"\r\n\r\nدر تعليقهء صفحهء 49 از نسخهء خطّى [ صفحهء 92 از نسخهء مطبوع 
  ] آورده‌ايم .\r\nأقول :\r\nمطلبِ كسانى كه مىگويند : ما به علوم عقليّه و حكمت نياز نداريم زيرا آنچه از علوم عقليّه در أخبار أئمّه عليهم السّلام وارد شده است كه ما از أخبار استفاده مىكنيم و آنچه وارد نشده است ما به آن نياز نداريم ؛ عيناً مانند گفتار عمر است كه به عَمروعاص : حاكم از جانب خود در مصر نوشت كه :\r\nو أمّا الكُتبُ الّتى ذَكَرتَها فَإن كانَ فيها ما وافَقَ كتابَ اللهِ فَفى كتابِ اللهِ عَنهُ غِنًى ، و إن كانَ فيها ما يُخالِفُ كتابَ اللهِ فَلا حاجَةَ إلَيهِ ؛ فَتَقدَّمْ بِإعدامِها . فَشَرَعَ عَمْرُو بنُ العاصِ فى تَفريقِها عَلى حَمّاماتِ الإسكَندَريَّةِ و إحراقِها فى مَواقِدها . « 1 »\r\nاين گفتار ، سدّ باب تحقيق و تدقيق و نشر علوم و فرهنگ دنيا و آخرت است . و عيناً همان گفتار ديگر عمر است كه : حَسْبُنا كِتابُ اللهِ .\r\nدر قرآن اگر مفسّرى و پاسدارى چون عترت نباشد ، دستاويز هر\r\n\r\n\r\n","description":"","footnote":"\r\n( 1 ) - « الغدير » ج 6 ، ص 298 و ص 300 : [ « و امّا كتاب‌هايى كه بيان كردى ، اگر در آنها مطالبى است كه موافق كتاب خداست كه با وجود كتاب خدا ما از آنها بى نياز مىباشيم و ديگر به آنها احتياجى نيست ، و اگر در آنها مطالبى است كه مخالف با كتاب خداست ما به آن مطالب احتياجى نداريم ؛ پس آن كتابها را از بين ببر . پس عمرو عاص شروع نمود به تقسيم نمودن آن كتابها بين حمّام‌هاى اسكندريّه و سوزاندن آنها در آتشخانهء حمّام‌ها . » 
  ]\r\n","page_name":" 229 ","page_number":229},
  {"content":"\r\n\r\nشخص جنايتكار مىشود و با آيات قرآن نيز استفاده براى حكومت جائرهء خود مىكند . و در أخبار هم اگر علوم عقليّه نباشد نتيجه‌اش جمود بر ظواهر نظير تشبيه و تعطيل و تجسيم و جبر و تفويض و غيرها مىشود . فَلا تَغفُل !\r\nو همچنين كلام مخالفين علوم عقليّه و حكمت عيناً مانند كلام ديگر عمر است كه به سعد بن أبى وقّاص فاتح ايران نوشت كه :\r\nأنِ اطْرَحوها فى المآءِ ؛ فَإن يَكُن ما فيها هُدًى فَقَد هَدانا اللهُ تَعالى بِأهدى مِنهُ ، وَ إن يَكُن ضَلا لًافَقَد كَفانا اللهُ . فَطَرَحوها فى المآءِ أو فى النّارِ ، فَذَهَبَتْ علومُ الفُرسِ فيها . « 1 » و « 2 »\r\n\r\n\r\n","description":"","footnote":"\r\n( 1 ) - همان مصدر ، ص 301 : [ « آن كتابها را در آب بريزيد ؛ زيرا اگر مطالب آنها موجب هدايت باشد پس همانا كه خدا ما را بوسيلهء چيزى هدايت كرده است كه از آنها هدايت كننده‌تر مىباشد ، و اگر مطالبش ضلالت و گمراهى باشد كه خدا براى ما كافى است و ما را از آنها بى نياز نموده است . پس آن كتابها را در آب يا آتش ريختند و علوم ايرانيان كه در آن كتابها بود از بين رفت . » 
  ]\r\n( 2 ) - لازم به ذكر است كه حضرت علّامه آية الله مؤلّف قدّس سرّه مطالب فوق را در كتاب « نور ملكوت قرآن » ج 2 ، ص 233 ذكر فرموده و در تعليقه چنين آورده‌اند : « مرحوم آية الله حاج شيخ مرتضى مطهّرى كتابى دارد به نام « كتابسوزى ايران و مصر » و در آنجا از شواهد عديده‌اى اثبات مىكند كه : كتابسوزى ايران و مصر شايعه‌اى است كه امروزه اروپائيان براى جلوه دادن مخالفت إسلام با علم و فرهنگ انتشار داده‌اند . » و در ج 4 ، ص 137 تا ص 141 بحث تفصيلى آن را ذكر فرموده‌اند - م .\r\n","page_name":" 230 ","page_number":230},
  {"content":"\r\n\r\nو مرحوم امينى در ص 301 و ص 302 بيان خوبى دارد . « 1 »\r\nعلم فلسفه در قرآن مجيد آمده ، و تعبير از آن به علم حكمت شده است . هر جا در اين كتاب كريم نامى از حكمت برده مىشود ، منظور علوم عقليّه و پيدا نمودن سرّ آفرينش و توحيد حقّ متعال و وصول به أسرار عالم ملك و ملكوت است . در اينجا بايد يكايك از اين آيات بررسى شود ؛ و مورد مطالعه و تفسير قرار گيرد . « 2 »\r\nإسلام از حكما و فلاسفهء يونان كه إلهى بوده‌اند مدح كرده است .\r\nدر روايات ايشان را به نظر تجليل و تكريم مىنگرد . « 3 »\r\n\r\n\r\n","description":"","footnote":"\r\n( 1 ) - برگزيده‌اى از عبارات ايشان چنين است :\r\n« مراجعه به كتابهاى گذشتگان اين گونه نيست كه بطور كلّى ممنوع باشد ؛ خصوصاً كه كتابهائى در زمينهء علم يا صنعت يا حكمت يا اخلاق يا طب يا نجوم يا رياضى يا امثال اينها باشد ، بالأخص آنچه منسوب به يكى از أنبياء عليهم السّلام باشد .\r\nو منافاتى نيست بين اينكه قرآن بهترين كلام و أحسن القصص باشد و بين اينكه در كتابها علمى نافع يا حكمتى رسا و كامل يا صناعتى كه براى جامعه مفيد باشد يا علومى كه بشر از آنها بهره ببرد ، وجود داشته باشد . » - م .\r\n( 2 ) - مراجعه شود به مقدّمهء همين رساله ، مطلب اوّل ( ص 160 تا 178 ) - م .\r\n( 3 ) - قاضى سعيد قمّى در آغاز « تعليقات خود بر اثولوجيا » مىفرمايد :\r\n« نَقَل أهلُ العلمِ الموثوقُ بروايتِهم : أنّ نبيَّنا سيّد المرسَلين صَلّى اللهُ عليه وآله قالَ فيه [ أرِسطوطاليس 
  ] : إنّه كانَ نبيّاً جَهِلَه قَومُه . و أيضاً نَقلوا عن النبيّ صلّى الله عليه وآله وسلّم أنّه سُئل عن أرسطاطاليس ، فقال : « لَو أدرَكَنى لَاستَفادَ مِنّى » -\r\n","page_name":" 231 ","page_number":231},
  {"content":"\r\n\r\n\r\n\r\n","description":"","footnote":"\r\n- و يُستفاد منه غايةُ علمه . « منتخباتى از آثار حكماى إلهى » ج 3 ، ص 150 )\r\n« از كسانى از اهل علم كه به روايت ايشان اطمينان حاصل است نقل شده است كه پيامبر أكرم سيّد المرسلين صلّى الله عليه وآله دربارهء ارسطو فرمودند : وى پيامبرى بود كه قوم او مقامش را مجهول داشتند . و همچنين اهل علم نقل نموده‌اند از رسول خدا صلّى الله عليه وآله كه از آن حضرت دربارهء ارسطو سؤال شد فرمودند : اگر مرا إدراك مىكرد هر آينه از من استفاده مىبرد ؛ و از اين فرمايش حضرت حدّ أعلاى علم او استفاده مىشود . »\r\nو در « بحار الأنوار » ج 3 ، ص 149 در حديث توحيد مفضّل ، كلماتى را از حضرت إمام صادق عليه السّلام در مدح ارسطو در ردّ بر دهريّين كه حكمت و تدبير إلهى را انكار مىنمودند ، آورده است .\r\nو در ج 10 ، ص 172 از آن حضرت نقل كرده است كه از أفلاطون به « رئيسُ الحكماء » تعبير نموده‌اند ؛ كه « حكماء » جمع حكيم است و حكيم ( صاحب حكمت ) در لسان كتاب و سنّت مقامى بس بلند دارد .\r\nو از رسول خدا صلّى الله عليه وآله وسلّم حكايت شده است كه :\r\nإذا كَمَل واحدٌ مِن أهلِه قال له : يا أرسطوطاليسَ هذه الأُمّة\r\n. « هنگامى كه يكى از اطرافيان آن حضرت به كمال مىرسيد به او مىفرمود : اى ارسطوى اين امّت . » ( « نُزهة الأرواح » شهر زورى ، ج 1 ، ص 5 )\r\nو سيّد ابن طاووس در « فرج المهموم » ص 151 و 152 در مقام تأييد علم نجوم از برخى نقل نموده است كه : هِرمس و أبرخوس و بطلميوس و أكثر حكما ، از أنبياء بوده‌اند ولى به جهت اسامى يونانيشان امر بر مردم مشتبه شد . ( يعنى از آنجا كه أسامى ايشان شبيه اسامى بعضى از حكماى فاسد العقيدهء يونان بوده است ، پنداشته‌اند كه همهء صاحبان اين اسامى داراى يك مرام و عقيده‌اند . ) - م .\r\n","page_name":" 232 ","page_number":232},
  {"content":"\r\n\r\nدر قرآن كريم سوره‌اى است به نام لقمان كه از حكماى يونان بوده است ، و در آنجا ذكر مىكند كه :\r\n وَ لَقَدْ آتَيْنا لُقْمانَ الْحِكْمَةَ أَنِ اشْكُرْ لِلَّهِ وَ مَنْ يَشْكُرْ فَإِنَّما يَشْكُرُ لِنَفْسِهِ وَ مَنْ كَفَرَ فَإِنَّ اللَّهَ غَنِيٌّ حَمِيدٌ .  « 1 »\r\nآنگاه در آيات بعدى شرح مفصّلى از نصائح و مواعظ لقمان را به پسرش بازگو مىفرمايد .\r\nملّا سيّد صالح خلخالى در مقدّمهء كتاب « شرح مناقب محيى الدّين » از صفحهء 64 تا صفحهء 81 مطالب نفيسى در معناى فلسفه و عرفان ، و در سرّ لزوم تحصيل علوم عقليّه ، و عدم منافات فلسفه با علوم شرعيّه ، و در اينكه مخالفت علماء اسلام با فلسفهء أشاعره بوده است كه حسن و قبح عقلى را انكار مىكرده‌اند ، ذكر كرده است و حقّاً مطالب پخته و حساب شده‌اى را آورده است . « 2 »\r\n\r\n\r\n","description":"","footnote":"\r\n( 1 ) - آيه 12 ، از سورهء 31 : لقمان : [ « و سوگند به خدا كه ما تحقيقاً به لقمان حكمت داديم : اينكه شكر و سپاس خدا را بجاى آور . پس مطلب اين است و بس : كسى كه شكر خداوند را بجاى آورد براى خودش بجاى آورده است ، و كسى كه كفر ورزد ( و روى احسان و نعمت خداوندى پوشش بنهد ) بداند كه خداوند بى نياز و پسنديده است . » 
  ]\r\n( 2 ) - گزيده‌اى از عبارات ايشان چنين است :\r\n« الفَلسفةُ ، التَّشبُّهُ بِالإلهِ بِحسَبِ الطّاقةِ البشَريّةِ لِتحصيلِ السّعادةِ الأبَديّةِ ؛ كما أمرَ الصّادقُ عَليهِ السّلامُ فى قَولِه : تَخَلَّقوا بِأخلاقِ اللهِ ، أى تَشَبَّهوا بهِ فى الإحاطةِ -\r\n","page_name":" 233 ","page_number":233},
  {"content":"\r\n\r\n\r\n\r\n","description":"","footnote":"\r\n- بالمعلوماتِ وَالتّجرُّدِ عَنِ الجسمانيّاتِ . » « فلسفه ، تشبّه به خداوند بر حسب قدرت و توان بشرى ، به هدف دست يافتن به سعادت أبدى مىباشد ؛ چنان كه امام صادق عليه السّلام در كلام خود امر فرمودند : « خود را به أخلاق إلهى متخلّق كنيد » يعنى در احاطهء به معلومات و تجرّد از جسمانيّات خود را به خداوند شبيه نمائيد . »\r\n« آغاز حكمت و فلسفه دانستن حقائق موجودات است به اندازهء بشريّت ، و انجام آن متخلّق شدن به أخلاق إلهيّه و دارا بودن بر عوالم عقليّه ؛ كَما قالَ بَعضُهُم بِالعَربيَّة : الحِكمةُ صَيرورةُ الإنسانِ عالَماً عَقليًّا مُضاهياً لِلعالَمِ العَينىّ ، لا فى المادَّةِ بَل فى صورَتِهِ وَ نَقشِهِ وَ هَيئَتِه وَ رَقْشِه . » « حكمت عبارت است از اينكه انسان عالَمى عقلى مشابه با عالم عينى گردد ، ليكن نه مشابهت در مادّه بلكه در صورت و هيئت و نقش و شكل عالَم عينى . »\r\n« و اين فنّ شريف در عالم مدنيّت و إنسانيّت دانش بسيار بزرگى است كه شرافت كبرى و رياست مطلقهء او بر فنون علوم نزد أهل خرد و دانش مسلّم است . زيرا كه جميع علوم عقليّه و فنون و صنايع كه سهولت تعيّش و زندگانى بنى نوع إنسانى منحصر در آن است هر يك شعبه‌اى از شعب آن علم شريف شمرده مىشوند .\r\nو گذشته از آنكه جميع علوم عقليّه از نتائج و فروعات اين علم‌اند ، علوم مقدّسهء شرعيّه را نيز به اين علم اختصاص بخصوص و ارتباط محكمى در ميان است . زيرا يك قسم أعظم علم شريعت كه منبع هر گونه سعادت و ما به الامتياز ما بين هدايت و ضلالت است شعبه‌اى است از فلسفهء اولى كه نام آن شعبه را حكماى اسلام « حكمت إلهى بمعنى أخصّ » و حكماى يونانى به زبان لاتين -\r\n","page_name":" 234 ","page_number":234},
  {"content":"\r\n\r\n\r\n\r\n","description":"","footnote":"\r\n- قديم « أثولوجيا » يعنى معرفت ربوبيّات و أهل شريعت طاهره « أصول عقايد » نامند . و در آن شعبه از إثبات بارى تعالى شأنه و خداشناسى و إثبات نبوّت و از روز بازپسين گفتگو نمايند ؛ چنانچه حضرت سيّد الموحّدين أميرالمؤمنين صلوات الله عليه در تحسين صاحبان آن علم فرمايند :\r\nرَحِمَ اللهُ امْرَءًا أعَدَّ لِنَفسِهِ وَاستَعَدَّ لِرَمسِه ، و عَلِمَ مِن أينَ و فى أينَ و إلَى أينَ . » « خداوند رحمت كند بنده‌اى را كه براى خود توشه برداشت و براى قبر آماده گشت ، و دانست كه از كجا آمده و در كجا هست و به كجا خواهد رفت . »\r\n« قسم ديگر از علوم شريعت كه علوم شرعيّهء فرعيّه است آن نيز بر دو قسم است ؛ يك قسم از آن چون أبواب متاجر و معاملات و حدود و سياسات ( غير از أبواب عبادات ) يعنى مجموع أفعال و أعمالى كه صحّت بجاى آوردن و مقبولى آن بر نيّت قربت مشروط نيست ، جميع آنها شعبه‌اى هستند از فلسفهء اولى كه آن شعبه را در مقابل حكمت نظريّه « حكمت عمليّه » نام نهاده به تهذيب أخلاق و تدبير منزل و سياست مُدن قسمت كرده‌اند .\r\nحكما و دانشمندان سابق همواره در آن مطالب تحقيقات نموده و دفاتر چند مىپرداختند ، مانند كتاب « الطّهارة » افلاطون إلهى كه أبوعلى گويد از زبان يونانى به عربى ترجمه نمود و سلطان الحكماء محمّد بن حسن نصير الدّين طوسى آن را از زبان تازى به پارسى در آورد و به « أخلاق ناصرى » موسوم كرد . و از روى آن قواعد ، در أزمنهء فترت ، مردم را أمر به معروف و نهى از منكر مىنمودند تا آنكه حكماى إسلام بعد از نشر شريعت طاهره پاس أدب را رعايت نموده لجام قلم را از صوب آن تحقيقات منعطف داشتند . »\r\nسپس مطلب را ادامه داده تا آنكه مىفرمايد : -\r\n","page_name":" 235 ","page_number":235},
  {"content":"\r\n\r\n\r\n\r\n","description":"","footnote":"\r\n- « قسم ديگر از علوم شرعيّهء فرعيّه أفعال و أعمالى است كه صحّت بجاى آوردن آن مشروط بر نيّت قربت است مانند عبادات از فرائض و مندوبات ؛ و در اين قسم از علم شريعت ، عقل را اگرچه به هيچ وجه من الوجوه راهى نيست ولى فهميدن سرّ وجوب تكاليف و قبولاندن آنها به دليل لطف و غيره بر عهدهء دلائل و براهين عقليّه است .\r\nپس علم حكمت و فلسفهء اولى را قطع نظر از علوم عقليّه ، در علوم شرعيّه نيز دخالت بسيار عظيمى است . بدان واسطه خداى تعالى شأنه فوائد جليلهء آن علم شريف را به آيه وافى هدايهء : وَ مَن يُؤْتَ الْحِكْمَةَ فَقَدْ أُوتِىَ خَيْرًا كَثِيرًا ، و سائر آيات باهرات بستود .\r\nنه چنان است كه بر بعض از أوهام قاصره خطور نموده قواعد علم شريعت را مخالف قوانين حكمت شمارند ؛ صدر الحكماء و المتألّهين صدر الدّين شيرازى قدسّ سرّه در « أسفار متعاليه » گويد : تَبًّا لِفلسفةٍ لا يُطابِقُ قوانينُها قوانينَ الشّريعةِ المُطهَّرة . » « نابود باد فلسفه‌اى كه قوانين آن با قوانين شريعت مطهّره مطابقت و موافقت نداشته باشد . »\r\nايشان به نقل از محقّق لاهيجى صاحب « شوارق » دربارهء مخالفت أشاعره با فلسفه گويند :\r\n« مذمّت علم حكمت و فلسفه در ميان علماء اسلام ابتدا از طوائف أشعريّه كه حسن و قبح عقلى أشياء را انكار نموده بر تجسّم و رؤيت معتقد بودند ناشى شده [ به 
  ] بسيار علماء سرايت نموده ، و إلّاأغلب دلائل حكميّه با قواعد و اصول إماميّه بل با بعضى أدلّهء معتزله نيز موافق و معاضد است . »\r\nسپس مطلب را ادامه مىدهند تا اينكه مىفرمايند : -\r\n","page_name":" 236 ","page_number":236},
  {"content":"\r\n\r\nو بر أساس بحث ايشان ، مخالفان فلسفه منحصر مىشوند در أخباريّين كه بحث از أدلّهء عقليّه را إنكار دارند نه اصوليّون كه قوام بحثشان بر عقل است . معروف است - و قبلًا نيز اشاره شد - كه چون از شيخ مرتضى أنصارى دربارهء مسأله‌اى از مسائل توحيد سؤال شد در پاسخ گفت : من مرد اين ميدان نيستم ؛ برويد سبزوار و از حكيم ملّا هادى بپرسيد !\r\nاز مفسّرين و محدّثين أهل تسنّن ، آنها كه أشعرى مذهبند با فلسفه مخالفند و معتزله موافق . و اين به علّت آنست كه : أشاعره در أبحاث عقليّه فرو مىمانند ، و امّا معتزله و شيعه باكى از أبحاث عقليّه ندارند .\r\nسيّد محمود آلوسى چون سنّى أشعرى مذهب است و صريحاً در عبارات خود به شيخ أبوالحسن أشعرى استناد مىجويد ، و جدّ مادرى وى شيخ عبدالقادر گيلا نى است و به او نيز تمسّك دارد ، در\r\n\r\n\r\n","description":"","footnote":"\r\n- « جمعى از آنها كه بواسطهء انتساب بر شيخ أبوالحسن أشعرى به أشاعره ناميده شده‌اند تصريح صريح نمودند بر اينكه : قوانين إسلامى كه مباحث كلاميّه مطابقت آن را التزام نموده عبارت است از تمامى ظواهر آيات و أخبار خواه متواتر باشد يا آحاد ، قطعى باشد يا ظنّى ، نصّ باشد يا ظاهر ! و ملتزم شدند ظواهر آيات و أخبار را - اگرچه دلالت بر تجسّم و رؤيت و جبر و غير آن داشته باشد - اعتقاد نموده أدلّهء عقليّه را كه مخالف آنهاست مردود و مجروح سازند ؛ و بدين واسطه مخاصمت ظاهره با قواعد حكمت در نظر گرفته و طريقهء مجادلت با عقل را پيش آوردند . » - م .\r\n","page_name":" 237 ","page_number":237},
  {"content":"\r\n\r\nتفسير « روح المعانى » ( جلد 3 ، صفحهء 41 و 42 ) در ضمن تفسير آيه :\r\n يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً ؛  « 1 » با آنكه رواياتى را در فضيلت حكمت ذكر مىكند ، معذلك از حكمت و فلسفه تنقيد مىكند ؛ و ما عين عبارات او را مىآوريم :\r\n« أَخرَجَ الطَّبَرانىُّ عَن أَبِى امَامَةَ قالَ : قالَ رَسولُ اللَهِ صَلَّى اللَهُ تَعالَى عَلَيهِ [ وءاله 
  ] وَ سَلَّمَ : إنَّ لُقمانَ قالَ لِابْنِهِ : يا بُنَىَّ عَلَيكَ بِمُجالَسَةِ العُلَمآءِ ، وَاسْمَعْ كَلامَ الحُكَمآءِ ؛ فَإنَّ اللَهَ تَعالَى يُحْيى القَلبَ المَيِّتَ بِنورِ الحِكمَةِ كَما يُحْيى الأَرضَ المَيِّتَةَ بِوابِلِ المَطَرِ .\r\nوَ أَخرَجَ البُخارىُّ وَ مُسلِمٌ عَنِ ابنِ مَسعودٍ رَضِىَ اللَهُ تَعالَى عَنهُ قالَ : قالَ رَسولُ اللَهِ صَلَّى اللَهُ عَلَيهِ [ و ءالِه 
  ] و سَلَّمَ : لَاحَسَدَ إلّافى اثْنَتَينِ : رَجُلٍ ءَاتَاهُ اللَهُ تَعالَى مالًا فَسَلَّطَهُ عَلَى هَلَكَتِهِ فِى الحَقِّ ، و رَجُلٍ ءَاتاهُ اللَهُ تَعالَى الحِكمَةَ فَهُوَ يَقْضى بِها وَ يُعَلِّمُهَا .\r\nوَ أَخرَجَ الطَّبَرانىُّ عَن أبى موسَى قالَ : قالَ رَسولُ اللَهِ صَلَّى اللَهُ تَعالَى عَلَيهِ [ و ءَالِه 
  ] و سَلَّمَ : يَبْعَثُ اللَهُ تَعالَى العِبادَ يَومَ القِيمَةِ ثُمَّ يُمَيِّزُ العُلَمآءَ فَيَقولُ : يا مَعْشَرَ العُلَمآءِ ! إنّى لَمْ أَضَعْ فيكُم عِلْمى لِأُعَذِّبَكُم ؛ اذْهَبوا فَقَد غَفَرْتُ لَكُم .\r\nوَ فى رِوايَةٍ عَن ثَعلَبَةَ بنِ الحَكَمِ أنَّهُ سُبحَانَهُ يَقولُ : إنِّى لَم أَجْعَلْ عِلْمى وَ حُكْمى فيكُم إلّاوَ أَنَا أُريدُ أن أغْفِرَ لَكُم عَلَى ما كانَ مِنكُم ، وَ لا أُبَالى .\r\n\r\n\r\n","description":"","footnote":"\r\n( 1 ) - قسمتى از آيه 269 ، از سورهء 2 : البقرة .\r\n","page_name":" 238 ","page_number":238},
  {"content":"\r\n\r\nو هذا بالنّسبَةِ إلى حَمَلَةِ العلمِ الشّرعىِّ الّذى جآءَ بِه حكيمُ الأنبيآءِ و نبىُّ الحكمآءِ حضرةُ خاتَمِ الرِّسالةِ و مُحَدِّدُ جِهاتِ العَدالةِ و البَسالَةِ صَلّى الله تَعالى عليهِ [ وَ ءالِه 
  ] و سلّمَ ، لا ما ذَهَبَ إليهِ جالينوسُ و ذيمِقْراطيسُ و أفْلاطونُ و أرِسطاليسُ و مَن مَشى عَلى ءَاثارِهم وَاعتَكَفَ فى رِواقِ أفكارِهم ؛ فَإنّ الجهلَ أولى بِكثيرٍ مِمّا ذَهَبوا إليهِ وَ أسلَمُ بِمراتِبَ مِمّا عَوَّلوا عَلَيهِ .\r\nحَتّى أنّ كثيرًا مِنَ العلمآءِ نَهَوْا عَن النّظرِ فى كُتبِهم ، و استَدَلّوا عَلى ذلكَ بِما أخرَجهُ الإمامُ أحمدُ و أبويَعلَى مِن حَديثِ جابِرٍ : إنّ عُمَرَ اسْتَأْذَنَ رسولَ اللهِ صَلّى اللهُ تَعالى عليهِ و [ ءَالِه 
  ] و سلّمَ فى جوامِعَ كَتَبَها مِنَ التَّوراةِ لِيَقرَأَها و يَزدادَ بِها عِلمًا إلى عِلمِهِ ، فَغَضِبَ و لَم يَأْذَن لَه و قالَ : لَو كانَ موسى حَيًّا لَما وَسِعَهُ إلّااتِّباعى . و فى رِوايَةٍ :\r\nيَكْفيكُم كِتابُ اللهِ تَعالى .\r\nو وَجهُ الِاستدلالِ أنّهُ صَلّى اللهُ عَليهِ [ وَءالِه 
  ] و سلّمَ لَم يُبِحِ اسْتعمالَ الكتابِ الَّذى جآءَ به موسى هُدًى و نورًا ، فى وَقتٍ كانَت فيهِ أنوارُ النُّبُوّةِ ساطِعَةً و سَحآئِبُ الشُّبَهِ و الشُّكوكِ بِالرُّجوعِ إلَيهِ مُنقَشِعةً ، فَكَيفَ يُباحُ الِاشتغالُ بِما وَضَعَه المُتَخَبِّطونَ مِن فلاسِفةِ اليونانِ إفكًا وَ زورًا فى وَقتٍ كَثُرَت فيهِ الظُّنونُ و عَظُمَت فيهِ الأوهامُ و عادَ الإسلامُ فيهِ غَريبًا ! و فى كِتابِ اللهِ تَعالى غِنًى عَمّا سِواهُ ، كَما لا يَخْفى عَلى مَن مَيَّزَ القِشرَ مِنَ اللُبابِ و الخطآءَ مِنَ الصَّواب . » انتهى . « 1 »\r\n\r\n\r\n","description":"","footnote":"\r\n( 1 ) - [ « طبرانى از أبوامامه روايت كرده است كه حضرت رسول الله -\r\n","page_name":" 239 ","page_number":239},
  {"content":"\r\n\r\n\r\n\r\n","description":"","footnote":"\r\n- صلّى الله عليه وآله وسلّم فرمودند : لقمان به فرزند خويش گفت : اى فرزندم ! بر تو باد به مجالست و همنشينى با علماء ، و گوش فرا ده به كلام حكماء ؛ زيرا كه خداوند تعالى قلب مرده را با نور حكمت زنده مىگرداند چنان كه زمين مرده و خشك را با باران تند و درشت دانه زنده مىنمايد .\r\nو بخارى و مسلم از ابن مسعود روايت كرده‌اند كه رسول خدا صلّى الله عليه و آله و سلّم فرمودند : حسد نمودن جائز نيست مگر در دو مورد : مردى كه خداوند به او مالى عطا كرده و به او قدرت بخشيده كه آن مال را در راه حق مصرف نمايد ، و مردى كه خداوند متعال به او حكمت عطا نموده و او با حكمت قضاوت مىنمايد و آن را به ديگران مىآموزد .\r\nو طبرانى از أبوموسى روايت نموده كه رسول الله صلّى الله عليه وآله وسلّم فرمودند : خداوند در روز قيامت بندگان خود را برمىانگيزد و سپس عالمان را جدا مىسازد و مىفرمايد : اى گروه عالمان ! من علم خود را در ميان شما قرار ندادم تا شما را عذاب كنم ؛ برويد كه شما را بخشيدم .\r\nو در روايت ديگرى از ثعلبة بن حكم چنين آمده است : خداوند سبحان مىفرمايد من علم و حكمت خود را در شما ننهادم مگر بدين جهت كه مىخواستم از شما نسبت به آنچه انجام داده‌ايد درگذرم ، و من در بخشيدن بندگان گنهكارم از كسى باك ندارم .\r\nو اين فضائل كه در روايات ذكر شده ، مربوط به حاملان علم شريعت است ؛ علمى كه حكيمِ پيامبران و پيامبرِ حكيمان حضرت خاتم پيغمبران و معيَّن كنندهء حدود و مرزهاى عدالت و دادگسترى و دلاورى - صلّى الله عليه وآله وسلّم - آن را آورده‌اند ، نه آن علمى كه جالينوس و ذيمقراطيس و -\r\n","page_name":" 240 ","page_number":240},
  {"content":"\r\n\r\nمجلسى در « بحار الأنوار » ( جلد 2 از طبع حروفى ، صفحهء 314 ،\r\n\r\n\r\n","description":"","footnote":"\r\n- أفلاطون و أرسطو و كسانى كه از ايشان پيروى نموده و در منزلگاه أفكار ايشان مسكن گزيده‌اند ، به آن علم معتقد گرديده‌اند ؛ زيرا كه نادانى بهتر است از اعتقاد به علوم ايشان ، و جهالت سالم‌تر است از اعتقادات ايشان .\r\nتا جائى كه بسيارى از علماء از مطالعهء كتب ايشان نهى نموده‌اند ، و بر اين امر به روايتى كه أحمد و أبويعلى از جابر نقل نموده‌اند استدلال كرده‌اند كه : عمر از رسول خدا صلّى الله عليه وآله وسلّم دربارهء مجموعه‌اى كه آن را از روى تورات نوشته بود اجازه خواست كه آن را بخواند و علمش افزون گردد . رسول خدا غضبناك شده و اجازه ندادند ، و فرمودند : اگر موسى زنده بود اجازه نداشت كارى بنمايد مگر تبعيّت از من ، و در روايت ديگرى آمده است كه حضرت فرموده‌اند : كتاب خدا براى شما بس است .\r\nوجه استدلال به اين روايت اين است كه حضرت پيامبر صلّى الله عليه وآله وسلّم استفاده از كتابى را كه موسى آن را آورده بود و نور و هدايت براى مردم بود ، در زمان خود اجازه نفرمودند ، در حالى كه در آن زمان أنوار خورشيد نبوّت تابان و ابرهاى شبهات و شك‌ها با مراجعه به رسول خدا پراكنده و متفرّق بود ؛ با چنين حالى چگونه مىشود پرداختن به آنچه فلاسفهء منحرف يونان با دروغ و باطل ساخته و پرداخته‌اند ، در زمانى كه شكّ و شبهه زياد شده و توهّمات شدّت يافته و اسلام بار ديگرى غريب گشته ، جائز باشد !\r\nو كتاب خدا ما را از هر چه غير آن است بى نياز مىكند ؛ چنان كه بر آن كس كه پوست را از مغز و خطا را از صواب تشخيص مىدهد ، مخفى نيست . » 
  ] *\r\n* - متذكّر ميگردد مطالبى كه دربارهء حكمت در مقدّمهء كتاب ( ص 160 تا ص 178 ) گذشت ، براى پاسخ به اين مطالب كفايت نموده و نيازى به تكرار نيست - م .\r\n","page_name":" 241 ","page_number":241},
  {"content":"\r\n\r\nدر باب 34 از كتاب العلم كه باب البِدَع و الرأى و المقاييس است ) در ذيل حديث 77 كه نامه‌اى از حضرت صادق عليه السّلام است به أصحاب رأى و قياس ، و در آن از استغنا پيشه كردن و به تدبير خود غرّه شدن نهى فرموده است ، و رسولان خدا را باب و صراط عقائد صحيحه معرّفى نموده است ؛ مىگويد :\r\n« و لا يَخفى عَليكَ بَعدَ التَّدبُّرِ فى هذا الخَبرِ وَ أضرابِه ، أنَّهم سَدّوا بابَ العَقلِ بَعدَ مَعرفةِ الإمامِ ! » « 1 »\r\nو علّامهء طباطبائى در پاورقى مىگويند :\r\n« هذا ما يراهُ الأخباريّونَ و كثيرٌ مِن غَيرِهم ، و هُوَ مِن أعجبِ الخطآءِ . و لَو أُبطِلَ حُكمُ العقلِ بعدَ مَعرفةِ الإمامِ ، كانَ فيهِ إبطالُ التَّوحيدِ و النُّبوّةِ و الإمامةِ و سآئِرِ المعارفِ الدّينيّةِ . و كَيفَ يُمكِنُ أن يُنتَجَ مِنَ العقلِ نتيجةٌ ثُمّ يُبطَلَ بِها حُكمُه و تَصْدُقَ النّتيجةُ بِعَينِها .\r\nو لَو اريدَ بِذلكَ أنّ حُكمَ العقلِ صادقٌ حَتّى يُنتِجَ ذلكَ ثُمَّ يُسَدُّ بابُه ، كانَ مَعناهُ تَبَعيّةَ العقلِ فى حُكمِهِ لِلنّقلِ و هُوَ أفحشُ فَسادًا .\r\nفَالحقُّ أنّ المُرادَ مِن جميعِ هذِهِ الأخبارِ النّهىُ عَنِ اتّباعِ العَقليّاتِ فيما لا يَقدِرُ الباحثُ عَلى تَمييزِ المُقدّماتِ الحقّةِ مِنَ المُمَوَّهَةِ الباطِلةِ . » - انتهى . « 2 »\r\n\r\n\r\n","description":"","footnote":"\r\n( 1 ) - [ « پس از تدبّر و دقّت در اين روايت و أمثال آن ، بر تو مخفى نخواهد بود كه اهل بيت عليهم السّلام باب عقل را بعد از شناخت امام بسته‌اند ! » 
  ]\r\n( 2 ) - [ « اين سخن ، مطلبى است كه أخباريان و عدّهء زيادى غير از ايشان -\r\n","page_name":" 242 ","page_number":242},
  {"content":"\r\n\r\nإرنست رِنان در وقتى كه سيّد جمال الدّين أسدآبادى در فرانسه بود ، نطقى در دانشگاه سوربون در مخالفت إسلام با علم و فلسفه نمود و در روزنامه انتشار داد ، و سيّد جمال جوابى در ردّ او داد .\r\nمطالب رنان و سيّد جمال در كتاب « سيرى در انديشهء سياسى عرب » تأليف سيّد حميد عنايت ، از صفحهء 104 تا صفحهء 112 آمده است .\r\nو ما اجمال اين قضيّه را در « جُنگ شمارهء 7 » صفحهء 47 آورده‌ايم ؛\r\n\r\n\r\n","description":"","footnote":"\r\n- به آن معتقدند ، و اين فكر از عجيب‌ترين اشتباهات است . و اگر حكم عقل بعد از شناخت امام ردّ شده و باطل شمرده شود ، با اين كار توحيد و نبوّت و امامت و سائر معارف دينيّه إبطال گرديده است . و چگونه ممكن است كه از عقل نتيجه‌اى گرفته شود و سپس بوسيلهء آن نتيجه ، اعتبار و ارزش حكم عقل ابطال شود ولى خود آن نتيجه كماكان صادق باشد .\r\nو اگر منظورشان از اين سخن اين است كه حكم عقل تا جائى كه حقّانيّت توحيد و نبوّت و امامت را نتيجه مىدهد صادق و صحيح است و سپس باب عقل بسته مىشود ، معناى آن اين است كه عقل در حكم خود تابع نقل است ( و دائرهء ارزش و اعتبار عقل را نقل تعيين مىنمايد ؛ و در هر محدوده‌اى كه نقل مطلبى بيان كرده ، حكم عقل نيز در تأييد آن حقّ مىباشد ولى در سائر مطالب حكم عقل ارزش ندارد ) و فساد اين مطلب ، از مطلب گذشته به مراتب بيشتر است .\r\nپس حقّ اين است كه منظور همهء اين روايات ، نهى از تبعيّت استدلالات عقلى در مواردى است كه شخص قادر بر جداسازى مقدّمات حقّه از مقدّمات باطلة نباشد . » 
  ]\r\n","page_name":" 243 ","page_number":243},
  {"content":"\r\n\r\nبدانجا و بدينجا مراجعه شود . « 1 »\r\n\r\n\r\n","description":"","footnote":"\r\n( 1 ) - اين مطالب را حضرت علّامه آية الله مؤلّف قدّس سرّه در جنگ مزبور آورده‌اند ولى نسبت به جواب سيّد جمال به نطق ارنست رنان نظر مثبت نداشته بلكه آن را مردود و غير قابل قبول مىدانستند ، لذا در ادامهء مطالب جنگ ، در متمّم صفحهء 52 فرموده‌اند :\r\n« . . . شاهد گفتار ما پاسخى است كه سيّد به ارنست رنان مىدهد و در اين پاسخ نكات ضعف بلكه إلحاد و زندقه در افكار سيّد مشهود است . »\r\nو نيز به همين جهت در كتاب « نور ملكوت قرآن » ج 4 به اين مطلب اشاره نموده و در ص 132 اينچنين فرموده‌اند :\r\n« و چون اين پاسخ سيّد در نزد ما خالى از اشكال نبود بلكه مواضع ضعفِ بسيار در آن مشهود بود ، و اگر ما آن را در اينجا مىآورديم نياز به بحث طولانى و پاسخ از اشكالات آن بود ؛ فلهذا از اصل پاسخ صرف نظر كرديم . »\r\nو خلاصهء نظريّهء ايشان دربارهء سيّد جمال ، در شرح‌حالى اجمالى از وى كه در كتاب « نور ملكوت قرآن » ج 3 آورده‌اند ، در ص 159 و 160 اينچنين آمده است :\r\n« اينجانب در رسالهء جداگانه و مختصرى كه نوشته‌ام ، دربارهء سيّد جمال الدّين نظر خوشى ندارم و او را مرد إلهى نمىدانم . گرچه مسلّماً از نوابغ دهر و از فلاسفهء عاليمقام بوده و در خطابه و عربيّت ممتاز بوده و سعى وافضرى در تشكيل حكومت واحده و مركزى براى مسلمين داشته است ولى از اين نمىتوان إثبات معنويّت و حتّى إسلام او را به معنائى كه متداول و معروف بوده است نمود . و بالأخصّ از جواب خطابهء ارنست رنان بر مىآيد كه معتقد به نبوّت أنبياء و اتّصال به عالم غيب نبوده است . او گرچه ميل به اتّحاد مسلمين -\r\n","page_name":" 244 ","page_number":244},
  {"content":"\r\n\r\nدر « جُنگ شمارهء 18 » صفحهء 71 و 72 ، مطالبى از آية الله شعرانى دربارهء بطلان انتساب كتاب « حديقة الشّيعة » به ملّا أحمد أردبيلى ذكر كرده‌ام . « 1 »\r\n\r\n\r\n","description":"","footnote":"\r\n- داشت ولى در سايهء رياست و حكم و محوريّت خودش ، و به همين جهت كامياب نشد و در حال ذلّت و سرافكندگى در تركيّه نزد سلطان عبدالحميد عثمانى جان سپرد . و از بسيارى از سخنان او مشهود است كه تجدّد و تغيير إسلام را مىخواسته است نه فقط تجدّد و تغيير مسلمين را ، و آرزو مىكرده است كسى پيدا شود و زنجيرهايى را كه إسلام بر مسلمين بسته است بگسلد و مسلمين رها شوند . و اين سخنان جز غرور و جهل و نابينائى در واقعيّات و حقائق محمل ديگرى ندارد . » - م .\r\n( 1 ) - در جُنگ مزبور چنين آمده است :\r\n« آية الله شعرانى در مقدّمهء كتاب « تفسير أبوالفتوح رازى رحمة الله عليه » كه در أحوال أبوالفتوح نوشته‌اند در جلد اوّل ، صفحهء 13 و 14 از جمله نوشته‌اند :\r\nدر « روضات » از ميرزا عبدالله افندى صاحب « رياض » روايت كرده است كه : سيّد جمال الدّين محمّد بن غياث بن محمّد ، كتاب « ايجاز المطالب فى إبراز المذاهب » و كتاب « هادى النّجاة من جميع المهلكات » را به ابن حمزه نسبت داده است .\r\nو هم صاحب « رياض » گويد : كتاب « حديقة الشّيعة » ملّا أحمد اردبيلى را سيّد جلال الدّين محمّد بن غياث بن محمّد تلخيص كرد . و از كلام او معلوم مىشود : اين كتاب « حديقة الشّيعة » كه امروز متداول و در دست ماست از محمّد بن غياث بن محمّد است . و نسبت دو كتاب مذكور را به ابن حمزه از -\r\n","page_name":" 245 ","page_number":245},
  {"content":"\r\n\r\n\r\n\r\n","description":"","footnote":"\r\n- وى نقل كرد نه از ملّا أحمد اردبيلى ، چون محتمل است او هنگام تلخيص قصّهء ابن حمزه را افزوده باشد .\r\nدر « روضات » گويد : أصل كتاب « حديقة الشّيعة » را از مؤلّف ديگر مقدّم بر ملّا أحمد اردبيلى ديده‌اند .\r\nبارى ، كتاب « حديقة الشّيعة » به صورت فعلى از مقدّس اردبيلى نيست ، و از گفته‌هاى أهل فنّ چنان بايد نتيجه گرفت كه : اين كتاب را يكى از مؤلّفان آغاز دولت صفويّه يا أواخر دولت گوركانيان در شرح حال پيغمبر صلّى الله عليه و آله و سلّم و دوازده إمام عليهم السّلام نوشته است . شبيه « روضة الشّهدآء » ملّا حسين كاشفى و « زينة المجالس » و چند كتاب فارسى ديگر در مناقب أئمّهء اثنى عشر عليهم السّلام كه عبارت آنها فصيح و شيرين است امّا روايات ضعيف بسيار دارد .\r\nو نام ملّا أحمد اردبيلى و « زبدة البيان » در اين كتاب از آنجا آمد كه نسخه‌اى از اين « حديقة » در تصرّف ملّا أحمد اردبيلى بوده ، در حاشيهء آن توضيحاتى نوشته است و ناسخان پس از آن جزء متن كرده‌اند ، و باز محمّد بن غياث بن محمّد آن را تلخيص كرده است ؛ و گرنه أخبار ضعاف و بى أصل را با عبارت فارسى فصيح نمىتوان به عالمى مدقّق نسبت داد كه أصلًا آذربايجانى بوده و در نجف أشرف پرورش يافت . و ما هرگز احتمال نمىدهيم محقّق اردبيلى تأليف ديگرى را انتحال كند ، و چون [ ، چون 
  ] با آن علم و تقوى و شهرت و قبول عامّه و جاه و عزّت كه داشت حاجت نبود كتابى ضعيف را به خويش نسبت دهد .\r\nو عجيب‌تر آنكه گويد : مرا گذر به اصفهان افتاد ، ديدم كه مردم آن بلده -\r\n","page_name":" 246 ","page_number":246},
  {"content":"\r\n\r\nدر « تأسيس الشّيعة » صفحه 270 ، مطالبى دربارهء حكمت علّامهء حلّى آورده است . « 1 »\r\n\r\n\r\n","description":"","footnote":"\r\n- شيخ أبوالفتوح عجلى شافعى را شيخ أبوالفتوح رازى نام كرده بودند و به اين بهانه به عادت پدران خويش قبر آن سنّى صوفى را زيارت مىكردند . اگرچه از مردم آن ديار أمثال اين كردار دور نيست ، زيرا كه ايشان پنجاه ماه زياده از ديگران نسبت به حضرت شاه ولايت ناشايست و ناسزا گفته‌اند ؛ و در اين زمان كه مذهب شيعه قوّتى گرفته ايشان همچنان به شاه مردان مانند پدران محبّتى ندارند ! - انتهى .\r\nاين اعتراض غير وارد بر أهل اصفهان ألبتّه از مثل ملّا أحمد اردبيلى صاحب « آيات الأحكام » و « شرح إرشاد » سخت بعيد است ! مردى به آن درجهء فضل و علم مىداند كه اگر مردم شهرى اشتباه كنند و قبر سنّى را شيعى بدانند دليل بر سوء سريرت آنان نيست ؛ و اشتباه قبر چنان كه گفتيم براى قاضى نورالله شُشترى نيز رخ داد و هيچكس توهّم سوء سريرت دربارهء او نكرد . ملّا أحمد اردبيلى معاصر شاه عبّاس بزرگ است كه اصفهان پايتخت او بود ؛ چگونه مردم اصفهان در عهد او محبّتى به شاه مردان نداشتند ! » - م .\r\n( 1 ) - گزيده‌اى از عبارات مرحوم آية الله سيّد حسن صدر در « تأسيس الشّيعة » :\r\n« آية الله علّامه جمال الدّين حسن بن يوسف بن مطهّر حلّى :\r\nشيخ شيعه و إحيا كنندهء شريعت ؛ در تمام فنون چه معقول و چه منقول داراى تصنيف است . تعداد تأليفات او بيش از پانصد مجلّد است . بين متقدّمين و متأخّرين براى هيچكس چنين وسعت در تأليف پيدا نشده است . به دست او سلطان محمّد شاه خدا بنده و أكثر ايرانيان تشيّع را پذيرفتند . از مجلس درس او پانصد مجتهد فارغ التّحصيل گشتند . -\r\n","page_name":" 247 ","page_number":247},
  {"content":"\r\n\r\nو نيز در « تأسيس الشّيعة » از صفحهء 362 تا صفحهء 372 ، مطالب مهمّى دربارهء حكمت و كلام و خدمت آل نوبخت به تشيّع و إسلام آورده است . « 1 »\r\n\r\n\r\n","description":"","footnote":"\r\n- خواجه نصيرالدّين طوسى هنگاميكه وى جوان بود به مهارت او در علوم عقليّه اقرار نمودند . او اوّلين كسى است كه كتاب « تجريد » خواجه نصيرالدّين طوسى را شرح نموده است . وى در علم حكمت هفده جلد تأليف دارد كه از جملهء آنها « شرح شفاى ابن‌سينا » و « شرح إشارات » و « شرح حكمة الإشراق » مىباشد . » - م .\r\n( 1 ) - منتخباتى از عبارات « تأسيس الشّيعة » :\r\n« آل نوبخت :\r\nنوبخت نام شخصى ايرانى است كه فاضل و ستاره شناس بوده است . او در همراهى منصور عبّاسى بوده و هنگاميكه در اين امر ناتوان گشت فرزندش أبوسهل بن نوبخت جايگزين وى شد . قطفى در كتاب « أخبار الحكماء » در بيان أحوالات حسن بن سهل بن نوبخت گفته است : آل نوبخت همگى از فضلا بوده و داراى فكرى استوار و مهارت در علوم پيشينيان بوده‌اند .\r\nسيّد جمال الدّين علىّ بن طاووس در كتاب « فرج المهموم ، فى الحلال و الحرام من علم النّجوم » هنگاميكه نام گروهى از علماى شيعه كه به علم نجوم عمل مىكرده‌اند را شمارش مىنمايد چنين مىفرمايد : از جملهء علما گروهى از بنى نوبخت مىباشند كه به علم نجوم آگاهى داشته و پيشتاز در آن بوده‌اند ، و من بر بخشى از آن تأليفات كه در نجوم و پيشگوئى حوادث از طريق ستارگان بود دست يافتم . از اين گروه است حسن بن موسى نوبختى ، و موسى بن حسن ابن عبّاس بن إسمعيل بن أبى سهل بن نوبخت كه نجاشى دربارهء او گفته است : در علم نجوم مهارت داشت و در اين موضوع تأليفاتى داشته و داراى ديانت -\r\n","page_name":" 248 ","page_number":248},
  {"content":"\r\n\r\n\r\n\r\n","description":"","footnote":"\r\n- و عبادتى نيكو نيز بوده است .\r\nأبوسهل فضل بن نوبخت : وى در زمان خود پيشواى آل نوبخت در فضل و علم بود . فيلسوفى متكلّم و حكيمى إلهى بود . در علوم پيشينيان يگانه بود . بسيارى از كتابهاى حكماى فارس در حكمت إشراق را از فارسى به عربى ترجمه نمود . و در فنون مختلف حكمت تأليفات دارد . او رئيس كتابخانهء حكمت بوده ، و در زمان هارون الرّشيد مىزيسته است .\r\nإسحق بن أبى سهل نوبختى : او در علوم عقلى و حكمت طبيعى و علوم پيشينيان شاگرد پدرش بود ، و بجاى پدر نيز در رياست كتابخانهء حكمت قرار گرفت .\r\nإسمعيل بن اسحق نوبختى : علّامهء حلّى در وصف او چنين گفته است : « پيشواى بزرگ ما و شيخ اقدم : أبو إسحق بن نوبخت رضى الله عنه » . او كتابى در علم كلام به نام « ياقوت » دارد و علّامهء حلّى آن را شرح نموده به نام « أنوار الملكوت ، فى شرح الياقوت » ناميده است .\r\nيعقوب بن إسحق : او از أعيان علماء بوده و در علم نجوم و حكمت و كلام ، جزء فضلاى عصر خود محسوب مىشده است . وى به امام هشتم عليه السّلام إرادت خاصّى داشته است .\r\nعلىّ بن إسحق : در عصر امام رضا و امام جواد عليهما السّلام مىزيسته است ، و در علوم پيشينيان معروف و مشهور بوده است .\r\nإسمعيل بن علىّ بن إسحق : او از أصحاب امام حسن عسكرى عليه السّلام بوده است ، و در زمان خويش بر تمام مشايخ شيعه در بغداد تقدّم داشته است . او در علم حكمت و كلام بيش از سى مجلّد تأليف نموده است . -\r\n","page_name":" 249 ","page_number":249},
  {"content":"\r\n\r\nو در صفحهء 383 تا صفحهء 386 ، دربارهء أبونصر فارابى و\r\n\r\n\r\n","description":"","footnote":"\r\n- حسن بن موسى نوبختى : او ، هم متكلّم و هم فيلسوف بوده است ، و در محضر او جماعتى از مترجمين كتابهاى فلسفى گرد مىآمدند . او تأليفاتى در كلام و فلسفه و غير آن دارد .\r\nحسن بن سهل نوبختى : در علوم پيشينيان مهارت داشته و كتابى دربارهء أخبار حكما تأليف نموده است . وى از مشاهير منجّمين است .\r\nإسحق بن نوبخت : وى حضرت حجّة بن الحسن أرواحنا فِداه را زيارت نموده است . داراى شأن و مرتبت خاصّى بوده است كه دربارهء تعيين خليفه مورد مشورت قرار مىگرفته است .\r\nجعفر بن أحمد بن إبراهيم بن نوبخت : از معاريف و مشاهير متكلّمين بوده و معاصر با جناب شيخ أبوالقاسم حسين بن روح است .\r\nأبوالحسن بن كثير نوبختى : متكلّم ، فقيه و كثير الحديث بوده ، و معاصر با جناب شيخ أبوالقاسم حسين بن روح است .\r\nروح بن الشّيخ أبى القاسم حسين بن روح نوبختى : محدّث ، فاضل ، متكلّم و أهل مناظره بوده است . از او جناب شيخ صدوق حسين بن علىّ بن بابويه روايت نموده است .\r\nسليمان بن أبى سهل بن نوبخت : عالم ، متكلّم ، فاضل ، أديب و شاعر بوده است .\r\nحسن بن محمّد بن علىّ بن عبّاس بن إسمعيل بن أبى سهل بن نوبخت : از بزرگان طائفهء نوبخت و از مشاهير علماء إماميّه مىباشد .\r\nإبراهيم بن جعفر بن أحمد بن إبراهيم بن نوبخت : عالم ، متكلّم و فقيه بوده است . » - م .\r\n","page_name":" 250 ","page_number":250},
  {"content":"\r\n\r\nابن مسكويه و أبوالفتح كراجكى ، و حكمت آنان بحث شده است . « 1 »\r\n\r\n\r\n","description":"","footnote":"\r\n( 1 ) - برگزيده‌اى از عبارات « تأسيس الشّيعة » :\r\n« أبو نصر فارابى :\r\nأوّلين حكيمى كه در إسلام نشو و نما نموده است و به مرتبت استادى رسيده تا اينكه به نام « معلّم ثانى » معروف گرديده است ، و اين نام جز براى كسى كه مبانى را استوار ساخته است زيبنده نيست . اگر او نبود ابن سينا به مقام شيخ الرّئيس بودن نائل نمىگشت ، زيرا وى با استفاده از كتابهاى فارابى به اين مقام دست يافت ؛ همانگونه كه خود شيخ الرّئيس بنا بر نقل أبو عبيد جوزجانى به اين امر تصريح نموده است .\r\nاو بيانگر مقاصد فلاسفه و زبان مشّائين و سخنور حكماى ايران و مشكل گشاى إشراقيّين و پيشواى فلاسفهء اسلامى و پيشرو در تمام فنون يونانيان بود . كسى به مرتبهء استادى او نمىرسد مگر أرسطو كه بر او تقدّم دارد .\r\nاو جز با اهل فضل از شيعيان ارتباط بر قرار نمىنمود ؛ زيرا عقيدهء به مذهب تشيّع ، جامع بين وى و ايشان بود . »\r\nمرحوم صدر پس از ذكر تأليفات وى و سفرهاى متعدّد و سپس اقامت در دمشق تا هنگام وفاتش مىفرمايد :\r\n« بدان : بعضى از علما با شتاب و سرعت ( بدون تأمّل و دقّت ) وى را كافر دانسته‌اند زيرا در برخى از كتب او مطالبى را نظير قديم بودن عالم و انكار معاد و أمثال اينها يافته‌اند ، ولى توجّه ننموده‌اند كه اين گونه نوشته‌ها ترجمهء كتب بعضى از فلاسفهء يونانى به زبان عربى بوده است نه اينكه بيانگر عقيدهء فارابى باشد ؛ آيا در رسالهء « فصوص » كه منسوب به اوست خلاف اين سخنان وجود ندارد ؟ -\r\n","page_name":" 251 ","page_number":251},
  {"content":"\r\n\r\n\r\n\r\n","description":"","footnote":"\r\n- و خلاصه اينكه سزاوار نيست كه دربارهء اين بزرگان كه إسلام و ايمان آنها بديهى و ضرورى است با شتاب و بدون تأمّل به مجرّد يك نوشته‌اى كه موضوع آن و صحّت انتساب آن و صاحب آن سخن مشخّص نيست ، نسبت كفر داد . به خدا پناه مىبريم از اينكه دربارهء بزرگان سوء نظر داشته باشيم .\r\nابن مسكويه :\r\nنام او أحمد بن محمّد بن يعقوب بن مسكويه است . أهل رى بوده و سپس به اصفهان منتقل شده و در همانجا وفات يافته است . يكى از بزرگان روزگار است . او حكيم إلهى و رياضيدان و أهل هندسه بوده ؛ اخلاقى ، متكلّم ، لغوى ، شاعر ، مورّخ ، عالم به حديث و روايات بوده و در همهء اين علوم به اعتراف همگان پيشوا بوده است .\r\nدر تمامى علوم ياد شده داراى تأليفاتى است كه مورد مراجعهء أعلام مىباشد . در علم حكمت دو كتاب « فوز أكبر » و « فوز أصغر » را كه دربارهء اصول مذاهب و أديان و حقيقت نفوس است تأليف نموده ، و در كتاب « فوز أصغر » به عصمت امام تصريح نموده است .\r\nأوّلين پادشاهى كه ابن مسكويه با او مصاحبت نمود وزير مهلّبى شيعى است ، و پس از او با عضد الدّولة بن بويه رضى الله عنه و پس از او با ابن العميد و سپس با پسرش بود كه همگى شيعه هستند .\r\nنسبت به تشيّع او و پيشوائىاش ، جناب ميرداماد و سيّد خوانسارى در « روضات » و قاضى نورالله مرعشى در « طبقات » تصريح نموده‌اند .\r\nاو در سنهء 431 در اصفهان وفات نمود و قبر وى معروف بوده و در محلّهء خواجو قرار دارد . -\r\n","page_name":" 252 ","page_number":252},
  {"content":"\r\n\r\nو در صفحهء 393 و 394 ، دربارهء شيخ سديد الدّين [ و شيخ كمال الدّين 
  ] ، و در صفحهء 395 ، دربارهء شيخ علىّ بن سليمان ، و در صفحهء 395 تا صفحهء 397 ، دربارهء خواجه نصيرالدّين طوسى ، و در صفحهء 398 ، دربارهء علّامهء حلّى ، و در صفحهء 400 ، دربارهء شارح « شمسيّه » : قطب الدّين رازى بحث نموده است . « 1 »\r\n\r\n\r\n","description":"","footnote":"\r\n- أبوالفتوح كراجكى :\r\nنام او محمّد بن علىّ بن عثمان بن علىّ أبوالفتح كه معروف به علّامهء كراجكى است . شيخ الفقهاء و المتكلّمين است . يگانهء عصر خود در فقه و كلام و حكمت و رياضى بوده و در هر كدام از اين علوم داراى تأليف است . وى داراى تأليفات فراوان و متنوّع مىباشد . كراجكى از شاگردان جناب سيّد مرتضى علم الهدى است . علّامهء طباطبائى در « الفوائد الرّجاليّة » پس از ذكر نام او فرموده است : شيخ و فقيه و متكلّم است .\r\nيافعى در « مرآت الجنان » در حوادث سال 449 گفته است : در اين سال أبوالفتح كراجكى خيمى : رئيس شيعه و صاحب تصانيف درگذشت . او نحوى ، لغوى ، منجّم ، طبيب و متكلّم بوده و از بزرگان شاگردان شريف مرتضى مىباشد . مىگويم : منظور از « خيمى » آنست كه او ساكن خيم در بلاد مصر بوده است . » - م .\r\n( 1 ) - منتخباتى از عبارات « تأسيس الشّيعة » :\r\n« الشّيخ سديد الدّين :\r\nنام او سالم بن محفوظ بن عزيزه حلّى است . وى پيشواى طائفهء شيعه در زمان خود بوده است . علم كلام و فلسفه و تمام علوم پيشينيان به او منتهى گشته است . يگانهء روزگار خود بود . او استاد محقّق حلّى صاحب كتاب « شرائع » -\r\n","page_name":" 253 ","page_number":253},
  {"content":"\r\n\r\n\r\n\r\n","description":"","footnote":"\r\n- مىباشد . محقّق حلّى نزد وى كتاب « منهاج الاصول » و بخشى از كتاب « محصّل » و مقدارى از علوم پيشينيان را فرا گرفت . همچنين پدر علّامهء حلّى نزد ايشان درس خوانده است . مرحوم علّامهء حلّى در اجازهء كبيرهء خود براى بنى زهره او را نام برده و وى را ستايش بليغى نموده است .\r\nالشّيخ كمال الدّين :\r\nميثم بن علىّ بن ميثم بحرانى معروف به عالم ربّانى است . او در تمام علوم اسلامى و ادبيّات و حكمت و كلام و أسرار عرفانيّه معروف و مشهور مىباشد . همگان بر پيشوائى او در تمام علوم اتّفاق نظر دارند . شيخ علّامه سليمان بن عبدالله بحرانى در كتاب « السّلافة البهيّة ، فى التّرجمة الميثميّة » دربارهء او گفته است :\r\nاوست فيلسوف محقّق و حكيم أهل دقّت و پيشواى أهل كلام و خلاصهء فقهاء و أهل حديث و غوّاص درياى معارف و بدست آورندهء حقائق و لطائف . او در كنار احاطه به علوم شرعيّه و تقدّم در علوم عقليّه داراى ذوق در علوم حقيقى و آگاهى به أسرار عرفانى بود . داراى كراماتى واضح و روشن بود . در دلالت بر جلالت شأن او ، اتّفاق نظر همهء دانشمندان بر نامگذارى او به « عالم ربّانى » كفايت مىكند .\r\nالشّيخ علىّ بن سليمان :\r\nمحقّق بحرانى وى را چنين وصف نموده است : عالم ربّانى ، مقتداى حكما و پيشواى فضلا . او استاد شيخ كمال الدّين ميثم بحرانى است . يگانهء روزگار خود در علوم عقليّه و نقليّه بود . كتاب « إشارات » را در علم كلام تصنيف نمود . -\r\n","page_name":" 254 ","page_number":254},
  {"content":"\r\n\r\n\r\n\r\n","description":"","footnote":"\r\n- خواجه نصيرالدّين طوسى :\r\nاز جملهء حكما ، خواجه نصيرالدّين محمّد بن محمّد بن حسن طوسى است : حكيم فيلسوف ، سلطان المحقّقين ، و استاد حكما و متكلّمين ، يكى از أركان دنيا و دين ، و ناموس مسلمين . أصل او از منطقهء جهرود ساوه از توابع شهر قم بوده است . وى در طوس متولّد گرديد ، و در دوران كودكى علاقهء شديدى به علوم سخنورى داشت . سپس به علم كلام و در نهايت به فلسفه روى آورد و تمام فنون حكمت را فرا گرفت تا آنجا كه زمام رياست اين علم به او منتهى گشت ، و همانند لقمان حكيم به او نيز حكمت عطا گرديد ، و از آن دسته علمائى گرديد كه پيامبر ختمى مرتبت به آنها اشاره فرمود كه :\r\nعُلَمآءُ امَّتى كَأنبيآءِ بَنى إسرآئيلَ .\r\nاو پس از امامان در راه و خطّ مشى پيامبران در بالا بردن پرچم دين و امر به معروف و نهى از منكر و اجراء حدود إلهى و إقامهء جمعه و جماعت حركت نمود .\r\nعلّامهء حلّى در وصف وى گفته است : اين شيخ أفضل أهل عصر خود در علوم عقليّه [ و نقليّه 
  ] بود ، و تأليفات فراوانى در علوم عقلى و نقلى طبق مذهب إماميّه دارد . او در اخلاق ، شريف‌ترين انسانى بود كه ما ديده بوديم . إلهيّات « شفا » تأليف ابن سينا را نزد او خواندم ، و همچنين قسمتى از كتاب « تذكرة » در علم هيئت كه تأليف خود او مىباشد - پايان كلام علّامهء حلّى .\r\nتأليفات مشهور وى عبارتند از : « التّجريد فى الكلام » ، و اين كتاب بهترين كتابى است كه در عقائد حقّهء اماميّه نوشته شده است ، و اوّلين كسى كه آن را شرح نمود شاگردش علّامهء حلّى : بزرگ شيعه مىباشد ؛ « التّذكرة فى علم الهيئة » ، « تحرير اقليدس » ( تحرير مجسطى ) ، « شرح إشارات ابن‌سينا » و كتب فراوان ديگر . -\r\n","page_name":" 255 ","page_number":255},
  {"content":"\r\n\r\n\r\n\r\n","description":"","footnote":"\r\n- ولادتش در سال 597 بود . در قلعهء ديلم به دستور خورشيد شاه قرمطى محبوس گرديد ؛ هنگاميكه ترك‌ها بر اين پادشاه پيروز شدند و او را كشته و قلعه را گشودند ، خواجه را آزاد نمودند و خواجه را بواسطهء آگاهى او به نجوم احترام نمودند و او را از جملهء وزراى خويش قرار دادند . در روز هجدهم ذى الحجّة سال 673 در بغداد وفات يافت و در مقابر قريش دفن گرديد .\r\nگروهى از بزرگان از شاگردان وى بودند ؛ از جمله علّامهء حلّى ، سيّد عبدالكريم بن أحمد بن طاووس حلّى ، قطب الدّين شيرازى ، و شهاب الدّين كازرونى .\r\nقطب الدّين رازى :\r\nاز جمله حكماى شيعه ، قطب الدّين رازى حكيم إلهى است . نام وى محمّد بن محمّد بويهى است . او يكى از علماى دهر است .\r\nمحققّ كركى دربارهء او فرموده است : امام محقّق ، جامع معقول و منقول ، قطب ملّت و حقّ و دين ، أبو جعفر بويهى رازى شارح كتاب « شمسيّه » و « مطالع » در منطق است . او از علّامهء حلّى بدون واسطه روايت مىنمايد . وى يكى از بزرگترين شاگردان علّامه است و از أعيان اماميّه مىباشد - انتهى .\r\nعلّامهء حلّى درپشت كتاب « قواعد الأحكام » كه به خطّ قطب الدّين نوشته شده است چنين نوشته‌اند : اين كتاب را نزد من شيخ عالم كبير ، فقيه فاضل محقّق مدقّق ، پيشواى علما و فضلا ، قطب ملّت و دين : محمّد بن محمّد رازى قرائت نمود ، قرائتى همراه بحث و دقّت نظر و از روى تحقيق ؛ و از مشكلات اين كتاب سؤال نموده و از متشابهات آن پرسش نمود و من براى او با بيان شافى آنها را توضيح دادم . -\r\n","page_name":" 256 ","page_number":256},
  {"content":"\r\n\r\nدر مقدّمهء كتاب « الشّيعة و فنون الإسلام » صفحهء 12 ، دربارهء علم كلام و حكمتِ آية الله سيّد حسن صدر ، و اساتيد او بحث كرده است ؛ « 1 » و در « الشّيعة و فنون الإسلام » صفحهء 94 ، راجع به مصنّفات علّامهء حلّى درحكمت و كلام . « 2 »\r\nشيخ محمود أبوريّه در كتاب « أضوآءٌ على السّنّة المحمّديّة »\r\n\r\n\r\n","description":"","footnote":"\r\n- شهيد أوّل در حقّ وى چنين فرموده است : در شهر دمشق در أواخر شعبان سال 776 با او هم‌مجلس شدم ، پس او را درياى پايان‌ناپذير يافتم . او به من اجازهء روايت تمام روايات خود را داد ، و در همان سال در دوازدهم ذى القعده در دمشق وفات يافت . او بدون شكّ امامى مذهب بود ؛ خودش براى من تصريح نمود . و شدّت علاقهء وى به حضرت بقيّة الله الأعظم معلوم و مشهود بود . از بعضى از نوشته‌هاى وى استفاده مىشود كه از أولاد شيخ صدوق رحمة الله عليه بوده است . » - م .\r\n( 1 ) - تعبير آية الله صدر دربارهء علّامهء حلّى چنين مىباشد :\r\n« تأليفات او را در دو علم حكمت و كلام شمردم و تعداد آنها چهل كتاب بود . » - م .\r\n( 2 ) - كلام شيخ مرتضى آل يس : نويسندهء مقدّمه ، دربارهء آية الله صدر : نويسندهء كتاب ، اينچنين است :\r\n« . . . در آن هنگام اشتياق فراوانى به نجف أشرف پيدا كردند و بدان صوب رهسپار گشتند ، و در نجف أشرف حكمت و كلام را نزد فاضل شكّى ( متوفّى در سال 1290 ) و مولى شيخ محمّد تقى گلپايگانى ( متوفّى در سال 1293 ) فرا گرفتند . » - م .\r\n","page_name":" 257 ","page_number":257},
  {"content":"\r\n\r\nصفحهء 380 تا صفحهء 385 ( طبع دوّم ) مطالبى نفيس و ارزشمند در ردّ حشويّه و أخبارى مذهب‌ها كه در روايات ، رجوع به عقل و مدارك صحيح علمى ندارند و به مجرّد ورود خبرى أخذ به ظاهر نموده و بدون تطبيق با موازين دقيق و عميق علم بدان عمل مىكنند ، ذكر نموده است . « 1 »\r\n\r\n\r\n","description":"","footnote":"\r\n( 1 ) - ايشان اين مبحث را ذيل عنوان « گردآورى حديث بدون تعمّق و تفقّه ، و القابى كه به اين گروه داده شده است » آورده‌اند كه گزيده‌اى از آن چنين است :\r\n« مطلبى كه باقى مانده است و درست نيست ما از آن غفلت ورزيم - زيرا به موضوع كتاب ما مرتبط است - موضوع گردآورى حديث در زمانهاى متأخّر ( از عهد صحابه ) مىباشد .\r\nأبو عمر بن عبدالبرّ گويد : طلب حديث آنگونه كه بسيارى از أهل زمان ما امروزه آن را دنبال مىكنند كه بدون تعمّق و تدبّرِ در آن مىباشد ، نزد گروهى از أهل علم مكروه است .\r\nذهبى در كتاب خود به نام « بيان زَغَل العلم و الطّلب عن علم الحديث » گفته است :\r\n« غالب محدّثين ، أهل فهم نيستند و هيچ اهتمامى در معرفت حديث نداشته و تديّن به آن نيز ندارند . . . سفيان ثورى در آنچه گفته است معذور است كه : اگر حديث خير بود از ميان رفته بود همانگونه كه خير از ميان رفته است . ( عين عبارت سفيان چنين است : اگر حديث خير بود هر آينه رو به كاهش رفته بود همانگونه كه خير هميشه در كاهش است ؛ ولى حديث شرّ است ، به همين جهت مىبينيم كه دائماً زياد مىشود همانگونه كه شرّ پيوسته زياد مىشود . ) -\r\n","page_name":" 258 ","page_number":258},
  {"content":"\r\n\r\n\r\n\r\n","description":"","footnote":"\r\n- قسم به خداوند راست گفته است ؛ چه خيرى وجود دارد در حديثى كه صحيح آن با غير صحيح آميخته است ، و تو آن را تعقّل نمىكنى ، و از ناقلان آن جستجو نمىنمائى ، و بواسطهء آن تديّن به خداوند پيدا نمىكنى ! - تا آنكه گويد : شما را به خدا سوگند ما را رها كنيد ، زيرا مايهء تمسخر صاحبان عقل شده‌ايم ؛ آنها به ما مىنگرند و مىگويند : اينان أهل حديث‌اند . »\r\nاين سخنان پيشوايان حديث بود كه وضعيّت محدّثين در دو قرن پنجم و هشتم هجرى را بيان نمودند ؛ اينك چگونه مىبينى حال بسيارى از كسانى را كه امروزه خود را از محدّثين مىپندارند در حالى كه نهايت دانش آنها اين است كه بعضى از كتب حديث را خوانده و تعدادى از أحاديث آنها را حفظ نموده‌اند ، در حالى كه اين امر به تنهايى براى عالمى كه بخواهد نافع باشد يا مردم به سخن و فتواى او اعتماد نمايند كافى نيست .\r\nخداوند ، استاد ما امام محمّد عبده را رحمت نمايد ؛ هنگاميكه به او گفته شد : شخصى با جدّيّت و اهتمام به جائى رسيده كه كسى بدان پايه نرسيده است زيرا او متن « صحيح بخارى » را بطور كامل حفظ نموده است ، گفت : نسخه‌اى از كتاب بخارى به سائر نسخه‌ها اضافه شد ! قسم به خداوند چه سخن حقّى امام گفته است . معناى كلام او اين است كه : ارزش اين مرد كه همهء مردم را شگفت زده نموده چون « صحيح بخارى » را حفظ كرده است ، از ارزش يك نسخه از كتاب بخارى كه حركت و فهمى ندارد بالاتر نيست .\r\nعلّامهء صفدى در كتاب خود به نام « نكت الهميان » دربارهء ذهبى گويد : با او مصاحبت نمودم و از او حديث فرا گرفته و بسيارى از تأليفاتش را بر وى قرائت نمودم ، و در او جمود محدّثين و نادانى ناقلان حديث را نيافتم . اين توصيف -\r\n","page_name":" 259 ","page_number":259},
  {"content":"\r\n\r\n\r\n\r\n","description":"","footnote":"\r\n- صفدى ( كه او جمود ندارد ) به جهت آن بوده است كه جمود رجال حديث بين مردم مشهور بوده است .\r\nاستاد ، امام محمّد عبده در رسالهء « الإسلام و النّصرانيّة » أهل حديث را به عدم وسعت فكرى و عدم سعهء صدر وصف نموده است .\r\nابن قتيبه در كتاب « تأويل مختلف الحديث » گويد : ما بيشترِ أهل حديث را از ملامت و سرزنش در كتابهاى خود رها نمىكنيم ، زيرا دانستن آنچه نوشته‌اند و فهميدن آنچه جمع نموده‌اند را رها نموده ، و تنها شتاب نمودند در گردآورى حديث از ده يا بيست طريق ! تا اينكه عمر خويش را در اين مسير به پايان بردند ، و از آن دست بر نداشتند مگر پس از طىّ سفرهاى طولانى ! در حالى كه در يك يا دو طريق صحيح ، براى كسى كه در طلب علم به دنبال رضاى پروردگار است ، كفايت است .\r\n« جوينده را به زحمت انداختى و به وارث خود نفعى نبخشيدى . » ( أتعَبتَ الطّالبَ و لم تنفَع الوارثَ . ) بنابراين هر كس از اين گروه باشد به نظر ما بهرهء خود را ضايع نموده و به كارى روى آورده است كه غير آن كار براى او سودمندتر بوده است .\r\nاين گروه از أهل حديث را به « حشويّه » ، « نابته » و « مجبّره » لقب داده‌اند ، و آنها را « خس و خاشاك روى آبها » يا « افراد پست و نادان » ناميده‌اند ؛ و تمام اينها ألقابى است كه به آنها داده‌اند .\r\nوزير يمانى در كتاب « الرّوض الباسم » گفته است : اين گروه را بدين جهت حشويّه ناميده‌اند كه أحاديثى كه سند ندارند را در احاديث روايت شده از رسول خدا صلّى الله عليه وآله وسلّم داخل نموده‌اند . -\r\n","page_name":" 260 ","page_number":260},
  {"content":"\r\n\r\nو نيز در « أضوآء » صفحه 390 و 391 گويد :\r\nو مِنَ الكاذبينَ قومٌ ظَنّوا أنّ التّزيُّدَ فى الأخبارِ و الإكثارَ مِنَ القولِ يَرفَع مِن شَأنِ الدّينِ ، فهَذَروا بما شآءوا يَبتغون بِذلك الأجرَ و الثّوابَ ، و لن يَنالَهم إلّاالوزرُ و العقابُ .\r\nو همُ الّذين قال فيهم مسلمٌ فى « صحيحِه » : ما رَأيتُ الصّالحينَ فى شَىءٍ أكذَبَ منهم فى الحديث . و يُريدُ بِالصّالحينَ اولئكَ الّذين يُطيلون سِبالَهم ، و يُوَسِّعون سِربالَهم ، و يُطَأطِئون رءوسَهم ، و يُخفِتون مِن أصواتِهم ، و يَغدونَ و يَروحون إلى المساجدِ بِأشباحِهم و هم أبعَدُ النّاسِ عنها بِأرواحِهم ، يُحرّكون بِالذّكرِ شِفاهَهم و يُلحِقون بها\r\n\r\n\r\n","description":"","footnote":"\r\n- محمّد بن نشوان در كتابش « ضيآء العلوم » گويد : نام حشويّه بدين سبب است كه آنها روايات را بدون هيچ انكارى ، بسيار مىپذيرند .\r\nشعبى گويد : صالحان از پيشينيان ، زياد حديث نمودن را مكروه داشتند ؛ و اگر من نتيجهء اين كار خود را از پيش مىدانستم تنها أحاديثى را كه همهء أهل حديث در آن اتّفاق نظر داشتند حديث مىنمودم .\r\nعمرو بن حارث گويد : من هيچ علمى را با شرافت‌تر و هيچ أصحاب علمى را فرومايه‌تر از علم حديث نديدم .\r\nمغيرهء ضبّى گويد : سوگند به خداوند من از ايشان ( أهل حديث ) بيش از أهل فسق بيمناكم .\r\nو اگر ما بخواهيم تمام آنچه را كه دربارهء جمود أهل حديث گفته شده است نقل نمائيم سخن به درازا خواهد كشيد ، بنابراين به همين مقدار اكتفاء مىنمائيم . » - م .\r\n","page_name":" 261 ","page_number":261},
  {"content":"\r\n\r\nفى الحركةِ سُبَحَهم . . . ولكنّهم كما قال أميرُالمؤمنينَ علىُّ بنُ أبىطالبٍ ، جَعَلوا الدّينَ مِن أقفالِ البَصيرةِ وَ مَغاليقِ العَقلِ ؛ فَهُم أغرارٌ مَرحومون ، يُسيئون و يَحسَبون أنّهم يُحسِنون .\r\nفهؤلآءِ قد يُخَيّلُ لَهمُ الظّلمُ عدلًا ، والغَدرُ فَضلًا ، فيَرَون أنّ نِسبةَ ما يَظُنّون إلى أصحابِ النّبىِّ مِمّا يَزيدُ فى فَضلِهم و يُعلِى فى النُّفوسِ مَنزِلتَهم ، فيَصِحُّ فيهِم ما قيلَ : عَدوٌّ عاقلٌ خَيرٌ مِن مُحِبٍّ جاهلٍ . « 1 » » - انتهى ببعض اختصارٍ . « 2 »\r\n\r\n\r\n","description":"","footnote":"\r\n( 1 ) - ص 49 - 347 « تاريخ الإسناد » للإمام ، ج 2 ( تعليقه ) .\r\n( 2 ) - [ « و از جملهء دروغگويان گروهى مىباشند كه پنداشته‌اند زياد نقل نمودن روايات و فراوان سخن گفتن ، شأن و منزلت دين را بالا مىبرد . و بر اساس همين پندار ، به هر كلام بيهوده‌اى كه خواستند ، لب گشودند ؛ و با اين كار در پى ثواب و پاداش إلهى بودند ، و ليكن هرگز چيزى جز و بال و عقاب نصيبشان نخواهد شد .\r\nايشان همان كسانى مىباشند كه مسلم در « صحيح » خود دربارهء ايشان گفته است : من نديدم كه صالحين در چيزى بيش از حديث دروغ بگويند . و مراد وى از « صالحين » آن كسانى مىباشند كه محاسن خود را بلند مىنمايند و پيراهن‌هاى فراخ مىپوشند و سر خود را به زير مىافكنند و آرام سخن مىگويند ، و صبح و شام با بدنهاى خود به مساجد مىروند در حالى كه روح و جان آنها از همهء مردم از مساجد دور تر است ، لبان خود را به ذكر تكان مىدهند و به همراه آن تسبيح‌هاى خود را به حركت در مىآورند . . . و ليكن در حقيقت آنچنانند كه أميرالمؤمنين علىّ بن أبىطالب عليه السّلام فرمودند : دين را يكى از قفل‌هاى -\r\n","page_name":" 262 ","page_number":262},
  {"content":"\r\n\r\nمطالب فوق را أبوريّه از شيخ محمّد عبده پس از مطلبى نسبةً مفصّل در كذب روايات در عهد امويّين و علّت روايات مكذوبه آورده است .\r\nدر « المحجّة البيضآء » جلد 1 ، صفحهء 91 آورده است :\r\n« وَ قالَ النّبِىُّ صَلَّى اللهُ عليه و ءالِه : كَلِّموا النّاسَ بِما يَعْرِفونَ و دَعُوا مَا يُنكِرونَ ! أَ تُريدونَ أَن يُكَذَّبَ اللهُ و رَسولُه ؟ !\r\nو قال عيسَى عليه السّلام : لا تَضَعوا الحِكمَةَ عِندَ غَيرِ أهلِها فَتَظلِموها ، و لا تَمنَعوها أَهلَها فَتَظلِموهُم ! كونوا كَالطّبيبِ الرّفيقِ ؛ يَضَعُ الدَّوآءَ فى مَوضِعِ الدّآءِ .\r\nو فى لَفظٍ ءَاخَر : مَن وَضَعَ الحِكمَةَ فى غَيرِ أهلِها جَهِلَ ، وَ مَن مَنَعَها أَهلَها ظَلَمَ ، إنَّ لِلحِكمَةِ حَقًّا ، و إنَّ لَها أهلًا ، فَأَعْطِ كُلَّ ذى حَقٍّ حَقَّه . » « 1 »\r\n\r\n\r\n","description":"","footnote":"\r\n- بصيرت و عقل قرار داده‌اند ؛ در نتيجه ايشان فريفته شدگان هستند ولى اميد است كه مورد رحمت قرار گيرند ؛ و اينان كسانى هستند كه خطا مىنمايند و مىپندارند كه كار نيكو بجاى مىآورند .\r\nو ايشان ، ظلم برايشان عدل پنداشته مىشود و پيمان شكنى در نزدشان فضيلت محسوب مىگردد ، و گمان مىكنند اگر پندارهاى خود را به أصحاب رسول خدا صلّى الله عليه و آله و سلّم نسبت دهند اين كار بر فضل و ارزش أصحاب رسول خدا مىافزايد و منزلت ايشان را در نفوس مردم بالا مىبرد ؛ و حقّاً كه اين مَثَل دربارهء ايشان صادق است كه : دشمن عاقل به از دوست جاهل است . » 
  ]\r\n( 1 ) - [ « حضرت پيامبر صلّى الله عليه وآله وسلّم فرمودند : با مردم در -\r\n","page_name":" 263 ","page_number":263},
  {"content":"\r\n\r\n\r\n\r\n","description":"","footnote":"\r\n- مورد آنچه مىشناسند سخن بگوئيد ، و آنچه را إنكار مىكنند رها نمائيد ! آيا مىخواهيد كه خدا و پيامبرش تكذيب شده و به دروغ نسبت داده شوند ؟ !\r\nو حضرت عيسى عليه السّلام فرمودند : حكمت را در نزد كسانى كه اهل آن نيستند نگذاريد كه به آن ظلم كرده‌ايد ، و اهل حكمت را از حكمت منع ننمائيد كه به آنها ظلم نموده‌ايد ؛ مانند طبيب مهربانى باشيد كه دواء را دقيقاً در جاى مرض مىنهد .\r\nو در روايت ديگرى آمده است : كسى كه حكمت را در نزد غير أهلش بنهد جهالت ورزيده است ، و كسى كه حكمت را از اهلش منع كند ظلم نموده است ؛ همانا كه براى حكمت حقّى است و همانا براى آن أهلى است ، پس به هر صاحب حقّى حقّش را عطا كن . » 
  ]\r\n","page_name":" 264 ","page_number":264},
  {"content":"\r\n\r\nفهست منابع\r\n\r\n","description":"","footnote":"","page_name":" 265 ","page_number":265},
  {"content":"\r\n . \r\n","description":"","footnote":"","page_name":" 266 ","page_number":266},
  {"content":"\r\n\r\nفهرست منابع\r\n1 . قرآن كريم ، مصحف المدينةِ النّبويّة ، به خطّ عثمان طه .\r\n2 . نهج البلاغة ، شرح شيخ محمّد عبده ، مصر : مطبعة عيسى البابى الحلبى .\r\n3 . إرشاد القلوب ، ديلمى ، حسن بن محمّد ، ج 1 ، طبع سنگى .\r\n4 . اصول فلسفه و روش رئاليسم ، آية الله شهيد مطهرى ، شيخ مرتضى ، ج 5 ، ط 1 ، قم : دارالعلم ، 1332 ه ش .\r\n5 . أضواءٌ على السنّة المحمّديّة ، أبو ريّه ، شيخ محمود ، ط 5 ، بيروت : الأعلمى .\r\n6 . الله‌شناسى ، علّامه آية الله حسينى طهرانى ، ج 3 ، ط 1 ، مشهد مقدّس : علّامهء طباطبائى ، 1417 ه ق .\r\n7 . امام‌شناسى ، علّامه آية الله حسينى طهرانى ، ج 4 و 5 ، ط 3 ، مشهد مقدّس :\r\nعلّامهء طباطبائى ، 1418 ه ق .\r\n8 . باب حادى عشر ، علّامهء حلّى ، حسن بن يوسف ، مقدّمه و تحقيق دكتر مهدى محقّق ، مشهد مقدّس : مؤسّسهء چاپ و انتشارات آستان قدس رضوى ، 1368 ش .\r\n9 . بحار الأنوار ، علّامهء مجلسى ، ملّا محمّد باقر ، ج 2 و 3 و 6 و 8 و 10 و 23 و 51 و 70 و 71 و 78 و 100 ، طهران ، اسلاميّه ، 1386 ه ق .\r\n10 . تأسيس الشّيعة لعلوم إلاسلام ، آية الله صدر ، سيد حسن ، طهران : أعلمى .\r\n11 . تاج العروس ، فيروزآبادى ، ج 16 ، بيروت : دارالفكر ، 1414 ه ق .\r\n12 . تاريخ يعقوبى ، يعقوبى ، احمد بن اسحق ، ج 2 ، ط 1 ، طهران ، مكتبهء حيدريّه ،\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n1425 ه ق .\r\n13 . تشويق السّالكين ، مجلسى اوّل ، ملّا محمّد تقى ، بى جا ، نور فاطمه سلام الله عليها ، 1362 ه ش .\r\n14 . تعليقات بر اثولوجيا ( در ضمن منتخباتى از آثار حكماى الهى ، ج 3 ، آية الله سيّد جلال الدّين آشتيانى ) قاضى سعيد قمى ، ط 2 ، قم : دفتر تبليغات اسلامى ، 1378 ه ش .\r\n15 . التّعليقة على إلهيّات الشّفاء ، صدرالمتألّهين ، محمّد بن ابراهيم ، ج 1 ، ط 1 ، بيروت : مؤسّسة التّاريخ العربى ، 1428 ه ق .\r\n16 . جُنگ خطّى ، علّامه آية الله حسينى طهرانى ، شمارهء 7 و 18 .\r\n17 . حديقة الشّيعة ، . . . ؟ ، انتشارات معارف إسلامى ، 1350 ه ش .\r\n18 . الحكمة المتعالية فى الأسفار العقليّة الأربعة ، صدرالمتألّهين ، محمّد بن ابراهيم ، ج 7 و 9 ، قم : مكتبة المصطفوى .\r\n19 . الخصال ، شيخ صدوق ، محمّد بن علىّ بن بابويه ، قم : جامعهء مدرّسين ، 1403 ه ق .\r\n20 . الدّروس الشّرعيّة ، شهيد أوّل ، شيخ شمس الدّين محمّد بن مكّى ، ج 2 ، ط 1 ، قم : جامعهء مدرّسين ، 1412 ه ق .\r\n21 . الدّين و الإسلام ، كاشف الغطاء ، شيخ محمّد حسين ، ج 1 ، صيدا : مطبعة العرفان ، 1330 ه ق .\r\n22 . دين و سياست در دورهء صفوى ، جعفريان ، رسول ، ط 1 ، قم : انصاريان ، 1370 ه ش .\r\n23 . الذّريعة إلى تصانيف الشّيعة ، آية الله طهرانى ، حاج شيخ آقا بزرگ ، ج 2 ، ط 3 ، بيروت : دار الأضواء ، 1403 ه ق .\r\n24 . رسائل مجذوبيّه ، كبودراهنگى ، شيخ محمّد جعفر ( مجذوب على شاه ) ،\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nتصحيح و تحقيق حامد ناجى اصفهانى ، ط 1 ، طهران : حقيقت ، 1377 ه ش .\r\n25 . رسالهء سير و سلوك منسوب به بحرالعلوم ، علّامه آية الله حسينى طهرانى ، ط 3 ، مشهد مقدّس : علّامهء طباطبائى ، 1417 ه ق .\r\n26 . رسالهء لُبّ اللباب در سير و سلوك اولى الألباب ، علّامه آية الله حسينى طهرانى ، ط 7 ، مشهد مقدّس : علّامه طباطبائى ، 1417 ه ق .\r\n27 . روان جاويد ، ثقفى طهرانى ، محمّد ، ج 1 ، طهران : برهان ، 1398 ه ق .\r\n28 . روح المعانى ، آلوسى بغدادى ، سيّد محمود ، ج 3 ، بيروت : دار إحياء التراث العربى .\r\n29 . روح مجرّد ، علّامه آية الله حسينى طهرانى ، ط 4 ، مشهد مقدّس : علّامهء طباطبائى ، 1430 ه ق .\r\n30 . روضات الجنّات ، خوانسارى ، سيد محمّد باقر ، ج 2 و 7 ، طهران : مطبعهء حيدريّه ، 1390 ه ق .\r\n31 . زاد المعاد ، علّامهء مجلسى ، ملّا محمّد باقر ، طهران : اسلاميّه ، 1378 ه ق .\r\n32 . زندگى و شخصيّت شيخ انصارى ، كنگرهء شيخ أعظم انصارى ، قم ، 1371 ه ش .\r\n33 . سفينة البحار ، محدّث قمى ، حاج شيخ عبّاس ، ج 2 و 5 ، ط 1 ، طهران :\r\nدارالاسوة ، 1414 ه ق .\r\n34 . سيرى در انديشهء سياسى عرب ، عنايت ، سيّد حميد ، ط 3 ، طهران : سپهر ، 1363 ه ش .\r\n35 . شرح مناقب محيى الدّين ، خلخالى ، سيّد صالح ، ط سنگى ، طهران ، 1323 ه ق .\r\n36 . الشّيعة و فنون الاسلام ، آية الله صدر ، سيد حسن ، بيروت : دار المعرفة .\r\n37 . طرائق الحقائق ، محمّد معصوم شيرازى ، ( معصوم على شاه ) ، ج 3 ،\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nانتشارات كتابخانهء سنائى .\r\n38 . عوالى اللالى ، أحسائى ، ابن أبىجمهور ، ج 1 ، قم : سيّد الشّهداء ( عليه السّلام ) 1405 ه ق .\r\n39 . الغدير ، علّامهء أمينى ، عبدالحسين ، ج 6 و 10 ، ط 4 ، طهران : مطبعهء حيدريّه ، 1396 ه ق .\r\n40 . فرج المهموم ، سيّد ابن طاووس ، علىّ بن موسى ، قم : رضى ، 1363 ه ش .\r\n41 . الفردوس الأعلى ، كاشف الغطاء ، شيخ محمّد حسين ، ط 1 ، بيروت :\r\nدارالمحجّة البيضاء ، 1422 ه ق .\r\n42 . فهرست كتابخانهء مجلس ، حائرى ، عبدالحسين ، ج 9 ، بخش 2 ، ط 1 ، طهران : چاپخانهء مجلس ، 1347 ه ش .\r\n43 . الكافى ، ثقة الإسلام كلينى ، محمّد بن يعقوب ، ج 1 ، ط 3 ، طهران : اسلاميّه ، 1388 ه ق .\r\n44 . كشف الغمّة فى معرفة الأئمّة ، إربلى ، علىّ بن عيسى ، ج 2 ، طهران : اسلاميّه ، 1381 ه ق .\r\n45 . كشف المراد فى شرح تجريد الاعتقاد ، علّامهء حلّى ، حسن بن يوسف ، ط 5 ، قم : جامعهء مدرّسين ، 1415 ه ق .\r\n46 . كيهان انديشه ، شمارهء 1 ، مرداد و شهريور 1364 ، مؤسّسهء كيهان ، نمايندگى قم .\r\n47 . لسان العرب ، ابن منظور ، ج 14 ، بيروت : دار إحياء التراث العربى ، 1408 ه ق .\r\n48 . لوامع صاحبقرانى ، مجلسى اوّل ، ملّا محمّد تقى ، ج 4 ، ط 2 ، قم ، إسماعيليان ، 1414 ه ق .\r\n49 . المحجّة البيضاء ، فيض كاشانى ، ملّا محسن ، ج 1 و 4 ، قم ، جامعهء مدرّسين .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n50 . مستدرك وسائل الشّيعة ، محدّث نورى ، شيخ حسين ، ج 1 ، ط 4 ، قم :\r\nآل البيت ، 1429 ه ق .\r\n51 . معادشناسى ، علّامه آية الله حسينى طهرانى ، ج 1 ، ط 10 ، مشهد مقدّس : نور ملكوت قرآن ، 1422 ه ق .\r\n52 . المفردات فى غريب القرآن ، راغب اصفهانى ، بيروت : دار الكاتب العربى ، 1392 ه ق .\r\n53 . مقدّمهء تفسير أبوالفتوح رازى ، آية الله شعرانى ، شيخ أبوالحسن ، تصحيح علىاكبر غفّارى ، ج 1 ، طهران ، اسلاميّه ، 1382 ه ق .\r\n54 . مقدّمهء عوالى اللالى ، آية الله مرعشى نجفى ، قم : سيّد الشّهداء ( عليه السّلام ) 1405 ه ق .\r\n55 . منية المريد ، شهيد ثانى ، شيخ زين الدّين بن على ، قم : جامعهء مدرّسين ، 1405 ه ق .\r\n56 . الموافقات فى اصول الأحكام ، شاطبى ، ابراهيم بن موسى ، تحقيق محمّد محيى الدّين عبدالحميد ، مصر : مكتبة محمّد على صبيح .\r\n57 . مهر تابان ، علّامه آية الله حسينى طهرانى ، ط 4 ، مشهد مقدّس : علّامهء طباطبائى ، 1424 ه ق .\r\n58 . الميزان فى تفسير القرآن : علّامهء طباطبائى ، سيّد محمّد حسين ، ج 2 و 5 و 17 ، ط 3 ، طهران : دار الكتب الإسلاميّة .\r\n59 . نثر طوبى ، آية الله شعرانى ، شيخ أبوالحسن ، ج 1 ، طهران : اسلاميّه ، 1393 ه ق .\r\n60 . نزهة الأرواح ، شهرزورى ، شمس الدّين محمّد بن محمّد ، ج 1 ، حيدرآباد دكن : مجلس دائرة المعارف عثمانيّه ، 1396 ه ق .\r\n61 . نگرشى بر مقالهء بسط و قبض تئوريك شريعت دكتر عبدالكريم سروش ،\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nعلّامه آية الله حسينى طهرانى ؛ ط 2 ، طهران : موسّسهء ترجمه و نشر دورهء علوم و معارف اسلام ، 1427 ه ق .\r\n62 . نور ملكوت قرآن ، علّامه آية الله حسينى طهرانى ، ج 2 ، ط 2 ، ج 3 و 4 ، ط 1 ، مشهد مقدّس : علّامهء طباطبائى ، 1417 ه ق .\r\n63 . وسائل الشّيعة ، ( تفصيل وسآئل الشّيعة إلى تحصيل مسآئل الشّريعة ) شيخ حرّ عاملى ، محمّد بن الحسن ، ج 1 ، ط 2 ، قم ، آل البيت ، 1429 ه ق .\r\n64 . ولايت فقيه در حكومت اسلام ، علّامه آية الله حسينى طهرانى ، ج 3 ، ط 1 ، طهران ، مؤسّسهء ترجمه و نشر دورهء علوم و معارف اسلام ، 1415 ه ق .\r\n\r\n\r\n","description":"","footnote":"","page_name":" 272 ","page_number":272}
  ]