[
  {"content":"\r\n\r\nخاطرات و خطرات\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n . \r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nخاطرات و خطرات\r\nتوشه اى از تاريخ شش پادشاه\r\nو گوشه اى از دورهء زندگى من\r\nنوشتهء\r\nحاج مهديقلى هدايت ( مخبر السلطنه )\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nهدايت ، مهديقلى ، 1242 - 1334 .\r\nخاطرات و خطرات : توشه اى از تاريخ شش پادشاه و گوشه اى از دوره زندگى من / نوشته حاج مهديقلى هدايت ( مخبر السلطنه ) . - تهران : زوار . [ 1330 
  ] .\r\nسى و يك . 563 ص . : مصور . نمونه . عكس .\r\n11000 ريال\r\nچاپ ششم : 1385 .\r\nكتابنامه به صورت زير نويس .\r\n1 . هدايت ، مهديقلى ، 1242 - 1334 - سرگذشتنامه . 2 . ايران - تاريخ - قاجاريان ، 1193 - 1344 ق . 3 . ايران - تاريخ - پهلوى ، 1304 - 1357 .\r\nالف . عنوان .\r\n3 آ 4 ه‍ / 1474 DSR\r\n0752092 / 955\r\n1330\r\nكتابخانه ملى ايران 2082 - 52 م\r\nانتشارات زوار\r\nخاطرات و خطرات\r\nنوشتهء / حاج مهديقلى هدايت\r\nنوبت چاپ / ششم - 1385\r\nچاپ / گلشن\r\nصحافى / بهروز\r\nشمارگان / 2200 نسخه\r\nآماده سازى چاپ / شركت قلم\r\nشابك / 3 - 21 - 401 - 964\r\nكليه حقوق طبع محفوظ و مخصوص ناشر است\r\nتهران ؛ خيابان انقلاب : خيابان دوازدهم فروردين ؛ نبش شهيد نظرى ؛ پلاك 33\r\nتلفن : 66462503 - 66483423 نمابر : 66483424\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\nيادداشت ناشر\r\nخاطرات و شرح زندگانى رجال و مردان سياسى هر عصر و دوره‌اى از بزرگ‌ترين و مهم‌ترين مآخذ تاريخ آن عصر است كه در روشن ساختن زواياى تاريك و مبهم تاريخ كمك شايان و قابل توجهى مىنمايد .\r\nدربارهء تاريخ معاصر ايران كه يكى از مهم‌ترين ادوار تاريخى اين كشور است هنوز گفتنى فراوان است و علل و عوامل بسيارى از وقايع مهم آن هنوز مكتوم مانده است .\r\nبايد اذعان كرد كه تاريك بودن تاريخ معاصر ايران نتيجهء عدم نگارش وقايع و حوادث تاريخى توسط مردان سياسى و رجالى بوده است كه خود از نزديك در جريان حوادث دخالت داشته و از علل بسيارى از وقايع مطلع بوده‌اند .\r\nيكى از مردان نامى و رجال سياسى كه در اين راه دامن همت به كمر زده و شرح وقايع زمان و خاطرات خود را نوشته است مرحوم حاج مهديقلى هدايت ( مخبر السلطنه ) است .\r\nمرحوم حاج مهديقلى هدايت پسر عليقلى خان مخبر الدوله و نوهء رضا قلى خان هدايت است كه در سال 1280 قمرى متولد شد و پس از فراگرفتن مقدمات در 1295 براى تحصيل عازم آلمان گرديد و در 1297 به ايران مراجعت كرد و به تكميل زبان فارسى و عربى پرداخت و در فراگرفتن فن موسيقى سعى بليغ كرد . در 1303 به سمت معلم زبان آلمانى در دار الفنون مشغول كار شد و در 1311 با سمت پيشخدمتى خاص ناصر الدين شاه رسما وارد خدمات دولتى گرديد و در 1316 به رياست پست‌خانه و گمرك و تلگراف‌خانهء تبريز منصوب و در اواخر همان سال از سمت خود مستعفى و عازم تهران شد و به رياست مدرسهء علميه و سرپرستى مدارس ديگر تعيين گرديد و در مسافرت دوم مظفر الدين شاه به فرنگ بنا به ميل ميرزا على اصغر خان امين السلطان به اروپا حركت كرد و در پوتسدام به قافله پيوست . پس از صدور فرمان مشروطيت به اتفاق برادرش مرتضى قلى خان صنيع الدوله ، حاج محتشم السلطنه حسن اسفنديارى ، ميرزا حسن خان پيرنيا ( مشير الدوله ) و ميرزا حسين خان پيرنيا ( مؤتمن الملك ) مأمور تهيهء قانون انتخابات شد و انتخابات دورهء اول قانون‌گذارى را انجام داد و در اولين كابينهء قانونى ايران به رياست سلطان على خان وزير افخم به وزارت معارف منصوب شد و قبل از اينكه مجلس شوراى ملى ايران به فرمان محمد على شاه و به دست لياخوف به توپ بسته شود\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nبه حكومت آذربايجان منصوب شد . پس از شروع جنگ‌هاى داخلى آذربايجان ، قورخانهء دولتى را به ملت تسليم كرد و عازم اروپا شد و مشوق و محرك عليقلى خان سردار اسعد به بازگشت به ايران گرديد و بالاخره او را روانهء ايران كرد كه با كمك محمد ولى خان سپهسالار تنكابنى در 1327 تهران را فتح كردند . پس از فتح تهران به دست آزاديخواهان مجددا به حكومت آذربايجان منصوب شد و تا شعبان 1329 مدت دو سال تمام در اين سمت باقى بود . سپس استعفا كرد و عازم اروپا شد و در اواخر همان سال مقارن اولتيماتوم روسيه به ايران ، وارد تهران شد و در شعبان 1330 به حكومت فارس منصوب شد و تا ذيقعده 1333 در فارس خدمت كرد . در 1338 در دولت ميرزا حسن خان مشير الدوله ابتدا به سمت وزير دارايى به كار مشغول شد و مانع از دخالت آرميتاژ اسميت مستشار انگليسى در امر ماليه گرديد و در همان سال كه مصادف با قيام شيخ محمد خيابانى بود براى مرتبهء سوم به حكومت آذربايجان مأمور گرديد . پس از پايان كار شيخ محمد خيابانى گرفتار كودتاى لاهوتى شد . پس از شكست كودتا از راه قفقاز به تهران مراجعت كرد . در 1341 در كابينهء ميرزا حسن خان مستوفى الممالك به وزارت فوايد عامه منصوب شد و در 1306 شمسى مأمور تشكيل كابينه شد و تا 1312 يعنى شش سال متوالى در اين سمت انجام وظيفه كرد .\r\nبه‌علاوه در بسيارى از كابينه‌ها از قبيل كابينه‌هاى امين السلطان و حسينعلى خان نظام السلطنهء ما فى و ميرزا حسن خان مستوفى الممالك سمت وزارت داشت .\r\nبه‌همين‌جهات كتاب خاطرات و خطرات او كه با قلمى شيوا و خامه‌اى توانا نوشته شده نه‌تنها مشحون از وقايع مهم تاريخى است بلكه چون بسيارى از مطالب را بىپرده و عريان بيان مىكند مىتواند براى مردان و رجال سياسى نمونه و سرمشقى باشد تا حوادث و وقايع مملكت خويش را آشكارا بنگارند و در اين امر مهم قدم‌هاى مثبت و مؤثرى بردارند .\r\nحسن ديگر خاطرات سبك و شيوهء خاص هدايت در نگارش آن است و چون پدرش بنيان‌گزار تلگرافخانه در ايران بوده است غالبا مطالب را در نهايت ايجاز و با فصاحت كامل و با همان روش و به صورتى جذاب و دلپذير بيان كرده است .\r\nچاپ اول اين كتاب كه در حيات مؤلف به طبع رسيده بود مدت‌ها ناياب بود و اكنون چاپ دوم آن با همت و زحمت فوق‌العادهء دوست ارجمند و عزيزم آقاى مرتضى مدنى كه تصحيح و نظارت بر چاپ و تهيهء فهرست‌هاى راهنماى كتاب را كه لازمهء هر كتاب تاريخى است تقبل نموده‌اند انتشار مىيابد و بدون شك مزاياى چاپ دوم اين كتاب مرهون زحمات و دقت‌نظرهاى ايشان است .\r\nاكبر زوار\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\n\r\nفهرست\r\nصحبت‌هاى صبحانه 16\r\nقضاوت 17\r\nورزش 18\r\nسرخجه 18\r\nآمدن ميرزا جواد خان به برلن 19\r\nمكتوب پدرم به اخوى 20\r\nآمدن ناصر الدين شاه به برلن 21\r\nآنارشيست ( ضد حكومت ) 22\r\nملاحظه و طرفدارى 25\r\nطلاب آلمانى 25\r\nسفر پانزده روزه 25\r\nدقت در حساب 26\r\nآن برگو 26\r\nتجديد ديدار 26\r\nخبر ناگوار 27\r\nابتداى تلفن 28\r\nحركت به طرف تهران 28\r\nورود به تبريز 30\r\nورود به تهران 31\r\nسبب خواستن مهندس معدن 31\r\nتقرب به سلاطين فنونى دارد 32\r\nتحصيل فارسى و عربى 32\r\nانورى و معزى 33\r\nتغيير منزل و معالجهء معده 34\r\nورود من به موسيقى 37\r\nخريد كشتى در سال 1300 42\r\nمقدمات و شرح مذاكرات 44\r\nسوادنامهء شاه به بيسمارك 49\r\nصورت جواب و سئوال با بيسمارك 49\r\nيادداشت ديگر 50\r\nتعليم زبان آلمانى در دار الفنون 51\r\nايجاد كلاس پياده‌نظام و توپخانه 51\r\nمدرسهء آلمانى 52\r\nباز تلگراف‌خانه 53\r\nدرد دل ناصر الدين شاه 53\r\nبناى مدرسهء دار الفنون ( 1266 ) 54\r\nفوت محمد شاه 55\r\nبعض معلمين دار الفنون 57\r\nيادداشت پدرم 58\r\nشوخى ناصر الدين شاه 60\r\nدر جزء يادداشت‌ها ديدم 60\r\nافتتاح دار الفنون 60\r\nيادداشت پدرم 62\r\nنقل از روضة الصفا 63\r\nعروسى صنيع الدوله 64\r\nانديشهء انگليس از آلمان ( امتياز راه‌آهن ) 64\r\nچيزى از ذوق ناصر الدين شاه 65\r\nعريضهء انيس الدوله به ناصر الدين شاه 65\r\nتأهل من 66\r\nخواب 67\r\nورود به خدمت رسمى 68\r\nروزهاى سوارى 70\r\nسان سوار در گچسر 71\r\nجوراب اعتماد السلطنه پاى خرس 71\r\nهديهء دوستانه 72\r\nترجمه از آلمانى 72\r\nكارخانهء ريسمان‌ريسى 74\r\nصندوق عدالت 75\r\nتوسل به آمريكا 75\r\nبيانات ناصر الدين شاه به خط امين السلطان 76\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\nمعدن فيروزه 76\r\nگربه و ماهى 76\r\nجشن پنجاه سالگى سلطنت 77\r\nاز آن حرف‌ها 79\r\nاز يادداشت پدرم 80\r\nغوغاى رژى 81\r\nرقعهء محرمانه 81\r\nمكتوب پدرم به شاه 82\r\nتحريك سلطان عبد الحميد به تلافى 85\r\nسيد جمال افغان 85\r\nضرابخانه 86\r\nوليعهد در تهران 87\r\nمردم جن دارند 88\r\nسلام 88\r\nسلام تحويل 89\r\nترتيب سلام تحويل 89\r\nعيد قربان 90\r\nآش‌پزان 90\r\nكورشو كورشو 92\r\nضرب گرفتن ناصر الدين شاه 94\r\nياد باد آن روزگاران ياد باد 96\r\nورود مظفر الدين شاه ( 1313 ) 97\r\nاخذ غرامت پول سياه 100\r\nعريضهء صنيع الدوله به خط من 101\r\nكناره‌گيرى وزير داخله 102\r\nمعاملهء امين الدوله با صنيع الدوله 105\r\nعروسى محسن 106\r\nحساب خزانه‌دارى 107\r\nمدرسهء علميه 110\r\nبرگشتن امين السلطان ( 1316 ) 112\r\nسفر دوم مظفر الدين شاه به اروپا 113\r\nمسافرت به آنورس 117\r\nحركت به لندن 120\r\nآكواريوم 120\r\nبرج لندن 120\r\nهايد پارك 121\r\nچاپخانهء دولتى برلن 123\r\nاحسن القصص 123\r\nچرا همه‌اش را نگفتى 124\r\n23 هزا طلاق 124\r\nمن خودم را به وين مىاندازم 125\r\nطبيعت برنمىگردد 125\r\nعروس شهرها 125\r\nبايد فردا به كليسا برويم 126\r\nروزگار با من به لج است 127\r\nسوختم كه نسوزانم 127\r\nرقابت 127\r\nحكايت 127\r\nشصت پيراهن 128\r\nخذ الغايات و اترك المبادى 128\r\nعضو اهم خانواده 128\r\nحدود 129\r\nدوشيزهء پولادى 130\r\nسان لشكر در برلن 133\r\nتفرج پوتسدام 135\r\nمكتوب مخبر الملك به برلن 135\r\nحركت به تهران 136\r\nمدرسهء نظام 138\r\nمقدمات مشروطيت 140\r\nدست‌خط تشكيل مجلس ( 1324 ) 141\r\nكسالت مظفر الدين شاه 143\r\nمحمد على شاه 144\r\nورود وكلاى آذربايجان 145\r\nتحصيل دست‌خط مشروطيت 147\r\nاحوال وكلا 148\r\nصحبت من در مجلس 151\r\nاحضار امين السلطان 152\r\nكابينهء وزير افخم 154\r\nكابينهء اتابك ( 1325 ) 154\r\nخاتمهء قانون اساسى 159\r\nكابينهء ناصر الملك ( 1325 ) 159\r\nغوغاى تقويم 161\r\nميدان توپخانه 161\r\nدر اوقات جنجال و تيرگى احوال 164\r\nكابينهء هفتم ( 1326 ) 164\r\nانجمن اصناف 166\r\nسفر اول آذربايجان ( 1326 ) 167\r\nحركت به آذربايجان 169\r\nرقعهء مخبر الملك ( 1327 ) 171\r\nآيت خليل 171\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\nتوپ بستن مجلس ( 1326 ) 172\r\nتلگراف تهران 172\r\nبه وزارت داخله 174\r\nورود به تفليس روز جمعه 177\r\nورود به وينه 178\r\nجواب مخبر الملك 178\r\nرقعهء مخبر الملك ( 1327 ) 179\r\nمكتوب صنيع الدوله 182\r\nقيد بى جا 183\r\nمكتوب ديگر مخبر الملك 183\r\nدست‌خط چاپ شدهء ملوكانه از باغ شاه 184\r\nمكتوب ديگر مخبر الملك 185\r\nكارت تقىزاده ( 10 رمضان ) 185\r\nمراسلهء انجمن ايالتى تبريز ( 1326 ) 185\r\nمكتوب من به انجمن ايالتى 186\r\nنامهء انجمن سعادت ( 1328 ) 187\r\nنامهء ديگر انجمن سعادت ( 1327 ) 187\r\nجواب 188\r\nرقعهء مخبر الملك ( 1327 ) 187\r\nمكتوب تهران 188\r\nاز برلن به شاه عرض شد 188\r\nبه مشير السلطنه نوشته شد 189\r\nمكتوب انجمن ايالتى تبريز ( 1326 ) 189\r\nتلگراف وزارت داخله 190\r\nدعوى بر ظل السلطان 190\r\nملاقات با سفير روس 190\r\nتفليس 191\r\nرقعهء مخبر الملك به عموم ولايات 194\r\nمتحد المال در تبريز ( 1327 ) 194\r\nخبر تلگراف تهران 194\r\nتلگراف حجت الاسلام خراسانى 194\r\nصحبت‌هاى مردم 195\r\nاعلان 195\r\nغوغاى قراجه‌داغ 196\r\nعزيمت سردار ملى به اردبيل 197\r\nسانحهء ديگر 198\r\nاردوى تهران 198\r\nپيغام قنسول انگليس 198\r\nمكتوب سردار بهادر از اهر ( 1328 ) 199\r\nراپرت تلگرافى ( 1328 ) 200\r\nرقعهء مخبر الملك از اوضاع تهران ( 1328 ) 201\r\nرقعهء نيكلا قنسول فرانسه 201\r\nتلگراف وزارت داخله ( 1328 ) 202\r\nتفتيش قنسولگرى روس در . . . 202\r\nمؤسسهء خيريهء دار التربيه 202\r\nجنجال عروسى يك عروس و دو داماد 203\r\nآمدن پسرهاى رحيم خان به قراجه‌داغ 203\r\nمزاحمت رسومات 204\r\nمراسلهء جنرال قنسولگرى به ايالت جليله 204\r\nمراسلهء ايالت جليله به قنسولگرى روس 205\r\nتلگراف حضورى ايالت به طهران 207\r\nتلفن باغ شمال 208\r\nتيراندازى 208\r\nمكتوب صنيع الدوله 209\r\nحكومت شما استبداد است يا مشروطه 210\r\nرقعهء حاجى كاظم ملك التجار 210\r\nقتل آقا سيد عبد اللّه ( رجب 1328 ) 211\r\nمحاكمه در عدليه 212\r\nرقعهء ژنرال قنسول روس 212\r\nاحضار حضرت قلى رئيس طايفهء . . . 212\r\nاجارهء خالصه ( 1328 ) 213\r\nتشكيل عدليه 213\r\nآقا خان شيطان آبادى 214\r\nجنجال عليه من ، ذيحجهء 1328 214\r\nتلگراف به تهران 215\r\nتلگراف رمز من به محتشم السلطنه 217\r\nتلگراف صنيع الدوله 218\r\nشرط نامهء ايلات مشكين 218\r\nمكتوب اسلامبول 219\r\nتكليف استعفا 220\r\nآمدن رحيم خان به قراجه‌داغ 220\r\nفاجعهء صنيع الدوله ( 1329 ) 220\r\nتلگراف مخبر الملك ( 1329 ) 221\r\nمكتوب نير الملك عمو ( 1 ) 221\r\nورود ناصر الملك 222\r\nرقعهء مخبر الملك 223\r\nمقام اقدس نايب السلطنت عظمى 223\r\nرقعهء حاج محمد تقى شاهرودى 224\r\nحمل تنخواه بانك انگليس 224\r\nشرارت يكانىها 225\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\nامان اللّه ميرزا رئيس قشون 225\r\nاردبيل 225\r\nنسخ ماليات نمك ( 1329 ) 226\r\nاستعفا 226\r\nمكتوب نير الملك عمو ( 2 ) 227\r\nحركت از تبريز 228\r\nرقعهء مخبر الملك ( 1329 ) 230\r\nاى بسا آرزو كه خاك شود 231\r\nبحث در قسمت كيان 233\r\nآشفتگى در سلسلهء كيان 235\r\nدر تشخيص اشخاص 237\r\nفرهنگ ميخى 238\r\nتأسف 238\r\nغوغاى تغيير خط 238\r\nورود به تهران 240\r\nمسافرت به فارس 242\r\nجواب سفارت به وزارت خارجه ( 1912 ) 242\r\nتلگراف حجت الاسلام محلاتى 243\r\nتلگراف تجار يزد 249\r\nتلگراف علاء السلطنه 249\r\nجواب من به علاء السلطنه 249\r\nايجاد دو فوج 250\r\nسانحهء غير مترقبهء قوس 1331 251\r\nنطق لرد لامپنگتن در لندن 251\r\nبه آقاى ايلخانى حفظه اللّه 252\r\nرفتن سپاهيان هندى ، آمدن يالمارسن 252\r\nتلگراف تهران 254\r\nتلگراف برازجان 254\r\nتلگراف ديگر غضنفر السلطنه 254\r\nرقيمهء آقاى مستوفى رئيس الوزرا 255\r\nتلگراف سردار اسعد 255\r\nرمز تهران 255\r\nقيافه 256\r\nخواستن مريل امريكايى يا اجل معلق 257\r\nدستور العمل مأمورين 260\r\nراپرت مخبر السلطان همشيره‌زاده 260\r\nانتظام امور لار و بىانتظامى مركز 261\r\nمداخله در امر نان 262\r\nاستعفا 262\r\nتلگراف عين الدوله 262\r\nملاقات صولت الدوله 265\r\nعزل مريل 266\r\nرقعهء مخبر الملك 266\r\nميرزا يحيى امام جمعه 267\r\nرقعهء عنايت السلطنهء سرابى 268\r\nحملهء ژاندارمرى به من 268\r\nجنگ بين الملل سرآمد علل 269\r\nاعلان در بوشهر 270\r\nيادداشت ديگر غلامعلى خان 271\r\nتلگراف من به تهران 272\r\nرقعهء غلامعلى خان 272\r\nجواب مبشر السلطان 273\r\nنامهء كالس باليوز انگليسى به شيخ تنگستانى 273\r\nجواب جمادى الاول 1333 273\r\nاستقراض 275\r\nتلگراف وزارت خارجه 275\r\nجواب 275\r\nتلگراف ديگر وزير امور خارجه 276\r\nپاسخ تلگراف 277\r\nتلگراف وزير مختار انگليس ( 1333 ) 279\r\nجواب به قنسول انگليس 279\r\nبه وزارت داخله ، جمادى الاول 1333 280\r\nنصر الدوله مدعى قوام است 280\r\nدمل 281\r\nاحضار 282\r\nتسليت 284\r\nكار بيكارى 285\r\nمنازل بين راه 286\r\nنامهء كميتهء دفاع ملى ( 1334 ) 289\r\nجواب 289\r\nتأليف مجمع الادوار 289\r\nجنگ بين الملل 291\r\nمقدمات 291\r\nراپرت سازانف به ايزولسكى 292\r\nبىمايه فطير است 292\r\nقوميت و تبار 293\r\nبالا رفتن پرده 294\r\nچهارده مادهء ويلسن 294\r\nخاتمهء جنگ 295\r\nشمه‌اى از احوالات موسولينى 296\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\nانقلاب كبير فرانسه 299\r\nدر جست‌وجوى راه سلامت 302\r\nباز شدن راه دريا 303\r\nماترياليسم 303\r\nطلوع بلشويكى ( كمونيستى ) 304\r\nحرص 305\r\nبازگشت به سوى حق 305\r\nانجمن كو 305\r\nتعقيب موضوع 307\r\nكابينهء وثوق الدوله ( 1334 ) 309\r\nكابينهء مشير الدوله ( 1338 ) 311\r\nتلگراف حشمت الدوله به خيابانى 313\r\nمكتوب ديگر خيابانى ( 1336 ) 313\r\nجواب بهاء السلطان 314\r\nتلگراف مشير الدوله 319\r\nتشكر از ميرزا صادق آقا 332\r\nنامهء نريمانف 323\r\nاسمعيل آقا 323\r\nتلگراف 324\r\nپيشرفت ترك در ايروان 324\r\nبه وزارت داخله حضورا مخابره شد 325\r\nآمدن لاهوتى به تبريز 325\r\nآمدن دستهء ژاندارم به تبريز 325\r\nجنگ تسوج 326\r\nكابينهء سپهدار 327\r\nدست‌خط احمد شاه 327\r\nتقديمى من 328\r\nتلگراف رئيس دولت 328\r\nتلگراف وزارت خارجه ( 1300 ) 328\r\nجالب نظر 329\r\nتبديل عوارض بلديه ( شهردارى ) 329\r\nمتاركه با روس 329\r\nدست‌خط پنجم جوزاى 1300 شمسى 330\r\nقوام السلطنه ، رئيس الوزرا 330\r\nكابينهء مشير الدوله ( بهمن 1300 ) 330\r\nقنسولگرى روس 330\r\nنظام متحد الشكل 331\r\nاعلان لاهوتى 332\r\nتلگراف به تهران 333\r\n ياد ياران يار را ميمون بود \r\n340\r\nدستور حكام 341\r\nشرحى به عنوان حيدر عمو اغلى 341\r\nجواب حيدر عمو اغلى 342\r\nحاشيه 342\r\nاحوال سيد جمال الدين اسد آبادى 343\r\nنمونه‌اى از صميميت آزاديخواهان 344\r\nدورهء اخير تهران 349\r\nكابينهء قوام السلطنه ( 1301 ) 351\r\nنطق معتمد التجار 352\r\nاستعفا و تظاهر وزير جنگ 352\r\nنطق وزير جنگ 352\r\nامتياز نفت 352\r\nمراجعت احمد شاه 352\r\nكنفرانس لوزان 353\r\nكابينهء مستوفى الممالك ( 1341 ) 353\r\nكشمكش با شاه 355\r\nنطق وزير خارجه 356\r\nنطق مستوفى 356\r\nنطق قوام السلطنه 356\r\nوقايع عمدهء 1300 و 1301 357\r\nكابينهء مشير الدوله ( 1302 ) 357\r\nمهاجرت حجج اسلام 358\r\nتوقع باجا يا بىجا 358\r\nسانحهء غير مترقبه 358\r\nكابينهء سردار سپه ( 1302 ) 359\r\nسفر سوم احمد شاه 359\r\nخلاصهء بيانيهء رئيس الوزراء ( 1302 ) 360\r\nتسخير ماكو و چهريق 361\r\nتلگراف ولايات در بيزارى از قاجاريه 362\r\nمجلس پنجم 362\r\nدعوت احمد شاه 362\r\nاستعفاى مؤتمن الملك 362\r\nصحبت جمهورى در مجلس 362\r\nبستن بازار ( حوت 1303 ) 363\r\nنقشهء اختيار يكى از شاهزادگان 363\r\nسقاخانهء گذر شيخ هادى و سانحهء آب‌بردار 363\r\nپردهء آخر كه بالا نرفت 363\r\nنطق رئيس الوزرا 365\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nملاقات وليعهد 365\r\nتنگ كلاغ‌پر 366\r\nقانون شهريور 1304 327\r\nدوم حمل 1303 367\r\nرفتن سردار به قم 368\r\nتلگراف علما خطاب به عموم 368\r\nرفتن رئيس الوزرا به بومهن 368\r\n9 آبان 368\r\nبعضى مقررات اين دوره 4 - 1303 370\r\nكابينهء ذكاء الملك ( 1304 ) 370\r\nزيارت حضرت امام حسين ( ع ) 370\r\nكابينهء مستوفى الممالك ( 1305 ) 371\r\nنطق شاه در مجلس ششم ( 1305 ) 371\r\nتير خوردن مدرس 372\r\nروابط تجارتى 372\r\nپيشنهاد راه‌آهن 372\r\nمكتوبى از يكى از آشنايان 372\r\nكودكستان شاپور 372\r\nرياست من در تميز 373\r\nالغاى كاپيتولاسيون 373\r\nكنترات ميليسپو 373\r\nاستعفاى مستوفى ( 1306 ) 373\r\nكابينهء من ( خرداد 1306 ) 374\r\nكلنگ اول راه‌آهن 374\r\nپيشنهاد قند و چاى 374\r\nكنترات ميليسپو 375\r\nموقوفهء مشير السلطنه 375\r\nطى مشاجره با شوروى 375\r\nغوغاى قم 375\r\nمكتوب علما از قم 376\r\nجواب عرض شد 376\r\nشرحى به آقا سيد نور الدين 376\r\nفوت امير لشكر طهماسبى 378\r\nپادشاه افغانستان 379\r\nشب‌هاى فرمانيه 379\r\nعريضهء خصوصى 380\r\nسرحد ايران و شوروى 380\r\nغوغاى ترياك 381\r\nاختلاف با تركيه 381\r\nصحبت بحرين 382\r\nدعوت به كارخانهء ريسمان‌ريسى 382\r\nتغيير لباس 382\r\nمنع فروش مشروبات 383\r\nغوغاى قشقايى 383\r\nافتتاح شوسهء خرم‌آباد ( 1307 ) 384\r\nبعضى مقررات 1306 و 1307 384\r\nنطق شاه در موقع شرفيابى . . . 384\r\nمعرفى هيئت در مجلس هفتم 385\r\nخلاصهء پروگرام 385\r\nتدارك تراورس ضبط ممسنى 385\r\n24 اسفند 1307 385\r\nتوقيف وزير ماليه ( 1308 ) 387\r\nتفتيش مستقل 386\r\nميسيون حجاز ( 1308 ) 387\r\nواحد طلا ( 1308 ) 387\r\nسهم‌بندى در تجارت 387\r\nاسكناس بانك 387\r\nاشياى عتيقه ( شهريور 1309 ) 387\r\nاستقراض دولت شوروى 387\r\nيازدهمين مجمع عمومى بين الملل ( 1309 ) 388\r\nمسافرت بلوچستان ( 1309 ) 388\r\nوقايع سال‌هاى 9 - 1307 388\r\nنطق شاه در افتتاح مجلس ششم ( 1309 ) 389\r\nمعرفى كابينه ( 1309 ) 389\r\nبازديد خزانه 389\r\nتقسيم فوايد عامه به سه ادارهء مستقل 389\r\nعزيمت وليعهد به سويس ( 1310 ) 389\r\nاختلاس در بانك ملى 390\r\nحادثهء غير مترقبه 390\r\nرقعهء ارفع الدوله ( 1310 ) 391\r\nمبادلهء عكس 392\r\nكارخانهء قندسازى ( 1310 ) 392\r\nاحضار نصر الملك از بغداد 393\r\nمسافرت ملك فيصل ( 1311 ) 393\r\nفوت مستوفى ( 1311 ) 393\r\nالغاى امتياز دارسى ( 1311 ) 394\r\nمعرفى رجال ما در سفارتخانه‌ها 396\r\nچراغ برق تهران 397\r\nنشان عراق 398\r\nافتتاح مجلس نهم ، نطق شاه 398\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\nمعرفى آخر فروردين 1312 399\r\nكاخ 399\r\nمعافيت ياسايى از خدمت 399\r\nمكتوب به دفتر مخصوص 399\r\nمعما ! 399\r\nاستخراج آهن 400\r\nنورحماده در تهران 400\r\nنامهء نورحماده ( فروردين 1312 ) 401\r\nامر به استعفا ( شهريور 1312 ) 401\r\nوقايع و مقررات 12 - 1310 403\r\nكابينهء فروغى ( شهريور 1312 ) 403\r\nتوقيف سردار اسعد 403\r\nحركت شاه به تركيه 403\r\nنطق شاه در موقع شرفيابى وكلا 404\r\nجشن هزارهء فردوسى ( 1313 ) 404\r\nهدايت جدالى 405\r\nاتحاد بين المجالس 405\r\nرفع حجب يا حجاب ، سوقات آنكارا 405\r\nسنگ بناى دانشكدهء پزشكى 408\r\n17 دى 1314 توقيع تمدن 408\r\nنطق اعليحضرت 408\r\nاوج ديكتاتورى 410\r\nفرهنگستان ( ارديبهشت 1314 ) 411\r\nپيمان سعدآباد ( مهر 1314 ) 412\r\nتوسط از رهنما و رفقا 412\r\nمحروميت از ملاقات 412\r\nعروسى وليعهد 413\r\nمتاركه با فرانسه ( 1317 ) 414\r\nحكومت سليمانى يا داودى 415\r\nمحاكمات ماليه 415\r\nرياست وزراى منصور الملك 416\r\nعروسى شمس و اشرف پهلوى 416\r\nترياك خوردن داور 417\r\nباز جنگ بين الملل 417\r\nاستعفاى پهلوى 420\r\nوقايع اتفاقيه ( 1320 - 1313 ) 421\r\nسلطنت محمد رضا شاه كنفرانس سه دولت 426\r\nاعلاميهء دول ثلاثه ( دسامبر 1943 ) 426\r\nمنشور آتلانتيك 426\r\nفرمان اعلان جنگ 427\r\nمدلول پيمان اتحاد 427\r\nتلگراف شاه به روزولت 428\r\nجوراب روزولت 428\r\nدورهء واويلا 428\r\nسرانجام كار پهلوى 430\r\nتاريخچه 431\r\nفرج بعد از شدت 432\r\nدورهء پهلوى 433\r\nقسمت اول 433\r\nقسمت دوم 433\r\nقسمت سوم 434\r\nخاتمه 434\r\nجنگ چه شد ؟ 437\r\nكنفرانس سه نفرى در ادسا 438\r\nكوچ نيروى بيگانه 439\r\nخلاصهء تلگراف ماجراجويان تبريز 439\r\nخبر تبريز 440\r\nرأى عجيب 441\r\nخلاصهء نطق حكيمى در مجلس 442\r\nيادداشت نمايندگى ايران 443\r\nاستيضاح 443\r\nكابينهء قوام 443\r\nدر لندن 444\r\nمراجعت نخست‌وزير 444\r\nورود سادچيكف 444\r\nكنفرانس سانفرانسيسكو 444\r\nشروع مذاكرات در شوراى امنيت 444\r\nتقاضاهاى شوروى 445\r\nذيل 445\r\nجلسهء شوراى امنيت ( 1325 ) 445\r\nمعافيت علا 446\r\nاعلان تخليه 446\r\nدر داخله 446\r\nكشمكش با تبريز 447\r\nهيئت اعزامى به تبريز به رياست فيروز 448\r\nتشكيل حزب دموكرات 449\r\nاعتصاب در مراكز نفت 449\r\nمسافرت اشرف پهلوى به مسكو 450\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nانجمن صلح پاريس 450\r\nتوقيف 451\r\nآزادى زنجان 451\r\nاستعفا 451\r\nوقايع سال‌هاى 1324 - 1320 451\r\nنمايش‌هاى كارناوال 452\r\nزادفى الطبور نغمة اخرى 454\r\nاستعفا 454\r\nرحلت رهبر حقيقى ، رحمت اللّه عليه 454\r\nتقسيم نشان 456\r\nتوجه ملوكانه به امر آذربايجان 456\r\nتلگراف اعليحضرت به سرهنگ هاشمى 456\r\nگزارش سرتيپ هاشمى 456\r\nاعلاميهء حزب توده 457\r\nانتخابات دورهء پانزدهم مجلس 457\r\nازدحام دانشجويان 457\r\nايرادات 457\r\nپيغام شاه به متحصّنين 459\r\nافتتاح دورهء پانزدهم تقنينيه 459\r\nتزلزل كابينه 459\r\nكابينهء حكيمى 460\r\nوقايع سال‌هاى 1326 - 1325 460\r\nنطق اعليحضرت ، شب نوروز 1327 461\r\nكابينهء هژير ( 1327 ) 461\r\nسهولت مراوده 463\r\nعزيمت اعليحضرت به لندن 463\r\nشوراى عالى 463\r\nكابينهء ساعد 464\r\nغوغاى نفت 464\r\nدريدن يقه 465\r\nسانحهء 25 بهمن 1327 466\r\nفكر تشكيل سنا 466\r\nوقايع سال 1327 467\r\nافتتاح مجلس مؤسسان ( 1328 ) 467\r\nدر اطراف برنامهء هفت ساله 467\r\nملك عبد اللّه در تهران ( 1328 ) 468\r\nتشريف‌فرمايى اعليحضرت به امريكا 468\r\nبازديد زندگى معتاد در آمريكا 470\r\nنقشهء مارشال ( ژوئن 1947 ) 470\r\nقوم سياه‌پا 471\r\nاعتراض 471\r\nتشريف‌فرمايى به پاكستان 471\r\nرژهء بانوان 472\r\nتشويق زبان فارسى 473\r\nخبر مهم 473\r\nوقايع سال 1328 473\r\nاشتباه اول 475\r\nاشتباه دوم 476\r\nاشتباه سوم 477\r\nزمان به‌جاى سرمايه 477\r\nمرام‌هاى قديم 478\r\nدستور افلاطون 478\r\nنداى آزادى 478\r\nحكومت 479\r\nظهور دموكراسى 480\r\nاشتباه چهارم 481\r\nجنجال آقايان سوسياليست و كمونيست 481\r\nتأسى به يونانيان اسبق 481\r\nمجمع بين المللى كارگران 483\r\nاشياى سربخارى 485\r\nسهم و اقبال 485\r\nچه بايد كرد 487\r\nچند اصل ديگر از مرام 487\r\nوجه جامع 491\r\nدولت 491\r\nاقتصاد 491\r\nبلاى تقليد 492\r\nاما مدرسه 494\r\nكارمند 495\r\nمجلس شوراى ملى 496\r\nجنجال در اطراف قانون اساسى 497\r\nمطبوعات و روزنامه 498\r\nدر سياست خارجه 499\r\nباز هم چه بايد كرد 499\r\nچند كلمه دربارهء انترناسيوناليسم 499\r\nاتم را منفجر كرديم 502\r\nخاتمهء كتاب و حسن مآب 502\r\nدر وضع اعراب ( حركات ) 504\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\n\r\nفهرست تصاوير\r\nصورت من در پانزده سالگى 11\r\nخانهء ديتريثى 15\r\nمادام ديتريثى 16\r\nفرزندان سيمنس و ديتريثى 17\r\nهمسايگان ديتريثى و مخبر السلطنه 18\r\nفرزندان ديتريثى و همسايگان آنها 19\r\nبيسمارك و جمعى ديگر 22\r\nمنظرهء باغ ما از طرف گلخانه 34\r\nمنظرهء باغ ما از طرف عمارت 35\r\nنىزدن فردريك دوم در مجلس پدرش فردريك گيوم اول 37\r\nمبادى اركستر 39\r\nمجلس حال بتهوفن كه فقط ويولون در كار است و ضرب و پيانو 40\r\nكلاس ابتدائى آواز 41\r\nفرزندان مخبر الدوله ( مهديقلى - محمد قلى - مرتضى قلى ) 43\r\nعليقلى خان مخبر الدوله 43\r\nدستخط ناصر الدينشاه خطاب بمخبر الدوله 45\r\nدستخط ديگر ناصر الدينشاه خطاب بمخبر الدوله 48\r\nبعضى از شاهزادگان در مهمانى اتابك از ناصر الدينشاه 66\r\nنمونهء خط عليقلى خان مخبر الدوله 67\r\nنمونهء خط ميرزا على اصغر خان اتابك 73\r\nناصر الدينشاه در موقعى كه از كارخانهء آهن‌تراشى بيرون تشريف ميآورند 74\r\nمرتضى قلى خان صنيع الدوله 75\r\nدستخط عباس ميرزا است به گلين خانم مادر ناصر الدينشاه كه در آن سفارش از لاچين خان مىكند كه آقا ابراهيم امين السلطان خواهرزادهء اوست لاچين خان خودش و پسرش در جنگها فداى ايران شدند . 78\r\nعكس عليقلى خان مخبر الدوله كه در به دو سيم‌كشى خط بوشهر انداخته شده است 80\r\nصورت شام شب شنبه 5 جمادى الاخرهء 1309 81\r\nدستخط ناصر الدينشاه خطاب به مخبر الدوله 83\r\nدستخط ديگر ناصر الدينشاه خطاب بمخبر الدوله 84\r\nبازرسى سكه در تكيهء دولت 86\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n\r\nبعضى از تشريفات زمان ناصر الدينشاه 87\r\nتكيهء دولت 88\r\nتعزيه‌خوانان در لباس مخصوص 88\r\nسلام جلو تخت مرمر 89\r\nمبارزهء پهلوانان عصر نوروز 89\r\nمخبر الدوله - تشريفات آش‌پزان 90\r\nجمعى از رجال دورهء ناصرى 91\r\nنمونهء لباس شاطرها در زمان ناصر الدينشاه كه امروز لباس رسمى است با اين تفاوت كه لباس شاطرها دامن دارد و لباس رسمى كه در ممالك مترقى بخاطر زنها براى رقص ساخته شده است در مقابل دكولته دامن ندارد\r\n نيست قصدى اندرين جاجز شبق * هركه نقد خويش بنهد بر طبق \r\n92\r\nگراور خط ناصر الدينشاه 93\r\nنقاشى صورت مخبر السلطنه بوسيلهء ناصر الدينشاه 93\r\nگراور خط حافظ 94\r\nناصر الدينشاه و جمعى از شاهزادگان 95\r\nجلسهء وزارت جنگ 96\r\nناصر الدينشاه در شكارگاه صرف عصرانه و چاى 97\r\nدستخط ناصر الدينشاه 103\r\nمنظرهء گالرى كه بعدها تقسيم شد و چندى هيئت وزراء در آن تشكيل شد 106\r\nنمونه‌اى از حساب سياق 111\r\nفردريك كبير 114\r\nآسياى بادى 114\r\nگروپ خدمهء قهوهء سال مودت 115\r\nدر كارلسباد 115\r\nداماد و عروس 130\r\nدوشيزهء پولادى 131\r\nمينياتور بىنظيرى است كه بدست من آمده است فكر و قلم هردو ممتاز است مجلسى پرمعنى گويا براى تجسم شعر سعدى پرداخته شده است رنگ‌آميزى سهل است اينجا فكرى از قلم نمودار 132\r\n عقل انجام عشق مىبيند * هم از اول نمىكند آغاز \r\n133\r\nاتابك در مدرسه 134\r\nنامهء خصوصى 135\r\nمحمد عليشاه و جمعى از رجال 139\r\nجمعى از شاهزادگان 140\r\n\r\n","description":"","footnote":"","page_name":" مقدمه 16 ","page_number":16},
  {"content":"\r\n\r\nوكلاى دورهء اول مجلس برياست صنيع الدوله 143\r\nسردرب مجلس بناى سپهسالار 145\r\nنامهء مجلس شوراى ملى به مظفر الدين شاه 147\r\nدستخط مشروطيت است كه در همان موقع در دستگاه خودم گراور شد و موجود است و در بعضى روزنامه‌ها و مجلات مشتبه با فرمان مظفر الدين شاه شده است 149\r\nاژدهاى هفت‌سر 150\r\nاز طرف آزادىطلبان بعموم مفسدان 150\r\nنمونهء خط امين السلطان 153\r\nصورت راپرت 154\r\nنقشهء منطقهء نفوذ 155\r\nعريضه بشاه و دستخط شاه راجع بتقويت مجلس 156\r\nتقويم 161\r\nقيام شيخ فضل اللّه و سيد على آقا يزدى در ميدان توپخانه بر عليه مشروطيت 165\r\nنامهء خصوصى 168\r\nدستخط بمخبر السلطنه 169\r\nگراور توپ بستن بمجلس كه در روزنامه‌هاى خارجى خيالى منتشر شد 172\r\nجلفا و رود ارس 177\r\nمنظرهء پرلاشز 183\r\nباسكرويل امريكائى 192\r\nگراور فرمان خوى 193\r\nنظميهء تبريز به هيئت اجتماع 200\r\nجشن مدرسهء خيابان در تبريز 201\r\nبلاى اسكى 229\r\nعكس در گردنهء مالويا در انگادين برداشته شده است : از راست به چپ دكتر محمد شيخ احياء الملك ، عليقلى خان سردار اسعد ، مهديقلى مخبر السلطنه و دبير الملك . 230\r\nگراور حرم 232\r\nعكس مخبر السلطنه كه در ورتهيم برلن برداشته شده است 240\r\nمجلس پذيرائى شاه طهماسب اول از همايون شاه پادشاه هند 244\r\nحركت سان سواره از زرقان بشيراز 247\r\nجلوس كريم خان مطابق تصويرى كه در قصر گلستان بود 253\r\nتعرف المجرمون بسيماهم 256\r\nنمونه‌اى از حساب سياق است كه بمناسبت آن مستوفيها را درازنويس گفتند در مقابل محاسبين اين دوره كه گرد نويسند . بر صحت عمل افزوده نشد برعكس فقط تفريط كاغذ مىشود و براى محاسبين خط و سواد شرط نيست 261\r\nعكسى كه در كشن انداخته شد 265\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\nاعلان ايالت فارس 283\r\nدورنماى باغ تخت در موقع آبادى 284\r\nنمونهء خط ميرزا علينقى 285\r\nنقشهء طرح عمارت بقلم خودم 286\r\nمرحوم منتظم الحكماء دكتر مهدى صلحى پسر نظام العلماء از خانوادهء شهيد ثالث 290\r\nشكنجهء آلمان 296\r\nسرود حاضرين در كو در خاتمهء نمايش راه مستقيم 308\r\nكميتهء انقلاب ايران 312\r\nنمونهء تمبر پست دولت جمهورى شوروى ايران 312\r\nنمونهء تمبر پست انقلابى ايران 312\r\nنمونهء تمبر پست انقلابى ايران 312\r\nنمونهء تمبر پست آزادىستان كه باستعمال نكشيد 317\r\nنمونهء تمبر لار كه استعمال هم شد 317\r\nلوحه‌اى به خط عباسقلى قاجار ذبيح السلطنه 332\r\nمراسم افتتاح پل آجى راه‌آهن 334\r\nگراور نمايندگان 16 نفرى كه براى تبليغ مرام كمونيسم به تبريز آمدند 336\r\nمخبر السلطنه و جمعى از رجال 337\r\nسيد جمال الدين اسد آبادى و آدرس او 343\r\nمتحد المال ربيع الثانى 1336 345\r\nنمونهء تمبر احمد شاه باسور شارژ « بوشهر تحت تصرف انگليس » 346\r\nنمونهء تمبر احمد شاه باسورژ « السلطان محمد عليشاه قاجار » 346\r\nكارت پستى سيكل 346\r\nهيئت دولت در مهاجرت 354\r\nكريم خان وكيل اول آزاديخواه حقيقى 361\r\nكارخانهء ريسمان‌ريسى صنيع الدوله 382\r\nنمونهء دو مجلس از زن‌هاى ايرانى كه مشغول خدمت باقتصاد مملكتند از بانوان مترقى جز رقص و قمار و شرب و خودفروشى هنرى نديديم خانه‌دارى در قهوه‌خانه مىشود و بچه‌دارى در سينماها مايهء تضييع وقت و مال و استفاده از هواى آلوده به انواع ميكروب . موضوعات غالب فنون دزدى ، جاسوسى و ولنگارى 406\r\nدروازه دولت كه مونومانى بود طرف توجه داخله و خارجه 410\r\nباب همايون 410\r\nسلام تخت مرمر 433\r\nرومانوس و الب ارسلان 435\r\nپهلوى با اصحاب بر سر نهار در يوهانسبورگ 436\r\nدو نمونه از مراسم كارناوال 453\r\nمرحوم جنت مكان آيت اللّه آقاى آقا سيد ابو الحسن اصفهانى 455\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\nمجلسى در فرودگاه مهرآباد كه از طرف روزنامهء اطلاعات برداشته شد و به من لطف كردند\r\nدر موقع عزيمت شاه بامريكا 469\r\nنمونهء زندگى در چادر 471\r\nنمونهء اوج تمدن و ترقى است و مژدهء صلح عالم انشاء اللّه 472\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\n\r\n[ مقدمه 
  ]\r\nهو السميع العليم   فَبَشِّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ   « 1 »  ادْخُلُوا فِي السِّلْمِ كَافَّةً وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ  « 2 »\r\n\r\n\r\n","description":"","footnote":"\r\n( 1 ) - سورة الزمر آيهء 18\r\n( 2 ) - سورة البقره آيهء 208\r\n","page_name":" مقدمه 20 ","page_number":20},
  {"content":"\r\n\r\n\r\nدرآمد\r\nيكى تاريخ مينوشت واقعه‌اى در نظرش اتفاق افتاد ، دوستان در ملاقات ، مختلف روايت كردند ، كتاب خودش را در آتش انداخت گفت همهء روايات از اين قبيل است . از طرف ديگر گفته‌اند دروغى نيست كه از راستى بنيان نگرفته باشد .\r\nملا گويد :\r\n كى دروغى قيمت آرد نى زر است * اندر عالم هر دروغ از راست خاست \r\nاگر من كمتر بحواشى رفته‌ام براى احتراز از روايات نابكار است !\r\nشايد معاصرين طرز مرا ايجاز مخل بدانند ، اگر بحواشى مىرفتم آيندگان اطناب ممل مىخواندند .\r\nدر مجلهء يادگار خواندم كه كتاب نداريم ، كتاب بسيار داريم كتاب‌خوان نداريم از ادب بسيار ميگويند و مشترى بىادبىاند .\r\n\r\n","description":"","footnote":"","page_name":" مقدمه 21 ","page_number":21},
  {"content":"\r\n . \r\n","description":"","footnote":"","page_name":" مقدمه 22 ","page_number":22},
  {"content":"\r\n\r\n\r\nاما بعد\r\nروزگارى غريب است و بازار دروغ را فروغ ، مجربات كهنه است ، بلهوسى تجدد .\r\n اسپيد و سياه و زرد و آبى * هر چاپ زنى مريد يا بى \r\nمجلس صلح ساختند به جنگ پرداختند ، در جنگ اخير قافيه را باختند ، هيتلر با طرح مرام طغيانى ( ناسيونال سوسياليست ) آتشى افروخت خامش‌شدنى بود ، طرحى كه روى اتلانتيك ريختند نقش برآب شد ، در يالتا شعله‌اى بركشيد كه اطفاى آن با آب اقيانوس كبير هم مشكل است .\r\nمثبت و منفى در جو سياست به حد اشباع رسيده ، مگر به طبيعت خنثى گردد و به برق و رعد نكشد كه گوشها كر و آباديها زبر و زبر خواهد شد . پنج سال گذشت هرروز از صلح صحبت است و هرشب از جنگ حكايت . چرا ؟ هيچ‌طرف به حد وسط سر فرود نمىآورد .\r\nاصطلاح جديد جنگ سرد است .\r\nده هزار سال است طرح آزادى ميريزند و لاف دموكراسى ميزنند و هيچوقت گرفتارى ، اين گونه عالم‌گير نبود و فرعنت بدين پايه نرسيده بود . از خدا منصرف و به طلا معترف ، چنان مينمايد كه در گرداب اقتصاد و غلو در صادرات ، بازى خود را باخته است اگر مات نشود پات خواهد شد .\r\nفرزين بدست آسيا است اگر فريب بزك نخورد و گزك را از دست ندهد .\r\n اى پير سالخورده بپاى خرد بپوى * سرچشمه باقى است اگر رفته آب جوى\r\nتاريخ خويش بنگر و همت بلنددار * در اتحاد كوش و ز حق ياورى بجوى\r\nسرچشمه را زلاى بپالا بسعى خويش * چوگان نگاهدار كه آخر تراست گوى\r\nمنگر به طمطراق و ره بخردان بگير * ور نه به طمطراق بمانى تو هم اسير\r\nپيرى تو نقش جوانان نزيبدت * اين حرفهاى تازه مبادا فريبدت « 1 » \r\nودايع طبيعى بلاى متمتع است گول چاپلوس مخور و از غموس در مرداب‌هاى جديد پرهيز كن ، زيردستان را مرفه بدار و پا بيشتر مدار و اگر بتقليدهاى زشت قدمى پيش‌رفته‌اى واپس گذار « تو هنوز اندر خم يك كوچه‌اى . » از علم مغرب استفاده كن و از آداب استعاذه .\r\nآنچه در مغرب كردند منجر به غروب امنيت و آسايش شد مطلع تمدنى وقت است كه از مشرق طلوع كنى .\r\nچه ندارى ! « آنچه خوبان همه دارند تو تنها دارى » عجله مكن ، حرص مزن ، حرص سرورى حس انا و لا غيرى مىآورد تا اين ناموس منحوس مدروس نشود ، عبوس از چهرهء عالم برداشته نخواهد شد و عروس صلح در بزم سياست مأنوس نگردد و نتيجه معكوس خواهد بود .\r\n\r\n\r\n","description":"","footnote":"\r\n( 1 ) - ملل شش هزار ساله حيف است متانت را از دست بدهند و از جد بهزل بپردازند و متأسفانه در هزل جد كنند .\r\n","page_name":" مقدمه 23 ","page_number":23},
  {"content":"\r\n\r\nژاپن كه مىتوانست دست برادرى به چين بدهد و امروز شاهين ترازوى صلح باشد خطا رفت و جفا كرد ، صد سال خودآرائى نمود در لحظه‌اى از هم پاشيد .\r\nجنگ سرد تا كى برودست نمايد معلوم نيست و جنگ گرم معقول كه در آن برد باخت است و نتيجه مدلول آيهء   فَيَذَرُها قاعاً صَفْصَفاً لا تَرى فِيها عِوَجاً وَ لا أَمْتاً   « 1 »\r\nچه خواهد ماند ، صحرائى كه كل وسايل معيشت از دست رفته باشد و راه تدارك بسته و باز دريا مزاحم .\r\nآئين ليكورك دولت مستعيل بود سياست افلاطون داغ باطله خورد من جرب المجرب حلت به الندامه\r\nآزمودند و امروز آه پشيمانى از سينه‌ها و فرياد ارتجاع از حلقومها بلند است كه العود احمد .\r\n وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  ملل مسيحى در اين دعوت متوسل به محبت نزديكانند كه كلام عيسى است كيفيت و كميت اين معنى محدود و مشخص نيست مسلمين اين معنى را به تفسير و تفصيل دارند كه  ما فَرَّطْنا فِي الْكِتابِ مِنْ شَيْءٍ  گفتنى را گفته‌ام .\r\nدر وضعيت حاضر يكى افسار را رها كرده يكى سخت مىكشيد بين اين دو فشار خلق گرفتارند .\r\nانشاء اللّه عقلا هستند كه در گشودن گره گردى كار بقمهء اسكندر نگشد .\r\nپاى سود كه درميان مىآيد قلم از دست انصاف مىافتد .\r\nتاريخ را فايده آن است كه بخوانند مضرات اعمال را بدانند و آن اعمال را تجديد نكنند كه نتيجه غير اين جنجال نخواهد بود .\r\nقطعه‌اى از شاهنامه حرف‌هاى حسابى كهنه است فقط جنجال‌ها تازه است .\r\n سه يك بود يا چار يك بهر شاه * قباد آمد و ده يك آورد راه\r\nبه كسرى رسيد آن سزاوار تاج * ببخشيد برجاى ده يك خراج\r\nهمه پادشاهان شدند انجمن * زمين را ببخشيد و برزدر سن\r\nگزيتى « 2 » نهادند بر يك درم * ازآن‌رو كه دهقان نباشد دژم\r\nكسى را كجا تخم يا چارپاى * بهنگام ورزش نبودى بجاى\r\nژ گنج شهنشاه بر داشتى * ز كشتن زمين‌خوار نگذاشتى\r\nگزيت رزبارور شش درم * به خرما ستان بر همين زد رقم\r\nكسى كش درم بود و دهقان نبود * نبودى غم و رنج و كشت و درود\r\nگذارنده از ده درم تا چهار * بسالى از او بستدى كار دار « 3 »\r\nكسى بر كسى بر نكردى ستم * به سالى به سه بهره بد اين درم\r\nگزيت و خراج آنچه بدنام بود * به سه روز نامه به مؤبد سپرد\r\nيكى آنكه بر دست گنحور داد * نگهبان آن نامه دستور داد\r\nدگر تا فرستد بهر كشورى « 4 » * بهر كاردارى و هر كشورى\r\nسه ديگر كه نزديك مؤبد بود * گزيت و سر باژها بشمرد \r\n\r\n\r\n","description":"","footnote":"\r\n( 1 ) - افكار امم .\r\n( 2 ) - گزيت را خراج نوشته‌اند ولى به مناسبت رسن زدن بايد مقدارى از زمين باشد كه بر هر گزيت درمىنهادند .\r\n( 3 ) - ماليات بر درآمد است .\r\n( 4 ) - كشور در مصراع اول ولايت در مصراع دوم به تكيه بريا اهل كشور است يا لشگرى .\r\n","page_name":" مقدمه 24 ","page_number":24},
  {"content":"\r\n\r\n پراكند كار آگهان در جهان * كه تا نيك و بد زو نماند نهان \r\nانترناسيونال ( ارتباط طبقهء عامل ملل ) كه امروز روى منافع مادى كار مىكند اگر در منافع مادى روى اعتدال بايستد و روى صلح عمومى اتحاد كنند و حفظ اصول جارى بىهواى فرعنت اميد صلح ده بر صد خواهد بود .\r\n\r\nديپلوماسى\r\nديپلوماسى پرداختن دروغ است به نزاكت و فريب حريف به طلاقت .\r\nامروز دهل زير گليم است در مقابل شترسوارى دولادولا و رقص در تاريكى و گفته‌اند بهترين ديپلماتها آن است كه بهترين شامها را بدهد يا بمدلول مثل معروف كدخدا را ببين ده را بچاپ « 1 » .\r\nنزاكت با مرامهاى جديد سازگار نيست ديپلوماتها در برداشت سردرگمند و در فروداشت حيران كه چه كنند گفته‌اند عقل اختيار اهون ضررين است .\r\nژنرال فوش سرحد فرانسه را روى سياست شمشير رودرن ميخواست كلمانسوروى سياست دور - بينى گفت نبايد آلزاس ولرن ديگر ساخت . وزراى انگليس محو آلمان را ميخواستند ادواردگرى گفت لنگر تعادل را از دست نبايد داد .\r\nديپلوماتهاى اين دوره آن نكات را رعايت نكردند .\r\nديپلوماسى ايجاد روابط حسنه بود حال تدارك مناسبات سيئه است قول و قرار اعتبار ندارد فكر سود بر انديشهء اصلاح ميچربد .\r\nدر جنگ اخير سياسيون فرانسه باعتماد سد ماژينو خواب رفتند ، انگليس و امريكا امروز با سد كانال و اتلانتيك چشم خودشان را مىمالند .\r\nاصحاب شور و قلم و ارباب شمشير و علم بدانند كه سياست زمان اژدهائى است دمان ، به خواب اژدها بخواب نبايد رفت . عهود گذشته ولو نسيا منسيا نمايد برجا است ، افق تاريك ، هوا منقلب و عهود در كمون .\r\n اگر پيل‌زورى و گر شير چنك * بنزديك من صلح بهتر كه جنك\r\nچو شمشير پيكار برداشتى * نگه‌دار پنهان ره آشتى\r\nهمى تا برآيد به تدبير كار * مداراى دشمن به از كارزار\r\nبه نرمى ز دشمن توان كند پوست * چو با دوست سختى كنى دشمن او است\r\nباندازه‌اى بود بايد نمود * خجالت نبرد آنكه ننمود و بود\r\nتأمل‌كنان در خطا و صواب * به از ژاژخايان حاضر جواب\r\nچرا گويد آنحرف در خفيه مرد * كه گر فاش گردد شود روى زرد\r\nبسوگند گفتن كه زر مغربى است * چه حاجت محك خود بگويد كه چيست\r\nكسانى كه پيغام دشمن برند * ز دشمن همانا كه دشمن‌ترند \r\nمن مكرر مورد ملالت شيخ واقع شده‌ام .\r\nتأمل‌كردن كه چه گويم به از پشيمانى خوردن كه چرا گفتم .\r\n\r\nاعتذار\r\n آنچه گفتم خير تو پنداشتم * از عقيدهء خويش بد برداشتم\r\nگر بدى بينى در آن از كم‌وبيش * چشم از آن درپوش از خوبى خويش\r\nبس كه زحمت ديدم از اخلاق خود * بس مذمت كردم از اخلاق بد\r\nزحمت ما جمله از اخلاق ماست * انتقاد خويشتن آن را دواست\r\nمن چه كردم يا چه خواهم كرد باز * در شريعت اين بود سر نماز « 2 » \r\n\r\n\r\n","description":"","footnote":"\r\n( 1 ) - صفحهء 288 - 296\r\n( 2 ) - اقم الصلاة ان الصلاة تنهى عن الفحشاء و المنكر\r\n","page_name":" مقدمه 25 ","page_number":25},
  {"content":"\r\n\r\n استغاثه كاز بدى برهاندت * التماسى تا به خوبى راندت\r\nتا به مطلب بنگرى تو سرسرى * كى به مفهوم و به مقصد پى برى\r\nگر موافق يا مخالف در فرود * خواهمت توفيق از حى ودود \r\n\r\nخدمات مؤلف به فرهنگ\r\nفوايد الترجمان در تعليم زبان فرانسه دو جلد چاپ شده است\r\nتحفة الافاق در تاريخ ، جغرافيا ، سياست و اقتصاد اروپا با صور و نقشهء بسيار چاپ شده است\r\nگزارش ايران باستان با تحقيقى در سلسلهء كيان چاپ شده است\r\nمجمع الادوار در علم موسيقى سه قسمت در چاپ است\r\nافكار امم در تحقيق مذاهب و تطبيق با حكمت چاپ شده است\r\nسفرنامه گرد كره از طريق چين و ژاپن بعزم زيارت بيت اللّه چاپ شده است\r\nخاطرات و خطرات تاريخ هشتاد سال من و ميهن ( مجلد حاضر ) چاپ شده است\r\nتعليم الاطفال در تدريس الفبا و الفباى مخصوص چاپ شده است\r\nدستور سخن در صرف و نحو كامل فارسى 280 صفحه\r\nتحفة الاريب در عروض و بديع و ديگر محسنات سخن 300 صفحه\r\nتحفهء مخبرى يادگار بيكارى منظوم در حكايات 7000 بيت و اشعار ديگر 270 صفحه\r\nتحفة الافلاك دورهء هيئت كامل با رياضى 500 صفحه\r\nبستان ادب تذكره براى تذكار خودم دو جلد 1200 صفحه\r\nرساله در منطق رساله در تصوف\r\nتحفهء مخبرى شامل تاريخ ، اخلاق ، حكايات و چيزى از هرجا\r\nجبر و هندسه و مثلثات براى تذكار خودم\r\n\r\n","description":"","footnote":"","page_name":" مقدمه 26 ","page_number":26},
  {"content":"\r\n\r\n\r\nبنام فروزندهء ماه و مهر\r\nدر نوشتن خاطرات يا گزارش احوال غالب مطالب پس‌وپيش مىافتد ، در اصل منظور مؤثر نيست .\r\n در سخن ترتيب و آدابى مجو * هرچه ميخواهد دل تنگت بگو \r\nاگر بعضى حكايات منضمه به شرح احوال مستقيما مربوط نيست ، باز بوجهى اصطكاك دارد و خالى از فوايدى نيست ، قدرى تاريخ يا شمه‌اى از پيش‌آمدها رنگ و روئى بمطلب ميدهد بر من چه گذشت ، براى خوانندگان گرامى اهميتى ندارد . اهميت در گزارشات و پيش‌آمدها است .\r\n آنكه تأليفى بهر عنوان كند * ذوق خود را در ترازو مينهد\r\nدر ترازوى پسند مشترى * بىگمان شاهين گهى سر مىزند \r\nزندگى يك سلسله زحمت و راحت است ، هردو پيش ميآيد ، نه خود را بايد باخت نه بواهمه قصور ساخت . بسا زشتى بزيبائى كشيده است و زيبائى به زشتى ، فكر انسان بهشت و جهنم او است بسته به آنكه ذمه پاك باشد يا آلوده .\r\n اى برادر تو همين انديشه‌اى * مابقى تو استخوان و ريشه‌اى \r\nوقتى گفته‌ام :\r\n جلوهء زيبائى است اين اساس * وندرين جلوه توئى زيباشناس\r\nجان خود را سعى كن زيبا بدار * هر دمت زيبائى آيد آشكار \r\nمكتوبات پدرم نصايحى است كه به كار آيد و مكتوبات اخوى حاشيهء احوالات كه بصيرت افزايد .\r\nدر ترجمهء احوال غالب ديده و شنيده را به ياد ميآورند مانع ندارد كه از خوانده نيز چيزى بنگارند .\r\nاز سنهء 1297 قمرى كه از برلن برگشتم معلومات خودم را كم‌مايه ديدم بمطالعه در هر باب بتكميل آن كوشيدم تا امروز كه 20 دى 1326 شمسى است در كار بودم يا نبودم قلم را كنار نگذاردم ، اگر از خرمنى خوشه‌اى يافتم آگاهى آيندگان را توشه برنگاشتم كه در افكار امم و تاريخ باستان و رسايل ديگر ياد كرده‌ام . دوره‌اى بود پرتشويش و اينك از همه‌وقت بيش ، بقول جمال الدين عبد الرزاق :\r\n در قيامت ظلم صورت مىنبندد ورنه من * گفتمى اينك قيامت نقد و دوزخ آشكار \r\nغالب نصيحت كرده‌اند كه در تاريخ تعصب نبايد داشت و حقايق را بايد نگاشت مذهب سياسى را فداى حقشناسى كرد و گفته‌اند زبان سرخ سر سبز ميدهد بر باد . از من گذشته است عنقريب سروزبانى باقى نخواهد بود اگر راست بنويسم گروهى بدشان مىآيد و اگر دروغ بنويسم خودم بدم مىآيد . چكنم زشت و زيبا ، دروغ و راست بسيار نوشته‌اند و همه خوانده مىشود مميز صحيح و سقيم كيست ؟ اوراقى بيحساب بچاپ رسيده است از روى بىاطلاعى يا غرض ، حق و باطل بهم بافته‌اند و افكار را آشفته‌اند دروغ و تهمت بسيار گفته‌اند به هفت رنگ درآمده‌اند غالب بيرنگ يا نيرنگ ، حرارتها كرده‌اند همه برودت . من آنچه را صحيح دانسته‌ام مينويسم تو خواه از سخنم پند گير و خواه ملال و انشاء اللّه از خط اعتدال تجاوز نخواهم كرد .\r\n\r\n","description":"","footnote":"","page_name":" مقدمه 27 ","page_number":27},
  {"content":"\r\n\r\n\r\nتاريخچه\r\nنظر به آثار ادبى سرسلسلهء ما رضا قلى خان هدايت است ، اجدادش در چهارده - كلانه از مضافات دامغان زيست داشته‌اند و با قاجاريه مربوط بوده ، جدش اسمعيل كمال كه در زد و خورد زنديه با قاجاريه مقتول شده است خود را از اولاد كمال خجندى گمان ميبرده كه معاصر خواجه حافظ بوده است از اوست :\r\n ما خانه‌خراب گشتگان را * در دل غم خانمان نگنجد\r\nيا دوست‌گزين كمال يا خان * يكخانه دو ميهمان نگنجد « 1 » \r\nآقا هادى پسر اسمعيل كمال به زمان آقا محمد خان رياست عملهء خلوت و صندوقدارى جنسى داشته « 2 » ، پس از آقا محمد خان ملازم خدمت فتحعليشاه بوده بخراسان ميرود ، در آنجا خبر تولد رضا قلى خان به او ميرسد او را رضا نام ميگذارد .\r\nپس از سالى دو ، به صاحبجمعى كل متوجهات ديوانى فارس مأمور ميگردد ( 1215 ) به زمان فرمانفرمائى حسينعلى - ميرزا در سنهء 1218 جهان را بدرود ميگويد .\r\nرضا قلى خان با والده به بارفروش نزد خويشاوندان ميآيند پس از سالى چند والده - اش به قصد زيارت مكه به فارس برميگردد به عقد محمد مهدى خان شحنه درميآيد « 3 » عزيمت خود را دنبال گرفته به مكه ميرود و فوت مىكند . رضا قلى خان نزد محمد - مهدى خان بسر برده مشغول تحصيل مىشود تا زمان خردسالى درميگذرد نزد حسينعلى ميرزا و حسنعلى ميرزا « 4 » تقرب ميابد ، به كلام منظوم مايل بود بدوا چاكر و بعدا هدايت تخلص مىكند كه اكنون سجل اكثر خانواده است . بالجمله رضا قلى خان دختر محمد مهدى خان مسمات به مريم خانم را ميگيرد ، فتحعلى شاه در مسافرت بشيرازش بجا مىآورد و بسزا مىنوازد امير الشعراش لقب ميدهد . معهود بوده است بجاى فتحعلى خان ملك الشعرا كه درگذشته بود بطهران بيايد بيمارى مانع مىشود در سنهء 1256 كه محمد شاه از نهضت خراسان برميگردد\r\nرضا قلى خان هدايت\r\n\r\n\r\n","description":"","footnote":"\r\n( 1 ) - در نسخه يا جهان است .\r\n( 2 ) - آقا محمد خان صندوقچه‌اى سر به مهر داشته كه ميبايست هرشب روى رختخواب خان بگذارند ، شبى معاشقهء خان با صندوقچه بدرازا ميكشد ، هادى خان از گوشهء پرده نظرى بدرون اطاق مياندازد معلوم مىشود كه صندوقچه محتوى جواهر پياده است كه آقا محمد خان روى لحاف ريخته و صورت خودش را به آن ميسايد ، هراسان كنار ميرود و چون آقا محمد خان آواز ميدهد قدرى تأمل مىكند و سراسيمه باطاق ميدود چنان وانمود مىكند كه خواب بوده است .\r\n( 3 ) - رضا قلى خان هفت ساله بوده خودش را در حوض مىافكند .\r\n( 4 ) - حسنعلى ميرزا كمالى داشته ، خان مروى گاهى بملاقات او ميرفته است ، اصحاب حسينعلى -\r\n","page_name":" مقدمه 28 ","page_number":28},
  {"content":"\r\n\r\nرضا قليخان از طرف فريدون ميرزا با تحف بتهران مىآيد ، حاجى ميرزا آقاسى از مراجعت مانع مىشود . محمد شاه عباس ميرزا ( ملك آراء ) را كه فوق العاده طرف محبت شاه بوده است به دو ميسپارد و از آنجا به لله‌باشى شهرت مىكند . در موقعى كه ناصر الدين شاه به طهران مىآمده رضا قليخان عباس ميرزا را تا يك‌منزلى باستقبال ميبرد برميگردد و از كار كناره ميجويد . چندى به فترت ميگذرد و كار به عسرت ميكشد پدرم به شكرانهء نعماى الهى هميشه ميفرمودند در گردش نوروز در مهتابىاى كه بود در آفتاب ايستاده بودم و فكر ميكردم از كجا چند ريالى بدست بياورم و عيد را برگزار كنم ، درب را ميزنند و گماشته‌اى از طرف امير كبير بوده ، معلوم مىشود رضا قلى خان احضار شده است ، مرا جلو فرستادند ببينم مطلب چيست ، خودشان جبهء سرخ را كه در آن‌وقت مرسوم بوده است دربر نموده از عقب آمدند ، صحبت از فرستادن ايلچى به خوارزم مىرفته ، در ملاقات امير گفته بود ميخواهم سفيرى به خوارزم بفرستم : « فرستاد بايد فرستاده‌اى » باقيش را ميدانى ، برويد دستور العمل بشما ميرسد ( 1267 ) دستور عمل بطوريكه در متن كتاب نوشته‌ام رسيد .\r\nرضا قلى خان از مريم خانم سه پسر داشت عباسقلى خان كه هفت ساله درگذشت عليقلى خان و جعفر قلى خان ( مخبر الدوله و نير الملك ) و يك دختر كوچك جان خانم كه زن ميرزا داود پسر وقايع‌نگار شد و در جوانى فوت كرد . از حبشيه هم دو دختر داشت آسيه كه زن پسر محمد مهدى خان موسوم به هادى خان مىشود و سه پسر مىآورد باقر خان ، محمد تقى خان و اكبر خان ( از استعداد اكبر خان بسيار شنيده‌ام لكن او را نديدم ) و يك دختر گلين خانم كه او را با خوى حسينقلى خان دادند .\r\nدختر ديگر سكينه را محمد قاسم خان همشيره‌زادهء محمد مهدى خان گرفت از او پسرى و دخترى شد على خان ( بعدها ناظم العلوم ) و شهر و خانم كه در حبالهء نكاح محمد حسين خان اصفهانى ( شريف ) در آمد كه همان اديب الدوله ناظم مدرسهء دار الفنون باشد .\r\nدر سنهء 1279 رضا قلى خان مأمور خدمت مظفر الدين ميرزا شده به تبريز ميرود در مراجعت انزوا اختيار نموده مشغول تأليفات ميشوند . در 10 ربيع الثانى 1288 داعيهء حق را لبيك اجابت ميگويد نزديك منزل از طرف شمال كه صحرا بود پدرم زمينى خريد و رضا قلى خان را در آنجا به خاك سپردند و تكيه بر سر قبر او بنا كردند كه اينك كنار خيابان اسلامبول واقع است . قطعه‌اى در فوت خودشان بنظم آورده‌اند كه در متن ياد كرده‌ام .\r\n\r\nانتساب رضا قلى خان با حاجى ميرزا آقاسى و ايلخانى\r\nعمهء رضا قلى خان از نجباى دار المرز زن بابا خان ( فتحعلى شاه ) بوده است موسوم به حاجيه استاد ، دو دخترى آورد عزت نسا و طيغون كه در حبالهء نكاح دو موسى خان قجر درمىآيند . طيغون زن پسر مهدى قلى خان امير الامراء مىشود ، عزت نسا را موسى خان برادرزادهء خاقان ميگيرد كه پس از او زن ميرزا آقاسى شد . والدهء ايلخانى عزت قوت پنجه داشته و در حضور خاقان با برادرها پنجه مىافكنده عضد الدوله بروايت اللّه قلى خان ايلخانى گويد عزت نسا به قصد زيارت مكه به تبريز آمد حاجى ميرزا آقاسى به احمد ميرزاى معين الدوله مىگويد به عمه‌ات بگو زن من بشود او را به مكه مىبرم ، خانم در جواب ميگويد به آن آخوند شپشو بگو از اين غلطها نكند .\r\nحاجى به محمد ميرزا مىگويد عمه‌ات را در طهران خواهم گرفت و چهار سال از اين مقدمه مىگذرد .\r\nوليعهد در خراسان و فتحعلى شاه در اصفهان درميگذرند ، محمد شاه پس از جلوس به مادر من دستخط كرد كه بايد زن حاجى شوى و الا پسرت را كور ميكنم قضى الامر و اين را از كرامات حاجى دانستند يعنى در آن اظهار قول سلطنت داده بوده است . حاجى بىچيزش نبوده بطورىكه\r\n\r\n\r\n","description":"","footnote":"\r\n- ميرزا ، خان را تشويق ميكنند كه گاهى از شاهزاده ملاقات كند ، ريش خان مروى در اثر رنگ و حنا رنگ برنگ بوده است ، در ملاقات حسينعلى ميرزا جويا مىشود كه خان چه تدبير مىكند كه ريشش رنگ برنگ است ، خان هيچ نميگويد مجلس برگذار مىشود ، چون از مجلس بيرون ميآيد اصحاب ميپرسند كه شاهزاده را چگونه ديدى ؟ ميگويد « گوسالهء مادر حسن » و در زمان خود مثل شد .\r\n","page_name":" مقدمه 29 ","page_number":29},
  {"content":"\r\n\r\nاز پدرم و عمو شنيده‌ام و اعتماد السلطنه در صدر التواريخ نوشته است در شب عروسى ناصر الدين ميرزا كه در 1261 چلهء تابستان بوده و ميبايست شاه به شهر بيايد از حاجى ميخواهد كه دعا كند كه هوا خنك بشود ، حاجى قدرى به خودش بد ميگويد كه من چه كاره‌ام ، در آنشب هوا بقدرى سرد مىشود كه احتياج به خرقه ميافتد . حاجى مريد ملا عبد الصمد همدانى بود كه در كربلا شهيد شد ، زن و بچهء خود را به حاجى سپرده بود كه به همدان برساند و گفته بوده است در عوض عاقبت را ميخواهى يا دنيا را ؟ ميگويد به دنيا مىشود عاقبت را ساز كرد و به زحمت كسان ملا عبد الصمد را به همدان مىرساند .\r\nپسر ميرزا سليم ايروانى است و بىفضل نبوده است به تبريز مىآيد و معلم محمد ميرزا مىشود .\r\nاعتماد السلطنه در صدر التواريخ نسبت علم نيرنجات بوى ميدهد باز اعتماد السلطنه مىنويسد كه به فوت عباس ميرزا و فتحعلى شاه خبر داده بوده است .\r\n\r\nوصلت با شاهرخ بگ\r\nرضا قلى خان در چاله ميدان سكنى داشته و با شاهرخ بگ همسايه بوده‌اند ، دختر شاهرخ بگ را براى عليقلى خان ميگيرند شاهرخ ( محمد مهدى ) پسر حاجى على وى پسر حاجى كريم او پسر محمد مهدى - سلطان بوده است ساكن لالان هشت فرسخى در شمال تهران . بروايت شاهرخ بگ كه مردى خوش‌تقرير و خوش‌سيما بود و هروقت نزد والده مىآمد ما دور او جمع ميشديم ، آقا محمد خان درآمد و شد بين استراباد و تهران گاهى ميهمان حاجى سلطان ميشده است و دوستى داشته‌اند حاجى محمد مهدى خود را از اولاد مالك اشتر ميدانسته و نوادهء او مالكيان پروز كرده‌اند . نوبتى كه آقا محمد خان از طهران به استراباد ميرفته ابراهيم نامى پسر عموى حاجى محمد مهدى تيرى به طرف او رها مىكند و به سوارى كه پيشاپيش خان حركت ميكرده مىخورد و درميغلطد خان راه كج مىكند و به لالان نمىآيد ، در موقع ديگر كه به ديدن حاج محمد مهدى ميايد ابراهيم را از او ميخواهد ، متعذر به انتساب مىشود ، مقرر ميگردد اگر او را به چشم ديد به طهران بياورد . ابراهيم روز عيدى به مجلس محمد مهدى درميآيد او را توقيف ميكنند با خود به طهران ميآورد آقا محمد خان ميخواهد بند از بند او جدا كند حاجى مهدى الحاح مىكند حكم مىشود چند بند از پاى ابراهيم جدا كنند كه قسم خان مجرى شده باشد .\r\nاز حاجى كريم چيزى نميدانم پسرش حاجى على سه پسر داشته است محمد مهدى ( شاهرخ ) كاظم و باقر و يك دختر كه عيال حاجى محمد قليخان صارم الملك شاطرباشى ناصر الدين شاه بوده و منصب او به على خان شاطرباشى رسيد . حاجى على رئيس قراولان خاص بوده محمد مهدى را هيجده ساله بوده است كه به خدمت فتحعليشاه مىآورد و در عداد پيشخدمتان منسلك ميگردد . ميرزا كاظم را ديده‌ام مردى موقر و محترم بود ، ميرزا باقر خللى در دماغ داشت .\r\nبروايت مستشير الملك پسر ميرزا كاظم برادر شاهرخ محمد مهدى در اندرون عليشاه غلام بچه بوده است ، وقتى پيغامى از طرف عليشاه براى فتحعلى شاه ميبرد شاه از برازندگى و لطف تكلم او خوشش ميآيد و به خدمت خودش ميخواند ابو طالب كاشانى هم از پيشخدمتان طرف توجه بوده است شاه از محمد قاسم خان ملك الشعراء براى اين دو پيشخدمت لقبى ميخواهد شاهرخ و فرخ اختيار مىشود . در سلامها ميبايست اين دو جوان لباس جواهر پوشيده طرفين تخت بايستند عباس ميرزا نايب السلطنه اين دو پيشخدمت را به خدمت خود ميطلبد ، فرخ ميرود و شاهرخ وفا بخرج داده از خدمت شاه دورى نمىجويد . حق با كدام بود بعدها معلوم شد ، او به امارت رسيد و كار اين بفلاكت كشيد .\r\nبىبى جان خواهر مهد عليا زن فتحعلى شاه را بامر شاه به شاهرخ ميدهند دختر مهد عليا خرم‌بهار خانم ( احترام الدوله ) را به فتحعلى خان صاحبديوان دادند و از آن روى ما با صاحب - ديوانيان قرابت داشتيم . شاهرخ از بىبى خانم پنج اولاد پيدا كرد سه پسر و دو دختر نجفعلى خان ، رضا خان ، غلامحسين خان ، از دو دختر شاهرخ فرخنده خانم را عليقلى خان ابوى گرفت و دختر ديگر مرضيه خانم را پس از دختر آقاجونى تجريشى جعفر قلى خان عمو . انتساب ما با تجريشيها از اينروست .\r\n\r\n","description":"","footnote":"","page_name":" مقدمه 30 ","page_number":30},
  {"content":"\r\n\r\nخواهر آقاجونى زن حاجى على بوده مادر شاهرخ ، محمد تقى خان پسر آقاجونى دختر محمد على خان تجريشى را ميگيرد ، خواهر جيران ( فروغ السلطنه ) زن سوگلى ناصر الدين شاه .\r\nاز وى سه پسر پيدا مىكند علينقى خان ، عباسقلى خان و محمد حسين خان . از زن ديگر دخترى داشته است هاجر نام كه زن على خان پسر عمه ( ناظم العلوم ) شد و دخترى آورد فرخ‌لقا كه به ازدواج نصر اللّه خان پسر شهاب السلطنه رفت و اينك در وزارت فرهنگ از كارمندان است .\r\nاز دخترهاى محمد على خان يكى زن ناصر الدين شاه شد نديم السلطنه كه دخترش را ضياء السلطنه به امام جمعه ميرزا ابو القاسم دادند يك دخترش هم زن جعفر قلى خان عمو شد كه از او اولاد نماند و درگذشت . جعفر قلى خان ( عمو ) را از مرضيه خانم ( خاله ) اولاد متعدد است چهار پسر از او ماند رضا قلى خان نير الملك ثانى ، هدايت قلى خان اعتضاد الملك ، كريمخان دكتر و سليمان خان و چهار دختر .\r\n\r\nحكايت\r\nشيخ جعفر كبير در شيراز امر كرد خم‌خانه‌اى كه بود بشكنند مباشر الحاح كرد كه دو هزار تومان ماليات ديوانى خم‌خانه است از من ميگيرند چاره‌اى بايد . به شيخ عرض كردند اين گره از دست دختر نصر اللّه خان ايلخانى قشقائى گشوده تواند شد ، شيخ از معزى اليها ديدن مىكند ، وى ملكى در عوض باز ميگذارد كه جبران عوارض خم‌خانه شود ، اين حكايت را به اين شرح شنيده‌ام شكسته شدن خمها ثابت است جبران مردد ، بهرحال محمد مهدى خان شحنه در اين موقع رباعى ساخته است .\r\n شيخى كه ز خامى بشكست او خم مى * زان عيش و نشاط باده‌خواران شد طى\r\nگر بهر خدا شكست پس واى به من * ور بهر ريا شكست پس واى بوى \r\nرباعى را براى شيخ خوانده بودند ملاقات شحنه را درخواست كرده است ، خواهى نخواهى شحنه خدمت شيخ ميرسد ، تقاضا مينمايد كه خود رباعى را بخواند ، با تزلزل و هراس ميخواند . شيخ برسر خود مىزند بطوريكه ضعف مىكند ، چون به هوش ميايد ميگويد وليك انشاء اللّه براى خدا شكست . اعتماد السلطنه رباعى را باسم ملا محمد زنجانى در منتظم ناصرى صفحهء 110 نگاشته و وقوع امر را در طهران و اين خلاف واقع است .\r\nتولد نگارنده را هفتم شعبان 1280 قمرى از تلگراف به تبريز گفتند ، رضا قلى خان مهدىام نام نهاد . عزيز جان دختر محمد مهديخان خالهء پدرم مرا خان خانان خواند و به اين اسم تا زمان مظفر الدين شاه معروف بودم تا آنكه پس از فوت پدرم لقب مخبر السلطنه بر من تحميل شد .\r\n\r\n","description":"","footnote":"","page_name":" مقدمه 31 ","page_number":31},
  {"content":"\r\n . \r\n","description":"","footnote":"","page_name":" مقدمه 32 ","page_number":32},
  {"content":"\r\n\r\n\r\n[ دورهء پيشين 
  ]\r\nبسم اللّه الرّحمن الرّحيم در مقدمهء كتاب تحفة الافاق كه در جغرافيا و تاريخ شروع كردم و قسمت اروپا انجام يافت دو بيت از گفتهء خود ياد كرده‌ام :\r\n يكى كاروان‌خانه است اين سراى * كه اين را بدان داد بايست جاى\r\nگرت برنيايد ز كف هيچ‌كار * يكى ياد بودى بدر برنگار \r\nميرزا محمد حسين گركانى معروف به شمس العلماء ربانى تخلص گفت همين است كه درها را نقش و نگار كرده‌اند لهذا آنچه بر در مينگارند در اين اوراق نوشتم كه بدرب كاروانسرا زحمتى نداده باشم .\r\nمنزل ما در چال ميدان بوده است هيچ‌چيز از آن بخاطرم نمانده . بخاطر دارم كه حاج محمد - قليخان شاطرباشى صارم الملك با والده دختر شاهرخ بك خويشى داشت و با او همسايه بود روزى در منزل او مهمان بوديم لاك‌پشت بزرگى داشتند كه من سوار آن ميشدم و نشاطى داشتم لاك‌پشت بزرگ با من كوچك بجاى خود شش ساله بودم كه پدرم آن منزل را ترك كرد بتشويق يحيى خان آجودان مخصوص باغ ملك الكتاب رشتى را خريد روبروى باغ اللّه قليخان ايلخانى كه حال بانك ملى است و به سفارت آلمان فروخته شد عمارتى در زاويهء روبروى بانك ملى داشت و ده دوازده هزار ذرع زمين در شش هزار تومان به اقساط خريدارى شد كه نصف آن را پدرم برداشت و نصف آن را عمو نير الملك قطعه‌اى هم به محمد حسين خان اديب الدوله ناظم دار الفنون دادند باغ و عمارت نير الملك حالا سفارت عثمانى است كه تركيه شده است سبب آبادى بيرون شهر سفارت انگليس شد غير از برج نوش « 1 » سفارت انگليس باغ حسام السلطنه و باغ حبيب اللّه خان تنكابنى جاى ديگر\r\n\r\n\r\n","description":"","footnote":"\r\n( 1 ) - برج نوش عمارتى بود در غربى خيابان برجى داشت از بيرون كاشيكارى و منزل نوش - آفرين دختر بدر خان زند از زنهاى فتحعليشاه بوده است كه بىاندازه شاه به او تعلق خاطر داشته بطوريكه در مراجعت از جنگ روس او را به سلطانيه ميخواهد به سليمان ميرزا مينويسد : «\r\n آن شكر خنده كه پرنوش دهانى دارد \r\n» با خود بياورد .\r\n","page_name":" 1 ","page_number":33},
  {"content":"\r\n\r\nدر نظرم نيست .\r\nآنچه از آن اوقات باز بنظرم مانده است نيمروى منزل لله آقا است روزى كه سلطان خانم زن عليقلى ميرزا اعتضاد السلطنه وزير علوم ميهمان مادرم بود من و محمد قليخان اخوى را لله آقا به منزل خودش برد ناهار نيمرو بما داد شب به والده گله‌گزارى ميكردم كه امروز بما ناهار ندادند ناهار در تصور آن زمان ما فقط چلو خورش بود و بسيار بچه‌ها همين تصور را دارند بلكه جوانها هم .\r\nاگر خاطرات است آنچه بخاطر مىآيد بايد نوشت و اگر كنند ملامت نه بر من تنها است ، هشت نه سال بيشتر نداشتم شيطنتى كرده بودم لله آقا مرا به منزل خود كه نزديك بود برد پاى مرا زنش كه جوان بود و بروروئى داشت گرفت بخاطر دارم كه زياد دردم نمىآمد .\r\nعمارت ملك الكتاب حمام هم دارد كه درش از بيرون است زنها با چادر نماز بحمام ميروند و اين بنظرها غريب مىآمد از وقايع اين اوقات افتادن محمد قليخان اخوى بود در حوض و كسى در حياط نبود من رسيدم و فرياد كردم آمدند او را درآوردند آسيبى به او نرسيد در اين منزل دو سانحه از براى من اتفاق افتاد يكى حصبهء سختى با رعاف شديد كه لگن‌لگن خون از بينى ميرفت و همان رعاف سبب كم‌خونى من در تمام عمر بود ميرزا هدايت كه در آن‌وقت جراح معروف شهر بود پنبه‌اى در بينى من كرد و رعاف بند آمد بعدها دانستم كه آن پنبه آلوده به پركلرور آهن بوده ديگر ضعف در حمام حبيب اللّه خان از دودتون درين گرفتارى شريك هم داشتم و كار به طبيب كشيد همين‌قدر ميدانم كه اضطراب كلى بود مادرم رسم داشت سر بچه‌ها را خودش بشويد و ليف بزند من اضطرابى داشتم و او بدقلقى مىپنداشت و مرا نشگون مىگرفت تا حالم برهم خورد و همشيره به حال بدتر از من افتاد بچه‌ها سالى يك‌نوبت چشم درد مىگرفتيم و نوبه ( مالاريا ) مىكرديم جوشانده اماله و مسهل روى نسخهء واحد به كار مىآمد پرهيز فوق العاده بوده غالبا دهان مزه نداشت خاطرم مىآيد شبى قدرى سركه در شيشهء گلاب لاى بتهء گل پنهان كردم ترپلو را در پناه آن بوته خوردم و از آن سركه روى ترپلو ريختم عيبى هم بروز نكرد در سنهء 1288 باد سختى وزيد گرد سرخى در هوا منتشر شد كه چند قدم جلو پا را نميشد ديد همان باد سبب سكتهء جده شد دختر محمد مهدى خان شهنهء شيراز از آن سكته درگذشت از محمد حسين خان اديب الدوله ناظم دار الفنون شنيدم كه فوت جده را به رضا قليخان كه در باغ بيرونى جعفر قليخان عمو ( نير الملك ) منزل داشت نگفته بودند جنازه را كه از كنار باغ ميبردند رضا قليخان بدر اطاق آمده گفته بود خانم رفتى من هم عنقريب ميآيم و در همان سال برحمت ايزدى پيوسته چنان كه در قطعه گفته‌اند .\r\n جهان سپنج سرايى است نى سراى مقيم * مقيمش ارچه بسى زيست درنهايت رفت\r\nهزار سال اگر بود كس درو بمراد * گه رحيل كه ميرفت با شكايت رفت\r\nهم‌آنكه داشت بسى طاعت ثواب نزيست * هم‌آنكه داشت بسى جرم و بس جنايت رفت\r\nجوان و پير بحسرت بسان يكدگرند * كه هركه رفت به ناكام از اين ولايت رفت\r\nكسى بعقل و كفايت بروزگار نماند * هزار زيرك و باعقل و باكفايت رفت\r\nهزار و دو صد و هشتاد هشت رفته ز سال * از اين جهان بجهان دگر هدايت رفت \r\nورقهء يادداشتى به خط ايشان در نوشتجات پدرم يافتم اصل نسخه را به دكتر غنى دادم كه خطوط معاريف را جمع مىكند رونويس آن ضبط شد . از نوادر واقعات اين است كه فقير نگارندهء اين تحرير رضا قلى المتخلص به هدايت در سال 1279 به حكم اعليحضرت پادشاه ايران السلطان ناصر الدين شاه از دار الخلافهء طهران به تربيت شاهزادهء معظم مظفر الدين كه در سن يازده سالگى است مأمور گرديدم و از صدمات و تعب عرض راه و سرماى هوا و گزيدن مله در منزل ميانه بعد از ورود بتبريز سخت بيمار و قوى بسترى شدم و بارى دوغشى روى داد رجوع به اطباء را به حكم استخاره و كتاب اللّه در قطع ترديد خواستم در قبول معالجهء ميرزا محمد كنى ملقب بفخر الاطباء اين آيه كه فى الحقيقه از قبيل اعجاز است آمد      فَإِنَّهُمْ عَدُوٌّ لِي إِلَّا رَبَّ الْعالَمِينَ الَّذِي خَلَقَنِي فَهُوَ يَهْدِينِ وَ الَّذِي هُوَ يُطْعِمُنِي وَ يَسْقِينِ وَ إِذا مَرِضْتُ فَهُوَ يَشْفِينِ وَ الَّذِي يُمِيتُنِي ثُمَّ يُحْيِينِ     \r\n\r\n","description":"","footnote":"","page_name":" 2 ","page_number":34},
  {"content":"\r\n\r\nدر ميان معالجه دو بار غش و بيخودى روى داد و اثر سميت لدغ مله كه عرق نبض يسار را سياه كرده بود در طرف دست و پهلوى چپ شدت نموده به حيثى كه قلب را فروگرفت و از تپش افتاد و شعور تمام و نبض ساقط گرديد و سقوط نبض از ساعت 5 شب و تا قريب به ظهر امتداد يافت و حكيم‌باشى فخر الاطباء مشوش و مأيوس گرديد و از معالجه دست بازداشت ولى دگرباره بمحض فيض حى قدير نبض از سقوط بجريان و از انحراف به اعتدال گراييد و دو بار اين سقوط نبض و آثار موت ظاهر گرديد و معهذا خداى شافى شفا داد و حكيم‌باشى اذعان و تصديق كرد و به اين عبارت بيان نمود كه اكنون خداى را شناختم تا امروز نميدانستم كه با سقوط نبض مريض زنده تواند بود حكيم طبيعى بودم حكيم الهى شدم حرره عبد الاقل فى شهر تبريز سنهء مذكور در شب دوشنبه 19 ذيقعدهء 1323 شمسى نقل شد . هفت ساله بودم كه روزى باطاق رضا قليخان رفتم در گوشهء اطاق پشت صندلى در خرقهء خلسه خزيده بودند سيبهاى روى بخارى چنان چشم مرا گرفت كه ملتفت اطراف نشدم چند سيب بقدرىكه در جيب جا ميگرفت برداشتم ميان اطاق مچ مرا گرفتند كه زياد است يكى بخودم دادند و يكى براى محمد قليخان اخوى رساندم يا نرساندم يادم نيست .\r\nجده‌ام را در سر قبر آقا دفن كردند در اصلاح خيابانها آن محل مبدل به باغ فردوس شده است و قبر جده دست‌نخورده است براى جدم زمينى كنار باغ حسام السلطنه خريده شد كه تكيه است و امروز كنار خيابان اسلامبول افتاده چنان كه ياد كردم در سنهء 88 قحطىاى شد كه ياران فراموش كردند عشق .\r\nميرزا حسين خان سپهسالار براى فقرا منازلى معين كرد سرپرستى آنها را به پدرم محول داشت تصدى آن خدمت پدرم را مبتلا به حصبه كرد و اين اول محرم 89 بود شب عاشورا حكيم‌باشى طولوزان كه از طرف ناصر الدينشاه مأمور بود از حالشان مأيوسا رفت ميرزا نصر اللّه شمس الاطباء كه طبيب خانواده بود ماند خاطر دارم كه رختخواب پدرم را از طرف ديگر گرداندند و نميدانستم قصد مواجهه با قبله است مادرم گوشهء تالار نشسته بود گريه ميكرد سرشب بود بچه‌ها رفتيم خوابيديم صبح با خاطرى نگران به تالار رفتم ديدم رختخواب را بجاى خود انداخته‌اند و مادرم گريه نميكند بعدها شنيدم سحر پدرم بيدار شده شربت ترشى خواسته است ميرزا نصر اللّه مأيوسانه مضايقه نكرده است شربت را خورده‌اند و خوابيده‌اند و عرق كرده‌اند هيچكس انتظار شفا نداشته است باز از محمد حسين خان اديب الدوله شنيدم سيدى از قم به پدرم نوشته بوده است شب عاشورا در حرم معتكف بودم حضرت رضا عليه السلام را خواب ديدم به من فرمودند ما كربلا بوديم آمده‌ايم و بمشهد ميرويم به مخبر الدوله بگو شفاى تو را خواستيم با عيالت بهتر رفتار كن اين خواب را تا جملهء آخر مىشود محملى نهاد سيد بتوسط اجزاى تلگرافخانه مستحضر بوده است و خوابى جعل كرده است جملهء آخر محمل‌بردار نيست و مورد هم داشته است\r\nدر سال قبل اتفاقا جيرهء پدرم را جنسى داده بودند و چهل خروار بود تمامش نان شد و به مستحقين رسيد .\r\nاين قسمت را خود ميديدم و شنيدم كه علت گرانى 88 برف فوق العاده بود كه راه عراق مسدود ميگردد حياط ملك الكتابى نسبة وسعتى داشت طرف جنوب خرندى آجرفرش شايد بعرض هشت نه ذرع برف بامها را كه به حياط ريخته بودند و در آن خرند جمع كرده به لب بام ميرسيد بچه‌ها در آن اطاق درآورده بوديم و از بالاى آن در دامنهء برف سرسره ساخته در اين اشتغال ذوقى داشتيم تابستان‌ها در همين‌جا كنار حوض تختى ميزدند كه دوازده رختخواب روى آن‌جا داشت مرتضى قليخان اخوى كنار حوض وضو ميساخت من روى دست‌انداز تخت نشسته بودم انگشتم به يكى از كامهاى تخت كه از زبانه گشاد بود رفت مگو جماعتى زنبور سرخ آنجا لانه داشتند بيرون آمدند پيشانى و پشت دست مرا گزيدند فرياد من به آسمان رفت و از زور درد دور حياط ميدويدم اخوى در تسكين من گفت امشب سزاشان را دستشان مىدهم اين نويد قدرى تسكين آورد فرستاد فشفشه آوردند شب آتش زد و جلو سوراخ نگاهداشت زنبورها بيرون مىآمدند و ميسوختند و به زمين\r\n\r\n","description":"","footnote":"","page_name":" 3 ","page_number":35},
  {"content":"\r\n\r\nميريختند و درد من مره‌بمره تخفيف مييافت و دلم خنك ميشد .\r\n دمى آب خوردن پس از بدسگال * به از عمر هفتاد و هشتاد سال \r\nمرحوم حاجى ملا على كنى « 1 » گندم را خروارخروار ميفروخت تا خروارى 64 تومان كه مال صغير است .\r\nميرزا علينقى « 2 » معلم قرآن‌نويس است پس از گرگ و روباه دزد و قاضى موش و گربه گلستان و نامهء خسروان بما درس ميدهد خدا رحمتش كند بسيار بيسواد بود بدرجه‌اى كه شاگردها برو غلط ميگرفتيم موش و گربه را بعدها مكرر خوانده‌ام از گرگ و روباه اين شعر بخاطرم مانده .\r\n روبه از مكر دقدق ميكرد * دنبه مىخورد و شكر حق ميكرد \r\nكتابهائى كه در اين دوره براى مدارس تدارك شده است و مقدمات آن از اثر خود بنده است هروقت ميبينم ياد عمه‌جزء موش و گربه گرگ و روباه دزد و قاضى مىافتم كلاه سه‌گوش دزدها هنوز در نظرم است .\r\nاخوى مرتضى قليخان مقدمات عربى خوانده بود ميگفتند پس از آنكه به برلن رفتم و زبان آلمانى را فراگرفتم دانستم قصد از صرف و نحو چه بوده البته صرف و نحو زبانى درست فهميده نميشود تا شخص صرف و نحو زبان خودش را نداند ما شب پاى يك شمع پيهى مشق ميكرديم و برگذار ميشد كم‌كم كار به لاله كشيد بعد لامپاى روغنى و نفطى آمد حال به الكتريسيته قناعت ندارند و به چراغ برق هزار ايراد ميگيرند .\r\nدر دورهء مظفر الدين شاه كه مدارس ابتدائى متداول شد وزير علومى هم داشتيم ( علاء السلطنه ) كه منكر صرف و نحو فارسى بود و صرف و نحو را منحصر به عربى ميدانست من رساله‌اى در صرف و نحو فارسى ترتيب داده بودم مفصل بود تشويق كردم و بكمك دستور سخن ميرزا حبيب دستان ميرزا عبد العظيم خان معلم مدرسهء علميه سه دوره صرف و نحو فارسى نوشت و در مدارس تدريس شد در اول فرهنگها چيزى از قواعد صرف و اشتقاق هست در هند هم رسايلى تنظيم كرده‌اند اكمل همه دستور سخن ميرزا حبيب دستان است كه در اسلامبول در ضمن تدريس فارسى آلمانى به وارموند ترتيب يافته\r\n\r\n\r\n","description":"","footnote":"\r\n( 1 ) - در قم بين تلگرافچى انگليسى و آخوندى مخمصه برپا بود كار به آنجا ميرسد كه از طرف دولت امر به عذرخواهى آخوند از تلگرافچى ميكنند حاجى ملا على كنى توسل به پدرم ميجويد شامپين صاحب رئيس كل را به نطقى مجاب ميكنند كه مكرر در منزل ما شامپانى خورده بود .\r\nآخوند عباراتى ميگويد كه به تلگرافچى برميخورد و او را متقاعد ميسازند كه ترجمهء انگليسى غلط بوده است و تلگرافچى عذر بخواهد حاجى ملا على به شكرانه به منزل پدرم مىآيد و در منزل عمو عكس مىاندازند در مبادلهء مكاتبات پدرم سهوا رقعه را كه در آن امرى به دو بغلى شراب شيراز صلح شده بود براى حاجى ميفرستد حاجى عودت ميدهد كه چنين صلحى بين ما نبود شراب شيرازى بخصوص در طبابت مورد دارد و فيه منافع للناس خويش را هميشه در منزل داشتيم صرفنظر از ميهمانيهاى خارجه به كار دوستان مىخورد .\r\nيكى مينائى در دست كسى ديد گفت مگر فاسقى جواب داد تو خود مگر زانىئى كه آلت زنا همراه دارى بخاطرم آمد كه مستى را نزد شيخ هادى سنگلجى آوردند كه خمر خورده است گفت هركس مىشناسد دهانش را بو كند كسى حاضر نشد و آن مست جان بدر برد باز در روايت است كه يكى را بنا شد بمعصيتى سنگباران كنند عيسى فرمود آنكه هيچ معصيت بر ذمه ندارد سنگ اول را بيفكند همه ابا كردند .\r\nالكلام يجر الكلام يكى در خواب شيطان را ديد ريشش را گرفت كه دشمن بشرى و مايهء هر شر ، بيدار شد ريش خودش در دستش بود .\r\n( 2 ) - ميرزا علينقى قرآن‌نويس برادر ميرزا مهدى خوشنويس اصفهانى است كه تحفة الافاق به خط او است .\r\n","page_name":" 4 ","page_number":36},
  {"content":"\r\n\r\nو نسخهء آن بدست من آمد كه با نسخهء آلمانى مطابق است .\r\nمن نسخه‌اى را كه خودم نوشته بودم در مسافرت دور دنيا به قصد زيارت بيت اللّه همراه داشتم و در پكن يادداشتى پشت آن كرده بودم در سفر آذربايجان از دست رفت و پس از چند سال بدست آمد و اصلاحاتى در آن كرده‌ام و نسخهء جامع است و حاضر طبع .\r\nميرزا حسينخان سفير ايران در اسلامبول در سفر كربلا باردوى ناصر الدين شاه پيوست بطهران آمد و بمنصب صدارت نايل شد نقشهء مسافرت شاه را به اروپا كشيد در سنهء 90 شاه بفرنگ تشريف بردند پدرم در آن سفر از ملازمين بود اخوى مرتضى قليخان را كه از من هفت سال بزرگتر است و عمه‌زاده عليخان را همراه بردند ( ناظم العلوم ) اخوى را در برلن گذاردند و عمه‌زاده را در پاريس قصد پدرم اين بود كه اخوى را در لندن بگذارد در برلن از وارنر سيمنس ديدن مىكند كه از اقوام او يكى بطهران آمده بود براى داير كردن سيم هند اين آشنائى سبب مىشود كه اخوى را در برلن بگذارند پس از مراجعت پدرم باغ استاد شير جعفر را در شمال لاله‌زار خريد سى هزار ذرع بود در ذرعى يك ريال عمارتى در آن بنا كرد و از عمارت ملك الكتاب نقل مكان كرديم بالاى باغ استاد شير جعفر صحراست در جنوب آن باغ لاله‌زار « 1 » و باغ‌وحش كه شير پلنگ گرگ خرس بعضى طيور و حيوانات كوهى در آن باغ جمع كرده‌اند .\r\nناصر الدين شاه شيرى مأنوس در عمارت داشته يكى را زخمى كرده بوده است به باغ وحشش مىبرند و در باغ رها بوده است روزى جعفر قليخان عمو على الصباح به آن باغ ميرود و دچار شير مىشود با حالت ضعف مىآورندش به دار الفنون لباس دريده و خون از آنها جارى ، مىفرمودند شير كه پنجه روى شانه‌هاى من گذارد مثل فانوس تا شدم و اين حكايت راجع به اوايل دار الفنون است از سوانح آنكه هفت ساله برادرى داشتم عباسقلى نام بديع شمايل و خوش‌زبان طرف علاقهء كوچك و بزرگ دنبال دايه‌اش بمطبخ رفت آشپز مشغول صاف كردن چلو بود طفل از پشت سر او ميگذشت آبگردان آب جوش بر سرش ريخت .\r\n آنچه كردند از علاج و از دوا * رنج افزون گشت و حاجت ناروا \r\nهفته‌اى آن ناكام نالان بود روز هشتم مقارن ظهر غشوه برو عارض شد پدرم مقارن اين‌حال به اندرون آمد ضجهء زنها را شنيد برگشت از حافظ تفأل كرده بود اين شعر آمده بود :\r\n رهزن دهر نخفته است مشو غافل از او * كه گر امروز نبرده است بفردا ببرد \r\nعباسقليخان حال آمد روز ديگر همان‌وقت غشوه آمد و كرد آنچه كرد من با مادرم كنار رختخواب او بوديم پايش را از لحاف بيرون كرد مادرم پوشاند گفت سرما ميخورى باز بيرون كرد گفت اينجا خوب است عجب باغى است و رفت آنچه مسلم است در موقع مفارقت روح از بدن مشاهداتى رخ ميدهد و خالى از دلالتى نيستند پدرم با اينكه شعر نميگفت در فوت او سه رباعى ساخته است .\r\n نازك گل من سوخت سراپا از آب * دل در بر من ز رفتنش گشت كباب\r\nاو خفته به زير خاك و ما بر سر خاك * اى خفتهء روزگار ما را درياب \r\nو له\r\n\r\n\r\n","description":"","footnote":"\r\n( 1 ) - لاله‌زار باغى بود بين خيابان لاله‌زار و ميدانى در متمم خيابان اسلامبول و خيابان ماشين كه حال اكباتان نام نهاده‌اند قسمت شرقى آن را باغ وحش ميگفتند حال همه عمارت شده است خيابان لختى ( سعدى ) آن دو قسمت را از هم جدا كرده است ناصر الدين شاه لاله‌زار را به نود هزار تومان فروخت تولوزان التماسها كرد كه نگاه بدارند كه سبب لطافت هواى شهر است نشنيدند در تابستان خيابان لاله‌زار هواى خنك بسيار خوبى داشت در آن اوقات كه خيابان خوش‌هوا و روح‌افزا بود اهالى كمتر استفاده ميكردند اينك كه هواى آن خيابان باطنا و ظاهرا كثيف و موذى است محل توجه و ازدحام خلق است و مخرب اخلاق سابق اين ازدحام در تيمچهء حاجب الدوله ميشد .\r\n","page_name":" 5 ","page_number":37},
  {"content":"\r\n\r\n عباس كه بد هزار دستان پدر * نورسته سهى سرو گلستان پدر\r\nاز آتش آبگون سراپاى بسوخت * افتاد ز پا ، رفت ز بستان پدر \r\nايضا\r\n عباس دلم ز غصه خون آلوده است * چشمم ز فراق تو دمى نغنوده است\r\nوز آتش دل فضاى جان پردود است * برگرد بجان من كه مرگت زود است \r\nدر بازى هميشه او شاه بود من وزير ، محمد قليخان ميرآخور ، وجه رايج ما تخمه كدو ، اسب تركهء درخت غالبا از خدمه اطفالى بودند كه بعشق تخمه‌كدو جنجالى ميكردند پس از او ديگر بازى نكرديم اينك پنجاه و يكسال از آن بازى ميگذرد مصمم شده‌ام بازىهاى بعد را آنچه بخاطر دارم بنگارم بعدها گفته شد :\r\n در كودكيت تو شاه‌بازى كردى * زان پس عمرى زمينه‌سازى كردى\r\nجز در بازى بگوى از روى صفا * كى خوش بودى چه سرفرازى كردى \r\nقطعه\r\n با خرد دوش در سخن بودم * كشف شد بر دلم مثالى چند\r\nگفتم اى مايهء همه دانش * دارم از همتت سؤالى چند\r\nچيست اين زندگانى دنيا * گفت خوابى است با خيالى چند\r\nگفتم اين ملك مال دنيا چيست * گفت دردسر و وبالى چند\r\nگفتم اين بحث اهل دنيا چيست * گفت بيهوده قيل و قالى چند\r\nگفتم اهل زمانه در چه دمند * گفت در بند جمع مالى چند\r\nگفتم اين نفس رام كى گردد * گفت چون ديد گوشمالى چند\r\nگفتمش چيست كدخدائى گفت * هفته‌اى عيش و غصه سالى چند\r\nگفتمش چيست گفتهء عطار * گفت پندى و حسب حالى چند \r\nاين قطعه را جائى باسم سعدى ديدم در ديوان او نيست ظاهرا از عطار است و باسم او ديده‌ام از تحفهء مخبرى يا كار بيكارى\r\n آمدن را خود نبودم اختيار * رفتنم باشد به جبر و اضطرار\r\nكندن جان اين ميانه زندگى است * من ندانم دلخوشى من به چيست\r\nكودكى بازى و برنائى هوس * وين كهولت غبطه‌اى در هرنفس\r\nگرنه دامنگير من شد غفلتم * غبطهء مافات دادى زحمتم \r\nبراى تسليت مادرم پدرم اخوى را از برلن خواست كشتئى كه بايست اخوى را روز موعود به انزلى بياورد وارد نشد فضاى منزل ما را سوگوارى فراگرفت روز و شب خودمان را نميفهميديم تا خبر ورود اخوى از استراباد رسيد عميد الدوله حاكم استراباد از او پذيرائى كرده روانهء طهران نمود از آنجا با تاج الدين ميرزا عميد الدولهء ثانى « 1 » دوستى پيدا شد كه تا آخر رفيق بوديم خداوندش رحمت كند توقف اخوى در طهران ده ماه بيشتر طول نكشيد براى تكميل به برلن عودت نمود مر او غلامحسين خان دائى را همراه برد 1295 در اينموقع من پا بچهارده گذارده بودم با مال شخصى حركت كرديم عده‌مان 14 نفر است اسمعيل خان از پيشخدمتان پدرم عاقلهء قافله است مردى است خوش صحبت چنان كه صحبت او نميگذارد خستگى زياد در ما اثر كند ملزومات زندگى همه‌چيز همراه است مسافرت 14 روز طول كشيد امروز با طياره دو ساعته طى مىشود از سنهء 91 پست در ايران بين طهران و تبريز كه راه فرنگ است داير است موسيو ريدرر اطريشى براى تنظيم پست اجير شده است اخوى غالبا به منزل او ميرفت و آلمانى صحبت ميكردند آنوقت نميدانستم كه بعدها تمبر پست جمع خواهم كرد و بچه زحمت و قيمت تمبرهائى را بدست بايد آورد كه در آنموقع هرچه سهل بدست مىآيد\r\n\r\n\r\n","description":"","footnote":"\r\n( 1 ) - عميد الدوله كيكاوس ميرزا پسر قهرمان ميرزا پورعباس ميرزا نايب السلطنه است .\r\n","page_name":" 6 ","page_number":38},
  {"content":"\r\n\r\nو بعضى هم اصلا بدست نميآيد - منزل چهارم كرج است .\r\nآشپز ما كارد را وارونه در خرجين گذارده بود در پياده شدن رانش را دريد اسمعيل خان مشغول زخمبندى شد راه رفته زحمت كشيده و . . . معروف است در كرج گرما اخوى را به خيال انداخت كه برود خانه بزنند كه راه نسبت به عبور از پل نصف پل ثلث ميشد .\r\nاز يك‌طرف كار نكرده بايد كرد و خالى از وحشتى نيستم از طرف ديگر برو آوردن و اظهار ترس كردن به شئونات جوانى برميخورد و خواهى نخواهى دل به دريا زدم گفتند بايد چشم را به رديف تكمهء سردارى دوخت چون بىاختيار شخص بر خلاف جريان آب ميل مىكند رحيم مير آخورمان مواظب من است در منازل ديگر تازه‌اى بخاطر نيست محمد مهدى ميرزا از اجزاى متقدم تلگراف‌خانه در قزوين رئيس است دو روزى اتراق شد و خوش گذشت حاجىآباد منزل بعد از قزوين است عصر وارد شديم هوا گرم است جلو كاروانسرا فرش انداخته و سماور آتش كردند نزديك كاروانسرا قلمستان مفصلى است با غلامحسين خان قدرى در قلمستان جلو رفتيم سوارى از اسب پياده شده اسبش را بدرخت ميبست تفنگ از هيكلش آويخته و قمه بر كمرش بسته اشكال كتاب دزد و قاضى بنظرم آمد از رؤيت او سخت انديشناك شديم برگشتيم گفت چرا برميگرديد در دلم گفتم براى آنكه روى ترا نبينم امشب هم برگذار شد درهء ملا على داير نيست بايد از خزران گذشت عبور از خزران بلا است بسر برديم مقارن ظهر به پل اوشان روى شاهرود رسيديم از گرما كباب و از تشنگى بىتاب ، كپرى از نى زده بودند پناه به كپر برديم كوزهء آب گل‌آلود شاهرود حاضر بود از آن آب خورديم گويا سلسبيل بود .\r\n سل المصانع ركبا تهيم فى الفلوات * تو قدر آب چه‌دانى كه در كنار فراتى \r\nگفتند در پايهء پل اطاقى است غنيمت دانستيم اسماعيل خان اين شعر را خواند :\r\n زير پل منزلگه رندان بود * هركه از پل بگذرد خندان بود \r\nدر منجيل باز شب در تلگرافخانه برگزار شد پل منجيل خراب بود از كنار آن تخته‌بندى كرده بودند ميبايست از روى آن گذشت بىوحشت نبود آب شاهرود و سفيدرود آنجا درهم ميريزد يكى سفيد رنگ است و يكى سرخ رنگ است از منجيل مدتى سفيد رود از كنار جاده ميگذرد با ناوهائى چون ناو آبغوره‌گيرى كه در منزل داشتيم به اطراف رود گذر ميكنند از براى من تازگى دارد اندك‌اندك وارد جنگل شديم از صفا كيف ميبرديم كه مپرس و مىشنويم كه در اين حدود ببر هست قدرى از كيف صفا كاست از رشت چيزى بخاطر ندارم پيله بازار خوب بخاطرم است سوار شدن به لتكا اشكالى بود كه اشكالات ديگر را فراموش كرديم رودخانه آنجا هفت هشت ذرع بيشتر عرض ندارد و كمتر از قد من عمق ، اخوى دريا ديده و ورزيده بود من و خان دائى را دل ميداد و ما تصور ميكرديم اگر سوار كرجى بشويم از زندگى گذشته‌ايم ابتداى دريانوردى و اثبات پاىمردى است آب عمق كافى براى پارو زدن ندارد كرجى را با طناب تا مسافتى كرجىبانها ميكشند سكانچى مهار را اداره مىكند كرجى مستقيما حركت كرد .\r\nگفتند سابق بين كرجى با نهائى كه ميروند و مىآيند در برخورد نزاع ميشده است كه كدام راه بدهند حكومت براى رفع نزاع قرار داده است كه روندگان راه بدهند چه بار آنها سبكتر است چون با جريان آب سير ميكنند كم‌كم نهر گشاد شد و حوصلهء ما تنگ باركاس دولتى به اول دهنه آمده است از كرجى به باركاس انتقال شد آب آرام است و كم‌كم جرأتى پيدا كرده‌ايم پهناى مرداب قدرى مايهء انديشه است و اين فكر براى من لاينفك بود كه چگونه ممكن است به طرف ديگر بخشگى رسيد باز حكايت گلستان و انداختن غلام به دريا بخاطر ميآمد و از اظهار ترس زياد خوددارى ميشد لكن از خاطر محو نميشد كه :\r\n به دريا در منافع بيشمار است * سلامت گر بخواهى در كنار است \r\nبارى در فكر من آشوبى بود سخت بايستى اين مرحله هم طى شود باركاس بكناره رسيد و پا بخشگى گذارديم شب اول در شمس العماره برگذار شد منظر مرداب دلربا است و فكر كشتى دلخراش فردا يكشنبه كشتى پست به انزلى مىآيد شب را بايد در باركاس گذراند كه صبح بموقع بكشتى\r\n\r\n","description":"","footnote":"","page_name":" 7 ","page_number":39},
  {"content":"\r\n\r\nبرسيم كشتى پستى بمرداب داخل نميشد عمق دهنه كم است صبح يكشنبه قبل از آنكه من بيدار شوم باركاس حركت كرده بود خواستم برخيزم دور خود چرخيدم و زمين خوردم زمين و آسمان ميچرخيد و باركاس بيمروت نمىايستاد اخوى ميخندد دريا آشفته است در نظر آشنايان انقلابى ندارد در نظر من طوفان نوح است موقع وداع رسيد اشك در چشمها ميغلطيد در اين هيرووير « 1 » روبوسى هم ميشد\r\n « كز سنگ ناله خيزد روز وداع ياران » \r\nپلكان كشتى را آويزان كرده‌اند گاهى زير آب ميرود و برمىآيد جستنى بهنگام بايد و عزمى تمام . برداشتن قدم اول تاملى داشت و طولى كشيد چاره چيست بايد تهورى كرد خان دائى به حال من است اخوى سوار شده است و ميخندد هر دفعه كه باركاس پائين ميرود آنچه در معده است بالا مىآيد اين مرحله هم گذشت و لو شلوار تا زانو تر شد ( از آب دريا ) دو شبانه‌روز هرچه بود بسر رفت در باكو پا به خشكى گذارديم و اندك اطمينانى حاصل شد باكو عبارتست از كاروانسرايى و اطراف آن خانه‌هايى لكن جز ديوار گلى چيزى ديده نميشود .\r\nمحلى است افسرده ، بىدار و درخت آبش شور اخوى بحجرهء تاجرى رفت كه سفر پيش با او آشنا شده بود چاى شورى صرف شد گرما فوق العاده است دلخوشى بودن روى زمين طولى نكشيد مىبايست بكشتى برگشت منتها آن وحشت و هراس اول تخفيف يافته و يأس مطلق از رسيدن به خشكى بر طرف شد مقصد حاجى ترخان است حاجى ترخان در نزديكى دهنهء رود ولگا طراوتى دارد خيابانى دارد وسيع و كنار آن عمارتى كه به نظر من جلوه مىكند از اينجا بايد با كشتى خصوصى رودخانه به تساريتسين رفت كه ابتداى راه‌آهن است جمعى مسافر جديد بكشتى آمدند منجمله دخترى بسن من طبيعت معرف شد به زبان بىزبانى به صحبت هم رايگان شديم دائى خواند :\r\n كبوتر با كبوتر باز با باز * كند همجنس با همجنس پرواز \r\nو حال آنكه اختلاف جنس سبب آن ائتلاف بود كشتى اينجا حركتى ندارد و تابى نميخورد حال خوشى دارم و صحبت دلكش در تساريتسين براه‌آهن نشستيم چهار شبانه روز راه است تا الكساندرو كه اول خاك آلمان است تازه از اين راه نميدانم مگر اينكه از ورشو گذشتيم 26 ژوئن 1876 ميلادى دو ساعت از شب گذشته به برلن رسيديم اخوى به آشنايان برلن تلگراف كرده بود كنراد پسر سوم ديتريثى بگار آمده بود خود پروفسور خانمش و ساير بستگان درب باغچه منتظر بودند اخوى را پذيرفتند چنان كه دوستان صميمى دوستى وارد شده را . صحبت خانم با اخوى است و در هر جمله مرتتسا ميگويد من چيزى نميفهمم سرم را خانم زير بغل گرفت كشان‌كشان ميبرد بهمين‌حال از پله‌هاى عمارت بالا رفتم خيلى راحت نبود اظهار تأثر هم جا نداشت شامى حاضر بود صرف شد نيمروى منزل لله آقا را خاطر دارم اينجا شام چه خورديم نميدانم راه رختخواب پيش گرفتيم كه در آنحال بهترين راه بود من و دائى را در اطاقى اخوى را در اطاق پسرها جا دادند صبح خانم وارد اطاق شد و دو پيراهن آورد يكى را روى تختخواب دائى گذارد و يكى را روى تخت من هردو در رختخواب نشسته بوديم خانم كه وارد شد من رفتم زير لحاف دائى نشست شايد همين امر سبب بود كه خانم به اخوى گفته بود برادرت جنس تو است براى دائى منزل ديگر بگير و چنين شد عند الواقع جا هم تنگ بود در ايران معروف است كه چند شپش در بدن مستحب است در برلن به اين عقيده نبودند سر من موى بسيار داشت بر خلاف اين اوقات جنگل هم بىجانور نميشود مادام شست‌وشوئى كامل با الكل كرد و لازم بود . روز پسرهاى ديتريثى و دخترش رفتند مدرسه . اخوى رفت كه از ترتيب درس اونيورسيته ( دار الفنون ) سراغ بگيرد من و خان دائى در\r\n\r\n\r\n","description":"","footnote":"\r\n( 1 ) - هير در لغت بمعنى آتش‌پرست است هيربد آتش‌پرست وير بمعنى فرياد و فغان آمده است سنائى گويد :\r\n اى جوان زير چرخ پير مباش * يا ز دورانش در زحير مباش\r\nيا برون شو ز چرخ چون مردان * ور نه با واىواى و وير مباش \r\nزحير اينجا اضطراب است .\r\n","page_name":" 8 ","page_number":40},
  {"content":"\r\n\r\nمنزل هستيم عصر خانم بدخترش شارلت چيزى گفت او مرا به باغچه برد آوازى داد دخترى از مرتبهء زير بيرون آمد معلوم شد بايد كركت بازى كرد كركت عبارت است از قوسهاى سيمى كه در چمن به وضع مخصوصى فرو برده‌اند گلوله‌هائى چوبى موجود است و چكشهائى برنگهاى مختلف هركس گلوله و چكشى برنگ آن گلوله اختيار مىكند از مبدئى كه معين است بايد شروع كرد گلوله را از حلقه‌ها بضربت چكش گذراند و به انتها رساند آنكه اول به انتها برسد برده است در ابتدا و انتها پايه‌اى به زمين فروبرده‌اند كه از يكى شروع مىكنند و بديگر ختم در ضمن بازى حريفها سعى ميكنند گلولهء خود را بگلولهء حريف بزنند و اگر برخورد شد حق دارند گلولهء حريف را از حوزه بيرون برانند به اين طريق كه دو گلوله را مجاور ميگذارند و پا را روى گلولهء خودشان و گلولهء خودشان را مورد ضرب چكش قرار ميدهند گلولهء حريف را به سمتى مخالف پرتاب مىكنند و اين بازى را آب و تابى ميدهد .\r\nنميدانم چه بود كه من و آن دختر همسايه چون چشم به چشم شديم دل بدل داديم ملتفت شدم كه چكش از دستش افتاد بآلمانى دو كلمه گفت كه من بخاطر سپردم و بعدها معنى آن را دانستم كه چه خوشگل بود و به آلمانى وى شئن بخودم اميدوار شدم .\r\n چو ميكردم نظر بر روى دلبند * جواب آن نظر دادى به لبخند \r\nمعنى شعر سعدى را آنجا فهميدم :\r\n دوكس را كه باهم بود جان و هوش * حكايت كنانند لبها خموش \r\nگلوله‌ها را كى نخست از حلقه بدر كرد نميدانم بقول مجنون و ليلى اينقدر ميدانم كه گوى دل من در چوگان زلفش گرفتار شد خورشيد بىانصاف موقع ناشناس به پردهء افق فرورفت غافل از آنكه آن‌روز را شب نميخواستم موقع گذشت ميبايست متفرق شد .\r\n با دلك گفتم نمىبينم ترا * گفت ما را دختر همسايه برد \r\nقبل از حركت بفرنگ چند كلمه فرانسه آموخته بودم گاهى به كار مىخورد با اينكه بمدرسه و دار الفنون بستگى كامل داريم عمو رئيس مدرسه است معلم فرانسه من ميرزا آقائى بود قمى كه در نوكرى فرانسوىيى در قم چند عبارتى فرانسه مىدانست بقول خودش كلمات آن فرانسوى را روى ديوار يا برگ درخت با ذغال يادداشت كرده بود و به خط خودمان در كتابچه‌اى با ترجمه به فارسى نوشته بود همان عبارات را مىگفت و من حفظ مىكردم آن مرد به اين زحمت و عسرتى كه ديوار و برگ درخت را بجاى كاغذ به كار مىبرده و زغال را بجاى مركب ، كم‌وبيش فرانسه ميدانست و بسيار خان‌زاده‌ها را ديدم كه با فراهم بودن كل اسباب چيزى نشدند و شايد خودم يكى از آنها باشم .\r\nمقارن ورود ما تعطيل مدارس شروع شده بود ، خانوادهء ديتريثى عادة شش هفته اوقات تعطيل را بسمتى مسافرت مىكنند امسال عازم سويس هستند چهارم ژوئيه حركت كردند غلامحسين خان دائى را بخانهء آشنائى سپردند اخوى و من همسفر شديم مقصد لوثرن كنار درياچهء چهار محل است ( كاتركانتن ) در دل آلپ كوهستان مركزى اروپا ، درياچه پيچ‌وخم‌ها دارد و چهار ناحيه از نواحى سويس كنار اين درياچه است و مردم اين چهار كانتن باتفاق سويس را از يوغ اتريش آزاد كرده‌اند .\r\nويلهلم تل رستم آن داستان است و قصه را شيلر شاعر بطرزى كه بنمايش دربيايد بسته است و از قطعات ادبى آلمانى است و از شاهكارهاى او . شهر لوثرن كنار درياچه ساخته شده است و تا اطراف رود ريس كه برود رن ميريزد كشيده است روى رودخانه پلى چوبى است و مسقف طرفين رود را بهم متصل مىكند جلو هتلها و عمارات عمده كنار درياچه فضائى است كه هم معبر است هم گردشگاه طرف مشرق در دامنه كليسايى است وراى آن هتل شوتيسر هف كه ما در آن منزل گرفتيم بواسطهء ارتفاع محل مشرف بدرياچه است .\r\nسه اطاق داريم بانضمام شام ناهار صبحانه نفرى روزى هفت فرانك و نيم ميدهيم تحميلات شهرهاى بزرگ همه مايهء دردسر و تكلف هنوز بسويس سرايت نكرده است بعضى قيودات متداول نشده است در زندگى آزادى است اشكالات سرحدى زحمت نميدهد روزى سه نوبت لباس عوض نبايد\r\n\r\n","description":"","footnote":"","page_name":" 9 ","page_number":41},
  {"content":"\r\n\r\nكرد كمال سادگى مطلوب است لباس كوهنوردان غالب زيره‌اى رنگ با يقه سبز است وارد سويس كه بشوى وارد يك مملكتى شده‌اى كه بين هر دره و قله هركوهش تفرج‌گاه است و در هر نقطه كل اسباب زندگى و راحت مهيا و خالى از هرگونه تكلف مدلول اين شعر در سويس مصداق دارد\r\n بهشت آنجاست كازارى نباشد * كسى را با كسى كارى نباشد \r\nدرياچهء چهار محل بواسطهء اعوجاجاتى كه دارد درواقع چهار درياچه است متصل بهم و هر گوشه‌اش نزهتگاهى كوه ريگى در مشرق شهر بخصوص محل توجه است و از فيسنو كنار درياچه راه‌آهن دنده‌اى بالاى كوه ميرود و از بالاى كوه به چهار طرف منظرهء عالى در مدنظر است روزى بتماشاى آن مناظر رفتيم از هتل قلهء كوه هنگام طلوع آفتاب اطراف تماشاى غريبى دارد متأسفانه آن تماشا بدل من نچسبيد شلوار من بدرختى گرفت و زانوى شلوار پاره شد خيال مرا گرفت گمان مىكردم جمعيت همه متوجه دريدگى شلوار من‌اند . دريدگى شلوار نشاط منظر را از خاطر من برد و ششدانگ خاطرم متوجه زانوى شلوار است .\r\nبرگرديم بهتل از هر ملت در هتل هستند منجمله خانم انگليسى جوانى در كمال وجاهت كه بالاى سر ما منزل دارد و روزهاى يك‌شنبه رفتن كليسا را ترك نميكند و غالبا در ايوان هتل انجيل ميخواند يكروز در پله به من برخورد مرا باطاق خود دعوت كرد رفتم و امتناع را جايز ندانستم كتاب كوچكى به من داد آوردم معلوم شد انجيل است بفرانسه ، هنوز دارم و يادگار آن خانم است از مهمانهاى هتل پسر و دخترى امريكائىاند پسر كوتاه‌قد و كلفت دختر بلندقد و باريك و وجيهه علاقه‌اى بهم داشتند بدرجه‌اى كه پسر الف بزرگ لاتينى را با زينت بمچ دست خانم خال كوبيده بود آى لاتين حرف اول اسم خانم است كه آدينه بود .\r\nروزى در آلاچيق كه در كنار باغچهء هتل بود دستش را حركت داده و از من پرسيد اين حركت ميان ايرانيان چه مفهوم دارد من درست نميدانستم لكن ميشد حدس زد كه چندان خوش مفهوم نيست و با حضور دختر ديتريثى توضيح مقدور نه . در حياط هتل تابى بود كار ما غالب اوقات تاب خوردن\r\nدو خواهر روسى در هتل بودند روزى مرا در باغچهء هتل دعوت به صرف شكلات كردند و سفارش دادند گوشه‌اى نشستيم و كلپتره بفرانسه صحبت مىكنيم مادام ديتريثى بايوان هتل آمد من بمدلول :\r\n پسر را كه از ده فزون شد سنين * ز نامحرمان گو فراتر نشين \r\nفرار كردم و خانمها در تعجب متأسفانه غافل از رسوم اروپايى از صرف شكلات و صحبت آن دو خانم محروم ماندم و گاهى كه يادم آمده است خودم را ملامت كرده‌ام .\r\nدر اواخر مسافرت چند روز هم بگردش درياچهء ژنو رفتيم قصد مادام ديتريثى تماشاى رولت بود رولت قمارى است خانه خراب كن همه‌جا در اروپا آن بساط را موقوف كرده‌اند در ساكسن در درهء رن هنوز داير بود به ساكسن رفتيم از براى من رولت تماشايى نداشت لكن آبشار آن محل كه از سيصد متر آب فرو ميريزد و گردىتر به زمين ميرسد بىتماشا نبود شنيدم خانمى متمول از روسيه براى بازى به اين محل آمده آنچه داشته باخته و خودش را كشته است  إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ  دو شب در ساكسن توقف شد به لوزان برگشتيم درياچهء ژنو لطف درياچهء لوثرن را ندارد لكن آداب شهرهاى بزرگ به آنجا رخنه كرده است اينجا زبان رايج فرانسه است در لوثرن آلمانى . مزيتى كه ژنو دارد منظرهء كوه برفى من بلان است كه بلندترين كوههاى ارپ است و دايم پوشيده به برف . زمين ، آب دامنهء جنگل قله سيم شفاف در طلوع و غروب آفتاب اگر بگويم گوشه‌اى از  إِرَمَ ذاتِ الْعِمادِ  است گزاف نگفته‌ايم .\r\nمنزل در لوزان است از زير پل لوزان راه‌آهن طنابى به اوشى كنار درياچه ميرود نوبتى كه از زير پل ميگذشتيم پنج طالبى ديدم كه در برلن ديده نميشود يكى را بيك فرانك خريدم به هتل\r\n\r\n","description":"","footnote":"","page_name":" 10 ","page_number":42},
  {"content":"\r\n\r\nبردم اولا بلد نبودند طالبى را چگونه بايد بريد ثانيا بدهنها مزه كرد و من بمرات زير پل رفته بالاخره هر پنج را خريدم و صرف شد حال در همهء شهرها طالبى و خربزه يافت مىشود و قبل از ناهار صرف . موقع افتتاح مدارس نزديك شد مىبايست به برلن برگشت ديتريثى معلم زبان عربى است در دار الفنون برلن چهار پسر دارد و يك دختر كه همه بمدرسه ميروند غير از پسر بزرگش كه لاابالى بوده بجان كندن تا كلاس سوم رسيده است و اين همانقدر فايده دارد كه بجاى سه سال يكسال خدمت نظام مىكند خدمت نظام را هم بافتضاح گذراند آخر روانهء استرالياش كردند كه فعلگى كند :  إِنَّهُ عَمَلٌ غَيْرُ صالِحٍ  مدارس آلمان ابتدائى و متوسطه نه كلاس دارد وارونه از نهم تا اول در شش كلاس يك سال و در سه كلاس هريك دو سال مدت تحصيل است كه 12 سال مىشود به برلن برگشتيم جاى دختر همسايه خالى است از اين منزل رفته‌اند .\r\n از روى يار خرگهى ايوان همى بينم تهى * وز قد آن سرو سهى خالى همى بينم چمن \r\nمن هنوز مدرسه نميروم در خانه نزد پروفسور تحصيل آلمانى ميكنم پروفسور به قوت عربيت ميتواند مطلب را حالى من بكند و قدرى فارسى مىداند پس از شش ماه باندازه‌اى بر آلمانى مسلط شده بودم كه بمدرسه رفتم چند ماه گذشت استعفا كردم زيرا پرگرام مدارس فرنگ براى خودشان است در هفته سى و دو ساعت درس دارند اكثرش طرف حاجت من نبود زبان لاتينى ، يونانى تورات آواز تاريخ و جغرافياى آلمان در حد اطناب ممل از تاريخ ايران بفتوحات يونان قناعت ميكنند مخصوصا قضيهء ترموپيل مرا عصبانى مىكرد كه يك ميليون مردم نتوانستند راه پيدا كنند آخر خائنى به آنها راه نشان داد در تاريخ ايران باستان مشروحا نوشته‌ام و دروغهاى تاريخى را كشف كرده‌ام .\r\nدر تاريخ روم از هانيبال خوشم مىآمد محاكمه بروتوس را دربارهء پسرش ظلم ميدانستم هرروز كه تاريخ داشتيم در مراجعت به منزل نقشهء فتح قفقاز ميكشيدم ، آرزو به جوانان عيب نيست .\r\nنميدانم چرا در جغرافيا آرزوى درياچهء بايكال را مىكردم در تاريخ روزى معلم پرسيد پروس از كى سلطنتى شد كسى جواب نداد اتفاقا دو روز قبل در منزل اين صحبت شده بود گفتم از سنهء 1701 برسم كلاس معلم گفت بالا دست همه بنشينم و من در محل ششم بودم چون ميدانستم به زودى بايد بجاى خودم برگردم تمجمج كردم اصرار كرد ناگزير قبول كردم و اين عادت از براى من ماند كه برترى بى جا نجويم و بجاى خود بنشينم وقتى گفته‌ام :\r\nصورت من در پانزده سالگى\r\n البته بدهر باثمر بايد گشت * گمنام نماند و مشتهر بايد گشت\r\nاندازه بهر كار نگه بايد داشت * بالا مرو آنقدر كه بربايد گشت \r\nاشعار بيبراشتين معلم من\r\nترجمه به مفهوم\r\n به سال نو اندر بنه پاى شاد * فرشته نويدت به شادى دهاد\r\nهنوزت به كف رشتهء فرصت است * شود طى اگر زحمت و راحت است\r\nكنون نو شود موج اين كهنه بحر * گريزى نباشد ز دوران دهر \r\n\r\n","description":"","footnote":"","page_name":" 11 ","page_number":43},
  {"content":"\r\n . \r\n","description":"","footnote":"","page_name":" 12 ","page_number":44},
  {"content":"\r\n\r\n گذشته ز اطوار گر نيك و بد * به مدت ز خاطر همى ميرود\r\nمگر از خوشىها به ياد آورى * نگو آنچه ديدى بدل پرورى\r\nزمانه نداند درنگى بدان * همىبگذرد گر سبك گرگران\r\nبماند ترا تجربت يادگار * همان تجربت آيد ايدون به كار\r\nكنون اى جوانان نوخاسته * ز آموزگاران آراسته\r\nبگيريد جامى بنوشيد شاد * پدر را و مادر بداريد ياد\r\nبهر كار نيت به يارى كنيد * همه سربسر سازگارى كنيد \r\nانقلاب فرانسه را بيمايه مىدانستم اما از كلمات آزادى برابرى خصوصا برادرى خوشم مىآمد جمهورى بنظرم مدرسهء بىمدير بود اخوى آخر راضى شد معلمى بياورد بيبراشتين « 1 » نامى كه خود محصل بود اجير شد من در سيزده ماه آنچه از مقدمات به كار من مىخورد از او آموختم در امتحان رياضى رسالهء هندسه و جبر را ، متن و حاشيه ، از برداشتم منجمله از موضوعات درس آلمانى قطعهء زنگ شيلر « 2 » بود كه در آن بمناسبت رسم كاتوليك كه در مواقع مهم زندگى بكليسا رجوع ميكنند دورهء زندگى را در ضمن ريختن زنگى بيان مىكند چه در تعميد طفل در عقد نكاح و تشريفات فوت زنگ بنوا مىآيد .\r\nدر متانت آلمانى و انگليسى در حاشيهء فرانسه همين بس كه به مضرات برخورده از پيروى آن اسلوب نامطلوب خوددارى نموده و راه سلامت پيمودند و گول كلمات را نخوردند كه شيلر از آنها به ميان خالى تعبير مىكند\r\nاز زبان استاد خطاب بكارگران گويد همانا قالب مهيا است چابك دست به كار بايد زد سعى از ماست و توفيق از خدا تا عرق همت از جبين اهتمام نريزد كس نتيجهء عمل نبيند . اسكافى راست :\r\n چون مرد باشد بر كار و بخت باشد * ز خاك تيره نمايد بخلق زر عيار \r\nمس گداخته است و به روى نواخته و سيلان مطلوب ساخته بكوشيد تا بمدد آتش و سعى بازو زنگ بر منارهء كليسا برآيد و شهر را پرآوا كند در اول مرحلهء زندگى طفل را نداى ايمان به گوش\r\n\r\n\r\n","description":"","footnote":"\r\n( 1 ) - بيبراشتين شعر مىگويد قطعه‌اى در تبريك سال نو گفته بود در منزل با دستگاه كوچكى كه اخوى داشت چاپ شد و من اينجا عينا درج كردم و ترجمهء آن را به فارسى آوردم .\r\n( 2 ) - فريدريش شيلر از شعراى نامى آلمانى است كه انقلاب فرانسه را از نزديك مطالعه كرده است و در نواى زنگ اشاره به بربريت بشرى مىكند حكايت آزادى سويس را هم او نوشته است در قطعهء ديگر گويد سه كلمه مىشنويم همه رنگ و بيرنگ سهل بگفتار و صعب بكردار و قصدش كلمات آزادى و برابرى و برادرى است در آلمان مثل است كه فلان دشمن تراز برادر است و مصداقش در تقسيم ارث اظهر كلمات همه نويد است و عمل تهديد كشتند سوختند و خراب كردند آزادى برابرى و برادرى بود\r\nتن * گويد لوئى قادر بود كه قاهر شود حس ترحم او را بر سر تسليم آورد و فراموش كرد كه وقايهء نظم شريف‌تر از حفظ جان گروهى فتنه‌جوى است حق اين بود كه دفع مفسدين مىكرد نظم را برجا ميداشت گوش به حرف حسابى مردم هم ميداد و از تجاوزات جلوگيرى ميكرد گوئيم چون عمل بىمكافات نميماند دانتن ربسپير ما را و رفقا بكيفر رسيدند و ضربهء گيوتين را چشيدند و از آنجا : كل امر جاوز حده انعكس ضده آن هرج‌ومرج ديكتاتورى ناپلئون را پديد آورد و آب بكرد اول رفت باز همان شد كه بود ناپلئون گفت جمعى رجاله بهيچ‌وپوچ قصر سلطنت را زيروزبر كردند و اثاثهء آن را چاپيدند و بجان هم افتادند .\r\n سر ناسزايان برافراشتن * وز ايشان اميد بهى داشتن\r\nسر رشتهء خويش گم كردن است * بجيب اندرون مار پروردن است \r\nاسامبله ( مجلس جماعت ) در دست رجاله ميرزا بنويس شد بهرچه اراده كردند حكم از اسامبله گرفتند\r\n( * ) -  Taine  مورخ معروف فرانسوى\r\n","page_name":" 13 ","page_number":45},
  {"content":"\r\n\r\nرساند بى خبر از اطوار روزگار مادرش در دامن مهر بپروراند تا مردى نام‌آور شود قدم از خانه بيرون نهد از منافع خمسهء سفر تجربه بيندوزد و از صحبت ياران نكته‌ها بياموزد دل پر از آرزو و سر پر از سودا به وطن خود بازگردد و در اين مرحله است كه گوشهء نظر بجمالى افكند و در انديشه به خود مىتند هزارگونه سخن به زبان و لب خاموش .\r\n عشق « 1 » چبود اضطراب و اضطرار * راه مقصودى سپردن بىقرار\r\nچون برون سر از دل انسان كند * از زمين تا آسمان جولان كند\r\nعاشقان را ياد معشوقان خوش است * ياد ياران آرى آرى دلكش است\r\nهركجا بينى گلى بر ياد او * ميكنى با هر پرش صد گفتگو\r\nچون گذر بر سرو آزادى كنى * از قد محبوب خود يارى كنى\r\nگوشه‌اى خواهى در آن گوشه مجال * تا كنى با خود چو بلبل وصف حال\r\nنالهء بلبل به گوشت آشنا است * نالهء همدرد تأثيرش جداست\r\nاى خوش آن عشقى كه پاينده بود * اى خوش آن مهرى كه زاينده بود\r\nعشق را گر پايه بد بر آب و رنگ * سرخ گردد زرد و آن صلح تو جنگ \r\nاستاد گريز به چيدن ثمرهء جوانى مىزند از بىثباتى روزگار مىگويد :\r\n ايمن از نيرنگ گردون هان مباش * كت رهايى نيست از جور و جفاش\r\nهركجا جمعى پريشان سازد او * شادمان باشى غمت افزايد او\r\nمرد بايد رو نهد اندر سفر * خويش را درافكند اندر خطر\r\nگرم و سرد و سخت و سست اين جهان * باز بيند بنگرد در راز آن\r\nجمع آرد بهره‌ها از هرطرف * باز گردد سوى خانه با شرف\r\nكس نيابد در زمانه هيچ گنج * گر نبرده از پى تحصيل رنج\r\nمرد بايد روز و شب اندر تلاش * تا مرتب آورد امر معاش\r\nزن به كار خانه پردازد درست * تا نگردد كار خانه هيچ سست \r\nدر حين ريختن زنگ كه شاگردان آستين برزده‌اند استاد از مهابت آتش و خطرات حريق سخن ميگويد پيش قواى طبيعى قدرت انسان عين عجز است دهان كوره گشاده مىشود و آتش سيال بقالب ريخته همهء تزلزل استاد از مقاومت قالب است كه پيكرش از هم نگسلد و گريز مىزند به بىدوامى پيكر انسان و دست يافتن مرگ و نالهء زنگ در موقع عزا باز زنگ به فغان ميآيد چه واقع شده است روزگار بين دو يار تفرقه انداخته مادرى است كه به كليسا آورده‌اند و اطفال دور او را گرفته‌اند دهان زمين گشاده و طعمهء او آماده ، پدر از ديده اشك باران و كودكان در او نگران دامن او را گرفته كه نه ما منزل داريم نه مادرمان اطاق مخصوص داشت چرا ميگذارى او را درين چال ببرند خاك برو بريزند بيا بابا نگذار امشب تنها بمانيم افسوس كه دست بابا از چاره كوتاه است چه كند كه راه همه اين راه است .\r\n هركجا كدبانوئى رفت از ميان * مىنگردد ساز ديگر خانمان \r\nدر خاتمه شيلر گريز بسياست مىزند و انقلاب را به آتش قياس مىكند و مثل به شكستن قالب و پراكندن فلز گداخته و سوختن اطراف مىآورد .\r\n هر آنكس كه از فتنه آتش فروخت * در آن آتش او خشگ و تر را بسوخت \r\n\r\n\r\n","description":"","footnote":"\r\n( 1 ) - عشق يكى از بازىهاى طبيعت است پرزحمت و كم‌راحت سرشكستن هم دارد داد و ستدى است غالبا بىتأمل و گاهى غيرقابل تحمل ، اگر بسازگارى كشد زهى سعادت اگر توافق دست ندهد سراسر شكايت بقول عطار\r\n « هفته‌اى عيش و غصه سالى چند » \r\nزنهار كه به نظر دل نبندى ، عمرى تلخى بر خود نپسندى ، جمال صورت دير نپايد كمال معنى بايد ، آنجا كه نظر به زر باشد خير نباشد بلكه شر باشد .\r\n","page_name":" 14 ","page_number":46},
  {"content":"\r\n\r\n چو افسار بگسيخت ملت دگر * نه زيبا شناسد نه ژشت اى پسر\r\nخطر زايدى بىگمان بس خطير * چو بيدار سازى تو آن خفته شير\r\nبسى بيمناك است نيش پلنگ * مهيب است بىشبهه كام نهنگ\r\nچو برخاست آن شير شرزه بجنگ * كه آرد بدمش همى بست زنگ\r\nازاين جمله افزون بود در خطر * چو آشفت و باليد بر خود بشر \r\nموقع آن رسيده است كه پردهء قالب را از روى عروس سعى بردارند استاد معطى توفيق را ستوده قالب را درهم ميشكند و زنگ را اتحاد نام مىنهد\r\nبيبراشتين كتاب روباه‌گوته را كه خلاصه‌ايست از كليله و دمنه به من يادگار داد شرحى از كليله و دمنه با او صحبت كردم گفت اگر در ارتباط اين دو كتاب شرحى بنويسى ممكن است با آن مقاله عنوان دكترى تحصيل كنى . نه اسباب فراهم بود نه به اين عنوان علاقه داشتم كه به مقاله چه خود بنويسى چه نويسانده باشى و دادن چهارصد مارك تحصيل مىشود .\r\nمادام ديتريثى زنى است خسى الطبع و مهربان ، شوهرش خسيس و عبوس خانم يك ميليون مارك جهاز داشته است كه در اختيار شوهرش ميرود پروفسور سالى شانزده هزار مارك حقوق معلمى دارد بر سر تنگى زندگى و امساك زياد وفاقشان به نفاق ميكشد كار بمحاكمه ميافتد قرار مىشود كه نصف وجه به اختيار زن باشد نصف به اختيار مرد . خرج خوراك اهل خانه ، لباس خانم و دخترش با خودش باشد آب و چراغ و لباس پسرها و خرج مدرسه با مسيو . پانزده سال بود كه بر اين قاعده سلوك ميكردند باهم بودند و نبودند عمارتى كه در شارلتن بورگ داشتند ملك خانم بود خانواده‌اى هفت نفرى بودند اخوى و من هم دو نفر مخارج نه قسمت ميشد دو قسمت را اخوى ميداد .\r\nخانهء ديتريثى\r\nدر ممالك كاتوليك من‌جمله سويس در سر هرپيچ راه‌ها شكلى از عيسى در محفظه‌اى روى پايه نصب است روزى در گردش با ويلهلم به چنان شكلى برخورديم بىجهت شروع كرد به مذمت از اسلام و گفتن ناسزا من چون نميتوانستم نسبت بعيسى اطالهء لسان كنم در تأثر گريستم به مادرش شكايت كردم سخت از صحبت مذهبى منع كرد .\r\n\r\n","description":"","footnote":"","page_name":" 15 ","page_number":47},
  {"content":"\r\n\r\nمادام ديتريثى\r\nشراب بر سر سفره نمىآمد به آب گاز اكتفا ميشد اگر روزى خوراك از گوشت خوك بود براى اخوى و من خوراك ديگرى تدارك شده بود .\r\nاخوى صبح زود در زمستان پيش از طلوع آفتاب بمدرسه ميرفت پسرهاى صاحبخانه بشرح ايضا . پرفسور هم دنبال كار خود ميرفت دختر خانم ديرتر . خانم ميز تحريرش را در اطاق ناهارخورى به من واگذار كرده بود و جلو آئينه كه در همان اطاق بود گيس دخترش را شانه ميزد و ميبافت و روانهء مدرسه ميكرد در ضمن از مسافرت اول اخوى صحبت ميداشت .\r\n\r\nصحبت‌هاى صبحانه\r\nمعلوم شد وارنر سيمنس خيال داشته است اخوى را به يكى از اقوام خود ، پيرمرد مجرد ، كه براى سيم‌كشى بطهران آمده بوده است بسپارد معزى اليه در برلن نبوده موقتا او را به فاميل ديتريثى ميسپارد بمناسبت عربى دانستن ديتريثى يا همسايگى فاميل ديتريس اين رسم را داشته‌اند كه غالب محصلى را در خانه نگاهدارى ميكرده‌اند سيمنس از مردمان تحصيل كرده نبوده است با هشتاد تالر ( 240 مارك ) « 1 » به برلن ميآيد كتاب فيزيكى بدست ميآورد در مبحث برق مطالعه مىكند در دستگاه تلگراف چيزى بنظرش ميآيد با هالسكه نامى كه چلنگر بوده است شركت مىكند دستگاه جديدى براى گرفتن تلگراف ميسازند ، قسمتى از سيم‌كشى تلگراف را در روسيه مقاطعه ميكنند و فايدهء بسيار مىبرند و باز اختراع ساعت بخش آب از سيمنس است و گنج بادآور . كار سيمنس در اختراعات الكتريكى به جائى ميرسد كه به او به تشويق امپراطور دكترى افتخارى ميدهند .\r\nدر ضمن صحبتها خانم گفت مرتضى را كه بما سپرد من به محجوبى مرتضى رقت كردم با اينكه سه پسر من در خانه بودند او را هميشه متفكر ديدم شب از روزنهء جاى كليد نگاه كردم ديدم در رختخواب نشسته و ميگريد گفتم اين جوان كه در منزل ما با بودن همصحبت بلكه همبازى مشغول نميشود در خانهء عموى سيمنس پيرمرد مجرد دق خواهد كرد تصميم گرفتم او را نگاه بدارم مراقب اخلاقش شدم يكى از جعبه‌هاى ميز من مخصوص حساب او بود روزى آمد و مقدارى وجه كه داشت در آن جعبه ريخت مطمئن شدم كه ولخرج نيست حسابش را با خودش گذاردم و كم‌كم در خانه انس گرفت و امروز بين او و اولاد خودم فرق نميگذارم .\r\nصحبتهاى صبحانهء خانم براى من هم در زبان هم اخلاق درسى بود و در فكر خودم سعى داشتم كه من هم جلب خاطر او را كرده باشم در اين سفر دوم اخوى حسابهاى خانم را با بانك وارسى\r\n\r\n\r\n","description":"","footnote":"\r\n( 1 ) - 24 مارك در آن‌وقت سى و دومان ارزش داشته روزى كه سيمينس فوت كرد 24 كرور تومان باقى گذارد هالسكه بلا عقب بوده است و دست باختراع نداشته سيصد هزار مارك سهم ميگيرد قانع مىشود و به آسايش زندگى مىكند سيمنس دنبال كشفيات را ميگيرد و در آن‌وقت ليره 3 تومان ارزش داشت .\r\n","page_name":" 16 ","page_number":48},
  {"content":"\r\n\r\nمقدم دو پسر و سه دختر سيمنس سپس از دست راست اول و سوم آشنايان دوم و چهارم كنراد و والتر پسران ديتريثى\r\nميكرد روزى وارد اطاق شدم مشغول حساب بودند سيصد هزار مارك بگوشم خورد مرا خواست گفت برادرت امين است تو هم بايد مثل او باشى مبادا آنچه شنيدى به بچه‌هاى من بگوئى اگر آنها بدانند لقمهء نانى دارند درست پى تحصيل را نخواهند گرفت از خانم چهار يادگار دارم كه روزهاى تولد من يا اعياد به من داده است . تولد من در سنهء 1280 قمرى هفتم شعبان بوده است مطابق 12 اكتبر در سويس بوديم دواتى به من داد كه در جعبهء چوبى است به وضع عمارات سويسى دو تصوير آب و رنگ يكى دسته گلى است نه از آن جمله كه به آب ميدهند يكى اسم خودش است آماندا  ( Amanda )  كه دوستى حروف آن را از گل ساخته و باز دايرة المعارفى در دو جلد .\r\nنوبت سربازى پسر سوم اوكنراد رسيد پسر دومش والتر فتق داشت . پسر اولش هم پيسى بار آورده بود . كنراد به همان فوج دوم گارد بنام يوسف دوم امپراتور اتريش رفت در معرفى گفته بودند ديتريثى ديگرى هم داشتيم گفته بود برادر من بود گفته بودند از او چندان راضى نبوديم گفته بود به همين جهت من به اين فوج آمدم كه بدىهاى او را تلافى كنم بقسمى خدمت كرد كه نايب افتخارى شد تحصيلاتش در فيزيك بود و معلم فيزيك شد .\r\n\r\nقضاوت\r\nوقتى از صندوق مادام يك‌قطعه اسكناس صد ماركى كم شد ، در خانه نه نفر بوديم و دو خدمتكار خانم از ماها استفسار كرد بنظرم غريب آمد معلوم بود كه كار يكى از دو خدمتكار است كه مراقب خدمت اطاقها است صد ماركى ديگرى نشان كردند و همانجا گذاردند آن هم مفقود شد مقارن بود با شب يكشنبه كه يكى از خدمتكارها مرخصى داشت ديگرى را هم فرمانى به شهر دادند قفلها همه دو كليد دارد يكى نزد صاحب‌خانه است درب صندوقهاى آنها را گشودند صد ماركى نشان‌دار عينا و از صد ماركى ديگر نود و چهار مارك موجود بود بجاى خود گذاردند و درب را بستند روز ديگر از تأمينات مأمورى خواستند مأمور\r\n\r\n","description":"","footnote":"","page_name":" 17 ","page_number":49},
  {"content":"\r\n\r\nهردو خدمتكار را استنطاق كرد مارك‌ها را گرفت داد و خدمتكارها را برد . روز ديگر آمد زن قاپوچى را هم جلب كرد در نتيجه آنكه مارك‌ها را برداشته بود به دو ماه ، آشپز به شش ماه و زن قاپوچى به نه ماه حبس محكوم شدند گفتند اطاقدار كليد يدكى را كه ديتريثى گم كرده بود جسته بوده است و اغوا شده است سابقهء دزدى نداشته آشپز كارش مدتى دله دزدى بوده است زن قاپوچى او را اغوا كرده بوده است كه هرچه دست و پا كنى من آب مىكنم كميت مهم نيست كيفيت مهم است و در موقع ، عمليات تأمينات خودمان را هم خواهم نوشت .\r\n\r\nورزش\r\nمختصر اسباب ورزش در هر خانه فراهم است بخصوص منازلى كه وسعتى داشته باشد طبع انسان به اسپرت مايل . منزل مادر شارلتن بورك كنار شهر واقع و پشت آن صحرا است گاهى جوانهائى كه پنج شش نفر بوديم در آن صحرا در محلى كه علفى ميروئيد كه سه چارك قد داشت و ساقى مستقيم و از براى پرتاب كردن مناسب ، آن علف‌ها را ميكنديم تير ميكرديم و دسته ميشديم و به پيكار ميپرداختيم غافل از خطرات آن . يكى از آن تيرها به گوشهء چشم من خورد خوشبختانه متوجه به بينى و زخمى وارد آورد و علت شد بعدها دمعهء چشم راست من گرفت مدتى ميل زدند بهتر نشد و سبب ترشح چشم است . اسپرت ديگر استفاده از برف بود در شبهاى سرد زمستان برلن سورتمه داشتيم تا دور جاى ميبرديم و از خاك زير راه‌آهن كه تازه ساخته ميشد بالا ميكشيديم و سر ميخورديم و آن پس از شام بود ساعت هشت و نه شب يادش بخير . حال اسپرت ، طپيدن كنار بخارى است و زير كرسى .\r\nاز همسايگان دست راست ويلهلم پسر چهارم ديتريثى است دست چپ اول نگارنده\r\n\r\nسرخجه\r\nسرخجه از امراضى است كه دست رد بسينهء كسى نميگذارد و من در برلن سرخجه گرفتم من ميدانستم كه در ايران از بوى كباب تا چه‌اندازه پرهيز ميكنند اطاق من نزديك آشپزخانه بود و بوى كباب را هرروز مىشنيدم از اين گونه پرهيز هيچ در كار نبود صبح شيرقهوهء مرا دختر خانم شارلت ميآورد در صحبت او صرف ميشد ناهار و شام هم ناهار و شام معمولى بود غالبا كباب . از روشنائى فوق‌العاده احتياط\r\n\r\n","description":"","footnote":"","page_name":" 18 ","page_number":50},
  {"content":"\r\n\r\nميشد آنچه بخاطر دارم فقط يك قاشق سوپ‌خورى به من دوا دادند شب بحران خانم رختخواب خودش را روى تخت اخوى آورد اخوى را در اطاق پسرها جا داد پرده‌اى جلو تخت خواب من گذارد شب را در اطاق من خوابيد آنشب تمام استخوانهاى من درد ميكرد و تا صبح خوابم نبرد چون ميدانستم كه عليل است و بدخواب نفسم بيرون نيامد صبح به من گفت ديشب خوب خواب خرگوشى كردى ( كنايه از خواب سنگين ) من هيچ نگفتم مهربانى مادام ديتريثى بدرجه‌اى بود كه وقتى در معارضه به پسر كوچكش كه همبازى بوديم گفتم مادر مرا بيش از تو دوست ميدارد در خانه همه به مادام مادر ( موتر ) ميگفتيم به مسيو پدر ( فاتر ) هروقت به من ميرسيد دست در زلف من ميكرد كه پرپشت بود پوست سرم درد گرفته بود آخر بالتماس گفتم كه نكنند ياد باد آنروزگاران ياد باد .\r\nهمسايگانند دست چپ دوم ويلهلم و چهارم دختر ديتريثى\r\nويلهلم پسر چهارم ديتريثى دو سال از من بزرگتر است دخترش چهار ماه كوچكتر . سه همسايه داريم به همين سنها غالبا در بازى شريكم روزى باران گرفت زير سرسائى رفتيم كه از آنجا دريچه بزيرزمين بود و در زيرزمين مقدارى سيب كه شبها صرف ميشد به خيال افتاديم كه دستبردى بزنيم دريچه براى هواخورى باز بود شبكهء آهن سدى رزين بين ما و سيبها است چوبى را از پاى گل درآوردم ميخى هم بدست آمد ميخ را سر چوب كوبيدم و نفرى يك سيب با آن چوب درآورديم سرقت عادلانه شد معهذا شب بخانم گفتم كه فكرى براى سيبها بكند سيبها را قدرى دور تر از دريچه قرار داد انشاء اللّه گناه عظمى نشده است و از كبائر محسوب نخواهد بود زيرا حلال بود طلبيدم .\r\n\r\nآمدن ميرزا جواد خان به برلن\r\nدر سنهء 1878 در پاريس بازار نمايش امتعهء پيشه و هنر است ( اكسپوزيسيون ) در 77 ميرزا جواد خان از طرف عليقلى ميرزا وزير علوم مأمور تنظيم قسمت ايران است و به پاريس ميرود .\r\nميرزا جواد خان ( سعد الدوله ) از تاجرزادگان تبريز است مكنتى دارد در اوايل امر رئيس تلگرافخانهء تبريز بوده است بر سر موضوعى كه نميدانم با پدرم اختلاف حاصل كرده بود و پدرم از او رنجيده مصلحين خيرانديش ميان افتادند التيامى دادند درنتيجه همشيره را به عقد خود درآورده است وصلتى بىتناسب است و حال ميرزا جواد خان داماد ما است مردى است كامل خط دارد قدرى فرانسه ميداند صحبتش گرم است و كنه فكرش سرد هفته‌اى در برلن بود به پاريس رفت اخوى گرفتار مدرسه بود من روزها به برلن ميرفتم و با او مصاحبت ميكردم از صحبتهايش خوشم نيامد دعوت كرد در تعطيل اول سال به پاريس رفتيم يكماهى مهمان او بوديم عمارت نمايشگاه بعضى دون بعضى بانجام رسيده بود چيزهائى براى نمايش آورده بودند .\r\nدر قسمت ايران اطاقى را به طرز خودمان آئينه‌كارى كرده بودند و از براى مردم تماشاچى تازگى\r\n\r\n","description":"","footnote":"","page_name":" 19 ","page_number":51},
  {"content":"\r\n\r\nداشت معمار از تهران برده بودند من در برلن شروع به خواندن فرانسه كرده بودم ميرزا جواد خان معلمى اجير كرده بود نزد او فرانسهء خودش را تكميل ميكرد من هم چند حكايت نزد او خواندم از تلفظ من راضى بود مردم پاريس تلفظى مخصوص دارند شبيه به لهجهء اهل كاشان و نزد ادبا پسنديده نيست در زبان آلمانى و فرانسه دو صوت هست كه در فارسى نيست ؛ ضمهء چون ضمهء تركى درگر يعنى ببين و واو معروفى چون در گوشت به تلفظ تركها و غالب فرانسه‌گويان فارسى زبان اين دو صوت را غلط ميگويند .\r\nموقع مدرسه رسيد اخوى توقف را جايز ندانست به برلن برگشتيم و خان را براى تابستان به سويس دعوت كرديم مرتضى خان برادرزادهء سعد الدوله پسر ميرزا عباس خان و سليمان خان پسر عبد الحسين خان فخر الملك همراه او براى تحصيل آمده‌اند روزهاى يكشنبه غالب در سفارت ايران همديگر را ميبينيم نظر آقا سفير ايران گاهى چلو خورش به ايرانيان ميدهد . منجمله كشك و بادنجان كه در فرنگ نيست طرف توجه است و يادى هم از كشك بادنجان فاطمه خانم جان مىكند كه موضوعش را ندانستم . مردى خوش‌محضر است از ارامنهء مهاجر و محترم برادر جهانگير خان وزير صنايع است .\r\nاز منزل سعد الدوله در آونو ( برا و تركى ) دولاگراند آرمه‌كه پياده بسفارت ميرفتيم يكى از پس‌كوچه‌ها در راه اسمش كوچهء تهران بود ، اگرچه صفائى نداشت خوشم ميآمد از آن راه بروم .\r\nمنزل ما در هتلى است نزديك منزل سعد الدوله در آونودولاگراند آرمه ، شام و نهار را باهم ميخورديم ، اخطار خدمتكار به ناهار حاضر است براى من تفريحى بود . اكسيوزيسيون در ميدان مارس به آنجا نزديك است ، تروكادرو « 1 » عمارت مخصوص نمايشگاه هم داير است و محل پذيرائى مهمانان محترم خواهد بود .\r\nتحقيقات جغرافيايى و تاريخى را من در تحفة الافاق نوشته‌ام و چاپ شده است . عمارت توئى لرى « 2 » را كنار خيابان ويولى كه در بلوا خراب كرده بودند تعمير ميكنند . صاحب غبا را بايد كشت و عبايش را برد ، بسيار خوب برادرى است ، معلوم نيست عمارت را چرا بايد خراب كرد هيچ منطق ندارد .\r\n\r\nمكتوب پدرم به اخوى\r\nمراسلات شما رسيد ؛ يكى از سويس يكى از برلن ؛ در باب راه‌آهن‌ها .\r\nاما نمىنويسيد كه چه ميخوانيد و در چه كاريد بعد از مراجعت علوم تحصيليهء شما چه خواهد بود و همينطور نور چشمان ديگر خان خانان و غلامحسين خان ، ميل خاطرشان بكدام علم و كار است . از اين فقرات البته به من اطلاع بدهيد . در زبان انگليسى و فرانسه كار ميكنيد يا نه ، سفرنامه را كه ترجمه كرده‌ايد چاپ ميكنيد يا نه ، مبادا فارسى آن بد عبارت و غير مأنوس باشد ، كلمات خوب از روى لغت يا كتاب فارسى انتخاب كنيد . سالى هزار تومان براى شما زياد است ، قدرى از آن‌را براى خود ذخيره كنيد ، خرج ول بيخودى نشود . خان خانان را از طرف من ببوسيد . سلام مرا به معلم برسانيد . در باب راه‌آهن همانطورها كه نوشته‌ايد بعرض ميرسانم تا چه شود . پول در ايران خيلى كم شده است ، چند چيز كه حالا مينويسم امكان خريدن دارد ؛ يكى شمع‌سازى ، يكى كاغذسازى اما نه خيلى بزرگ كه از عهدهء قيمت و مخارج حمل آن نتوان برآمد . اين دو دستگاه را به قيمت برسانيد ، به من اطلاع بدهيد . قدرى از اخبار اروپا نوشته بوديد كم بود ، در روزنامه‌ها هست .\r\nمكتوب ديگر ، امروز 17 صفر است اين كاغذ را بتوسط مسيو شيندلر بشما ميفرستم . مطلب همهء اوقات دو فقره است اولا من و رئيس ( عمو ) و مادر و خواهر و برادر شما و همهء بستگان از كوچك و بزرگ سلامت هستند خانم جان در اين اوقات گلودرد داشت خوب شد . امسال در ايران گلودرد\r\n\r\n\r\n","description":"","footnote":"\r\n( 1 ) -  ( trocadero ) \r\n( 2 ) - صوت « خ » « غ » و « ق » در آلمانى و فرانسه نيست . « ر » را گاهى چون غين تلفظ ميكنند و فصيح نيست غريب اينست آلمانها « خ » در آخر كلمه بسيار دارند و در اول كلمه نميتوانند بتلفظ بياورند چنان كه ما لوء حرف تعريف را ( ) لو مىگوئيم و لو  ( leau )  بفرانسه آب است\r\n","page_name":" 20 ","page_number":52},
  {"content":"\r\n\r\nمعركه كرد ، اطفال بسيار تلف شدند حالا تخفيف پيدا كرده است . چند روز ديگر در روضه‌خوانى بشما دعا ميكنيم .\r\nثانيا در باب تحصيل شما است : گفته‌ام و نوشته‌ام اينطور كه خدا براى شما اسباب فراهم كرد براى كمتر كسى اتفاق مىافتد ، الحمد لله مخارج نقد در دست خودتان است ، ميدانيد حيف است عمر به بطالت و بيمصرف بگذرد در تمام عمر نه پول پيدا مىشود نه در فرنگستان زندگى ميتوان كرد .\r\nعلى الحساب كه مجال در دست داريد عمر خود را صرف تحصيل كمال بنمائيد كه در مراجعت مردم بوجود شما محتاج باشند نه شما بدست مردم . چيزى كه حالا در ولايت ما محل اعتناء و اعتبار است علوم اعلى است ، مثل هندسه و مثلثات و فيزيك و شيمى و معادن و امثال آن . مشاق توپ و تفنگ زياد است و عظمى ندارد . مختصات تمدن محل توجه است كه بعون اللّه بهرهء كامل عايد شما بشود .\r\nاينقدر كه به من مينويسيد آن هم دو كلمه است . نه سر دارد نه ته ، من از كار شما و خيال شما و علوم شما چه ميتوانم بفهمم ، يا دل خود را خوش كنم . البته ماهى يك دفعه از كلى و جزئى امور خود به من اطلاع بدهيد از من اينست كه بنويسم همه سلامت هستند اخبار قابل نوشتن كه در ولايت ما نيست نه علما و نه عملا شما لايق اين شأن شده‌ايد كه لازم است به من بنويسيد و اطلاع بدهيد از دور و نزديك هم از ايرانيها كه در صفحات اروپا هستند از حالات و رفتار آنها بنويسيد هم از واقعات هم از امور تازه هم از حالات خود 17 صفر 64 مهدى قليخان را ببوسيد و غلامحسين خان را متوجه باشيد كه كار كند .\r\n\r\nآمدن ناصر الدينشاه به برلن\r\nدر بهار 1878 مسيحى ناصر الدين شاه براى تماشاى نمايشگاه به پاريس ميرود ، از برلن ميگذرد . مهمان گيوم اول امپراتور آلمان است و در قصر سلطنتى منزل دارد . شب وارد شد ، صبح ديگر امپراتور با لباس رسمى براى ديدن شاه حركت كرد ، در خيابان ليندن از دريچهء عمارتى تيرى ساچمه‌اى به طرف او انداختند . مرتكب كه دكترى بود گلوله‌اى هم در سر خودش زده بود و به آن زخم درگذشت و استنطاق ميسر نشد . اين اشخاص را مىشود گفت كه خبط دماغى دارند و نميدانند چه ميخواهند .\r\nاخوى صبح بقصر رفته بود ، ناصر الدين شاه بتصور انقلاب فوق‌العاده متوحش بوده است ، هر دقيقه اخوى را ميفرستاد ببيند در شهر چه‌خبر است و از براى شب به طرف پاريس حركت كرد و در برلن آب از آب نجنبيد « 1 »\r\nيك ساچمه به محل نبض نشسته بود ، روغن در زخم ريختند و دست را وارونه گذاردند خودش بيرون آمد . اطباء شش ماه امپراتور را از مداخله منع كردند و به وليعهد اختيار داد و بيكى از حمام‌ها رفت . در ويس‌باد يا بادن بادن « 2 » چند ماه قبل نكره‌اى تيرى به طرف امپراتور انداخته بود كه نگرفت وليعهد در زمان زمامدارى حكم اعدام او را امضاء كرد و مورد ملالت پدر گشت . ويلهلم ( گيوم ) اول حكم اعدام امضاء نميكرد .\r\nدكترى زن و بچهء خود را كشته خودشرا هم زخم زده ، در باغچهء جلو عمارت افتاده بود .\r\nمنظورش گرفتن زن ديگر بوده مطلب كشف شد و دكتر محكوم باعدام . اين حكم را امپراتور بدون درنگ امضاء كرد .\r\nگيوم اول مردى بود درويش مسلك ، در قصر سلطنتى سكنى نكرد . خانهء پدريش عمارتى ساده بود . اخوى در سفر اول بديدن آن عمارت رفته بود ، تختخواب آن تختخواب آهنى دوتومانى بوده است . لباسش وصله ميخورده است ، سالى چهار كرور عايدى شخصى داشت و همينقدر ليست سويل ( حقوق ) . ابيات اسكافى بخاطرم آمد .\r\n مأمون آنك از ملوك دولت اسلام * هرگز چون او نديد تازى و دهقان \r\n\r\n\r\n","description":"","footnote":"\r\n( 1 ) - سه شب در ويس‌باد گذراند چه روز ورود پاريس معين بود .\r\n( 2 ) -  Baden - Baden \r\n","page_name":" 21 ","page_number":53},
  {"content":"\r\n\r\n جبه‌اى از خز بداشت بر تن چندانك * سوده و فرسوده گشت بر وى و خلقان\r\nمرند ما را از آن فزود تعجب * كردند از وى سؤال در سبب آن\r\nگفت ز شاهان حديث ماند باقى * در عرب و در عجم نه توزى و كتان \r\nكارخانه‌ها دستور داشتند براى اولين سال هزارهزار چرخ خياطى ، خراطى ، افزار نجارى آهنگرى و حرف ديگر تدارك كنند . در عرض سال هركس به امپراتور عريضهء تقاضا ميداد بفراخور حال او افزار كار و سرمايه به او داده ميشد . شخصا زياد مدبر نبوده است لكن استقامت رأى داشته است . چون بيسمارك را بجا آورد و صميميت او را دانست ، نه ملكه نه وليعهد نه ساير اجزاء رأى او را نتوانستند تغيير بدهند و بيسمارك باعتماد او از پروس آشفته آلمان و امپراتورى مجموع ساخت .\r\nناصر الدين شاه جواهر به خودش ميزد ، درياى نور و غيره . روزى در سفر اول از جواهر گيوم پرسيده بود ، جوابى نداده در سان لشگر گفته بود اينست جواهر من .\r\nدر اين سنه كنگرهء برلن تشكيل شد ، 13 ژوئن تا 13 ژوئيه مركب از نمايندهء 6 دولت :\r\nروسيه ، آلمان ، فرانسه ، انگليس ، ايتاليا و عثمانى بحث در معاهدهء سن استفانو « 1 » است بين روسيه و عثمانى منعقد در 3 مارس 1878\r\nمقصد گذاردن كلاه بسر همديگر و برداشتن كلاه از سر عثمانى و ضمنا جلوگيرى از نفوذ كلى روس است . بحبوحهء قدرت بيسمارك است ، تصميمات عمدهء كنگره ، استقلال رومانى ، صربى و قره‌طاغ استقرار روملى شرقى « 2 » ، واگذارى بسنى « 3 » و هرزگوين « 4 » به اطريش ، و قطور به ايران .\r\nكنگره اجتماع زمامداران ممالك است از براى ترميم امور مهمهء مختلف فيها كه حقوق ملل نتيجهء مقررات آن مجامع زور است و اشهر همه كنگرهء مونستر « 5 » اسنابروك « 6 » كه منجر به معاهدهء وستفالى « 7 » شد 1684\r\nكنگرهء رايشتات « 8 » 1797 كنگرهء وين 1814 كنگرهء پاريس 1856 . در صلح وستفالى به جنگ سى ساله در كنگرهء پاريس بجنگ كريمه خاتمه داده شد و در كنگرهء وينه پس از ختم كار ناپلئون نقشهء جديد در اروپا پديد آوردند .\r\nسعدى در گلستان گويد : جمعى از حكما در بلوغ صحبت ميداشتند كه علامت آن چيست هركس چيزى گفت ، صاحبدلى گفت بلوغ آن است كه در بند رضاى حق بيشتر باشى تا در بند هواى نفس . حال حق را از بين برده‌اند مانده است هواى نفس و بندگى شهوات . اين است حال مائهء 19 در اروپا .\r\n\r\nانارشيست ( ضد حكومت )\r\nدر ضمن تركيب‌بندى ساخته‌ام :\r\n نعمت و محنت بدهر هيچ به اندازه نيست * جنگ فقير و غنى مسئلهء تازه نيست \r\n\r\n\r\n","description":"","footnote":"\r\n( 1 ) -  San - Stefano \r\n( 2 ) -  Roumelie - orientale \r\n( 3 ) -  Bosnie \r\n( 4 ) -  Herzegovine \r\n( 5 ) -  Munster \r\n( 6 ) -  Osnabruck \r\n( 7 ) -  Westphalie \r\n( 8 ) -  Reichstadt \r\n","page_name":" 22 ","page_number":54},
  {"content":"\r\n\r\n متن كتب نظم و نثر زين سخن آخر پر است * بيهده‌اى هوشيار اينهمه آوازه است\r\nدولت و بخت و نصيب چيست نداند كسى * خانهء اقبال را روزن و دروازه نيست\r\nسعى به اندازه كن هيچ مزن دست و پا * از تك‌وپو حاصلى غير از خميازه نيست\r\nدفتر اسهام ما هست بس اوراق و خود * پاورقى نيستش قابل شيرازه نيست\r\nكوشش بىفايده است در نظر هوشيار * سعى تو اندر جهان ضد طبيعت به كار \r\nچرا انبياء و اولياء ، اتقيا و حكما بنهايت سادگى زندگى كردند ، تجمل نخواستند . كالاى مزيد بر ضرورت اختيار نكردند ؛ حتى : الفقر فخرى گفتند ، براى اينكه حس رقابت عامه را تحريك نكنند و معيشت آنها براى فقراء تسليتى باشد . روزى از روزهاى زمستان من از منزل بيرون رفتم و پالتو خز در برداشتم يكى كه بالاپوش درستى نداشت ميگذشت ديد و كنايتى گفت .\r\nمن چند سال است كه ديگر پوست نميپوشم . يكى دو لباس بطانهء خز هم كه داشتم بخشيدم . در ايران كه اين حس كمتر تحريك ميشد براى اين بود كه مردم بمراتب اربعهء لشگرى ، دانشورى ، پيشه‌ورى و كشاورزى تن در داده بودند و پا در كفش هم نميكردند ، هركس تا درجه‌اى به حد خود قانع و خشنود بود . تا بيست سال پيش نوكرها دعوى آقائى و كلفتها دعوى خانمى نداشتند راحت بودند و راضى ، كك مد هم بجانشان نيفتاده بود ، حال دنبال الفاظ پوچ را گرفته ، به خيال آرزوهاى محال دارند .\r\nزندگى اغنيا كمتر به چشم فقرا كشيده ميشد ، منازل محصور بود و آنچه در حصار ميگذشت از ديده‌ها مستور . روزى در پاريس از جلو مغازهء مدى ميگذشتم ، لباس زنانه‌اى را عرضه داده بودند و پاى آن نوشته بودند 14 هزار فرانك و مشهور بود كه آن لباس را كسى از براى معشوقهء خود سفارش داده است و معشوقه‌اش نپسنديده كه سبك است ، بمعرض فروش درآورده بودند و بهترى سفارش داده . چرا مردم بينوا ديوانه نشوند . شب در پاريس مركز آزادى ، برادرى و برابرى جلو دريچه‌هاى غذاخورى پرده ميكشند كه آنچه ميگذرد پيدا نباشد . هرخانه بزرگترى ميخواهد تا حدود محفوظ ماند مملكت خانه است و نظم را رعيت مطيع بايد و حكومت غمخوار ، از تخلف بهرج و مرج ميكشد در وجود معايب شبهه نيست و دو طرفى است در هر بلوا ، نصف اولش حق است ، نصف آخرش باطل اين است كه هيچوقت نتيجهء مطلوب را نداده است . از استبداد شكايت كرده‌اند و اشد استبداد را در كار آورده‌اند ، عنوان آزادى روزبروز بر گرفتارى افزوده است .\r\nبقول حافظ :\r\n ساقى بجام عدل بده باده تا گدا * غيرت نياورد كه جهان پربلا كند \r\nو آن جام عدل هنوز بدست نيامده است و نخواهد آمد .\r\nسعدى راست : خواهندهء مغربى در صف بزازان حلب همى رفت و همى گفت كه اى خداوندان نعمت ، اگر شما را انصاف بودى و ما را قناعت ، رسم تكدى از جهان برافتادى . در قرآن است  وَ فِي - أَمْوالِهِمْ حَقٌّ لِلسَّائِلِ وَ الْمَحْرُومِ  و نگفت صاحب اموال را بايد از ميان برد و مالشان را تاراج كرد در جماعت هم كناس بايد هم عطار ، هم كارفرما هم كارگر ، روى پيش آمد دولت بايد به وضع ماليات - هاى مناسب مقتضيات تعديل را فراهم بياورد . در بلواى كاوه عمليات در نصف اول متوقف ماند فاسدى را برداشتند و صالحى را بجاى او گماشتند . در بلواى فرانسه كار به نصف دوم كشيد و بس خرابى بخشيد ، قانون خوب كافى نيست : مجرى خوب شافى است . ملت سياست نميداند ، سياست بايد ملى باشد .\r\nنويسندگان در هر زمان و بهر زبان از روزگار شكايت كرده‌اند ، از وقتىكه چاپ پيدا شد و آن شكايات انتشار يافت ، افكار آشفته و اذهان حاضر انقلاب شد و تصور نميرود كه خلق خصوص ناراضى به هوش بيايد و بيهوده جوش نزند . همه را بازوى كار و هوش به مقدار است ، آنكه پشت به كار كند درمانده و گرفتار شود .\r\nمضمون قطعهء انورى را نويسندگان اروپا با آب و تاب شرح و بسط داده‌اند . آشوب افكار\r\n\r\n","description":"","footnote":"","page_name":" 23 ","page_number":55},
  {"content":"\r\n\r\nايجاد كرده‌اند ، و در كارى چاره ميجويند كه چاره ندارد .\r\n\r\nقطعهء انورى\r\n آن شنيدستى كه روزى زيركى با ابلهى * گفت اين والى شهر ما گدائى بيحيا است\r\nگفت چون باشد گدا آنك از كلاهش تكمه‌اى * صد چو ما را روزها بل سالها برگ و نواست\r\nگفت اى مسكين غلط اينك از اينجا كرده‌اى * اينهمه برگ و نوا دانى كه آنها از كجاست ؟\r\nدر و مرواريد طوقش اشك اطفال منست * لعل و ياقوت ستامش خون ايتام شماست\r\nآنكه تا آب سبو پيوسته از ما خواسته است * گر بجوئى تا بمغز استخوانش مال ماست\r\nخواستن كديه است خواهى عشر خوان خواهى خراج * زانكه گرده نام باشد يك حقيقت را رواست\r\nچون گدايى چيز ديگر نيست جز خواهندگى * هركه خواهد گر سليمانست و گر قارون گداست \r\nاول قطعهء جنگ است آخر قطعهء صلح ، امروز از جنگ به صلح نميپردازند . قومى كه سابق بعنوان ظلمه مورد لعن بودند ، امروز بعنوان محتكر و سرمايه‌دار مورد طعنند تا فردا چه لفظ تازه پيدا شود . زمين ميچرخد ، شب و روز مىآيد و ميرود ، بر سر اصطلاح غوغائى و خوابيدنى نيست ، طبيعت كار خودش را مىكند ، قومى بجاى قومى ديگر ميآيند و ميگويند بهتر شد آنچه ديديم بدتر شده آنكرمانيو ده هزار سال مهلت دارد صلحى كه گفته‌اند بعمر من و تو ظهور نمى - كند  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  اين مسئلهء لا ينحل يكى از غوامض دنياست و تا امروز چارهء صحيحى در آن بدست نيامده است . ديديم كه همهء قائدان بلواى فرانسه بنوبه زير گيوتين رفتند ، چون همه طمع رياست مقتدره كردند . حرص و شره در خميرهء انسانست ، تخمى است كه ناچار ميوهء خود را به بار مىآورد . چندى خلق را فريب ميدهند تا برياست برسند ، آزادى و مساوات عنوان است حيدرى و نعمتى حقيقت ، قومى را خراب ميكنند براى آبادى خود و در اينكه حد وسطى بايد بدست آورد شبهه نيست . اسلام زينت را روا داشته و در رغد و رفاه زندگى حد نگذاشته .  كُلُوا وَ اشْرَبُوا وَ لا تُسْرِفُوا  از اسراف و احتكار طلا و نقره منع كرده است و طلا و نقره است كه بر رونق بازار و فراهم شدن كار مىافزايد ، سرمايه به كار مىافتد و سبب رفاه در معيشت مىشود و باز احتكار ارزاق حرام است احتكار زينت و توسعه در اثاثه رونق بازار است ، خريدار نباشد مردم بيكار ميمانند .\r\nبهترين ترتيب همان بود كه از ديرگاه در تمشيت زندگانى اختيار كردند ، مردم را چهار گروه نمودند ، كاسب ، زارع ، سلحشور و اهل علم . هر گروه سرشان به كار خود گرم بود و آرزوها محدود و مانع نداشت كه مردم لايق جوهر خود را بروز بدهند و به مقامات برسند ، شعراء ، ادباء ، علماء و وزراء غالب خان‌زاده نبودند . در دورهء اخير حاج محمد ابراهيم خان اعتماد الدوله كه جدش از جديد الاسلامهاى قزوين بوده ، ميرزا شفيع صدر اعظم يا حاج محمد حسين خان اصفهانى كه بقول اعتماد السلطنه در نسب از اولاد آدم و بحسب رقيب معن و حاتم و يا ميرزا تقى خان اتابك و يا ميرزا آقا خان و يا ميرزا حسين خان سپهسالار يا ميرزا على اصغر خان اتابك كه هيچكدام اميرزاده نبودند و ايل و طايفه نداشتند ، بكفايت مقام يافتند و چه بسيار :\r\n پسران وزير ناقص عقل * بگدايى بروستا رفتند\r\nروستازادگان دانشمند * بوزيرى پادشا رفتند \r\nنادر يا خود پهلوى كى بودند و بكجا رسيدند ، شاهزاده‌ها و خان‌زاده‌ها چه شدند ، غوغاهائى كه امروز برپاست آرزوهاى بى جا است و نتيجهء افراط در صنعت باميد بازار كه روزبروز ميكاهد همه سعى دارند بر صادرات بيفزايند و روزبروز خريدار كم مىشود . بعقيدهء ما ممالكى كه نان دارند حق صادرات ندارند مگر در مبادلهء اجناس ضرورى كه فاقد باشند و بىسرمايه رونق بازار ميسر نيست .\r\nعيبى كه پيدا شده است افزارهاى خودكار است و دستهاى مانده از كار ، جدال درويش و غنى امروز بدان سهولت طى نميگردد كه سعدى در گلستان گفته ، بدشنام و سقط يا گرفتن گريبان و شكستن زنخ\r\n\r\n","description":"","footnote":"","page_name":" 24 ","page_number":56},
  {"content":"\r\n\r\nامر برگذار نميشود ، همهء قضات هم در حل مسأله متحيرند ، جنجالى است كه روى زمين را آشفته دارد ، توانگران زبان شكر بسته‌اند و درويشان جامهء صبر گسسته ، توانگران مشتغل به مناهيند و مست ملاهى و درويشان غافل از من يتوكل على اللّه ، مشغول تباهى ، سرافرازان را سربزير ميخواهند و زيردستان را امير و وزير .\r\n\r\nملاحظه و طرفدارى\r\nپسر دوم ديتريثى قانون تحصيل ميكرد ، نوبت امتحان رسيد ، روز امتحان خود را اتو كشيده رفت كه موفق برگردد ، اهل خانه منتظر و مستعد دادن سورى بودند ، در قرعه مسأله‌اى به او افتاد كه حاضر نكرده بود ، رد شد ، باصطلاحى كه تداول دارد ، رفوزه شد . چندى بعد مادرش وزير علوم را كه با او آشنا بود در مجلسى ملاقات كرد ، نظر بسابقهء آشنائى از نتيجهء امتحان پرسيده بود و افسوس خورده بود كه چرا مرا مطلع نكردى ، آن مقدار قابل رد نبود ، بواسطهء ازدحام طلاب سفارش كرده‌ايم باندك ايرادى طلاب را رد كنند . چه بسيار امور به اشتباه ميگذرد و باطن غير از ظاهر است و ما امروز گرفتار اين درد مهلكيم ، جوانان را تربيت ناقص ميكنيم ، حرفه نمىآموزند و قباى ادارى ميدوزند . عدهء كارمندان دولت چندبرابر حد نصاب شده است و همه در تحصيل مال بىتاب ، همه را سنگ يكمن در ترازو است و قليلى را هنر در بازو .\r\n\r\nطلاب آلمانى\r\nجوانان آلمانى پس از فراغت از مقدمات ، تحصيلات فنى را در غير موطن خود ميكنند در ضمن هم زندگى ياد ميگيرند هم جوانى را دور از مركز ميگذرانند . والتر ديتريثى به هايدلبرگ « 1 » رفت كه شهرى است در كنار رود رن ، بديدن او رفتيم ، ضمنا تماشائى از قصر كهنهء آنجا شد ، منجمله خمره‌اى از چوب در آن قصر است كه روى آن رقص ميكرده‌اند و لازمهء صرف ما فى الخمره بوده است . در اطراف آن حكايتى مشهور است شبيه بحكايت اصحاب كهف . اينجا بروايت اروپائيان در سنهء 251 مسيحى در غارى بخواب رفتند و بعهد تئودوز دوم ( 446 ) بيدار شدند كه هفت دختر را پدر پيرزن مسحور به هفت قطعه سنگ كرده است كنايه از هفت دماغهء برجسته كود كه آنها را كمرهاى لورلى گويند .\r\nنقل است كه در سنهء 1814 كه بلوخر در آن محل از رود رن ميگذشت ، كشتىها در اثر نغمات ساحرهء نيكس به دماغه‌هاى خارا برخورده متلاشى شدند و اين همان قصهء عبور اوليس يونانى است از تنگهء مسين در ايتاليا به لباس ديگر . در قصه است كه يونانى اوليس خود را به دگل كشتى بست و موم در گوش همراهان كرد كه آهنگ تيرن‌ها ( زنان فريبنده ) را نشنوند و شيفته نشوند كه بطوق گردن و گردران و سيم سينه و ياسمين ساق و گلبرگ رخسار دل از دست حضار ميبرده‌اند ، تيرن زنهائى بوده‌اند نيمه بشر ، نيمه ماهى .\r\n\r\nسفر پانزده روزه\r\nتابستان 1878 باز اوقات تعطيل در سويس بسر رفت . اين دفعه در كنار درياچه به عمارتى منفرد متعلق به نقاشى رفتيم ، اگر از راه خشكى سه ربع از لوثرن دور است نقطه‌اى باصفاست و بىجنجال ، با كرجى در 15 دقيقه مىشود به شهر رفت . سعد الدوله بنابر مواعده‌اى كه بود دو هفته به سويس آمد و باهم بوديم ، بين شاتوا شكوتس كه منزل ماست و لوثرن دماغه‌اى در درياچه هست كه گاهى باد تند دارد . نوبتى در عبور كلاه سعد الدوله را كه شاپوى بلندى بود باد به آب انداخت و خسارتى بخان داماد وارد آمد .\r\nسعد الدوله كه خوى تجارت را به ارث برده است ، مايل شد قدرى ساعت خريده باشد ، براى اين مقصود هفته‌اى به ژنو رفتيم ، پنجاه ساعت خريد بيشتر 12 و 15 فرانكى ، چند عدد هم پنجاه فرانكى و اختلافى با ساعت‌ساز حاصل كرد . گزارش آن ايام را بعنوان مسافرت 15 روزه بفرانسه نوشت ، اخوى داد عبارات را قدرى صحيح كردند و با دستگاه كوچكى كه در منزل بود چاپ كرديم . مطلبى كه بذكر بيرزد ندارد .\r\n\r\n\r\n","description":"","footnote":"\r\n( 1 ) -  Heidelberg \r\n","page_name":" 25 ","page_number":57},
  {"content":"\r\n\r\n\r\nدقت در حساب\r\nمعروف شد كه در بازديد حسابهاى جنگ 1870 سرتيپى كه فعلا بنيابت امپراتور جانشين آلزاس و لورن است ربع مارك باقى دارد از وزارت جنگ مطالبه كردند و چون محلى براى اجرت پست در بودجه نبود ، پاكت بىتمبر فرستادند ، معزى اليه ربع مارك را تمبر پست از براى وزارت جنگ فرستاد و معذرت خواست كه نمىتواند مورد خرج را بدست بدهد ، اجرت پست ضرر او شد .\r\n\r\nآن برگو\r\nديتريثى به مجمعى در فلورانس ( ايتاليا ) دعوت داشت ، رفت . در مراجعت قصه‌اى گفت كه بايد شنيد در فرنگ گوى زجاجى رنگ‌برنگ بالاى پايه‌ها در چمن‌ها ميگذراند . يكى از دانشمندان به گوئى برميخورد كه سمت سايهء آن گرم و رو به آفتاب سرد بوده است . رفقا را ميطلبيد و در توجيه آن تعبيرات ميكنند ، رنگ ، جنس ، شيشه و غيره . صحبت گرم مىشود باغبان مشكل‌گشا ميگويد ، اين گلوله‌ها در آفتاب داغ ميشوند و بيم شكستن ميرود ، مره‌بمره من آنها را چرخى مىدهم بسيار از تحقيقات از اين قبيل است و گاهى باغبانى هم نيست كه حل مشكل كند .\r\n\r\nتجديد ديدار\r\nفكر دختر همسايه رزا از سر من بيرون نميرود ، شايد مشغولى او بيشتر بود ، معروف است از دل بدل تنبوشه هست . در اين زمستان باب مراوده را با دختر ديتريثى گشود ، هفته‌اى يك بار از او ديدن ميكرد و عشقى مىرساند ، شايد مضمون شعر شيخ را بخاطر ميآورد :\r\n آخر نه دل بدل رود انصاف من بده * چونست من بوصل تو مشتاق و تو ملول \r\nمن ملول نبودم باخود گفتم :\r\n به تماشاى ميوه راضى شو * اى كه دستت نميرسد بر شاخ \r\nروزى با پسر ديتريثى مشغول شطرنج بودم ، وقتى شانهء من سنگين شد ، برگشتم ديدم روزا است ، تكيه به شانهء من داده و صورت به صورت من نهاده ، راز از پرده بيرون افتاد .\r\n پرده بر خود نميتوان پوشيد * اى برادر كه عشق پرده‌در است \r\nمعلوم شد در عمارتى كنار ميدان پاريس منزل دارند ، مكرر در ميدان ايستاده‌ام مگر از دريچه سر برون كند و او را ببينم . در اين اثنا جوانان آشنا مجمعى مرتب كردند كه رقص بياموزند مركز اجتماع در خانهء رزا بود ، پسر كوچك ديتريثى و دخترش شريك بودند ، خانم ديتريثى از من خواهش كرد كه در روز اجتماع با دختر او به برلن بروم كه تنها نباشد . با اينكه برادرش همراه بود گفت در مراجعت ممكن است برادرش او را تنها بگذارد ، بدوا خيلى به ميل اين كار را قبول كردم ، چه مىخواستم بهتر از اين . دوسه مجلس هنگام تعليم حاضر شدم ، چون طالب رقص نبودم دندان بر جگر نهادم و حضور در مجلس را ترك كردم كه از قوت خيال من و او كاسته شود و الا :\r\n دمى در صحبت يار ملك‌خوى پرىپيكر * گر اميد بقا باشد بهشت جاودان استى \r\nهمشيره مقامى را بدرب خانه ميرساندم ، به گردش شهر ميرفتم ، ساعتى بعد مىآمدم و او را به منزل هدايت ميكردم ؛ ظن مادرش در حق برادرش بجا بود .\r\nتعجب در اين است كه رزا دخترى بود متوسط در اندام و خوشخرام ، موى زرين داشت و لبخندى نمكين ، چشمانى گيرنده و دلربا ، بينى برجسته و دندان درشت ، مكرر در صورت او دقت كردم و در حيرت بودم كه اين چه علاقه‌ايست كه در من پيدا شده است .\r\nبين دوازده نفر دختر كه براى رقص حاضر ميشدند و اغلب يهودى بودند ، يكى از هر جهت تمام عيار بود . قامت ، اندام و صورت فوق حد زيبائى ، چشم و موى سياه ، هيچ طرف نسبت با رزا نبود\r\n اگر بر ديدهء مجنون نشينى * به غير از خوبى ليلى نبينى \r\nرا ، آنجا فهميدم ، چه‌سود كه پيوند ما ميسر نبود .\r\nشكر ميكنم كه از اين مرحله به سلامت گذشتم و آلوده به ملامت نگشتم ، گويا چنين حالات\r\n\r\n","description":"","footnote":"","page_name":" 26 ","page_number":58},
  {"content":"\r\n\r\nبراى هر جوانى واقع مىشود . بقول پدرم كه شبى در ضمن صحبت فرمودند ؛ پسرك از دخترك و دخترك از پسرك خوششان ميآيد و اين علاقه در كودكان نابالغ هم ديده مىشود .\r\n چو بر ولايت دل دست يافت لشگر عشق * به هوش باش كه هر بامداد غوغائى است \r\nبعدها آزموديم كه رنك و بو را دوام نيست در خلق و خود بايد نگريست كه علاقه روزبروز بيفزايد و محبت بيابد .\r\nاز صحبت‌هاى پاى آينهء مادام ديتريثى يكى هم علاقه‌اى بود كه در سفر اول بين دخترى از اهل وينه و اخوى در مسافرت سويس پيدا شده و كار به صحبت وصلت كشيده بوده است ، پدر دختر حاضر شده بوده است اخوى را دروينه نگاه دارد و متكفل مخارج باشد ، شوق مراجعت به ايران او را از اين كار مانع مىشود كه ما را وظيفه جز اين است ، اين حالات گناهى نيست و از اختيار بيرون و غالبا بدسرانجام . زهى سعادت كه شخص بتواند كف نفس كند .\r\n\r\nخبر ناگوار\r\nميرزا جواد خان در مراجعت به ايران و عبور از برلن خبر فوت همشيره زيبنده « 1 » را از درد گلو بما داد ، بىنهايت متأسف شديم ، خصوصا در تصور حال والده . در ظرف دو سال دو مصيبت جبران‌ناپذير ، هنوز فوت عباسقلى خان فراموش نشده است . چيزى نگذشت كه اخوى را پدرم خواست و سفارش فرموده بودند من بمانم و طب بخوانم . دريغ كه در من حالى پيدا شد كه نتوانستم توقف را بر خود هموار كنم ، افسوس دارم كه اگر طب خوانده بودم مردى آزاد بودم و حالا مردى گرفتار ، گرفتار قومى و قومى عجايب .\r\nدر اوقاتى كه همشيره عيال سعد الدوله « 2 » نالان بود و در منزل در تحت توجه والده او را بهر وسيله مشغول مىداشتند ، بىبى خانم زنى بود نقاله و قواله و بقول فاضل خان گروسى در جوانى خوش منظر ، عشوه‌گر ، شيطانه ، فتانه ، مردانه‌پوش ، پيمانه‌نوش ، با يك عالم ناز و آتش‌انداز خرمن پير و جوان . پس از سفيدى مو و سياهى رو ، زردى دندان و خشكى پستان ، قطع عادت و ختم لعنت ، جا نماز آب مىكشيد ، دعا ميداد و جن ميگرفت ، هفته‌هفته در منزل ما پلاس بود و همشيره را مشغول مىكرد . روزى حكيم موسى كه طبيب خانواده بود و برحسب عادت گاهى عيادت مىنمود ، مردى موقر و هفتاد ساله براى بازپرسى احوال همشيره آمده بود و كنار رختخواب نشسته ، بىبى خانم خود\r\n\r\n\r\n","description":"","footnote":"\r\n( 1 ) - از سه همشيره زيبنده سومى است كه از براى خازن الملكش شيرينى خورده بودند همشيرهء بزرگ را به اسمعيل خان برادرزادهء آقا خان محلاتى داده بودند كه پس از رفتن از ايران در هند ترويج مذهب اسماعيلى كرده ، شهرت و مكنتى حاصل نمود ؛ برادرش ابو الحسن خان سردار در تهران مىزيست و به تفنن شكار روزگار ميگذراند و محترم مىبود . آقا خان سركشى كرده بود ، در سنهء 1255 در خانهء حاجى ميرزا آقاسى مدتى ملتجى بود تا معفو شد . به بهانهء مكه از تهران بيرون رفت ، خود را به كرمان رسانيد ، نامه‌هاى مجعول به خط و مهر دولت و حاجى ساخته بود و حكومت كرمان را به تصرف آورده بناى بدسرى نهاد و پس از زدوخوردى چند به هندوستان رفت .\r\n( 2 ) - همشيرهء دوم ماست كه حال سعد الدوله گرفته است . حق داشته‌اند قديم و حق دارند حاضرين كه مولود دختر را خوش نداشته‌اند . دختر گناهى ندارد . از صد ، هشتاد دامادها بدند ، خصوص اگر وصلت به اغراض و آرزوهائى شده باشد ، چون در مورد اسمعيل خان و ميرزا جواد خان آن اعتبار السلطنه ، اين سعد الدوله كه هردو ناهموار بودند و زحمتها دادند كه رفتار سعد الدوله با همشيره تعزيه است به تمام معنى آخر كار به طلاق كشيد . خواهرم پسرى هفت ساله داشت ، پدر او را از آمدن نزد مادر منع كرد ، خواهرم مريض شد اطبا مأيوس شدند ، حكيم‌باشى تولوزان به پدرم گفت مريض شما سه روز ديگر بيشتر دوام ندارد پدرم به منزل سعد الدوله رفت ، آن بچه را با خود آورد ، سه روز با مادرش بود مادرش وفات كرد . بچه نزد مادرم ماند استسقا گرفت ، چهل روز سعد الدوله با آن سوابق بديدن بچه مىآمد ، در يكطرف رختخواب مىنشست و مادرم يكطرف و ما مىديديم ، روزهاى دلخراشى بود گذشت .\r\n","page_name":" 27 ","page_number":59},
  {"content":"\r\n\r\nرا در چادر نماز پيچيده ، در كمال ادب آمد و نزديك حكيم‌باشى بنشست ، با بسى آداب و بلحن التماس گفت : حكيم‌باشى اجازه ميخواهم سؤالى بكنم ، حكيم‌باشى با لحن طلب گفت بفرمائيد . گفت :\r\nشنيده‌ام حضرت سليمان خواست مخلوق روى زمين را در بر و بحر ميهمان كند ، اجازه از درگاه روزىرسان خواست ، جواب آمد نميتوانى و حكيم‌باشى با جديت تمام گفت صحيح است ، ناگاه بىبى خانم برخاست ، چادر را انداخت و بروزن گفت نمىتونى گفت مىتونم ( تن‌تنتن تن‌تنتن ) مدتى بشكن زد ، توى ريش حكيم‌باشى كه از يك وجب درازتر بود قروغريبله آمد ، حكيم‌باشى دهانش بازماند و حضار دست گذاردند به خنده و دلها را گرفتند .\r\n چندانكه ترا فزون بود جد * چندان محتاج هزل باشى\r\nگاهى بمزاح وقت بگذار * هرچند كه اهل فضل باشى \r\nاين بىبى خانم ، هفته هفته در منازل آشنايان مجلس‌آرا بود و به چادر نمازى يا چادر قدى قانع . نه دعوى ستارگى داشت نه خود را از برآوردگان برجستهء تمدن ميدانست و ستارگان امروز عشر هنر آن ستاره كوران را ندارند . ماديند ، بىلطف و پر مدعا .\r\nنسخه‌هاى حكيم‌باشى شبيه بود به نسخه‌هائى كه موليير در مريض خيالى ميآورد .\r\n\r\nابتداى تلفن\r\nبعضى اختراعات اخير هفتاد سال قبل بازى كودكان بود ، در برلن لوله - هاى مقوائى كه از يك‌طرف پوست به كف آنها كشيده بودند و ريسمانى بين آنها متصل بود وسيلهء صحبت با يكديگر قرار ميدادند و باز پروانه مانند آلتى در دست اطفال ديده مىشد كه بتاب زهى يا پيچ فنرى در هوا پرواز ميكرد . از يكى بكمك الكترونى تلفن پيدا شد و از ديگرى بدستيارى ينسن طياره .\r\n نگويند از سر بازيچه حرفى * كزان پندى نگيرد مرد دانا \r\nفكر پرواز از قديم بسر بشر آمده است ، سرير سليمان ، به آسمان رفتن كاووس ، در حكايات است .\r\nنوشته‌اند كه اسمعيل حمام پرى ساخت كه پرواز كند افتاد و درگذشت و بسيار ملوان‌ها جان در اين كار سپردند .\r\nگاهى صحبت از مسافرت بمريخ مىشود ، چون تصور محال ، محال نيست ، گوييم اگر در اين امر موفقيت حاصل گردد در مريخ هم آشوب خواهد افتاد و در زمين زد و خورد تازه بر سر استملاك ، چنان كه امروز جنگها بر سر مستملكات است .\r\nدر قتلهاى عام چنگيز خان يكى خودش را بر زمين انداخته بود ، چون ميدان خلوت شد برخاست ، به اطراف نگاه انداخت ، ناگهان ديگرى هم برجاى نشست ، اولى ناله برآورد كه باز شلوغ شد و خوابيد . مريخ هم شلوغ خواهد شد .\r\n\r\nحركت به طرف تهران\r\n15 ماه مه 1879 از برلن حركت كرديم با شوقى كه نميتوانم بيان كنم و اين مطابق است با نهم جمادى الاخرهء 1297 . پدرم مهندس معدنى خواسته بود ، مسيو ديچ مهندس معدن هم همراه است اخوى هم درس معدن خوانده است . سيمنس او را معرفى كرده است ، مردى سنگين و گيج است ، بعدها معلوم شد معلوماتش اندكى بيشتر از هيچ و اگر هم بيشتر معلومات ميداشت بىثمر بود زيرا دولت تصور درستى نداشت كه مهندس اسباب ميخواهد و معدن آباد كردن خرج دارد ، خيال ميكردند بحضور مهندس ، زمين سينهء خودش را مىشكافد و معادن بيرون مىريزد . ناصر الدين شاه شمش طلا مى - خواهد و در طبيعت تدارك نشده است . در موقع حركت از برلن نشاط ديدار كسان و افسردگى از مفارقت فاميل ديتريثى متبادلا در فكر من جولان دارد ، چه خوب بود اگر در انسان علاقه نبود .\r\nبليتى كه در برلن خريده‌ايم يك سره به برست ليتوسك « 1 » است در متن روسيه در سرحد اشكالى پيش نيامد ، از ورشو گذشتيم ، ورشو از شهرهاى قشنگ است . زمانى كرسى لهستان بوده ، راه‌آهن در غرب شهر تمام مىشود بايد با درشگه به طرف شرقى رفت . دوشنبه 16 به برست رسيديم ، سراغ صندوقهاى\r\n\r\n\r\n","description":"","footnote":"\r\n( 1 ) -  Brest - Litovsk \r\n","page_name":" 28 ","page_number":60},
  {"content":"\r\n\r\nخودمان رفتيم ، معلوم شد بواسطهء عدم اتصال راه‌آهن در ورشو و معطلى حمل و نقل بارها نرسيده است . بليت راهمان لدى الورود اخوى خريده بود . مردم برست غالب يهودى بودند ، كم‌وبيش آلمانى اينجا گفته و فهميده مىشود . پيدا است كه رو به آسيا ميآييم و آن نظم و ترتيب مغرب اينجا نيست ، ناچار شب را مىبايست در برست ماند ، جاى كثيفى است . در محلى كه اسمش هتل بود اطاقى گرفتيم و با نگرانى بسيار شب را بسر برديم چيزى همراه نداشتيم كه جالب نظر باشد و باز احتمال خطر داديم . در و دريچه بست و بند نداشت ، اطراف فوق‌العاده كثيف است و مردم بدقيافه . روز ديگر صندوقها رسيد ، معلوم شد بواسطهء اختلاف تقويم در برست امروز 15 مه است . خلاصى از برست و حركت به طرف كيف « 1 » ، فرج بعد از شدت بود . چتر اخوى در واگن ماند ، روى بليت نوشته بود اشياء جامانده مسترد مىشود ، معلوم شد دروغ كتبى است ، مطالبه كرديم نتيجه نداد .\r\nعمارات در اين حدود تمام از چوب است و حريق امرى عادى . مركز ديگر كيف است ، شهر بزرگى است ، ليكن براى مسافرى كه شب وارد شود ، درگار به سختى بگذراند و قبل از طلوع حركت كند ، چنان است كه نباشد . گار راه‌آهن فوق‌العاده وسيع ، تختها عريض كه روى آنها اگر ملزومات همراه باشد مىشود خوابيد .\r\nمسألهء زبان از اشكالات مسافرت در اين خط است ، به اشاره غالبا خلاف منظور استنباط ميشد سهولتى كه بايد تمجيد كرد موجود بودن مأكول و مشروب است در گارها كه مىشود قيمت را بدون تكلم گذارد و مطلوب را از روى بساط برداشت . خط آهن به بلد قفقاز منتهى مىشود ، شهر كى كوچك و نسبتا باصفا ، قلهء كازبك « 2 » كوه بلند برفى از دور پيداست . خيابانى عريض دارد ، از ميان شهر ميگذرد عمارتى در كنار آن اسمش هتل بود ، فاقد همه‌چيز ، جز كك زياد و پشه ، صحن كثيف و غذا نامأكول .\r\nدر اين نواحى چاه مبال معمول نيست ، ميان حياط چهار چوبى برپاست ، روى آن اطاقچه از نردبان بايد بالا رفت ، فضولات ميريزد زير چهارپايه ، در محضر ميهمانان است .\r\nبالاى دكانى نوشته بود چلوكبابى ، نزديك رفتيم ، مردى دم درب ايستاده بود ، سؤال كرديم بخشونت گفت فارسى بيلميرم ، ما هم كه تركى بيلمير ، معامله صورت نگرفت . ميرزا محمد على خان كاشى از خانوادهء فرخ خان ( دائى صاحب اختيار ) در بلد قفقاز راه شوسهء تفليس را در اداره دارد اخوى رفت قرار حركت را بدهد ، ما را بجا آورده به نهار دعوت كرد . رفتيم خوش برخورد نمود قفقازيه در نيمهء غربى همه‌جا باصفا است . از گردنهء كازبك بايد گذشت كه ارفع قلل كوهستان قفقاز است . لوازم زندگى در راه مفقود است ، جز هوا . در بعضى منازل آب هم به زحمت گير ميآيد خواستم به مدير بنويسم شما كه بليت مىفروشيد بايد در بند باشيد كه مسافر در راه غذا هم ميخواهد .\r\nتفليس شهرى است نسبتا بزرگ اطرافش باصفا ، رود كر از ميان آن ميگذرد . در هتل قفقاز منزل كرديم ، دست و روئى شستيم به قنسولگرى رفتيم ، قنسول نبود برگشتيم . صرف نهار شد عصر بگردش باغ مجتهد گذشت ، حاجى ميرزا مسعود آقا ، اين مجتهد همان است كه روسها را به تبريز دعوت كرد و پس از صلح تركمان به قفقاز فرار كرد در تفليس زمين و باغ به او دادند بعد پس گرفتند ، يك خيابان تفليس در اراضى او واقع است و باغش قهوه‌خانهء عمومى ،  فَاعْتَبِرُوا يا أُولِي الْأَبْصارِ . \r\n دين به دنيافروشان خرند * دين بفروشند تا چه خرند \r\nدو روز در تفليس توقف بى جا اتفاق افتاد تا وسايل حركت به جلفا فراهم آمد ، خاطرم نيست كه قنسول ملاقات شد يا نه در يادداشتهاى من نيست .\r\nوجود مأمورين هر دولتى در خارجه براى كمك به مسافرين آندولت است ، نه فقط براى\r\n\r\n\r\n","description":"","footnote":"\r\n( 1 ) -  Kiev \r\n( 2 ) -  Kasbek \r\n","page_name":" 29 ","page_number":61},
  {"content":"\r\n\r\nزير و بالا كردن وجوه تذكره و دوشيدن اتباع . كالسكه‌اى كه در اين خط داريم تنگ است و رفيق ماديچ تنومند و راحت‌طلب ، بىاندازه چاى مىخورد و غرغر مىكند . از تفليس به تهران و برلن تلگراف كرديم در اينموقع كه كتابچهء يادداشت را نگاه ميكنم حوادث پنجاه سال از نظرم ميگذرد ، چه زشت و زيباها كه در اين مدت ديديم ، چه حوادث گوناگون كه زيباش بخاطر نميماند و زشتش از خاطر نميرود ، محرم 1342 قمرى .\r\nبين تفليس و ايروان بايد از گردنهء دليجان گذشت وراى گردنه درياچهء گيك جاى « 1 » است .\r\nچاپارخانه مشرف بدرياچه ، اينجا چند ماهى بدست آمد و با تنگى آذوقه در راه خالى از لذتى نبود اطراف درياچه حوضه‌ايست ميان كوه و بىصفا نيست . از ايروان و نخجوان چيزى در يادداشت من نيست ، بجلفا رسيديم .\r\nجلفا خرابه‌اى است بىصفا ، عمارتش منحصر بتلگرافخانه و گمرك ، نشاطى داريم كه بخانهء خودمان رسيده‌ايم . طبيعتا منزل در تلگرافخانه بود ، تلگرافچى به قدر قوه پذيرائى نمود ، در منزل رئيس پست مرغى خوش‌خط و خال ديده شد ، كلهء بىتناسب كوچكى دارد ، از حاجى ترخان آورده‌اند نعمتى كه در ايران داريم مراقبت در طهارت است . آب‌پاشى درب منزلها بخصوص در من اثرى دارد .\r\nدر دو فرسخى جلفا ، گرگر محلى است ، حكومت اين حدود با حاجيه خانم گرگرى است .\r\nمردم از او راضى هستند ، چوب و فلكش معروفست ، « تا نباشد چوب تر فرمان نبرد گاو و خر » زنهاى هنرمند بوده‌اند ، اما از يك گل بهار نميشود . دره دين در راه دره‌اى است تنگ و دزدگاه دو نفر قرا سوران كه همراهند هر گوشهء دره را نشان ميدهند كه اينجا فلان را كشتند ، آنجا فلان را ، خودشان هم به قطاع الطريق بىشباهت نبودند . بيرون رفتن از دره ديز را فوز عظيم شمرديم ، مرند جاى دلچسبى به نظر آمد ، آب بسيار دارد ، از خانه‌ها جارى است . رئيس تلگراف مرد خوش صحبتى است ، نسبتا لوازم پذيرائى اينجا فراهم‌تر است ، وفور ميوه سبب تعجب ديچ شد ، آنقدر خورد كه معده از كار يا به كار افتاد . حركت با اسب چاپارخانه پس از عادت براه‌آهن و كالسكه طاقت - فرسا است ؛ راست گفته‌اند :\r\n از سختى پالان چه دهم شرح كه ماتحت * مجروح چنان گشته كه ما فوق ندارد \r\nسكندرى رفتن اسبهاى چاپارخانه امرى عادى است ، فقط در منزل اول موحش بود ، بعد امرى مسلم و تسليم شديم . اين كلى كه اسب راه هم ميرود در اسبهاى چاپارخانه مسلم نيست ، بعضى راه نميروند بايد آنها را كشيد . ازجمله صحبت‌هاى رئيس تلگرافخانهء مرند مذمت چادر و روبند بود ، آن هم از اين نظر كه زنى را دنبال ميكنى ، پس از دوندگى كاشف به عمل مىآيد كه دده سياهى است . پوشاندن صورت معلوم نيست امرى شرعى باشد اما از خرج و زحمت جلوگيرى مىكند ، چه راحت بودم من اگر روز را نديده بودم .\r\n چو ديده ديد و دل از دست رفت و چاره نماند * نه دل ز مهر شكيبد نه ديده از ديدار \r\nو كف نفس امرى دشوار ، الا ما رحم ربى\r\n\r\nورود به تبريز\r\nورود به تبريز ابدا بدان نمىماند كه شخص به شهر بزرگى ورود كرده است ، كوچه‌ها تنگ . پيچاپيچ ، مدتى بايد بين دو ديوار گلى عبور كرد تا شخصى بمركز برسد . ميرزا عباس خان برادر ميرزا جواد خان رئيس تلگرافخانه است ، خانهء خوبى دارد كه متعلق به برادرش است . يك هفته در تبريز توقف شد ، جز بازار و باغ شمال جاى ديدنى ندارد . اخوى دو نوبت بديدن وليعهد رفت من تحاشى كردم و بيشتر بواسطهء عسرت تكلم به فارسى بود .\r\nميرزا عباس خان بعدها بتهران آمد و رئيس تحويلخانهء مركزى شد . عصرها پيش پدرم ميآمد و چون تفليس را ديده بود افاده بسيار ميكرد روزى پدرم گفت ؛ خان تو تا تفليس رفته‌اى\r\n\r\n\r\n","description":"","footnote":"\r\n( 1 ) - گوگچه\r\n","page_name":" 30 ","page_number":62},
  {"content":"\r\n\r\nو تا پاريس فضول شده ؛ امروز تا پاريس ميروند تا نيويورك فضول ميشوند . باغ شمال جز وسعت معلوماتى ندارد . الحق نايب السلطنه عباس ميرزا به چيز كم قانع بوده است .\r\nدر مراسلات قائم مقام است : « آه از اين قوم بىحميت بىدين كه سرعت لافظه دارند و قوهء حافظه ندارند ، در حق كورند و در باطل بينا ، مگر حاتم طائى را جز كيسهء خالى و همت عالى بود يا وليعهد مرحوم بجز كوشش و جهد در راه دين و خلوص و صدق در كار دولت ، خزينه و دفينه داشت يا غير اين دو چيز يك فلس يا پشيز با خلاف و وراث مخلفه ميراث گذاشت . »\r\nهمسايگى قفقاز هيچ اثر در نقشهء عمارات نكرده است ، خصوصا پله‌سازى . يگانه آثار قديم گوى مسجد « مسجد كبود » ، است كه خرابهء آن باقى است و كنار جادهء تهران است ، در محلهء خيابان ، و باز ديوارى از ارگ عليشاه ، از شنب غازان اثرى باقى نيست .\r\nاز تبريز تا تهران جز كوه و درهء خشك و بدى راه و نبودن آذوقه چيزى در يادداشتهاى من نيست ، جز گنبد خدابنده در چمن سلطانيه ، آن هم به صورت خراب و عبور از قافلان كوه كه مصيبتى است .\r\nكاروانسراهاى عباسى خبر از مراقبتى ميدهد كه شايستهء دولت بيدار است و همه خراب كه لازمهء دولت غافل است . معروف است كه شاه عباس نهصد و نود و نه كاروانسرا ساخت و دست نگاه داشت كه هزار لفظ خفيفى است . چيزى كه فراموش نميشود خجالت ما از موسيو ديچ است كه اين وضعيت را مىبيند و زحمتى كه در چمن سلطانيه اسب چاپارخانه به من داد . گرما در نهايت است ، راه از بغل كوه ميگذرد ، آفتاب سخت ميتابد و اسب از سر جاى خودش حركت نميكند . نوكرى كه همراه بود جلو اسب را مىكشيد و شاگرد چاپار از عقب شلاق ميزد ، بالاخره اسب را رها كرده پياده نيم فرسخى طى شد تا به چاپارخانه رسيديم ، نعمت غير مترقبه وجود يخ بود كه جبرانى كرد ، اخوى و ديچ قبل از من به منزل رسيده بودند .\r\n\r\nورود به تهران\r\nورود ما مىبايست بامسرت و نشاطى باشد ، والده و همشيره‌ها ما را با چشم اشكبار استقبال كردند و مجلس اول با گريه و نوحه برگذار شد .\r\nاندك تسكينى كه حاصل گشت ، گله‌گذارىها از پيشآمد شد . والده به هيچ - وجه خوددارى ندارد ، در اينوقت كه من فرصت كرده‌ام يا به صرافت افتادم كه اين مجلس را بتحرير بياورم ، پدرم ، والده و همشيره‌ها رفته‌اند . اخوى را دست بيداد شهيد كرده است و من با چشم اشكبار اين شرح را برمينگارم . بيشتر سوز و گداز والده از آن بود كه همشيره بواسطهء خطاى طبيب تلف شده است و همين سبب بوده كه پدرم نوشته بود من طب بخوانم . راست گفته است ملا :\r\n« گريه بر هر درد بىدرمان دواست » و اشخاصى كه منكر روضه‌خوانىاند غافلند ، شخص گاه موقع ميخواهد كه بگريد و جز گريه چيزى عقدهء دل را نمىگشايد .\r\nيگانه عقده‌گشا در اين موارد گريستن است ، چرا ، نميدانم . دواى دردهاى بىدرمان ، زمان است كه فراموشى مىآورد ، روز خوب و روز بد شب مىشود ، دير يا زود شخص بخواب ميرود و ميگذرد .\r\n\r\nسبب خواستن مهندس معدن\r\nقطعهء طلائى كه در زنجان پيدا شده است معروف به طلاى يارى ، خيال ناصر الدين شاه را مشغول ميدارد و پى باقيش ميگردد . يارى بدبخت را آزار كردند كه طلاها را نشان بدهد ، كجا ، كدام طلا ، بقول آلمانها آنجا كه چيزى نيست حق امپراتور هم ضايع است . اخوى را شاه غالبا ميخواست و اظهار تلطف ميكرد و سبب رقابت امين السلطان ميشد . سنگى براى شاه آورده بودند ذرات مرغش در آن بود . شاه اخوى را خواست و آن سنگ را پهلوى سنگى آميخته به طلا از از مجموعهء نمونهء احجار گذارده و به اخوى گفته بود كه اين قطعه از كنار آن نمونه شكسته است ، اخوى بدون تأمل عرض كرده بود اين نمونه طلا است و اين قطعه مرغش . در خارج اخوى را مذمت كرده بودند كه نمىبايست اين گونه توى ذهن شاه زد . اخوى درس دروغ و چاپلوسى كه موضوع ديپلم دكترى اجزاى خلوت است نخوانده بود .\r\n\r\n","description":"","footnote":"","page_name":" 31 ","page_number":63},
  {"content":"\r\n\r\nدابشليم حكيم هم بمدلول اين شعر عمل نميكرد ، مكرر راه محبس را پيمود و كتاب كليله و دمنه را نوشت .\r\n اگر شه روز را گويد شب است اين * ببايد گفت اينك ماه و پروين \r\n\r\nتقرب به سلاطين فنونى دارد\r\nپدر اتابك ، آقا ابراهيم آبدار شاه بود ، در مجلس اگر سر قليان حاضر بود از سوزاندن كبريت منع ميكرد . وقتى پنجاه پنجهزارى طلا بالاى رف اطاق آبدارخانه گذارده بود و مدتى گذشته ، خاك روى آن نشسته ، در موقعى كه ناصر الدين شاه به آبدارخانه آمده بود ، پائين آورد ، پيش شاه گذارد كه اين پيش‌كش فلان است ، فلان روز تقديم كرده است . فرمودند نگاهدار ، همينطور بالاى رف مانده بود . به اين لطايف الحيل اظهار امانت ميكردند و هزارها اشرفى ميبردند پسرش ميرزا على اصغر خان بذال بود ، اگر ميگرفت ميداد . ليكن از پدرش بذلى نشنيديم . مردى بىسواد و عامى بود اما پشت‌كار داشت و خيرخواه مينمود ، بيشتر ادارات دربارى در اختيار او بود .\r\n\r\nتحصيل فارسى و عربى\r\nآن‌مقدار كه قبل از مسافرت نوشتن و خواندن آموخته بودم مقدار نالايقى بود ، مىبايست تكميل كرد . روزى در خدمت پدرم بودم ؛ ميرزا سليم خان مستوفى تلگرافخانه حضور داشت ، بعسرت تكلم ميكردم . گفت از چند دريا گذشته‌اى ؟ گفتم يكى . - گفت : اگر از دو دريا گذشته بودى فارسى را به كلى فراموش ميكردى .\r\nچندى نزد ميرزا ناصرى شيرازى با نوار سهيلى و چندى نزد ميرزا الفت اصفهانى به خواندن نظم و نثرى از گلستان ، بوستان و غيره صرف وقت شد . اساسى نداشت ، هر دو شاعر ديمى بودند كتاب شيمى صنيع الدوله اخوى را ميرزا الفت براى من نوشت كه دارم . مرحوم ميرزا عبد الغفار نجم الدوله جناب قندهارى را كه از ادبا بود معرفى كرد ، در دار الفنون اطاقى معين شد ، من و اخوى محمد - قليخان نزد او صرف و نحو عربى خوانديم . چندى هم بمطالعهء مختصر گذشت و مختصر بود .\r\nجناب شروع كرد از مصدر كه اصل كلام است و از وى نه وجه باز ميگردد الى آخر . اخوى پى به مقصود نميبرد و من بقوهء آلمانى ملتفت بودم كه مصدر كدام است و از وى نه وجه باز ميگردد يعنى چه ، با فارسى تطبيق مىكردم اخوى ملتفت ميشد . بنا شد عباسعلى خان مهندس براى اخوى حساب بگويد ، روز اول مراتب شمار را به ميليون رساند . قابل هضم نبود . من خواهش كردم در به دو امر از هزار تجاوز نكند تا تصور صحيحى از عدد حاصل شود . خيلى چيزها نداريم ، معلم هم نداريم . سعى در عنوان است ، كتاب اول را نفهميده كتاب دوم را شروع ميكنند كه دل اولياى اطفال خوش بشود كه ماشاء اللّه فرزندى كتاب دوم مىخواند ، كتاب اول را نفهميده . همين برخورد مرا واداشت صرف و نحو فارسى را بنويسم و بعدها در مدارس تداول بدهم . روزى كدخداى رستم‌آباد به اطاق درس من آمد ، كاغذى به خط لايقرء به من داد كه بخوانم ، نتوانستم ، گفت نان مخبر الدوله را حرام كردى ، به مناسبت آن صحبت بعدها قطعه‌اى ساختم كه به كار مدارس بخورد .\r\n كودكى بود سن او ده سال * پدر از درس و مشق او خوشحال\r\nپيرمرديش بود همسايه * كه ز خواندن نداشت او مايه\r\nداد روزيش نامه‌اى در دست * كه ببين اندرين چه به نوشته است\r\nنامه‌اش را بخواند كودك زود * كه به خواندن دلير و چابك بود\r\nگشت از نامه پير چون آگاه * گفت بادا خدات پشت و پناه\r\nپى تحصيل خود بگير امروز * كه شوى بر مراد خود پيروز\r\nمن نكردم ز روى نادانى * حاصلم نيست جز پشيمانى\r\nوقت تحصيل رفت از دستم * حال محتاج كودكى هستم \r\nجناب قندهارى خداوند رحمتش كند ، اگر اطلاعاتش از ادبيات زياد بود اسلوب تدريسش كامل نبود . صرف و نحو مخصوص براى ما ترتيب داد كه بهرهء وافى در اقل مدت برده باشيم و\r\n\r\n","description":"","footnote":"","page_name":" 32 ","page_number":64},
  {"content":"\r\n\r\nميزان الصرف را من چاپ كردم ، بد هم نبود لكن بعد به خواندن طوطىوارى مختصر در بديع تضييع وقت شد و بيشتر اشعار فارسى مطالعه ميشد و در اين اوقات من تذكره مانندى از براى خودم جمع كردم .\r\nاستفادهء شاگرد از صحبت‌هاى خارج معلم است ، نه متن كتاب . در اين دوره چندى هم روزها به تلگرافخانه مىرفتم و مشق تلگراف ميكردم . حس كردم كه اخوى حسينقلى خان كه رئيس تلگرافخانه است و شاهزاده تلگرافچى مخصوص ، نصر اللّه خان سرتيپ ، خوششان نمىآمد . اخوى را نميدانم چرا اما شاهزاده نگران بود كه من جاى او را بگيرم ، تلگرافچى مخصوص است . در اين اوقات اخوى مرتضى قليخان تحويلدار تلگرافخانه بود من و اخوى محمد قليخان براى مشق مىرفتيم .\r\nمنزل ما در دروازه دولت است ، تلگرافخانه جلو گلوبندك ، غالب اين راه را پياده مىرفتيم . روزى در خيابان جليل‌آباد كنار باروى ارك سوارى اسبش رو رفت ، سوار ماند زير و اسب از روى او غلطيد .\r\nزين قزاقى بود ، سوار ماند در خم زين و بدون آسيب برخاست سوار شد و رفت . از نوادر اتفاقات بود .\r\nمعتمد الدوله از پدرم خواهش كرد بجناب اجازه بدهند هفته‌اى يكروز به منزل او برود براى كمك به تأليف قمقام در شرح حال ائمه عليهم السلام . در صحبتها من گفته بودم كه در طرح عمارت بايد عدهء يوردى كه لازمست از ميهمان‌خانه تا ذغالدان حساب كرد و يك يورد كمتر ساخت تا زندگى جمع‌آورى باشد . اين شرح را جناب از براى معتمد الدوله گفته بود ، شاهزاده خواسته بود كه من خدمتشان مشرف شوم ، اتفاق نيفتاد . از مذاكرات در مجلس شاهزاده دو حكايت از جناب شنيدم . يكى آنكه روزى به شاهزاده عرض مىكنند فلان فراش فوت كرده است ، بجاى انعام ، الحمدى ميخوانند . بقول سعدى اگر الحمد خواهى صد بخوانيد . ديگر آنكه شاهزاده نماز صبحش گاهى قضا ميشده است وقتى بخواب مىبيند كه عمر بديدن او آمده است . پس از طى تشريفات بعمر مىگويد علت اختلاف شما با على عليه السلام چه بود ؛ عمر ميگويد اين فضوليها به تو نميرسد ، نماز صبحت را بوقت بخوان و شاهزاده پس از اين جواب عمدا نماز صبحش را قضا ميخوانده است .\r\n\r\nانورى و معزى\r\nحكايت انورى و تدابير او در مقابل معزى معروف است كه معزى حافظه‌اى داشته كه بيكبار شنيدن قصيده را ازبر مىكرده ، پسرش به دو بار شنيدن و غلامش به سه بار شنيدن و ملك الشعراى ملكشاه بوده است . غالب اگر شعرا قصيدهء ممتازى مىخواندند مدعى ميشده است كه از من است و از بر مىخوانده ، حال تمام قصيده را فرا ميگرفته يا چند بيت اول را معلوم نيست .\r\nانورى از اين قضيه آگاه بوده لباس ژوليده‌اى دربر مىكند ، اشعارى چند احمدا مىسازد و بر معزى مىخواند . ملك الشعراء او را مسخره مىپندارد ، موعدى را معين مىكند كه او را بحضور ملكشاه ببرد و تفريحى باشد در روز مقرر انورى با شال و كلاه حاضر مىشود . معزى را انديشه فرا ميگيرد ، لكن چاره نبوده است و برحسب وعده او را بحضور بار ميدهد . انورى از قصيده‌اى كه ساخته بود يك مصراع برمىخواند : «\r\n گر دل و دست بحر و كان باشد \r\n» عرض مىكند اگر اين قصيده را ملك الشعرا گفته‌اند باقيش را بخوانند . پس از اقرار ملك الشعراء مىخواند : «\r\n دل و دست خدايگان باشد \r\n» راز از پرده بدر مىافتد و انورى در صف شعراء بار مىيابد . در اين اوقات امتحانا روزى با محمد تقى خان پسر عمه شرط بستيم و در دو سه نوبت خواندن ، من قصيدهء حسن متكلم را كه به طرز عرب گفته است : سلام على دار ام الكواعب ، كه قريب بيست بيت آن در مجمع الفصحاء ضبط است حفظ كردم و عمه‌زاده محمد تقى خان تعجب كرد ، چون دست بالاى دست بسيار است . البته حكايت انورى و معزى را مىتوان باور كرد . بعضى مستوفيان را گفتند كه فردى را شامل پنجاه شصت قلم بيك نوبت شنيدن ازبر ميكرده‌اند حتى يكى را كه اسمش خاطرم نيست گفتند فرد را وارونه ؛ يعنى از پا به سر از بر ميكرده و ميگفته است . مراتب حدت حواس بسيار و جاى انكار نيست . مطالب هفتاد سال قبل را به ياد دارم . حال كسى را مىخواهم كه سفارشى كنم ، مىآيد و مطلب فراموشم مىشود .\r\nمجمع الفصحاء هميشه سردست بود و طرف رجوع جناب قندهارى گفت روزى در منزل سپهريها بودم كتابى را يك صفحه خواندند و توجهى نكردند و لاى آن را برهم گذاردند و گفته شد كه مخبر الدوله\r\n\r\n","description":"","footnote":"","page_name":" 33 ","page_number":65},
  {"content":"\r\n\r\nمىخواهد چاپ كند ، داده است تصحيح بكنم ، يكصد تومان هم اجرت داده ، لكن معلوم بود كه عنايتى به تصحيح ندارند . اشتباهاتى هم در چاپ واقع شده است خصوص در تواريخ كه با اختلافات « 1 » روايات تصحيحش خالى از زحمتى نيست .\r\nاينك مرا از آن روزگار غبطه‌ها است كه استفاده كمتر كرده‌ام . با آنكه در جوانى دنبال هوا و هوس نمىرفتم ، بهرحال غفلتى شد و غالب بصحبت و خواندن اشعار وقت ميگذشت .\r\nجوانان پندى گيرند كه فرصت برنميگردد ، چنانچه در قصيده‌اى گفته‌ام :\r\n نيست زوال در جهان جز به زمان اين بدان * سود كنى تو يا زيان فرصت تو است اسپرى \r\n\r\nتغيير منزل و معالجهء معده\r\nدر نصف جنوبى باغ استاد شير جعفر معمار ، پدرم چهار دستگاه ساختمان كرده بود در وسط حياطى وسيع بود معروف به ديوان‌خانه ، كه پدرم از اين اسم منع مىكرد ، لكن ترك عادت مرض است . همهء منازل به اين حياط راه داشت ، يكى از منازل غربى ، منزل پدرم بود . خانواده در سمت شرقى منزل داشتيم .\r\nدر سنهء 98 انتقال به سمت غربى كرديم ، قسمت كنار خيابان ( دنبالهء لاله‌زار ) كه اسميت صاحب ، رئيس تلگرافخانه ساخته بود كه بيست سال بنشيند ، بعد عمارت متعلق به ما باشد ، شش سال نشسته بود در قسمتى از باغ ملك الكتاب عمارتى براى او ساخته شد ، منزلى را كه خود ساخته بود واگذار كرد حياط اين عمارت وسعتى داشت ، مشجر بود .\r\nحالا اوقات بهار است و من منظرهء باغ ما از طرف گلخانه\r\n\r\n\r\n","description":"","footnote":"\r\n( 1 ) - ناصر خسرو تولد خودش را در دو قصيده به دو تاريخ مىنويسد ، يك جا گويد :\r\n بگذشت ز هجرت پس سيصد نود و چار * بگذاشت مرا مادر بر مركز اغبر \r\nجاى ديگر گويد :\r\n بسال سيصد و پنجاه و هفتم * به ذيقعده مرا بگذاشت مادر \r\nفتح اللّه خان شيبانى در رسالهء ديگرى ، مدعى است كه قطعهء :\r\n بتا متاب سيه زلف بر سفيد پرند * بدين فسون نتوانى كشيد مرا به بند \r\nاز من است و در مجمع الفصحاء بنام ابو النصر شيبانى نوشته شده است . اگر قطعه را در حيات رضا قلى خان هدايت گفته چه شده است كه بر رضا قلى خان نخوانده است با وجودى كه دوستش داشته‌اند و در دربار محمد شاه از همگنان بوده‌اند و در مجمع الفصحاء بخصوصيتى كه در بين بوده است از اشعار فتح اللّه خان برديف انتخاب شده است و اگر بعد از رضا قلى خان گفته ، ايشان چرا در تذكره ياد آورده‌اند و لابد قطعه را صاحب مجمع الفصحاء جائى ديده است و نگاشته و زمان آنقدر زياد نبوده است كه بگوئيم قطعه در بياض يا جنگى رفته و به نظر صاحب مجمع الفصحاء رسيده است . بهرحال استوار داشتن دعوى خالى از اشكال نيست قطعه را هركه گفته است خوب گفته و ما روان هردو را مغفرت مىخواهيم . متجاوز از سى سال فتح اللّه خان و رضا قلى خان آشنائى و برخورد داشته‌اند و مدتى گرفتارى براى گوينده بوده است كه گويد : اگرچه در خم يك زلف دير ماند به بند و اين بيشتر با دورهء جوانى و شادابى مناسب است .\r\n","page_name":" 34 ","page_number":66},
  {"content":"\r\n\r\nمبتلا به علتى در معده كه جز سنگينى فم معده احساس نميكنم ، لكن مرا چرتى كرده است ، غالب متفكر بودم بطوريكه روزى پدرم گفت مگر كشتيت غرق شده است حقا كه المعدة بيت كل داء ، هيچ ترشى ، خصوص سركه نميتوانستم بخورم شربت به‌ليمو ، نعوذ باللّه . در باغچهء اسميت صاحب درخت گوجه‌اى بود ، هنوز به آب نيفتاده بود ، ديدن آن گوجه‌ها بدرخت هوس مرا تحريك كرد ، چند دانه گوجه چيدم و خوردم و منتظرم بر سنگينى فم معده افزوده شود نشد روز ديگر بيشتر خوردم و بهتر شد ، مداومت كردم ، آن علت به كلى رفع شد .\r\nدر عرض چهل سال به اشكال مختلف معده به من زحمت داده است . چند سال بسوزش همان محل فم معده ، دوازده سال نان نخوردم كه سبب سوزش ميشد . بعدها گرفتار درد شديدى در سينه ميشدم كه تا پشت شانه سرايت ميكرد ، بدكتر ويلهلم فرانسوى رجوع كردم ؛ چهار گرد نوشت همه مصلح ترشى معده بود هيچ ثمر نبخشيد . قصهء گوجه را به او گفتم سيترات دوسود افزود و گفت شما از بيست درصد اشخاصى هستيد كه ترشى معده‌شان كم است . باز اثرى از آن گردها نديدم و نه هر ترشى مفيد است . گوجه و غوره و انگور ترش فوق العاده مؤثر است ، سيب و گلابى ترش ، آلو زرد نيم‌رس لازمهء زندگى من شده است . اين است كه هركس از معده مىنالد ، مىگويم ميوهء خودت را پيدا كن .\r\nغير از امراض حاد كمتر مرض است كه طبيب بتواند تشخيص صحيح بدهد ، چه وسيله به دياگنستيك ندارد مريض بايد خود مراقب حال خود باشد . از سنهء 300 شمسى در اثر معده گرفتار سرگيجه و دوار شدم ، يك نوبت بطورى سخت كه نيمهء راست بدن سست شد با كمك يد باز گوجه مفيد واقع شد يا قدرى آبليمو و پس از آن قدرى بىكربنات دوسود كه آروغى بياورد ، فورى عارضه آرام ميگيرد و يكى از مشاغل من مراقبت حال جناب معده است . تشخيص خودم اينست كه حبس منظره باغ ما از طرف عمارت\r\nابخره سبب آن علل است ، چون از اسميت صاحب اسم برده شد چيزى از احوال او مىنويسم كه لايق نوشتن است .\r\nمردى است بلندبالا و چهارشانه ، بسيار ملايم و خليق . زنى دارد مسن و افليج ، عمارتش دو مرتبه است طبقهء زير براى پذيرائى . فوقانى محل سكنى و خواب . اين مرد آن زن افليج را\r\n\r\n","description":"","footnote":"","page_name":" 35 ","page_number":67},
  {"content":"\r\n\r\nاز بيست پله بغل كرده بالا ميبرد و پائين مىآورد و در پرستارى او دقيقه‌اى فروگذار نمىكند ، شايان تقدير است و لايق تقليد .\r\nالبته همهء كسالتهاى معده از ترشى يا عدم ترشى نيست ، بايد بمراقبت معلوم شود كه چيست .\r\nگاهى اختلال معده سبب تپش قلب مىشود ، چنان كه در اخوى حسينقلى خان مخبر الدوله واقع شد و دكتر آلبو معالجهء معده كرد . مدتى موضعى از تهيگاه من طرف راست درد ملايمى ميكرد نزديك اعور باتفاق از خوردن آب خوب شد ، و معالجات اطباء ثمر نميبخشيد من عادتا آب بسيار كم ميخورم ، اتفاق افتاد در تابستان يك دو نوبت آب خوردم و آنچنان بود كه متأهل شده بودم . تابستان بود دايه خانم كه غالبا در خانه‌ها هست و فرمانفرما است . بعد از ناهار سينئى حاوى تنگ آب و شربت و ظرفى يخ كنار اطاق ميگذارد رؤيت آن سينى و محتويات محرك بود و مفيد واقع شد . هنوز گاهى درد پيدا مىشود ، بارغبت يا بىرغبت آب ميخورم ، رفع مىشود .\r\nشبهه نيست كه در طب پيشرفت‌هائى شده است ، از تجارب قدما استفاداتى كرده‌اند و هنوز ميكنند . غالبا از نباتات مجرب جوهر ميسازند و بمقادير كمتر به كار مىبرند . از وسايل جديد ( برق ، عكس ) كمك ميگيرند ليكن پيشرفتى كه در جراحى شده است در طبابت نشده است . مريض لوحهء مشق طبيب است . تركيبهائى كه ساخته‌اند ندرتا مفيد واقع مىشود و وسيلهء تجارت است ، بسيار امتحان كرديم و نتيجه نديديم . در طبابت سروكار طبيب با مزاج مريض است ، اين است كه اطباى مأنوس بطبع خانواده‌ها راه معالجه را بهتر بدست ميآورند و كمتر نسخه عوض ميكنند . طبابت كمك طبيعت است قوت مزاج دفع مرض مىكند . در جراحى علت متوجه موضعى است و غالبا مايهء فساد را مىشود قطع كرد .\r\nجهانگير خان وزير صنايع پايش شقاقلوس گرفت معالجات ثمر نبخشيد ، حكيم‌باشى تولوزان و غيره از اطباى معروف مصمم قطع موضع فساد شدند و حاضر براى عمل ، زنها جنجال كردند كه از ميرزا حسن جراح هم استعلاج شود ، تولوزان دست نگاه داشت . ميرزا حسن را آوردند گفت من يازده روزه پا را معالجه ميكنم البته اين حرف به گوش دكترها سنگين آمد . در معارضه دكتر تولوزان عصبانى شده ، پدرسوخته‌اى هم به سيد حسن گفته بوده است . بهرحال معالجه را به سيد حسن باز ميگذارند سه نوبت زالوى بسيارى روى پا ميريزد ، سپس روغنى به پا ميمالد و روز يازدهم كه دكتر تولوزان مىآيد پا خوب شده بوده است . دكتر در جبران تعرض ميگويد پدرسوخته من و دويست تومان هم به سيد حسن از خودش ميدهد .\r\nمحاسب الممالك گفت يكى از آشنايان سرتاپاى بدنش ورم ميكرد ، معالجهء بسيار كردند مفيد واقع نشد . در همسايگى آش شلغم پخته بودند ، بوى آن ميآمد ، مريض از آن آش ميل كرد ، قدرى آوردند خورد ، فى الجمله بهبودى حاصل شد ، تعقيب كردند بطورىكه خوراك او منحصر شد به شلغم و ورم به كلى رفع شد .\r\nمردم صحرائى ( فيوج ) بخصوص تجربياتى دارند كه قابل تعقيب است .\r\nحكيم موسى براى چشم شياف دوغ به كار ميبرد . دوغ ترش را روى روى ميريختند لكتات دو زنگ بدست ميآمد . امروز سولفات دو زنگ معمول است . هنوز كل تجربيات بشر بدفتر نيامده است .\r\nابو القاسم خان پسر مخبر الدوله اخوى كچل شد . دكتر معالج تعهد معالجهء بيست روزه كرد روزى سه تومان هم حق العلاج ميخواست . نسخهء اولش هم ده تومان تمام ميشد ، ميرزا مهدى كاتب كه تحفة الافاق را مينوشت حاضر بود گفت اگر سر بدهشاهى علاج شود عيبى دارد ؟ گفتم نه . در شيشهء گلابى بدون اتيكت و لفافهء رنگين منقش ، روغن سياهى آورد بسر بچه ماليدند و خوب شد .\r\nميرزا مهدى مرحوم شد . در وزارت فرهنگ به سليمان ميرزا گفتم نسخهء آن روغن را از بچه‌هاى مهدى بخريد ، نخريدند ، خودم خريدم و بدكتر مهدى صلحى دادم استفاده كرد و در اگزما - ها ( امراض جلدى ) مفيد افتاد . نسخه را ياد ميكنم :\r\n\r\n","description":"","footnote":"","page_name":" 36 ","page_number":68},
  {"content":"\r\n\r\nكرهء گاو 16 گرم ، زفت شيشه 16 گرم ، بادام تلخ 16 گرم ، زرشك بىدانه 16 گرم ، حناى برك 16 گرم ، قهوهء بوداده 16 گرم ، گوگرد احمر قدرى . قيدى به 16 گرم نيست ، قصد مقادير مساوى است ، بادام تلخ ، زرشك و قهوه را بوداده نرم بسايند ، روغن بنفشه با كره و زفت و غيره را مخلوط كنند ، ضماد نمايند ، يك روز روغن را بسر بمالند ، روز ديگر با چوبك ( نه صابون ) بشويند و باز روغن بمالند ، انشاء اللّه نافع است .\r\n\r\nورود من به موسيقى\r\nدر كودكى از جعبهء گز ، تاردم اسب ، قطعات قرقره ، دست‌انداز تخت ، سازى سرهم ميكردم ، گاهى باتفاق تناسبى بين تارها ميافتاد و نشاط ميداد . در اوقاتى كه عربى ميخواندم على خان ناظم العلوم پسر عمه رسالهء ادوار عبد المؤمن ارموى را كه عربى است نزد من آورد ، سر از آن درنياوردم . در كتابخانهء مسجد سپهسالار ( ناصرى ) نسخهء شرح ادوار عبد القادر بدست آمد ، استنساخ كردم مسأله شكافته شده ، مجمع الادوار را تأليف كردم . اينجا سخن از تصنيف خانم سفيده نيست ، سخن از تناسبات است .\r\nموزيكه به يونانى صنايع مستظرفه را ميگفتند ، آخر اختصاص بعلم سرود يافت .\r\nكنفوتسه حكيم چينى گويد ؛ مقام تربيت قوم را از اختيارات موسيقائى آن قوم توان دانست برهمنان اختراع ساز ملى خود وينا را به برهما رب خود نسبت ميدهند .\r\nيونانيان ساز را از مواهب آسمانى ميدانند و در تأثير آن گويند ارفه سنگ را ازجا حركت ميداد ، سعدى در اثر آواز داودى گويد آب را از جريان و مرغ را از طيران باز دارد ؛ آهنگ در حيوانات مؤثر است خاصه در عنكبوت و بلبل .\r\n اشتر ز شعر در حالت است و طرب * تو خود چه آدمىئى كز عشق بيخبرى \r\nزمان ساسانيان در ايران ادوار نغمات از پرده و ميان تكميل بوده است و يونانيان هنوز بميان پرده برنخورده بودند ، پردهء دستان فرس قديم شاهد مدعى است .\r\nموسيقى جز لطف تناسب بين نغمات نيست اينجاست كه سركيس ( ساركيوس ) پيش باربد سپر انداخت . موسيقى بر دو قسم است : قال و حال ، اهل قال از موسيقى تحريك اعصاب ميخواهند و اهل نى زدن فردريك دوم در مجلس پدرش فردريك گيوم اول\r\n\r\n","description":"","footnote":"","page_name":" 37 ","page_number":69},
  {"content":"\r\n\r\nحال آرامش اعصاب ، آن تحريك شهوات حريف ، اين تنظيم نغمات ظريف ، ملا گويد :\r\n برجستن و پاكوفتن و چرخ زدن * بازى باشد ، سماع چيز دگر است \r\nبواسطهء رغبت عامه بقسمت ضربى كه با طاس و طشت هم ممكن است ، موسيقى جنبهء ملعبه به خود گرفته است . دربارهء ابراهيم پسر مهدى عباسى گفتند نحن به امام فعال احوج منابه . امام قوال و ابو طالب لغوى رسالهء خود را كتاب العود و الملاهى نام نهاد ( دورهء صفويه ) .\r\nبو على كه در هر مورد هذالمرء ابن العلم ميگفت ، در موسيقى گفت هذالعلم ابن المرء .\r\nگويند فارابى كه از متقدمين اساتيد است در مجلس سيف الدوله حمدان حضار را خواب كرد بحث ما از آن ساز و نواست كه خفته را بيدار كند و ازاين رو است كه فرمودند ؛ زينت بدهيد قرآن را بآوازهاى خوب خودتان .\r\nاگر در شرع قولى به حرمت موسيقى است نظر بقسمت ضربى است . آن هم درموقع خودرو است ، چنان كه در عروسى زهرا ( ع ) پيغمبر زنان را فرمود كه دف بزنند .\r\nهركار بيموقع و بيرون از اندازه ممنوعست حتى عبادت .    طه ما أَنْزَلْنا عَلَيْكَ الْقُرْآنَ لِتَشْقى .    وقتى گفته‌ام :\r\n چون بيازرد خاطر از بحث * گردش باغ راحت جان است\r\nگاهگاهى براى رفع كسل * يكدو نغمه هميت درمان است\r\nقدر شربت نگاه بايد داشت * كانهم از پندهاى لقمان است\r\nاز ملاهى هلا كناره بجوى * كه بلا شبهه بيم خسران است\r\nطبع شيطانيت كند عادت * ترك عادت نه كار آسان است \r\nآنچه شخص را از وظايف زندگى بازدارد البته لغو است و لو به آواز خوب مستمر قرآن بخواند و از وظايف باز بماند .\r\nدر قرآن  إِنَّ أَنْكَرَ الْأَصْواتِ لَصَوْتُ الْحَمِيرِ  آمده است و در روايت ترغيب بصوت حسن شده است روى خلقت در زيبائى است و زيبائى تناسب\r\n جلوهء زيبائى استى اين اساس * وندر اين جلوه توئى زيباشناس \r\nزيبائى در نغمات موسيقى است ، در الوان نقاشى ، در هياكل حجارى ، در كلام شاعرى ،  الشُّعَراءُ يَتَّبِعُهُمُ الْغاوُونَ  ، آيهء قران است و اصدق كلمة قالها الشاعر كلمة لبيد قول پيغمبر صلى إله عليه و آله ، پس فرق است بين شعراء و اشعار ايشان . آنكه به كلمات رنگين و عبارت نمكين و مناهى و ملاهى اغواى خلق كند گمراه است و آنكه به مواعظ تهذيب خلق سزاوار صلهء رسول است كه رداى خود را به لبيد دادند ؛ چون برخواند :\r\n الا كل شيئى ما خلا اللّه باطل * و كل نعيم لا محالة زائل \r\nهمچنين فرق است بين رنگ شيطان « 1 » و آواز مسيح كه آن تهييج شهوت است و اين مقوى روح .\r\nدر شرع مطلقا لهو و لعب مذموم است و لغو ممنوع و عن اللغو معرضون و باز باشد كه لغو هم در موقع مستحسن افتد . شنيدم ناصر الدين شاه وقتى در غضب رفته بود ، در اين اثنا كريم شيره‌اى مقلد معروف ميرسد سمت ترخانى داشته و از رعايت ادب معاف بود بر شاه وارد مىشود ترمومترى به ديوار ميبيند ، ميپرسد اين چيست ، ميفرمايند درجه است براى معلوم كردن گرما و سرما . ميگويد براى اين كار آلت مخصوص لازم نيست خايه در گرما آويزان مىشود و در سرما جمع ، شاه را خنده ميگيرد و از غيظ فرود ميآيد ، بقول شبسترى :\r\n جهان چون چشم و خد خال و ابرو است * كه هر چيزى بجاى خوش نيكو است \r\nتأثير موسيقى در امراض دماغى ثابت است و باز استمرار نغمات كسالت و درد سر ميآورد\r\n\r\n\r\n","description":"","footnote":"\r\n( 1 ) - معروف است شيطان در خواب رنگى به آ على اكبر آموخت كه رنگ من است ، جا داشت بگويد كدام رنگ است كه به آن جناب منسوب نيست . اسحق موصلى را هم نوشته‌اند ، تارتينى هم قطعه‌اى بنام شيطان دارد .\r\n","page_name":" 38 ","page_number":70},
  {"content":"\r\n\r\n( سرم را بردى ) نظرها و حالات مختلف است سعدى گويد :\r\n نه مطرب كه آواز سم ستور * سماع است اگر ذوق دارى و شور \r\nتا زمان عبد القادر ، موسيقى اساسى داشته است ، و صنف كامل آن را نوبت مرتب مىگفته‌اند كه آن اساس را در اروپا تعقيب و تكميل كردند ، و تأليفات را بسطى دادند ، فوگ همان نوبت مرتب است ، و اكمل تأليفات در فرنگ هم دست باز داشته‌اند ، هم حاجت و نياز ، با اينهمه ميدان ، عمل را تنگ كرده‌اند و جولان طبع را لنگ ، چنان كه در مجمع الادوار شرح داده‌ام .\r\nمبادى اركستر\r\nاروپائى من باب سهولت معادله‌بندى در يك زمينه كار مىكند ( ماهور ) و ما در سه زمينه ( ماهور ، شور ، چهارگاه ) و فروعات آنها .\r\nعبد القادر ، در مقاصد الالحان چهل مجلس باقتضاى حال ذكر مىكند و ما بعضى از آن مجالس را ياد ميكنيم . در توحيد ، در نصيحت ، در شجاعت ، در وداع ، در ضيافت ، در صفت شمع و پروانه ، در مناجات ، در اميد و رجاء ، در صفت فصول « 1 » هنر موسيقى اروپائى در توافق دادن آلات مختلف است ، اسلوب هارمونى كه در سازهاى خودمان خصوصا در سه‌تار به كوكهاى مختلف صورت مىيابد « 2 » و البته آن طمطراق را ندارد ، اين است كه از قديم دف همراه كرده‌اند ، فردوسى گويد :\r\n سراينده‌اى اين غزل ساز كرد * دف و چنگ و نى را هم‌آواز كرد \r\nمتأخرين آنچه از آواز و تصانيف و نغمات و ديگر تركيبات كه از قدما بايشان رسيده بوده است هفت دستگاه ترتيب داده‌اند و اساس گرفته‌اند كه آنها را من در اوقات خانه‌نشينى در نتيجهء سياست\r\n\r\n\r\n","description":"","footnote":"\r\n( 1 ) - مزاح  Scherzo  پاروزنه  Gondolier  صبحانه  Aubade  خيالبافى  Caprice  شكوائى  Elegie  مسامره  Nocturne  فرح‌انگيز  Romance  مسخره  Bourlesque  لالائى  Berceuse \r\n( 2 ) - افزودن سيم چهارم را ( و اخوان ) به مشتاق عليشاه كرمانى نسبت مىدهند كه در اثر آن هارمنى ( توافق ) در كار آمد .\r\nاز طرف  Father Cyprian Rice  رئيس نمايندگى دربار پاپ اظهار شد كه  St . Ambrosus  اسقف كليساى ميلان دستور داد  St , Basile  اسقف  Cappadose  دو نفر هيربد براى تكميل سرود كليساى ميلان فرستاد كه مورد تمجيد  St , Augustin  واقع شدند و اين حكايت در تاريخ  Breviaire Romain  تأليف  Mgr . BatiffoI  ضبط است . وقتى چنان بود وقتى چنين است سابق حال ميخواستند ، اكنون قال .\r\nآخر وسيلهء انسان براى اظهار احساسات ترنم است ( زمزمه ) و موسيقى از نظر ظرافت آواز و تصنيفات آوازى صرف ضرب در حركات مؤثر است ، نه در احساسات و عملا در تنظيم قدم به كار آيد و در تهييج تعصب ( مارش ) لحن ضربى و احساسى توأم بايد .\r\nدر تقليد آواز طيور در قفقازيه بلبل را شنيدم و در دستگاه‌ها چكاوك و سار بانگ نى و داود جزء آهنگها است .\r\n","page_name":" 39 ","page_number":71},
  {"content":"\r\n\r\nبدبينى بروايت منتظم الحكماء دكتر مهدى صلحى به نت فرنگى نوشته‌ام و يك نسخه بمدرسهء عالى موسيقى داده‌ام و امروز سند سعى قدما است . نتى هم ابجدى خودم تتبع كردم كه در نگارش الحان بوجوهى اسهل است و دستور آن چاپ شده است .\r\nمتأخرين هنوز بديعى در كار نياورده‌اند و بدايعى را از بين برده‌اند .\r\n كلاغى تك كبك را گوش كرد * تك خويشتن را فراموش كرد \r\nامروز موسيقى به  Eplque  حماسه  Lyrique  تغزل  Tragique  عزا  Dramatique  و سرورى آميخته به حزن بخش مىشود نوعى را هم كه مغزى ندارد ، ما مسامره گوئيم و از اين قبيل اساتيد ما كمتر ساخته‌اند .  Sonate  كه خوانده نتواند شد  Berlioz  از رويهء عصر مذمت مىكند ، گويد سادگى را كه همه‌جا مطلوب است نقص مىشمارند و هنجار را خار كرده‌اند ، از بس پيچ و اغلاق در كار آورده‌اند معهذا در تكميل اركستر 120 آلت را لازم ميداند تا احساسات را بتكميل بتوان ظاهر كرد و البته اغراق است . بيان احساسات و حالات در زمينهء شور بهتر مىشود كه مخصوص ايرانيان است ، به تتبع دستان فرس .\r\nدر اثر اشعار رودكى كه به سرود برخواند ، نصر بن احمد سامانى كه در هرات رحل اقامت افكنده بود عزيمت بخارا كرد .\r\nبقول فردوسى رستم در هفت‌خوان زمزمه در وصف حال خود نموده است :\r\n كه آوارهء بد نشان رستم است * كه از روز شاديش بهره كم است \r\nمجال موسيقى بقدرى وسيع است كه عبد القادر گويد در سى شب ماه رمضان 778 سى نوبت ساختم و در مجلس سلطان حسين ، سلطان اويس ، عرضه دادم .\r\nبروايت منتظم الحكماء ميرزا عبد اللّه آنچه را كه از سيد حسن نشنيده بود نمىپذيرفت ، وارد دستگاه نمىكرد . توارد چنان كه در شعر است در الحان هم واقع شود ، اروپائيان دو سه پرده اختلاف را لحنى جديد مىشمارند و از اين نظر چه الحان بديع كه از طبع اساتيد تراويده است و اثرى مجلس حال بتهوفن كه فقط ويولون در كار است و ضرب پيانو\r\nاز آن نمانده و از ياد رفته است و گفته‌اند اين در فلان آواز است و من طريقهء كتابتى كه براى الحان تتبع كردم ، براى اين بود كه به سهولت تأليفات را بتوان نوشت و از بين نرود ، آوازهاى مشهور ايرانى غالب تراوش طبع اقوام است ( كرد - ترك - افشار )\r\n\r\n","description":"","footnote":"","page_name":" 40 ","page_number":72},
  {"content":"\r\n\r\nاساس موسيقى هفت نغمه است « 1 » به ابعاد معين و به سه ترتيب ( ماهور ، چهارگاه ، شور ) كه هركدام زمينه‌اند براى تأليفات گوناگون . ترتيبى مشخص را در هريك از زمينه‌ها اسمى نهاده‌اند و دستگاهى به آن اسم معروف شده است . لكن بايد فرق گذارد بين آواز كه در آن توالى نغمات محفوظ است و زمينه كه در آن الحان بسيار تأليف توان كرد و امروز اين امتياز داده نميشود . آنچه در زمينه مىسازند باسم آواز ميخوانند و حال آنكه شباهت لحنى محسوس نيست ، نه هر لحنى را در زمينهء دوماژور ، ماهور ميتوان گفت . بلى ماهور در زمينهء دوماژور است با حفظ لحن مخصوص و قس عليهذا .\r\nكلاس ابتدائى آواز\r\nدر دستگاه‌هاى هفتگانه موضوعات لطيف بسيار است كه مىشود آنها را باقتضا توسعه داد .\r\nتا اواسط دورهء پهلوى اهل طرب طايفه‌اى ممتاز بودند . محترمين در مجالس ، تقليد اهل تقليد نميكردند و قول سعدى ملحوظ بود :\r\n تو بر سر قدر خويشتن باش و وقار * بازى و ظرافت به نديمان بگذار \r\nامروز به يمن تمدن متفتن ، همه رقاص شده‌اند . لعل اللّه يحدث بعد ذالك امرا\r\nدر خاتمه گوئيم ؛ هلم هلص ، استاد هارمونى در احساس النغمه گويد ، در كوك ما عيبى است كه در كوك ايرانى نيست ، بيش از اين تصريح نكرده است . آنچه من تتبع كردم وجهى نيافتم ، جز آنكه اروپائيان در دورهء ذو الخمسات پرده ميبندند و ما در دورهء ذو الاربعات و ذو الاربع را در دايره اهميتى است و نغمهء حساس « سى » از انجا پيدا شده است « 2 » هم او ، در رسالهء خود اهل عمل\r\n\r\n\r\n","description":"","footnote":"\r\n( 1 ) - در هيچ لحنى بيش از هفت نغمه و مكررات آنها وارد نميشود ( مگر تحويل به زمينهء ديگر شده باشد )\r\n( 2 ) - نكتهء ديگر آنكه در ذو الاربع نوبتى از مايهء « دو » دو طنينى جدا كنند « ر » و « مى » پيدا شود نوبتى از فا ( ذو الاربع ) دو طنينى جدا كند « مىبمل » « ربمل » پيدا شود و باز به تقسيم دگر « رديز » و « دوديز » را و اروپائيان به حساب شماره احتراز و دورهء مخمسات و اين عمل در ابعاد مؤثر تواند بود\r\n","page_name":" 41 ","page_number":73},
  {"content":"\r\n\r\nرا نصيحت مىكند كه در كوك ايرانى دقت كنند و گويد مطلوب ما بسا هست كه آنجا پيدا شود .\r\nتأليفات و تصنيفات اروپائى بمراتب پيش از تتبع اساتيد ما است ، و به ظاهر طمطراقى دارد ، لكن بيشتر آنها از آن قبيل است كه من بشعر مشرف اصفهانى تشبيه كرده‌ام .\r\n ز افسار زنبور و شلوار ببر * توان پخت حلوا و ليكن بصبر \r\nموسيقى ما امروز به تقليد رفته است ، روى قيل و قالى بيحال ، چنان كه مطبوع عوام است ، دنگل‌ودينگل كه آلمانيان تينگل‌تانگل گويند و لكل جديد لذت بجاى خود ثابت ، ذواربع را در توأمات ملايم نميدانستند و در كوك راست پنجگاه لطفى خاص ميبخشد و اين كوك قديم است .\r\nتفنن\r\n من كجا و بحث در علم سرود * چون كنم با طبع كو را هم نمود\r\nداشت نتوان راز را اندر حصار * چون موالف يافت گردد آشكار\r\nگر ندارى شور دورى از مقام * در كراغلى نيست ما را خود كلام\r\nگر ترا جام از صفا لبريز نيست * نغمه‌ام بىشك طرب‌انگيز نيست\r\nچون نماندت لفظ در اظهار راز * ناله و فرياد آيد كارساز\r\nناله‌ها را همچو نى دمساز نيست * غير نى با ما كسى هم‌راز نيست\r\nوصف اسرار است اين آوازها * مرحم درد درون و رازها\r\nدادها دارم ز بيداد سپهر * كو ندارد هيچ بر عشاق مهر\r\nمهربانى در نهادش هيچ نيست * او ز مويه از جفا سرپيچ نيست\r\nاين جهان را سربسر يك ساز دان * نغمه را با مايه هم‌آواز دان\r\nگر بود گوش تو ساز اى نغمه‌گر * پى ز نغمه ميبرى تا مايه بر\r\nسوى او چت هرچه باشد تاختن * عاقبت با مايه بايد ساختن\r\nچون رسيدى تو به مايه هان بايست * ز انكه بالاتر ز مايه نغمه نيست\r\nتا توئى مغلوب نفست در نهفت * صحبت از راز و نيازت حرف مفت\r\nقوم در ناقوس دارندى نظر * من به شهناز است رويم بيشتر\r\nسار بانگ و چهار مضراب اين بلى * در ترقص آرد و در يللى\r\nتا شود افعى شهوت رام تو * از عزايم جويمى آرام تو\r\nدر بزرگ و كوچكت تقليد چيست * راه برگردان كه اينت راه نيست\r\nرنگ شيطان دانمت بس دلرباست * ليك آواز مسيح اينجا رواست\r\nراست گويم گر غم‌انگيز است آن * راستى لكن چو گلريز است آن\r\nمن ز شهر آشوب و از ضرب اصول * مىنگويم كان ترا باشد قبول\r\nحاشيه بگذار و بين در متن آن * راحت روح من آن جامه در آن\r\nاين رجزها نيست جز زنگ شتر * گوشها را كرده از زنگوله پر\r\nگر به گوش تو معر بد خوش بود * مر مرا عقده‌گشا دلكش بود \r\nسى و هفت آواز در اين قطعه به كار آمده است\r\nشفائى\r\n عاقل بقوانين خرد راه تو پويد * ديوانه برون از همه آئين تو جويد\r\nهركس بزبانى صفت حمد تو گويد * نائى بسرود نى و مطرب به ترانه \r\n\r\nخريد كشتى ( 1300 )\r\nسياست ناصر الدين شاه اقتضا كرده بود بآلمان نزديك شود . اخوى صنيع الدوله مأمور شد در آلمان بدهد كشتى براى بندر بوشهر بسازند ، به برلن رفت و اخوى محمد قلى خان را همراه برد در برم از بنادر پروس بكيفيات معين سفارش داد . در اين اثنا ( 301 ) پدرم نيز عازم برلن شد و كسى مقصود را نميدانست ،\r\n\r\n","description":"","footnote":"","page_name":" 42 ","page_number":74},
  {"content":"\r\n\r\nدر آنوقت زخمى در زانو داشت . دكتر آلبو معلم طب دار الفنون از حركت منع ميكرد ممنوع نشدند و محل تعجب همه بود . شيندلر صاحب مهندس تلگرافخانه را همراه بردند .\r\nاخوى حسينقلى خان به پدرم كه در برلن است مينويسد تشريف بردن جنابعالى را به چند وجه در شهر تفسير كرده‌اند و ظاهرا ام الفساد ميرزا جواد خان است . بعضى ميگويند مرتضى خان پولها را بازى كرده است ، بعضى ميگويند جناب مخبر الدوله از مخارج عروسى احترام - السلطنه عاجز شده است و بقول ديگر پولهاى زيادى برده‌اند به بانك بگذارند . باز اخوى مينويسد روزى كه بنا بود جناب عالى به كشتى بنشينيد طوفان سخت شد كه همه وحشت كردند ، صبح اعليحضرت پرسيده بودند كه مخبر الدوله به كشتى نشست ؟ عرض كرده بودند خير ، سه نوبت فرموده بودند الحمد للّه\r\nمهديقلى ، محمد قلى ، مرتضى قلى\r\nچهار نفر را براى وزارت خارجه بعرض رسانده بودند ، ميفرمايند : « مشير الدوله يحيى خان اختيار قلم و مهرش را ندارد ؛ امين الدوله ميرزا على خان بىحال است ؛ نصير - الدوله ميرزا عبد الوهاب خان هتاك است و قوام الدوله بيحيا . » در دستخطى كه براى صدرات آقا ( مستوفى الممالك ) صادر شد ميفرمايند همهء سلاطين صدر - اعظم داشتند ما هم داشتيم ، از ميرزا تقى خان ، ميرزا آقا خان و ميرزا حسين خان اسم مىبرند و ميفرمايند ميرزا حسين خان خوب نبود ، از اين دستخط مىشود حدس زد كه بلواى شاهزادگان در مراجعت از سفر اول فرنگ بىچيزش نبود .\r\nشاه در عمارت ، تلگرافخانهء مخصوص داشت ، هر روز صبح از ولايات خبر ميگرفت .\r\nشيندلر صاحب از اجزاى تلگراف - خانهء انگليس بود كه پدرم او را اجير كرده بود ، مردى آگاه بود ، در اكثر ولايات براى سركشى و تعمير سيم مسافرت كرده نقشه‌ها از راهها برداشته بود ، نه از روى مساحى بلكه از روى تخمين مسافت بقدم اسب ، چند زبان ميدانست .\r\nعليقلى خان مخبر الدوله\r\n\r\n","description":"","footnote":"","page_name":" 43 ","page_number":75},
  {"content":"\r\n\r\nدر راه زخم زانوى پدرم شدت مىكند و سبب وحشت مىشود ، در تفليس چند روز توقف ميكنند ، اخوى را به ادسامى خواهند ، مسافرت از طريق باطوم است ، بسلامت به ادسا ميروند و به برلن ميرسند . فرمودند در كشتى از خودم مأيوس شدم ، شرح حالى كه نوشته بودم به دريا انداختم ( حيف ) معلوم شد قصد ملاقات بيسمارك است .\r\nالبته بيسمارك از اينكه تحصيلات اخوى در برلن بوده است و سفارش كشتى در برم شده است هم خبر داشته است و از قرار خبرى كه بعد رسيد پليتيك هم بىاقتضا نبوده ، بهرجهت پدرم را پذيرفت . سه مجلس ملاقات مىشود ، مجلس دوم در كابينهء وزارت خارجه چهل و پنج دقيقه صحبت طول كشيد .\r\nمادام ديتريثى روزنامه‌اى براى من فرستاد كه نوشته بود در نتيجهء اين ملاقات سفير فوق - العادهء ايران مقارن اعلاى بيرق آلمان در شرق افريقاى دولت انگليس مأمور خصوصى به برلن فرستاد براى تأكيد دوستى بين دولتين . از تلگراف پدرم به شاه اين معنى برمىآيد در نتيجهء مذاكرات با بيسمارك سفارت ايران در برلن و سفارت آلمان در تهران برقرار شد . اول سفير آلمان برونشويگ بود و اول سفير ما مؤيد السلطنه .\r\nپدرم مفتاح رمزى به من داده بود . در تلگراف اول دستور داشتم كشف را سربسته به اخوى رئيس تلگرافخانه بدهم و در تلگراف شاه عرض كرده بودند جواب را سربسته به من لطف فرمايند و تأكيد بلكه تهديد در اخفا كرده بودند ؛ موافق دستور عمل كردم ، اخوى پاكت را گشود نزد من آورد كه نمره را همچو بگذار و خبط كرد ، چه لزوم داشت مرا از اين عمل آگاه بكند ، لكن حسن اتفاق بود من نمره را بطورىكه گفت گذاردم و پاكت را سر باز دادم ، بلاشبهه آن تلگراف را اخوى به شاه نداده است و از طرف شاه هم مطلبى گفته نشد تلگراف مطلبى نداشت ، در ضمن جواب به پدرم گفتم انشاء اللّه غير از من و اخوى كسى از مضمون تلگراف مطلع نميشود . ديگر تلگراف رمز نرسيد . در مراجعت فرمودند حكايت اطمينان و عدم اطمينان نبود مطلب كه از بين دوكس بيرون برود شايع مىشود . شايد منظور پدرم يكى هم معرفى من بوده است ، اين را هم اخوى نمىخواست .\r\nيكى از عناوين لغو برادرى است تا چه رسد به برابرى ، شيخ شبسترى گويد : حسودى را لقب كردم برادر و مراست :\r\n گر برادر بود رفيق هلا * آن رفيق ترا خداداد است\r\nورنه او دشمنى است مادرزاد * كزويت ناله است و فرياد است \r\n\r\nمقدمات و شرح مذاكرات\r\nكسب اجازه بدستور شاه : قربان خاكپاى انور اقدس همايون مباركت گردم .\r\nمزاج فدوى مدتى است عليل به نظر ميآيد و تدابير لازمه را هم به كار برده است ، اثر كلى نكرده است . حركت و تغيير آب و هوا را مناسب ديده‌اند و البته اثر كلى دارد و از طرف ديگر حواس فدوى به جهت امر كشتيهاى دولتى مشوش است ، قريب هشتاد نود هزار تومان به مصرف ميرسد اگرچه خانه‌زاد در سر اين كار هست ولى باز فدوى خالى از نگرانى نيست . از خاكپاى مبارك استدعا دارد دو سه ماهه غلام را مرخصى فرمايند هم حركتى كرده باشد و هم به كارخانهء كشتىسازى برود اطمينان از عمل آن حاصل نمايد و دوباره بخاكپاى مبارك مفتخر گردد . دوايرى كه در تهران سپرده به غلام است در هيچيك منقصتى ظاهر نخواهد شد همه رئيسى مخصوص دارند و مشغول خدمت و جان‌فشانى هستند ، دستور العمل عمده‌اى اگر باشد فدوى بهمهء آنها خواهد داد ، امر امر اقدس همايون مبارك روحنا فداه است .\r\nدستخط مرخصى به خط امين الدوله « 1 » :\r\nجناب آقا « 2 » مخبر الدوله براى اصلاح مزاج و سركشى به عمل كشتى استدعاى مرخصى و رفتن\r\n\r\n\r\n","description":"","footnote":"\r\n( 1 ) - اظهار نگرانى پدرم را از كار كشتى لابد امين الدوله معروف كرده است و اسباب آن شهرتها شده است ، ديگرى اطلاع نداشت . در تهران اخبار از قول سفير عثمانى شيوع يافت .\r\n( 2 ) - آقاى مطلق ميرزا يوسف مستوفى الممالك است .\r\n","page_name":" 44 ","page_number":76},
  {"content":"\r\n\r\nبفرنگ كرده است ، مرخصى او را به بعضى ملاحظات بىمناسبت نميدانم ، شما با او قرار بدهيد ، اولا مسافرت او بيش از سه ماه طول نكشد ، ثانيا در كارهاى اينجا اطمينان بدهد ، ثالثا سفر خود را متضمن پاره‌اى نتايج قرار بدهد ، منجمله با پاره‌اى كمپانيها گفتگو كرده قرار اجراى عمل معادن را بدهد . براى مدرسه اگر از اسباب و لوازم منقصتى باشد از قبيل اسباب جراحى و كتب و غيره ابتياع نمايد و پس از انقضاى سه ماه مراجعت كند .\r\nدستخط ديگر : « مخبر الدوله دو دستخط را نوشتم فرستادم سوادش را بردار براى اينكه بدهى ترجمه كنند و خود دستخطها را بده بياورند كه پاكت كرده مهر نمايم بفرستم : نميدانم چه‌وقت عزيمت خواهى كرد . »\r\n\r\n","description":"","footnote":"","page_name":" 45 ","page_number":77},
  {"content":"\r\n\r\nعريضهء ديگر در طرح صحبت :\r\n« انشاء اللّه تعالى بعد از مرخصى از خاكپاى مبارك از راه انزلى و بادكوبه به تفليس و باطوم و از آنجا به ادسا و وينه خواهد رفت . براى رسيدن تا وينه چون شيندلر صاحب خيال سفر فرنگ و عروسى دارد او را تا آنجا همراه برده روانه انگليس مىنمايد و قبل از وقت مرتضى را به وينه خواسته با او به برلن خواهد رفت ، اين مسافرت بهمه‌جهت شش روز طول خواهد كشيد . روز دوم ورود به برلن به بندر جنگى آلمان كه كارخانهء وزر كه كشتىهاى دولتى را مىسازد آنجاست رفته سركشى به عمل كشتىها خواهد نمود ، به فاصلهء دو روز دوباره به برلن مراجعت خواهد نمود ( اين عبارات رمز است ) دستخط مبارك را قبل از وقت به زبان آلمانى ترجمه كرده بعد سر آن را بسته با ترجمه بدست بيسمارك خواهد داد و او بعد از ملاحظهء ترجمه از فرمايشات شفاهى استفسار خواهد نمود ، فدوى بيان خواهد كرد كه بندگان اعليحضرت شهريارى فرموده‌اند بجناب اشرف عالى اظهار نمايم كه در نوبت دوم كه به برلن آمديم و با اعليحضرت امپراتور ملاقات كرديم بعضى خيالات داشتيم و ميخواستيم اظهار داريم ولى بواسطهء اتفاق هولناك ناگوار كه در آن بين بظهور پيوست خاطر ما زياده از حد ملول و متأسف گرديد و ناچار حركت كرديم و رفتيم و گويا اجمالا بجنابعالى اظهار شد كه خوبست از طرف دولت آلمان كه با ما دوستى و محبت مخصوص دارد سفيرى در ايران همه‌وقت مقيم باشد ولى در آن فرصت موقع مقتضى شرح مقصود نبود و با جمال گذشت و اينك فرصتى بدست آورده براى تذكر خاطر آن جناب اشرف مختصرى به خط خودمان نوشبه مهر كرده‌ايم و بتوسط فلان براى آن جناب اشرف فرستاديم ؛ اگرچه منظورات ما زيادتر از آنست كه بتوان به پيغام و اول وسيله توضيح نمايم انشاء اللّه تعالى بعد از ورود سفير مخصوص از دولت آلمان بايران منظورات مكنونهء خاطر خود را تماما اظهار خواهيم نمود ، اما براى آگاهى و استحضار خاطر آن جناب اشرف از اصول مقاصد اين پيغام اجمالى را اظهار داشتيم تا خاطر آن‌جناب از زمينهء مقاصد اطلاع حاصل نمايد .\r\nآنچه از روى تجربه و مدت زمان گذشته بر ما معلوم گشته است اين است كه ناچار از براى ترقى دولت و ملت ايران تا با يكى از دول بزرگ فرنگستان همراه و هم‌خيال نباشيم و آن دولت بزرگ را با خود هم‌خيال و همراه ننمائيم ترقيات منظور ما صورت‌پذير نخواهد بود .\r\nامروز بزرگترين دول فرنگستان بلكه دنيا دولت فخيمهء پروسيه است كه از هرجهت و هر بابت نشر بزرگى و شهرت و شهامت آن تمام عالم را فراگرفته است البته تا ممكن است ما بتوسط اين دولت بزرگ دولت خودمان را ترقى بدهيم و اهالى مملكت خودمان را تربيت كنيم به ديگران رجوع نخواهيم نمود و ما با كمال ميل خاطر و عزم ثابت حاضر و آماده شده‌ايم كه از خيرخواهى و دوستى مخصوص دولت آلمان خواهشمند شويم كه با خيالات ما اقدامات دوستانه نموده ، با ما همراهى كامل نمايند . نصايح دوستانهء اين دولت را غنيمت شمرده از مجاهدت لازمه دريغ و خوددارى جايز نداريم .\r\nاول چيزى كه براى انجام مقصود ما بخاطر ميرسد آن است كه دولت آلمان يك نفر سفير بزرگ ذى شأن كاردان مخصوص مأمور ايران نمايد كه آن سفير از روى خيرخواهى و دستورالعمل مخصوص دولت آلمان راهنمائى و كمك بدولت ايران نمايد و ما هم خيالات دوستانه و خيرخواهانهء او را در كارهاى مفيده مغتنم شمرده با او با كمال همراهى حركت خواهيم نمود .\r\nچنان كه اگر بايد در ايران خطى از خطوط شوارع آهنى ساخته شود بصوابديد آن سفير قبول خواهيم نمود كه بتوسط كمپانيهاى آلمان اسباب آن كار را فراهم نموده اقدام به آن نمائيم .\r\nو همچنين در معادن ايران كه از روى يقين خيلى قابل منفعت و نتيجه است اقدامات شايسته به عمل آيد و براى استخراج آنها معلمين و مهندسين از دولت آلمان به جهت اين‌كار انتخاب گردد و همچنين در تمام امور مفيده ، اعم از علوم و صنايع وزارت و تجارت و نظام و غيره كه مايهء ترقى و تربيت و تمول است باهمراهى دولت آلمان حاضريم كه به اقرب وسيله اقدام و ابتدا كنيم .\r\n\r\n","description":"","footnote":"","page_name":" 46 ","page_number":78},
  {"content":"\r\n\r\nحتى بآنطور و به آن اندازه طالب و راغب هستيم كه مأمور دولت آلمان را به آن درجه و مقام بپذيريم و محترم بداريم كه اگر فرضا دول همجوار ما كه با دولت ما عهود و شروط مخصوص دارند اگر در جائى و موقعى مسأله‌اى بر خلاف شرط و عهد مطرح بسازند و تكليفى غير حقه بميان آوردند ما حاضريم كه سفير دولت آلمان را در آن مسائل ثالث قرار داده و تصديق او را معتبر دانيم .\r\nو نيز اظهار ميداريم كه سفير مزبور را كه با اين درجه محترم خواهيم داشت نه براى آن است كه ضررى بدون سبب و جهت بدولت آلمان تكليف كنيم يا اينكه ما وقتى قشونى از دولت آلمان را بهوادارى دولت ما به زحمت بيندازيم ، بلكه فقط چون دولت آلمان را دوست مخصوص و دولت بيغرض ميدانيم ميل داريم كه از روى دوستى و بيغرضى او را اسباب ترقى ايران و دولت ايران قرار بدهيم زيرا كه شهامت و بزرگى دولت آلمان زيبندهء اين مقام است كه دولت ايران از براى ترقيات آتيهء خود او را در ميان همهء دول انتخاب كرده باشد .\r\nو جهت ديگر اين است كه دول همجوار ما هيچوقت در مقام ترقى و بزرگى دولت ايران به آن درجه كه مقصود ماست نخواهند بود و چشم اميد به آنها نداريم ، اميدواريم كه اظهارات ما را دولت آلمان صميمى بداند و دوستى ما را خالص و بىغرض محسوب بدارد ، مگر همان غرض كه اجمالا اظهار داشتيم كه ترقى دولت و ملت ما درآنست و السلام . »\r\nهرگاه درين كلمات و عبارات چيزى باشد كه اظهار آن مناسب نباشد البته آن عبارت را بايد ترك كرد و اظهاراتى كه بنواب اشرف وليعهد خواهد شد هم از اين زمينه گرم‌تر خواهد بود تا باندازه‌اى كه حكم شود اطاعت خواهد ورزيد . صورت رمز را مرتب كرده جداگانه معروض ميدارد ، در باب سفير مقيم گفته شود كه اطريش كه فى الحقيقه در تحت تسلط شما است ، دارد ؛ شما چرا نداشته باشيد .\r\nبا شاه مواعده داشتند كه كشفا و رمزا مخابره ميكردند ، كشفا طهران سرتيپ تلگرافخانه ( اخوى حسينقلى خان ) رئيس كارخانه « 1 » وعده داده است مرا در برلن ملاقات كند اين دو روزه ميآيد ، تفصيل كشتى را بعد عرض ميكنم . رمزا ، خان خانان اين رمز را ترجمه ، سرش را مهر كن بده سرتيپ بشاه بدهد ، جز تو احدى نفهمد مقصر ميشوى : « بخاكپاى مبارك روحنا فداه . تازه فدوى راه ميرود . بيسمارك مدتى است بدهات خودش هفتاد فرسخى رفته است ، نوشته وقت خواستم فردا جواب ميرسد . هر فرمايش باشد به غلامزاده مهديقلى سربسته مرحمت شود او مرموزا بفدوى تلگراف خواهد نمود . »\r\nمراسله به وليعهد آلمان : سوم مارس 82 هتل دورم . حضرت و الا\r\nاعليحضرت پادشاه ايران اين بنده را مأمور نموده‌اند كه دستخط محرمانه از آن اعليحضرت خدمت نواب و الا برسانم ، خواهش دارم كه موقعى معين بفرمائيد كه آن مأموريت خود را انجام بدهم ، پسر من كه سالها در برلن زبان آلمانى تحصيل مىكند بجاى مترجم همراه بنده خواهد بود ، در كمال بندگى ؛ على قلى مخبر الدوله وزير علوم و معادن و تلگراف ايران .\r\nبه بيسمارك : اعليحضرت پادشاه ايران بندهء حقير را مأمور فرموده‌اند كاغذى از اعليحضرت ايشان با بعضى پيغامات خدمت حضرت و الا بياورم ، حال سه هفته است كه اين حقير در برلن ميباشم ولى بواسطهء علت بدنى ممكن نبود كه خدمت مرجوعهء خود را به عمل بياورم ، در اين روزها قدرى بهبودى حاصل شده است كه ميتوانم بيرون بروم و از اين بابت از حضرت و الا درخواست مينمايم كه در ايام هفتهء آينده بارى به اين بنده مرحمت فرمائيد كه مأموريت خود را به عمل بياورم ، بنا بر ميل اعليحضرت پادشاه ايران از حضرت و الا درخواست مينمايم كه مطالب اين كاغذ بنده را مخفى بدارند ، در كمال عبوديت باقى ميمانم .\r\nعليقلى خان\r\n\r\n\r\n","description":"","footnote":"\r\n( 1 ) - رئيس كارخانه يعنى بيسمارك .\r\n","page_name":" 47 ","page_number":79},
  {"content":"\r\n\r\n\r\nسوادنامهء شاه بوليعهد آلمان\r\nبرادر عزيزم ؛ در اين اوقات كه جناب عليقلى خان مخبر الدوله وزير علوم و معادن و تلگراف و مدارس ايران به مملكت آلمان عزيمت دارد فرصت را غنيمت شمرده آن برادر را با اين مراسله به خط خودم يادآورى مينمايم و از خداوند تعالى درخواست دارم كه آن برادر را با خانوادهء سلطنت هميشه در حمايت خود محفوظ بدارد ، هرگز ايام توقف خود را در برلن فراموش نميكنم و هميشه مهربانيهاى مخصوص آن برادر را از نظر محو نميكنم و چقدر مايل هستم كه يك‌بار ديگر آن برادر را ملاقات كنم ، اميدوارم اظهاراتيكه از طرف وزير علوم به خدمت آن برادر مىشود همه را از قول من دانسته ، نهايت توجه را در انجام مقاصد او به عمل بياورند ، بتاريخ 8 ربيع الاول 1301\r\n\r\n","description":"","footnote":"","page_name":" 48 ","page_number":80},
  {"content":"\r\n\r\nتهران ناصر الدين شاه ، با ترجمه‌اى كه اخوى بآلمانى كرده است .\r\n\r\nسوادنامهء شاه به بيسمارك « 1 »\r\nنواب مستطاب پرنس بيسمارك مستشار دولت آلمان ، در اين اوقات كه جناب عليقلى خان مخبر الدوله وزير علوم و معادن و تلگرافخانه‌ها و مدارس ايران عازم مملكت آلمان است وقت را غنيمت شمرده به خط خودمان از آن جناب اشرف احوال‌پرسى ميكنم و اميدوارم كه بخواست خداوند تعالى وجود شما را هميشه براى رفاهيت و آسودگى دول و حفظ صلح برقرار بدارد ، هيچوقت چند روزهء توقف خودمان را در برلن و محبتهائيكه از طرف اعليحضرت امپراتور و ملت آلمان ديده شد فراموش نميكنيم ، بواسطهء جناب مخبر الدوله بعضى پيغامات دوستانهء محرمانه به آن جناب اشرف زحمت داده‌ام ، البته در عالم خيرخواهى كه نسبت به تمام دنيا داريد خاصه با دولت ايران آن پيغامات را اصغاء خواهند كرد و جوابهائيكه مىتواند انشاء اللّه اسباب خشنودى و اطمينان باشد بجناب وزير علوم خواهند داد و باز خواهش دارم كه جناب وزير علوم را در خدمت حضرت وليعهد دولت آلمان معرفى نمايند ، بتاريخ 8 ربيع اول 1301 تهران ناصر الدين شاه . اخوى باقتضاى زبان آلمانى ترجمه كرده است .\r\n\r\nصورت جواب و سئوال با بيسمارك\r\n1 - احوال شما چطور است ؟ آب و هواى اينجا بايد سازگار باشد اگرچه غالبا بارانى و سرد است ولى براى صحت مزاج و محصولات خيلى نافع است .\r\n- حالت بنده از ملاطفت نواب و الا خيلى خوب است و از آب و هواى اينجا خوشوقت هستم تاحال سازگار و بىضرر بوده است ، اميدوارم من‌بعد هم بىضرر و سازگار باشد .\r\n2 - از همجواران خود راضى هستيد يا نه ؟\r\n- از ايشان نارضامندى نداريم زيرا كه سياق طرفين مبتنى بر عهود سابق است و هنوز مغاير مقررات معهوده چيزى در ميان نداريم اگرچه روز نامجات انگليس در باب بعضى حدود همه‌روزه\r\n\r\n\r\n","description":"","footnote":"\r\n( 1 ) - بيسمارك اسم محلى است در آلمان ، نجبا را در آلمان باسم موطن ميخوانند با رابطهء فن ( از ) اطوفن بيسمارك از اين خانواده است كه از 1270 مسيحى در آلمان عنوانى داشته‌اند ، مؤيد السلطنه سفير اول ايران در آلمان بتقليد خودش را فن ارشق معرفى كرد كه از مضافات اردبيل است بالجمله تولد بيسمارك اول آوريل 1815 است ، سال انقراض دولت ناپلئون اول تحصيلاتش در فقه بوده است در انجمنهاى سياسى عضويت داشته است ، در 59 به پطرو در 62 سفير پاريس بوده است در اين سنه براى صدارت احضار شده است ، باتفاق اطريش ، شلزويگ را از دانمارك منتزع نمود .\r\nپس از استعفاى بيسمارك ، گيوم دوم گاهى اشاره به اشتباهات او مىكرد ، در نطقى بيسمارك گفت در ايراداتى كه به من وارد مىآورند غفلت دارند كه من تنها نبودم ( اشاره به گيوم اول است )\r\nدر سنهء 1871 امپراطورى موروثى آلمان را برقرار كرد ، در كنگرهء برلن رياست يافت و قدمهاى برجسته در راه صلح برداشت ، اعضاى آن كنگره را از موم ساخته نمايش دادند ، روزى بتماشا رفتيم ؛ در هشتصد و هفتاد و نه معاهده با اطريش و مجار صورت بست ، در 883 ايتاليا داخل شد . گيوم دوستى روس را بر اطريش ترجيح ميداد بر دشمنى انگليس مىافزود ، بيسمارك مخالف شد ، آخر بفكر تدارك مستملكات افتاد و از توسل ناصر الدين شاه استفاده نموده در جشن هفتاد سالگيش دو ميليون و نيم مارك هدايا به او فرستادند ، از آن مبلغ ملك اجدادى خود را خريد كه از دست رفته بود ، مبلغى صرف امور عام المنفعه كرد . با گيوم دوم بر سر حمايت كارگر و مسائل ديگر اختلاف حاصل نمود ، در 1890 استعفا كرد ، در فريديش روح آرام گرفت و گاه از اعمال لاحقين انتقاد مىكرد .\r\nدر 30 ژويه 1898 قلم و زبان دركشيد و فروبست ، دو نوبت مورد حمله و ترور شده بوده است ، خاطراتش طبع شده است\r\n","page_name":" 49 ","page_number":81},
  {"content":"\r\n\r\nشرحى مبسوط مىنويسند ولى خبر مخصوص از طرف خودمان نرسيده است كه از روى يقين چيزى عرض كنم .\r\nديروز تلگرافى رسيده است و مقرر است كه بنده شرفياب شده ترجمهء آن را ابلاغ كنم .\r\n3 - با كمال ميل حاضرم ميشنوم .\r\nترجمهء تلگراف احوال‌پرسى ابلاغ شد ، اظهار مسرت و خوشحالى و شكرگزارى نمودند و گفتند از اينكه در فرستادن مأمور معهود قدرى تأخير شد سبب آن مجلس است ، ولينعمت من شخص مأمور را معين كرده‌اند و تا سه هفتهء ديگر كه آن مجلس منقضى و متفرق مىشود تدارك مأموريت آن مأمور ديده و قرار رفتن او داده خواهد شد ، اگر اين قبيل كارها را راجع به مجلس كنيم منجر به مذاكرات طولانى و اشكالات عديده مىشود اما وقتى كه مجلس منقضى باشد اين عوايق ميان نخواهد آمد لكن حالا نميدانم كه اين مأمور دائمى خواهد شد يا مأمور دائمى از نو معين خواهد شد .\r\nبراى مأمور دائمى در پائيز آينده به مجلس رجوع خواهد شد ، ولينعمت من بسيار ميل دارند و خيلى خوشوقت ميشوند از اينكه درميان شما و همسايهء جنوبى روابط دوستى محكم و مرعى بماند .\r\nبلى تا حال نقصانى در روابط دوستى و عهود مقرره راه نيافته و ولينعمت من نيز با كمال ميل و رغبت در استحكام و استقرار اين روابط همراهى و ملاحظهء كامل دارند .\r\n4 - اعتقاد من اين است كه دوستى شما با اين همسايه بمراتب از دوستى با همسايهء ديگرتان با اهميت و مناسب‌تر است زيرا كه شخص ميداند با كى گفتگو بايد كرد و البته ايشان قول و قرار - داد خود را به عمل خواهند آورد ولى همسايهء ديگر شما شخص معلوم ندارد و كسى نميداند طرف كيست و مقررات فىمابين هر سال ممكن است عوض شود زيرا كه اشخاص عديده دارند كه هر سال عوض ميشوند و ما با اينكه با آنها روابط خيلى نزديك داريم هنوز تكليفمان با آنها نامعلوم است .\r\nحقيقت خيلى خر هستند ، اسب از خر بهتر است اگر چه گاهى گاز بگيرد يا لگد بزند .\r\nبلى چنين است و ما جهت امتياز اين دو همسايه را رعايت كرده‌ايم و بعد هم خواهيم كرد اما خواهش ما از شما مسأله‌اى است مخصوص كه هيچوقت منافى و ضد روابط حاليه نخواهد شد بلكه بر استحكام و قوت آن خواهد افزود چنان كه سابق عرض كرده‌ام و اميدوارم كه به زودى صورت پذير بشود . گفت البته غفلت نميشود .\r\n\r\nيادداشت ديگر\r\nدر ملاقات دوم وزير خارجه ، از وضع بيانات او احساس كردم كه خيال پرنس با جواب اول او قدرى تغيير پيدا كرده است در ملاقات دوم خودش خوب دقت كردم ديدم همينطور است ( بيرق در شرق افريقا بلند شده بود ) .\r\nگمان كلى اين است كه پس از ورود فدوى و ملاقات با دو پرنس كه در روزنامه اعلان كرده بودند همسايه به اين خيال افتاده باشد كه اين كيست و چه ميخواهد و از روى حدس و تخمين جلوگيرى كرده باشد يعنى اينها را از همراهى با خيالات ما قدرى سست كرده باشد ، چنان كه صحبت مجلس اول با مجلس دوم چندان شباهت ندارد ، لكن فدوى از طرح اول ابدا منحرف نشدم و نميشوم تا ببينم چه مىشود و همه‌وقت از روى طرح اول صحبت ميكنيم .\r\nعجب‌تر آنكه كل نشانهاى فدوى در پستخانهء روسيه مفقود شده است ، شايد براى تأخير و فدوى اينجا برنگ ديگر تلافى آن عمل را كرد و معطل نشد ، در مذاكرات اول صحبت روى آن رفته بود كه از دولت ايران حمايتى در كشمكش‌ها درميان بيايد .\r\nعريضه به شاه : « فدوى خانه‌زاد در برلن مشغول انجام فرمايشات بندگان اعليحضرت اقدس همايون روحنا فداه است ، اولا در باب كشتيهاى بزرگ و كوچك در كارخانهء وزر در دست است .\r\n\r\n","description":"","footnote":"","page_name":" 50 ","page_number":82},
  {"content":"\r\n\r\nموافق قرارنامه يكى از شرايط آن است كه اگر كشتى در سر موعد راه نيفتد هفته‌اى پانصد مارك جريمه بدهند و عده از 15 ژانويه ده ماه است كه پنج ماه آن گذشته ، سه هفته قبل نوشته بودند كه مشغول استخوان‌بندى شده‌اند ، فدوى دو سه نوبت بايد براى ديدن كشتى برود ، نوبت اول را صبر كرد كه از كارهاى اينجا مطمئن شود ، در اين هفته انشاء اللّه ميرود ، در باب كمپانى براى خط راه‌آهن با دو نفر از مطلعين و متمولين صحبت كردم ، قرار شد با جمعى ديگر گفتگو كنند كه در ايران راه‌آهن بكشند .\r\nقرار دادند بدوا چند نفر مهندس بخرج خودشان روانه كنند كه مطالعات به عمل بياورند ، گفتند راه‌آهن در ايران تا دو سر نداشته باشد نتيجه نميدهد يك سر بوشهر است سر ديگر آن بايد به طرابوزان و درياى سياه متصل شود ، به تهران ختم كردن بىثمر است ، مذاكرات را وكيل كمپانى در تهران خاتمه خواهند داد . از فدوى تشويق و راهنمائى كردن است ، ساير فرمايشات ملوكانه را از تلگراف معروض داشته . »\r\nدستخط به مخبر الملك : « عريضهء مخبر الدوله بتوسط امين الدوله رسيد ، شنيدم مخبر الدوله از راه آذربايجان ميآيد به او تلگراف بكن كه از آن راه چرا ميآيد و راه خودش را بلاجهت دور مىكند ، البته از راه دريا و انزلى بيايد كه زودتر خواهد رسيد . »\r\nاز تاريخ مذاكرات با آلمان اينك 66 سال ميگذرد . امروز اگر امر صورت گرفته بود چه حكومت ميشد كرد . خوب بود صورت‌پذير شده بود يا بد بود دو رأى ميتوان داد ؛ يكى آنكه همكارى با آلمان به آن درجه ممكن بود در نتيجهء جنگهاى بين الملل ايران را به كلى از بين ببرد يا آنكه مىشود گفت كه اگر آن نقشه عملى شده بود جنگهاى بين الملل واقع نميشد ، هردو رأى مواجه است چون مانع از عملى شدن آن نقشه آمدند ، احتمال ثانى اقوى است ( دوم بهمن 1325 ) زخم زانوى پدرم در برلن بهبودى كلى حاصل نميكند ، مأيوسا به طرف تهران حركت مىكنند ، كاظم از پيشخدمتهاى پدرم همراه است ، از راه بلد قفقاز به تفليس ميآيد ، فرمودند در گردنهء كازبك قدرى حنا بدست آمد به زخم بستم : صبح مختصر آثارى از زخم باقى بود و تا به تفليس رسيدم به كلى التيام يافته بود .\r\nپاكى هوا مسلما كمك به حنا كرده است ، شهرهاى بزرگ در و ديوارشان مملو از ميكرب است ، در معالجهء زخم ترك شهر كمك است ناسالم‌ترين هواها هواى مريضخانه‌ها است .\r\n\r\nتعليم زبان آلمانى در دار الفنون\r\nپس از مراجعت روزى پدرم مرا خواست ، نير الملك عمو ( رئيس ) در خدمتشان بود . فرمودند موسيو ريشارد سالها بچه‌ها را معطل مىكند و باز فرانسه نميدانند ، تو در چند وقت ميتوانى عده‌اى شاگرد را آلمانى بياموزى ، عرض كردم در سه سال بقسمى كه بخوانند و تكلم كنند و بنويسند . قرار شد عمو ترتيب كلاس را بدهد توجهى نشد ، صحبت ناظم را با عمو روى بام مدرسه جلو ساعت شنيدم پدرم امر كرد از تلگرافخانه دوازده نفر نوچه كه مشق تلگراف ميكردند براى تحصيل آلمانى هم حاضر شوند . دو سه نفر هم از خارج حاضر شدند ، منجمله به احمد آقا پسر قاپوچىباشى و سلطان محمود ميرزا ، هشت ماه درس زبان آلمانى دادم ( مخبر الملك ) اخوى محمد - قليخان هم كه از تلاميذ بود ، در منزل وت معلم پياده نظام در سئوال و جواب جملى كامل گفت كه مايهء تعجب شد .\r\nدر اين موقع فرمان دويست و شصت تومان مواجب براى من صادر شد ؛ 1303\r\n\r\nايجاد كلاس پياده‌نظام و توپخانه\r\nاز اثرات مسافرت يكى هم خواستن دو نفر معلم بود براى تدريس پياده و توپخانه ، معلم پياده موسيووت زودتر رسيد ، در دار الفنون مشغول تدريس شد . من بدستور پدرم عهده‌دار ترجمهء اطاق پياده شدم و مراقبت در احوال معلم و حفظ او از اغواى مفسدين خصوص موسيو بروسكى معلم\r\n\r\n","description":"","footnote":"","page_name":" 51 ","page_number":83},
  {"content":"\r\n\r\nفرانسه . سه سال طول كشيد تا دوره تمام شد ، اسلحه‌شناسى ، قلعه‌سازى ، تاريخ جنگ ، نقشه - كشى تاكتيك ، استراتژى و مشق ، نسخهء بعضى را به خط سلطان محمود ميرزا دارم .\r\nشاگردان فارغ التحصيل اين كلاس را كامران ميرزا نايب السلطنه و وزير جنگ در نظام پذيرفت كه مشق ما اطريشى است !\r\nاطريشى از مؤسسات ميرزا حسين خان صدر اعظم و وزير جنگ « 1 » بود ، سىهزار نفرى هم تربيت شده بودند .\r\nوزير جنگ ملاحظه نفرمودند كه مشق اساس نظام نيست و فنون نظامى در همه‌جا يكى است ، بعضى از معلمين ميسيون اطريشى ، منجمله واگنر آخر در مدرسهء دار الفنون درس تاريخ طبيعى ميگفت و عليخان پسرعمه ، مترجم بود . دولت روس بدستهء اطريشى معترض شد كه اين اساس مخالفت با ما است و بالاخره دستهء قزاق جاى آن را گرفت ، چه قدرتى ميتوانست نظام آلمانى در ايران داير كند .\r\nحركت مذبوحى كه ايران مىكند در نتيجهء رقابت دولتين است و مدلول اين شعر :\r\n تفرقت غنمى فقلت لها * رب سلط عليها الضبع و الضبعا\r\nميان دو دشمن چو بينى خلاف * تو بگذار شمشير خود در غلاف \r\nغلاف ما اصلا شمشير ندارد .\r\nباقتضاى سياست ، ناصر الدين شاه هم صحبت از زبان آلمانى ميفرمودند و من دستورى براى تحصيل آلمانى نوشتم ، روزيكه شاگردهاى دار الفنون در گلستان بحضور احضار شده بودند كتاب تقديم شد ، اتفاق لاى كتاب را كه باز فرمودند ضماير اضافى بود و لفظ « اير » كه در آلمانى بمعنى متعلق بشما است ( شما كه مضاف اليه باشد ) شاه از اين لفظ تعجب كردند و چند باراير را تكرار فرمودند ، كتاب را دادند به امين الدوله ، او در توجيه شايد هم عمدا گفت فى المثل فلان شما ، خنده درگرفت و بهمين‌جا ختم شد\r\n\r\nمدرسهء آلمانى\r\nهم در نتيجهء مراودهء سياسى با آلمان مدرسهء آلمانى در تهران تأسيس شد كه عمارت آن را از نو بنا كردند ، در تحت نظر معمار آلمانى اتوشولص و معمار ايرانى ميرزا عبد اللّه در سنوات 8 - 1907 ( 26 - 1325 ) در سفارت سفير شولمبرك و معلمين آلمانى بتوسط سفارت آلمان آوردند سالى سه هزار تومان امپراتور آلمان و دوازده هزار تومان دولت ايران براى ادارهء آن مدرسه ميداد . روز افتتاح مدرسه جشن گرفته شد ، اتفاقا كابينه نداشتيم ، از رجال ناصر الملك و صنيع الدوله حاضر بودند و جماعتى از مديران مدارس و اجزاى ادارات و متفرقه . وزير مختار آلمان نطقى كرد در حسن روابط مملكتين ، معمار مدرسه بنوبت خود و معلم مدرسه بر زمينهء تاريخ و ذكر ملل آسيائى و خويشى ايرانى و ژرمانى . ميبايست جواب داد ، كسى تدارك نداشت ناصر الملك ( شاگرد مدرسهء اكسفرد ) براى نطق حاضر نشد ، صنيع الدوله مستعد اين كار نبود ، از مديران مدرسه حاج ميرزا يحيى دولت‌آبادى حاضر بود گفته شد از مستخدمين رسمى نيست ، قرعه بنام من افتاد انديشه داشتم چه بگويم ، با قدرى تمجمج قبول كردم ، على الرسم چيزى از دوستى و حسن روابط گفتم از توجهات وزير آلمان و زحمات معمار ياد كردم و از نطق معلم استفاده كرده گفتم كه جاى بسى مسرت است كه عموزادگان ما كه پس از قرون متماديه اينك در نتيجهء ارتباطات وداديه باز بما پيوسته‌اند با حربهء كتاب و سلاح علم براى كمك به اصلاحات اوضاع عموزادگان خود حاضر شده‌اند ، آنچه بخاطر دارم در روزنامهء قدس شكسته بسته از نطق من چيزى چاپ شده است .\r\n\r\n\r\n","description":"","footnote":"\r\n( 1 ) - صدارت و وزارت جنگ در يك‌دست اگر هيچ عيب نداشته باشد اين عيب را دارد كه رونق نظام بهانهء سوءظن بدست ميدهد ( ميرزا تقى خان )\r\n","page_name":" 52 ","page_number":84},
  {"content":"\r\n\r\n\r\nباز تلگرافخانه\r\nبراى تلگرافخانه روبميدان توپخانه « سپه فعلى » در 1305 نقشه‌اى مهندسين كشيده بودند ، ساختمان آن را پدرم به من محول كرد ، مخارج پنجهزار تومان برآورده شده بود . اين بنا در شمال مدرسهء دار الفنون ساخته مىشود صحن دار الفنون سه ذرع از ميدان چالتر است . بنا دومرتبه برآورد شده بود ، در نيمهء جنوبى سه‌مرتبه شد و مخارج هفت هزار تومان . ميرزا رضاى مستوفى برادر قوام دفتر كه مستوفى بنائى بود از طرف اداره ناظر است افزار كار را به حساب نياورد ، گفت رسم است ده يك در برات منظور ميكنند .\r\nدرموقع صدور برات اتفاقا با حضور پدرم براى امين السلطان خوانده شد و مسبوق به مصلحت ده يك نبودند ، گفته بودند من ده يك نميخواهم و ده يك ساقط گشت ، قيمت افزار ضرر من شد . ضمنا خاطر پدرم قدرى از تفاوت مخارج آزرده ، مخلص هم مكدر شدم . در نتيجهء حذف ده يك كه جبران آن را تقاضا نكردم مقروض شدم و از صرف جيب خود كه قليل بود به زحمت آن قرض را پرداختم و برو نياوردم .\r\n\r\nدرد دل ناصر الدين شاه\r\nاز معاون الدوله شنيده شد كه روزى باطاق برليان رفتم ، شاه جلوى آينه نشسته بود و اصلاح ميكرد ، پشتش راه بود و مرا نميديد . نوبتى گفت نميشود ، قدرى فاصله بازگفت نميشود ، نوبت سوم با تأثر مقراض را دور افكند گفت نميشود و برخاست مرا ديد ؛ فرمود معاون الدوله دانستى چه نميشود عرض كردم ميفرمائيد ؛ فرمود كار ايران چيزى نميشود .\r\nرجال ما هم خيلى صديق و امين و مطلع از سياست نبودند ، بقدرى هم كه ميشد حفظ سياست نكردند امين الدوله از اشخاص تربيت شده بود و منشى حضور ، شاه به پدرم مينويسد كه مطالب محرمانه را بتوسط امين الدوله ننويس . معروف است در طاق كسرى ناصر الدين شاه به رجال حاضر ( عملجات خلوت ) گفته بود من عادلترم يا انوشيروان از اطراف زبان تملق و چاپلوسى گشوده بودند فرموده بود از نظرى من ، چه انوشيروان مثل بوذرجمهر خدمتگزار داشت من مثل شماها !\r\nمؤيد السلطنه در اوقات جنگ بين المللى هنگامى كه كار آلمان رو به سستى بود به آب و تاب در هر مجلس اظهار ميكرد كه ناصر الدين شاه دستور العمل‌هائيكه به من ميداد در نزديكى به آلمان من در مقابل روس صلاح نميدانستم . شايد هم اين سخنان را در اين‌موقع براى خوش‌آمد ميگفت پس از آنكه كار آلمان سست شده بود و من باور نميكنم كه شاه در اين زمينه به ميرزا رضا خان چنين دستورى داده باشد .\r\nيحيى خان وزير امور خارجه رسما نوكر روس بود . در فوتش ناصر الدين شاه شكر كرد اين بوده احوال مملكت ، در باطن امر 3 نفر را مىشود اصولا در كار ايران مسئول قرار داد ، ميرزا آقا خان را در قتل ميرزا تقى خان امير كبير ، محمود خان ناصر الملك را در خريد كارخانه چلواربافى مندرس از پيرزنى روسى كه كار نكرد و ناصر الدين شاه را از شوق تأسيس كارخانه انداخت و مأيوس كرد و ملكم را در طرح بساط فراموش خانه و نقشهء جمهورى و آلودن دار الفنون كه از فوايد تكامل به آرزوى انقلاب محروم مانديم و اين تقصير در نظر من بزرگ‌تر است ، رشد زيادى اسباب جوانمرگى است . نير الملك و اديب الدوله نقل ميكردند نميشد ناصر الدين شاه سوار شود و سرى به مدرسه نزند ، به اطاقها نرود ، تشويق نكند و انعام ندهد ، بعد از آن اقدام بىموقع اسم مدرسه را با انزجار مىشنيد و به حفظ صورتى قانع بود ، بعد از عليقلى ميرزا پدرم وزير علوم شد فرموده بودند وزارت علوم را بايد اداره كنى اما از آن كتابها نخوانند . نتيجهء آن كتابها را امروز حس ميكنيم ، به حرف مىشود از دنيا بهشتى ساخت در عمل جهنمى مىشود . ناصر الدين شاه كه در اوايل دسته‌دسته شاگرد به فرنگ ميفرستاد و در موقع انتخاب ناظم اول مدرسه آن نطق را كرد پس از بروز اين افكار مانع مسافرت فرنگ بود و نسبت به تعليمات اروپائى سرسنگين . اين است نتيجهء اقدامات بىمورد و تقليد از خيالات جديد فاسد .\r\nازجمله شاگردانى كه در اوايل به فرنگ فرستاده شدند صحاف‌باشى كه براى اظهار فضيلت\r\n\r\n","description":"","footnote":"","page_name":" 53 ","page_number":85},
  {"content":"\r\n\r\nكلمات فرانسه به كار ميبرد و فارسى را بلهجهء فرانسه ادا ميكرد . اعتضاد السلطنه وزير علوم نوبتى چوبش زد كه كلمات را درست ادا كند و امروز صحاف‌باشى بسيار شده است . از يكطرف كلمات فصيح رايج عربى را كه نسبت به فارسى حكم لاتينى را به السنهء اروپائى دارد ترك ميكنند از طرف ديگر فرهنگستان مركبات ناهموار و ناهنجار ميسازد و روزبروز كلمات اجنبى تداول مييابد و گزيرى هم نيست ، چه تكميل زبان همدوش با تكميل علم است و قبول بسيار از اصطلاحات ضرورى ، منتها از حد تجاوز مىكنند .\r\n\r\nبناى مدرسهء دار الفنون 1266\r\nدار الفنون از مؤسسات ميرزا تقى خان امير كبير است ؛ در وقعهء شيخ عبيد اللّه ناصر الدين شاه مكرر بر فوت امير تأسف خورده است و مكرر خوانده است .\r\n مرد خردمند هنرپيشه را * عمر دوبايست در اين روزگار\r\nتا بيكى تجربه آموختن * در دگرى تجربه بردن به كار \r\nمن قتل ميرزا تقى خان را به ناصر الدين شاه نسبت نميدهم ، زيرا ميرزا آقا خان بتدليس با كمك بعضى شاهزادگان و رجال حتى ميرزا يوسف مستوفى الممالك بروايت صدر التواريخ و مادر شاه دستخط از شاه گرفت ، شب شاه پشيمان شد ، فرستاد ميرزا على خان تا مرا نبيند نرود گفتند شبانه رفته است . اعتماد السلطنه در صدر التواريخ مينويسد كه ميرزا آقا خان قتل امير را شرط قبول صدارت كرد . ميرزا تقى خان مردى با عزم و حزم بوده نظر صائب داشته ، در چهار سال زمامدارى قلب ماهيت اخلاقى كرده است ، تسويهء بودجه نموده ، توجه بمعارف داشته ، فتنهء سالار را نشانده ، اشاعهء عدالت نموده است .\r\nيكدو حكايت از آنچه مستقيما شنيده‌ام ياد ميكنم و مشت نمونهء خروار است .\r\nجدم رضا قلى خان را خواست ، گفت ميخواهم شما را به خوارزم بفرستم « 1 » « 1267 » فرستاد بايد فرستاده‌اى باقيش را ميدانى . روز ديگر فراش خلوتى دو هزار اشرفى به منزل رضا قلى خان ميآورد و پاكتى در دستور حركت ، در آن‌وقت رسم بوده است با جبهء سرخ نزد بزرگان ميرفتند و كمونيست هم نبودند . دو هزار اشرفى را پدرم تحويل ميگيرد ، آنچه ميخواهد بيست اشرفى بحامل بدهد قبول نميكند ميفرمودند گفتم در خانهء ما كسى جز تو و من نيست ، گفته بود قبل از آنكه من بدرب خانه برسم اين ديوارها به او خبر ميدهند . از بدبختىهاى اين دوره است كه ديوارها هم لال شده‌اند .\r\nدر راه استراباد صدمه‌اى به پدرم وارد ميآيد ، ميفرمودند در كاروانسرائى روى سكو نشسته بودم و فكر ميكردم كه اگر در تهران روزى يكتومان داشتم حاجت به اين زحمات نبود و اين را در شكر از نعم خداوند هميشه به ياد مىآوردند ، سيدى در غرفه بوده آواز ميدهد اى جوان سرشانرا بلند ميكنند ميگويد اين فكرها را مكن درست مىشود .\r\nاز سعد اللّه بگ يوزباشى شنيدم ؛ قراسورانهاى راه قم كه در ادارهء او بوده‌اند شب در حوض - سلطان قافله‌اى را ميزنند ، جزو اموال بقچهء شالى بوده است . شبانه خبر به سعد اللّه بگ ميدهند ، ميگويد قبل از آفتاب بايد بقچه را بياوريد ، مىآورند ؛ به منزل امير ميبرد در حياط راه ميرفته است مى - پرسد چه مطلب دارى قضيه را ميگويد ، ميفرمايند بقچه كجاست ميگويد حاضر است امر مىكند بصندوقخانه بدهد ، چيزى نميگذرد تاجرى ميآيد و شكايت مىكند ، ميفرمايند بروانگ شالها را بياور مىآورد صندوقدار را خواست دستور داد انگها را ببيند ، اگر مطابق است شال‌ها را رد كند و رد مىكنند .\r\nبرگشتن هرج‌ومرج زمان حاج ميرزا آقاسى به اين انضباط جز قلب ماهيت چيست ؟ ميتوان\r\n\r\n\r\n","description":"","footnote":"\r\n( 1 ) - آتا نياز محرم از طرف محمد امين خان كه خود را خوارزم شاه ميخواند براى تبريك و عرض تهنيت آمده بود ، شرفياب شده مورد مرحمت گرديده ، رضا قلى خان جواب‌گوى آن مأموريت بود .\r\n","page_name":" 54 ","page_number":86},
  {"content":"\r\n\r\nگفت اگر هرج‌ومرج اسبق نبود ، انتظام لا حق آن جلوه را نمىنمود . در تبريز امير با سرتيپى خصوصيت داشته ، به تهران مىآيد توجه نمىبيند ، تقاضائى مىكند امير مىگويد خاطر دارى كه با همهء حمايت من ملك خودت را نمىتوانستى تمشيت بدهى ، با اين‌حال چه اداره‌اى به تو محول كنم ، همه قسم محبت خواهم كرد . به امير گفتند اتراك با قمه حركت ميكنند منع بفرمائيد ، گفت قمه ببندند ، آنكه بكشد كيست . فقرات ديگر كه شنيده‌ام يا خوانده ، در تاريخ ايران نوشته‌ام .\r\nورود رضا قلى خان بتهران مصادف بوده است با عزل امير . كسى نپرسيد كجا رفتى ، چه كردى كى آمدى . تفاوت از زمين تا آسمان است .\r\nعزل امير 25 محرم بوده است . ورود رضا قلى خان 27 سنهء 1268\r\nسفرنامهء رضا قلى خان در پاريس به سعى موسيو شفر چاپ شده است . محمد حسن خان اعتماد السلطنه هم در جلد دوم مرآت البلدان نقل كرده است .\r\n هر آنكو مهيا بود دولتى را * اگر او نجويد بجويدش دولت \r\nتقى پسر حاجى قربان‌بك آشپزباشى ميرزا بزرگ قائم مقام بوده است ، قائم مقام شوخىئى با او مىكند ، يكسر بمدرسه ميرود زلف‌ها را ميتراشد مشغول تحصيل مىشود . وقتى شرحى به قائم - مقام مينويسد و قلمتراشى ميخواهد ، قائم مقام بفرزندان خود ميگويد همه زيردست اين تقى خواهيد شد . سراغ آن مكتوب را من نزد ميرزا على قائم مقام داشتم ، بروايت جناب قندهارى شوهر همشيرهء ميرزا على .\r\n\r\nفوت محمد شاه\r\nفوت محمد شاه را نخست سفير روس به ناصر الدين ميرزا خبر ميدهد نصير الملك كه پيشكار بوده است از شنيدن خبر متزلزل مىشود . ميرزا تقى خان را كه وزارت نظام داشته احضار ميفرمايند عرض مىكند تدارك كار ديده مىشود .\r\n آنكه درو جوهر دانائى است * بر همه كاريش توانائى است \r\nسخن ميرود روى قاضى الحاجات وام الاسباب ، عرض مىكند دستخط بفرمائيد كه سند تقى سند من است ، آنچه لازم باشد حاضر مىشود .\r\nمحمد خان زنگنه فوت مىكند . در او جان لقب امير نظامى به ميرزا تقى خان مرحمت مىشود شب 22 ذيقعدهء 64 به تهران وارد ميشوند ، فرداى ورود ساعت هفت شب بساعتى كه ديده بودند ناصر الدين شاه جلوس مىكند . هم در آنشب دستخط امارت كبراى ميرزا تقى خان صادر مىشود و صدارت به دو تفويض . در تاريخ ايران بتفصيل نوشته‌ام .\r\nاعتماد السلطنه در صدر التواريخ « 1 » ميرزا تقى خان را به الفاظ چون جوهر الكفايه و عنصر الدرايه اكفى الكفات و اقضى القضات ، شخص اول واس الرياسه مىستايد . باز در اثر طويتى كه از پدرش قاتل امير ارث دارد و بدبينى و بدگوئى را شعار ، گويد كه اگر تا آخر عمر نوش كفايت را به نيش جنايت نياميخته و اطاعت خيالات شيطانى را بر متابعت سلطانى نينگيخته بود ، جاى آن داشت كه بعد از حيات مجسمهء او را از فضه و ذهب بيادگار مىنهادند . بواسطهء سركشى ز نور رحمانى آيهء  فَاخْرُجْ مِنْها فَإِنَّكَ رَجِيمٌ *  شنيد و باز شيطان فكرش در مقايسهء امير گويد اگر در گذشتگان ، نظيرش جوئى همانا حسن صباح صبح كاذبى از اين وجود بود و در عصيان و طغيان چون ابن علقمى با دولت بنى عباس و مرشد قلى خان با شاه عباس ، بخيالات خام پرداخت . دست غيب آمد و بر سينهء نامحرم زد . بجاى صمصام نشتر ديد ، بهواى تخت خود را بر تخته كشيد ، مانند فضل ابن سهل بين آب و آتش در حمام كاشان به كاشانهء ديگرش آشيانه دادند . در نتيجهء خيالات خام صفراوى حكيم كامل حكم به فصدش كرد ( كه لعنت برو باد ) .\r\n\r\n\r\n","description":"","footnote":"\r\n( 1 ) - صدر التواريخ را اعتماد السلطنه براى امين السلطان نگاشته و تملقها گفته و من گمان ندارم كه اتابك از آن عبارات ناهنجار خوشش آمده باشد .\r\n","page_name":" 55 ","page_number":87},
  {"content":"\r\n\r\nخدمات امير اظهر من الشمس است ، اما خيانت تهمتى است كه دشمنان او براى انقلاب قلب شاه جوان به دو بستند و نصيحت او را نسبت به مادرش تعبيرى ناسزا كردند و اگر از سلسله نيست سرسلسله است به حكم  يُخْرِجُ الْحَيَّ مِنَ الْمَيِّتِ *  زادهء حاجى قربان‌بك طباخ ميرزا بزرگ فراهانى است و خود از آن سامان از خدمت قائم مقام اعراض كرد ، كسب كمالات آغاز نمود ، در ادارهء محمد خان زنگنه پيشكار آذربايجان بخدمات دولتى نايل گشت . وزارت نظام يافت ، در سنهء 1253 بامر محمد شاه با ناصر الدين ميرزا به تفليس رفت كه نيكلابدان صوب آمده بود . محمد خان امير نظام و حاجى ملا محمود نظام العلماء همراهان وليعهد بوده‌اند . امپراتور از محمد خان احوال ميرزا تقى خان را ميپرسد ، عرض مىكند سابق مستوفى نظام بود اينك وزير نظام است و همان است كه هنگام سفارت خسرو ميرزا بحضور امپراتور مشرف شده است . ميفرمايند شكر خدا را كه ديگرباره رفيق خود را ملاقات كردم و در بخش تحف براى او انفيه‌دان طلاى مرصعى ميفرستند ( در زمان حاجى ميرزا آقاسى ) ماموريت امير را به ارزنة الروم و وقايع آن سفر را در تاريخ ايران نگاشته‌ام . در اين هنگام ميرزا تقى خان رتبهء سرتيپى و نشان شير و خورشيد داشته ( 1263 ) .\r\nشرح بىكفايتى نصير الملك و آشكار شدن عرضهء ميرزا تقى خان در موقع فوت محمد شاه در تواريخ مسطور است ، 1264\r\nاز خدمات اول او تعديل جمع و خرج بود كه دو كرور تفاوت داشت . حقوق را كه نميرسيد نصف كرد و ميرسيد . چون امير فرق نگذارد شاهزادگان و صاحبان نفوذ و اهل دعا بناى بددلى و بددعائى گذاردند . معروف است كه در مجلسى كه صورت تعديل بودجه را مىخواندند يكى در هر قلم ريزه‌خوانى مىكرده تا نوبت به خودش ميرسد ، ميخوانند مقطوع ، از آن پس در هر قلم مىگويد باز خوب است .\r\nديگر از خدمات او دفع سالار بود . هم حكايت تحريك اسمعيل خان فراشباشى و ريختن افواج به منزل امير امرى است در تواريخ مضبوط . مصاهرت سلطنت مانع از ورود نظاميان باندرون شد . ميرزا آقا خان اعتماد الدوله وزير لشگر بامر شاه افواج را كه مازندرانى بوده‌اند ساكت كرد .\r\nجمعهء 17 ذيقعدهء 264 فرمان وليعهدى سلطان محمود ميرزا فرزند اول ناصر الدين شاه نوشته شد و ميرزا تقى خان به لقب اتابكى او منصوب آمد . شاهزاده 25 جمادى الاول 65 درگذشت .\r\nميرزا على محمد باب كه به اهمال حاجى ميرزا آقاسى قوت گرفته بود در تبريز بقتل رسيد .\r\nبيرق ايران را در ممالك خارجه برافراشت ، چه تهديد به معاملهء متقابله كرد . دار الفنون را بنا نهاد ، شاگرد به فرنگ فرستاد ، ايجاد روزنامهء وقايع اتفاقيه نمود ، قرار شد هركس در سال دويست تومان حقوق از دولت دارد سالى دو تومان براى مخارج روزنامه بدهد . برجيس نامى انگليسى مترجم بوده است . ظاهرا تأسيس روزنامه در سنهء 1267 شده است . هم در اين سنه تذكرهء عبور و مرور براى مسافرت در داخله مقرر شد و مجانى بود و باز كوبيدن آبله تداول يافت . چاپارخانه تنظيم يافت ، ميدان توپخانه در ارك هم از آثار اوست . از ايراداتى كه به امير گرفته‌اند تبعيد ميرزا على - خان پيشخدمت بوده در مراجعت از اصفهان به كاشان كه تقربى داشته و بدون اذن فرستادن به گروس و اجازهء عباس ميرزا ملك‌آرا به رفتن به تهران ، در صورتى كه امر شده بود با مادرش در قم باشند . مىگويند كه قصد داشته است او را به ولايت عهد منصوب كند ، به امر شاه ملك‌آرا را برگردانيدند ، مىبايست بدون اجازه برادر حركت نكرده باشد .\r\nچيزى كه رضا قلى خان در روضة الصفا نوشته و از پدرم هم شنيده‌ام رفتار امير نسبت به شاه خشن بوده است . دربار مهد عليا پناهگاه متخلفين بوده و مخل انتظام و امير آن تكليف را بشاه كرده بوده است . علل ديگر هم داشته است و اظهار آن از نزاكت دور است .\r\nاينكه در صدر التواريخ گويد : ميرزا تقى خان خواسته باشد تقليد نادر بكند يا اتابكان فارسى ، تهمتى است يا نسبتى است كه به او داده‌اند خدا داناست بذهن ناصر الدين شاه جا دادند كه اگر بد -\r\n\r\n","description":"","footnote":"","page_name":" 56 ","page_number":88},
  {"content":"\r\n\r\nخيال نبود مىبايست در امر مهد عليا پيشنهاد به قهوه كرده باشد نه تير تفنگ كه آوازش بلند شود .\r\nپس از عزل ، خلعت امارت لشگر به امير مرحمت شد نپذيرفت ( از حزم دور بود به غرور نزديك ) « 1 » اين بود كه ميرزا آقا خان اعدام امير را شرط قبول صدارت كرد و بيشتر وزراء و امراء ( زالوهاى مملكت ) موافقت كردند . اعتماد السلطنه مىنويسد مأمور دولتى به كاشان فرستادند و او را معدوم كردند ، شنبهء 18 ج 1 : 1268 سه سال و دو ماه و سه روز باقتدار گذاردند .\r\nحكايت اسب محمد حسن خان سردار در سفر اصفهان معروف است ، كه در حاصلى رفته بود و از ترس كسى دعوى مالكيت نكرد .\r\nنوشته‌اند در حوض سلطان راه قم سرقتى شد ؛ صاحب مال شكايت كرد ، امير حكمى نوشتن فرمود ، به دو داد كه در محل بر سنگى نهد ، بيچاره مأيوسا چنان كرد ؛ حكام اطراف كه مورد تهديد بودند اهتمام كردند و مال را بدست آورده نزد امير فرستادند به صاحبش رد شد . از تدبير امير يكى آن بود كه جنس خارجه ، ملبوس و غيره استعمال نمىكرد ؛ امتعهء داخله را رواج ميداد . در كرمان شال اميرى بافتند ، در مجلس خود كوزه و سر غليان گلى بجاى بلور تداول داد ، همه تأسى كردند . پيداست كه يك شعر بوستان همواره در نظر او بوده است .\r\n بر آن باش تا هرچه نيت كنى * نظر در صلاح رعيت كنى \r\nنيشكر از هند آورد . عبد الحميد نامى شكر را سفيد عمل آورد چون شكرهاى خوب . اهل صنعت را تشويق فوق العاده ميكرده است . قاآنى را در آن شعر ملامت كرد كه در آن حاجى ميرزا آقاسى را « ظالمى شقى » خوانده است .\r\n\r\nحكايت\r\nهرون نسبت به يكى از منسوبان بددل شد ، معزى اليه ، فرار كرد ، در دستگير كردن او جايزه مقرر داشت . از دلاوران يكى از پى او برآمد آخر او را يافت ، خواست نزد هرون آورد ملتجى شد و او را به نصف اموال خود نويد داد ، گفت ميدانى كه من بضاعتى ندارم اما از تو صرفنظر ميكنم ميگذرم و چيزى نمىپذيرم چندى گذشت و مغضوب محبوب و آن مرد مورد عنايت شد . ميرزا على خان حاجب الدوله زنى را از محترمات همراه برد كه عزت الدوله را مشغول كند ؛ اگر خبث نيت نبود بر خلاف آن ميكرد .\r\n\r\nبعض معلمين دار الفنون\r\nدر دورهء اول دار الفنون معلمينى بوده‌اند كه از همه آثار باقى است و بعدها آن دلسوزى را در كار نداشته‌اند . كريشش معلم توپخانه و رياضى بوده ، ميرزا زكى پسر حاجى ميرزا آقاى مازندرانى كه بپاريس رفته بوده است و فرانسه ميدانسته مترجم او بوده است .\r\n\r\n\r\n","description":"","footnote":"\r\n( 1 ) - با همهء دانائى ، توانائى و كياست مىتوان گفت در رد دستخط و خلعت امارت لشگر دون وزارت كشور قافيه را باخت و جامهء شبهه بر تهمتها كه به او زده بودند ساخت . با اطوار روزگار نكرى به كار است چنان كه ميرزا آقا خان را شعار بود . از قول او معروف است كه به ضرورت ريش خودم را در كون خر مىكنم ، چون كار گذشت بيرون مىآورم مىشويم ، گلاب ميرنم . كارش با حاجى ميرزا آقاسى به كدورت كشيد تنبيه شد و به كاشان تبعيد . در فوت محمد شاه بىاجازه به تهران آمد ، در سفارت انگليس سرسپرد و خود را بدستگاه مادر شاه بست . بطورى كه نوشته‌اند اجدادش در عهد صفويه و بعد اعتباراتى داشته‌اند و خود جسارت و كياستى داشته . در مازندران كه وطن او است بىنفوذ نبوده ، وقتى در معارضه با حاجى ميرزا آقاسى ، حاجى مىگويد آئينه بياورند كه ميرزا آقا خان رؤيت خودش را در آئينه ببيند مىگويد دو آينه بياورند ،\r\nبلا شبهه صلاح شخصى و خير مملكت قبول امارت لشگر بود . مثلى است در آتش بودن بهتر است تا در كنار . قبول امارت لشگر مجال سعايت به ميرزا آقا خان نمىداد ، باحترام در مركز بود و با حضور او غلطكارى كمتر مىشد و بلا شبهه رفع نگرانى از شاه شده باز اختيارات به خودش برمىگشت\r\n گفتم كه خطا كردى و تدبير نه اين بود * گفتا چه توان كرد كه تقدير چنين بود \r\n","page_name":" 57 ","page_number":89},
  {"content":"\r\n\r\nدكتر پولاك معلم طب و جراحى به مترجمى محمد حسين خان قاجار ، چون كلوكه فرانسوى فوت مىكند ، حكيم‌باشى مخصوص مىشود . مسافرت خودش را بآلمانى نوشته است ، خواندم شرح غذا خوردن ايرانى را مىنويسد كه دور سفره روى زمين مىنشينند و گلوله‌هائى از طعام كه برنج است درست مىكنند و به دهان مىاندازند . اينك براى صرف طعام يك سلسله ملزومات غير ضرورى تحميل است .\r\nتعجب مىكند از امانت مكاريان كه مردمىاند بىبضاعت ، مبالغ گزاف به ايشان سپرده مىشود و جز امانت ايشان وثيقه‌اى در دست نيست . آن جنس را بشهرهاى دور مىبرند و مىرسانند حتى در راه با دزد و دغل زد و خورد ميكنند تا چيزى از مال تلف نشود .\r\nشليمر نمسوى بجاى او بتدريس طب مىپردازد . اين شليمر قرابادينى در طب و نباتات نوشته است كه چاپ شده . مقدم ، اسم لاتينى نباتات است ، مترجم بفرانسه ، انگليسى و آلمانى در اول كتاب اسامى فارسى و عربى را مرادف كرده است و حواله بصفحات كتاب . الحق نسخه‌اى پر ارزش است و جا دارد كه تجديد چاپ بشود .\r\nاين شليمر سعى ميكرده است بلور بسازد و نمىشده است ، گفتند :\r\n اى شليمر يكزمان در كار خود انديشه كن * گر نمىگردد بلور اين كوره آن را شيشه كن \r\nميرزا ملكم خان پسر ميرزا يعقوب از مترجمين اول است . عبد الرسول خان و جعفر قلى خان عموى نگارنده نيز از مترجمين بوده‌اند . شاگردانى كه در اول مره زمان ناصر الدين شاه بفرنگ اعزام شدند بسرپرستى عبد الرسول خان بوده است . اين ملكم از شعبده نيز سررشته داشته است و آخر در دار الفنون دسته گلى به آب داد و آبروى دار الفنون را به باد . بالفرض كه بعضى افكار جديد درمان بعضى دردهاى قديم باشد طبيب حاذق ميخواهد كه دارو را بموقع و به اندازه به كار ببرد و الا نتيجه برعكس مىبخشد . متأسفانه خرابى را مقدمهء آبادى مىدانند ، كلنگ را كه برداشتند بقدرى خرابى مىكنند كه راه به آبادى مسدود مىشود .\r\n\r\nيادداشت پدرم\r\nخط تلگرافى « 1 » بموجب صورتى كه پدرم براى ناصر الدين شاه نوشته است در سال 1312 دو هزار و سى و يك فرسخ بوده است . ناصر الدين شاه مايل مىشود نمونه‌اى از تلگراف ببيند . كريشش از باغ لاله‌زار به عمارت نمونهء تلگراف بدست داده بود . شاه چهار هزار و پانصد تومان براى تكميل امتحان ميدهد .\r\nدو هزار تومان بدست فوكتى معلم شيمى و باقر خان « 2 » پسر عمه كه شيمى مىخوانده به مصرف\r\n\r\n\r\n","description":"","footnote":"\r\n( 1 ) - تلگرافخانه محلى بود در جنوب خيابان جليل‌آباد ، حالا خيام ، پشت ارك روبروى دهنهء بازار گلوبندك ، بعدها به كنار ميدان توپخانه ( سپه ) انتقال داده شد كه بناى سمت ميدان را من در ساختمان آن مباشرت داشتم . جبههء رو به ميدان در مرتبهء تحتانى حجره‌هاى جاى توپ و قديم‌ساز بود ، در مرتبهء فوقانى به طرز جديد كه در زمان پهلوى تغيير كلى پيدا كرد و عمارتى عالى است منظرهء تهران بواسطهء ابنيهء جديد به كلى عوض شده ، بطوريكه گاهى شخص راه را گم مىكند و محل را نمىشناسد .\r\n( 2 ) - چون اسم از باقر خان بردم بعضى حكايات بخاطرم آمد ، ياد ميكنم چه خالى از فايده نيست . اين باقر خان از شاگردان اول دار الفنون ، درس شيمى خوانده بوده پيش آمد روزگار او را آلوده كرده بود ، بقول ملا :\r\n تا دمى از هوشيارى وارهند * ننگ بنگ و خمر بر خود مىنهند \r\nهفته هفته از هوشيارى واميرهند . دختر دائىاى داشتم بزوجيت به او داده شد ، زنى با رأى و كدبانوئى به تمام معنى بود و شوهرش را به تحديد پيمانه صورت كار كرد و حاضر معاشرت هموار .\r\n زن نيك فرمانبر پارسا * كند مرد درويش را پادشا \r\nروزى تفسيرى از شعر ملا نمود ، بىلطفى نيست . از غزل ملا اين شعر خوانده شد : -\r\n","page_name":" 58 ","page_number":90},
  {"content":"\r\n\r\nميرسد به خيال آنكه روى سيم را روى بكشند . پدرم كه در آن‌وقت كتابدار بوده است اعتضاد السلطنه وزير علوم را متوجه مىكند كه مبلغ صرف خواهد شد و نتيجه بدست نخواهد آمد ، مأمور بانجام اين خدمت مىگردد ، از شهر به كرج سيم ميكشند و حرف مىزنند .\r\nاول سيم بدست پدرم تا زنجان كشيده شد و بعد تا تبريز امتداد يافت . بدوا پدرم تلگرافچى مخابرات بوده است . شاهزاده در خرج بىمبالات ، به رشتهء انگليس از بابت مخابرات خارجه مقروض مىشود ، مطالبه ميكنند ؛ در اين موقع پدرم تحويلدار بوده است ، ميخواهند بعهدهء او وارد بياورند . حكم مىشود مستوفى الممالك به حساب برسد ، با حمايت شاهزادگان درجهء اول از اعتضاد السلطنه ، فرهاد ميرزا و غيره چهل و پنج هزار تومان گردن شاهزادگان را ميگيرد . ضمنا معلوم مىشود در تلگرافخانه منافعى هست و حساب پدرم درست . ناصر الدين شاه تلگرافخانه را مستقيما به پدرم مىسپارد ( 1293 ) با روابطى كه بين خانوادهء ما و شاهزاده بوده است ، پدرم بدستور وزير علوم عريضه‌اى به شاه عرض مىكند و با رياست شاهزاده تعهد نظم . شاه دستخط مىكند تلگرافخانه اختصاص بخودمان دارد به سرتيپ كه آنوقت شهرت انحصارى بپدرم داشته واگذار فرموديم . آن قرض شاهزاده را پدرم كه تلگرافخانه بالمقاطعه به او بازگذارده مىشود بمرور مىپردازد و سند اقساط را به شاهزاده تقديم مىكند . قبض آخر در مجلسى بوده است كه شاهزاده معتمد الدوله ، حسام السلطنه و غيره ميهمان پدرم بوده‌اند .\r\nحسام السلطنه خرقهء خود را كه ابرهء آن در ضبط بنده است بدوش پدرم مىاندازد . دوستى خانوادگى ما با شاهزاده عليقلى ميرزا محفوظ ميماند و بعد از او پدرم حق دوستى را نسبت به محمد حسن ميرزا پسر آن مرحوم هميشه رعايت ميكرد ، تلگرافخانه اول ادارهء منظم ايران بود و بنابر صحت اساس امروز هم بانظم‌ترين ادارات است و مخابرات محل اطمينان . اساس دو اداره مربوط بخانوادهء ماست ؛ وزارت معارف و وزارت تلگراف و پدرم از هر دو نظر طرف اطمينان شاه بود .\r\n\r\n\r\n","description":"","footnote":"\r\nبقيه از صفحهء قبل\r\n زين همرهان سست عناصر دلم گرفت * شير خدا و رستم دستانم آرزوست \r\nگفت مىدانيد شير خدا و رستم دستان را براىچه مىخواهد ؛ تا گردن اين مردم بدراه را بزند .\r\nدر علىآباد راه قم ملك اتابك ميرزا على اصغر خان خاك چينى بدست آمد . باقر خان مأمور شد بپاريس برود و آن خاك را بدهد تجزيه كنند كه تا چه‌اندازه مصرف دارد . گفته بود اگر آدمى خاك هم بسر مىكند پاى تپهء بزرگ بكند ، البته دستگاه اتابك رنگين‌تر از دستگاه پدرم بود . در مسافرت تا كنار درياى خزر بيست بطرى عرق به مصرف رسيده بود كه در جزء اشياء برگشتى خالى يافته شد . زنش گفت پناه بر خدا باقر خان از اين سفر برنخواهد گشت و چنين شد در پاريس باسهال درگذشت و بخرج پدرم در پرلاشز مدفون شد .\r\nمن در پاريس بر سر قبر او رفتم و نمره گرفتم ، به صورت درختى سر از قبر بيرون آورده بود .\r\nباز حكايتى از باقر خان بيادم آمد . نوكرى داشت سولقانى ، پيشنهاد كرد كه عده‌اى گوسفند بخرد در سولقان بچرند و فايده بدهند . شصت رأس گوسفند خريدند ، پس از چندى خبر آوردند كه گوسفندها مشعله دم شدند ، از معنى اصطلاح پرسيدند گفتند يكى از پرت‌گاهى افتاد ديگران به خيال آنكه راهى است دنبال او دويدند و پرت شدند . نتيجهء عمل اين شد كه معنى مشعله دم را فهميديم و نتيجهء گوسفنددارى را . آنجا كه صاحب مال بالاسر مالش نباشد غالب مسألهء مشعله‌دم در كار مىآيد . از هر كارى هركس نميتواند سود ببرد بايد باهلش باز گذارد .\r\n","page_name":" 59 ","page_number":91},
  {"content":"\r\n\r\n\r\nشوخى ناصر الدين شاه\r\nپدرم با اينكه محمد حسن ميرزا اين استطاعت را نداشت ، عريضه به شاه نوشت كه شغل با محمد حسن ميرزا باشد و من به كار رسيدگى ميكنم .\r\nشاه بالاى عريضه دستخط كرد ، دوت كلب حسن . اين عبارت در آن اوقات شايع شده بود و كنايه از امر بىتناسب گفته ميشد و بسيار كنايات در آن مندرج بود .\r\nميرزا محمود قمى از شاگردان اول كه به پاريس رفته بودند نجوم تحصيل كرده بود و بر - گشت . پدرم او را برياست مركزى تلگرافخانه منصوب نمود كه تحصيل كرده است . فريب ميرزا حسين خان را خورده خواست راپرتهاى تلگرافى را بدوا به اطلاع ميرزا حسين خان برساند و اين خلاف سليقه و سياست ناصر الدين شاه بود . پدرم قضيه را بعرض رساند ، از تلگرافخانهء مخصوص به مركز امر شد كه ميرزا محمود خان معزول است . اخوى حسين قلى خان بجاى او آمد ، ميرزا حسين خان بتلافى ميرزا محمود خان را باليوزى بغداد داد اواخر در شاه‌آباد همسايگى ما نشسته بود ، گاهى او را ملاقات ميكردم ، درويش مسلك بود . برادرش خانلر خان دهرى بود ، آخر در اثر خوابى تغيير عقيده داد ، من حكايت را در افكار امم نوشته‌ام .\r\n\r\nدر جزء يادداشتها ديدم\r\nدر سنهء 79 در جنوب استراباد ابرى پيدا مىشود ، به زمين ميآيد و بلند مىشود صداى مهيبى از آن برميآيد پس از مدتى ازهم پاشيده آتشى ميافروزد كه از گرماى آن مردم بيحال ميشوند ( بمب اتمى )\r\n\r\nافتتاح دار الفنون\r\nعمارت دار الفنون « 1 » نيمه تمام شده بود كه معلمين غالب از اطريش وارد شدند . ناصر الدين شاه به ميرزا آقا خان ميگويد : ناظمى براى دار الفنون درنظر بايد گرفت و اسمى از رضا قلى خان ميبرد ميرزا آقا خان « 2 » با رضا قلى خان خوش نبوده . صورتى از بعضى رجال ترتيب ميدهد ، اسم رضا قلى خان ، را هم در قلمهاى نعال مينويسد ناصر الدين شاه پس از مطالعه رضا قلى خان را اختيار مىكند ميرزا آقا خان تمجمجى مىكند . ميفرمايند : ما ميخواهيم شاهزادگان ، اشراف و اعيان را در دار الفنون\r\n\r\n\r\n","description":"","footnote":"\r\n( 1 ) - خواجه نظام الملك وزير آلب ارسلان و ملكشاه كارهاى بزرگ كرده است بناى نظاميه در بغداد سرآمد همه است رتق و فتق امور جارى همه كرده‌اند .\r\n( 2 ) - ميرزا آقا خان اصلا اسمش ميرزا نصر اللّه پسر ميرزا اسد اللّه خان نورى است . نسب خود را به ابى صلت هروى منتهى مىكند ؛ در خدمت ميرزا تقى خان امير كبير مشاور و دبير بوده است در زمان محمد شاه وزارت لشگر داشته ؛ در موقع فوت محمد شاه در اصفهان حسن خدمتى بخرج داده است مردى مدبر بوده است . چون رشد زياد هميشه اسباب جوان‌مرگى است با حاجى ميرزا آقاسى درافتاد ، بامر محمد شاه تنبيه و به كاشان تبعيد شد . اين حكايت را مرحوم رضا قلى خان در روضة الصفاى ناصرى ياد كرده بود . ميرزا آقا خان از آنجا با وى نظر خوش نداشته است و در صدارتش آن جزء را از تاريخ برداشتند ، غافل از آنكه تاريخ گم نمىشود ، حتى اعتماد السلطنه در تاريخ الصدور برمىنگارد .\r\nرضا قلى خان انگشت ايرادى به كارهاى جناب صدارت مآب مينهاده . وقتى پيغام مىكند كه شما را مدعى صدارت مىپندارم ، جواب مىدهند من درين پندارها نيستم ؛ صدارت تراشم .\r\nاعتماد السلطنه در صدر التواريخ مىنگارد كه ميرزا آقا خان از پدرم ميرزا على خان خواهش كرد در منزل خود ميرزا يعقوب پدر ملكم و غراف صاحب مترجم سفارت روس كه از دوستان او بود و عباسقلى خان سيف الملك را دعوت نموده مجلس كند و امتيازى جديد ايجاد .\r\nرأى مجلس بر استقرار حمايل سبز شد و اينكه مخصوص صدور باشد . چقدر بايد انسان ضعيف - النفس و قوى الهوس باشد كه به سبز و سرخ دل خوش كند و حال آنكه گفته‌اند : مرد از پى سيم -\r\n","page_name":" 60 ","page_number":92},
  {"content":"\r\n\r\nبگذاريم درس بخوانند ، بايد بمرد امينى سپرده شود ؛ اگر رضا قلى خان امين نبود پدرم عباس ميرزا را به او نمىسپرد . در اين موقع ناصر الدين شاه 22 سال دارد . يك‌شنبهء 5 ربيع الاول 1268 صد نفر شاگرد از شاهزادگان و خوانين را ميرزا محمد على خان وزير خارجه بحضور برده معرفى كرد .\r\nاز خانوادهء ما چهار نفر از شاگردان اول دار الفنونند ؛ پدرم ، عمو و دو دائى نجفقلى خان و رضا خان . پدرم ميفرمودند ؛ من چندى مشغول تحصيل شدم ، ديدم با زن و بچه فرصت تحصيل گذشته چند كتابى جمع كردم و كتابدار شدم . عمو در زبان فرانسه و عكاسى و مهندسى كار مىكند ، نجفقلى خان در توپخانه و رضا خان در هندسه و در اول امتحان رسمى شاگرد اول مىشود . سه‌شنبه 9 ربيع الثانى 1278 قمرى در وزارت اعتضاد السلطنه .\r\nرضا خان به سمت مهندسى جزء اردوى مرو بود كه به حسن كفايت معتمد السلطنه شكست خورد ، 1276 . و رضا خان اسير تركمن شد و از وجهى كه در كلاه خود پنهان كرده بود توسط يهودى خودش را خريد و برگشت . حشمت الدوله حاكم خراسان بود ، مورد بىلطفى و معتمد السلطنه مورد سخط شاه شد .\r\nدار الفنون مؤسسه‌اى بود شامل چند شعبه : طب ، رياضى ، نظام و السنهء خارجهء ؛ همه محل حاجت و بهريك توجهى ميشد ، شعبهء ادبيات نداشت . طلاب غالبا جوانان اشراف و اعيان بودند .\r\nهركس بهر شعبه رغبت ميكرد ، از طب يا هندسه يا نظام ضمنا جغرافيا و يكى از السنه را هم فرا ميگرفت انگليسى ، فرانسه يا روسى . فارسى را هركسى در منزل نزد معلمينى كه بودند تحصيل كرده بود . بعدها كه از هر طبقه شاگرد قبول ميشد كلاسى براى مقدمات فارسى و عربى مرتب كردند . در امتحانات ، ناصر الدين شاه حاضر ميشد و سلامى بود ، به شاگردان انعامات و حقوق اعطاء مىكرد . در امتحان اول دوازده تومان در سال مواجب داده ميشد و در امتحانات بعد ميافزود .\r\nشاگردان فارغ التحصيل دار الفنون على قدر مراتب حقوقى ديوانى داشتند و به خدمات گماشته مى - شدند ، به محصلين نظامى منصب داده ميشد .\r\nاوقاتى كه من ترجمهء پياده نظام ميكردم در سلام سوم ربيع الثانى 1305 قمرى در وزارت علوم پدرم ، منصب سرتيپى سوم به من مرحمت شد . برحسب امر پدرم در روز سلام لباس نظام پوشيدم و شمشير هم بستم ، لكن به خود برازنده نميدانستم و ديگر آن لباس را نپوشيدم و خودم را مستحق آن لباس نميدانستم .\r\n\r\nشرح به خط پدرم\r\nشرح حالى كه پدرم به خط خودشان نوشته‌اند ياد مىكنم ، چون نسبت خودشان را به ادبيات ميرسانند . حقير عليقلى پسر رضا قليخان امير الشعراء صاحب تذكرهء مجمع الفصحاء و لغت\r\n\r\n\r\n","description":"","footnote":"\r\nبقيه از صفحهء قبل و زر نپويد ، طفل است كه سرخ و زرد جويد . ميرزا صادق قائم مقام پيشكار آذربايجان خطاهاى ميرزا آقا خان را بعرض مىرساند . به تحريك ميرزا آقا خان در تبريز به ميرزا صادق مىشورند جان بسلامت در ميبرد . اين اقدام را هم مزيد بر ساير ايرادات مىنمايد ، دوازده تقصير براى صدر اعظم برميشمارد و متعهد اثبات مىشود . من‌جمله مواضعهء او را با دولت انگليس در امر بوشهر و هرات كه منجر به عزل ميرزا آقا خان ميگردد و عزل جماعت نورى ، هشتم محرم 1275 . پس از او شش وزير مقرر گشت كه وزارت اول با ميرزا صادق بوده است و ملقب به امين الدوله مىشود .\r\nدر دستخط عزل ميرزا آقا خان و كسان او نويد التفات به او داده مىشود كه ما يقين بجز التفات در حق شماها ابدا كارى نخواهيم كرد .\r\nاعتماد السلطنه مىنويسد كه ميرزا آقا خان براى قبول صدارت دو عهد از شاه گرفت :\r\nيكى اعدام ميرزا تقى خان ، يكى امنيت جانى در موقع عزل براى خودش\r\n","page_name":" 61 ","page_number":93},
  {"content":"\r\n\r\nانجمن آراء ناصرى « 1 » و مصنفات ديگر كه در تأليفات خود آنها را اشاره نموده است اعلى اللّه مقامه مسقط الرأس حقير در شهر شيراز در سنهء يك هزار و دويست و چهل و پنج اتفاق افتاده . در اوقات سلطنت پادشاه ايران محمد شاه قاجار رحمة اللّه عليه در سن ده سالگى بدار الخلافهء تهران آمد ، مدت دو سال در ارگ سلطنتى و دو سال در محلهء دروازه شميران و پس از آن در خانهء ملكى . پدرم در چال ميدان روزگار مىگذاشت و در خدمت نواب اشرف و الا عباس ميرزا ملقب به نايب السلطنه مستخدم و موظف بوده تا در سنهء 1264 بحكومت بلوكات خمسه فيروزكوه مأمور شد و در ششم شوال همين سال محمد شاه در قصر محمديه سعدآباد مرحوم و از رسيدن اين خبر در اواخر آن ماه از آنجا به طرف دار الخلافه آمد . پس از ورود ناصر الدين شاه بدار الخلافه ، ميرزا تقى خان امير نظام زمامدار شد . يك سال بر اين منوال گذشت ، در سال دوم جلوس ميمنت مأنوس به حكم اعلحضرت شهريارى و امير نظام پدرم مأمور به سفارت خوارزم شد و اين بنده در خدمتشان عازم گرديدم روز 18 محرم 1268 مراجعت از خوارزم وارد دار الخلافه شدم « 2 » .\r\n\r\nيادداشت پدرم\r\nدر سنهء 1275 امر شد به سلطانيه سيم كشيده شود . اين خدمت باعتضاد السلطنه رجوع شد . پس از آنكه از چهار هزار و پانصد تومان ، دو هزار تومان بخرج مشاقى مصرف شد ، اين بنده بعضى دلايل عرض كرده چاره منحصر شد كه بنده اين خدمت را انجام داده باشم . با اسبابى كه حاضر بود سيم را به قزوين رسانده براى سيم معطل مانديم ، گفتم :\r\n اى بخت بارى ارمددى ميكنى بكن * كز دست برد ما را هجران تلگراف\r\nلعنت به بادكوبه و تفليس و انزلى * نفرين به رشت و حاج طرخان تلگراف\r\nگر سيم ميرسيد به من چهار ماه قبل * نك آفتاب بودى پالان تلگراف \r\nشاهزاده قدرى خنده كردند ، به مجد الدوله كه حكومت گيلان داشت نوشتند كه از بازار مكاره سيم بخواهد . در آن اوان مقدارى سيم از گيلان وارد شد ، مشغول كشيدن سيم به زنجان شديم از همراهان من على اصغر خان بود كه امروز بشير السلطنه لقب دارد و محمد مهدى ميرزا ، در سلطانيه منصب سرهنگى و پنجاه تومان اضافه مواجب به بنده مرحمت شد . در سنهء 76 از تبريز شروع شد و بميانه آمد ، 11 محرم به سلطانيه رسيد . در آن اوقات خسرو خان كرمانى دختر شاهزاده را كه موسوم به خانم تبريزى بود طلاق داد و اول مخابره كه از زنجان به تبريز شد در اين قضيه بود . از محمد - حسين خان اديب الدوله شنيدم در آن اوقات كه معطل سيم بوده‌اند اعتضاد السلطنه خواب مىبيند فصد كرده پنجاه و چهار مثقال خون گرفته است . پدرم تعبير مىكند به رسيدن سيم و پنجاه و چهار حلقه سيم ميرسد .\r\nدر سنهء 86 كه محاسبهء سيم سوم را با انگليس انجام دادم به لقب مخبر الدوله مفتخر شدم .\r\nاز جلفا به بوشهر ، انگليس دو رشته براى كارهاى خودشان كشيده بودند و يك رشته براى ايران .\r\nدر سنهء 83 پس از مراجعت موكب همايون از خراسان امر به كشيدن سيم مازندران و شاهرود\r\n\r\n\r\n","description":"","footnote":"\r\n( 1 ) - در سفر دوم مظفر الدين شاه در پاريس مستشرقى به اليزه پالاس آمد . موسيو - نيكلا قنسول فرانسه كه حاضر بود مرا به اسم و لقب معرفى كرد ، براى آن مستشرق مجهولى بود ، پدرم و جدم را نام برد مجهول سه تا شد ؛ مؤلف مجمع الفصحاء افزود ، آشنا شديم .\r\n( 2 ) - يادداشت ديگر : در سنهء 1269 من كتابدار دار الفنون شدم . در سلام ، محمد خان امير تومان از من تعريف كرد ، يكصد تومان مواجب به من مرحمت شد . در امتحان 1371 پنجاه تومان اضافه ، در 74 اسباب تلگرافى ميرزا ملكم از پاريس فرستاده بود از آن جعبه‌ها يكى در خوابگاه يكى در بالاخانهء ميرزا محمد خان كشيكچىباشى ، يكى در خانهء ميرزا سعيد خان وزير امور خارجه نصب شد .\r\n","page_name":" 62 ","page_number":94},
  {"content":"\r\n\r\nو استراباد شد . در هشتاد و شش مسافرت عتبات اتفاق افتاد ، پس از مراجعت ميرزا حسين خان برياست ديوان عدليه و بعد سپهسالارى و صدارت مفتخر گشت ، در سنهء 1288 مجاعهء سختى روى داد ، صدر - اعظم اين بنده را به سرپرستى فقراء مأمور ساخت ، بتيفوس مبتلا شدم ، شنيدم در حق اين غلام دعا فرموده بودند .\r\nپس از داير شدن مخابره با تبريز دستخط صادر شد كه عليقلى رئيس تلگرافخانه باشد .\r\nدر همين سنهء 90 تدارك سفر فرنگستان ديده شد ، حكم شد در ركاب باشم . در سنهء 91 تلگرافخانهء روس و انگليس قريب چهل و هفت هزار تومان طلبكار شدند ، حكم شد مستوفى الممالك به محصلى حكيم الممالك به حساب رسيدگى كند . بيست و سه هزار تومان قرض دولت شد از بابت مخابرات ، بقيه قرض شاهزاده ، فردى ممهور بدست فدوى دادند كه از آن قرار رفتار كند و مقرر شد مستقلا رئيس تلگرافخانه باشد و امر شد سالى هشتاد هزار تومان از بابت منافع تلگرافخانه تسليم آجودان مخصوص خازن صرف جيب بكنند .\r\nدر سنهء 97 اعتضاد السلطنه مرحوم شد . در سر سوارى احضار شد و شرحى در پرستارى مدرسه فرمايش رفت ، از سياق مطلب ؛ بقرينهء غلام و فدوى بايد اين يادداشت را براى عرض شاه نوشته باشند .\r\n\r\nنقل از روضة الصفاء\r\nدر زمان محمد شاه چند نفر از اعيان براى تحصيل به اروپا رفته بودند و ضرورت ايجاد مدرسه در مركز محسوس شده بود . عباس ميرزا معلمين انگليسى و بعد فرانسوى براى تعليمات نظامى دعوت كرده بود . جان داود خان مسيحى را به نمسه فرستادند . از دربار اطريش معلمين خواستند به زمان ناصر الدين شاه مدرسهء دار الفنون را در ارگ بنا نهادند . معلمين را ميرزا محمد على خان وزير امور خارجه در پيشگاه همايونى برده معرفى كرد و چون معلمين از خارجه بودند مدرسه را تابع آن وزارتخانه مىپنداشت .\r\nنيابت به فرزند خود داد ، عزيز خان آجودان‌باشى به مناسبت نظام مدرسه را جزء خود دانسته نايبى بر آنكار گذارد . ناصر الدين شاه رضا قلى خان را بشخصه به ناظمى مدرسه انتخاب كرد . پس از ميرزا محمد على خان ، عزيز خان بمداخله افزود ، چون وى به سلطانيه مأمور شد محمد خان بيگلربگى به مراقبت در امور نظام نامزد گشت .\r\nرتق و فتق امور مدرسه همان بتوجه رضا قلى خان بوده است ، در سالنامه‌هاى اعتماد السلطنه تاريخچهء دار الفنون مفصلا هست . پس از طبع كتب در علوم رياضى ، طبى و نظامى عليقلى خان پدرم به سمت كتابدارى منصوب مىشود ، ميرزا يوسف نورى لشگرنويس سررشتهء حساب مدرسه را فراهم ميآورد كه عليقلى ميرزا برياست مدرسه منصوب شود كه بعدها وزير علوم شد و رضا قلى خان براى مصاحبت مظفر الدين شاه به تبريز مأمور . به زمان عليقلى ميرزا جعفر قلى خان عمو رئيس و محمد حسين خان ناظم دار الفنون « 1 » شدند شاهزاده محمد تقى ميرزا آجودان .\r\nدر سنهء 1275 چهل و دو نفر از جوانان به پاريس براى تحصيل اعزام شدند كه در علوم و صنايع تحصيل كنند به سرپرستى عبد الرسول خان .\r\nامروز يكى از خدمتگزاران صديق و مراقب دار الفنون محمد حسن خان پسر محمد حسين خان اديب الدوله است كه نوهء عمه من است . پدر و پسر تا آخر عمر در خدمت به فرهنگ بسر بردند ، از محمد حسن خان تاريخچهء دار الفنون را خواسته بودم ، در ضمن صورتى از دورهء خدمت خود ياد - آورده بود در اين موقع سزاوار است كه ذكر از او بشود . اين پدر و پسر در خدمات خود ثابت قدم و مراقب بودند .\r\nتولد محمد حسن خان در تهران 1288 ، در سلام امتحان 1305 نايل به نشان نقرهء علمى از درجهء 3 و پانزده تومان مواجب مىشود . در 1313 به نشان طلا از درجهء اول و رتبهء نايب آجودانى\r\n\r\n\r\n","description":"","footnote":"\r\n( 1 ) - در سنهء 1258 حسين خان آجودان‌باشى كه به پاريس رفته بود در معيت كنت سرشى معلمينى را كه اجير كرده بودند در اصفهان بحضور محمد شاه معرفى كرد .\r\n","page_name":" 63 ","page_number":95},
  {"content":"\r\n\r\nدار الفنون ، در 1314 به آجودانى و سرتيپى سوم توپخانه ، 1316 ملقب به اديب الدوله مىگردد ، در 320 بدرجهء سرتيپى اول مفتخر مىآيد و 1330 به مديرى دار الفنون ، در 337 به نشان و حمايل سبز از درجهء اول ، در سال 337 بمنصب امير تومانى ، 1340 به اخذ تمثال همايون مباهى مىگردد\r\nاين پدر و پسر و برادرانش محمد صفى خان و محمد رحيم خان همه به پاك‌دامنى و صميميت در خدماتى كه داشته‌اند مراقبت كرده‌اند .\r\n\r\nعروسى صنيع الدوله\r\nدختر ميرزا داود خان نوهء ميرزا آقا خان را براى صنيع الدوله خواستگارى كرده شال و انگشترى هم چنان كه معمول است فرستاده شده بود . عبد الحسين خان فخر الملك دائى دختر مانع شد كه حق پسر من سليمان خان است .\r\nشال و انگشترى را پس دادند . پدرم احترام السلطنه دختر مظفر الدين ميرزا وليعهد را خواستگار شد ؛ شيرينى خوردند ، در اين ضمن مسافرت خريد كشتى پيش آمد . بعد از مسافرت عروسى شد .\r\nهفت شبانه روز باغ مامضيف عام بود ، اعيان از هر طبقه دعوت و پذيرائى ميشدند ، شبها مجلسى هم در باغ مرتب بود ، مطرب‌هائى مشغول بودند و از براى كسى مانع نبود . اهالى محل جمع ميشدند و تفريح ميكردند ، جاى خوب ، هواى خوب ، مطرب خوب ، يك شب امين السلطان هم در ميان جماعت ديده شده بود . خدمت آن مجالس با من بود . شبى كه عروس را آوردند از مدعوين زنانه و مردانه و مضرب و موزيكانچى و سرباز هزار نفر پذيرائى شدند « 1 » .\r\n\r\nانديشهء انگليس از آنكه آلمان در ايران امتياز راه‌آهن بگيرد\r\nدستخط ناصر الدين شاه كه از آن استشمام خستگى مىشود :\r\n« از اظهارات ولف وزير مختار انگليس و ايلچى مخصوص اطلاع حاصل شد و خيلى اسباب تعجب شد . شما اين فرمايشات را بجناب وزير مختار برسانيد بلكه همين دستخط را بدهيد نگاه دارند و مطمئن باشند وعدهء سابق ما در باب دولت انگليس و كمپانى آن دولت بر سايرين در ساختن راه‌آهن جنوب تهران به قوت خود باقى است .\r\nالبته هر وقت امتياز ساختن راه‌آهن در شمال و غيره به ديگران داده شود فورا امتياز راه - آهن تهران به شوشتر يا مثل آن بكمپانى انگليس داده خواهد شد . البته در آن‌وقت ملاحظهء شرايط و حدود آن هم خواهد شد كه مقرون بصرفه و صلاح ما و مفيد فايدهء تجارت طرفين باشد و يقينا هيچ راه‌آهن جنوبى بىمشورت با دولت انگليس به احدى از كمپانيهاى خارجه داده نخواهد شد ؛ 8 دى 305 - و 16 دسامبر 1888\r\nدر تاريخ 31 مارس جرج باركلى تجديد يادآورى مىكند و به دستخط دسامبر 88 حواله مى - شود در دستخطهاى ناصر الدين شاه به ميرزا حسين خان صدر اعظم است كه با سفارت روس و انگليس مذاكره كنيد كه آيا ما استقلال داريم يا نه ؟ اينهمه مداخله در كارهاى ما چرا ميكنند\r\nناصر الدين شاه در سياست سه مخل داشت ؛ روس ، انگليس و عثمانى . روس و انگليس به قوت عهدنامهء تركمان‌چاى ، عثمانى از راه جلب علماء كه مركز در بين النهرين داشتند .\r\nعهدنامهء تركمان‌چاى دست ايران را از هر جهت بسته در گمرك تصرف مقدور نبود .\r\nكارخانهء قند كهريزك خوابيد ، چون گمرك بر قند روس ممكن نبود ، كارخانهء ريسمان‌ريسى\r\n\r\n\r\n","description":"","footnote":"\r\n( 1 ) - از جمله اقدامات صنيع الدوله ، در آوردن سرب پس‌قلعه بود كه صد بيست الى سى نقره دارد بمناسبت آن وصلت ساختمان كار را در تپه‌هاى داوديه بنا كرد . بوسايل عادى نقره از سرب جدا نمىشد نمونه‌اى از آن سنگ به برلن فرستاد ، نوشتند به فلان ترتيب آب مىشود ، موافق آن دستور كوره ساخته شد و سنگ آب نشد . درثانى نمونه به برلن فرستادند معلوم شد سنگ معدن روى هم دارد و بايد اول روى را به شستن جدا كرد بواسطهء پيش‌آمدها اسباب شست‌وشو فراهم نيامد . آن بنا از بين رفت و مقدارى سنگ سرب روى آن تپه باقى است ، اگر يهودىها نبرده باشند . در سنهء 328 شروع به شست‌وشو شده بود و دو نفر گرجى كه آفت جان صنيع الدوله شدند از كارگران معدن بودند .\r\n","page_name":" 64 ","page_number":96},
  {"content":"\r\n\r\nصنيع الدوله واماند ، چون برنخ هند وضع گمرك امكان نداشت . در عدليه كاپيتولاسيون مانع بود مردم در معاملات رنگ خارجه ميدادند و ميبايست با حضور قنسول محاكمه شود و بكلاه‌سازيها صورت رسميت داده ميشد . نظر در انتقاداتى كه از دورهء ناصرى مىشود غالبا محظورات را در نظر نميگيرند . ناصر الدين شاه از رجال مبرز سياسى بود ، با موانع قوى پنجاه سال حدود ايران و شئونات سلطنت را نگاه داشت ، اما در باب معارف هم به نسبت مقتضيات بجاى ابتدائى مكتب‌خانه بود و آزاد بود . پسر و دختر خواندن و نوشتن مىآموختند و مردم نسبت به تربيت اولاد خود در حد قرائت قرآن و ترسل ، در شهر و قصبات توجه داشتند ، حتى در دهات مكتب‌خانه بود . از علوم و فنون چيزى كه در آن‌وقت مورد داشت ، نظام ، طب و السنه بود كه در دار الفنون و مدرسهء نظام تهران و تبريز درس داده ميشد تا دامنهء صنعت در مملكت وسعت نيابد و راه اقدام باز نباشد . توسعهء مدارس مضر است كه مفيد نيست . در اين مسأله هم عهدنامهء تركمان‌چاى راه توسعهء صنايع را بسته بود . ترويج صنايع بطوريكه در قندسازى و ريسمان‌تابى و شماعى ديديم ممكن نميشد ، فقط راه كار در معادن باز بود ، آن هم سرمايه ميخواست كه در ايران فراهم نميآمد و استفاده از سرمايهء خارجى را هم دولتين همسايه مانع بودند . اهتمام ناصر الدين شاه را در خصوص معادن و كارخانه و راه‌آهن دستخطهاى او نشان ميدهد . سرمايه‌داران خارجه ميدانستند كه با دست بسته در اختيار گمرك كارى رواج نميگيرد . ما در انتقاد حرفى نداريم اما فهميده و منصفانه . در عدالت ناصر الدين شاه اين بس است كه با عضد الملك اختلاف قناتى پيش آمد ، شاه بحكومت شرع رجوع كرد ، حق با عضد الملك شد ، شاه امر داد چاههاى قنات خودش را انباشتند . امروز كه بعرض و طول خورنق دادگسترى داريم حكم ناحق و تضييع حقوق بمراتب بيش از زمان ناصر الدين شاه است . اينهمه بند قانونى هم نداشتيم كه هركدام دربندى است كه سالها بايد تا از آن گذشت سى سال است من خودم در گرداب بيداد گرفتارم و چيزها ديده‌ام .\r\nمن مدعى كسى نيستم ، طماع مدعى من است و ادعا از آن قبيل نيست كه من بتوانم از نصيحت خاقان چين استفاده كنم ( سفرنامهء مكه صفحهء 59 )\r\n\r\nچيزى از ذوق ناصر الدين شاه\r\nوقتى ميرزا حسين خان سپهسالار از دو نفر توسط كرد كه شغل مستوفى الممالك و معير الممالك را به آنها بدهند و تقديمى لايق هم ميدادند . شاه بالاى عريضهء ميرزا حسين خان دستخط كرد :\r\n دوست به دنيا و آخرت نتوان داد * صحبت يوسف به از دراهم معدود \r\nكنايه به بميرزا يوسف مستوفى است و دوستعلى خان معير الممالك . كلمهء « دوت كلب حسن » « 1 » بالاى عريضهء پدرم در توسط از محمد حسن ميرزا اعتضاد السلطنه يك قاموس معنى دارد .\r\nدر اپراى برلن از ناصر الدين شاه پرسيدند ، از كدام قسمت ساز اپرا خوشترش آمده است گفته بود ؛ قسمت اول ، درثانى زده بودند گفته بود ؛ قبل از آن ؛ بالاخره كاشف به عمل آمده بود كه موقع كوك كردن آلات منظور است كه بىشباهت به درآمد ماهور نيست .\r\n\r\nعريضهء انيس الدوله به ناصر الدين شاه نمونه‌اى است از لياقت بانوان\r\nقربان خاكپاى مباركت گردم ، جواب عريضهء نواب ركن الدوله را مرحمت نفرموده‌ايد ، آدمش مطالبه مىكند . دستخط در عريضهء مزين التفات فرمائيد ، بارى شنيدم كه حكومت شيراز را باز تغيير داده‌ايد و اللّه خيلى تعجب است بيچاره ركن الدوله هفت ماه است رفته ، با آنهمه خسارت اگر براى پيشكش است از خود شاهزاده بگيريد و خودش باشد ، اينطورها كه پدر رعيت بيچاره درمىآيد ، رعيت همينطور تمام مىشود ، حاكم كه از خودش نميدهد ، دور از مروت است از همه‌جهت بيچاره‌ها تمام شده‌اند . عريضه را بدست كسى ندهيد ، محرمانه ملاحظه فرموده پس دهيد خواجه بياورد .\r\n\r\n\r\n","description":"","footnote":"\r\n( 1 ) - اصطلاح آنزمان در مورد افراد نفهم .\r\n","page_name":" 65 ","page_number":97},
  {"content":"\r\n\r\nگراور بعضى شاهزادگان در مهمانى اتابك از ناصر الدين شاه\r\nوسط عباس ميرزا ملك‌آرا ، دست راست : عبد الصمد ميرزا عز الدوله ، كيومرث ميرزا حميد الدوله ، دست چپ : محمد تقى ميرزا ركن الدوله ، سلطان احمد ميرزا عضد الدوله ، ميرزا نصير مستوفى\r\nدستخط در صدر عريضه : ركن الدوله حاكم است ، جواب عريضه‌اش را هم با تلگراف داديم ديگر جوابى ندارد كه داده شود .\r\n\r\nتأهل من\r\nدر سفر سوم ناصر الدين شاه بفرنگ در 1306 قمرى ، پدرم ملازم خدمت بود در لندن اجازه زيارت بيت اللّه گرفت و مشرف شد . در غيبت ايشان دختر بزرگ نير الملك عمو كه معقودهء من بود از خانهء پدرى كه روبروى خانهء ماست بخانهء ما آمد ( 1307 )\r\nاولاد اول ما دخترى بود ، باسم مرحومهء همشيره زيبنده ناميدمش . دندان دير درآورد به يكبارگى پنجاه و پنج روز مريض بود و درگذشت . در نتيجهء عقايد زنانه چيزها شنيدم ، همه جگر - خراش و به روى خود نياوردم . دلخوشى ما به اين بچه بود . موجبات گله بسيار دارم اما از مادر و خواهر حتى برادر چه گله ، در شهريار مزرعه داشتيم ، سرپرستى آن مثل همه كارهاى شخصى پدرم با من بود چند روزى به زركان رفتم و برگشتم ، بچه همانطور گرفتار بود و حالا قريب دو سال داشت . بدرب اطاق دايه رفتم ، نگاهى به من كرد و من نگاهى به او هيچوقت فراموش نميكنم ، از بچهء دو ساله آن نگاه را تصور نميكردم ، نميدانم چه درد دل ميخواست بكند . در آن مدت رياضت سخت كشيدم كه پنجاه و پنج روز طول كشيد . حال پنجاه سال ميگذرد گوئى ديروز بود .\r\nاطفال قبل از قدرت بر تكلم در مكتب طبيعت مشغول آموختنند ، آنچه مىبينند تقليد مى - كنند و آنچه مىشنوند بخاطر ميسپارند ، ما برحسب عادت روى زمين غذا ميخوريم ، بچه را كنار سفره مىنشاندند ، منزل خدمتگار زير اطاق بود مشت به زمين ميزديم ميآمدند ، آن طفل هم به تقليد مشت به زمين ميزد ، پس از فوت او و يك چله و نيم رياضت ، خوابى ديدم و از اثر آن رياضت دانستم .\r\nاواخر تابستان بود فقط به معلم خودم جناب قندهارى گفتم ؛ گفت به كسى مگو هركس را معراجى است در بيدارى يا در خواب و اين خواب معراج تو است .\r\n\r\n","description":"","footnote":"","page_name":" 66 ","page_number":98},
  {"content":"\r\n\r\n\r\nخواب\r\nخواب ديدم در اطاق خود نشسته‌ام ، خطابى به من رسيد كه دعوت كن ، متحمل نشدم ، بار ديگر همان خطاب را شنيدم ، متأمل شدم ، گفتم بختم نبوت معتقدم چه دعوت كنم . كرت سوم كتابى ساخته و پرداخته پيش من گذارده شد كه به اين كتاب دعوت بايد كرد و خالى از عتابى نبود ، جاى انكار نماند .\r\nخبر كردم علماء در مسجد شاه جمع شدند . روى سكوى پشت درب بزرگ و من به وضعيت مسجد شاه آشنا نبودم . امام جمعهء تهران سيد عبد اللّه بهبهانى را مىشناختم ، ديگران را نمىشناختم بعدها آشنائى پيدا كردم يكى از آنها شبيه شيخ فضل اللّه بود و يكى شيخ عبد النبى . كتاب در دستم است بالاى منبر پشت بدرب مسجد رفتم و خواب را بيان كردم و گفتم بدانيد كه من مسلمانم و معتقد بختم نبوت ، لكن حال اين است ؛ يكى گفت : ( گويا آنكه شبيه شيخ فضل اللّه بود ) كه ما در نبوت يوسف اشكالى داريم ، جواب گفتم ؛ چه گفتم بخاطر ندارم و خواب را در آن‌وقت ننوشتم ، دعوت من پذيرفته شد . از مسجد بدار الفنون آمدم ، اين طايفه از من پرواز خواستند پرواز كردم ايمان آوردند به خانه آمدم حالى در خود ديدم كه بيان ندارد ، حجاب پيش چشم من نيست عيال من از در درآمد به او گفتم حرام در مال من نيست چون تو و بچه‌ها شريك هستيد ( و در آنوقت اولاد نداشتم دخترى كه بود فوت كرده بود ) آنچه هست مال شما است ، اگر در راه خدا بدهيد بهتر است ، نگاه داريد مختاريد ، مرا گليمى و كاسه و كوزه كافى است ، از خواب بيدار شدم و از اينكه مال حرام در مال من نيست شكر كردم . اميدوارم امروز هم‌چنان باشد ، كتاب افكار امم را كه نوشتم بخاطرم آمد كه شايد اين آن كتاب باشد . اين خواب ثمرى كه در زندگى من داشت قوت قلب بود .\r\nدر موارد عديده كه بخطر افتادم و خبر ارادهء قتل به من ميدادند ، ميگفتم غلط مىكنند هنوز مأموريت خودم را در مسجد شاه انجام نداده‌ام .\r\nدعوت جز تشويق به اخلاق نيست و من بفضل الهى هميشه خلق را براستى و درستى و ترك رذائل و كسب فضائل ، خدمت بنوع ، مردم‌دوستى ، عدالت و قناعت دعوت كرده‌ام و به حمد اللّه و المنه پيرامون كجيها و بديها نگشته‌ام ، محبت را بديده پذيرفته‌ام و كينه بدل نگرفته‌ام افكار امم را كه نوشته‌ام همان كتاب است در هدايت خلق و همه‌جا به آيات قرآن متوسل شده‌ام .\r\nاز شيخ سيف الدين پرسيدم در نبوت يوسف چه اشكالى است ؟ گفت حرمت يعقوب\r\n\r\n","description":"","footnote":"","page_name":" 67 ","page_number":99},
  {"content":"\r\n\r\nرا درست بجا نياورد ، نور نبوت از او زائل شد .\r\nتا سنهء 1311 شغل شاغل من خدمت پدرم بود و كارهاى شخصى او ، روزها به امور خانه و غيره مىپرداختم شب‌ها در خدمت او بسر ميبردم . اطاق منزل او دو در داشت ، يكى را مىبست بيرونى بود ، ديگرى را مىبست اندرونى . سرشب لاله مىآورد روى پله‌اى كه بود ميگذارد ، ده دوازده گربه كه عادتا جلو پله حاضر شده بودند ، بهريك لقمه‌اى گوشت ميداد و صدا ميكرد خان خانان من هرجا بودم حاضر ميشدم و شب تا موقع شام مراقب بودم ، غليان ميخواست مىآوردم ، سفرهء شام را مىگستردم ، آفتابه و لگن را ميگذاردم و ميرفتم و اين ترتيب چند سال دوام داشت .\r\nاول شب غالب كاغذخوانى داشتند ، تمام كه ميشد ميفرمودند خان مهمل بگو . غالبا صحبت رنگ عرفان مىگرفت . كمتر از پدرم خواهش ميكردم ، چيزى كه بخاطر خودشان به من لطف كردند آجر كاشى است معرق كه روى آن لعاب آبى بوده است و از آن اين كلمه را تراشيده‌اند  وَ يَهْدِيَكَ  چون به منزل خود آوردم عيالم گفت  عَلى صِراطٍ مُسْتَقِيمٍ *  و آن كاشى را محترم و محفوظ داشته‌ام و اميدوارم از راه راست منحرف نشده باشم .\r\nبراى مصارف تقاضائى بنظم كرده بودم جواب بنظم دادند ، براى اينكه خطشان هم در كتاب باشد گراور شد . ( بصفحهء 67 مراجعه شود )\r\nچندروزى هم پدرم وزير تجارت شد به من امر فرمودند كه در مجالسى كه بود حاضر شوم امين السلطان موافق نبود حركات جاهلانه براى خسته كردن پدرم ميكرد . من جمله روزى سيد جواد خزانه را فرستاد بىادبانه مذاكراتى كرد . پدرم استعفا داد .\r\n\r\nورود به خدمت رسمى\r\nپدرم سه وزارت داشت ؛ تلگراف ، علوم و معادن ؛ تلگراف بسعى خودشان انجام يافته بود .\r\nشبى فرمودند ، دار الفنون را نير الملك ( عمو ) اداره مىكند تلگرافخانه را حسين ( مخبر الملك ) مريضخانه را ابو الحسن خان دكتر ، كارهاى خانه را هم تو . عرض كردم اين يك قسمت !\r\nقبل از ابو الحسن خان ، دكتر محمد كرمانشاهانى معروف به كفرى رئيس مريضخانه بود ميرزا حسين خان صدر اعظم به او بىلطف بود ، در مراجعت از فرنگ سر زده به منزل ما آمد ، پدرم توسط كرد و رياست مريضخانهء دولتى را به دو داد ، مردى خودپسند بود و در صحبت فن‌وفن ميكرد روزى با مشتى افاده نزد پدرم آمد ، سنگ مثانهء درشتى در مشت با بسى فن و فن و افادهء بسيار گفت ؛ كه اين سنگ را امروز درآورده‌ام و پنج سير وزن دارد . مورد تحسين شد ، ميرزا اسماعيل خان كه در شهر بمجلس‌آرائى معروف است و پدرم اسم اين قبيل را مگس نقاله گذارده است حاضر بود گفت ، جناب دكتر مريض در چه حال است ؟ گفت ؛ البته مريض مرد ، ميخواهيد سنگ پنج سير از مثانه دربياورند و مريض جان درببرد . ميرزا اسمعيل خان باد در صداش انداخته گفت اگر اينطور است من كبد و قلب درمىآورم ، خنده درگرفت و دكتر قدرى كوچك شد . اين اوقات جراحهاى خوب داريم و عمل‌هاى سنگين را نيكو از عهده برمىآيند ، من‌جمله چشم نوهء من دختر نصر اللّه ناكام قدرى پيچ داشت ، دكتر شمس پسر شاهزاده لسان از شاگردان را تولد كه در فرنگ كحالى آموخته بود چشم را عمل كرد و بهبودى كلى حاصل شد .\r\nچيزى نگذشت بنده و اخوى وارد خلوت شديم ، عريضه بتوسط مجد الدوله عرض كرده بودند .\r\nدر آن‌وقت چشم من ماده كرده بود و ورم طورى بود كه حفرهء چشم صاف شده بود و چشم باز نميشد ، درد بسيار ميكرد . اطبا براى شور جمع شده بودند و به انگليسى صحبت ميكردند ، شكسته بسته بگوشم خورد كه ناگزير باشد نيشتر زد ولى ممكن است مجرى فيسطول شود ، شب خوابم نميبرد و بيشتر انديشهء فيسطول مزاحم بود كه صورت چه ريختى پيدا خواهد كرد . چه شنيده بودم كه والده و همشيره ميگريستند ، در آن حال بىتابى متوسل به حضرت سيد الشهداء شدم ، بمناسبت آنكه فراشى تكيه در اوقات عزادارى با من بود . روز ديگر آمدند نيشتر زدند ، فتيله گذاردند ،\r\n\r\n","description":"","footnote":"","page_name":" 68 ","page_number":100},
  {"content":"\r\n\r\nنوبت دوم زخم طورى التيام يافته بود كه راه به فتيله نداد . هنوز ورمى در پلك باقى بود . 15 رمضان 311 پاى كاخ جلوى درب موزه شرفياب شديم ، امين خلوت معرفى كرد شاه سر دماغ بود و به نظر لطف در ما نگريست ، فرمودند روزه ميگيرى ؟ عرض كردم يك روز مىگيرم و يك روز بملاحظهء چشم رد مىدهم ، به امين خلوت فرمودند ؛ بدرب خانه بيايند حضرا سفرا بل اسفار . شرحى كه امين خلوت به ميرزا محمود فراشخلوت و قاپوچى مخصوص درب اطاق سركارى نوشته است :\r\n« جنابان جلالتمآبان آقايان خان خانان و محمد قلى خان بمنصب پيشخدمتى خاص سرافراز شدند ، كشيك هم ندارند ، در سوارى و اسفار و غيره بايد همه‌روزه حاضر خدمت شوند و به همه اطلاع بدهيد و خودت هم هميشه مواظب خدمات ايشان باشى و به جناب جلالتمآب ناظم خلوت هم ابلاغ شده بشما اطلاع خواهند داد ، شهر رمضان المبارك 1311 امين خلوت » عبارت شاه را پدرم مكرر از من پرسيد ، بقدرى كه شايد عصبانى شدم ، فرمودند اينكه مكرر ميپرسم براى اين است كه كلمات شاه را صحيحا بدانم ، از كلمات اول شاه مىشود تا آخر خواند ، اين كلمات دلالت بر لطف و توجه دارد ، همينطور هم بود . نسبت بمقام پيشخدمتى مرحمت شاه در حق من بدرجه‌اى بود كه امين السلطان رشگ ميبرد . من و اخوى هفته‌اى يك‌روز بيشتر بدرب خانه نميرفتيم همينقدر كه موقعى بدست مىآمد تعظيمى ميكرديم و مرخص ميشديم .\r\nنوبتى ناهار شاه را در اطاق برليان چيده بودند ، شاه از اطاق عاج آمد و سر نهار نشست ما دور از سفره ( روى ميز ) ايستاده بوديم ، منتظر كه توجهى بفرمايند تعظيمى بكنيم برويم ميرزا محمود آهسته به من گفت سر ناهار شاه نايستيد و اين قاعده بود ، ديده و نديده تعظيم كرديم و مرخص شديم .\r\nاخوى ديگر بدر خانه نيامد . من يكهفتهء ديگر رفتم . زرنى غبا تزدد حبا را ملاحظه ميكردم : ناهار در بالاخانهء عمارت ابيض مشرف بحياط آبدارخانه حاضر بود . اطاق نسبتا كوچك است و جمعى هستيم ، شاه تشريف آوردند . هيبنت خان دندانساز مخصوص جوانى را كه دندانسازى آموخته بود معرفى كرد . ضمنا گفت فرانسه خوب ميداند ، شاه از من پرسيد تو فرانسه مىدانى ؟\r\nعرض كردم كمى ، از آن كتابها نخوانند كه بپدرم فرموده بودند ، در گوشم بود ، برحسب معمول مرخص شدم . شاه سر نهار نشست ؛ فرمود خان خانان مرا صدا كردند ، وارد اطاق شدم فرمودند را تولد آمده است عرض كردم بلى و باز مرخص شدم نايستادم .\r\nمسلم بود كه ميدانم دكتر را تولد آمده است . شاه مرا خواست ؛ سئوال بديهى فرمود ، شايد خواست برساند كه حضور من در سر نهار خلاف ميلش نيست ، معهذا من هيچوقت سر ناهار نماندم ، اين مجلس عقبه دارد كه دلالت بر هوش و حافظهء فوق العاده مىكند .\r\nظل السلطان دكتر گالزفسكى طبيب چشم معروف را از پاريس بمصارف گزاف خواسته بود آمد . در مراجعت چند روز در تهران در پارك ظل السلطان توقف كرد . مردم شنيده بودند ازدحام كردند ، دكتر كه رفتنى بود كسى را نمىپذيرفت و از پارك ميراندند . در آن چند روز روزى هم بديدن پدرم آمد . دمعهء چشم من در نتيجهء همان ماده قرب مسدود بود ، ميلى هم در دمعه كرد كه دكتر شيخ تعقيب كند ، من نميدانستم كه آن عمل سنگين نيست . بدكتر شيخ رجوع نكردم و شايد خبط بود .\r\nپدرم حال مردم را كه شنيد ، از شاگردان گالزفسكى ، راتولد نامى را بسالى دو هزار تومان اجير كرد ، دو سال در تهران بود . در دار الفنون تدريس و در مريضخانهء دولتى عمليات ميكرد اسمعيل خان ، شاهزاده لسان ، مهذب السلطنه و بعضى ديگر شاگردان اويند . دكتر راتولد معالجات خوب كرد ، عيبى كه داشت مشروب بىاندازه مىخورد ؛ سعى او در گشودن دمعهء چشم من مفيد واقع نشد ، چهار ماه هرروزه ميل ميزد ، دمعه را ميگشود ، روز ديگر بسته بود . گناه بخت من است اين گناه دكتر نيست .\r\n\r\n","description":"","footnote":"","page_name":" 69 ","page_number":101},
  {"content":"\r\n\r\n\r\nروزهاى سوارى\r\nروزهاى سوارى برحسب اجازه‌اى كه داشتم به قصور اطراف شهر ميرفتم .\r\nروزى در قصر فيروزه شرفياب بودم ، شاه وقايع يوميهء خودشان را بيان ميفرمودند فخر الملك مينوشت ، يكى از دره‌ها را اسم بردند فرمودند ده دوازده تكه ( شكار ) از ده قدمى ما گذشت ، دوازده تير انداختيم نخورد . عزيز السلطان خجالت كشيد ، قدرى گذشت ، فرمودند چون كسان اومارق رفته بودند و گله را نزديك ما رانده ، روز ديگر سفرنامهء فيروزكوه را در حضور ميخواندند كه تصحيح شود چاپ كنند ، خوانده شد به شكار رفته بوديم سياهىاى از دور پيدا بود دوربين خواستيم آقا دائى آبدارباشى فراموش كرده بود همراه بردارد ، قدرى گذشت فرمودند دوربين چه بود درثانى خوانده شد ، فرمودند ؛ بنويس آوردند تماشا كرديم و نسخه تصحيح شد .\r\nصحبت از مسافرت تابستان مىفرمودند ، دره‌اى را اسم بردند ( يوش ) به من فرمودند آنجا را ديده‌اى عرض كردم ؛ از كوه آنطرف نرفته‌ام ؛ فرمودند امسال همراه ما بيا ، ما خودمان آنجا را معرفى ميكنيم . اشخاصى تقديمىها ميدهند كه اجازهء سفر به آنها داده شود ، در همين سفر قوام السلطنه پانصد پنج هزارى داده بود جز در طبلهء چادر نديدمش . نهايت لطف بود كه به من فرمايش رفت كه در ركاب باشم ، در سفر كنار دريا ملازم ركاب شدم .\r\nدر درهء يوش بعد از نهار كه شرفياب بوديم بشاهزاده ايرج ميرزا فرمودند ؛ آناوال آناوان بفرانسه سرازير و سربالاى جريان رودخانه است ، به من فرمودند جنگل را بآلمانى چه مىگويند عرض كردم والد فرمودند اندكى و سرى تكان دادند ، اين اندكى نبود مگر جواب من كه فرانسه را كمى ميدانم كه چهار ماه قبل گفته بودم قصدم اين بود كه از آن كتابها ( شرح رولوسيون ) نخوانده‌ام ( صفحهء 69 ) زمستانها شاه يكى دو مرتبه به جاجرود تشريف مىبرند ، بعضى ملتزمين ركاب در اطراف عمارت با حريمى منازل براى خود ساخته‌اند ، اجازه خواستم بجاجرود بروم ، پدرم فرمودند برو اما جره به منزل يك از آشنايان . عرض كردم بشير الملك بيطرف است ، فرمودند خوب است .\r\nاين بشير الملك خواهرزادهء على خان شاطرباشى است . اجزاى خلوت دو دسته‌اند دستهء امين السلطانى و دستهء نايب السلطنه . آشنائى من بيشتر با مجد الدوله و اخوان او است كه نايب السلطنه‌ايست با محمد ابراهيم خان صديق خلوت هم حريف شطرنجيم ، لكن چادرى محقر دارد پذيرائى را حاضر نيست .\r\nبه منزل فضل اللّه خان بشير الملك رفتم كه با ما انتساب هم دارد و بناى مختصرى هم ساخته است . روز اول سوارى بود ، وقتى من رسيدم شاه سوار شده بود ، از دور تعظيمى انداختم و برگشتم .\r\nروز دوم اتراق بود ، باتفاق حسين خان چرتى پسر صديق خلوت بعمارت رفتم . او جلو باطاق رفت كه عرض كند فلانى هم شرفياب است اجازه دادند باطاق رفتم . فرمودند مخبر الدوله چطور است عرض كردم بسلامت مشغول خدمت و دعاگوئى است . فرمودند ما ديروز شما را ديديم ، تعظيمى كردم كه در اداى تشكر ابلغ از هر عبارت است .\r\nفرمودند ، ميخواهيم امروز با تو شطرنج بازى كنيم و در سوارى بعد از ناهار غالبا مشغوليات اين بود . ده پنجهزارى هم گرو بستند . من بىخيال مهره ميراندم ، نميدانم چه شد كه بازى شاه مات ميشد ، علاج هم نداشت . شاه خودشان ببازى توجه نداشتند . لكن از اطراف همه بازىها را گفتند و شقى نماند كه گفته نشد ، هرچه من با ايما و اشاره التماس مىكنم ، دست نميكشند عاجز شدم ، عرض كردم قربان اينها بازى نميدانند و توجه ملوكانه را منصرف كرده‌اند . بازى شاه ، بازى اسب است ، شاه اسب را حركت دادند ، من مهرهء خود را عقب كشيدم بازى بجريان افتاد و البته مات شدم و اين قطعه را در آن‌موقع ساختم ؛ لكن نخواندم .\r\n هركس به چنين بزرگوارى نرسد * بىلطف خدا به تاجدارى نرسد\r\nبر درگه تو هزار فرزين بيش است * رخ را همه جز كه خاكسارى نرسد\r\nگر شرط وصال پنجهزارى برد است * چاكر به وصال پنجهزارى نرسد \r\nموقع ديگر در دوشان تپه شرفياب شدم . شاه روى صندلى جلوس فرموده بودند و چند نفر از\r\n\r\n","description":"","footnote":"","page_name":" 70 ","page_number":102},
  {"content":"\r\n\r\nاجزاى خلوت روى زمين نشسته مشغول شطرنجند . فرمودند بنشين ، محلى كه باز بود گوشهء مسند مخصوص نمدى ضخيم بود ، به زحمت نمد را پس زده نشستم . ديدم كه شاه متوجه است .\r\nدر سفر كنار دريا از طريق نور و كجور من از شهر ، يرقان داشتم و نميدانستم . شب بسوهانك رفتم ، مهمان على خان آصف الدوله شدم ، محلى مصفا دارد ، تداركى ديده بود ، مرغ چاقى فسوجن كرده بودند ، الحق همهء غذاها مأكول بود لكن من هيچ اشتها ندارم و قادر بر خوردن چيزى نيستم و از عدم استفاده از تداركى كه شده است خجالت مىكشم و او ترغيب مىكند . صبح از آنجا حركت كردم چادر و دستگاه همراه دارم ، آنها را جلو برده بودند ، در لار به اردو ملحق شدم ، حال تهوع براى من پيدا شده است . بقولى كه مىگويند كوه غير عادى را ميگيرد ، پياز مىخورم ، با اين‌حال حركت ميكنم ، كم‌كم تهوع كم شد و من انصراف حاصل كردم منزل آخر كنار دريا دره است موسوم به كالچه رود .\r\nنزديك اين محل محلى است موسوم به كدير ، قدرى كه از كوه بالا ميروند جنگل است درختها همه چترى و پيچكى از شاخه بشاخه كشيده مانند جارهائى از زمرد با آويز و كمند بسيار قدرى كه در جنگل پيش رفتى چالى است وسيع ، شايد ربع فرسخى قطر دارد ، در اين چال دهى است ديوارها همه سفيد سقفها سفال زرد ، درگاهها سياه ، بىنهايت اين منظر در دل جنگل با صفاست گوئى گلى مرصع به انواع جواهر درميان طاسى از زمرد است .\r\nكمتر جائى را من به اين صفا و طراوت ديده‌ام ، بدبختانه تب دارم ، بآفتاب‌گردان بشير الملك رفتم خوابيدم ، نم‌نم هم باران مىآيد ، اگر بر ميخواران خوش باشد در تب‌داران آن تفريح را نمىآورد .\r\nكنار دريا به آب رفتم . رنگ بدنم بنظرم غريب آمد و روى بازوها جوش فراوان زده است من عادت بنگاه كردن در آئينه ندارم ، جمال خود را كمتر مىبينم و كسان من هم نميگويند ، در مراجعت در گچسر بكمز طبيب اردو را خواستم گفت مگر در آينه نگاه نمىكنى ، تخم چشم به كلى زرد شده است ، آينه خواستم تخم چشمم مانا زردهء تخم‌مرغ ، وحشت كردم ، شنيدر را خواستم كلمل تجويز كرد خوردم مفيد بود ، صبح بچادر امين السلطان رفتم . دكتر شيخ صحبت از سنگ مراره كرد ، اتفاقا آن‌روز دل من درد گرفت ، وحشت فوق‌العاده شد ، به منزل كه رسيدم بچادر خود نرفتم بچادر بشير الملك رفتم كه تنها نباشم .\r\n\r\nسان سوار در گچسر\r\nعبد اللّه خان يوشى عده‌اى سوار ابواب جمعى داشت ، درگچسر سان داد اسبها ممتاز ، يراقها عالى ، سوارها بىترتيب رژه گرفتند ، چون فرمان حركت داده شد ، بدون ترتيب دست گذاردند به تاخت و از جلو چادر شاه گذشتند . طنابها پاره شد ، ميخها كنده ، بطوريكه وحشت دست داد ، من در چادر شاه بودم و هركس بود فرياد مىكرد كه آرام و كسى گوش نميداد ، سواران وحشى وحشتى در دل انداختند كه مگو .\r\n\r\nجوراب اعتماد السلطنه پاى خرس\r\nسياه‌بيشه دو منزل قبل از شهرستانك است ، خرس دارد ، خرسى شكار شد برحسب معمول جوراب اعتماد السلطنه محمد حسن خان را كندند و پاى خرس كردند ، محمد حسن خان خيلى فربه و كوتاه‌قد بود من كه آشنا به اين رسومات نبودم تعجب مىكردم ، الحق وجه شبه بين آن دو وجود ، قوى است ، اعتماد السلطنه مرد بدزبان و كج‌بين است زبانش بخير نميگردد .\r\nدر شهرستانك مرخصى خواستم مجد الدوله هم ترغيب بآمدن شهر و معالجه كرده بود مرخصى حاصل نمودم ، فردا عازم شهرم بين من و ميرزا سليم خان مستوفى تلگرافخانه معهود بود كه در شهرستانك نزد من بيايد با خود گفتم مزه دارد كه فردا در راه بهم بربخوريم ، جعفر گماشتهء من سواد دارد قدرى كتاب خواند و من خوابم برد ، خواب ديدم ميرزا سليم خان مىآيد لكن بپرواز از روى كوه ، بيدار شدم بخاطرم گذشت مبادا ميرزا سليم خان فوت كرده باشد .\r\n\r\n","description":"","footnote":"","page_name":" 71 ","page_number":103},
  {"content":"\r\n\r\nصبح اجزا مشغول جمع كردن بساط شدند ، قريب ظهر غلامى از شهر آمد و پاكتى از پدرم آورد ، نوشته بود ديروز ميرزا على خان از مجلس روضه كه به منزل ميرود سكته مىكند ، پاكت جوفى را به امين السلطان بده ، رساندم مضمون آنكه من چهارصد تومان از حقوق خودم بميرزا سليم خان داده بودم فوت كرده است و كسى را ندارد چهل تومان باسم عيالش بقيه را باسم من فرمان لطف كنند ، امين السلطان ميرزا رضا قلى خان را خواست و دستور داد كه فرمان را صادر كند .\r\nنيمساعت به ظهر مانده از شهرستانك حركت كردم ، سه بعد از ظهر به قلهك رسيدم ، در گردنه چند دانه تگرگ هم ديده شد ، در قلهك در باغ خودمان پياده شدم باغبان را گفتم هندوانه حاضر كرد آب آن را خوردم جانى به من داد ، به شهر آمدم و آن مرض به خوردن سه نوبت كلمل وريوند اصلاح شد .\r\nخداوند رفتگان را رحمت كند ميرزا سليم خان مردى نديم بود نه از آن قبيل كه از صحبتش ندامت حاصل شود ، خوش‌محضر و مجلس‌آرا بين ما الفتى بود غالبا در رزگان با من بود كليله و دمنه عربى همراه داشت اعراب را غلط ميخواند ترجمه را صحيح ميكرد .\r\nپدرم در دههء آخر صفر روضه‌خوانى داشت روز 28 صفر ميرزا سليم خان فوت مىكند 1312 قمرى .\r\n\r\nهديهء دوستانه\r\nپس از مراجعت از شهرستانك برحسب معمول بارخانه از ميوه و سبزيجات و شيرينى و سيگار كه در اردو همه‌وقت پيدا نميشود براى اتابك فرستادم در جواب بقدرى اظهار ملاطفت فرمودند كه مايهء تعجب شد ، براى اينكه يادگار از ايشان در اين كتاب باشد عينا گراور شد .\r\n\r\nترجمه از آلمانى\r\nدر گردش عيد 1313 شاه كتابچه‌اى به من داد كه ترجمه كنم ، آلمانى بود و تعرفهء گل‌فروش چيزى كه قابل ترجمه باشد نداشت ، انواع كوكب و گل پيوندى را فهرست كرده بود ، مگر پشت لفاف كه كوكب و گلى را كشيده بود كه با افزار باغبانى بهم حمله‌ور شده بودند و هركدام دعوى مزيت داشتند ، آن هم در لباس نظم من آن اشعار آلمانى را فارسى كردم و در باغ دوشان‌تپه تقديم نمودم . فخر الملك بر - خواند ، فرمودند به فاطمه خانم كتابخوان بده شب باز بعرض برساند و آن اشعار اين است .\r\n كوكبى گفت با گل سورى * كز من و تو كدام نيكوتر\r\nتو همين چند روز فصل بهار * جلوه‌اى مىكنى بباغ اندر\r\nمر مرا گل تمام تابستان * از گريبان همى برآرد سر\r\nجامهء تو هميشه جامهء سرخ * زان من سرخ و ابيض و اصفر\r\nجز لطافت ز من نديد كسى * تو گلى دارى و دوصد نشتر\r\nگل بخنديد و گفت هان خامش * خودستائى نكرد دانشور\r\nنه جوانمردى است يكرنگى * تو دورنگى همى هنر مشمر\r\nرو به بو بنگر و به خاصيت * نه به الوان بيحد و بىمر\r\nخار من امتحان عشاق است * نرمد عاشق از دم خنجر\r\nوصف من گر تمام ميخواهى * بشنو از بلبلان بگاه سحر\r\nالغرض آنكه از ره دانش * باغ خود را همى دهد زيور\r\nكوكب و گل بهم بياميزد * تا بيابد ز هردو نيكو بر\r\nبهترين نهال اين يا آن * نزد دگن بود بيا و ببر \r\nبه آلمانى پنج بيت بيشتر نبود و ترجمهء آن بىلطف ، من قدرى بسط دادم و در كنايات فارسى آوردم ، شاه معلوم بود كه خوشش آمد . دگن نام گل‌فروش است عذر كنايات را شكل پشت دفترچه ميخواست .\r\n\r\n","description":"","footnote":"","page_name":" 72 ","page_number":104},
  {"content":"\r\n . \r\n","description":"","footnote":"","page_name":" 73 ","page_number":105},
  {"content":"\r\n\r\n\r\nكارخانهء ريسمان‌ريسى\r\nحاجى محمد تقى شاهرودى خواب ديده بود تهران را چراغان كرده است ، گفته بودند كار عام المنفعه خواهى نمود ، به خيال خودش نزد صنيع الدوله آمد و در آوردن كارخانهء كاغذسازى شور كرد ، گفتند ريسمان‌ريسى و چلواربافى اولى است . قرار شد ريسمان‌ريسى را مقدمتا بخواهند پانزده هزار تومان حاجى گذارد و پانزده هزار صنيع الدوله . كارخانه در حدود دو هزار و سيصد دوك تمام تاب سفارش شد و ده هزار تومان هم از پانزده هزار تومان را صنيع الدوله از حاجى قرض كرد شخصا در ابتدا پنجهزار تومان داد و آن ده هزار تومان را بحاجى محمد تقى مقروض ماند تا در افراز با ورثه محسوب گشت .\r\nكارخانه به اين مايه انجام نگرفت ، پدرم بيست و دو هزار تومان محل داشت به حاجى داد كه يازده هزارش از من باشد و يازده هزارش از اخوى محمد قلى خان .\r\nاسباب كارخانه رسيده بود و بعضا سوار شده بود ، روز 13 نوروز ناصر الدينشاه به بازديد كارخانه آمد ، فرمودند لقبى كه ما بمورد داده‌ايم صنيع الدوله‌گى به مرتضى قلى خان است و تمجيدها كردند در مراقبت شاه همين بس كه صندوقى از صندوقهاى ملزومات كارخانه را جزء اموال ديگر ناصر الدين شاه در موقعى كه از كارخانهء آهن‌تراشى بيرون تشريف مىآورند\r\nدر حدود كرمانشاهان دزد زد ، راپرت تلگرافى بعرض رسيده بود ، چون شاه در باغ و همهء عمارات دولتى تلگرافخانهء مخصوص داشت و راپرت‌ها بعرض ميرسيد ، پدرم هنوز خبر نداشت شاه دستخطى به حاكم كرمانشاه مىفرمايند كه صندوق كارخانه را از تو مىخواهم ، صندوق بدست آمد و رسيد .\r\nدر گردش عيد شاه به منزل بعضى اعيان تشريف ميبردند و منجمله روزهاى سيزده را به منزل پدرم و جشنى بود غالب رجال و شاهزادگان مدعو بودند ، مجالس از صبح تا عصر داير بود ، چند چادر برپا ميشد و هر طبقه جداگانه پذيرائى ميشدند ، نوبتى چهارده مجلس مهيا كرده بوديم ، ايوب خان امير افغان هم از مدعوين بود ، آقاى مستوفى الممالك ميرزا يوسف ، آقاى نايب السلطنه كامران - ميرزا ، وزراء ، اعيان و اشراف چادر مخصوص داشتند و نظم مجالس بعهدهء حقير . صنيع الدوله كارخانه براى آهن‌تراشى داير كرده بود ، ناصر الدين شاه هر دفعه بكارخانه تشريف مىآوردند و تشويق ميكردند .\r\n\r\n","description":"","footnote":"","page_name":" 74 ","page_number":106},
  {"content":"\r\n\r\n\r\nصندوق عدالت\r\nصندوقى باسم صندوق عدالت در شهر نصب كردند كه متظلمين تظلم خودشان را در آن بيفكنند و بشاه برسد از بس اراذل و اوباش اراجيف در صندوق انداختند صندوقها را كندند و موقوف شد ، محل تعجب است كه طبع اين مردم بيشتر به طرف هزل و لغو مايل است هر كارى را بمسخرگى ميكشانند و نمونهء فاحش آن روز نامجات است كه در دورهء مشروطه منتشر مىشود ميخواهم هفتاد سال سياه زبان آزاد نباشد ، بقول شوريده : « گور پدر زبان آزاد » حقگوئى دگر است و ياوه‌سرائى دگر .\r\nبه ناصر الدين شاه عرض كردند ملك التجار مرد لايقى است هر خدمتى از او ساخته است فرموده بودند زياد بدزبان است شأن فحش را برده است .\r\n\r\nتوسل به آمريكا\r\nشرحى است كه اسپنسررايت وزير مقيم آمريكا به پدرم نوشته : از وقتى كه جنابعالى حسب الفرمايش اعليحضرت شاهنشاه مرا سرافراز فرمودند و با من از بابت ترقى داخلهء ايران گفتگو نمودند كه بچه قاعده ميتوان بواسطهء سرمايه و مهندسين آمريكا وسايل ترقى ايران را فراهم كرد ، از اعتماد فوق‌العادهء اعليحضرت شاهنشاهى و جنابعالى به من و هموطنان من تشكر دارم .\r\nبنابر احترام و اخلاص كه باعليحضرت شاهنشاهى و دوستى حقيقى كه بايران دارم ، از هر بابت حاضرم كه واسطهء ترقى ايران بشوم ، مهندسين آمريكائى بهر آب و هوائى آشنا بوده و طالب ترقى هستند و مىتوانند خدمت خوب بكنند .\r\nدولت چين كه قديمترين دول متمدنه است پس از تجربيات بسيار آخر از آمريكا كارگر و افزار براى استخراج معدن طلاى چيفو از كاليفرنى خواست .\r\nراه‌آهن بزرگ روسيه را راه‌سازان مكزيك ساختند ، حتى با رقابت انگليس در هند ترامواى ايجاد كردند . بانك چين هم حاليه بدست آمريكائى داير مىشود ، چون اخلاق مردم آمريكا را مىشناسم وقتى در كارى اقدام ميكنند كه اميد منافع بسيار داشته باشند ، چون از منابع ثروت ايران مطلع نيستم ، نميدانم در چه حد اقدام مىشود كرد ، رأى من اينست كه دولت ايران چند نفر مهندس قابل از آمريكا بخواهد كه در ايران گردش كنند و معادن را بازديد نمايند و استطاعت آنها را تشخيص بدهند ، براى اينكه مردم آمريكا از اجناس موجود در ايران از معادن و محصولات فلاحتى مستحضر شوند خوب است دولت نمونه‌هائى به من بدهد كه بفرستم در واشنگتن عرضه بدارند و لازم است نقشهء استاتيستيك محصولات در دست باشد كه زمينه برآورد و محاسبات شود و خوب است به زبان فرانسه باشد . من به سليقهء آمريكائى تنظيم كرده ميفرستم ، براى ترقى كامل راه - آهن هم لازم است و بانك ملى و چون از منويات اعليحضرت در اين باب اطلاعى ندارم نميتوانم عرض بكنم .\r\nدر اين مدت قليلى كه در ايران هستم بر من معلوم است كه سرمايه و نفرات آمريكائى براى ترقى دادن ايران انسب است ، چون دولت من نميخواهد مداخله در كارهاى داخلى مملكتى بكند و نظر سياسى ندارد از اين نظر هم آمريكا انسب است .\r\nهمانقدر كه توجه بمعادن ايران لازم است توجه به امر فلاحت هم ضرورت دارد . در اين\r\n\r\n","description":"","footnote":"","page_name":" 75 ","page_number":107},
  {"content":"\r\n\r\nاوقات دولت روس براى توسعهء زراعت آسياى مركزى دست به پنبه‌كارى زد ، تخم و كارگر از آمريكا آورده است .\r\nيقين است كه دولت ايران ميتواند پنبه‌كارى را ترقى بدهد و در زمان كمى از پارچهء پنبه‌اى خارجه مستغنى شود .\r\nهمچنين به نظر من آسان است در جنوب چون اوايل نيشكر به عمل آورد و همچنين تخم تنباكو از خارج آورد .\r\nمطالب ديگر هم هست كه فعلا بيش از اين اوقات جنابعالى را مشغول نميدارد .\r\n\r\nبيانات ناصر الدين شاه به خط امين السلطان\r\n1 - اسپنسررايت مخبر الدوله ! اين بيانات وزير مقيم را خواندم همه را صحيح و پاكيزه و از روى كمال دولت‌خواهى نوشته است ، جواب مختصر او اينست كه شما به او برسانيد و قرارش را با او بدهيد ، آمدن يكنفر مهندس و گشتن و ديدن معادن و غيره ايران لازم است و اين مهندس هرچه زودتر بيايد بهتر است و بعد از آنكه آمد بايد يكسر به تهران بيايد در اينجا اطلاعات موجود به او داده خواهد شد و بلدها و اسباب كار هم به او داده خواهد شد برود و مأموريت و مقصد خود را كاملا حاصل نمايد شما قرارش را با وزير مقيم بدهيد و لازم است علاوه بر مهندس يكنفر هم عالم ژئولژى ( بوتانيك منظور است ) لازم ميدانم كه از علم فلاحت و زراعت و عمل آوردن درختها و نباتات اطلاع داشته باشد كه او هم آمد برأى - العين مشاهده كند و بفهمد كه در ايران استعداد آن براى كدام يك از نباتات و محصولات بهتر است و كدام رودها قابل سد بستن است و آن عالم بتواند تمام آنچه را كه وزير مقيم از ما خواسته است را پرت كند ، زيرا كه حالا را پرت اين كار بطور صحيح حاضر نيست كه داده شود و از براى استاتيستيك و غيره هم اجزاى گمركخانه‌هاى ايران كمال همراهى را خواهند كرد كه بتواند همه‌چيز را حاصل كند و بينگه دنيا برده منتشر نمايد ، عجالتا چيزى كه لازمست آمدن اين دو نفر را لازم بدانيد و قرار آمدن اين دو نفر را به زودى و خوبى بدهيد .\r\nآنچه من خاطر دارم يكنفر هم آمد و تفحصاتى كرد ، عمده سرمايه است و گوش سرمايه‌داران همه‌جا به دهان همسايه‌هاى ما ، در هرموقع چه در اروپا چه در آمريكا مردم را از آوردن سرمايه بايران مانع شدند و بوحشت انداختند .\r\nهمهء سياست اروپائى ، بردن مصالح خام از هرجا است ، عمل آوردن و باضعاف قيمت فروختن و اهالى هم هنوز فهم و ذوق تشكيل شركت را ندارند .\r\nپشت پاكت يكطرفش تقرير ناصر الدينشاه است ، طرف ديگر دستخطى بامين السلطان است ، جناب امين السلطان ترجمه‌ها را ملاحظه كرده بسيار محرمانه بايد باشد و بايد يك مجلس مخبر الدوله را حاضر بكند كه در حضور شما واو باز هم خوانده شود ، فكر كرده دستورالعمل اين كار را بدهيم انشاء اللّه پى كار برويم .\r\n\r\nمعدن فيروزه\r\nدر معدن فيروزهء سبزوار سرقتى شده بوده ، كيفيات آن را نميدانم ، اينقدر ميدانم كه سه نفر را مقصر دانسته بودند و شاه به بند و حبس آنها امر داده بودند ، در منزل ما محبوس بودند و شايد در نظر پدرم تقصير آنها مسلم نبود ، شبها ، شام اعيانى براى آنها تدارك ميشد ، شبى به من فرمودند برو ببين درست فراشها شام آنها را ميدهند يا نه ، رفتم و برگشتم گفتم برادروار باهم مىخورند و اين قضيه شش ماه طول كشيد تا مرخصى آنها را گرفتند و مكرر استغفار ميفرستادند .\r\n\r\nگربه و ماهى\r\nمطالب بزرگ و كوچك است ، در زندگى هردو پيش ميآيد ، وقتى گربه‌اى يك دو ماهى سرخ را كه در ظرف بلورين در اطاق بود گرفت ، پدرم عصبانى شد ، امر داد گربه را كشتند ، در پشيمانى سالها متحمل گربه شدند ، گربه‌اى مأنوس داشتند ، در اطاق شخصيشان زايمان برگزار ميكرد ، جبه‌هاى آغارى در اين بين ضايع ميشد .\r\n\r\n","description":"","footnote":"","page_name":" 76 ","page_number":108},
  {"content":"\r\n\r\nروزى يكى از بچه‌گربه‌ها در چاه افتاد ، سر چاه ميرفتند بكوره فرار ميكرد پدرم مرا خواست كه فكرى بكن ، منهم فكرى كردم چوبى را در چاه گذاردم و رد شدم گربه چوب را گرفت و بيرون آمد « معما چو حل گشت آسان شود » مرا تحسين فرمودند .\r\nبطفيل گربهء مخصوص ده بيست گربه كه در منزل بودند جيره داشتند و هرروز جيرهء آنها را كه يكى يك پارچه گوشت لخم بود شخصا ميرساندند و اين رسم قريب 20 سال جارى بود ، غالب حكمت آن را نميدانستم ، بعدها من پى بردم كه اين رياضت جبران آن عصبانيت بوده است .\r\n\r\nجشن پنجاه سالگى « 1 » سلطنت\r\nدر تهران و ولايات تدارك جشن ديده شده است ، شنبه هفدهم ذيقعده روز جشن است ، روز 15 رفقاى دربارى : معتضد السلطنه ، اعتماد السلطنه ، حسن خان‌باشى و صنيع الدوله در باغ بيرون دروازه دولت معروف به باغ نخودى مهمان من هستند ، در كار اراضى كنار عشرت‌آباد صحبت ميكرديم شب پدرم گفت تازه چه دارى ؟ عرض كردم چيزى نشنيدم جز اينكه گفته شد شاه فردا جمعه به حضرت عبد العظيم تشريف مىبرند ، فرمودند از ترسش است اميد ندارد كه اين جشن را ببيند ، بنظرم خيلى غريب آمد ، اسباب از همه‌جهت فراهم ، شاه هم سالم ، فاصله‌اى هم نيست فردا شد شاه هم به حضرت عبد العظيم تشريف بردند ، نزديك ظهر تلگرافچى خبر داد كه شاه تير خورد ، امين السلطان در اين مقدمه كفايت و جلادتى بروز داد ، شاه را در كالسكه نشاند يك‌طرف او را خودش گرفته و يكطرف را آقا مردك خان بطورى به شهر آوردند كه كسى ملتفت نشد كه شاهى در بساط نيست ، شاه را در اطاق برليان خواباندند حكيم‌باشى طولوزان تشخيص داد كه گلوله به قلب خورده است .\r\nضارب ميرزا رضاى كرمانى در وقت ورود شاه بحرم نماز ميخوانده ، مجد الدوله ميخواهد او را بيرون كند ، شاه منع ميفرمايند ، شاه از راست دور ضريح مىپيچد ، ميرزا رضا از طرف چپ دم در امامزاده حمزه پاكتى تقديم مىكند وزير پاكت طپانچه ، درست مقابل سينه شاه درميكند ، جيغى ميكشند و مىافتند ، شاه را سر قبر جيران مىبرند آنجا تمام مىكند ، جيران از زنهاى اول شاه و فوق‌العاده طرف محبت شاه است ، از غلامحسين خان غفارى صاحب اختيار شنيدم ؛ نوبتى كه شاه به زيارت رفته بوده است در سر قبر جيران وضوء مىسازد و صاحب اختيار آب روى دست شاه ميريخته ، ميگويد اگر خدا در آخرت جيران را به من بدهد از حورى صرف‌نظر ميكنم و در سر قبر جيران جان داد .\r\nاز پدرم شنيدم كه شاه در شكارگاهى در اطراف تبريز ( بابا باغى ) خواب ديده بود كه بزرگوارى شمشير بكمرش بست و در روزهاى قبل از جشن خواب ديده بود كه همان بزرگوار شمشير از كمرش ميگشايد ، روايات ديگر هم گفتند ، شبهه نيست كه انديشناك بوده است .\r\nامين السلطان اتابك جقه‌اى براى تقديمى حاضر كرده بود ، دستش از گوشهء جقه زخم شد و جقه به خون آلوده .\r\nحاجى سياح سه روز قبل به اتابك مينويسد كه ميرزا رضا از اصحاب سيد جمال در شهر است و خوش‌خيال نيست ، آن پاكت سه روز بعد از واقعه از كيف امين السلطان بيرون آمد .\r\n\r\n\r\n","description":"","footnote":"\r\n( 1 ) - محمد ولى ميرزا پسر فتحعليشاه اخبار بغيب ميكرده است ، منجمله سلطنت ناصر الدين شاه را پنجاه سال پيش‌بينى كرده بوده است كه قرانى دارد اگر بگذرد سى سال ديگر سلطنت خواهد كرد و اين پيش‌بينى از آنرو معتبر شمرده ميشد كه در جشن ولايتعهد معين الدين ميرزا نقلى به نصرت - السلطنه پدر شكوه السلطنه ميدهد و ميگويد تبريك وليعهدى را من به تو ميگويم ، معين الدين ميرزا درگذشت و مظفر الدين ميرزا وليعهد شد . گفتند مردن خودش را هم بقسميكه واقع شد خبر داده بوده است ، پسر اول ناصر الدين شاه محمود ميرزا بوده كه ميرزا تقى خان اتابك او بوده محمد قاسم ميرزا و ملكشاه دو پسر ديگرش هم از جيران ، ولايتعهد بهشان آمد نكرد . در مكتوب عباس ميرزا بگلين خانم هم ذكر از پنجاه سال هست .\r\n","page_name":" 77 ","page_number":109},
  {"content":"\r\n\r\nانيس الدوله قباى مرواريدى براى شاه حاضر كرده بود ، با خانمهاى ديگر قبا را درميان داشته‌اند و آرايش ميدادند ، شاه از درب اطاق ميگذرد ، مشتى خاك از باغچه برميدارد و در اطاق ميپاشد ، خانمها بددل ميشوند ، ميگويد قران من ديروز بود و گذشت .\r\nدو شب قبل از حادثه حسين خان چرتى ، راپرتى شبانه براى شاه ميفرستد ، روز ديگر شاه به او ميفرمايد اين گونه اخبار را شب نميدهند .\r\n\r\n","description":"","footnote":"","page_name":" 78 ","page_number":110},
  {"content":"\r\n\r\nميرزا رضا در استنطاق گفته بود در حمام جاجرود و در باغ ساعد الدوله در زرگنده ، در كارخانهء صنيع الدوله موقع يافتم ، نخواستم اسباب اتهام بشوم ، ولى خير ، ساعت نرسيده بود و اين هم از غوامض لا ينحل است .\r\n وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  ميرزا رضا بطوريكه از چشمش پيداست از اشخاص مستعد جذب بوده است ، سيد جمال افغان كه مردى جاذب بود او را ربوده به اين كار برگماشت و اين فكر هم در سر بعضى اشخاص هست كه از كشتن سلاطين ، جهان گلستان مىشود و باز حب شهرت آنها را اغوا مىكند . تا مردم اين نمونه هستند كه مىبينيم جهان گلستان نخواهد شد ، فريقى مستمر فريب فريق ديگر را مىخورند و آلت استفادهء ايشان ميشوند . ملك التجار از ميرزا رضا سؤال كرده بود كدام سلمان فارسى بيرون دروازه حاضر بود ، گفته بود تيرى انداختم كه صدايش به گوش مستبدين عالم برسد ، اين كلمه بگوشها خوش ميآيد و سبب بسى فتنه شده است ، حرفى است كه بر سر زبانها انداخته‌اند و روزبروز مستبد بيشتر مىشود و الا اين جنگهاى عالم‌سوز نميشد ، سيد جمال الدين هم دنبال رياست بود ، راهى اختيار كرده بود كه از افغان و هند و مصر و انگليس رانده شد « 1 » .\r\nناصر الدين شاه او را از پطرگراد دعوت بايران كرد و آخر تبعيد نمود ، سيد مردى جاه‌طلب و خودخواه بود ، سخنان عوام‌فريب مىگفت و مؤثر مىافتاد ، آنچه محقق است انگشت سلطان عبد - الحميد در قتل ناصر الدينشاه در كار بوده است ، اذا اراد اللّه امرا حى اسبابه .\r\n دو چشم كيانى بهم برنهاد * بپژمرد و برزد يكى تندباد \r\nيكى دو هفته قبل از جشن چه به نظر آورده بود كه اين مصراع را با تصحيفى مكرر خواندند بلكه هفتاد خواجه شقعنطوس و من حضور داشتم ، بواسطهء وجود تلگراف اغتشاشى در ولايات حاصل نشد بقول فرانسه‌ها شاه درگذشت ، زنده‌باد شاه ، فاصلهء از تهران بتبريز را قوهء برق در آن واحد طى مىكند امين السلطان تا ورود مظفر الدين شاه در باغ گلستان معتكف شد و امور را به خوبى اداره كرد حاجى بهاء الدوله به او گفت اگر تنها به روى تنها ميمانى ، تا ورود مظفر الدين شاه امين السلطان با احاطه‌اى كه داشت كار را به خوبى جمع كرد .\r\nنجفقلى خان دائى كه در دورهء اول دار الفنون تحصيل توپخانه كرده بود به سمت معلمى به تبريز مأمور شد ، با وليعهد روابط خوش داشت ، مدتى است بتهران آمده است شبى از او پرسيدم اين آقاى آتيهء ما چه فن ؟ جوابى نداد و صحبت ميكرد ، اواخر شب گفت سؤالى كردى ؟ گفتم جوابى نفرموديد گفت ماشاء اللّه ماشاء اللّه ماشاء اللّه قربانش برم انشاء اللّه اين بود جواب من .\r\n\r\nاز آن حرفها\r\nناصر الدين شاه براى بعد از جشن نقشه‌اى درنظر داشته و از پدرم تنظيم دستورى را خواسته بوده است و شبى به من فرموده بودند ، در عين حال روزى از روزها در سلطنت‌آباد در حالىكه عصرانه ميل مىفرمودند بى جهت خنديدند ، اكبر خان برادر مجد الدوله عرض كرد بايد از آن حرفها بخاطر مبارك آمده باشد ، فرمودند بخيالم گذشت كه اگر جنى داشتيم مىفرموديم برو فلان را بياور مخبر الدوله را مىآورد ميگفتم بينداز دور ، ميرفت دخترى مىآورد كنار باغ و بما خبر ميداد من ميدانستم كه سياست است چون دو سه مجلس صحبت طولانى با پدرم كرده بود مىخواست پى گم كند ، آنچه شاه ميگفت دو دسته مراقب بودند يكى خبر به امين السلطان ميداد ، يكى به نايب السلطنه بلكه بعضى هم بوليعهد و غالب بسفارتخانه‌هاى روس و انگليس ، در مراجعت سفر سوم از فرنگ در باغ صاحبديوان كنار تبريز انگور زياد ميل مىفرمايند و اسهال عارض وجود مبارك مىشود ، بقسمى كه از پا مىافتد و در چادر ديگر تعيين وزراء مىشود ، در آن‌حال به صاحب اختيار مىفرمايند احتساب الملك را كه از عملهء خلوت بود به پا ، اين ارتباطات را مىدانستند و برو نمىآوردند و متأسفانه لازمهء سياست مملكتى\r\n\r\n\r\n","description":"","footnote":"\r\n( 1 ) - در تاريخ ايران شمه‌اى نوشته‌ام .\r\n","page_name":" 79 ","page_number":111},
  {"content":"\r\n\r\nاست كه رجال امينى ندارند و رقباى گردن‌كلفت دارند .\r\nدر اوراق پدرم مسودهء دستورى هست كه البته به كار امروز نمىخورد . كل يوم هو فى شأن او روى مقصد نوشته است امروز دور اصطلاحات چرخ ميزنند و صورت ديگر مىپسندند . اگرچه خارج از موضوع است ، يادداشتى را كه پدرم در ربيع الاول 1291 به ناصر الدين شاه عرض كرده است اجمالا ياد مىكنيم و اين راجع به اوقاتى است كه در دربار مجالس شور منعقد ميشد .\r\n\r\nاز يادداشت پدرم\r\nاز جمله فرمايشات همايونى يكى در خصوص بدست آوردن راه اطمينان عامه بود ، از روى تجربه معلوم و مشهود است كه اطمينان حاصل نمىشود مگر به امنيت . امنيت فرع قانون است و قانون لازمه‌اش اجرا ، هيچ قانونى كاملتر از قانون اسلام نيست ، قانون اعم از شرع و عرف بايد در معرض اجرا درآيد و حدود تا همه‌جا و بر همه‌كس جارى باشد و اگر غير از اين باشد آن را نمىتوان قانون گفت ، چون چنين شود قلوب عامه از هرجهت اطمينان حاصل خواهد كرد و در آنوقت طبيعت مخلوق و طبيعت آب و خاك آنچه در خود مكنون و مخفى دارند روزبروز در معرض ظهور و بروز خواهند رسانيد ، آبها جارى مىشود و زمينها آباد ، صناعات ترقى مىكند و معادن استخراج مىشود ، پولهاى مردم از زير خاك بيرون مىآيد و از حاصل آن دو عشر عايد خزانه مىشود ، همانطور كه اجراى قوانين اسباب ترقى مىشود عدم امنيت مايهء خرابى خواهد شد ، مثل اينكه نيشكر مازندران را بدون اداى قيمت و اجرت و كرايه مىبردند و يكقران از هر بارى قلق مىگرفتند زراعت نيشكر متروك شد .\r\nهمچنين كاغذسازى اصفهان به علت صرف تحرير دفترخانهء آنجا كه مجانا مىبردند بسته شد . معادن ايران كم نيست ، ولى اهل محل آنها را كور كرده‌اند كه اسباب زحمت آنها نشود ، همانطور كه مال رعيت تاراج مىشود ، همينطور مال ديوان بهدر ميرود ، پس حفظ قانون و اجراى حدود آن واجب است ، هرجا زمينى آباد ميكنند ، حد و اندازه هيچ در كار نيست ، بايد مردم بدانند كه اگر آبى جارى كنند اقلا پنج سال ماليات نمىدهند ، اگر عكس عليقلى خان مخبر الدوله كه در به دو سيمكشى خط بوشهر انداخته شده است\r\nكسى چيزى اختراع مىكند منافع آن حق اوست ، حاليه كسى داخل كارى نمىشود و خرجى كه نفع عامه در آن باشد نميكند ، مگر دولت تا چه‌اندازه مىتواند خرج فوق‌العاده بكند و حاصل نبرد ، در ساختن كارخانجات و تعليم و تدريس علوم و تشويق ارباب صناعت مبلغها پول دولت\r\n\r\n","description":"","footnote":"","page_name":" 80 ","page_number":112},
  {"content":"\r\n\r\nبه مصرف رسيد و از آنها اثرى باقى نماند ، فقط مدرسه و تلگراف باقى است ، پس بايد امنيت و اطمينان را حاصل كرد .\r\nترقى مملكت ، زراعت و صناعت و استخراج معادن است . در به دو دولت ابدمدت اندك تشويق از اهل صناعت شد ، چينى و بلور و برك و چوخا آغرى و شال هم ساختند و بافتند ولى مردم بىاطلاع دنبال مال فرنگ را آنقدر گرفتند تا آنها رواج گرفت و اينها از بين رفت ، حالا هم اين نكته معروض افتاد ، دور نيست مطبوع بعضى نباشد .\r\n\r\nغوغاى رژى\r\nامتياز كاشت و برداشت و تجارت توتون و تنباكو را به تالبوت دادند ( 308 ) از ميرزا حسن شيرازى فتوائى گرفتند يا باسم او ساختند : « اليوم شرب توتون و تنباكو در حكم حرب با امام زمان است . »\r\nدر خانهء ميرزا حسن آشتيانى ازدحام شد ، مردم به ارك ريختند ، نايب السلطنه كه بميدان ارك آمده بود مورد حمله شد از اطاق نظام شليك كردند چهل پنجاه نفر كشته شدند « 1 » . پدرم بدرب خانه رفت . از درب اندرون نايب السلطنه وارد ميشوند ، در عبور گلوله بين ايشان و كاظم كه همراه بود به ديوار آمد ، درشكه‌چى از باب الماس پيشتر نرفت ، پياده طى مسافت كردند ، نايب السلطنه در آبدار - خانه قنداغ ميخورده است . امين السلطان در باغ متحير بوده است و قدرى طرف سوء ظن ، چه به اين امتياز رأى نداشته است .\r\nپدرم باطاق الماس نزد شاه مى - رود و ميگويد با اين درباريان مىبايد كار بسنگربندى در تالار الماس بكشد .\r\nبتحريكى امروز مردم به ارك ريختند و بتحريكى روز بعد بخانهء ميرزا حسن .\r\n\r\nرقعهء محرمانه\r\nرقعهء محرمانه از مشير الملك در مكتوبات پدرم هست گويا ، مصباح الملك سابق ، ميرزا نصر اللّه خان است كه با ما همسايه است و در اول مشروطه صدر اعظم شد و در آنوقت رسم نبود در مكتوبات امضاء كنند .\r\n« فدايت شوم ، از حقگوئيها و رأى صائب جناب مستطاب اكرم عالى كه امروز در مجلس مىفرموديد در حقيقت همه دولت‌خواهى محض است ، بقدرى مشعوف و خوشوقت است كه نميتواند شمه‌اى از آن را بعرض برساند ، به حق خدا اگر در اين مدتهاى متمادى يكى بود كه بدون بعضى ملاحظات اينطور حقگوئى بكند و رأى صحيح اظهار نمايد ، كار دولت باينجاها صورت شام شب شنبه 5 جمادى الاخرهء 309\r\n\r\n\r\n","description":"","footnote":"\r\n( 1 ) - شب را پدرم در منزل ولس رئيس تلگرافخانهء انگليس مدعو بوده بواسطهء آن پيش‌آمد عذر خواستند ، صورت اغذيه كه تدارك شده بود از براى ايشان آورده بودند متناسب با اوضاع تلگراف است قضيهء روز را پدرم پشت ورقه يادداشت كرده‌اند . شب شنبه 5 جمادى الثانى\r\n","page_name":" 81 ","page_number":113},
  {"content":"\r\n\r\nمنجر نميشد ، افسوس كه يكدست بيصدا است و تشكر از حقگوئى محرمانه ميشده است . » سبب اعتماد فوق‌العادهء ناصر الدين شاه به پدرم همان بىپرده گفتن حقايق بود از روى صميميت ، در نيمهء آخر سلطنت ناصر الدين شاه دو امر مهم واقع شد ، يكى مسئلهء رژى ، يكى فتنهء شيخ عبيد اللّه .\r\n\r\nمكتوب پدرم بشاه\r\nشرحى است كه بعد از رژى پدرم به ناصر الدين شاه نوشته است : « دولت عليه هرگز مقروض نبود و حالا دو سال است مقروض شده است ، قرض لا على التعيين در سال گذشته هشت كرور تعيين ميشد ، در هذا - السنه ئيلان ئيل بسبب تنزل قيمت نقره دوازده كرور شده است و البته در سنوات آتيه زيادتر خواهد شد .\r\nچند سال است كه در بعضى ممالك آثار شورش ظاهر مىشود و حال آنكه در ايران هيچ وقت شنيده نشده بود ، صورت آن شورش باسم علما است و در معنى ديگران هستند ، مأمورين دول خارجه سالهاى متمادى در مهمام خود بموجب عهدنامجات خود گفتگو ميكردند و در اين اواخر به قوت شخصى حركت ميكنند و البته جايز نيست و بايد جلوگيرى كرد .\r\nماليات ايران در سابق يك قسمت نصيب خزانه ميشد و مدتى است تا مساعده گرفته نشود و مبلغى قرض ننمايند و گاهى هم از خزانه چيزى بيرون نياورند ، حساب ساليانه پرداخته نميشود .\r\nحكام ممالك محروسه هميشه تابع احكام دربار دولت بودند و حالا دربار دولت مطيع حكامند باقى كتابچه‌هاى سابق بلاحرف بخزانه ميرسيد ، بطور قطع حالا حكام مخارج بيمعنى ميتراشند و به پاى ماليات مينويسند و از اقساط ديوان كسر ميكنند ، پاره‌اى اوقات هم طلبكار ميشوند ، سابق دواير دولت هريك به خوبى راه ميرفت و مديران دولت مشغول كار بودند ، اقلا حفظ صورت نوعى را ميكردند حالا اسمى از آنها نيست ، مثل اينست كه همه معزولند .\r\nامروز همهء ايران در دست سه چهار نفر ميرزاى نكره است كه آنها بميل خود هستند و البته خيانت مردم پست از مردمان عاقل نجيب بيشتر است ، پس براى رفع اين معايب بايد ترتيبى داده شود كه خوب‌تر باشد و آن از سه قسم خارج نخواهد بود :\r\nقسم اول اينست كه شخص اعلاى سلطنت از ميان چاكران آستان ، هشت نفر نوكرى كه به نظر مباركشان مناسب‌تر مينمايد بميل خاطر الهام مظاهر انتخاب فرموده بر سر كارها بگمارند و انتظام هركارى را از آن وزير يا مدير بخواهند .\r\nوزير جنگ ، وزير داخله ، وزير خارجه ، وزير دفتر يا مستوفى الممالك ، وزير وظايف وزير تلگراف ، وزير عدليه ، رئيس مجلس وزراء .\r\nقسم ديگر اينست كه اين هشت نفر را بدون شغل و كار احضار فرموده حكم شود بنشينند و چند قسم جهت ترتيبات خدمات دولت بنويسند و بعرض برسانند تا هريك را كه ميل دارند قبول فرمائيد .\r\nقسم سوم اينست كه براى ملاحظات چند كه يدا واحدا نباشد و زحمت دولت روزبروز كمتر شود ، ايران را به چهار اداره تقسيم فرموده بهريك از آن هيئت كه ميل دارند يكقسمت را بسپارند و تمام نيك و بد را از ايشان بدانند ، در باب گمرك مردم حرف ميزنند ، بلكه تا سه كرور را مسلم ميدانند ، هرچه در ورود گمرك سه قران عشور داشت شش قران و هشت قران گرفته مىشود .\r\nهفده سال قبل در سه قران هشتصد هزار تومان بود . حالا بايد دو برابر باشد ، مدير يكى از آن چهار اداره يا يك وزير از آن هشت وزير ممكن است صدر اعظم باشد . »\r\nپدرم از اوضاع تلگرافخانه شكايتى بعرض رسانده ( اشاره بمداخله امين السلطان ) ولى شاه مطلب را پيچانده شكايت را راجع به اخوى كرده است ، روى كاغذ هم نقاشى فرموده‌اند ، نمكى دارد از آن نظر ياد ميكنم و باز دستخط ديگر كه توجه ناصر الدين شاه را بمدرسه نشان ميدهد .\r\n\r\n","description":"","footnote":"","page_name":" 82 ","page_number":114},
  {"content":"\r\n . \r\n","description":"","footnote":"","page_name":" 83 ","page_number":115},
  {"content":"\r\n . \r\n","description":"","footnote":"","page_name":" 84 ","page_number":116},
  {"content":"\r\n\r\n\r\nتحريك سلطان عبد الحميد بتلافى جنگ روس\r\nسيد طه از رؤساى سلسلهء نقشبنديه طرف محبت محمد شاه بود ، والدهء عباس ميرزا به دو ارادت داشته ، پس از وى شيخ عبيد اللّه بمسند مىنشيند ، در جنگ روس اسلحهء بسيار بدست او مىافتد غرورى در دماغش راه مى - يابد ، پيشكار آذربايجان ميرزا احمد منشى ( مشير السلطنه ) بود ، به نيولات شيخ عبيد اللّه كه از محمد شاه داشتند تطاول مىشود ، لطفعلى ميرزا ( آقا شاهزاده ) بحكومت ساوجبلاغ رفته در تعدى از حد تجاوز مىكند ، قادر آقاى مكرى و حمزه آقاى منگور كه به خاك عثمانى فرار كرده در حبس بودند برميگردند ، حمزه آقا را بحكومت خواستند ، ميخواهند زنجير كنند دست بخنجر مىكند ، حضار رو بفرار مىآورند ، در نتيجه به شيخ عبيد اللّه پناه ميبرد ، شيخ عبيد اللّه اصحاب را جمع‌آورى نموده با حمزه آقا رو به ساوجبلاغ مىآورد . آقايان رنجيده با ايشان دست بيكى ميشوند ، پسر طهماسب ميرزا فرار مىكند ، اكراد به مياندوآب ميرسند ، خالوى شيخ عبيد اللّه كشته مىشود ، مياندوآب را آتش زده رو به تبريز مىآورند ، ملا على قاضى بناب از اكراد جلوگيرى مىكند ، صدر الدوله براى استخلاص بناب در ميرسد ، اكراد به ساوجبلاغ برميگردند ، از تهران اردو برياست حشمت الدوله اعزام شد ، ميرزا حسين خان از تبريز .\r\nمأمور حشمت الدوله در بانه مرحوم شد ، آخر تلگرافى از اسلامبول رسيد كه اكراد ديگر جسارت نخواهند كرد ، خيلى محل تأسف است 1297\r\n\r\nسيد جمال افغان\r\nدشمنى عبد الحميد براى مساعدت با روس بود بآذوقه در جنگ هم از دشمنىهاى عبد الحميد ( با ناصر الدين شاه ) مساعدت با سيد جمال الدين بود . چنان كه در وينه انتشار يافت .\r\nدفعهء ديگر محمد حسن خان اعتماد السلطنه اسباب شد كه او به ايران بيايد ، سيد جمال - الدين همان است كه بقلم انتقاد سبب جنگ انگليس و مصر شد ، سيد مردى بود ناراحت ، چنان كه هر جازيست نتوانست كرد ، در افغانستان ، هند ، پاريس ، اسلامبول ، حضورش را منشأ فتنه دانستند ، اعتماد السلطنه كه انشاى روزنامه و تاريخ بعهدهء او بود سيد را براى ادارهء خود مفيد دانسته ، باجازهء شاه در موقعى كه سيد به نجد ميرفت او را تلگرافا از عدن دعوت كرد ، بتهران آمد ، در اول ملاقات به شاه گفت من شمشير برنده هستم در دست شما ، مرا در مقابل هر دولت كه ميخواهيد به كار ببريد ، شاه از درامد سيد نگران شد ، سيد در منزل امين الضرب فرود آمد ( ميليونر آن روز ) وزير مختار انگليس حضور سيد را در ايران مضر دانست ، چون سيد با اجازه آمده بود شاه به امين الضرب سفارش داد به پختگى اين كار را انجام بدهد ، سيد را ببهانهء سركشى املاك بمازندران برده روانهء سفر كرد سيد مدعى شوراندن هند شد و منزلتى حاصل نمود ، در لندن ملكهء انگليس از شاه خواهش كرد ، سيد درثانى احضار به ايران شود و درثانى دعوت شد ، آمد و مشغول جلب افكار شد ، اوراق در شهر منتشر كرد در دعوت به انقلاب كه منجر شد به اخراج سيد از ايران ، سر از لندن درآورد ، بروزنامه‌نويسى پرداخت ، خدا را زين معما پرده بردار ، پس از چندى باز در اسلامبول پيداش شد ، اين اشخاص حكم ستارهء دنباله‌دار را دارند ، خوش - محضرند و منحوس الاثر .\r\nسيد روابط مخصوص با ملكم خان داشت الجنس مع الجنس يميل بهترين حرفها با نيت بد ستم است .\r\nملكم پس از عزل از سفارت دربار انگليس ، علىرغم امين السلطان روزنامهء قانون را منتشر كرد ، ما قانون داشتيم بلكه بهترين قانون را داريم ، مجرى نداريم و الان كه سالهاست برنامه از ساحت مجلس طلوع مىكند و عنوان قانون دارد ، حال دادگسترى و عدالت بمراتب بدتر از سابق است بلكه راه كلاه‌سازى گشادتر شده است و وسيلهء تعبيرات غلط بيشتر بدست آمده است .\r\nدر اواخر سلطنت تنگدستى به جائى رسيده بود كه دولت جزو وراث سهم شير ميبرد ، غالبا\r\n\r\n","description":"","footnote":"","page_name":" 85 ","page_number":117},
  {"content":"\r\n\r\nدر نقدينه و نفايس درگذشتگان تصرف ميشد ، آجودان‌باشى كه همسايهء ما بود چيزى نداشت عريضه‌اى بشاه نوشت كه بازرسى بمتروكات من اسباب خجالت خواهد شد ، پس از اين عريضه قدرى آن عمل تخفيف يافت ، با ملاحظهء چپاولى كه مباشرين امور دولتى ميكردند تصرف دولت در متروكات آنها چندان تعدى محسوب نميشد ، ثلث متروكات براى مبرات يا ضبط خمس اموال مجهول المالك مشروع است و اينك از قوانين موضوعه .\r\nاعتماد السلطنه اموال خودش را در وصيت‌نامه به ناصر الدين شاه هبه كرده بود ، مقدارى نقدينه ( مسكوك طلا ) به ضبط دولت آمده ، بقيه بوراث رسيد .\r\nتا سررشتهء حساب دست ميرزا يوسف مستوفى الممالك بود ، جمع و خرج تا درجه‌اى سر بهم ميگذارد ، امين السلطان در اواخر مسلط شد و حقوق بيمحل ميداد ، تا حساب در كار بود حقوق محل ميخواست ، مشتريان ميبايست تأمل كنند تا كسى بىوارث فوت كند يا از اسهامى كه از حقوق متوفى ضبط ميشد محلى بدست بيايد ، پيدا كردن محل راه دخلى از براى مستوفيان بود .\r\nبالجمله كسر بودجه به جائى رسيد كه بروات را تومانى سى شاهى صرافها ميخريدند ، به صاحب - جمعها ( حكام و غيره ) ميفروختند و به حساب گذارده ميشد .\r\nبسيارى از بروات بلا وجه ميماند ، يكسال هم آجر بجاى وجه داده شده ، مالياتهاى عادى كافى نبود ، مداخلهء آخوندها مانع از انحصارات يا وضع عوارض ميشد ، چون در قضيهء رژى نفت هم كه امروز چشم دنيا بدان روشن است هنوز چشمه‌اش بدست نيامده بود .\r\n\r\nضرابخانه\r\nسالهاست حاجى محمد حسن امين الضرب بود و در ادارهء امين السلطان ، چندى به ولى خان تنكابنى نصر السلطنه ، واگذار شد ، گفتند در عيار كم و كسر شده است ، در تكيهء دولت مجلس كردند ، يهوديها جمع شدند ، جماعتى از اعيان حاضر بودند ، پدرم هم بامر ناصر الدين شاه حضور داشت ، صنيع الدوله و نگارنده بازرسى سكه در تكيهء دولت\r\nهم بوديم ، قدرى دور تر از جمعيت نشستيم مراقب عمليات ، يهوديها ، عمال امين السلطانند ، يهوديها\r\n\r\n","description":"","footnote":"","page_name":" 86 ","page_number":118},
  {"content":"\r\n\r\nبه تدابيرى كه دارند عيار سكه‌هاى امين الضرب را چرباندند و حال آنكه معنى ندارد ، از عيار اگر ندزدند چيزى اضافه نميكنند .\r\nگفته شد قدرى نقره در شكاف چوب گنجانده بودند كه روى بوته ميگذارند ، البته چوب كه سوخت نقره آب مىشود و مخلوط نقره‌اى كه در بوته است ميگردد .\r\n\r\nوليعهد در تهران\r\nپس از قضيهء شيخ عبيد اللّه ، وليعهد مظفر الدين ميرزا مغضوبا به تهران احضار شد ، در باغ ايلخانى كه حال بانك ملى است منزل كرد ، از رجال فقط پدرم بيملاحظه خدمت وليعهد ميرسيد ، طالب شدند نزد اخوى صنيع الدوله حساب بخوانند ، مدتى صرف اين كار شد و كار بتفريق نكشيد تا چه رسد به ضرب و تقسيم ، بامزه‌تر رغبت وليعهد با آن فكر سرشار به آموختن شطرنج بود ، در آن اوقات روزى شاه در منزل عبد الحسين ميرزا فرمانفرما مدعو بود ، شاهزادگان و اعيان بودند ، بعد از ناهار بنا شد شطرنج باخته شود ، حضار دو دسته شدند ، جمعى طرف وليعهد ، جمعى طرف نايب السلطنه من از طرف وليعهد بازى ميكردم و نايب ناظر از طرف نايب السلطنه ، پنجاه پنج هزارى هم گرو بود ، بازى نايب ناظر هيچ به قوت بازى من نبود ، و غفلتى رفت و بازى من عقب افتاد ، امين - السلطان پنجهزارىها را برداشت و داد به مليجك عزيز السلطان ، دعوى طى شد ، شنيدم وليعهد از باختن من اظهار خوشوقتى كرده بود بملاحظهء نايب السلطنه ، من بهيچوجه ملاحظه نكرده بودم ، رسم است در بازى تا دست از روى مهره برنداشته‌اند حق اصلاح دارند ، من هنوز دست برنداشته بودم مغلطه كردند ، بشاه تظلم كردم ديدم ميل حكومت ندارند ، تسليم شدم ، غرور گاهى اين‌گونه پيش ميآورد و شايد الخير فى ما وقع .\r\nبعضى از تشريفات زمان ناصر الدين شاه قائم‌مقام ، وليعهد ، مخبر الدوله ، صنيع الدوله\r\nدر ماه رمضان شئونات اسلامى محفوظ بود ، به اختلاف اوقات ، ادارات شب به وظايف اشتغال داشتند ، در اندرون نماز جماعت منعقد ميشد ، شيخ سيف الدين از شاهزادگان در لباس علما بود از براى خانمها وعظ مىكرد ، شيخ - اسد اللّه اعمى تجويد ميگفت در دههء عاشورا در تكيهء دولت تعزيه‌دارى مفصل ميشد ، وزراء و امراء تأسى مىكردند و از براى مردم هم فال بود هم تماشا ، مقدمة روضه خوانده ميشد ، سپس شبيه درمىآوردند دستهء تعزيه‌خوان معلم در آواز و نقش خود تربيت شده بودند ، مشهور آنها ملا حسين امام خوان ، ميرزا غلامحسين عباس خوان ، جهانگير مسلم خوان بودند و جمعى پسر - بچه‌هاى خوش‌آواز . در لباس و ملزومات تجمل بسيار ميشد ، شبها تكيه چراغان بود ، انعامها و خلعتها مرحمت ميگرديد و دور تكيه بيست طاقنما است ، مرتبهء تحتانى را وزراء و امراء مىبستند ، مرتبهء وسط و فوقانى در پس زنبورى مخصوص حرم بود ، در يكى از حجرات شاه جلوس ميكرد ، روبروى دير در تزئين رقابت ميكردند ، چاى و قهوه براى واردين ناهار و شام براى مباشرين مهيا بود ، از شب‌هاى آخر شبى ناصر الدين شاه گردش ميكردند ، صاحبان طاقنما پيش‌كشيها تقديم ميكردند يك از طاقنماها كه متعلق بپدرم بود ده روزه هشتصد الى هزار تومان\r\n\r\n","description":"","footnote":"","page_name":" 87 ","page_number":119},
  {"content":"\r\n\r\nخرج برميداشت ، تكيهء اطراف سكو از زنها پر ميشد ، قريب شش هزار نفر ، مردها راه نمىيافتند ، گاهى زدوخوردى هم بين زنها واقع ميشد و لنگه كفش در كار ميآمد ، در موقع روضه‌خوانى كسىكه قادر بود جمعيت را از صدا بيندازد سيد ابو طالب صدر الذاكرين بود ، اولا صدائى داشت كه تكيه را پر ميكرد ديگران آواز خوش داشتند و خلق اللّه را ساكت نمىتوانستند كرد ، سيد جن هم ميگرفت و پيش زنها احترامى داشت .\r\n\r\nمردم جن دارند\r\nمنتظم الحكماء صلحى از دوستان من حكايت كرد كه روزى باتفاق ظهير - الدوله مرشد بديدن سيد رفتيم وارد شديم ، نشستيم ، ابدا اعتنا و خوش - باشى نكرد متوجه زنى بود كه آمده بود آقا جنش را بگيرند ، تا چند نوبت دست در سينهء آن زن كرد و گفت جن تو خيلى حرامزاده است در - ميرود و مستمر تجديد مىكرد تا آخر جن را از بغل آن زن گرفت در شيشه‌اى كرد ، درش را محكم بست ، آن زن كه پاى درگاه حياط ايستاده بود يك اشرفى روى آستانه گذارد و رفت ، آنگاه آقا رو به ما كرد برخاست تواضع كرد خادمى را خواند و سفارش شربت و شيرينى داد ، ظهير الدوله گفت اين ديگر چه بازى است ، تكيهء دولت\r\nگفت اين مردم جن دارند بعضى را شما ميگيريد بعضى را هم من ، پس بگذارم همهء جن‌ها را شما بگيريد .\r\nپس از انقلاب فرانسه جنى هم سياسى بر جنهاى عادى افزوده شده است و باندازه‌اى سر و صدا بلند كرده است كه ملل عالم لحظه‌اى از تشنج فراغت ندارند و هرروز غوغائى برپا است ، جنهاى عادى به طبايع حمله‌اى اختصاص داشت ، جن آزادى گريبان زن و مرد را گرفته است ، از شش طرف ميكشد .\r\n\r\nسلام\r\nدر زمان ناصر الدين شاه ابهتى داشت و روزهاى عيد براى مردم تفريحى بود ، سلام‌هاى رسمى در تخت مرمر منعقد ميشد ، صاحب منصب‌ها و اجزاى استيفا جلو تالار صف ميكشيدند .\r\nافواج اطراف حوض ، تماشاچى از داخله و خارجه راه مىيافتند ، يكى از معمرين محترم مخاطب سلام بود شاه كلمه‌اى مى - گفت و مخاطب جواب عرض ميكرد ، در مدت سلام 110 تير توپ مىانداختند ، بعدد اسم مبارك على ( ع ) ، نوبتى در تابستان تعزيه‌خوانان در لباس مخصوص\r\n\r\n","description":"","footnote":"","page_name":" 88 ","page_number":120},
  {"content":"\r\n\r\nايلخانى اللّه قليخان كه مخاطب بود بمناسبت آنكه شب هوا بىتناسب خنك شده بود در تعريف از هوا گفت : ديشب همهء مردم لحاف كشيدند و ضحكى شد . بعضى شاهزادگان در تالار مرمر مىايستادند و بعضى اثاثيهء سلطنتى در دست داشتند ، از لوازم غليان مرصع بود كه پيشخدمت‌باشى خصوصى مقابل شاه روى تخت ميگذاشت و نى پيچ را بدست شاه مىداد .\r\nصاحبديوان ارباب مناصب نايب السلطنه نظام الملك سلام جلو تخت مرمر\r\nخطيب الممالك خطبه ميخواند ، از شعرا قصيده بعرض ميرساندند و چند بيت برميخواند سلام منقضى ميشد .\r\n\r\nسلام تحويل\r\nسلام تحويل در عمارات سلطنتى منعقد ميشد ، اواخر در تالار موزه بواسطهء وسعت ، زيرا عدهء مدعوين از علماء و شاهزادگان و وزراء و رؤساى ادارات تجاوز كرده و به هفتصد و هشتصد مىرسيد ، مطابق صورت براى همهء طبقات عيدى مقرر بود و باز تا روز دوازدهم عيد به ترتيب از همهء طبقات شرفياب ميشدند و عيدى به آنها مرحمت ميشد .\r\n\r\nترتيب سلام تحويل\r\nجلو تخت طاووس مسندى مرواريددوزى مىافكندند و چند متكا ايضا مرواريددوزى مىنهادند ، شاه باحترام علماء روى زمين يا كرسى كم‌خيز مىنشست شمايل حضرت امير و دعاى صباح به خط آن بزرگوار و قدرى تربت كه شاه موقع زيارت در نجف خودشان برداشته بودند روبروى شاه قرار ميدادند ، بفاصله ، قدح‌هاى مرصع و گلدان مىنهادند ، يك نفر از علماء روبرو مىنشست و با زعفران و گلاب دعاى تحويل مىنوشت كه در كاسهء آب مىانداختند و پس از تحويل شاه قدرى از آب مىآشاميدند ، از لوازم اثاثهء حضور جعبهء مهر سلطنتى بود ، منشى الممالك فرامين مستمرىها و انعامات نوروزى را كه قبلا تنظيم يافته بود به مهر مىرساند و درموقع تحويل شكونى بود ، ايشك آقاسى با صدر اعظم روبروى شاه مىايستادند و طرف فرمايشات بودند ، علما بعضى طرف راست و بعضى طرف چپ مبارزهء پهلوانان عصر نوروز\r\n\r\n","description":"","footnote":"","page_name":" 89 ","page_number":121},
  {"content":"\r\n\r\nمىنشستند ، اگر در تهران بودند وليعهد دست راست ، ظل السلطان دست چپ ، بعد از علماء ميايستادند زيردست آنها شاهزادگان ، وزراء و امراء ، زيردست ايشان ، علىقدر مراتب از طبقاتى كه مقرر بود تا علماء حضور داشتند ، شاه باحترام روى زمين جلوس ميفرمود .\r\nاثاثهء سلطنتى ، گرز و سپر مرصع ، تبرزين ، ساعدبند ، تير و كمان ، شمشيرهاى نامى كه شاهزادگان در دست داشتند ، گرز و سپر مخصوص ركن الدوله و حسام السلطنه بود ، هروقت در مركز بودند ، برادرهاى شاه كه در غيبت وليعهد و ظل السلطان بجاى ايشان مىايستادند ، مقارن اعلان ساعت تحويل كه بعهدهء منجم‌باشى ( نجم الدوله ) بود بحضور آمده اعلام ميكرد ، شروع بنواختن موزيك و انداختن توپ ميشد ، علماء مىرفتند .\r\nخوان‌سالار دو مجموعه پر از شاهى سفيد و مسكوكات طلا پيش ميآورد ، شاه چند دانه بر - ميداشت ، خوانسالار و بر دستهاى او مجموعه‌ها را برده از دو طرف به حاضرين مشتى دست لاف ميدادند ، عيدى علما را شاه بدست خود داده بود ، علماء كه مىرفتند شاه روى صندلى جلوس مىنمود ، طبقات مرتب مىآمدند و عيدى ميگرفتند و مرخص مىشدند ، عصر عيد سلام نظامى در بالاخانهء ميدان ارگ منعقد ميشد ، پهلوانها و بازيگرها مشغول كشتى و بازى بودند و از براى عامه تفريحى بود .\r\nعيدى كه شاه بدست خودش ميداد مشتى شاهى سفيد و كيسه‌هاى شاهى كه چند سكه هم داشت اشرفى پنجهزارى و دو هزارى ، هرچه بر عده افزوده شد از سكه طلا كاست . اوايل پدرم كه از سلام برميگشت محتوى كيسه قابل تقسيم بود ، اواخر زوركى يك دو هزارى در آن يافت ميشد ، در اول سلطنت ناصر الدين شاه اشرفى را در بازار نه هزار و دهشاهى خرد ميكرده‌اند ( ياد نادر بخير )\r\n\r\nعيد قربان\r\nعيد قربان هم براى اهل شهر تفريحى بود ، از طرف شاه غير از صدها گوسفند كه تقسيم ميشد من‌جمله هفت هشت گوسفند براى پدرم ميآوردند ، شترى را تزئين كرده با دم و دستگاه كوس و گبرگه ، موزيك و عملجات مخصوص بميدان نگارستان ميآوردند و نحر ميكردند و هر قطعهء آن مخصوص صنفى بود ، مباشرين خلعت و انعام داشتند .\r\nرسومات خوبى بوده ، همه را تمدن از بين برده و از چيزهاى خوب تمدن بهره‌ور نشديم .\r\n\r\nآش‌پزان\r\nآش شله‌قلمكار كه اواخر در سرخه حصار پخته ميشد تشريفات فوق - العاده داشت ، در زمان فتحعلى شاه در گردش عيد پخته ميشد ، و از تشريفات تحويل بود ، حال در پائيز ، سابق روز سيزده تشريفات به عمل ميآمد .\r\nمؤيد السلطنه ، امين الدوله ، امين الملك\r\nازجمله شكستن بعضى ظروف بود و يغماى ميوه و شيرينى و انداختن بعضى كنيزان در حوض آب كه كشتى بگيرند و لباس زياد هم نداشته‌اند مد امروز ! خانمها در اطراف حوض نشاط ميكرده‌اند و شاه را انبساطى دست ميداده است ، از حوض كه بيرون مىآمدند شاه شاهى شاباش ميكرده و به اطراف مىپاشيده ، خانم و كلفت خواجه و غلام بچه بهم ميريختند جامه‌ها ميدريده ، پاها به هوا مىرفته خرتوخرى بوده است و چرچرى مىشده است ، در سرخه حصار\r\n\r\n","description":"","footnote":"","page_name":" 90 ","page_number":122},
  {"content":"\r\n\r\nكنيزى در حوض نميانداختند ، تشريفات مردانه بود و انعامات بجاى خود ، وزراء و امراء و رؤساء در چادرها و خيمه‌ها جمع ميشدند و سبزى آش را پاك ميكردند ، شاه هم گاهى سرى به چادر ميزد و سبزيهاى حضورى پاك ميشد و آش به منازل تقسيم .\r\nتشريفات مشرق زمين تا آخر دورهء ناصر الدين شاه برقرار بود و شكوهى داشت ناصر الدين شاه مايل بود با همهء طبقات تماس داشته باشد ، هرروز در باغ گلستان از طبقات ادارى جماعتى جمع ميشدند ، شاه كه از اندرون بيرون مىآمد همه تعظيمى ميكردند با بعضى فرمايشات مىشد .\r\nمخبر الدوله تشريفات آشپزان\r\n\r\nتشريفات آشپزان\r\nقيمت اشياء آبگوشت ييلاقى تاريخ جمادى الثانيه تنكوزئيل 1292\r\nگوسفند / 12 رأس / 250 ريال\r\nبره / 9 رأس / 30 ريال\r\nمرغ / 60 قطعه / 5 / 70 ريال\r\nآبليمو / 24 مينا / 90 ريال\r\nقند / 24 كله / 110 ريال\r\nروغن / 20 من / 100 ريال\r\nفلفل / 1 من / 8 / 1 ريال\r\nليموى عمانى / 9 من / 30 ريال\r\nگلپر خشك / 10 سير / 11 ريال\r\nسماق شكى / 1 من / 5 / 0 ريال\r\nآلوبخارا / 12 من / 72 ريال\r\nگوجه برقانى / 12 من / 98 ريال\r\nنخود قزوينى / 6 من / 12 ريال\r\nلپه باقلا / 6 من / 12 ريال\r\nسيب / 16 من / 8 ريال\r\nگشنيز / 16 من / 8 ريال\r\nريحان / 4 من / 25 / 1 ريال\r\nمرزه / 1 من / 25 / 1 ريال\r\nجعفرى 16 من / 8 ريال\r\nتره / 24 من / 8 ريال\r\nچغندر / 50 من / 5 / 12 ريال\r\nكدو / 100 عدد / 5 ريال\r\nبادنجان / 1500 من / 5 / 7 ريال\r\nپياز / 20 من / 1 ريال\r\n\r\n","description":"","footnote":"","page_name":" 91 ","page_number":123},
  {"content":"\r\n\r\nلپه / 6 من / 12 ريال\r\nلوبياى سفيد / 6 من / 6 ريال\r\nمتقال جهت كيسه / 15 ذرع / 15 ريال\r\nهيزم / 12 خروار / 120 ريال\r\nنمك / 30 من / 5 ر 2 ريال\r\nجمع 75 / 1090\r\nكرباس / 2 توپ / 8 ريال\r\nكرايه 150 ريال\r\nجمع 293\r\nعصرانهء شاه يك ماهه بخرج امين السلطان آقا ابراهيم ميآيد .\r\nدر نياوران / 15 / در شكراب 14 / در شهرستانك 70 / عسل 2\r\nباقلاى تازه 5 / 3 ريال\r\nجمع 100 ريال برات صادر شده\r\n\r\nكورشو كورشو\r\nاز تشريفات ناپسند آن هم بدستور خانمهاى خودپسند مزاحمت فراشان بود در موقع عبور حرم كه در اطراف كالسكه ميدويدند و و مردان را بانهيب كورشو رد ميكردند ، گوئى فراشان مرد نبودند . فرياد دورشو و كورشو بفلك مىرفت ، روزى فرنگىئى از راه مىگذشت ، پشتش را به آنها كرد و كلاهش را برداشت كه شرقى و غربى ادب بجا آورده باشد .\r\nميرزا جعفر حكيم الهى به فراش‌ها گفت مگر فلان من تفنگ حسن موسى است ، اين گونه مضامين سبب شد كه آنگونه توهين موقوف شد ، هم از آداب كه اواخر منسوخ شد حركت شاطر بود جلو كالسكهء شاه در شهر كه لباس هفت رنگ داشتند و كلاه بلند دوپهلو و كاغذى شبيه به تاج خروس و كلاههاى رسمى امروز ناصر الدين شاه ذوق سرشارى داشت ، شعر مىگفت ، از او است :\r\n جاى معشوق ندانيم و ليكن گويند * كعبه و بتكده و خانهء خمار بود \r\nو له\r\n گر كنه‌كار نبودى بجهان روز جزا * از خداوند جهان لطف گرانمايه نبود \r\nو له\r\n مرد نبايد كه تنگ‌حوصله باشد * دوست نبايد ز دوست در گله باشد\r\nبا گله خوش نيست روى خوب تو ديدن * ديدن رويت خوش است بىگله باشد\r\nآنكه پريشان نمود طرهء ليلى * خواست كه مجنون اسير سلسله باشد \r\nو له\r\n بندگى حضرت تو مايهء شاهى است * تا شده‌ام بندهء تو بر همه شاهم \r\n\r\n","description":"","footnote":"","page_name":" 92 ","page_number":124},
  {"content":"\r\n\r\nدر نجف فرموده‌اند\r\n اسكندر و من اى شه معبود صفات * هر دو بجهان صرف نموديم اوقات\r\nبا همت من كجا رسد همت او * من خاك درت جستم و او آب حيات \r\nتحرير قلم‌انداز گوئى از شئونات شهامت است من‌جمله بىتوجهى به خط ناصر الدين شاه كه دستخطات او بصعوبت خوانده مىشود ، در جوانى خوشنويس بوده عكس يكى از مشقهاى ملوكانه را كه از دستگاه ركن الدوله ( محمد على ركنى ) كه داماد صنيع الدوله است بدست آوردم گراور كردم كه هم دال بر لطف ذوق شاه است .\r\nشرح اطراف سطور\r\nاى سروناز ترك جفا ، مكن افسانه ما گوش كه اين بار غم\r\n اى كاروان منزل مكن جز در ديار يار من * تا يك‌زمان زارى كنم بر ربع و اتلال و دمن\r\nشنيدم كه در تنگائى شتر * بيفتاد و بشكست صندوق در\r\nغلامان پى در و مرجان شدند \r\nآفتاب كرامت شاهنشاه كه در تو بتابد نثار قدم مكن ، امروز روز چهارشنبهء دوازدهم شهر صفر المظفر است سنهء 1272 ، در داوديه مشق شد ، الحمد لله ناخوشى و با از شهر و نواحى بالمره رفع شده است اين قطعه در داوديه مشق شد .\r\nگراور خط ناصر الدين الحمد اللّه احوال ما خوب است ، باد زيادى در داوديه از روزىكه ما آمده‌ايم ميآيد ، نمىگذارد مشق كنيم ، اين قطعه را به زور نوشتم از دست باد .\r\nاحوال امير نظام ( پسر جيران ) الحمد لله خوب است ، در داوديه الحمد اللّه خوش ميگذرد و گذشته است ، حاجب الدوله اين قطعه را بساز و بحضور بياور .\r\nدست نقاشى هم داشتند ، روزى در مدرس عباس ميرزا كه سپرده به رضا قلى خان بود نقشى روى كاغذ مىبرند ، رضا قلى خان به نظر محمد شاه مىرساند ، مورد تحسين مىشود و مايهء كدورت مادر عباس ميرزا .\r\nگاهى تفننا صورت اجزاى خلوت را ميكشيدند ، روزى در اطاق بريليان فرمودند ، بنشين نشستم ، صورت مرا كشيدند و خالى از شباهت نيست ، ورق را انداختند و برخواستند ، معتضد السلطنه عرض كرد مزين فرمائيد فرصت نشد ، حدس زدم كه به سليقه‌شان نگرفته است دى 1312 ، از ميرزا تقى خان امير شكلى در دست نبود ، شاه وصف فرمودند و صنيع الممالك كشيد چون شكل امير را خوب در نظر داشتند ، تصديق فرمودند ، از معاصرين هم شباهت آن شكل را به امير شنيده‌ام .\r\nمحمد على ركنى عكس قطعه‌اى هم از حافظ داشتند ، تحفه‌اى است نياز خوانندگان گرامى مىشود .\r\nدر حاشيهء عكس شرحى فرهاد ميرزا نوشته است به گراور درنميآمد عينا نقل مىشود .\r\nاين قطعهء شريفه كه خط مرحوم خواجه حافظ عليه الرحمه است از نفايس روزگار بشمار ميرود جناب آقا ميرزا على كازرونى بيادگار داده‌اند و انا العبد العاصى فرهاد بن وليعهد طاب ثراه سنهء 1298\r\n\r\n","description":"","footnote":"","page_name":" 93 ","page_number":125},
  {"content":"\r\n\r\nمهر گوشهء قطعهء عروس شهنشاه مهر نساء است .\r\nگراور خط حافظ\r\n\r\nضرب گرفتن ناصر الدين شاه\r\nشبى شاه ميرزا عبد اللّه را تنها ميخواهد ، كنار بخارى جلوس مىكند به ميرزا ميگويند ، بنشين ساز بزن ما ميل داريم ضرب بگريم و با لبهء پيش بخارى ضرب ميگيرند ، تصور ميكنم موجبات آشفتگىئى فراهم بوده است ، خواسته‌اند از اهميت آن بكاهند .\r\nمعروف است فتحعلى شاه هم گاهى شعرى سرهم ميكرده است و از ملك الشعراء صبا تصديق ميخواسته اگر تصديق مطبوع نميافتاده است ملك الشعراء محكوم ميشده است باينكه به آخورش به‌بندند ، روزى شاه شعرى ميخواند و از ملك تصديق ميخواهد ، تعظيم مىكند و راه مىافتد ميفرمايند كجا ؟ عرض مىكند ، دم آخور .\r\nوقتى شاه مصراعى ميسازد و مصراع ديگر را از ملك ميخواهد «\r\n نگار ماهوش ما كه دل سراچهء اوست \r\n» ملك ميگويند «\r\n تمام لذت عالم ميان پاچهء اوست « 1 » \r\n»\r\nناصر الدين شاه مرد سفاكى نبود ، قضيهء طناب انداختن نه نفر سرباز را خدشه‌اى گرفته‌اند و با ملاحظهء مقتضيات و طرز پيش‌آمد مىتوان مغتفر شمرد .\r\nقبل از سفر اول فرنگ ، شاه بشاهزاده عبد العظيم ميرود ، در مراجعت سربازهائى ميخواهند عرضى بكنند ، سوران ملازم مانع ميشوند ، سربازان سنگ به طرف آنها پرتاب ميكنند يك دو سنك به كالسكهء شاه مىخورد اسبها رم ميكنند ، يكى از قيش‌ها پاره مىشود و سبب معطلى ، علاء الدوله نسبت تحريك به ميرزا حسين خان ميدهد ، بعضى سربازان را ميگيرند به شهر ميآورند ده نفر بوده‌اند حكم به طناب انداختن آنها مىشود ، با عصبانيت شاه و سوءظن به سپهسالار الحاح او مؤثر نمىافتد و نه نفر را طناب مياندازند البته در سر سفر با سعايت علاء الدوله و وحشتى كه در شاه پيدا شده بوده\r\n\r\n\r\n","description":"","footnote":"\r\n( 1 ) - در اين‌موقع لطيفه‌اى هم از طبع اتابك يادم آمد حسين‌آباد ( اختياريه ) جزء دروس ملك عبد الحسين خان معروف به كفرى قنات مختصرى دارد و جنب سلطنت‌آباد است ، نوبتى اعتماد السلطنه اجازه خواسته بود كه براى نزديكى به سلطنت‌آباد بر سر آب حسين‌آباد چادر بزنند كه اگر وضوئى ساخته مىشود مباح باشد ، اتابك ميهمان عبد الحسين خان بوده رقعه را مىبيند ميگويد در جواب بنويس : «\r\n گر آب چاه نصرانى نه پاك است * جهود مرده ميشويم چه باك است \r\n» الاسماء تنزل من السماء\r\n","page_name":" 94 ","page_number":126},
  {"content":"\r\n\r\nاست مخفف جرم است ، ليكن از قباحت عمل نميكاهد ، ميبايست استنطاق و تحقيقات شده باشد .\r\nشاه به كن نقل مكان كرد ، آقا ابراهيم آبدار ( امين السلطان ) كه همه‌كاره در خلوت است دو سه روز شرفياب نميشود ، در شرفيابى اجازهء زيارت عتبات ميخواهد ؛ ميفرمايند در سر سفريم همه كارهاى ما با تو است ، چه موقع مسافرت عتبات است ، عرض مىكند اعليحضرت هم خوب است اين سفر را موقوف فرمايند با قضيهء سربازان كجا ميرويد و چه خواهند گفت ؛ بگريه مىافتد و شاه را هم رقت دست ميدهد ، ميفرمايند بد شده است اما شده است ، حال چه بايد كرد ؟ عرض مىكند اقلا كسان آنها را بخواهند استمالت بفرمائيد ، مقرر مىشود بهريك مستمرى برسانند و استمالت كنند .\r\nشرح عكس ناصر الدين شاه و شاهزادگان از راست به چپ يحيى خان مشير الدوله ، شاهزاده امام قلى ميرزا عماد الدوله ، شاهزاده عبد الصمد ميرزا عز الدوله برادر شاهزاده فيروز ميرزا فرمانفرما - ميرزا قهرمان امين لشگر ، ميرزا حسين خان سپهسالار حسنعلى خان گروسى ، ناصر الدينشاه ، شاهزاده عليقلى ميرزا اعتضاد السلطنه ، شاهزاده سلطان مراد ميرزا حسام السلطنه ، ميرزا ملكم خان وزير مختار ايران در لندن\r\nدر برلن امپراتور گيوم اول گوشه‌اى به آن قضيه مىزند ، بروايت مؤيد السلطنه درموقع خدا - حافظى شاه ميگويد بدون گردن زدن عدالت نميشود .  Sans coupe gorge pas de Justice \r\nبقانون نظامى مكرر دستجات قشون را نيزه پيچ كرده‌اند و در حفظ نظم در جامعه گاهگاهى لازم دانسته ، در مورد آن سربازان اين حكمت موجود بوده يا نبوده موقوف به طرز حكومت است .\r\nدر نيمهء اول مائهء بيستم ديديم كه سران سياست آلمان را بىمحابا بدار زدند و مسبوق به استنطاق و تحقيق بود و حكومت بر خلاف موازين عدالت و در اعلى درجهء مفهوم قباحت و بربريت ، در نتيجهء عصبانيت .\r\nبه تواتر شنيده‌ام كه به زمان فتحعلى شاه ده نفر مقصر را امر شد از سان بگذرانند ، يكى از آن ميان عجز و لابهء بسيار مىكند كه او را بحضور نبرند و هرچه در سايرين حكم شد دربارهء او هم مجرى بدارند ، يكى حاضر مىشود بجاى او برود ، چون ده نفر را بحضور مىآورند شاه پس از تأملى امر مىكند دور حوض بگردند سپس نه نفر را معاف ميدارد و طفيلى را امر به سياست مى - كند ، قضيه را بعرض ميرسانند امر مىشود ديگر بار دور حوض بگردند ، مىگردند ، باز امر به سياست يكنفر خارج از مقصرين مىشود پس از تحقيق معلوم مىشود قاتل بوده است و شاه مىفرمايند ، هرچه نگاه كردم آن يك‌نفر را بىسر ديدم ؛ العهدة على الراوى .\r\n\r\n","description":"","footnote":"","page_name":" 95 ","page_number":127},
  {"content":"\r\n\r\n\r\nياد باد آن روزگاران ياد باد\r\nزشت و زيبا ، از هر وضعيتى و از هر عادتى ، مىشود به مذمت و تحسين قلمفرسائى كرد . مقايسهء عادات و رسومات ، مطالعهء دقيق در مقتضيات مىخواهد ، كريتيك و انتقاد حكومتى است شخصى ، پاى موازنه و مقايسهء اطراف مسئله كه در كار آمد ، غالب انتقادات بىپا مىشود .\r\nما از دستخطها و بيانات و اقدامات ناصر الدين شاه بقدرى ياد كرده‌ايم كه آن مرد بزرگ ملت دوست و وطن‌خواه به كيفيات شناخته شود ، بلى آنچه شاه آرزو داشت و مىخواست نشده ، دشمنان او اشكالات را به نظر نياوردند ، نه همسايه‌ها سنگ راه بودند ، بزرگترين موانع عهدنامهء تركمان‌چاى بود كه چون تار عنكبوت دست و پاى ملت و دولت را بهم پيچيده داشت .\r\nناصر الدين شاه تاريخ و جغرافيا خوب مىدانست ، روزها سر ناهار از روزنامه‌هاى خارجه محمد حسن خان اعتماد السلطنه ترجمه مىكرد ، گاهى هم حكيم باشى تولوزان كه سر ناهار حاضر بود از اخبار مىگفت ، سفرنامه‌ها از براى شاه ترجمه ميكردند و خوانده ميشد ، تلماك را على خان ناظم - العلوم پسر عمه ترجمه كرد ، سفرنامهء استانلى را رضا قلى خان عموزاده ؛ شبها در اندرون براى او كتاب مىخواندند ، وقايع دورهء ناصر الدين شاه را مرحوم رضا قلى خان در روضة الصفاى ناصرى و فهرست - التواريخ و مرحوم اعتماد السلطنه در منتظم ناصرى و مرآت البلدان نوشته‌اند . اعتماد السلطنه در عنوان مآثر و الاثار ترجمهء احوال بعضى رجال و شرح بعض مؤسسات و مستحدثات را نگاشته است ، فهرستى است برف انبار .\r\nدورهء ناصر الدين شاه بحبوحهء اختلاط رسوم و عادات مشرق زمين و مغرب زمينى بود ، در ترويج محسنات كل اهتمام را كرد ، متأسفانه راه استفاده برو بسته بود مگر قليلى و آنچه نامرغوب بود از آن احتراز داشت و حق داشت .\r\nزندگى شاه با همهء ريخت و پاش به اقتصاد بود ، ثروت شخصى نداشت . املاك حاجى ميرزا آقاسى را كه بمحمد شاه هبه كرده بود به ملكيت شخصى تصرف نكرد .\r\nجلسهء وزارت جنگ معاون السلطنه - مشير خلوت - امين السلطنه - نظام الملك - اعتماد نظام - نايب السلطنه - هدايت‌خان\r\n\r\n","description":"","footnote":"","page_name":" 96 ","page_number":128},
  {"content":"\r\n\r\nنيات او را از دستخطها كه گراور كرده‌ايم توان دانست ، به نزديك‌ترين رجال اعتماد نداشت ، حشمت همسايه‌ها چشم همه را گرفته بود ، همه سرسپرده بودند .\r\nبا توجهى كه ناصر الدين شاه به تعالى ملت و دولت داشت و موانعى كه در كار ميديد مىشود گفت شاهى بود مستأصل و اواخر مأيوس . رحمة اللّه عليه\r\nدر قضيهء شيخ عبيد اللّه ناصر الدين شاه در تأسف بر قتل ميرزا تقى خان امير كبير مكرر اين قطعه را خوانده است ،\r\n مرد خردمند هنرپيشه را * عمر دوبايست در اين روزگار\r\nتا به يكى تجربه آموختن * در دگرى تجربه بردن به كار \r\nدر حفظ آداب و سادگى زندگى به گراور دو مجلس قناعت كرديم .\r\nيكى نايب السلطنه در حوزه كار شاه و شاهزاده و وضيع و شريف ، ارباب و رعيت روى زمين مىنشستيم اين فضولات بعنوان مبل لازم نبود ، باطاق ميهمانخانه ، دفتر خواب ، ناهارخورى حاجت نداشتيم سه تخته نمد و يك قالى اطاق را قابل سكنى ميكرد ، امروز ميز و تخت و صندلى فضاى اطاق را گرفته و به تناسب در همهء مراتب تكلفات افزوده ، همه مايهء دردسر و مخارج بيهوده «\r\n كاين منم طاووس عليين شده \r\n»\r\nناصر الدين شاه در شكارگاه صرف عصرانه و چاى\r\n\r\nورود مظفر الدين شاه 24 ذى حجهء 1313\r\nمظفر الدين شاه به پيشكارى عين الدوله « 1 » وارد شد ، صنيع الدوله و من بقزوين رفتيم و شرفياب شديم ، از صحبت‌هاى شاه جديد بوى توجه به تجدد ميآمد و بر اميدوارى ميافزود ، غالبا به زدن كبوتر و كلاغ ميگذشت ، فرمايشاتى هم در پرده ميكردند پس از ورود ، كار به امين السلطان قرار گرفت ، حكيم الملك ، سيد بحرينى ، بصير السلطنه ، امير بهادر ، در مزاج شاه نفوذ دارند حكيم الملك را حافظ مزاج خود ميداند ، امير بهادر را حافظ جان خود ، سيد بحرينى را مستجاب الدعوه ، بصير السلطنه طرف صحبت ، همه دست‌پاچه به چپ و راست ميزنند و عجلهء غريبى در استفاده دارند .\r\nانگشت درباريها بود يا فكر امين السلطان كه همدستى داشته باشد ، درصدد برآمد فرمانفرما را كه در كرمان بود بخواهد ، صاحب اختيار گفت دو نوبت از طرف امين السلطان اجازهء احضار فرمانفرما را خواستم شاه نپذيرفت ، نوبت سوم فرمودند امين السلطان اين پسره را نميشناسد ، بيايد ، اما كاسه و كوزه را برهم خواهد زد ، فرمانفرما داماد شاه است و خواهرش در خانهء شاه . خواستندش آمد و كاسه و كوزه را هم برهم زد ، امين السلطان هرچه بود در عرض بيست سال پيش دست ناصر الدينشاه تربيت\r\n\r\n\r\n","description":"","footnote":"\r\n( 1 ) - از تلگرافاتى كه از تبريز و بين راه در جواب مطالب ميرسيد پدرم تعجب ميكرد بتصور اينكه رأى و صوابديد مظفر الدين شاه باشد و قلم عين الدوله بود ، حتى شبى فرمودند كانه سلطنت قلب ماهيت مىكند .\r\n","page_name":" 97 ","page_number":129},
  {"content":"\r\n\r\nشده بود ، از اوضاع و احوال مملكت و مردم مستحضر بود ، عنان را ميكشيد و جلو درباريهاى حريص بدوران رسيده را تا درجه‌اى ميگرفت كه به جائى و حدى قانع نبودند ، حضور فرمانفرما نغمه‌اى بر طنبور افزود و همه برقاصى افتادند .\r\nدر تخفيف كفايت اتابك ، شمس الدوله خواهر عين الدوله به مظفر الدين شاه گفت كه در انتظامات عمده عامل تلگراف بود كه احكام به همه‌جا ميرسيد و فترتى اتفاق نيفتاد ، البته اين نكته خيلى مدخليت داشت و باز يكى لازم بود كه تلگراف كند .\r\nنقشهء عزل اتابك را طرح ريختند ، مظفر الدين شاه زيربار نميرفت و به تصويب پدرم موكول مىداشت ، چهل شب فرمانفرما ، حكيم الملك و بصير السلطنه به منزل ما مىآمدند و دو سه ساعت صحبت ميكردند ، پدرم رضا نميداد ، آخر شاه احترام السلطنه را خواست و بتوسط او پيغام كرد .\r\nمضمون پيغام به خط صنيع الدوله ، به مخبر الدوله بگوئيد شما از ما چرا كناره ميكنيد و هيچ چيز بعرض نميرسانيد . در زمان شاه شهيد هم همين قسم رفتار ميكرده‌ايد يا آنكه حالا رفتار خودتان را تغيير داده‌ايد ، ما كمال اميدواريرا بشما داشته و داريم و خودمان را در حالت كشتى نزديك به غرق مىبينيم اگر براى ما حادثه‌اى دست بدهد نتيجهء آن عايد شما هم خواهد شد ، مگر فريب اين شخص را خورده‌ايد ، البته آنچه لازم است بما گفته شود كتابچه كنيد احترام السلطنه بياورد و بعرض برساند و ممكن است شبها درب اندرون بيائيد يا شما را به اندرون بخواهم و صحبت زبانى بكنيم . در جواب قرار شد احترام السلطنه بعرض برساند كه من گول كسى را نخورده‌ام ، اتابك پس از خرابيهاى بسيار امروز مقامى پيدا كرده است و بصيرت تمام دارد به كار مىخورد و من آنچه گفته‌ام بخير شما است از من چه ميخواهيد ؛ اختيار داريد هرچه ميل داريد بكنيد .\r\nدرد اينجاست كه به هيچ زبان نميشود بشاه حالى كرد كه جمعى دور او را گرفته‌اند و جز پركردن جيب خود فكرى ندارند و صلاح مىانديشند ، هر روز ضربى ناموزون در كار ميآورند و ضرب موافق با مصلحت نيست .\r\nتلگراف حضورى بين مظفر الدين شاه و محمد على ميرزا براى نمونه كه بين فرمايشات ملوكانه و عمل فرق بسيار است و مشت نمونه خروار .\r\nاز باغ ، محرمانه ، وليعهد انشاء اللّه احوال شما خوب است ، امروز كه شما را خواسته‌ام براى بعضى فرمايشات است كه در حضور جناب امير نظام بشما ميفرمائيم ، اولا در باب عمل نان است ، از قرارى كه مسموع مىشود و راپرت هم براى من نوشته‌اند خيلى تعجب دارم كه تو چرا بايد مردم آذربايجان را به كلى از خودت مأيوس كنى ؟ چرا نوكرهاى شما بايد جرأت بكنند به عنوانات مختلف از مردم پول بگيرند ؟ چرا بايد اين غله را كه بمردم طرح كردند حيف و ميل بشود و بمردم نرسد ؟ از علماء تلگراف برسد كه مردم از گرسنگى مردند ، مگر شما در تبريز نبوديد نميديديد ، من چگونه با مردم رفتار ميكردم ؟ بچه كه نبودى بيست و هفت سال از عمرت ميگذرد بعضى تصورات مكن ، مثل شاه شهيد كه خودت يادت ميآيد ، نسبت به من چه نوع حركت كرد ، يكنفر فراش فرستاد بجاى وليعهد سى ساله ، حالا هم ممكن است كه همين‌نوع حركت شود ، تصور مكن كه من پسر شاه هستم ، سالار الدوله را ملاحظه كردى كه در كرمانشاهان خواست حركت خلافى كند قدرى دست‌اندازى با ملاك مردم كرد ، فورى او را عزل كردم ، اقبال الدوله را به كرمانشاه فرستادم ، يك دستخط است كه تشريف بياور ، امير نظام نوكر هشتاد ساله است و از آبروى خودش نخواهد گذشت ، هرقدر ممكن است شما را نصيحت مىكند وقتى ديد به گوش شما فرونميرود او يا استعفا مىكند يا ساكت مىنشيند ، آمديم سر اين مطلب كه شما عرض بكنيد من بدون اجازهء پيشكارم كار نميكنم ، در ظاهر امر صحيح است ، اما در باطن بعضى اطوارات از شما صادر مىشود كه هر پيشكارى باشد كار از او ساخته نميشود ، شما ميگوئيد ميل دارم فلان پيشخدمت من بفلان مأموريت برود امير نظام بوليعهد بيست و هفت ساله چه بگويد ، چرا نبايد بدانيد اين نوكرهاى نالايق بيمعنى كه دور شما جمع شده‌اند چه قسم هستند ، تعجب من از شما همين است كه چرا فكر نميكنيد كه اگر آذربايجان اغتشاش پيدا كرد من صاحب چه هستم و چكاره هستم ،\r\n\r\n","description":"","footnote":"","page_name":" 98 ","page_number":130},
  {"content":"\r\n\r\nبارى امروز بايد شما و امير نظام خيال ما را از بابت تبريز آسوده بكنيد و از اين فرمايشات ما هم ممنون باشيد كه محض كمال مرحمت و تربيت است كه شما را از خواب غفلت كه لازمهء جوانى است بيدار ميكنم كه ملتفت و متوجه كار خود باشيد و نگذاريد مملكت آذربايجان با بودن پسرى مثل شما و وليعهد دولت در آنجا خراب شود و دولت ايران مايهء استهزاى خارجه باشد ، 21 رمضان ( واعظ غير متعظ ) .\r\nوليعهد در جواب شرحى از اقدامات خود و امير نظام و جمع‌آورى جنس و اعانه و استمداد از خارج عرض مينمايد و آن درجه سختى را كه قنسول روس و انگليس راپرت داده‌اند تكذيب مىكند و عرض مىكند كه تقصير از عدل الملك شد كه امر نان را به او واگذار كرديم و همه قسم تقويت از او شد ، خدا لعنت كند او را كه محض منافع شخصى و طمع مفرطى كه دارد تقلباتى در اين امر به كار برد ، لابد او را از اين كار خلع نموده و چون كسى ديگر نبود ظفر السلطنه را مباشر و متصدى قرار داد . . .\r\nگرفتار غضب الهى و سخط شاهنشاهى باشد كسى كه در اين عمل مداخل خود را منظور كرده باشد ، جنس در آذربايجان كم است و ملاك در فروش خوددارى مىكند ، مجبوريم به فتواى شرع انبارها را جستجو كنيم ، مستلزم سختى و تشدد است ، اگر سخت نگيريم جنس بدست نمىآيد و اگر سخت بگيريم آه و نالهء صاحبان جنس به آسمان ميرود ، حاجى ميرزا حسن آقا كه عرض كرده است مردم از گرسنگى ميميرند زياده از هزار خروار غله انبار كرده است و از دادن پنجاه خروار مضايقه مىكند و هزار و پانصد خروار غلهء خمسه هم نرسيد ، اگر صاحبان غله كه در تهران هستند شكايت كنند گوش بعرض و شكايت آنها ندهند ، ما بين غلام و امير نظام هم اختلافى كه باعث نگرانى خاطر مبارك باشد واقع نشده ، چگونه مىشود كه اين چاكر قدر پيشكارى امير نظام را ندانم ، اجزاى اين غلام بمردم چه بدى كرده‌اند ، اين مطالب را كه بخاكپاى اقدس عرض مىكند از دلايل بدبختى اين غلام است ، غلام خانزاده ، محمد على .\r\nدر سنهء 1316 من در تبريز بودم ، همين اوضاع بود ، نمونهء نانى آوردند كه نان نبود سهل است ، ندانستيم چيست ، دو روز ماند و خشك نشد .\r\nبالاخره امير نظام فرار كرد ، اتابك معزول شد و بقم رفت ، جمادى الثانى 14 .\r\nعرب صاحب شرحى بپدرم نوشت كه مهندس الممالك را اجازه بدهد همراه اتابك برود .\r\nپس از امين السلطان ، پدرم شد وزير داخله ، صنيع الدوله وزير خزانه ، فرمانفرما وزير جنگ ، شيخ محسن خان وزير خارجه ، نظام الملك وزير لشگر ، سلطانعلى خان وزير بقايا ، عين الدوله ميراخور است ، امين الدوله پيشكار آذربايجان ، خاطرم است كه پدرم با صنيع الدوله در باب تعيين وزراء شور ميكردند و اگر بخواهم به پسند بعضى ارباب قلم امروزه رمان‌نويسى بكنم و بتقليد اروپائيان لاطايل بنويسم اين شور در زيرزمين پدرم بود ، براى وزارت عدليه من عباس ميرزا ملك‌آرا را پيشنهاد كردم و پدرم خوشش آمد .\r\nبنائى خانه نصيب حكيم الملك ، ميرزا محمود خان بروجردى شد ، خاطرم مىآيد كه در جاجرود روزى مجد الدوله كه از حكومت زنجان مراجعت كرده بود به منزل بشير الملك آمد ، من هم بودم ، بدون رودربايستى گفت در زنجان دو هزار تومان تعمير عمارت كردم و پانزده هزار تومان برات صادر ، زمينهء افكار از اين قرار است .\r\nبعضى خيالات نافع به كار مملكت در سر مظفر الدين شاه بود لكن با علت مزاج و ضعف فكر قدرت اجرا نداشت ، در مقابل اطراف خود مقهور بود ، فرمانفرما ، حكيم الملك و بصير السلطنه دائم الحضور بودند ، پدرم و صنيع الدوله خارج از حوزه گاهى شاه را ميديدند ، فرمانفرما با همه بود و با هيچكس نبود ، بعنوان نظام سهم شير ميبرد و همه را به خدا مىسپرد ، حكيم الملك روزى به صنيع الدوله گفت شاه چهار سال بيشتر مجال ندارد ، ما چهل سال درب خانهء او گرسنگى خورديم ، باميد امروز .\r\nدر شهر تصنيفى شهرت كرد « حالا نخوريم كى بخوريم ، خوردن نبود بلعيدن بود . »\r\n\r\n","description":"","footnote":"","page_name":" 99 ","page_number":131},
  {"content":"\r\n\r\n\r\nاخذ غرامت پول سياه\r\nحاج محمد حسن امين الضرب لقمهء چربى بود و غرامت پول سياه بهانهء موجهى ، كار پول سياه در زمان ناصر الدين شاه به جائى كشيد كه جار زدند هشتاد عدد يك قران ، دو روز بعد كامران ميرزا مجلس كرد كه آن جار مضر بود يا نافع ؟ ملك التجار گفت : خوب بود جار را بعد از اين مجلس امر ميفرموديد بكشند .\r\nچون خزانه با صنيع الدوله بود انجام اين امر بعهدهء او شد ، امين الضرب را در خزانه توقيف كردند ، پسرش را كه از فرنگ ميآمد در سبزوار ، چون به شهر رسيد به منزل ما آوردند و طرف مذاكره با او من بودم ، امين الضرب گرگ باران ديده بود ، به هر فشارى نم پس نداد حاج محمد حسين جوان بود و جوياى نام ، من با او از طريق شرافت و غيرت و رفع تهمت درآمد كردم كه در اين مملكت زندگى بايست كرد و مسألهء پول سياه لكه است بدامان شما ، اين لكه را بايد شست ، اگر ترا به منزل آورده‌ايم براى حفظ آبروى تو است ، اگر به فراشخانه مايلى مانعى نيست . يكى را خواستم و گفتم كفشهاى حاجى را جفت كن ، حاجى محمد اسمعيل قزوينى از دوستان او مصاحب او است ، از آن امر من انديشه كردند و باب مذاكره گشوده شد ، حاجى محمد تقى شاهرودى هم شريك مذاكره است .\r\nجوى اهانت در منزل ما بحاجى نشد و بايد گفت حاجى محمد حسين در اين مذاكره شرافتمند پيش آمد ، بدوا باتفاق حاج محمد اسمعيل عنوان چهل هزار تومان به صنيع الدوله و سيصد هزار تومان بدولت شد بذهن شاه رفته بود كه خسارت پول سياه بيست كرور بوده ، از روى حساب دقيق در مدت تصدى امين الضرب سه كرور بيشتر سكهء پول سياه با اينكه طليس را هم آماده از اروپا بياورند و آورده بودند ممكن نبود ، شايد صحت تخمين صنيع الدوله و عدم اعتناء به برف انبار كه سرزبانها بود در حاجى اثرى كرد و در نتيجهء بىغرضى ما صورتى از اموال پدرش را داد .\r\nجمع دو كرور 770000 هزار تومان\r\nراه‌آهن محمودآباد / املاك / لاس موجود در مارسى / جواهر / طلاى مسكوك و غير مسكوك\r\n750000 / 250000 / 120000 / 200000 / 450000\r\nدر مذاكرات متوقع بود كه سواى راه‌آهن محمودآباد كه دو پول نه براى او و نه براى دولت فايده نداشت ، 750000 تومان بدهد .\r\nحاجى محمد حسن درصدد آباد كردن معدن نايج برآمده از كنار دريا ( محمودآباد ) به نايج راه‌آهن كشيده بود ، معدن مصرف عمده نداشت ، راه‌آهن به كلى فاسد شده بود ، ريلها پوسيده و واگنها شكسته ، صنيع الدوله بعرض رساند ، شاه راه‌آهن و املاك را نخواست و قضيه به 765000 تومان ختم شد .\r\nاول شب بود كه اين مژده به او داده شد ، در آن‌وقت كارخانهء ريسمان‌ريسى ما كار ميكرد باتفاق حاجى به كارخانه رفتيم ، خاطرم است كه برف هم ميآمد ، روز ديگر من حاجى و حاجى محمد تقى تنها بوديم ، بتوسط حاجى محمد تقى گفت پانزده هزار تومان به صنيع الدوله تقديم ميكنم . گفتم بگو پول تو هر شاهيش مال پيرزنى است ، ما در مال خودمان داخل نميكنيم . گفت تجارت مباح هم كرده‌ايم و اگر قبول نشود حمل بر بىلطفى است . اين را هم بگويم كه در آن‌وقت تصور ميشد كه كارها اساسى دارد ، واقعا پدرم وزير داخله است و صنيع الدوله داماد شاه و خزانه‌دار پابرجا . گفتم ، انتظار حاجى ختم به 750000 تومان بود و صنيع الدوله 765000 قول داده است ، پانزده هزار تومان قبول روى هفتصد و پنجاه ميگذاريم كه هفتصد و شصت و پنجهزار تومان درست شود « 1 » افسوس كه ما در چه خط بوديم و چه صورتها پيش آمد .\r\nفردا بايد حاجى محمد تقى باتفاق حاجى محمد حسين و حاجى محمد اسمعيل بروند و از منزل امين الضرب آنچه نقد است بياورند ، رفتند ، فرمانفرما خبر شد ، سراسيمه به منزل ما آمد كه اين چه كارى بود ممكن است حاجى از در ديگر در چادر چاقشور فرار كند ، گفتم اولا باكيفيتى كه از اخلاق او بدست آمد فرار نميكند ، وانگهى كجا خواهد رفت ، از براى فرمانفرما تصور صحت عمل مقدور نيست\r\n\r\n\r\n","description":"","footnote":"\r\n( 1 ) - ميدانم اين حكايت را كسى باور نميكند ، لكن پيش وجدان خودم خجالتى ندارم و اين بس است .\r\n","page_name":" 100 ","page_number":132},
  {"content":"\r\n\r\nو رفع نگرانى او نشد ، الحق حاجى حسين آقا روى احساسات شرف رفتار كرد و من ارادتى به او حاصل كردم ، قريب چهارصد هزار تومان طلاى مسكوك و غير مسكوك بخانهء ما وارد شد ، سفرهء چرمى ميان اطاق پهن كردند و آنچه بود روى سفره ريختند ، شمردند و بخزانه بردند « 1 » جز سياهى سفره چيزى در خانهء ما نماند ، حاج محمد اسمعيل و حاج محمد تقى دو شاهد قضيه بودند .\r\nفرمانفرما چسبيد كه سهم من كو و دوازده هزار تومان ميخواست كه با حكيم الملك درميان بگذارد ، گفتيم آن حاجى ، آن شما ، خود دانيد ، حاجى محمد حسن مرخص شد فرمانفرما هزار و پانصد تومان جنس ( آئينه و چراغ ) ، از او برده بود قيمت آن را نداد .\r\nما آمال ديگرى را تعقيب مىكرديم و بال جان ما شد معهذا خوشوقتم كه آلوده نشديم شب قضايا را براى پدرم حكايت كردم شكر كردند ، حكيم الملك و فرمانفرما بيشتر آن نقد را بعنوان بنائى و نظام بردند .\r\nاحمد خان خواجهء شكوه السلطنه مادر مظفر الدين شاه ، در اندرون صنيع الدوله حكايت كرد كه شب امير بهادر در راه پلهء خوابگاه بشاه عرض ميكرد ، حاج محمد حسين را خواستم و احوالات را از او پرسيدم ، گفت هفتصد و شصت و پنج هزار تومان نقد و سند از من گرفته شد آخر او را قسم دادم ، به قرآن سوگند ياد كرد كه همين بوده است ( چه فايده ) امير بهادر به صنيع الدوله اعتقادى داشت ، شايد روى همين رفتار بود در زمان محمد عليشاه به درد من خورد ، خداوند از سر تقصيرات او بگذرد .\r\nخيلى تأسف دارم كه در زمان پهلوى حاجى حسين آقا شرافتمندى كه از همت خود بدست آورد بواسطهء بعضى اظهارات در خارج از دست داد ، بداور از شكنجه آن هم از دادن چاى و بستن . . . صحبت كرده بود ، داور كه مرا مىشناخت تعجب كرده بود ، از من پرسيد ، واقعه را طورى كه بود بيان كردم . ظاهرا تا آخر روابط من با حاجى حسين آقا خوب بود و از آن اظهار حيرت كردم ، حاجى محمد اسمعيل مغازه همه‌وقت همراه او بوده .\r\nاز سكه‌هاى طلا هشتاد و يك تومان برداشتم و قيمت آن را دادم ، يكصد و هفتاد تومان مادرش مشتلق به دو نفر از گماشتگان ما داده بود من اجازه نميدادم ، آخر حاجى گله‌مند شد و اجازه دادم بگيرند ، نميدانم در خواب است يا بيدارى .\r\nاز ميرزا حسن آشتيانى فتوائى گرفتيم كه تغريم حاجى محمد حسن باندازهء خسارت پول سياه جايز است .\r\n\r\nعريضهء صنيع الدوله به خط من\r\nقربان خاكپاى مبارك گردم\r\n مگر نعمت شه فرامش كنم * كه بينم تباهى و خامش كنم \r\nخانه‌زاد از روز اول به نيت دولتخواهى در جادهء نوكرى قدم گذارده‌ام ، اميدوار است بتوفيقات الهى كه هرگز جز راستى و درستى قصدى نكند . امروز جماعتى از خارج و داخل متفق و متعهد شده‌اند ، عنان اختيار مطالبى را كه بايد بخاكپاى مبارك عرض شود در دست خود بگيرند ، و جز پيش بردن مقاصد خود آمالى ندارند ، اگر چنين باشد آب بكرد اول است و بر غلام لازم است كه هرچه ميداند بعرض برساند ، من جمله امين الملك كه امروز بايد مبلغى بديوان بدهد پانزده هزار تومان از بيگلر بيگى و نميدانم چقدر از امين الملك گرفته ، از خاكپاى مبارك دستخط صادر ميكنند كه قرض امين الملك قرض دولت است و مقرر مىشود نصر السلطنه از بابت اقساط گمرك بپردازد ، با ملاها و سفارتخانه‌ها راه دارند ، دستورالعمل ميدهند و ميگيرند ، بعضى عرايض از طرف آنها اظهار مىشود و در انجام مقاصد خود به كار مىبرند ، مثل راپرتى كه از وزارت خارجه در مسألهء حاجى محمد - حسن عرض شد ، حالا هم پس از آنكه غلام بتدبير و اسباب كه اقواى آنها بىطمعى بوده است و آخر\r\n\r\n\r\n","description":"","footnote":"\r\n( 1 ) - حاجى حسين آقا و حاجى محمد اسمعيل شب و روز در همان اطاق بودند و دو نفر مأمور خدمت آنها .\r\n","page_name":" 101 ","page_number":133},
  {"content":"\r\n\r\nدر خاكپاى اقدس اعلى معلوم خواهد شد كار را بيك‌جائى رسانده‌ام و سه قسم سند تحصيل كرده‌ام و جاى هرنوع حرف حسابى را باقى گذارده‌ام از براى تضييع خدمت فدوى و انتفاع خودشان مجلس ترتيب كرده‌اند كه زحمات فدوى را بهدر بدهند ، اينكه فدوى از اول مجلسى ترتيب ندادم براى اين بود كه حاجى محمد حسن از شاه شهيد نور اللّه مضجعه دستخط مفاصا دارد ، قبيح است دولت مجلسى منعقد كند و در آن مجلس بگويند دستخط شاه شهيد را قبول نداريم ، اگر خدمت بصدق پيشرفت نداشته باشد و سرافرازى بسرشكستگى مبدل شود من بعد در كارها چگونه بصدق نيست اقدام خواهد شد اگر قصد جمع كردن پول سياه است كه از حاجى محمد حسن سند گرفته شده است ، اگر وجه نقد است درحد عدل و امكان بدست آمده است . اگر پيش‌بينى حرف حسابى است تدارك آن شده است من بعد در مجلس چه كار تازه خواهد شد ، جز تعيين اسهام زير جلكى و تضييع زحمت ، فدوى زياده قدرت جسارت ندارد .\r\nحواسها بقدرى مشوش است كه محمد خان وكيل الدوله دستخط وزارت داخلهء پدرم را باسم صنيع الدوله صادر مىكند ، رمضان 314\r\nرساله‌اى مفصل من در باب ادارات نوشته بودم ، در اين موقع در آخر عريضه صنيع الدوله به خط خودش نوشته است كه چون در آن رساله مطالب مفيده هست كه ممكن است سبب تذكار خطر مبارك باشد بحضور مبارك تقديم شد .\r\nدستخط شاه : صنيع الدوله ، عريضهء شما را ملاحظه كردم ، اولا خدمت شما هيچ‌وقت ضايع نميشود ثانيا خدا خودش ميداند ، بروح شاه شهيد قسم كه هيچكس ابدا در خيال نبوده است اقدامات شما را ضايع كند ، منهم پس از چهل و شش سال عمر قبول نميكنم ، عقل خود را دست مردم نداده‌ام ، در هر صورت شما و فرمانفرما و سايرين بايد دست بدست هم بدهيد و خدمت مرا انجام بدهيد ، حالا وقت بعضى مطالب نيست و خدمات شما را خودم بهتر از همه‌كس ميدانم كتاب را هم البته انشاء اللّه قدرى ملاحظه ميكنم .\r\nبقول خان دائى ؛ ماشاء اللّه ماشاء اللّه ماشاء اللّه قربانش برم انشاء اللّه\r\nپيغام شاه به امين السلطان چه بود كه اين پسره ميآيد و كاسه و كوزه را برهم مىزند و تكليف به صنيع الدوله چيست كه دست بدست فرمانفرما بدهد «\r\n پس بهر دستى نشايد داد دست \r\n» العجز اخر تدبير الانسان ، ما كه عاجز شديم .\r\nدستخط ديگر كه براى نمونه گراور شد :\r\n\r\nكناره‌گيرى وزير داخله\r\nنشد كه يك‌قدم براى مملكت برداشته شود ، آنچه گفته ميشد خلاف آن را از بيرون و اندرون به گوش شاه ميخواندند ، ميرزا محمد خان وكيل الدوله كاتب حضور دستخطها را به منظور حضرات مىپيچاند ، كارها معوق ميماند ، پدرم متحيرا گاهى بدرب خانه ميرفت با مظفر الدين شاه صحبت ميكرد ، موافقتى حاصل ميشد ، نتيجه بدست نمىآمد ، صنيع الدوله صاف و راست ، مدعىها كج و مزور ، شاه دهن‌بين و بىرأى .\r\nطلاب مدرسه دار الشفاء بر سر موقوفات به امام جمعه شوريدند ( ميرزا ابو القاسم ) پدرم به سيد عبد اللّه نوشت ، آشتيانى و غيره جمع شدند ، قرار شد امام جمعه در موقوفات مداخله نكند و تسكين حاصل شد ، بشاه شرحى در خاتمهء اين غوغا نوشته است ، در صدر عريضه ، شاه دستخطى كرده است :\r\nصنيع الدوله ، عريضهء شما را ملاحظه كردم حقيقت اين است و اللّه خيلى تأسف خوردم من باب اينكه هيچ‌كدام قدر آقاى خودتان را بطور خوب نميدانيد و همه را به هوا و هوس نفسانى حركت مىشود ، آخرش را هم خداوند خودش بخير بكند ، درست ملاحظه بكنيد اين سه چهار نفرى كه هستيد دست بدست هم بدهيد چه اندازه كارها را از پيش ميبريد ، و اللّه ديشب روزنامه نگاه ميكردم ، به عين حال چينىها را پيدا كرده‌ايم ، و اللّه جاى تأسف است ، شما را به حق خدا و به حق خدا قسم مىدهم كه قدرى درد نوكرى پيدا كنيد ، از كوچك و بزرگ همه‌تان مشغول خدمت بشويد ، قال اقول را كنار بگذاريد كار بكنيد ، بارى البته اين مطلب را بدان و اللّه با اللّه به حق خدا كسى قدرت ندارد از شما سعايت بكند .\r\nمنهم گوش بده نيستم ، در باب وزير علوم آنچه تلگراف كاغذ و فرمايشات است كه من مخصوصا\r\n\r\n","description":"","footnote":"","page_name":" 102 ","page_number":134},
  {"content":"\r\n\r\nاحكامش را مينويسم و نزد او ميفرستم اينها هم كه هستند قدرت ندارند كه سواى فرمايشات ما كارى بكنند ، وزير علوم يعنى وزير داخله .\r\nمخبر الدوله ؛ عريضهء شما را ديدم ، آفرين بر خدمات شما و زحمات شما ، بر پدر مردم مفسد لعنت ، نان و نمك دولت انشاء اللّه نوكرهاى خائن را بگيرد ، فردا خيلى صبح زود بيائيد در خانه ، خداوند انشاء اللّه شما را براى من نگاه بدارد .\r\nاين سه دستخط كافى است براى آنكه زمينه بدست بيايد ، روزبروز بر آشفتگى مىافزايد ، و از اميدوارى ميكاهد و حرف در شهر بسيار است .\r\nشبى در صحبت بپدرم عرض كردم مردم ريزه‌خوانى ميكنند كه مخبر الدوله چرا سست مىجنبد ، فرمودند يازده عنوان يادداشت كرده‌ام كه با شاه حرف بزنم ، همه برميگردد روى اينكه نمىفهمى و شاه بتصورش عقل اول است ، دهن‌بين است و بىرأى ، عرض كردم استعفا بفرمائيد ، فرمودند شصت سال از پرتو ناصر الدين - شاه زندگى كرديم ، حالا پسرش آمده است ميخواهد شاه باشد ، اگر من رسما استعفا كنم مردم از شاه مأيوس ميشوند ، چرا باقدام من باشد من خودم را بكسالت زده‌ام ،\r\n\r\n","description":"","footnote":"","page_name":" 103 ","page_number":135},
  {"content":"\r\n\r\nفكر ديگر خواهند كرد و كرده‌اند ، با امين الدوله در مذاكره هستند خواهد آمد مرا ميشناسد ، خواهد گفت مخبر الدوله چرا كار نكرد ، من علل را ميگويم و استفاده كند ، عرض كردم اين دقايق را كى مىفهمد ، فرمودند اگر يكنفر در چين پيدا شود مرا تصديق كند كافى است ، بهتر از آن است كه بگويند از شاه مأيوس شد استعفا كرد .\r\nدر جزو نوشتجات پدرم كتابتى است كه ظاهرا ملكم خان نوشته است ، طرز عبارت از او است ، بعض آن ياد مىشود : « اشخاص تأسف دارند كه شما پير شده‌ايد ولى تأسف من در آن است كه شما خسته شده‌ايد ، قلوبى كه بغيرت و تعصب سرشته باشند پيرى ندارند ، پيرى اين نوع قلوب در خستگى و مأيوسى است ، دولت ايران بلاشك ناخوش خطرناك است و خستگى مثل شما طبيب ، دليل نهايت خطر است ، شما اولين شخص ايرانى هستيد كه باعتبار سن و كفايت ذاتى و سابقهء دولتخواهى مىتوانيد بيان حقيقت نمائيد . الى آخر » افسوس كه همه اينها شد و ثمر نبخشيد ، اشخاص امور را سطحى مىبينند و حكومت ميكنند ، وقتى ميرزا حسين خان بپدرم گفته بود تا پا روى اين قاليچه نگذارى مطلب بر تو روشن نميشود ، از دو جانب قاليچه را از زير پا ميكشند ، چندى به تزلزل ميگذرد .\r\n خارجه بدخواه ، داخله بدراه * پشه چو پر شد بزند پيل را \r\nصاحب اختيار مأمور شد قول استعفا از ايشان بگيرد ، با اكراه عملى قبول استعفا كردند .\r\nامين الدوله در اين وقت از پيشكارى آذربايجان آمده بود ، گمان پدرم اين بود كه امين الدوله با ايشان شورى خواهد كرد و دست بدست خواهد داد . امين الدوله آمد ، فرمانفرما ، حكيم الملك و بصير السلطنه دورش را گرفتند و گيجش كردند و معلوم شد امين الدوله آن نبود كه انتظار ميرفت ، بقول مشير الدوله ميرزا محسن خان كه دوستى فوق العاده با امين الدوله داشت ، امين الدوله چهل سال از زير پرده با ما راه ميرفت ، براى خواندن دستخط صدارت امين الدوله به تخت مرمر دعوت كرده بودند ، در رفتن پدرم از من رأى خواست ، عرض كردم امين الدوله شيفتهء فرمانفرما شد و از شما هم بازديد نكرد ، كجا برويد . نرفتند ، مخبر الملك ، اخوى حسينقلى خان ، را فرستادند .\r\nروزبروز بر پريشانى ميافزايد ، شيخ سيف الدين غالبا نزد پدرم ميآمد و از گزارشات صحبت ميكرد ، در روزهاى آخر پس از شنيدن سخنان شيخ بىاختيار برخاسته بودند و گفته بودند خداوندا ! حالا كه بهبودى براى اين مملكت مقدور نيست ، مرك كجا است ، اگر چنان كه مظنون پدرم بود ، امين الدوله گفته بود مخبر الدوله چه شد كه كار نكرد و دست بدست هم ميدادند بلاشبهه كارها بهتر ميشد و كار امين الدوله هم به آن رسوائى نميكشيد .\r\nروز 11 صفر 1315 پدرم بصاحبقرانيه رفت ، باتفاق امين الدوله شرفياب شده بودند و شرحى در خرابى اوضاع و تقويت امين الدوله بعرض رسانيده ، امين الدوله ايشان را با خودش به الهيه ميبرد و شب را ميمانند ، تا زمانيكه امين الدوله ارباب رجوع را راه مىاندازد محسن خان در خدمت ايشان بوده است ، ظاهرا ليمونادى ميخواهند ميآورند ، شب بعد از گزارشات صحبت ميكردند ، در ضمن صحبت فرمودند محسن شيشهء ليموناد را جلوى خودم باز كرد ، من از اين فرمايش توى فكر رفتم .\r\nروز 13 صفر قولنج كردند و روز جمعه 15 صفر 1315 نزديك ظهر برحمت ايزدى پيوستند ، يك دو ساعت كانه آرام گرفته ، لباس پوشيدند و به عادت هميشه روى تشك نشستند ، وقتى چشم گشودند به اطراف نظرى انداختند ، فرمودند الحمد للّه الهى شكر ، چيزى نگذشت حالشان منقلب شد ، عمو نير الملك و من در اطاق بوديم ، هيچ‌كس را زحمت نداديم تشريفات نخواستيم ، جنازه را از منزل به تكيهء خودمان سر قبر رضا قلى خان كه نزديك منزل است در خيابان اسلامبول حاليه برديم ، در جلو - خان امين الدوله ميگذشت پياده شد و مشايعت كرد ، تاريخهاى مختلف در فوت ايشان گفته شد ، حسان - العجم كه آمد مخبر الدوله ز دنيا سوى علييين ، جذبه العاقبه لا متقين طلوعى مخبر الدوله بفردوس آمد .\r\nدر شعر سيد بقاهر دو مصراع تاريخ است .\r\n يگانه معطى آفاق مخبر الدوله * به راه دوست عطا كرد جان ز قلب سليم \r\nروز شنبه ختم در منزل گذارده شد ، چپرچىباشى از دوستان پدرم بختم آمد ، ظاهرا بينشان\r\n\r\n","description":"","footnote":"","page_name":" 104 ","page_number":136},
  {"content":"\r\n\r\nعهدى بوده است كه باتفاق بكربلا مشرف شوند ، گفت ديروز در حضرت عبد العظيم بودم ، شب را در حرم بيتوته كرده ، صبح در منزل خوابيده بودم ، خواب ديدم درب منزل سر راه ايستاده‌ام گرد و خاكى پيداست و كالسكه‌اى بسرعت ميآيد ، نزديك شد ، ديدم مخبر الدوله در كالسكه است ، سر از كالسكه بيرون آوردند ، فرمودند ما رفتيم گفتم كجا ، گفتند كربلا ، گفتم عهدى داشتيم ، گفتند نوبت شما نرسيده و دور شدند .\r\nعماد الدوله با ما همسايه بود و آمدوشد داشتيم مردى آراسته و از مال دنيا پيراسته ، هفتصد تومان برات حقوق داشت ، صنيع الدوله موافق حكم كلى ربع آن را ميتوانست بپردازد ، از قرار تقرير خودشان شرحى بپدرم نوشته بودند ، ايشان تكليف تبعيض را روا نداشته چهار صد تومان از براى شاهزاده فرستاده بودند و معذرت خواسته ، پس از برگذار شدن ايام سوگوارى روزى شاهزاده به منزل ما آمدند و اظهار فرمودند كه آن چهار صد تومان قرض من است ادا خواهم كرد و ما نمىدانستيم بعد بكتابچهء حساب رجوع كرديم زير قلم چهار صد تومان باسم شاهزاده مرقوم فرموده بودند مطالبه نميشود ، نوبت ديگر كه شاهزاده اظهار كرد خدمتشان عرض شد كه نظر بيادداشت پدرم مأذون بمطالبه نيستم .\r\nپس از فوت پدرم ، موافق رسم معتاد ميبايست خدمت شاه رسيد ، صنيع الدوله من و محمد قلى خان باتفاق رفتيم ، سه سردارى ترمهء اميرى حاضر كرده بودند ، لابد دربر كرديم و شرفياب شديم ، لقب پدرم را بمخبر الملك اخوى بزرگ دادند ، من شدم مخبر السلطنه و اخوى محمد قلى خان مخبر الملك\r\n\r\nمعاملهء امين الدوله با صنيع الدوله\r\nپس از تعيين وزير ماليه ، خزانه از صنيع الدوله منتزع شد ، ضرابخانه با او بود ، خزانه خالى است ، بنائى لنك و حكيم الملك پول ميخواهد ، امين الدوله يك صفحهء تمام در ضرورت مساعدت به خط خود نوشته بدستخط مفصلى از مظفر الدين شاه در حاشيه آراسته ، براى صنيع الدوله فرستاد و از بابت ماليات ضرابخانه تقاضاى شصت هزار تومان مساعده كرد كه نزد من حاضر است و قابل گراوور ، پولى در بساط نبود ، صنيع الدوله از نقره‌هاى ضرابخانه در بانك استقراضى گرو گذارد و آن وجه را راه انداخت كه بتدريج وجه بانك را پرداخته نقره‌ها را بگيرد سكه شود و به صاحبانش پرداخته ، هفتهء بعد ضرابخانه را از صنيع الدوله گرفته به امين الضرب داد و در ضمن عقد خارج معروف شد ماهى پنجهزار تومان امين الضرب بمحسن ميدهد و اين بدون تقلب در عيار ممكن نبود .\r\nاين شد رفتار امين الدوله با آن دواعى و انتظاراتى كه بود ، نمگوئيم صنيع الدوله امين خيرخواه و وطن‌دوست بود ، اما از هر جهت بر امين الضرب با آن سوابق ترجيح داشت ، حقيقت اين حركت بهت‌آور بود ، بالفرض مصلحتى غير از ماهى پنجهزار تومان محسن و صرف‌نظر از بعضى اقساط تعهدى حاجى محمد حسين داشته بوده است اقلا قرارى در پرداخت وجه بانك كه به آن آب و تاب از صنيع الدوله گرفته بود ميبايست داده باشد و به آن درجه مخالفت نكند ، آنچه كرديم با كمك نظام السلطنه و ناصر الملك كه وزارت ماليه با او بود ، به حساب برسند بتسويهء آن امر موفقيت حاصل نشد ، امين الدوله فرمانفرما را در نتيجهء صحبت‌هاى 11 صفر در صاحبقرانيه كنار كرده است ، فرمانفرما بحكومت كرمان رفت ، امين الدوله در مزاج مظفر الدين شاه نفوذى حاصل نمود كه كسى قدرت ندارد نزد شاه از امين الدوله شكايت كند ، پدرم از ناصر الدين شاه از اراضى بيرون دروازه دولت مقدارى زير عباس‌آباد فرمان صادر كرده بود ، عبد الباقى ارباب عباس‌آباد را از دختر مستوفى الممالك زن جلال الدوله پسر ظل السلطان خريده بود و ميخواست به امين الدوله بفروشد ، اينجا هم امين الدوله پاپى ما بود ، صنيع الدوله اضطرارا بدرب خانه رفت ، از جلو اطاق دربار بايد عبور كند ، امين الدوله ديده حركت مىكند وقتى بحضور شاه ميرسد كه صنيع الدوله با حالت رقت عرايض خود را عرض ميكرده ، شاه به امين الدوله ميفرمايند حق با صنيع الدوله است اين حساب را تمام كنيد ، باز نكرد و ناصر الملك از مداخله استعفا نمود ، از رجال هيچكس علم مفيد به حال مملكت مثل صنيع الدوله نداشت و حسد ميبردند .\r\nزبان دربارىها باز شد ، در آن اوقات روز جمعه شاه امين الدوله را احضار مىكند ، ميگويند\r\n\r\n","description":"","footnote":"","page_name":" 105 ","page_number":137},
  {"content":"\r\n\r\nبه عباس‌آباد رفته است ، خلوتىها بعرض مىرسانند كه رفته است اراضى صنيع الدوله را ببرد .\r\n\r\nعروسى محسن\r\nمحسن خان مشير الدوله با امين الدوله يك مغز در دو پوست بودند ، نظر به اين دوستى امين الدوله اسم پسرش را محسن گذارده بود و دختر محسن خان را هم براى او گرفته بود . براى استحكام رياست اجازه داد كه محسن دختر مشير الدوله را طلاق بدهد ، فخر الدوله دختر مظفر الدين شاه را براى او گرفت ، در گالرى باغ ارك عقد كنان شد ، من در آن مجلس بودم ، مشير الدوله وارد مجلس شد ، بهمهء حضار حال تأسفى دست داد ، شب‌ها دستجات بنوبت در پارك دعوت ميشدند ، من و اخوى محمد قلى خان هم شبى دعوت داشتيم ، آخر شب همچو اتفاق افتاد كه با امين الدوله تنها مانديم ، فرمودند قدرى صحبت كنيم ، نشستيم صحبتهاى دلچسب درميان آمد ، امين الدوله بعبارات مليح بمصالح مملكت در تعالى ايران و نشر تمدن تلويح ميكرد و ما لذت ميبرديم و آرزو ميكرديم روزى اين نيات حسنه بمنصهء ظهور برسد ، پدرم حقيقت از انتخاب امين الدوله خشنود بود و انتظاراتى داشت ، اى بسا آرزو كه خاك شود ، اطوارى از امين الدوله بروز كرد كه خلاف انتظار همه بود ، بقول مايل افشار ، آن نرميش از سر ادب نيست بلغم بسيار نرم و لين است ، من نظر بصحبتهاى شب عروسى شرحى بامين الدوله نوشتم كه براى انجام نيت خير حضرت اشرف خدمتگزارى بهتر از ارادتمندان نخواهيد يافت و ما با خلوص نيت براى خدمتگزارى حاضريم ، اثرى بر آن مترتب نشد ، پيچ‌پيچ در شهر زياد شد ، بروايت صاحب - اختيار جمعى به منزل ميرزا حسن خان شوكت كه از دوستان و محرم امين الدوله بود جرگه كردند ، بلكه برود و امين الدوله را از متابعت محسن منصرف سازد ، باصرار جماعت ميرود و زود برميگردد ، ميگويد بر امين الدوله وارد شدم ، قبل از اينكه سخنى عنوان كنم شروع كرد بذكر اوصاف محسن كه روبروى او نشسته بود كه دست من است ، چشم من است ، عقل من است ، ديدم با اين حال صحبت من مورد ندارد . حقيقت مايهء افسوس است كه از غلاف مرصع بجاى شمشير هندى تيغ چوبين درآيد ، چون با صنيع الدوله بد كرد من اين چند سطر را باكراه نوشتم ، چون ظن طرفيت و غرض ميرود ، غرض نيست افسوس است كه آنچه از او شنيده بودم او مظنون عامه بود اثرى بروز نكرد ، بلى ! مظفر الدين شاه رأى نداشت اما تابع رأى ميشد . پدرم مراقبت او را نداشت كه همه‌روزه حاضر دربار باشد و او اين عادت را داشت ، با كناره‌گيرى پدرم تقويت او از امين الدوله ( 11 صفر ) مؤثر افتاد ، فرمانفرما بكرمان رفت بصير السلطنه را به تبريز فرستاد ، اگر امين الدوله دست بدست صنيع الدوله ميداد به بسى منظرهء گالرى كه بعدها تقسيم شد و چندى هيئت وزراء در آن تشكيل شد\r\nاصلاحات موفق ميشد ، ما لا يدرك كله لا يترك كله ، خصوص در زمان پدرم « 1 » امين الدوله در عامه وجهه داشت و در دولت مقامى عنيف ، ندانست چه كند ، صنيع الدوله در خزانه‌دارى قرار داده بود حقوقات كه در آن\r\n\r\n\r\n","description":"","footnote":"\r\n( 1 ) - پدرم تنها بود ، امين الدوله ميتوانست از كمك او استفاده كند .\r\n","page_name":" 106 ","page_number":138},
  {"content":"\r\n\r\nزمان مواجب فرمانى بود باقساط ربع پرداخته شود و يك ربع پرداخته شده بود كه خزانه از او منتزع شد ، روزى به رفتيم ، جماعتى ارباب حقوق در باغ نشسته بودند صنيع الدوله را كه ديدند گفتند باز اين يك ربعى بما داد .\r\n16 صفر 1316 عذر امين الدوله خواسته شد ، ناصر الملك هم بالطبع كنار رفت و از اين دو نفر مردم انتظاراتى داشتند ، ناصر الملك در ماليه نقشهء اصلاحى كشيده بود ، در شهر بمناسبت تكيه كلام امين الدوله شهرت كرد كه اين عزل هم بقول خودش بالطبيعه شد .\r\nمردم شيفتهء حرفهاى چرب و نرم‌اند كه آب مينمايد و متأسفانه سرآب است .\r\n بزرگى سراسر بگفتار نيست * دوصد گفته چون نيم كردار نيست \r\nحسن ظن پدرم را بامين الدوله نوشته‌ام ، اگر گول درباريها را نخورده بود و از موقعيت پدرم و اخوى استفاده كرده بود ، كارها بجريان بهتر ميافتاد ، تركت الراى فى الرى .\r\nاقدامى كه امين الدوله در زمان زمام‌دارى كرد خواستن متخصصين « 1 » گمرك بود ، اگرچه بعد از او آمدند .\r\n\r\nحساب خزانه‌دارى\r\nحساب خزانه ميبايست بگذرد ، ميرزا عليرضا ، مستوفى خزانه ، تعلل ميكرد ، بالاخره پيغام داد كه دوازده هزار تومان رسوم من است ، بايد برسد ، صنيع الدوله صاف بخزانه وارد شده بود و صاف بيرون آمده بود ، غافل از اين مقررات ، پس از مذاكرات بسيار مستوفى دوازده هزار تومان را در حساب گنجاند و از راه‌هائى كه زير چاق مستوفيان است استيفا كرد ، صنيع الدوله چندى هم وزارت قورخانه « 2 » داشت آن رياست هم برهم خورد مطيع الدوله كه لشگرنويس قورخانه بود و بعد ببازيش نگرفتند ماند و از اصحاب صنيع الدوله شد ، خط و ربطى داشت ، اشعارى از ميرزا حبيب إله بديع السلطنه ياد داشت ، در مرثيهء رسوم :\r\n زنهار از فراق تو ، زنهار اى رسوم * كردى تو روز روشن ما تار اى رسوم\r\nرفتى و دوستان و محبان خويش را * بگذاشتى بدست طلبكار اى رسوم\r\nايدون خوشا به حالت مستوفيان كه باز * دارند با تو جمله سروكار اى رسوم\r\nاز جان خويش اگر گذرند از تو نگذرند * حتى به قدر درهم و دينار اى رسوم\r\nروزى اگر بدفتر لشگر گذر كنى * بر ما نهى تو منت بسيار اى رسوم\r\nبينى كه طالبان جمالت نشسته‌اند * مبهوت همچو نقش به ديوار اى رسوم\r\nگر بت شوى و لاف ان الحق زنى همه * بنديم از براى تو زنار اى رسوم\r\n. . . . كرنا و از شما * افتاده در قيامت ديدار اى رسوم\r\nنى نى وزير لشگر اگر همتى كند * بينيم چهرهء تو دگربار اى رسوم \r\nوقتى ناصر الدين شاه بميرزا يوسف مستوفى الممالك پيغام مىكند كه اين رسوم چيست ، آقا جواب ميدهد يك چيز است باسامى مختلف ، در حضور مبارك تقديمى است ، نزد علما حق الجعاله ، در بازار حق العمل ، بمستوفىها كه ميرسد اسمش رسوم است .\r\nصفى عليشاه مرشد در محلهء ما مىنشست ، روزى بديدن يا بازديد صنيع الدوله آمده بود صحبت از تحول حالات ميشد ، بصنيع الدوله گفت اينكه تغييرات پىدرپى براى شما پيش ميآيد به علت ناهمرنگى است ، همرنگ اين مردم نيستيد .\r\nقبل از برگشتن امين السلطان ، دو ماه محسن خان مشير الدوله رياست داشت ، فقط اسمى بود .\r\n\r\n\r\n","description":"","footnote":"\r\n( 1 ) - متخصصين بلژيكى تنظيماتى در گمركات ايجاد كردند و تشكيلات ادارى داير نمودند ، اگر خسارات مالى هم به اين مملكت زدند از متخصصين ديگر جز خسارات مادى و ضررهاى سياسى نديديم .\r\n( 2 ) - دستخط بعنوان وزارت توپخانه صادر شده است ، محرم 1316 ، البته قورخانه مقدمهء توپخانه است ، پيداست كه حواسها پرت است .\r\n","page_name":" 107 ","page_number":139},
  {"content":"\r\n\r\nپس از امين الدوله پستخانه را بصنيع الدوله سپردند ، بنده هم رئيس شدم ، موسيو آرنولد « 1 » رئيس محاسبات بود ، صورت عايدى دو سال اخير را داد ، امين الدوله سالى هزار و پانصد تومان بدولت ميداده ، هفت هزار و پانصد تومان عليق ميگرفته و خرج دررفته سالى چهل و يك هزار تومان ميبرده است ، صنيع الدوله قيمت عليق را پيش‌كش دولت كرد و گفت عايدات هرچه شد مال دولت باشد ، حقى هم براى من معين شود . شاه سه هزار تومان حقوق به او مرحمت كرد فرمود در سالى چهل هزار تومان بالمقاطعه با خودت باشد ، اين مقدار عايدات پستخانه در نتيجهء حمل امانات تجارتى بود كه بملاحظهء امنيت تجار جنس با پست ميفرستادند ، دزديهاى پست را دولت شديدا تعقيب ميكرد و از طرفى صرفهء وقت بود . در آن‌وقت پستخانه با فرانسه قرار ماندا داشت پول هركس در تهران به پستخانه مىداد ، حواله مىشد ، پستخانه فرانسه مىپرداخت ، آخر سال جمع و خرج ميشد ، بيست هزار تومان طلب پستخانهء فرانسه در صندوق پست جمع شده بود .\r\nدر اين اوقات روزى بصاحبقرانيه رفتيم ، صبح بود ، شاه روى دست‌انداز سنگى پلهء عمارت جلوس فرموده بودند و جمعى از اصحاب در حضور ايستاده ، چه شد كه شاه شروع كرد بشرح بعضى اوقات زندگيش ، شمه‌اى از اوقات توقف خودش را در تهران پس از واقعهء شيخ عبيد اللّه بيان فرمودند ، من جمله فرمودند روزى دستگاه من بطورى لنك شده بود كه ناظر ميرآخور آبدار اظهار عجز از گرداندن عرادهء خرج كردند ، دولتىها كمتر گرد وليعهد ميگردند ، ناصر الدين شاه در اين‌موقع نظر لطفى بوليعهد نمىانداخت ، فرمودند غروبى بود از امامزاده قاسم سواره به شهر رفتيم ، درويشى كه كنار جاده نزديك قصر كلبه‌اى داشت ناگاه پيش آمد هو كشيد اسب من رم كرد ، از آن رم زمين خوردم ، برخاستم درويش را چند شلاق زدم ، سوار شدم به شهر رسيدم هرجا فرستادم آبى گرم نشد ، كسى را نزد مخبر الدوله فرستادم ، گفته بود پنج هزار تومان دارم و براى من فرستاد كه اين موجود است ، من در حق اولاد او هرچه محبت بكنم كم است . يك هفته بعد پستخانه را از صنيع الدوله گرفت و بخاطر حكيم الملك بمهديخان وزير همايون داد كه در خلوت مسخره است و صنيع الدوله بفرنگ رفت ، وجوه مانداپست را وزير همايون خورد ، دولت فرانسه مطالبه مىكند ، در اين‌موقع صنيع الدوله در فرنگ است ، مرا توقيف كردند ، آنچه گفتم وجه در صندوق پستخانه بود ميبايست به فرانسه بدهند ، ربطى بصنيع الدوله ندارد ، بدفاتر برسيد بخرج نرفت و حال من براى مخارج يوميه معطلم ، مهلتى گرفتم تا صنيع الدوله برگردد كارى از محسن خان كه حال رئيس است ساخته نيست .\r\nصنيع الدوله برگشت ، شصت هزار تومان بانك بجاى خود بيست هزار تومان ماندا مطالبه مىشود ، قوام الدوله ، معز الملك و صنيع الدوله بشراكت گمركات را به عهده گرفتند ، من مأمور آذربايجان شدم ، محرم 1316 قمرى ، رياست پستخانه و گمرك و تلگرافخانه با من بود ، مركز در تبريز بود و ادارهء گمرك را ميزان ميگفتند ، مال التجاره كه از ارونق وارد مىشد مىبايست در تبريز گمرك شود ، از خوى چه‌اندازه راه كج ميكردند معلوم نبود ، من پته با سه سوش تعبيه كردم كه يكى در سرحد بماند يكى را به تبريز بفرستند ، يكى در دست مكارى ، فى الجمله از قاچاق جلو - گيرى شد ، در اين مسافرت ميرزا مطلب خان مستشار پستخانه و بشارت الدوله از اجزاء همراه من بودند ، بشارت الدوله تا اندازه‌اى كمك من بود ، مستشار صحبت‌هاى شيرينى داشت ، مصاحبى بود ، دو پسر او كمال الدين خان و برادرش همراه بودند ، از وقايع اين سفر دو راپرت تلگرافى بود كه بتهران دادم ، عميد السلطان تالش قتلها كرده بود ، بنا شد او را دم توپ بگذارند ، گذاردند ، قسمى بسته بودند كه تير توپ آزارى به او نرساند ، گفتند متوسل به حضرت عباس شد ولى از خارج\r\n\r\n\r\n","description":"","footnote":"\r\n( 1 ) - اين موسيو آرنولد بسيار مرد درستى است و در حساب دقيق ، زنى گرفته است ارمنيه كه هم لوچ است هم ميلنگد ، در حالى كه آرنولد مردى به تمام اندام است به او گفته بودند اين زن چيست كه اختيار كرده‌اى ؟ گفته بود براى خودم گرفته‌ام .\r\n","page_name":" 108 ","page_number":140},
  {"content":"\r\n\r\nمعروف شد كه معجزه را پنجهزار تومان كرده بود كه بامير نظام و وليعهد محمد على ميرزا رسيد و من راپرت دادم بدون ذكرى از پنجهزار تومان كه علم به صحت آن نداشتم ، وليعهد بر ضد امير - نظام تحريكات ميكرد ، كار بازدحام خلق بر ضد او كشيد ، خطاب و جواب مظفر الدين شاه و وليعهد را قبلا نگاشته‌ام ، امير نظام از تبريز خارج شد بباغ صاحبديوان رفت و از پيشكارى استعفا كرد ، وليعهد از من تقاضا كرد راپرتى در عدم ضرورت پيشكار از تهران بدهم ، ظفر السلطنه دست‌اندركار نان شهر است و نان تبريز غير مأكول ، راپرتى تنظيم كردم ، وليعهد شرحى مسوده كرده بود از دو مسوده راپرتى تركيب و بتهران گفته شد ، در بيان ملحى هم لازم است نميدانم در اين حكايت كه مينويسم نمك بيشتر است يا فلفل ، گفتند معز الملك در زمانى كه در تبريز بوده است بيست زن داشته است كه شب همه در زير يك لحاف ميخوابيده‌اند و معز الملك بين آنها غلطى ميزده است ، روز درب منزل را شخصا قفل ميكرده است ، باداره ميرفته است ، لكن از پشت‌بام آمدوشدى مىشده است ، پيداست كه وجوهات گمرك بچه مصرف مىرسيده .\r\nنان در تبريز بد بود و آذوقه تنگ ، من غدغن كردم از بار برنج و مأكولات ديگر حقى نگيرند ، در اين‌موقع است كه مظفر الدين شاه آن تلگراف را بمحمد على ميرزا مىكند .\r\nدر ملاقاتى ثقة الاسلام نقل كرد ، شبى ناظم ميزان از راه ميگذشته است ، ميشنود كه مكارىئى كه بار بگمرك ميبرد استغاثه مىكند كه او را از شر گمرك حفظ كند ، ناظم ميزان امر ميدهد از او حقى نگيرند ، به زبان حال تمجيدى از ناظم ميزان بود و ترغيبى از من ، گفتم امانت چه مىشود گفت شايد از خودش جبران ميكرده است ، در اين اثنا مستشار بلژيكى گمرك موسيو نوز بتهران رسيد البته يكنفر بلژيكى هم به تبريز ميفرستاد ، وجود من زيادى بود ، به اتابك شرحى توسط ميرزا نصر اللّه خان مشير الملك كه همسايهء ما بود و در زمان مصباح الملكى بامر پدرم آب مجانى بباغ او ميدادم نوشتم : « با ترتيب بلژيكىها وجود من در تبريز وجود معطله است ، انشاء اللّه زحمات بنده در تنظيم تعرفهء جديد و ترتيبات مفيد بهدر نخواهد رفت ، معطل تلگرافخانه و پستخانه ماندن بنده از اكونومى خدمتگزار نوازى حضرت اشرف دور است ، بتوجه حضرت اشرف از عهدهء هر خدمتى برميآيد ،\r\n رأى آنچه تو انديشى ، حكم آنچه تو فرمائى ؛ \r\nمهديقلى . »\r\nجواب رسيد : « جناب جلالتماب با مراسلهء بسيار مطلوبهء محترمهء جناب سامى كه من البدو الى الختم از روى مقتضيات كمال غيرت و دولتخواهى و بصيرت و كارآگاهى بود رسيد ، از مندرجات آن اطلاعات مطبوعه حاصل گرديد ، اكنون كه پست مقرر در حركت و عزيمت است بنگارش جواب و اظهار نهايت مسرت و رضا مىپردازد و همواره مترصد است كه نوشتجات جناب سامى كه همه از روى حقيقت و صحت و بيغرضى و پادشاه‌پرستى است برسد و اسباب مسرت خاطر بشود ، 16 شوال 1316 . صدر اعظم »\r\nاين جواب نهايت ملاطفت‌آميز است لكن جواب مكتوب من نيست .\r\nمن و اصحاب از راه قفقاز بتهران مراجعت كرديم ، نوبت دوم است كه گيكچاى را مى - بينيم ، هوا ابر است و قدرى بارانى كه درياچه و اطراف در نهايت صفا ، نمىدانم چه اثر در هوا بود كه روى درياچه لوله‌هائى مارپيچى بقطر يك سانتيمتر و بيشتر و بارتفاع يك وجب الى سه چارك ديده ميشد ، شاغولى روى آب كه همه از يك سمت حركت مىكردند ، بدون آنكه از وضع عمودى خارج شوند ، تماشائى غريب بود ، مگر اينكه درشگه‌چى مست بود و بيهوا ميراند .\r\nگاهى انديشه ميآمد كه بدرياچه براند ، گذشتن از حدود درياچه فوزى بود و شكر كرديم .\r\n13 ذى حجهء 1316 ، در دفتر موزهء تفليس نگاشته شد :\r\n\r\n","description":"","footnote":"","page_name":" 109 ","page_number":141},
  {"content":"\r\n\r\n اين جهان چون موزه است اى هوشيار * سعى كن در موزه آثارى گذار\r\nآخر از موزه برون خواهى شدن * وان اثر چندى بماند يادگار \r\n\r\nمدرسهء علميه\r\nمدرسه يكى از موضوعات محل توجه « 1 » است ، در زمان امين الدوله ميرزا حسن رشديه از مكتبداران قفقاز بتهران آمد ، امين الدوله را محرك شد مدرسهء ابتدائى رشديه را داير كرد ، نسبه ذوقى داشت و سواد نداشت ، چندى امين الدوله به او كمك ميكرد آخر اختلاف بينشان حاصل شد ، ميرزا حسن بشخصه مدرسه را اداره ميكرد ، رشديه اصطلاح تركها است .\r\nاحتشام السلطنه به خيال وزارت علوم و حاج ميرزا يحيى دولت‌آبادى براى مداخله در امور عامه پاپى نير الملك عمو بودند و ايشان عاجز از ميداندارى ، يگانه مدرسه‌اى كه در آن‌وقت از طرف وزارت علوم در عنوان مدارس جديد اداره ميشد ، مدرسهء علميه بود ، و نسبت به مدارس ديگر كه از طرف اين و آن تأسيس شده بود رونقى داشت . على خان ناظم العلوم پسر عمه برآوردهء نير الملك شاگرد سن سير مدير مدرسه بود ، و ميبايست از مدرسه ماهى هشتاد تومان برسد نميرسيد و استعفا كرد ، على خان را عمو بپاريس فرستاده بود و علم توپخانه تحصيل كرده بود ، در دورهء كبكبهء ظل السلطان در اصفهان عده‌اى نظامى تشكيل داده بود .\r\nشاه واگنر اتريشى را به تفتيش فرستاد و در نتيجهء راپرت او انديشناك ، آن اساس را برهم زد و على خان را بجاى آنكه در مركز از وجود او استفاده كنند بعنوان تسويهء اختلافات سرحدى به خوى فرستاده بودند ، پس از ناصر الدين شاه برگشته بود ، نير الملك عمو مرا خواست ، رفتم ، اديب الدوله ناظم دار الفنون و نجم الدوله معلم رياضيات حضور داشتند ، فرمودند ناظم العلوم استعفا كرده است ، مدرسه از رونق ميافتد ، شما قبول كنيد بمدرسه رسيدگى كنيد ، من پستخانه مىرفتم ، عرض كردم مجال ندارم ، حضار مرقبات چيدند كه مدرسه دو درب دارد و در خيابان لاله‌زار سر راه من است ، قانع شدند باينكه من از يك درب وارد شوم و از درب ديگر خارج ، مجال انكار نماند ، مدعىها را نيز درنظر گرفتم ، با عشقى كه من بتعليم داشتم جوانان خانواده را جمع ميكردم و درس ميدادم مقدور من نبود از مدرسه بىافاده بگذرم ، جدا رسيدگى كردم دولت بتدريج شش مدرسه داير كرده بود و شش هزار تومان بمخارج كمك ميكرد ، رياست پست‌خانه از دست رفت و من شدم سرپرست مدارس ، بدون اجرت ، مدرسهء علميه معلمين خوب داشت ذكاء الملك ، مؤدب الدوله ، ميرزا عبد العظيم خان ، شيخ حمزه ، شمس العلماى گركانى كه هم در فن خود مبرز بودند و در رياضى ، تاريخ ؛ فرانسه ، فارسى ، عربى ، بديع ، درس ميگفتند ، رئيس مدرسه كاظم خان از جوانان مهذب الاخلاق لايقى است ، ناظم مدرسه محمد صفى خان پسر اديب الدوله كه جوانى پاكدامن و آراسته است ، نسخه‌اى از دستور سخن ميرزا حبيب دستان بدستم آمد ، ديدم در طرز گرامرهاى فرنگى بعضى قواعد صرف آلمانى را با فارسى تطبيق خواسته است ، تعجب كردم معلوم شد وارموند نامى آلمانى در اسلامبول نزد او تحصيل فارسى ميكرده است و آن كتاب بدستور او تنظيم يافته ، آلمانى آن را هم بدست آوردم ، چهار چمن هم از نسخهاى هندى داشتم و خود دستورى نوشته بودم ، اهم مقدمات زبان مادرى است كه بايد خوب دانست و ابدا طرف توجه نيست ، عبد العظيم خان\r\n\r\n\r\n","description":"","footnote":"\r\n( 1 ) - در اندك زمان مدارس متعدد در تهران داير شد ، شش مدرسه بخرج دولت ، بقيه از كيسهء فتوت صاحبان خير ، رشديه ، علميه ، شرف ، مظفرى ، افتتاحيه ، دانش ، سادات ، ادب ، اسلام ، سعادت قدسيه ، كماليه ، شريعت ، و همه آخر جزء بودجه دولت شد ، خيريه موقوفات دارد كه ميرزا كريم خان وقف كرده است .\r\nرشديه بمديريت ميرزا حسن و شرف بمديريت شيخ مهدى هردو بىسواد ، بيش از همه به من زحمت ميدادند ، مدرسهء سادات را حاجى ميرزا يحيى دولت‌آبادى اداره ميكرد ، عضد الدوله منزلى وقف آن مدرسه كرد ، در شاه‌آباد جنب منازل امير خان سردار است .\r\n","page_name":" 110 ","page_number":142},
  {"content":"\r\n\r\nرا واداشتم دو رساله در صرف و نحو فارسى ترتيب داد و معمول شد . فوايد الترجمان را هم براى تحصيل فرانسه خودم نوشتم و چاپ شد و اگر سودى داشت به برادر تقىزاده رسيد ، از من بجلدى سى شاهى ( يك ريال و نيم ) گرفت و به پنج ريال فروخت ، مصارف مدارس در به دو امر ابتدائى ماهى 1400 و متوسطه 2700 ريال بود ، اندك‌اندك توسعه يافت روزى كه من با اتابك به سفر مكه رفتم ، مدرسهء علميه ششصد تومان بودجه داشت و از ماهانه تدارك مىشد و چهل تومان اضافه عايدى داشتيم ، از اعانهء دولت صد و چهل تومان بمدرسه كمك ميشد ، اعيان در پرداخت ماهانه براى تربيت اولاد خودشان جان ميكندند ، كسبه منظم‌تر اجرت مدرسه را ميپرداختند ، روزى نانوائى بمدرسه آمده بود و ماهانهء بچه‌هايش را ميپرداخت ، من در مدرسه بودم ، معلوم شد سه پسر او در مدرسه درس ميخوانند ، گفتم يكى مجانى باشد ، اول ماه به اول ماه ماهانه را ميپرداخت ، از يادبودهاى مدرسهء علميه مكتوب شمس الدوله زن ناصر الدين شاه و همشيرهء عين الدوله است كه به خط خودش نوشته است ؛ راست است كه ما در شغال‌آباد منزل داريم ( امروز خيابان شاه كه از اسلامبول بميدان بهارستان مىرود ) ولى به اين اندازه معطل كليله و دمنه نبايد شد ، عبد اللّه كه بمدرسه فرستاده‌ام هنوز حساب نميداند كه به كار من مىخورد ، تاريخ ضرورت ندارد ، نميخواهد واعظ و خطيب بشود قدرى عربى بد نيست كه قرآن بخواند ، فرانسه هم به كار مى - خورد ، املائش درست نيست . مكتوب خانم خالى از كنايات ادبى نيست و براعت استهلال دارد ، تربيت عبد اللّه را باندازهء جمع‌آورى كرايهء دكاكين ميخواهند نه نظر باينكه آدمى بشود ، فرانسه معلوم نيست بچه كار عبد اللّه مىخورد .\r\nمن در زمان پدرم ششصد تومان مواجب داشتم ، بعد از پدرم چهار صد تومان از مواجب او به من رسيد و نصف جيره و عليق ، سى خروار گندم ، شصت خروار جو و متجاوز از صد خروار كاه ، در مقابل اين استفاده بر خودم لازم دانستم در رشتهء مدارس كه خدمت ملى بود اهتمام كنم كه بعقيدهء خودم مشروع بود ، بسيار از متصديان امروز شاگردان مدرسهء علميه‌اند . روزى در مدرسه گفتم من كار على را مشكل‌تر از كار پيغمبر ( ص ) مىدانم ، چه پيغمبر حاكم بود و گاهى هم احكام تغيير مىيافت و على ميبايست طابق النعل بالنعل عمل كند و اين مشكل‌تر است . شيخ حمزه گفت : با اين فرمايش مس با رطوبت با شما جايز نيست گفتم بىرطوبت هم جايز نيست . در مكه رقعه‌اى از او به من رسيد كه عذر خواسته و حلال بودى طلبيده بود ، وقتى برگشتم رساله‌اى آورد كه در آن نقل بود و على خودش اشاره باشكال كار خودش از نظر من كرده بود ، درس شيخ حمزه ممل بود ، ناظم شكايت داشت و من براى همين قوت ايمان ميخواستم كه در مدرسه باشد ، صرف را به طول و تفصيل ميگفت كه عرب خودش هم نميداند ، شواذ صرف عربى بچه كار ما مىآيد ، بلى موشكافىها هوش را ورزش ميدهد ، عربى زبانى است كه از هر كلمهء آن كه غالب سه حرفى است فوايد مختلف برمىآيد و اصطلاحات مىتوان درآورد ، نسبت به فارسى وسعت فوق‌العاده\r\n\r\n","description":"","footnote":"","page_name":" 111 ","page_number":143},
  {"content":"\r\n\r\nدارد و در حكم يونانى و لاتينى است نسبت بالسنهء اروپائى ، به عربى بيش از آنچه مىشود توجه لازم است و اين اواخر غفلتى روا داشتند از نظر باطلى و مضرى .\r\n\r\nبرگشتن امين السلطان 16 ربيع الاول 1316\r\n روزگار است آنكه گه عزت دهد گه خوار دارد * چرخ بازيگر از اين بازيچه‌ها بسيار دارد \r\nجناب قندهارى معلم من كه به مكه مشرف شده بود در مراجعت امين السلطان را در قم ملاقات كرده بود ، صحبت از ماها پيش مىآيد ، اتابك ميگويد تا مخبر الدوله زنده بود از جان خودم و كسانم ايمن بودم ، همينطور بود . وكيل السلطنه را حبس كردند ، پدرم خلاص كرد ، بعد از او بلاها بسر امين الملك آوردند ، پول گرفتند در نتيجه امين الملك مريض شد و تا آخر مريض بود و به زودى درگذشت .\r\nمخبر الدوله اخوى را گفته بود ميشناسم ، سليقهء من با صنيع الدوله نميسازد مخبر السلطنه را مى - شناسم ، دستم برسد در حق او محبت خواهم كرد ، مخبر الملك را نميشناسم ، در سفر كنار دريا مكرر خدمت او رسيده بودم و سلوك مرا با ناصر الدين شاه ديده بود و شايد هم خوشش نميآمد ، رقيمهء او را از همان سفر گراور كرده‌ام .\r\nپس از ورود بتهران بديدن اتابك نرفتم تا جناب اصرار كرد . روزى به قيطريه رفتيم ، صحبت از زيارت مكه شد ، خاطرم نيست چه موضوع پيش آمد كه اتابك گفت اگر من انشاء إله به مكه مشرف شدم بقدرى بعرب‌ها احسان ميكنم كه اگر در حضورشان خلفا را مذمت كنم هيچ نگويند گفتم مثلى بر سر زبان‌ها است ؛ كه خانى در زمستان سفرى كرد ، چادر را گرم كرده بگماشتهء خود گفت ؛ بسرما بگو پدرت را درآوردم ، گماشته رفت و آمد گفت سرما عرض مىكند من هم درعوض پدر خدامت را درميآورم ، عربها هم در عوض عجم‌ها را زحمت خواهند داد .\r\nروزى بصاحبقرانيه رفتيم و منظور اصلاح كار صنيع الدوله بود ، نير الملك عمو ، صنيع - الدوله و من همراه بوديم ، در قهوه‌خانهء سر استخر پياده شده بوديم ، چاى صرف ميشد ، صديق - همايون ميراخور رسيد ، معلوم شد صنيع الدوله توقيف است ، نير الملك و اخوى برگشتند ، در آن روز كه شاه روى پله آن فرمايشات را ميفرمودند ، اين صديق همايون حاضر بود ، من تنها رفتم ، چشم شاه كه به من افتاد فرمود صنيع الدوله حساب را چه كرد ، گفتم صنيع الدوله در مقابل شاه صاحب جان و مال نيست ، لكن حساب غير از آن است كه بعرض رسيده است ، خجالت كشيد ، اما چه فايده ، وزير خارجه ميرزا نصر اللّه خان مشير الدوله به حساب رسيدگى كرده بود و سندى در دست داشتيم بىمصرف ، بهرزه‌درائى وزير همايون در خلوت و حمايت حكيم الملك نمىارزيد .\r\nاز حضور شاه آمدم بدربار نزد امين السلطان و گفتم آنچه بايست گفت ، اگر چه نمىبايست گفت ، دبير الملك حاضر بود مرا تصديق ميكرد ، اتابك گفت فردا صورتحساب را بياور در وقتى كه من و وزير خارجه در خدمت شاه هستيم بعرض برسان ، چنين كردم و شاه هيچ متوجه نشد ، ميتوانم بگويم كه اتابك و وزير خارجه هم آنچه ميبايست عرض كنند بملاحظات نكردند ، آمدم دربار ، اتابك هم آمد سخت‌تر از روز پيش قدرى تعرض‌آميز حقايق را گفتم ، اتابك آخر گفت متأسفم كه خاطر شاه را مشوب ميكنند ، شما اين اظهارات را در دربار ميكنيد و من جواب ندارم ، در موقع حركت نزديك من آمد ؛ گفت بيا بقيطريه ، در قيطريه گفت من كار صنيع الدوله را معطل ميكنم كه تو نزد من بيائى ، عرض كردم شما كار صنيع الدوله را درست كنيد من مجاور قيطريه ميشوم ، سابقه هم با اتابك داشتم ، در سفر آخر ناصر الدين شاه كنار دريا شطرنج باخته ميشد و رابطهء الفت بود ، گمركات سابقا در اداره اتابك بود ، بتوسط معز الملك دائى اتابك اداره ميشد ، نهصد هزار تومان بدولت ميدادند ، صنيع الدوله در رياست خزانه در يك ميليون و صد هزار تومان به ولى خان « 1 »\r\n\r\n\r\n","description":"","footnote":"\r\n( 1 ) - وليخان بدوا نصر السلطنه ، بعدها سپهسالار لقب داشت .\r\n","page_name":" 112 ","page_number":144},
  {"content":"\r\n\r\nتنكابنى واگذار كرده بود ، بعد صد و سى هزار تومان افزود ولى خان قهر كرد ، سبب شد كه با صنيع الدوله عداوت پيدا كرد و آخر ضربت خودش را زد .\r\nصنيع الدوله گمان ميكرد سه هزار تومان حقوق خدمت پستخانه را هم وزير همايون برده است ، ميرزا محمد حسين منگنه پيغام كرد سه سال است برات شما را صادر كرده‌ام نميفرستيد ببرند و سالى هفتاد تومان رسوم مرا بدهند ، درازنويسها بمراتب از گردنويسهاى امروز صحيح العمل‌تر بودند ، آسياى جهانگير خان را صنيع الدوله به پنجهزار تومان خريده بود و به مظفر الدين شاه تقديم كرده بود ، اتابك نه‌هزار تومان وجه بروات را پادار كرد و قيمت آسيا را هم به حساب آورد . محل ديگرى هم بود ، طلب ماندا پرداخت شد ، حاجى محمد حسن را خواست كيفيت نقرهء ضرابخانه را پرسيد ، و حاجى را ملزم كرد نقره را از بانك بگيرد و سكه كند ، طلب بانك هم تسويه شد و من معتكف قيطريه شدم ، اين بود معاملهء مظفر الدين شاه با اولاد مخبر الدوله . خداوندش رحمت كند آدم خوبى بود و نيت خوب داشت ، مستضعف بود . اتابك ميلى داشت بشطرنج ، در اوقات فراغت ميبايست با او شطرنج‌بازى كرد ، البته با تشويشات فكرى كه لازمهء شغل او بود حواسش جمع بازى نمىشد و مىبايست رعايت كرد ، روزى بحاج ميرزا يحيى دولت‌آبادى گفتم زحمت كشيديم و معلوماتى كسب كرديم ، از همهء معلومات مشروع شطرنج نامشروع به كار خورد ، آن هم نه خوب بازى كردن بلكه خوب باختن ، صنيع الدوله در انواع علوم مفيده متبحر بود و وسعت نظر داشت در محاوره عاجز و در معامله بىقيد و غالب مغبون ميشد ، صحيح العمل همه را چون خود مىپندارد و خسارت ميبرد .\r\n\r\nسفر دوم مظفر الدين شاه به اروپا\r\nبعنوان آبادى قرضى شده است و شاه بفرنگ تشريف مىبرند و منظور استفاده از حمامهاى معدنى است ، حس ميكنم كه اتابك مايل است كه من همراه باشم ، البته رسميتى نداشتم ، دو هزار تومان از سعيد السلطنه قرض كردم و رفتم ، در پونسدام بقافله رسيدم ، فرصت تدارك لباس مشكى و دو همراه نداشتم ، دكتر رزن مراقب احوال مهمانان عزيز است ، وقتى عضو سفارت آلمان در تهران بود و آشنائى داشتيم ، مايل شد مرا بامپراتور معرفى كند ، تدارك لباس سهل بود ، نخواستم خودنمائى كنم ميبايست اجازه بگيرم شايد خوششان نميآمد . شاه را در عمارت ابيض منزل داده بودند ، حال بهار است و شاه از گرما شكايت دارند و گرم هم بود ، فرمودند درجه بايد 24 باشد ، عرض كردم 18 بيشتر نيست ، اتفاق درجه هم به ديوار ديدم هيجده ميخواند ، عرض كردم رطوبت هواست كه اينطور گرم احساس مىشود .\r\nپوتسدام محل تفرج سلاطين پروس بوده است و هست ، عمارت فردريك كبير و آسياى بادى « 1 » جنب آن ، محل توجه سياحان است ، ولتر عليه ما عليه در آن عمارت اطاق مخصوص داشته است كه باسم او معرفى مىشود ، آسياى پيرزن كنار آن عمارت باقى است و نگاهدارى مى - شود ، حكايت آن آسيا شبيه است بحكايت پيرزن و همسايگى طاق كسرى ، بعد از سه روز شاه به كارلسباد تشريف‌فرما شدند ، منهم از دنبال رفتم ، اتابك در حوزه اطاقى به من داد ، دو سه روزى آنجا بودم ، جاى اصحاب تنگ بود ، در خارج منزلى رعيتى گرفتم ، روزها با اتابك بودم .\r\nطبيبى كه دستور آب خوردن ميداد مرا از خوردن آب كارلسباد منع كرد ، به علت كم‌خونى آب فرانسنس باد تجويز كرد ، از آن تاريخ تا حال من در مداومت به تركيبات آهن زنده‌ام ، حصبهء اول جوانى\r\n\r\n\r\n","description":"","footnote":"\r\n( 1 ) - باقتضاى افت محل عمارت را بر هضبه ساخته‌اند ، صد قدم از آن آسياى بادى متعلق به بيوه‌زنى بوده است ، شاه ميخواهد بخرد نميفروشد ، ميگويد ضبط ميكنم ، ميگويد منهم بداد - سرا عارض ميشوم كه فردريك بنيان نهاده بود ، سر مسئله را ميگذارند ، بعد از پيرزن از وارث خريده‌اند .\r\n","page_name":" 113 ","page_number":145},
  {"content":"\r\n\r\nو مخملك در 23 سالگى ، مزاج مرا كم‌خون كرده است كه در هردو مرض رعاف سخت شدم ، هنگام مخملك آلبو طبيب دار الفنون شب در منزل من خوابيد ، ضعف و اغما بطورى بود كه با مادرم به آلمانى صحبت كرده بودم .\r\nكارلسباد در خاك بوهم محل استعلاج امراض كليه است ، دره‌ايست تنگ و خوش‌هوا و باصفا ، نهر تپل از ميان آن ميگذرد ، در تابستان آبى ندارد ، هتل‌هاى خوب دارد ، باغ و باغچهء متعدد ، كنار همه قهوه‌خانه و رستوران‌هاى مرغوب ، در موسم آب خوردن گاهى چهل هزار نفر غالبا لهستانى آنجا جمع ميشوند و اسباب پذيرائى مهيا است ، عالى و دانى خوش بسر مىبرند بينهايت تميز است ، بازار مختصرى هم دارد ، نه بقالى و علافى ، سمسارى و محل فروش تحف .\r\nفردريك كبير\r\nاشخاصى كه صبح آب ميخورند بايد قدرى پياده حركت كنند ، دور و نزديك صبحانه را در قهوه‌خانه‌ها صرف نمايند ، اتابك بيكى از قهوه‌خانه‌هاى نزديك‌تر ميرفت ، اسمش تالار دوستى بود ، من هم غالب در خدمتشان بودم . خدمهء قهوه‌خانه‌ها همه زنند ، از چهارده ساله تا سى و پنج ، در اين قهوه‌خانه دخترى بود رزا نام بسن شانزده سال درنهايت جمال ، به زى درويش و بزيبائى سلطان ، بقول نشاطى خان مكاره‌اش نميدانم لكن فتانه‌اش درست مىآمد ، خدمت ميزاتابك با او بود و چاى با مسرتى مخصوص صرف ميشد ، در ذوق من تصرفى كرده بود كه بآلمانى قطعه ساختم بىلطف هم نشده بود . روزى اتابك بچاى مهمان من بود ، صد كرون به او دادم كه هفت هشت كرون قيمت چاى را بپردازد ، بقيه را آورد اتابك به خودش بخشيد ، حس او مانع بود كه آن مبلغ بكيسهء من گران بيايد ، البته درنظر اتابك پشيزى بود شهرت حسن او بين اصحاب پيچيد ، روزى مظفر الدين شاه براى ديدن او به اين قهوه‌خانه آمد ، خدام مهتر و محترم‌تر مى - بايست مراقب خدمت شاه باشند ، محترمات هم غالب زشتند ، چون مقصود شاه معلوم بود ، اتابك ظرف ميوه را از روى ميز خودش به او داد كه براى شاه ببرد ، مراقبين بانزاكتى او را بميز شاه رساندند . احمدائى در حركت از كارلسباد بهم بافتم .\r\n كارلسباد و چشمه‌ساران ياد باد * آن كنار جوى باران ياد باد\r\nرود تپل الت ويژه سانسوسى * پارك قيصر چاىخواران ياد باد\r\nگردش جنگل صفاى كوه و دشت * ديدن روى نگاران ياد باد\r\nمنظر سال مودت سالها * در خيال گلعذاران ياد باد\r\nآن گل نورسته در باغ جمال * تازه چون در نوبهاران ياد باد\r\nروى خوبان زلف رعنا دلبران * صبح وصل و شام هجران ياد باد\r\nروزگارى بد دل و دينى مرا * مهديا آن روزگاران ياد باد \r\n\r\n","description":"","footnote":"","page_name":" 114 ","page_number":146},
  {"content":"\r\n\r\nخلاف نزاكت در اين مسافرت شكلى بود كه در روزنامه از قوام السلطنه سفير ما در اطريش چاپ كرده بودند كه يك مجموعهء نشان در دست دارد و پى مشترى ميگردد .\r\nدر تئاتر كارلسباد براى ترجمه من در لژ شاه بودم ، شخصى ديده بود و گمان كرده بود من از رؤسا هستم ، نزد من آمد و تقاضاى نشانى كرد ، بتوسط وكيل - الدوله نشانى براى او گروپ خدمهء قهوهء سال مودت\r\nگرفتم ، مردم هم فوق العاده دنبال نشان ميدوند ، مدت كارلسباد سر آمد\r\nشاه به استاند رفتند ، بيست روزى كنار درياى شمال گذشت ، بين حكيم الملك و اتابك شكرابى پيدا شد و روزبروز بر شور مىافزود .\r\n\r\n","description":"","footnote":"","page_name":" 115 ","page_number":147},
  {"content":"\r\n . \r\n","description":"","footnote":"","page_name":" 116 ","page_number":148},
  {"content":"\r\n\r\n\r\nمسافرت به آنورس\r\nاتابك نيمى بعذر خريد كشتى و نيمى براى طفره به آنورس مسافرت كرد .\r\nسعد الدوله « 1 » وزير ايران در بلژيك و مفخم الدوله در اطريش همراهند ، گفته شد كه روز ورود به آنورس جشنى است و رئيس بندر ضيافتى مىكند ، تصور ميرفت گوشه‌اش ما را هم بگيرد رفتيم ، وليعهد بلژيك با ملكهء آتيه به بندر آمده بودند ، كشتى نوسازى را به آب بيندازند و با تبر ببازوى ملوكانه رشتهء كشتى را بگسلانند ، ما را در اطاق كوچكى جادادند ، هوا گرم است كسى از ما احوالى نپرسيد ، معلوم نبود سعد الدوله چه تصور كرده بود كه بىدم و دود مانديم ، حتى آب بدست نيامد سعد الدوله بدستيارى گوترمان جواهرفروش قنسول ما در آنورس توطئه ديده بودند كه كشتى شكارىئى را متعلق بيكى از خوانين آلمان بايران بفروشند ، در اين حيص و بيص آن كشتى به بندر رسيد و زنبوركى دركرد ، باحترام اتابك ، معلوم شد ما هم بلى ! از آن اطاق تنگ كه با كيفيات موجوده زندان مينمود بكنار كشتى آمديم و در دامن زليخا كه اسم كشتى است نفسى تازه كرديم ، ماحضرى صرف شد ، 16 ژوئيه 1902\r\nسعدى دارد ؛ شلغم پخته مرغ بريان است ولى ما مرغ سرد داشتيم و كباب گوشت گاو با سالاد پنير ، ميوه ، بستنى ، كانه مائدهء بهشت بود ، نعمت غير مترقبه وجود غليان بود ، مفخم الدوله دامن بكمر زد و غليانى چاق كرد و اتابك را سر كيف آورد .\r\nاين كشتى سفرى به بندر بوشهر رفته بوده است ، غليان تنباكو و ذغال از آنجا است سعد الدوله مرقبات مىچيند كه كشتى را در سيصد و پنجاه هزار فرانك آب كند ، اتابك مايل است چند روزى از اردو دور باشد ، به بندر فلسينگ از بنادر بلژيك رفتيم ، موقع شام است ، شامى در غذاخورى با ساز صرف شد ، دستهء سازندگان اطريشى در اين محل مهمان‌نوازى ميكنند ، اركستر مركب بود از هشت نفر خانمهاى وينه ، ساعتى خوش گذشت ، مخارج با سعد الدوله است ، حضرات مستزادى هم علاوه بر پرگرام نواختند و به صد فلرن علاوه نوازش يافتند ، از اينجا با كشتى به رتردام رفتيم .\r\nاتابك بحجره رفت ، دو سه گل يقه خريد ، يكى هم به من داد ، از رتردام با راه‌آهن به لاهه حركت شد ، صمد خان مأمور ايران است . شب را مهمان او بوديم ، اتابك را به اسخونينگن برد كه بندر لاهه است . پيرى « 2 » دارد كه محل تفرج و در آخر آن ميان دريا رستورانى است مدور ، ميان آن سالنى كه براى رقص است به طرف دريا ايوانى كه منظره است ، چاى آن صرف شد ، پير ( كرپى ) پلى است كه در بنادر كشتى كنار آن ميايستد ، اينجا مخصوص تفرج است ، اين پل كه در بنادر آن را پير ميگويند قريب شصت متر طول دارد و هشت متر عرض ، مستقيما در دريا كشيده دو طرف آن پايه‌هاى آهنين نصب و از پايه‌هاى چپ و راست اقواسى آهنين بهم متصل و به همه لامپ‌هاى برقى نصب كه چون روشن شوند ، پل دهليزى است از چراغ برق ، بسيار با تماشا ، گفتند در هفته دو شب چراغان است ، امشب نوبت چراغان نبود ، مدير لحظه‌اى شير برق را باز كرد تماشا كرديم .\r\nشامى بىساز صرف شد ، روز ديگر با كشتى زليخا به استاند آمديم ، كدورتها همچنان باقى است حكيم يكصد هزار فرانك انعام سوغات گرفته است و راضى نيست و اتابك بيشتر نميدهد ، كشتى را پازارگاد ( پارسكده ) ناميدند ، و قرار شد به بوشهر برود ، كشتى بنام پرس پليس در بوشهر داريم كه صنيع الدوله در برم داده بود ساخته بودند .\r\n\r\n\r\n","description":"","footnote":"\r\n( 1 ) - از شرينكاريهاى سعد الدوله اين بود كه مقدارى ده شاهى داده بود مطلا كرده بودند و به ملازمين ركاب ميداد ، در تهران هم يكى از محترمين اين نقش را برآب يا رنگ را بر ده شاهى زده بجاى پنجهزارى طلا وسيلهء گرفتن رياست ماليه كرده بوده است و در امثال است كه شخصى كوزه‌اى پر خاك كرد و در آن را بشيره آلوده براى قاضى برد و سجل گرفت ، قاضى چون در كوزه را گشود جز خاك در آن نبود .\r\n( 2 ) - پير پلى است كه در دريا مىبندند تا جائى كه عمق كافى براى توقف كشتى بدست بيايد .\r\n","page_name":" 117 ","page_number":149},
  {"content":"\r\n\r\nسعد الدوله بعدها بتهران آمد و بيست هزار تومان درثانى از دولت گرفت كه نوبت پرداخت قسط نرسيده بود ، وجه را بتجارتخانه سپرده بودم ورشكست شد ، تجارتخانه صد هفت فرع مىداده است و الا مىبايست به بانك سپرده باشد .\r\nبعد از استاند نوبت كنتركسويل است ، آب معدنى سبكى دارد ، دستگاه از هر جهت خفيف‌تر از كارلسباد است ، شكراب اينجا بقهر و كدورت كشيد . اتابك تب كرد و اجازهء مرخصى خواست از اجزاى دربار غير از وكيل الدوله كسى را نمىپذيرد ، سعى امير بهادر و مغرور ميرزا در التيام نتيجه نداد ، به من متوسل شدند ، وكيل الدوله منشى حضور است ، لكن مجال بعضى صحبتها را ندارد مغربى بود ، اتابك از پارك بيرون ميرفت ، من از طرفى و حاجى امين الضرب از طرفى رسيديم ، بحاجى فرمودند برود منزل ، به من فرمودند بيا ، قصدشان رفتن به منزل معاون الدوله بود ، در پارك بسته بود من باز كردم ، درضمن گفتم چه اراده فرموده‌اند ؟ گفتند خسته شدم ، گرفتار جماعتى هستم كه نه حرف ميفهمند نه حساب ، من ميروم ، خود دانند ، عرض كردم اين گله بىچوپان چه خواهند كرد ، چه‌ها كه فردا در روزنامه ننويسند ، باز ديه بر عاقله است ، در اين زمينه صحبت كرديم تا به منزل معاون - الدوله رسيديم ، حس كردم كه قدرى نرم شده‌اند ، برگشتيم ، شب ببازى شطرنج گذشت ، روز ديگر موجبات آشتى فراهم آمد ، البته نه آن قهر زياد مايه داشت ، نه عرايض من زياد پايه ، مظفر الدين شاه سه زنجير طلا فرستاد ، براى خودشان ، ميرزا عبد اللّه خان و ميرزا احمد خان ، يكى را بساعت خودشان بستند و زنجير خودشان را به من دادند .\r\n رشته‌اى بر گردنم افكنده دوست * ميكشد هرجا كه خاطرخواه اوست \r\nاتابك مردى كريم النفس ، بلندهمت ، با نطق و قلم ، مدبر و سياست‌شناس بود ، در 15 سالگى ناصر الدين شاه اسمى بر او گذارد و تقويت كرد تا رسمى شد ، البته بقول آلمانيها در به دو امر شاخهاى جهلش سائيده نشده بود و تفوق بىموقع او سبب رقابتهائى شده و بخششهاى بىمورد و محل خسارت - هائى پيش آورد ، يا ناچار يا در نتيجهء سليقه اشخاصى بيمايه را پايه داده ، شيرازهء معنوى گسيخته شد ، چون در ابتدا آن استخوان را نداشت ، بىاستخوانان به كار گماشت و گفته‌اند محال عقل است كه خردمندان بميرند و بىخردان جاى ايشان گيرند ، خواجه نظام الملك در وصيت‌نامهء خود بفرزندش ميگويد : اگر خويشان را مجال بدهى ميگويند بدخيال است و اگر غير خويشان را مايهء اختلال ، از روى كفش ، كلاه و قبا نبايد تشخيص داد ، بل روى فكر و روحيات و تربيت ، استعدادها مختلف است و همه را در يك ترازو نمىشود سنجيد .\r\nاتفاقات ، مصادفات ، علاوه بر جربزه مدخليت دارد و تعبيرش از عهدهء بشر خارج است .\r\nعالمى از نو ببايد ساخت وز نو آدمى ، چون مردم همينند ، چاره در انتخاب مردم با ديانت و ايمان بمسلكى است كه خير دنيا و آخرت در آن باشد .\r\nشكايت نظام الملك را على الاطلاق تصديق نميتوان كرد ، مگر اينكه نظر نظام الملك بحسن صباح بوده است .\r\nدر كنتركسويل روزى اتابك بصحرا رفت و با زنى دهقان صحبتش گرم شد ، از احوالات او پرسيد ؛ گفت اينجا زراعتى داريم ، محصول خودمان را سه قسمت ميكنيم ، يكى خوراك يكى لباس و غيره ، يك قسمت ذخيره ميكنيم و سال بسال تجديد ، اتابك گفت آن براى چيست ، گفت اين محل مرز فرانسه است ، هروقت ممكن است جنگى پيش بيايد ، نظام ما كه اينجا ميرسند تا آذوقه برسد ما از ذخيره كه همه دارند كمك ميكنيم و الا آن ذخيره تجديد و صرف برج مىشود .\r\nدر كنتر كسويل در باغچه پتىشو و در كورسال باكارا داير بود ، باكارا قمار كلانى است پتىشو تفننى خالى از لطف هم نيست .\r\nپتىشو ميزى است كه روى آن در شكافهائى اسبهاى كوچك سوار بر پايه‌هائى مقرر به تعبيهء مكانيكى چرخ ميزنند و نمره دارند ، روى نمره گروبندى مىشود ، اگر آن نمره در توقف جلو بود برده است و الا گرو بمتصدى ميرسد ، خانمهائى كه شريك بازيند بيشتر جلب مشترى ميكنند\r\n\r\n","description":"","footnote":"","page_name":" 118 ","page_number":150},
  {"content":"\r\n\r\nو كمتر بمسابقهء اسبها عنايت ، در سرميز پتىشو با دخترى از اهل ديژن آشنائى دست داد ، از خوشگليش چيزى خاطرم نيست ، اما بىنمك نبود ، چه از صحبت من استنباط كرده بود كه بعدها از ديژن كارتى براى من فرستاد و منهم در لندن به ياد او قطعه‌اى بفرانسه خودم ساختم .\r\nقطعهء فرانسه\r\n\r\n","description":"","footnote":"","page_name":" 119 ","page_number":151},
  {"content":"\r\n\r\n\r\nحركت به لندن\r\nعبور با كشتى از پادوكاله براى شاه مصيبتى است ، در حالىكه آب دريا آينه است و كشتى ابدا حركت ندارد ، اين صحنه چند ساعتى بيشتر دوام نداشت و گذشت ، حضور پسر بحرينى تا درجه‌اى تأمين خاطر شاه است ، گفته ميشد كه در اوقات رعد و برق شاه به عباى بحرينى پناه مىبرند و من از اين سادگى به خدا .\r\nشاه را در قصر مربرهوس منزل دادند ، عمارتى است متعلق بيكى از سركردگان سابق كه دولت ضبط كرده است و ورثه مطالبند ، عمارتى عالى لكن معلوم نيست نماز رفقا در آن عمارت چه صورت دارد ، مظفر الدين شاه و اصحابش نماز ميخوانند غصب بودن آن عمارت را همه ميدانند ، معاون الدوله و من در بوكينگهام هتل بخرج خودمان منزل گرفتيم ، يك هفته در لندن توقف شد .\r\nشبى هم شاه بتماشاى كريستال پالاس در خارج لندن مهمان به آتش‌بازى بودند ، شبى با معاون - الدوله بگردش رفته بوديم ، خواستيم در محلى شام بخوريم ، به چند رستوران رفتيم راهمان ندادند كه اسموكينگ دربر نداشتيم ، آخر بگران هتل رفتيم ، اين قيد نبود ، ساعت 11 چراغها خاموش شد خادم شمعدانى آورد ، حسابمان را پرداختيم مرخص شديم ، در هيچ‌جا قيد لباس به آن اندازه نيست كه در انگليس است . در پاريس تا صبح چراغ ميسوزد و اهل بخيه جامهء تفريح ميدوزند .\r\n\r\nآكواريوم\r\nدر شهرهاى بزرگ محلى براى نگاهدارى اقسام ماهى و حشرات هست كه آكواريوم ميگويند ما بانتظار ديدن همه قسم حيوان دريائى رفتيم ، همه‌چيز ديديم مگر ماهى ، بلى ماهى سقنقور وفور داشت .\r\nقوام السلطنه مردى سرشار است ، معلوم مىشود ديشب گرفتار حريفى بوده ، كيفش را ربوده‌اند 23 اوت از كريستال پالاس برميگرديم ، پرنس آرتوراف كانت با شاه است ، مرا براى مترجمى خواستند ، پرنس آلمانى خوب ميداند و من انگليسى خوب نميدانستم و فرانسه‌ام كافى نبود ، بآلمانى صحبت شد .\r\nاز چيزها كه در لندن ديده شد و تعجب داشت مردى بود كه روى خودش را سياه كرده در\r\n\r\n","description":"","footnote":"","page_name":" 120 ","page_number":152},
  {"content":"\r\n\r\nمعبر عام مسخرگى ميكرد كه اسمش آزادى است .\r\n\r\nبرج لندن\r\nبرج لندن قلعه‌اى بوده است از ابنيهء ويليام جهان‌گشا ، امروز سربازخانه است ، بعضى اثاثهء سلطنتى ( تاج‌گذارى ) در اينجا ضبط است ، ياقوت كبود در تاج ملكه نظير ندارد ، انسان پس از رسيدن بهمهء مقامات سنگى را در طلا نشانده بسر مىنهد و مباهات مىكند و گفته‌اند :\r\n چو در جام اسكندر آبى نمايد * بجام آبگينه نشايد نشاند \r\nانواع اسلحهء آتشى و غير آتشى را اينجا ميتوان ديد و باز آلات شكنجه را كه موارد استعمال بعضى آنها را قائدان شرح ميدهند و براى شخص ضعف قلب و تأسف ميآورند .\r\nدر برج خون بوده است كه امير گلوسستر كودكان ادوارد را در آن بقتل رسانده ، جماعتى از سركردگان انگليس به لباس زمان خود در تالار دار الشورى حاضرند و موجب عبرت ناظر .\r\n تا بدانند اين خداوندان ملك * كز بسى خلق است دنيا يادگار \r\n\r\nهايد پارك\r\nروزى با شهاب الدوله ، اسد اللّه ميرزا در هايد پارك قدم ميزديم ، بفاصلهء شصت هفتاد قدم دو كرسى ديديم كه بالاى هريك ناطقى نطق ميكرد ، شهاب الدوله گفت اين دو نفر تكذيب همديگر را ميكنند ، هردو مى - گويند گوش به حرف آن رفيق ندهيد ، هرچه ميگويد دروغ است و هردو از مزاياى آزادى سخن ميگفتند .\r\nاز لندن بايد بپاريس رفت بقول پسر خان شوكت :\r\n پارسائى اگر از پارس بپاريس آيد * پارسائى نكند گر همه سلمان باشد \r\nاز قرضه آنچه باقى مانده بود به مصرف خريد عروسك و اسباب‌بازى رسيد ، نريمان خان مأمور بود بدهد اسبى بجاى فواره بسازد كه از تمام مجارى بدنش آب بپرد . ايران در بانك شاهنشاهى مفتش اسكناس داشت . اين تفتيش در پاريس ملغا شد ، شاه بخرج شخصى در پاريس است و در اليزه پالاس منزل دارد ، هتلى است بسيار عالى ، يك روى آن به شانزليزه است يك روى آن بخيابان ديگر ، در اين كنج آپارتمانى است مجلل در اجارهء دائم ركفلر پادشاه نفت ، خواستند براى شاه بگيرند اجاره نداد و حال آنكه خودش در امريكاست ، اگر ايرانى بود تقديم ميكرد ، روزى در سالن هتل نشسته بودم ، دو زن وارد شدند ، كلاه من آنها را به طرف من سوق داد ، آمدند نشستند از امير بهادر و مغرور ميرزا سئوال كردند ، گفتم در هتلند ، نميدانم چرا گفتند شنيده‌ايم شما ما را تميز نميدانيد و حال آنكه ما هرروز خودمانرا با صابون ميشوئيم ، من چه بگويم كه خانمهاى صابون زده نرنجند ، گفتم ما در شست‌وشو آدابى داريم كه اگر خودمان هم به آن آداب شست‌وشو نكنيم خودمانرا هم تميز نميدانيم .\r\nحركت به طرف تهران نزديك شده است ، من قرضى كرده‌ام و به اين سفر آمده‌ام ، عريضه بشاه نوشتم و تقاضاى تخفيفى نسبت بماليات رزكان كردم « 1 » كه هيچوقت عمل نمىآمد .\r\n\r\n\r\n","description":"","footnote":"\r\n( 1 ) - پدرم به ضياع و عقار معتقد نبود ، شايد پس از فوت ميرزا عباس خان قوام الدوله كه شهرت كرد ملكى را يكتومان خريده بود و در جزء ارث هزار تومان قيمت كرده بودند و نظر بتدارك كاه و جو چند اسبى كه بود ، بتوسط اقبال الدوله مزرعه‌اى را در شهريار خريدند و ايشان را خبره ميدانستند ، مزرعه به حال خراب بدست ما آمد ، رعيت بىپا ، دست زير چانه زده ، در بر آفتاب نشسته ، در حال خود حيران بودند ، كاشف به عمل آمد كه دو دانگ آن خالصه است و دوست - على خان معير كه مالك چهار دانك بوده ماليات ملك شش دانك خود قراتپه را كه بارزكان خاك به خاك همسايه است با نفوذى كه داشته جمع رزكان نموده دفترى كرده بوده است ، قراتپه دو تومان ماليات داشت رزكان صد و چهارده خروار غله هشتاد تومان نقد و صد و شصت خروار كاه و كمتر اتفاق افتاد كه با تقويت رعايا و تغيير بذر اين اندازه برداشت بشود ، دلخوشى پدرم به اين بود كه جيره و عليقشان -\r\n","page_name":" 121 ","page_number":153},
  {"content":"\r\n\r\nاتابك در حاشيهء عريضهء من نوشت كه از جيره و عليق خودم محل اين تخفيف را مىدهم ، امير بهادر عريضه را بشاه رساند و دستخط صادر كرد ، در حقيقت پس از اين تخفيف من صاحب مزرعهء رزكان شدم ، قبلا از ماليات باقى ميآوردم ، در كارلسباد روزى باطاق شاه رفتم كه تعظيمى كرده باشم ، شاه مشغول نوشتن سطرى در زير عكس خودش بود . عكس بزرگ بود و آن سطر تقريبا شش گره طول داشت . بقلم جلى نوشته بودند ، با كرسى و تعليم ، حقيقت خوب نوشته بودند ربطى بدستخطهاى عادى نداشت . مرا خواستند ، فرمودند چطور نوشته‌ام ؟ عرض كردم اگر به چشم نديده بودم باور نميكردم ، دستخطى صادر فرمودند : « جناب اشرف اتابك اعظم چون مخبر السلطنه نوكر صديق ماست ، پدرش مخبر الدوله مرحوم و جدش رضا قليخان مرحوم للهء ما بود ، همهء آنها بصداقت و درستى خدمت كردند ، لهذا مخبر السلطنه را بيك قطعه نشان و حمايل اول خارجه مفتخر فرموديم ، 1320 در كارلسباد »\r\nمن به نشان علاقه ندارم ، لكن اين دستخط يادگار است ، نشان و حمايل را مغرور ميرزا براى من آورد .\r\nدر مراجعت در برلن اجازه خواستم پياده شدم ، از آشنايان قديم پسر دوم ديتريثى در برلن رئيس شعبهء جنايات نظميه است ، در خانهء پدرى منزل دارد ، پدرش هم حيات دارد ، به من اطاقى دادند كانه در منزل خودم هستم .\r\nنوشته‌اند ملا نصر الدين لاى اوراق كتابى جو گذارده بود و الاغى را به اين تدبير انس داده بود كه اوراق را با زبان رد كرده جو را مىخورد ، العهدة على الراوى ، بسيار طلاب كتاب را ميخوانند و بيش از الاغ استفاده نميكنند .\r\nبراى خواب اطفال معروف است بچه‌اى ميگريست مادرش عاجز شد ، شوهرش گفت شرح لمعه را پيش چشمش نگاهدار خوابش ميبرد .\r\nدر برلن معروف شد كه اسبى حساب ميداند با والتر ديتريثى رفتيم ببينيم ، مربى اسب از اسب پرسيد ، رفيق من كه ديروز اينجا بود اسمش چند حرف داشت ؟ هشت نوبت سم به زمين زد و قبلا اسم را بما گفته بود ، رزن باخ باز پرسيد پنج در پنج چند مىشود ؟ 25 بار سم به زمين زد ، چند روز بعد ماديانى را گفتند ؛ رفتيم ديديم و اقوى از آن اسب بود ، گفتيم خوب است از اين دو كره بگيرند البته حل معادلات هم خواهند كرد ، آنچه حدس زديم مربى اسب وضعيتى به خود ميگيرد كه تا آن وضعيت بجا است اسب سم به زمين مىزند .\r\n\r\n\r\n","description":"","footnote":"\r\nبدون زحمت عايد مىشود و رزق يابوها معلوم است و بىدوندگى بدست مىآيد ، بالجمله پرستارى آن مزرعه بعهدهء من شد .\r\nشهريار بلوكى خرم و پرآب است ، در بهار آب از زمين ميجوشد و در مجارىئى كه سياه - آب ميگويند جارى است ، به همين جهت چمن و باطلاق زياد دارد و هوايش ناسازگار است . نشد كه من پانزده روز در رزكان بمانم و نوبه نكنم ، با اينكه صافى همراه و آب را صاف ميكردم در آب‌هاى اين بلوك جانورى است كه گپلك ميگويند ، در جگر گوسفند جا مىكند و گوسفند را از پا در مياورد ، آنكه گوسفند نگاه بدارد بايد قبل از پائيز بفروشد نوبتى بضرورت مدتى در رزكان توقف كرده بودم ، ريشم نزديك بيك قبضه رسيده بود ، چون برگشتم و به خدمت پدرم رفتم ، برخواسته مرا استقبال كردند و بوسيدند ، آن اوقات ريش مطلوب بود ، طبيعت خواسته است فرقى بين مرد و زن محسوب باشد ، حال مىخواهند ظاهرا هم بين مرد و زن امتيازى نباشد ، من از پنجاه سالگى تراشيدن ريش را موقوف كردم ، كارهاى ما حكايت بز پيش‌آهنگ و گله است ، و لو پيش‌آهنگ از پرتگاهى پرت شود گله دنبال او را ميگيرد .\r\n","page_name":" 122 ","page_number":154},
  {"content":"\r\n\r\n\r\nچاپخانهء دولتى برلن\r\nبتوسط احتشام السلطنه وزير مختار تحصيل اجازه كردم ، چهل روز بشعبهء عكس مطبعهء دولتى برلن رفتم و روى دست كارگران نگاه كردم ، از آنچه در تهران از روى كتب و تجربه آموخته بودم چيزى بر معلومات من نيفزود مگر اطمينان به صحت آنچه ميكردم ، مظفر الدين شاه در سال اول سلطنت جغرافياى مفصل فنسن را بپدرم داده بود بدهد ترجمه كنند ، به من دادند قسمت اروپا را كه مفيد به نظر مىآمد ترجمه كردم و تقديم شد ، بعدها به خيال چاپ آن افتادم نخواستم صرف ترجمه باشد ، تاريخ و حكاياتى بر آن مزيد كردم ، باز طبع وسوسه كرد ، خواستم مصور باشد ، اسباب فراهم نبود ، مختصرى عبد اللّه - ميرزاى عكاس ميدانست ، ميرزا مطلب مستشار پستخانه سرى در اين كار برده بود بىنتيجه ، اما كتاب خوبى داشت ، از او گرفتم و بعضى لوازم از خارجه وارد كردم مشغول عمليات شدم و به جائى رساندم ، در عكاسى و بردن عكس روى صفحه و چاپ كردن مهارتى حاصل شد « 1 » پيش‌آمدها مانع شد كه آن كتاب بموقع در دسترس خلق گذارده شود تا در سنهء 1317 شمسى ، اما كتابى است مشتمل بر صد و هشت صفحه نقشه و گراور ، 762 صفحه مطلب ، مدتى كه در برلن بودم غالبا با احتشام السلطنه ملاقات ميشد و از اوضاع خودمان صحبت ميكرديم ، در مراجعت آقا سيد عبد اللّه بهبهانى به من گفت اتابك از مصاحبت شما اظهار رضايتمندى ميكرد كه هروقت ميخواسته با او بوده‌ايد و هرگاه نميخواسته است نبوده‌ايد ، من البته غيب نميدانستم ، اما اين در خيال من هميشه بوده است كه موى دماغ كسى نباشم ، زرنى غبا تزدد حبا ، هميشه در ذهنم بوده است .\r\nمختصر رساله در صنعت عكاسى و گراور در چنتهء مخبرى نگاشته‌ام .\r\n\r\nاحسن القصص\r\nوالتر ديتريثى پنجاه و چهار سال دارد و مجرد زندگى مىكند ، رئيس شعبهء تأمينات شهربانى برلن است ، تلفنش بالاى تختخواب نصب است كه شب اگر ضرورت پيدا شد او را خبر كنند ، هر شب در منزل با او بودم و صحبت ميكرديم ، شبى گفت امروز قصه‌اى داشتم ، جوانى شب گذشته بدخترى كه جلو دكانى مشغول تماشا بوده است عشقى مىرساند ، دختر برو نياورده رد مىشود و جلو دكان ديگرى بتماشا مىايستد ، پسر تجديد مطلع مىكند ، دختر بگريه ميافتد و آواز ميدهد ماما ، مادرش كه جلو ميرفته برميگردد ، پليس مخفى ظاهر شده آدرس پسر و دختر را ميگيرد .\r\nجوان امروز صبح نزد من آمد كه سال آخر مدرسهء من است اگر امر افشا بشود مرا از مدرسه بيرون خواهند كرد و عمر من بهدر است ، از براى خدا به من رحمى بكن ، گفتم جريمهء اين جرم آنچه بشهربانى راجع است ، 400 مارك است ، اما بايد چاره‌اى كنى كه مادر دختر بمحضرى شكايت نكند ، گفت مادر و دختر را نميشناسم و منزلش را نميدانم ، گفتم آدرس او را به پسر دادند ، رفت ، مادر دختر را ديد ، آمد كه التماس كردم آن بانو گفت من اظهارى نخواهم كرد . اما شما هم دنبال رفتار زشت نرويد .\r\n\r\n\r\n","description":"","footnote":"\r\n( 1 ) - در به دو امر با قليل تدارك اسباب از روى كتاب مشغول امتحانات شدم و اسلوب گوناگون مورد توجه شد ، عمل با قير باز برويهء مس‌كارى و هردو پرزحمت ، عمل با كاغذ ژلاتين سهل به نظر آمد و در اين عمل مدتى معطلى دست داد ، بدوجهت ، يكى بدى عكس كه روى شيشهء خشك برداشته شده بود ( بتوسط آنتوان عكاس ) دوم آنكه ژلاتين روى كاغذ ضخامتى دارد و در برگردانيدن روى صفحهء روى پهن مىشود . بهرحال هشت ماه اين عمل را تعقيب ميكردم بدون نتيجه ، صادق گماشتهء من كه ميبايست صفحات روى را بشويد ، گفت عجب نوكرىئى پيدا كرده‌ام ، صبح تا شام آقاى من صفحه سياه مىكند و من بايد بشويم ، بعد از هشت ماه يك صفحهء ناقص عمل آمد ، من از ذوق برجستم و آن صفحه را نگاه داشتم و اينك گراور آن به نظر خوانندگان گرامى ميرسد ، پس از ورود دوربين و ساير ملزومات و تبديل ژلاتين بسفيدهء تخم‌مرغ و عكس برداشتن با كلوديون حل مشكل ميسر شد .\r\n چون ز چاهى بركنى هرروزه خاك * عاقبت زان چه برآيد آب پاك \r\n","page_name":" 123 ","page_number":155},
  {"content":"\r\n\r\nفرستادم از آن بانو تحقيق كردند معلوم شد از تعقيب منصرف است ، جوان 400 مارك بصندوق تأمينات داد و رفت .\r\n هر بيشه گمان مبر كه خالى است * شايد كه پلنگ خفته باشد « 1 » \r\n\r\nچرا همه‌اش را نگفتى\r\nشبى والتر مرا به تئاترى دعوت كرد ، گفت نمايشى ميدهند ، نظميه مكلف است نگاه كند كه منافى اخلاق نباشد ، شهربانى در همهء نمايشگاهها لژ مخصوصى دارد ، رفتيم موضوع زنى بود دو دختر داشت ، يكى شوهر رفته و زايمان داشت ، ديگرى دختر خانه بود ، مادر ميخواهد براى زايمان به منزل دخترش برود ، خواهر دختر اصرار دارد همراه مادر باشد ، مادر بهر زبان ميخواهد او را منصرف كند ، در اين گفت و شنيد دختر ميپرسد چه مىشود كه دختر ميزايد ، پس از مقدارى تأمل و طفره مادرش ميگويد دختر وقتى ميزايد كه مردى را خيلىخيلى دوست داشته باشد .\r\nدر پردهء ديگر دختر در رختخواب خفته ، مادرش كنار بالين او ندبه دارد ، دختر بيدار مىشود سبب زارى مادر را ميپرسد ، ميگويد به حال تو ميگريم ، ميپرسد مگر من چه باكم است ، ميگويد آبستنى و اين لكه‌اى است كه روزگار ترا سياه خواهد كرد ، دختر ميگويد مگر نگفتى دختر وقتى آبستن مىشود كه مردى را خيلىخيلى دوست داشته باشد ، من هيچ مردى را دوست نداشتم ، چرا همه‌اش را نگفتى و زارزار ميگريد .\r\n « شب شراب نيرزد به بامداد خمار » \r\nگفتيم اگر دخترها بىحوصله نشوند و تا آخر نمايش بمانند و بشنوند البته در كار خود هوشيار ميشوند .\r\n دام سخت است مگر يار شود لطف خدا * ورنه آدم نبرد صرفه ز شيطان رجيم \r\n\r\n23 هزار طلاق\r\nدر روزنامه خواندم كه در واشنگتن از 43 هزار عقد كه در يكسال بسته شده تا آخر سال 23 هزارش بطلاق كشيده و در غالب آب و رنگ يا زرق و برق علت بوده است ، در اين زمينه مشكلات زندگى را وقتى گفته‌ام .\r\n مشكلات زندگى را جان من * برشمارم تا چه گاهى مشكل است\r\nبا فلاكت در بساط مسكنت * ساختن در سال و ماهى مشكل است\r\nبا وجود وسوسه شيطان نفس * ره نجوئى در گناهى مشكل است\r\nديبهء تازه به بازار آورند * تو از آن ديبه نخواهى مشكل است\r\nرنگ جامه مىنخواهى شوخ و شنگ * كفش و جوراب و كلاهى مشكل است\r\nخويشتن را كم كنى نقش و نگار * از پى جلب نگاهى مشكل است\r\nهركجا بينى جوانى دلفريب * برنيارى از دل آهى مشكل است\r\nمىنخواهى از مقام در خورت * بيشتر خود مال و جاهى مشكل است\r\nدر مصاف زندگى خود بيش و كم * با زمانى ز اشتباهى مشكل است\r\nاز رفيقان صميمى روز خوش * روز بد يا بىپناهى مشكل است\r\nايمن از دشمن گذارى روزگار * گر نيارائى سپاهى مشكل است\r\nقافيه تنگ است ورنه گفتمى * بيش از اينها آنچه گاهى مشكل است \r\nتربيت هم با حشو و زوايدى كه پيدا كرده است نتيجه ندارد ، بلكه روزبروز بقهقرا ميرويم و بآداب و اسباب بر مشكلات ميآفزائيم ، آنچه از اخلاق ستوده در مدرسه گفته شود در محافل خصوصى و عمومى ، تئاتر ، سينما ، قهوه‌خانه‌ها ، خلاف آن را در معرض مشاهده ميآورند ، فسق و\r\n\r\n\r\n","description":"","footnote":"\r\n( 1 ) - خالى و پلنگ حكايتى را بنظرم آورد ، مردى به سفر رفت ، خواجهء خود را گفت اگر زهره تخلفى كرد خالى بجامهء او بگذار ، چندى گذشت باربابش نوشت :\r\n گر ز آمدن خواجه درنگى باشد * چون بازآيد زهره پلنگى باشد \r\n","page_name":" 124 ","page_number":156},
  {"content":"\r\n\r\nفحشا ، دزدى ، جاسوسى و بقول لامارتين : بشر بساطى مخرب‌تر از صحنهء تئاتر در تخريب اخلاق نگسترده است .\r\nمفتضح‌تر روزنامه‌ها است كه يوميه بچاپ ميزنند و عفت را خفيف ميكنند .\r\n\r\nمن خودم را بوين مياندازم\r\nاين عنوان را در روزنامه‌اى ديدم ، خواندم معلوم شد دخترى خودش را در وين « 1 » غرق كرده است و سبب را بدوستى نگاشته : پدرم مرا به قهوه‌خانه‌ها ميبرد بحريف مىسپارد ، از دنبال من مىآيد كه مزد مرا بگيرد ، مرا به اين كار شنيع مجبور مىكند ، من اين زندگى را نميخواهم ، خودم را به وين مياندازم .\r\nقرمساقى حد ندارد ، ناصر الدين شاه در دستخط تغيير به مسيح نامى قرمساق را به صاد نوشته بود ، شمس الشعراء سام ميرزا رباعىئى ساخت ؛ بعرض رساندند دستخط اصلاح شد .\r\n الحمد مسيحا كه جمادت كردند * آتش بودى و پس رمادت كردند\r\nزن قحبه بعزل هم ترقى كردى * زيرا كه قرمصاق بصادت كردند \r\nقرمساقهاى امروز ، صدسى قرمساق‌ترند .\r\n\r\nطبيعت برنمىگردد\r\nيكى گربه‌اى را تعليم داده بود ، شمعى در دست كنار سفره قرار ميگرفت ، و مدعى بود كه به تربيت مىشود در طبيعت تصرف كرد ، رفيقش روزى موشى همراه آورده سر سفره رها كرد ، گربه آرام ماند . نوبت ديگر دو موش آورد چون موش دوم را رها كرد گربه حركتى به خود داد و باز خوددارى نمود ، بار سوم سه موش آورد سومى را كه رها كرد گربه شمع را انداخت و پريد بموش .\r\nدر شهرهاى بزرگ اروپا گذرها كم‌وبيش طاس لغزنده است ، در قهوه‌خانه‌ها ميدان عرضه و تقاضا ، بىخيال نشسته‌اى يكى كنارت سبز مىشود ، دوبار دندان روى جگر گذاردى بار سوم دنده به قضا مى - دهى ، اين تمدن بتهران هم سرايت كرده است .\r\n اى كه از كوچهء اسلامبول ما ميگذرى * باخبر باش كه سر مىشكند ديوارش \r\nدر اثر قلت خون و جمودت حال ، طبع من چنان بود كه زيباترين صورت‌ها نقش ديوار مىنمود ، اگر برخوردى مىشد بصحبت برگذار مىكردم و شعر سعدى را بخاطر مىآوردم .\r\n به بىرغبتى شهوت انگيختن * برغبت بود خون خود ريختن \r\nعمر دراز سعدى هم در نتيجهء اين احتياط بوده است ، با زنهائى كه حلقه در انگشت داشتند از صحبت هم دريغ ميداشتم ، در نتيجهء صحبت‌ها ديدم بيشتر زنان خودباخته ، گول جوانان ناسخته خورده‌اند و فريب نويدهاى دروغ و بىپا ، گروهى را هم بىنوائى از راه دربرده است و به بىپروائى كشيده ، گروهى طبع سركش آنها را به آتش افكنده و ليس على المريض حرج .\r\nازدحام هرطبقه در شهر بزرگ و سنگهاى تكلف كه در راه نكاح انداخته‌اند اطوار زشت را از هر قبيل پيش ميآورد و من چند حكايت ذكر ميكنم و شايد در رديف احسن القصص است ، در سياحت آفاق لاغر و چاق پيش ميآيد ، چرا در خاطرات يكى را بايد نگاشت و ديگرى را مسكوت عنه گذاشت .\r\n جماعتى كه ندانند حظ روحانى * تفاوتى كه ميان دواب و انسان است\r\nگمان برند كه در باغ حسن سعدى را * نظر بسيب زنخدان و نار پستان است\r\nو ما ابرء نفسى و ما از كيها * كه هرچه نقل كنند از بشر در امكان است \r\n\r\nعروس شهرها\r\nپاريس را عروس شهرها گفته‌اند ؛ دامادها از همه‌جا بپاريس رو ميآورند و روزگارى بنشاط ميگذرانند ، بساط عشرت اينجا گسترده است ، كاخها بهشت‌آسا ، مرتب در غرفاتش حوران هورلقا ، غلمانان سربهوا را پذيرا .\r\n\r\n\r\n","description":"","footnote":"\r\n( 1 ) - وين فام رودى است در فرانسه .\r\n","page_name":" 125 ","page_number":157},
  {"content":"\r\n\r\nپتياره‌اى آن منازل را اداره مىكند ، زنان جوان بهرجهت بهواى هفته‌اى نوش سالها گرفتار نيشند نصف مزد ايشان كه بهاى جوهر جان است بدان پتياره ميرسد ، در برابر نصف ديگر از خوردنى و پوشيدنى انگاره گرفته شده است كه آن بدبختان از زير بار قرض رهائى ندارند ، مادامى كه مقروضند بايد بسوزند و بسازند ، اگر احيانا فرار كنند به حكم قانون آنها را تسليم آن جهنم بهشت نمون ميكنند ، اين است كه در شهرهاى ديگر دلبر كم است ، لكن آزادند ، اين گونه ستمكارى منحصر بكانون آزادى است .\r\nدر برلن براى جلب مسافر دولت قدرى چشم برهم نهاده ، از جنس لطيف در بعضى قهوه - خانه‌ها منتظر حريف نشسته‌اند .\r\nدر سفر اول ناصر الدين شاه بفرنگ ، در پاريس محلى بوده است موسوم به بال مبيل كه پدرم آنجا را بال مبال نام نهاده بود ، الاسماء تنزل من السماء .\r\nانواع رسوم و آداب آميزش را در قبايل هرجا ، من در افكار امم و تحفهء مخبرى گفته‌ام ، موسى نكاح دختر را منع كرد ، اسلام مادر ، خواهر ، عمه ، خاله ، برادرزاده و خواهرزاده و منسوبان رضاعى را و اساس در منع ، سلامت نسل است و در حدود حفظ از امراض جسمانى و روحانى ، در مصر و عرب اشخاص را نسبت به مادر مىداند ، هارون به موسى يابن امى مىگويد .\r\nخدن رسمى بوده است و هنوز هم در بعضى اقطار هست ، اسلام منع كرد .\r\nقطعه\r\n پسرى را پدر نصيحت كرد * كه ز زن ناگزير باشد مرد\r\nدخترى جوى زبر و كدبانو * كه شود با تو يار و هم‌زانو\r\nچند دختر گرفت او به نظر * چونكه يك‌يك بگفتشان به پدر\r\nگفت اين مر ترا بود خواهر * ديگرى را بجو از اين بگذر\r\nشكوه آخر پسر بمادر كرد * تا نشاند ز خاطر او گرد\r\nگفت هيچت مباد در دل غم * كه پسر نيستى تو او را هم \r\n\r\nفردوسى\r\n مگر در نهانى سخن ديگر است * پژوهنده را روى در مادر است \r\n\r\nبايد فردا بكليسا برويم\r\nدر استاند با شمس الملك كنار دريا سير پرتو قمر ميكردم كه در آب چون مجره كهكشانى مواج ساخته بود ، ما شيفتهء آن تماشا كه ناگاه دو ستاره در حاشيهء خيابان بجلوه توامان ظهور كرد ، بمغناطيس عشوه ، حال غشوه در ما انداختند ، شمس الملك زبان نميدانست ، گفت چه باشد كه استفسارى از آهنگ ايشان بنمائى ، نزديك رفتيم ، دورى ننمودند ، در محفلى كه بود نشستيم و از هر در صحبت پيوستيم ، پاسى بظرافت گذشت ، رخصت غيبت خواستند ، گفتم مجلس گلشن است ، چه‌وقت رفتن است ، گفتند فردا روز راز و نياز است ، ميخواهيم زودتر بخوابيم و فردا بدرگاه چاره‌ساز برويم ، گفتيم با اين سيره آن شعار را چه مناسبت است ، گفتند آزموده‌ايم هر يكشنبه كه بكليسا رفته‌ايم ، بصاحبخانه مقروض نمانده‌ايم ، از ناصر الدين شاه است .\r\n گر كنه‌كار نبودى بجهان روز جزا * از خداوند جهان لطف كريمانه نبود \r\nبايد با همه نشست و از سر پندار برخاست تا بر همهء احوال وقوف يافت و حكومت بى جا نكرد .\r\nمقام صالح و فاجر هنوز پيدا نيست .\r\nيكى از دوستان كه منزلتش هست ، نقل كرد ، زنى معروفه وجهى معتد به من سپرد و يادداشتى گرفت ، پس از روزى چند آمد و وجه خود را خواست ، دادم و يادداشت نزد او ماند ، رفت ،\r\n\r\n","description":"","footnote":"","page_name":" 126 ","page_number":158},
  {"content":"\r\n\r\nبخاطرم آمد كه يادداشت در دست او ماند و بسا هست سبب زحمتى بشود ، پس از هفته‌اى آمد كه فراموش كردم يادداشت را رد كنم . اينك آن يادداشت\r\n گر نهادت همه اين است زهى پاك نهاد * ور سرشت همه اين است زهى پاك سرشت\r\nعيب رندان مكن اى زاهد پاكيزه سرشت * تو چه دانى كه پس پرده كه خوبست و كه زشت \r\nچه خوب بود كه مردم پاك‌نهاد پاى استقامتشان نمىلرزيد .\r\n نه هرصحبت نشاطانگيز باشد * بسا صحبت ملالت‌خيز باشد \r\n\r\nروزگار با من به لج است\r\nدر لندن با خانمى اتفاق صحبت افتاد ، خالى از ملاحت نبود ، لكن از چهره‌اش ملالت مينمود . گفت پدرم مبتلا به فلج است و روزگار بامن بلج ، با دست خالى بديدنش رفته بودم حالش را تباه ديدم ، تقاضاى صاحبخانه هم در دلم خارى است ، حالى كه قصد بود مبدل بملال شد ، پنج ليره همراه داشتم در دستش گذاشتم ، خواست پاى مرا ببوسد ، رويش را بوسيدم و بخداش سپردم ، دعا كرد و از كجا كه مستجاب نباشد .\r\n اين جهان محنت‌سرائى بيش نيست * شهد دارد ليك آن بىنيش نيست\r\nغنچه‌اش دلتنگ و لاله داغدار * وان گلش از خار بىتشويش نيست \r\n\r\nسوختم كه نسوزانم\r\nدر برلن ديروقت به منزل ميرفتم ، بخانمى برخوردم ، صد هشتاد بجمال و در اندام بكمال ، محفلى نزديك بود ، باهم نشستيم ، ديدمش تربيت خواص دارد و با زندگى خانواده تماس ، گفتم مگر خانم را خواستارى مشترى نشد كه غمخوارى كند ؟ گفت چند نفرم خواستند من نخواستم ، گفتم ممكن است از سبب بپرسم ؟ گفت در خودم آن استوارى را نديدم كه عهد و پيمان بسر برم ، مردى را آزرده خواهم كرد ، سوختم كه نسوزانم .\r\n نظر سوى شاهد كسى را رواست * كه داند بدن شاهدى عذرخواست \r\n\r\nرقابت\r\nشبى در وينه در باغ عمومى در گوشه‌اى نشسته بودم و سير مهتاب ميكردم ، مستغرق فكر خود و پيش‌آمد روزگار ، بر خلاف انتظار خانمى به من رو آورده آمد كنار من نشست ، بىمقدمه اظهار داشت شيرينىفروشم و از پيش‌آمدى در جوش ، گفتم خير است ، گفت خواهرم دوستى دارد ، آمد او را برد من بر خود حتم كردم كه تنها نمانم ، وجاهتى نداشت بىملاحت هم نبود ، از رقابتش تعجب كردم و بر ملالتش تأسف خوردم ، گفتم هركه شيرينى فروشد مشترى بر وى بجوشد ، تبسمى كرد و لبخندش خالى از نمك نبود ، بقول ديگر شيخ متوسل شدم كه زن جوان را تيرى در پهلو نشيند به كه پيرى ، ديدم به اين لطايف دل نميدهد و دنبال را ول نميكند ، بمضمون شعر سعدى مترنم است .\r\n برخيز تا طريق تكلف رها كنيم * دكان معرفت به دو جو پربها كنيم \r\nآرى  إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي  يكى از رفقا غالب از كيسه و كمر مىناليد در كيسه چيزى داشتم بشامش دعوت كردم و راجع بكمر بديگريش حوالت .\r\nكاستن توكل و اشكالات تكفل در امر نكاح تامل آورده و بافشار طبيعت مجال تحمل نمانده جوانانرا اضطرار عنان اصطبار از كف بدر مىكند ، اگر صدد و طبع سركش زندگى موحش را پيش بياورد ، يا صد هشت نادانى صد نود نقص سياست است ، تشويق ميكنند تضييق نميكنند ، برنامهء سياست در مصلحت و عصمت نيست ، رشتهء عفت را گسسته‌اند كه آزادى است ، اخلاق مسرى است خوبش بطئى و بدش سريع السرايه .\r\n\r\nحكايت\r\nدر پاريس مردى جاافتاده با عليقلى خان سردار اسعد آشنا بود ، از تعلق زنى به خودش شكايت ميكرد كه شوهرش با من دوست است و زنش به من مىتند ، روزى شوهرش نزد من آمد و زنش در منزل من بود ، سخت خجالت كشيدم هرچه ميخواهم از صحبت اين پتياره كناره بجويم باز گرفتار ميشوم .\r\n\r\n","description":"","footnote":"","page_name":" 127 ","page_number":159},
  {"content":"\r\n\r\n مايهء پرهيزكار قوت صبر است و عقل * صبر گرفتار عشق عقل زبون هواست \r\nشايد اين گرفتارى در نتيجهء اشكال طلاق باشد ، با وجود عللى طبيعى كه گاهى طلاق را لازم مىكند .\r\nدر صحبت سرگذشت زنى را پرسيدم ، گفت مرديم خواهان شد ، منزلى بياراست و مرا مرفه بداشت ، جوانى چم مرا گرفت ، آخر خم شدم ، روزى با او مشغول رقص بودم ، آن مرد سر رسيد و ما را در آن‌حال ديد ، مرا ترك كرد ، اين بگفت و گريستن آغاز كرد كه قدر نعمت ندانستم ، بدين زحمت گرفتار شدم ، براى لقمه‌اى نان جان مىدهم ، حال كه جوانى است اين است ، از آب و رنگ كه افتادم چه بر سرم خواهد آمد ، نميدانم .\r\n دشمن بدشمن آن نپسندد كه بيخرد * با نفس خود كند بهواى هواى خويش\r\nچاه است و راه و ديدهء بينا و آفتاب * تا آدمى نگاه كند پيش پاى خويش \r\n\r\nشصت پيراهن\r\nيكى از دوستان ميگفت آشنائى دارم كه شصت پيراهن دارد ؛ گفتم سعدى يكيش را منكر است كه گر حجاب شود تا بدامنش بدرم ، بالاتر هم نميرود ، جائى كه پيراهنى را آن هم دربر بايد دريد آن عده پيراهن در جامه‌دان چه تأثير در موضوع دارد .\r\n\r\nخذ الغايات و اترك المبادى\r\nدر شيراز گربه‌اى داشتم براق ، سه رنگ و فوق‌العاده مأنوس ، گربه‌هاى نر اطراف او را گرفتند بگربهء سياهى ژوليده كثيف كه يك چشمش هم به جهتى از كاسه درآمده بود بيشتر رغبت داشت ، تا حدى كه آن گربهء سياه فرار كرد و گربهء من از دنبال و گربه‌هاى ديگر بحسرت مينگريستند ، تعجب كردم و به منتظم الحكماء حكايت ، گفت خذ الغايات و اترك المبادى .\r\nحيوانات فصل دارند ، آبستن كه شدند نر به خود راه نميدهند ، نظر به نه‌ماه آبستنى ، حق اين بود كه انسان هم سالى يكنوبت فحل بيايد ، عمرها درازتر ميشد و زحمتها كمتر ، حيوانات را طبيعت متوجه مىكند ، انسان بتوجه طبع را تحريك « 1 » فكر غذا اشتهاى كاذب ميآورد دله‌گى سنگينى معده و باز ؛\r\n جانور در بند آب و رنگ نيست * بر سر اين آب و رنگش جنگ نيست \r\nاز غرائب اين است كه اين گربه سه بچه زائيد ، بزرگ شدند ، من دستى بر سر آنها ميكشيدم از شير كه افتادند مادرشان از اطاق من قهر كرد ، بچه‌گربه‌ها را بيرون كردم ، باز بر قهر باقى ماند در حياط دور من ميگشت و بقدم همراه من ميآمد ، روزى بغلش كردم ببالاخانه بردم ، بدرب اطاق كه رسيدم چنان مضطرب شد كه با همهء انس حاضر بود چشم مرا دربياورد و جز بر حسادت نتوانستم حمل كنم .\r\n\r\nعضو اهم خانواده\r\nزن درميان هيچ قومى و هيچ قانونى چون قانون اسلام منزلتى كه شايستهء مقام او در جامعه است نداشته و ندارد ، بلى در اروپا زن را جلو مياندازند و تشريفاتى از براى آن قرار داده‌اند همه صورت ، لكن از تمام حقوق شخصيت محروم است ، اگرچه در فكر و عمل در مواردى از مرد كسر دارد ، از نظر تشكيل خانواده عضو اهم است .\r\n زن نيك فرمانبر پارسا * كند مرد درويش را پادشاه \r\nتمشيت زندگى و پرورش كودكان بعهدهء زن است ، مهر مادرى نبود كودكان بعرصه نميرسيدند چه بسيار مردان زن و فرزند را به خود باز ميگذارند و زنها بهر زحمت بار گران را ميكشند و اطفال را برميآورند .\r\n ببين آن بىحميت را كه هرگز * نخواهد ديد روى نيكبختى \r\n\r\n\r\n","description":"","footnote":"\r\n( 1 ) - به مادام سابينير كه ولعى در كار داشت گفتند آخر خجالت بكش ، حيوانات هم موسم دارند ، گفت ده آنها حيوانند .\r\n","page_name":" 128 ","page_number":160},
  {"content":"\r\n\r\n تن آسائى گزيند خويشتن را * زن و فرزند بگذارد به سختى \r\nدر تحفهء مخبرى گفته‌ام .\r\n مثبت و منفى است ذرات جهان * طالب و صلى كه باشدشان بجان\r\nاز سلول آمد مركب اين بدن * فرق باشد در سلول مرد و زن\r\nاى بسا مردا كه در طبع زن است * چون سلول ماده بيشش در تن است\r\nگر زنان بينى چو مردان دلير * تو سلول نر در ايشان بيش گير\r\nآن سلول نر فزونش كوشش است * و آن سلول ماده كارش جوشش است\r\nميتوان ديدن بخوى مرد و زن * نسبت آن دو سلول اندر بدن\r\nفاعل و مفعول از يك مصدر است * در سخن آن كى بجاى اين در است\r\nفعل صادر مىشود از آن و اين * مورد فعل است در جمله ببين \r\nگفته‌اند پنج چيز بسعى بدست نيايد ، زن موافق ( يا مرد ) فرزند اهل ، مال ، جاه و طول عمر ادبا ، فضلاء و امراء از زنان هنرمند بوده‌اند .\r\nصفوة الدين از امراى قراختار است :\r\n من آن زنم كه همه‌كار من نكوكارى است * به زير مقنعهء من دوصد كله‌دارى است\r\nدرون چادر عفت كه جايگاه من است * مسافران صبا را گذر بدشوارى است \r\nفخر الدوله از آل‌بويه نيابت پسرش مجد الدوله ميكرد ، سلطان محمود خواست خطبه بنام او كنند ، نوشت تا شوهرم زنده بود نگران بودم ، حال باك ندارم ، حرب را دو رو است ؛ اگر من مقهور شوم سلطان را فخرى نيست و اگر سلطان مقهور شود از زنى شكست يافته .\r\n چو از راستى بگذرى خم بود * چه مردى بود كز نى كم بود \r\nخيرات حسان را اعتماد السلطنه در احوال زنان نامى نگاشته .\r\nمن نميدانم در پيش‌آمدها و ناسازگاريها تقصير بيشتر از مرد است يا از زن ، شايد در احصاء بيشتر گناه گردن مرد را بگيرد ، مرد بيشتر از پى آب و رنگ است شايد هم يراق ، زن بيشتر طالب طمطراق ، دله‌گى هم بىمدخليت نيست .\r\n\r\nحدود\r\nاز انواع آميزش مرد و زن ، نكاح و تشكيل خانواده بصلاح و سلامت نزديكتر است اگر بسازگارى بگذرد ، زهى سعادت ، بو الهوسى ، تنگدستى و علل ديگر گاه وفاق را به نفاق ميكشاند ، از علل اختلاف زنا را اقبح دانسته و در همه‌جا سخت مجازات داده‌اند ، از افشاء ، جريمه ، بريدن گيس ، تراشيدن ريش ، بند ، شكنجه تا قتل و سوختن و شقه كردن .\r\nزانيه‌اى را به زمان عيسى بنا شد سنگسار كنند ، عيسى گفت آنكه گناهى بذمه ندارد سنگ اول را بيندازد ، هيچكس پا پيش ننهاد و عيسى خود دست به كار نبرد ، مريم يجدلى را توبه داد و اين درسى بود و امت او در رفتار هيچ از بربريت كم نياورد و ما بعضى عادات را ياد كنيم .\r\nآميزش نرى با ماده طبيعى حيوانات است ، خصوص در حيوانات وحشى از پرنده و درنده ، در حيوانات اهلى تخلف بيشتر اتفاق ميافتد و انسان از آن جمله است .\r\nدر لك‌لك ديده شده است كه اگر تخم ديگرى زير او بگذارند و جوجه در بيايد لك‌لك‌ها آن مرغ را هلاك ميكنند ، پس رقابت طبيعى است .\r\nمنشأ جنگ تروا هتك ناموس شد ، پاريس پسر پريامس پادشاه تروا ميهمان منلائس پادشاه اسپارت بود ، هلنا زن او را فريب داده با خود برد ، حكايت داود و بتزابه در تورات است .\r\nدر ليونه ( فرانسه ) براى افشاء و ملامت زانيه را محكوم ميكردند برهنه در ميدانى مرغى را كه رها كرده بودند بگيرد ، و زانى در آن اثنا لخت خاشاك جمع كند ( بعد مرغرا بپزند و باهم بخورند ) مردم تماشا ميكردند « 1 »\r\n\r\n\r\n","description":"","footnote":"\r\n( 1 ) - در ضمن اجراى مجازات كارهائى ميكرده‌اند كه شواليه آمورينى گويد از ذكر آن شرم دارم .\r\n","page_name":" 129 ","page_number":161},
  {"content":"\r\n\r\nدر پلنى ( لهستان ) زانى را از آلت مىآويختند و كاردى به او ميدادند كه از بيم هلاك خودش را خواجه كند .\r\nدر اسپانى شوهر مجاز بوده زنش را با فاسق بكشد ، نوشته‌اند ژان سوم بزنى گفت اگر زنا بدهى و شوهرت ترا بكشد او را عفو خواهم كرد ، گفت به اين قاعده مرا هم خواهيد بخشيد ، چه من شوهرم را با زنى ديدم و او را كشتم .\r\nساكسن‌ها زن را ميسوزانيدند و فاسقش را بالاى خاكستر او ميآويختند .\r\nدر رم وقتى بىبندوبارى رواج داشته كه اردوان سوم اشكانى قيصر را برفتار بروتوس ملامت نمود ، خانمهاى محترم ! خود را فاحشه بقلم ميدادند تا دست آزاد و پاى فراخ داشته باشند .\r\nگراور داماد و عروس\r\nمالينا زن كلوديوس در غيبت شوهر بنكاح ديگرى درآمد . زهى نكاح و بىعصمتى را يكى از اسباب اضمحلال دولت روم دانسته‌اند .\r\nدر مكزيك زانيه را پس از ثبوت قطعه‌قطعه كرده تناول مينمودند ، البته بشوق ضيافت چندان باريك هم در حجت نميشده‌اند .\r\n\r\nدوشيزهء پولادى\r\nدر موزهء اشتوتگارت مجسمه‌اى از پولاد ديده شد كه بهيكل زنى است توخالى ، در دارد و باز مىشود به درب آن ميخ‌ها نصب است ، زن خودباخته را ( زانيه ) در آن باز مىداشته‌اند و در را مىبسته‌اند ، آن ميخها به بدن زن مىنشسته و او را هلاك ميكرده .\r\nدر قوانين اخير ، قائل بتخفيف مجازات شده‌اند بعضى افشاء و اقرار بفحشا را در محكمه لازم ميداند كه از بىپروائى جلوگيرى شده باشد ، بعضى معتقد بمسامحه شده‌اند كه هتك شرافت است ( زهى شرافت ) و اين تشويق بجسارت است .\r\nدر شرع نبوى ، حد همان سنگسار كردن است لكن اثبات بىنهايت دشوار ، حتى آنكه نسبت زنا به كسى بدهد و اثبات بشهود نتواند مجازات دارد .\r\nدر آيهء 17 از سورهء نور است ؛ آنكه دوست ميدارد فحشا را شهرت بدهد از براى او عذاب دردناك است و باز آب توبه آتش گناه را مينشاند و اعادهء شرف ميدهد ، مگر اينكه از شنيدن بوى گل توبه را بشكنند .\r\nحكم الولد للفراش ، از توسل به ازلام مرد را مستغنى مىكند ، احتياج نيست كه در خدن به ازلام معين كنند بچه از كيست .\r\nدر صدر اسلام نوبتى اردو ديروقت به مدينه رسيد ، امر شد كسى شبانه به شهر نرود سه نفر تخلف كردند ، مرد بيگانه نزد زن خود ديدند ، يكى كشت ، يكى طلاق داد « 1 » يكى برو نياورد پيغمبر ( ص ) فرمود آنكه كشت مجازات دارد ، آنكه طلاق داد غيرت ،\r\n\r\n\r\n","description":"","footnote":"\r\n( 1 ) - طلاق كه در سنت كاتوليك صعوبت دارد ، در اسلام بىاشكال است و باز پيغمبر ( ص ) فرموده :\r\n« ابغض الاشياء عندى ، الطلاق » بدترين چيزها نزد من طلاق است ، اين است رجوع قرار داده‌اند .\r\n","page_name":" 130 ","page_number":162},
  {"content":"\r\n\r\nو آنكه برو نياورد مردى است بىشرف .\r\nشاهد چون شوهر باشد اثبات به قسم مىشود و آدابى دارد\r\nدر قانون فرانسه از سه ماه الى دو سال حبس يا از 100 فرانك الى 2000 فرانك جريمه قائل شده‌اند .\r\nخاطرم آمد كه يكى از لطمه‌اى بقاضى شكايت برد . ضارب به پنج شلينگ محكوم شد ، گفت اين است جزاى يك طپانچه ؟ گفت آرى ، ده شلينگ پيش قاضى گذارد و سيلىئى به روى او زد كه پنج شلينگ بعارض بدهد ، پنج شلينگ خود بردارد .\r\nمنتسكيو در اسپرى دولوا ( روح قانون ) گويد ؛ اينكه گناه زن را بيشتر شمرده‌اند و سياست او را سخت كرده‌اند از آنروست كه زن فرزندان ديگريرا بفراش مرد ميآورد و ظلمى است نسبت بفرزان حقيقى او و بزن تحميل وارد نيست .\r\nميگوئيم گناه بيشتر از مرد است كه سبب آن تحميل مىشود ، بسا هست زن بغفلت در تله مىافتد و شايد باكراه و از بيم آبرو يا حاجت تن درميدهد ، مرد فاعل و مختار است خصوص كه مرد مدعى تفوق است ، الرجال قوامون على النساء ، پس ديه بيشتر بر مرد است .\r\nبار سومى كه اينك در سوسيته جارى است و هرقدم تله در راه موجود است ، خنده‌آور است كه رسم ساموئدها را به چشم تعجب مينگرند كه در پذيرائى ميهمان زن خود را به اختيار ميهمان ميگذارند و اگر سست بجنبند دلتنگ ميشوند ، البته زنا در زبان ايشان موضوع ندارد ، من نمى - دانم چه فرق است بين ساموئد و مردانى كه زن خودشانرا شش قلم آراسته ، چون در شب زفاف ، با افتخار بمجالس مىبرند و بمردان ميسپارند .\r\nاگر شيطان نفس يا شياطين انسى ، زن را آخر از راه در ببرد ، چه‌جاى ايراد است اصرار خيلى كارها را صورت ميدهد .\r\nحكمت خلقت نر و ماده در نبات و حيوان ، تناسل و بقاء نوع است ، صحت‌نژاد موقوف بر مواصلت با غير خويشاوند ، اين است كه وصلت با خويشان را منع كرده‌اند . در چين تا هفت پشت رعايت ميكنند ، آميزش ماده‌اى با نر متعدد توليد مرض كرده است ، ظن غالب اين\r\n\r\n","description":"","footnote":"","page_name":" 131 ","page_number":163},
  {"content":"\r\n\r\nاست كه سيفليس بدوا در سگ پيدا شده باشد . در مصر هم كه پلياندرى ( خدن بازى ) رسم بوده است ، گفته‌اند اين است كه در نتيجهء تجارب هزاران سال آميزش زن را با يك مرد روا داشته‌اند .\r\n سوداى عشق پختن عقلم نمىپسندد * فرمان عقل بردن عشقم نميگذارد \r\n هدهدى كو كه فرستم به تو پيغامى چند \r\nمعروف است حاجى محمد حسين خان نظام الدوله ، معروف به صدر اصفهانى بيرون شهر اصفهان بقهوه‌خانه‌اى رفت ، صحبتش با قهوه‌چى گرم شد ، از كار و بار قهوه‌چى پرسيد گفت مى - گذرد ، تعريفى هم ندارد ، محمد حسين خان گفت چرا نميروى جاكشى كنى ، سودش بيشتر است ، گفت شما دستتان در كار است بهتر ميدانيد .\r\nچون پلياندرى در اكثر ملل بوده و هست بروز سيفليس عموميت داشته و دارد و مبارزهء با آن از اهم وظايف صحيه است و در ممالك متمدنه تحت مراقبت شعبه‌اى از نظميه ، در پنجاه سال قبل در برلن پنجهزار زن بشمار مىآمدند كه در تحت بازرسى صحيهء نظميه بودند .\r\nبانوان عفيفه ! ! از رجوع بصحيه اكراه دارند و در اشاعهء امراض گناه .\r\nمراقبين از طرف صحيه مكلف به كنجكاوى مىباشند ، گاهى خلاف نزاكتى اتفاق ميافتد و سبب عربدهء روزنامه‌نويسان مىشود كه عقيده دارند بطبيعت واگذار شود ، طبيعت كار خودش را مىكند ، حفظ صحت هم واجب است .\r\nدر روزنامه خوانده شد ، دخترى از راه رسيده به منزل ميرود ، در اين احوال دو جوان ميرسند يكى به ديگرى ميگويد تو ميروى يا من بروم ، بدون آنكه معلوم باشد كجا ، مفتش صحيه سوء ظن بدان دختر ميبرد و او را جلب مىكند ، يك شب به حال ناله و ندبه و فكر آبروى پدر و مادر بسر ميبرد تا در نتيجهء تحقيق معلوم مىشود آن گمان بىپا بود و دختر غريب ، به آن شهر براى تحصيل آمده بوده است و مبرى از تهمت است ، دختر از بيم آبرو توسلى نميجويد ، فضول مسئله را افشا مىكند و بيگناهى را رسوا ، اين است كه اشاعهء فحشا در شرع منع شده است .\r\nدرد بيدرمان است و صد هشتاد گناه باتمدن مادى كه راه صلاح را مسدود كرده\r\n\r\n","description":"","footnote":"","page_name":" 132 ","page_number":164},
  {"content":"\r\n\r\nاست و در بر نكاح بسته و خلق را به بربريت ميكشاند ، بىناموسى با دزدى و دروغگوئى دست به گردن است .\r\nآخر تدبير در حفظ بيگناهانى كه بتقصير گناهكاران بوجود آمده‌اند ايجاد زايشگاه و كودكستانها است كه چون بگردش نميرسى واگرد .\r\n عقل انجام عشق مىبيند * هم از اول نميكند آغاز\r\nچو چارهء هوست از طريق عقل نشد * رها كنيم و سر رشته را نگهداريم \r\nدر ژاپن طايفه‌اى از زنان ( گيشا ) به سمت مجلس‌آرائى شناخته شده‌اند ، حرفه شده است و قباحتى ندارد .\r\nيكى از نويسندگان گويد اگر ساعتى را كسى بدزدد سياست دارد ، چون ساعت را عوض بدست مىشود آورد ، پردهء عفت كه بلاعوض است طرف توجه نيست .\r\nعند الواقع عقد جز ايجاب و رضايت طرفين نيست ، چه حكم ميتوان كرد ، مگر اينكه آن مرد آن دختر را متكفل شود ، با تفاوت‌هاى زندگى چه بايد كرد ؟\r\n\r\nسان لشگر در برلن\r\nسان سوار را در گچسر نوشته‌ام ( صفحهء 71 ) احتشام السلطنه دعوت بتماشاى سان در كنار برلن كرد . رفتيم ، صف اول را گرفته بودند ، محلى مشرف بر ميدان سان براى تماشاچيان معين بود ، جماعتى پياده و جماعتى در درشكه مهياى تماشا بودند ، ميدان خوب ديده ميشد ، روبرو طاقنماهايى براى دستگاه امپراتورى و رجال آشنا مرتب بود . افواج ميگذشتند ، پياده ، سواره و توپخانه ، آراسته‌تر از آنكه بقلم بيايد .\r\nموزيكانچى دودسته بيشتر نبود ، يكى پياده ، يكى سواره ، چيزى از آن سان فراموش نميشود و فوق‌العاده مايهء ضحك بود اسب طبالچى سوار بود كه بىطبالچى دو نوبت وظيفهء خود را در كمال نظم انجام داد ، نوبت دوم و سوم كه افواج سوار سان دادند ظاهرا طبالچى زمين خورده بود ، اسب در كمال مهارت در محل معين از صف خارج مىشد ، دورى مىزد . در جاى خود قرار ميگرفت .\r\nمحل طبالچى در حركت دست راست بود ، در موقعىكه موزيك توقف ميكرد تا دسته رد شود ميبايست طبال بدست چپ تيپ بيايد و از براى اين كار مجبور بود در قوس معينى چرخ بزند و عادتا يابو اين كار را ميكرد و نكته اين بود كه طبالچى دو دست بيشتر ندارد و هردو در زدن طبل به كار است ، افسار يابو بسر خودش است ، در اثر تربيت و مشق بوظيفهء خود عمل مىكند ، در مملكتى كه اسب و ماديان رياضىدان باشند ، تعجب ندارد كه يابو هم مشق نظامى بداند ، آراستگى و نظم لشگر آلمان بجاى خود ، كيفيتى كه بخاطرم مانده است همان حركت يابوى طبالچى است كه در وظيفه تخلف نميكند .\r\n\r\nتفريح پوتسدام\r\nدختر ديتريثى شوهر كرده است و در پوتسدام مىنشيند ، روزهاى يكشنبه با برادرش به پوتسدام ميرويم ، پنج قطعه آلات رصد كه آلمانىها از\r\n\r\n","description":"","footnote":"","page_name":" 133 ","page_number":165},
  {"content":"\r\n\r\nغنيمت چين آورده‌اند جلو قصر ابيض در پوتسدام نصب كرده‌اند ، روزى در گردش آن بدايع صنعتى را تماشا كرديم ، والتر ديتريثى در منزل به من گفت نادر پادشاه شما ودايعى كه از هند چپاول كرد كجا گذارد ؟ گفتم قصر ابيض نداشتيم نميدانم ، خواهرش دست به پشت من زد كه بارك اللّه ، سوزن را در پاى ديگران مىبينند و جوالدوز را در چشم خود نمىبينند ، روزى دو سه نفر از طلاب عربى آموز نزد ديتريثى بودند ، من اين عبارت را گفتم و ترجمهء آن را خواستم ، دارهم ما دمت فى دارهم ، نفهميدند ، ديتريثى هم ملتفت نشد ، معنى كردم هروقت يادم مىآيد خجالت ميكشم ، مگر اينكه نميدانستم كه پروفسور هم ملتفت نخواهد شد اعلال بقدرى در كلمه تغيير ميآورد كه خيلى انس ميخواهد كه شخص بريشهء كلمه پى ببرد .\r\nنظر بمطالعاتى كه در چاپخانهء دولتى منظور بود ، قدرى توقف در برلن به طول انجاميد ، رخت مراجعت بربستم ، پس از مراجعت شغل شاغل من همان رسيدگى بمدارس است و غالبا مصاحبت اتابك ، چه در شهر ، چه در قيصريه . شبى به پارك رفتم ، اتابك مشغول بيليارد بود ، گفت چه خبر گفتم امروز سياست‌نامهء خواجه نظام الملك را ميخواندم ، نوشته بود سبب سستى كارهاى مملكت اين است كه ده كار بيكنفر ميدهند و نه نفر بيكار ميمانند يا كارهاى بزرگ را به اشخاص كوچك ميدهند از عهده برنميآيند و كارهاى كوچك را به اشخاص بزرگ كه دل نميسوزانند ، به لبخندى گذشت و مشغول بيليارد شديم .\r\nدر باب مدارس ، هميشه با اتابك مجادله داشتم ، يكروز باصرار بمدرسهء علميه‌شان آوردم كه سر راه درب خانه بود ، در عمارت متعلق بانيس الدوله در خيابان لاله‌زار ، از شاگردان سؤالات شد مؤدب الدوله در معرفى شاگردى گفت افعال بيقاعده را خوب فرا گرفته است ، اتابك گفت خوب بود افعال بيقاعده را در خارج مدرسه ميآموختند .\r\nافعال بيقاعده اصطلاح فرانسه و در لفظ آن كنايه كه در فارسى هست نيست . من در فوايد الترجمان قياسى اصطلاح كردم ، چون كتاب را روى اصطلاحات صرف و نحو نوشته‌ام و معلمين نميدانستند ، آن متروك ماند .\r\nگراور اتابك در مدرسه\r\nاز طرف راست : ميرزا نصر اللّه خان ، مشير الملك ، محسن خان مشير الدوله ، سام ميرزا ، شمس الشعرا - طرف چپ : عماد الدوله سپهسالار ( آقا وجيه ) . . . نظام السلطنه ، حاجى ميرزا يحيى دولت‌آبادى ، شيخ عبد الربه ، شيخ مهدى كاشى ، مهندس الممالك\r\nموسيونوز با روسها داخل مذاكره شده ، باعتبار معاهده با مصر كه هم از دول كاملة الوداد است تغييرى در تعرفهء گمرك داده ، بصرفهء انگليس نبود ، اگرچه حاجى محمد تقى شاهرودى آن اصلاح را مفيد به حال تجارت نميدانست ، بعقيدهء من رخنه بعهدنامهء تركمان‌چاى ، هر اندازه‌اش فتحى محسوب مىشود .\r\nانگليس كه ناراضى شد سرها بجنبش ميآيد ، روزى مخبر الدوله به من گفت اتابك چه مىكند بشير الملك از كفايت عين الدوله صحبت ميدارد .\r\nهفتهء قبل از استعفا با اتابك تنها بودم ، فرمودند از آنچه خوانده‌ايد موقع استعفا است كتابچه‌اى\r\n\r\n","description":"","footnote":"","page_name":" 134 ","page_number":166},
  {"content":"\r\n\r\nبنويسيد ، در ضمن عزيز خان خواجه وارد و صحبت قطع شد .\r\nنارضامندى انگليس و ارادهء مظفر - الدين شاه به مسافرت بفرنگ و استنكاف اتابك از قرض بدون تضمين مصارف كه چون قرضهاى اسبق هباء منثور نشود ، كار را به استعفاى اتابك كشانيده من در خدمتشان سفرى شدم و شرح آن مسافرت را از حركت از تهران تا مراجعت به اروپا عليحده نوشته‌ام كه مجلدى است ، قصد من از اين مسافرت نفوذ در افكار اتابك بود چون منظور در مصاحبت تلماك ، پس از مراجعت به اروپا چندى در برلن بودم ، از مخبر الملك و و صنيع الدوله مكتوب رسيد كه مراجعت مرا خواسته بودند .\r\n\r\nمكتوب مخبر الملك به برلن\r\nقربانت شوم ، بعد از اينكه شما هم داخل در عنوان يقولون بافواههم شديد و حركت كرديد تا امروز كه بيست و چهارم شوال است از شما بعد از خروج از خاك ايران شش كاغذ ، دو كارت و دو تلگراف رسيده است ، كاغذ ششم كه با چند عكس در مراجعت از پكن از تين‌تسن فرستاده شده بود پس از چهل روز باينجا رسيد و مثل ساير كاغذهاى شما اسباب خوشوقتى همه گرديد بنابر كاغذها در اين سفر الحمد للّه همه‌جا خوش بوده‌ايد ، اميد است كه بخواست خداوند بقيهء مسافرت نيز بخوشى و سلامتى بگذرد و به زودى چشم دوستان بديدار شما روشن شود و از شنيدن شرح مسافرت محظوظ گردند ،\r\n\r\n","description":"","footnote":"","page_name":" 135 ","page_number":167},
  {"content":"\r\n\r\nبه حساب تلگرافى كه از ژاپن رسيد در اين ساعت مىبايست شما در خشكى آمريك باشيد و اوقات عزيز را بتماشاى دنياى جديد بگذرانيد ، درصورتيكه ما بيچاره‌ها گرفتار دنيا و خيالات كهنه هستيم و يك برف كافى است براى اينكه مانع از مراودهء شهرى بشهرى بشود ، تا به پيمودن بر و بحر چه‌رسد و غيره و غيره . . .\r\nبارى پس از حركت شما اوقات به همان منوال كه مسبوق هستيد ميگذشت تا شب پنجم شعبان كه بعد از خوابيدن همهء درها را كوبيدند و خبر وارد شدن مولودى در منزل صنيع الدوله دادند ، صبح كه برخواستيم معلوم شد پسرى تولد شده و دكتر لئو لازم دانسته كه سه چهار مرتبه در روز آمده مادر بچه را ببيند و صنيع الدوله هم بسيار پريشان است ، روز بعد به خواهش خود احترام السلطنه شاه باحوال‌پرسى تشريف آوردند و درواقع وداعى شد ، شب هشتم شعبان دو ساعت بصبح مانده بنده در اطاق خودم از صداى ناله و زارى در حياط بيدار شدم و حالتى رفت كه شرح آن را نمىتوانم بدهم ، چه مجلس‌ها كه ديده شد و چه‌ناله‌ها كه شنيده شد ، بيچاره صنيع الدوله ، با اينكه شما در آن روز در تين‌تسن بوده‌ايد و خيلى از اينجا دور است بايد اين ناله‌ها در شما اثرى كرده باشد ، چرا كه كاغذ اول شما در تين‌تسن در همانروز نوشته شده بود يا هم اتفاقا بوده است ممنون وقتيم كه محلل همهء بدبختىها و خوشبختىها است و رفته‌رفته فراموش مىشود سركارخانم بزرگ حالا در منزل جناب صنيع الدوله هستند و مجلس شب هم آنجا منعقد است و با ضعف مزاجى كه دارند گاهى از روى بى اختيارى از گردش روزگار گريه و گاه از بازى بچه‌ها خنده ميكنند ، مزاجا همان درجه‌ها هستند كه ديده‌ايد و بسيار مايل بديدار شما ، ساير اجزاى خانواده از بزرگ و كوچك همه بسلامت هستند و سلام و دعا ميرسانند . جناب شيخ به زيارت كربلا رفته‌اند و از رونق سردم كاسته‌اند .\r\n24 شوال 1321\r\n\r\nحركت بتهران\r\nروز چهارشنبه سلخ نوامبر 1904 ، ميزان 1322 ، ساعت ده و پنج دقيقهء صبح ازوينه به طرف مقصد اقصى وطن حركت كردم ، موفق الدوله وثوق حضور موسيو كليشر به گار آمده بودند ، زنگ سوم زده شد ، لوكو - موتيف سوت كشيد ، ترن به حركت درآمد ، احساس جدائى در قلب ظاهر شد ، تا نظر مقطوع نشده بود طرفين باشارهء دست و دستمال رسم وداع به عمل آورديم و مهر خرسندى بدل برنهاديم .\r\nساعتى خيالات گذشته در خاطر جولان داشت ، اندك اندك فكر عوض شد ، تا تصورات آتيه در فكر من غلبه كرد و حال و خيال دگرگون شد ، اوضاع تهران به نظر مىآمد ، ديدار كسان و آشنايان از مدنظر ميگذرد ، فكرها ميآيد ، نقشه‌ها در تصور كشيده مىشود ، فكر ميكنم اصرار مظفر - الدين شاه در برگشتن من چه بوده است ، چه انديشه او را به اين خيال انداخته است ، بد و خوب همه قسم فكر مىآيد . با عين الدوله چه خواهم كرد ، مرا دوست اتابك ميداند و دشمن او است البته از احضار من انديشه مىكند ، تا شب اين خيالات مشغوليات من بود خواب جاى همه را گرفت ، بهترين آسايش خواب است ، در مثل آلمانى است براى خفته بد و خوب يكسان است به شرط آنكه خواب آشفته نبيند .\r\n باز صبح آمد كه آن اللهيان * سرزنند از بحر همچون ماهيان \r\nآفتاب همان آفتاب است ، افق تغيير مىكند ، چهار شبانه‌روز بر اين منوال گذشت و زمين چهار دور زد ، اوضاع دگرگون شد ، خيال دور كره را طى مىكند ، لحظه‌اى در چين لحظه‌اى در ژاپن ، بعد از آن خرميهاى ژاپن كوههاى خشك بىسبزهء مكه و مدينه ، سوارى شتر پاى گنبد هرمان ، كجاها بوديم حال كجا هستيم ، صحراى قبچاق هم طى شد ، در حوالى دربند درياى مازندران پيداست ، آن‌طرف دريا انزلى است ، گوشه‌اى از وطن است ، به وطن خواهم رسيد ، آنچه ديدم با آنچه خواهم ديد چه تناسب دارد ، هيچ .\r\nهمه‌جا با راه‌آهن و كشتى سير شد ، با اين عادات از انزلى بطهران چه خواهد گذشت ، كالسكه - هاى شكسته ، اسبهاى وامانده ، چپرخانه‌هاى خشك و خالى ، باكورا سى و هشت سال قبل ديده بودم ،\r\n\r\n","description":"","footnote":"","page_name":" 136 ","page_number":168},
  {"content":"\r\n\r\nدامنه‌اى بود خشك ، منظرهء آبادى ديوارهاى گلى ، بيش از يك دو درخت كنار كاروانسرا ، آن هم پژمرده ، گياهى ديده نميشد ، حال شهرى است خيابانها دارد ، كنار آنها درختها خرم است خاك و آب از خارج آورده‌اند آباديها كرده‌اند ، فكر ميكنم ما چه كرديم باز هم هيچ ! با همهء اين تصورات باز دل من خوش است و خاطرم مشعوف كه بخانهء خود نزديك شده‌ام ، روى آشنا مىبينم ، كسان و دوستان خود را ميبوسم .\r\n ريگ آموى و درشتىهاى آن * زير پايم پرنيان آيد همى \r\nبتهران خواهم رسيد ، باز در همان اطاق معروف به سردم جمع خواهيم شد و همان صحبتها را خواهم كرد ، دردها را خواهم گفت ، نميدانم كى نوبت درمان ميرسد ، جهالت ، بىعلمى ، بىهمتى بىغيرتى معلوم نيست تا كى دامنگير اين مشت مخلوق است .\r\n فساد چرخ نبينيم و نشنويم همى * كه چشمها همه كور است و گوشها همه كر \r\nچشم نداريم داريم ، گوش نداريم داريم ، هوش نداريم داريم .\r\nمظفر الدين شاه دو سفر بفرنگ رفته است ، دنياى آباد را ديده است ، ميل بآبادى ندارد ، دارد ، مانع چيست ، ديوار جهل و ظلمت اطراف او را گرفته است ، از عين الدوله ، امير بهادر و امثال اينها چه انتظار بايد داشت ، ناصر الملك « 1 » ، صنيع الدوله و امثال اينها خانه‌نشينند ، حرفشان بمفت نمىارزد ، در زمان ناصر الدين شاه حرفهاى نگفتنى در حوزهء ما گفته مىشد ، جاسوس همه‌جا بود ، لكن اهميتى بسخنان ما نميدادند و علت داشت ، غالبا مجالس صحبت سر شب بود ، چراغ ميسوخت و حرفها بلند گفته ميشد ، در بندان و تشكيل حوزهء پنهان سبب سوء ظن است ، اگر ( إِنَّا أَنْزَلْنا ) بخوانى خبرچين هزار خيال مىكند و چون خبر بد اجرت دارد روى سفارشاتى كه بجاسوسان شده است راپرت ميدهند ، جلو اطاق ما ايوان بود و توى اطاق پيدا . راه تازگى نداشت ، مكرر ديده بودم لكن در هر منزلش آرزوهاى تازه در دل من پيدا ميشد ، گاه اين فكر براى من مىآمد كه اصرار مظفر الدينشاه در مراجعت من براى كسب اطلاع از اوضاع ژاپن است كه دولت آسيائى است و ترقيات اروپائى كرده است ، زودتر بروم بگويم شايد اثرى داشته باشد ميدانم شاه مايل اصلاح هست لكن اصلاح مانع منافع حواشى است ، نخواهند گذارد چنان كه نگذاشتند ، اصلاح لازمه‌اش ترك هوا و هوس است ، اطرافيها شب و روز مشوق و طبع بشر بازيگر ، از خيالات ديگر منصرف مىشود ، بارى در اين سودا شب من روز و روز من شب مىشود .\r\nورود انزلى قدرى آتش افكار مرا خاموش كرد ، ديدم همان آش است و همان كاسه ، از بهبودى اثرى نيست ، از دماغهء كرج كه گذشتيم زمين و آسمان در نظرم جلوهء ديگر دارد ، جلگهء تهران است مقصد آمال ما ، اين مرحله هم گذشت ، بسلامت بتهران رسيديم ، حالا مردى هستم دور كره گرديده ، جاها ديده ، چيزها شنيده ، به كار خواهم خورد يا نه نميدانم ، دو روزى بديد و بازديد گذشت ، صحبت همه از مسافرت است ، در موارد شرفيابى شاه از ژاپن ميپرسند لكن از استماع حرفهاى سياسى استنكاف دارند ، روزى خواستم از ماركى ايتو و اقدامات او در كار ژاپن صحبت كنم ، فرمودند از نباتاتش بگو و امرى كه من در آن وارد نبودم گياه‌شناسى بود .\r\nروزى در اطاق برليان شرفياب شدم ، سه روز قبل تلگرافى از الجزاير از امين السلطان به من رسيده بود كه از سلامت كسانش به او اطلاع بدهم و سفارش كنم دعاگوئى را بهراندازه مقدور است بكنند ، تلگراف را براى وكيل السلطنه فرستاده بودم ، شاه از شنيدر طبيب پرسيد از اتابك چه خبر دارى ؟ عرض كرد خبر ندارم ، امين السلطنه حاضر بود هيچ نگفت ، من تلگراف را نقل كردم سكوت عجيبى براى حضار حاصل شد .\r\nدر خارج آصف السلطنه مرا ملامت كرد كه عين الدوله بدش ميآيد ، گفتم بيايد اطلاعى داشتم چرا نميگفتم .\r\n\r\n\r\n","description":"","footnote":"\r\n( 1 ) - بناصر الملك اميدواريها بود ، شاگرد اكسفرد تربيت‌شدهء انگليس .\r\n","page_name":" 137 ","page_number":169},
  {"content":"\r\n\r\nنوبتى در فرح‌آباد مشرف شدم جرگهء معتاد دور شاه را گرفته بودند و همه روى زمين نشسته ، مجلس بمزاح ميگذرد ، از من پرسيدند پسر بحرينى بدگل‌تر است يا ژاپنىها ، ميبايست عرض كرد كه به بدتركيبى او در ژاپن نديدم كه تفريحى بشود ، يادم از آرزوهاى خودم آمد ، ببين تفاوت راه از كجا است تا به كجا ، امان از همسايهء بد كه سبب يأس شده‌اند .\r\n چرا دست يازم چرا پاىكوبى * مرا جار بىدست و پا مىپسندد \r\n\r\nمدرسهء نظام\r\nسپهسالار آقا وجيه برادر عين الدوله ميخواست مريضخانه بسازد ، روزى نجم الدوله ، اديب الدوله ، من و يكدونفر ديگر را دعوت كرده بود ، ناهار خوبى داد ، پس از ناهار عنوان كرد كه خيال دارم مريضخانه ، رخت - شويخانه و مدرسه‌اى بسازم ، بيست هزار تومان براى اين كار گذارده‌ام ، بيست هزار ذرع زمين هم در همسايگى ما داشت محل ساختمان قرار داده بود ، هركس رأيى داد و باخيال او موافقت كرد ، من گفتم اين مبلغ براى اين سه اقدام كافى نيست ، عجالتا مدرسه‌هائى داريم و در ايجاد مدارس جديد شورى در سر مردم هست ، رختشويخانه آب ميخواهد و داير نخواهد شد ، عقيدهء من اين است زمين را بفروشند و قيمت آن را ضميمهء بيست‌هزار تومان بفرمايند يك مريضخانه در اراضى بهجت‌آباد كه قيمتى ندارد بنا شود كه از شهر قدرى دور باشد ، مريضخانه امروز بيشتر طرف حاجت است ، پسنديد بعد معلوم شد زير عبا استخاره مىكند ، برأى من استخاره راه داده بود .\r\nمريضخانه زير يوسف‌آباد بنقشه و نظارت من ساخته شد و سه دانگ از يوسف‌آباد را كه ملك او شده بود وقف مصارف مريضخانه كرد و امروز در تصرف نظام است ، در اثر اين استخاره سپهسالار نظر توجهى به من حاصل كرده بود ، پس از ورود من مرا خواست كه مدرسهء نظام را اداره كنم ، در اين اثنا مرحوم شد ، عين الدوله خيال او را تعقيب كرد ، بيشتر براى جلب من و سابقه كه در مدارس داشتم و دوستى با امين السلطان ، كتابچه‌اى در تخمين مخارج مدرسه براى يكصد نفر شاگرد با لباس و ناهار تنظيم كردم ، ساليانه ده هزار و سيصد و شصت و يك تومان بدون آنكه براى خودم حقى منظور كرده باشم ، كارهاى دولت در حقيقت نان خانه است ، من در اين عوالم نبودم على الرسم مواجبى داشتم ، خواستم مباح باشد .\r\nشاهزاده قلم را برداشت دستى هم بسبيل خود كشيد ، خواست در كتابچه اصلاحاتى بكند گفتم آنچه تخمين شده است در حداقل است و من براى خدمت قبول اين زحمت را ميكنم منظورى ندارم ، اگر مدرسه ميخواهيد تخمين اين است و اگر غير از اين باشد به ديگرى رجوع فرمائيد ، قلم را زمين گذارد ، قدرى فكر كرد باز دستى به سبيل كشيد كتابچه را امضا كردند و احكام لازم در حاشيه صادر فرمودند ، مدرسه را داير كردم ، مقارن اين حال شاه تشريف بردند بفرنگ .\r\n\r\nصورت برآورد مدرسهء نظام براى يكصد نفر شاگرد\r\nمعلم 10 نفر 3000 ريال\r\nناظم 500 ريال\r\nآجودان 300 ريال\r\nكتابدار 300 ريال\r\nسريدار 300 ريال\r\nاسلحه‌دار 150 ريال\r\nفراش ده نفر 600 ريال\r\nناظم و آجودان سابق 200 ريال\r\n5350\r\nمصارف يك ساله لباس تابستانى و زمستانى 11410 ريال\r\nناهار 24000 ريال\r\nقهوه‌خانه 1600 ريال\r\nمتفرقه 2400 ريال\r\n39410 ريال\r\n\r\n","description":"","footnote":"","page_name":" 138 ","page_number":170},
  {"content":"\r\n\r\nمقررا 12 ماهه 64200 ريال\r\n39410 ريال\r\n103610 ريال\r\nسابق برات صادر ميشد 57303 ريال\r\nلاحق صادر مىشود 46307 ريال\r\n103610 ريال\r\nنرخ بعضى اجناس را ياد كنيم كه چه بود و چه شد ، خصوص پس از جنگ اخير به كيلو و ريال در سال 1323 قمرى قبل از مشروطيت .\r\nبرنج / گوشت / روغن / پنير / سبزى / هيزم / نان\r\n2 / 1 1 / 1 0 / 7 3 / 1 5 / 0 15 / 0 5 / 0\r\n1367 قمرى ( متزلزل )\r\nبرنج / گوشت / روغن / پنير / سبزى / هيزم / نان\r\n0 / 15 0 / 40 0 / 130 0 / 50 0 / 6 8 / 0 0 / 6\r\nسابق مستبد بوديم و دور از تمدن ، حال دموكراتيم وارد بتمدن .\r\nدر غيبت شاه محمد على ميرزا بمدرسه آمد ، صد نفر شاگرد آراسته تحويل دادم .\r\nدر اوايل مشروطيت كامران ميرزا بمدرسه دعوت كردم ، نطقى مختصر و مفيد در محسنات مجلس و مناسبات نظام ارتجالا نوشتم فضل اللّه خان از شاگردان مدرسه كه طلاقت لسان داشت حفظ كرد ، ازدحام بقدرى بود كه به من راه نميدادند ، نطق در كلاس خوانده شد ، بعد نايب - السلطنه تمجيد فرمودند از براى من رقت حاصل شد ، صورت آن نطق را ندارم اين فضل اللّه خان بعدها وارد ژاندارمرى شد ، فتنهء كاشان بدست او خاتمه يافت ، كاروانى زده شد كار گروهى سره شد ، پس از قرارداد 1919 انتحار كرد ، سبب آن را ندانستم .\r\nمخبر السلطنه - صاحب اختيار - محمد عليميرزا - سپهسالار مشير الدوله - جلال الدوله - معين الدوله - مؤيد السلطنه اسد اللّه ميرزا\r\nحركت شاه و نايب السلطنه چون ملكهء نحل بود كه از كواره درآيد ، ملكه در پيش و مگسها دنبال او ، براى اشخاصى كه جسارت مخصوص نداشته باشند مجال قرب بدست نمىآيد ، ناصر الدين شاه خواص را كه دور ميماندند ميخواند .\r\nپس از مراجعت شاه امر كردند ناصر الدين ميرزا نصرت السلطنه ، اعتضاد السلطنه ، از فرزندان ناصر الدين شاه و خودشان ، اعزاز السلطنه و سه نفر ديگر از اولاد نايب السلطنه كامران ميرزا بمدرسه آمدند ، در سلام اول شاهزادگان را كه هنوز نميتوانستند قدم بگيرند جلو دسته قرار دادم ، پس از سلام مرا خواستند فرمودند چرا شاهزادگان را مقدم داشتى بايد مثل افراد با آنها سلوك كنى ، مدرسه رونق فوق العاده گرفت ، از سفارتخانه‌ها آمدند و عكس برداشتند صاحبمنصبان اول ژاندارمرى غالب شاگرد آن مدرسه هستند ، كلاه پهلوى همان كلاهى است كه شاگردان مدرسه بسر ميگذاردند\r\nمدرسهء نظام نسبت بسابق سه برابر بودجه دارد ، سه برابر سابق مىشود فايده برد سردار - كل طمعش گل كرد ، چند نفر از كسان او در مدرسه درس ميخواندند بىادبى بمعلم كردند ، آنها را از مدرسه خارج كردم ( و اين در مشروطيت بود ) در منزل طباطبائى ركن ركين مجلس متحصن\r\n\r\n","description":"","footnote":"","page_name":" 139 ","page_number":171},
  {"content":"\r\n\r\nشدند ، آقا پيغامى داد ، جواب دادم مشروطه داخل مدرسهء نظام نميشود ، در مدرسهء نظام امر است و اطاعت ، در باغ كامران ميرزا متحصن شدند ، از شبهاى رمضان شبى خدمت شاهزاده رفتم ، شاگردها را خواست كه با من گفتگو كنند ، عرض كردم در حضور مبارك حاضر نيستم با شاگرد مدرسه مجادله كنم ، مجد الدوله حاضر بود اشاره‌اى كرد و نايب السلطنه كه وزير جنگ است كوتاه انداخت و اين كشمكش سى چهل روز طول كشيد ، كسان سردار كل را نپذيرفتم و تا سفر آذربايجان مدرسه منظم بود ، بعد از من برهم خورد ، عدهء شاگردان مدرسه به يكصد و بيست رسيد ، در سلام بيش از صد نفر حاضر مىشدند ، ناهار مدرسه روى ميز داده مىشد سفره ، دستمال ، بشقاب ، دست - شوئى داشتند .\r\nعين الدوله آنچه شنيده شد بقرضهء محرمانه از انگليس شاه را بفرنگ برد ، گفتند خيلى خوش نگذشته بوده است و طبيعى بود ، عين الدوله زبردستى اتابك را نداشت از كماهى گزارشات اطلاعى ندارم .\r\nوسط ظل السلطنه طرف راست اعتضاد السلطنه طرف چپ نصرت السلطنه پشت سر اعزاز السلطنه ، نشسته دست راست اقتدار السلطنه دست چپ ابو الملوك ميرزا\r\nصورت قرضى بعنوان خريد اسلحه از دريفوس شد و آن وجه به مصرف مسافرت رسيد و مدتها بعد طلب دريفوس در مشروطه پرداخته شد ، نميشود از رجال معروف شاه يا غير شاه بپاريس بروند و آنها را دست نيندازند و شكلى بيادگار نگذارند ، يك كيفيتى پيدا ميكنند ولو سبيل باشد و صورت گرد و با تصرفاتى شبيه بشير دريائى ، صورت عين الدوله را با صورت شير دريائى كشيده زير آن نوشته شده بود عجب شباهت چشم‌گيرى ، انصافا بدهم پيدا نكرده بودند .\r\n24 صندلى طلاكش كه ناصر الدين شاه براى مجالس تعزيه در تكيهء دولت ساخته بود فرمانفرما در اوايل دورهء مظفرى فروخت و مقدارى ظروف مينادار را در بانك گرو گذارد ، عين الدوله تجديد صندليها را از خدمات خود ميشمرد .\r\n\r\nمقدمات مشروطيت\r\nملت حكم آكومولاتر را دارد كه بتدريخ قوهء برق در آن جمع مىشود ، بالاخره آتش ميگيرد .\r\nبشر از هر وضعيتى خسته مىشود ، ناصر الدين شاه گاهى هوس ديزى باغبان‌ها ميكرد و لكل جديد لذت سه لفظ هم كه بمفهوم مطلوب است در طبع روزگار موهوم و خارج از امكان است و آرزوى همگان نقل زبانها است و مطمع جوانها ، ميدوند و سر جاى خودند ، وضعيت موجود را برهم ميزنند و بر غم ميافزايند .\r\nامساك عين الدوله دست بدست با تفرعن تندى و لجاج ، مقدمات آشوب را ايجاد كرد ، اخگرى ميخواست كه آتش روشن شود .\r\nقند در تهران گران شد ، علاء الدوله حاكم تهران است و مردى بىپروا ، به كاروانسرا\r\n\r\n","description":"","footnote":"","page_name":" 140 ","page_number":172},
  {"content":"\r\n\r\nرفت حكم كرد از دكان سيد هاشم و سيد حسن قندى كه بود بيرون بريزند و بمردم تقسيم كنند ، 14 شوال 23 ، نرخ روى قند گذاردند ، تا اينجا شايد بهانه براى آشوب نميشد ، زدن سيد هاشم و سيد حسن رشته بدست مدعيان داد ، آقا نجفى را عين الدوله بتهران آورده بود ، سيد عبد اللّه توسط ميكرد ، محل اعتنا نبود ، بىبهانه ميگشتند .\r\nموسيونوز در بالماسكه عمامه بسر گذارده بود و با آن وضع عكس انداخته ، بدست آمد علماء آن را پيراهن عثمان كردند و علم واشريعتا بلند ، انگشت داخله و خارجه در كار است ، افكار گوناگون قائد و رهنمون خلق از كسبهء بازار و مردم بيزار ، به عادت مالوف در منزل بهبهانى و سنگلجى جمع شدند ، از منازل كار بمساجد كشيد ، روزبروز عدهء شاكى افزود ، شيخ محمد واعظ معروف بسلطان بالاى منبر باهانت عين الدوله زبان گشود ، شيخ را تعقيب و در قراولخانهء حياط شاهى توقيف كردند ، اهالى بقراولخانه ريخته ، قراولها بىمضايقه دست بشليك گذاردند ، سيد عبد الحميد نامى طلبه مقتول شد ، سلطان عبد المجيد مخذول .\r\n چو تيره شود مرد را روزگار * همه آن كند كش نيايد به كار \r\nعلما راه قم پيش گرفتند ، 18 شوال 23 .\r\nعضد الملك و حاجى نظام الدوله بقم رفتند ، نويد تشكيل عدالت‌خانه دادند ، علما به حضرت عبد العظيم آمدند .\r\nمسجد جمعه داير است ، عين الدوله مغرور و سپهسالار ( وليخان ) متهور ، آذوقه را به روى متحصنين مسجد بستند ، كار بزدوخورد كشيد ، دربار هم دو دسته شدند ، بر له و بر عليه عين الدوله ، حركت در شهر از سه از شب گذشته ممنوع شد و اقدام به گرفتن مظنونين سبب وحشت عمومى ، باصطلاح حكومت نظامى برقرار گشت .\r\nراهى كه مردم جستند توسل بسفارت انگليس بود ، از سفارت منع و تشويق توأما ميشد كاشف به عمل آمد كه قبلا عده‌اى مبال در سفارت تدارك شده بود ، حاجى محمد تقى بنكدار با مقدارى ديگ و ديگ‌بر و ملزومات ديگر و اسباب پخت‌وپز به دو معنى وارد سفارت شد ، خيمه‌ها برپا كردند و ديگها را بار ، از طبقات مختلفه معتكف سفارت شدند ، امتياز درستى هم بين متحصن و تماشاچى داده نميشد ، عنوان تقاضاى عدالت‌خانه است ، باغ مصفا ، آش و پلو مهيا ، مشترى بسيار ، انگشتها در كار .\r\nشبى صنيع الدوله ، حاجى محمد تقى شاهرودى و نگارنده بسفارت رفتيم ، در زاويهء پلهء جنوبى درويشى پردهء فقر كشيده بود و عنكبوت مانند پشت پرده خزيده ، برخاست و از پرده بيرون آمد ، مردى مسن بود ، سيه‌چرده ، ريش سفيد و گيسوى پريشان با خاطرى مجموع ، گفت اينها حرف ميزنند ما مشروطه ميخواهيم ، باقى معلوم است ، مخارج آن بساط از كجا ميرسيد معلوم نشد ، همه‌قسم حدس مىشود زد ، دم خروس هم پيداست ، بضرورت عين الدوله استعفا كرد ، ميرزا نصر اللّه خان مشير الدوله مردى نرم با دمى گرم بجاى او آمد . آنچه بخاطر دارم علما به شهر آمدند ، سفارت خلوت شد و تعللى در انجام عهد محسوس ، درثانى مردم در سفارت جمع شدند ، يكى از اجزاى سفارت بصاحبقرانيه رفته و دستخط را آورد و آن قول تأسيس عدالت‌خانه بود .\r\n\r\nدستخط تشكيل مجلس 14 جمادى الاخرهء 1324 قمرى\r\nجناب اشرف صدر اعظم از آنجا كه . . . مصمم شديم كه مجلس از شاهزادگان و علماء و قاجاريه و اشراف و ملاكين و تجار و اصناف بانتخاب طبقات مرقومه در دار الخلافه تشكيل شود كه در موارد لازمه در مهام امور دولت و مملكت و مصالح عامه مشاوره و مداقه به عمل آمده . . .\r\nصنيع الدوله ، محتشم السلطنه ، مشير الملك ، مؤتمن الملك و نگارنده معين شديم\r\n\r\n","description":"","footnote":"","page_name":" 141 ","page_number":173},
  {"content":"\r\n\r\nنظامنامهء انتخابات را بنويسيم ، مظفر الدين شاه « 1 » مزاجا دموكرات بود ، روزى مرا به فرح‌آباد خواست رفتم ، در ايوان راه ميرفت ، جز سيد بحرينى كسى نبود ، نوبتى به من نزديك شدند ، آهسته سئوال فرمودند ژاپن مجلس دارد ، عرض كردم هشت سال است ، در سان قشون در دوشان‌تپه حضور داشتم ، مصطفى قلى خان حاجب الدوله را احضار كردند فرمودند فراشها چرا مردم را منع ميكنند ، كار نداشته باشيد ، اين بساط از من نيست از اينها است .\r\nدر نظامنامه قرار شد شصت نفر از تهران انتخاب شوند ، شصت نفر از ولايات و به مجرد حضور نمايندگان تهران مجلس داير و رسمى شود ، نظامنامه بدستخط رسيد ، به نير الدوله حاكم تهران داده شد . اجرا كند ، هى هفته گذشت اقدامى نشد ، شاه در دوشان تپه است ، من بدوشان تپه رفتم ، مشير الملك را ملاقات كردم گفتم چه‌شد ؟ گفت حاكم نظامنامه را نميفهمد ، گفتم چه خواهيد كرد ؟ گفت حاشيه خواهم نوشت ، گفتم اگر نظامنامه را نميفهمد حاشيه را هم نخواهد فهميد ماند معطل ، گفتم من حاشيه كنارى مىنشينم توضيحات مىدهم گفت ميكنى گفتم بلى و بر اين قرار گرفت ، مظفر الدين شاه سخت نالان بود ، دكتر دامش آلمانى را براى معالجه خواسته بودند و نظر باعتماد شاه چهل روز من در دربار خوابيدم و ترجمهء دستور دكتر ميكردم ، معلوم بود كه حال شاه به شدنى نيست .\r\nبارى من در محل مدرسهء نظام كه مدرسه را بدار الفنون انتقال داده بودم انتخابات را بجريان انداختم ، خازن الملك معاون حكومت دو روز آمد و ديگر نيامد ، من بىرقم قوشچىباشى شدم ، براى روز مولود حضرت حجت ( ع ) طبقات تهران در سلام حاضر شدند ، تجار گفتند تا ناصر الملك يا صنيع الدوله از اعيان انتخاب نشوند ما دست بانتخاب نمىزنيم ، ناصر الملك شانه خالى كرد ، در تخت مرمر با نظارت خودش صنيع الدوله انتخاب شد ، دو نفر از خانوادهء ما نمايندهء تجار بودند ، مخبر الملك اخوى و صديق حضرت كه داماد ما بود و نصر الملك اخوىزاده هم منتخب اعيان ، صنيع الدوله رياست يافت ، سعد الدوله و احتشام السلطنه غايب بودند و از طرف جماعت انتخاب شدند ، سعد الدوله وزير تجارت كه بر سر اختلافات با موسيو نوز به يزد تبعيد شده بود علىرغم آن عمل با سلام و صلوات چندى بعد وارد شد ، احتشام السلطنه مأمور سرحد بود ، همان روز عيد پس از سلام در مدرسهء نظام جلسه تشكيل يافت و صنيع الدوله برياست انتخاب شد ، تشريفات مجلس هم از كيسهء لاغر حقير شد و سى تومان بيشتر نبود ، از براى دولت انتخابات اول خرجى برنداشت ، نظار بلا اجرت انتخابات را انجام دادند ، سماورى داير بود بخرج مشترى از ولايات بتدريج وكلا ميرسند ، در مدرسهء نظام جا تنگ بود ، بعمارت بهارستان انتقال كردند ، وكلا مشغول نوشتن قانون اساسى شدند ، وكلاى اصناف شب در منزل صديق حضرت جمع ميشدند و درس مشروطيت ميخواندند ، روز آخر انتخابات نوبت سادات تهرانى و لاريجانى بود ، توطئهء اغتشاشى ديده شده بود ، سادات لاريجانى چماق زير عبا داشتند ، به من گفتند ، سپردم فراشها مراقب باشند ، چماقها كه از زير عبا درآمد حكم كردم سادات لاريجانى را از حوزه بيرون كردند ، ميرزا آقا خان نامى سراسيمه وارد حوزهء انتخاب شد كه اينطور كه نظار نشسته‌اند قانونى نيست ، دست او را گرفتم و از دريچه بيرون انداختم و اينكه در مجلس در دفاع گفتم به چوب استبداد انتخابات را انجام دادم نظر به اين وقايع بود ، من سعى در انجام كار داشتم كه فرصت از دست نرود و الا كى در آن‌موقع بجزئيات آشنا بود و اگر به تعلل ميگذشت مظفر الدين شاه از دست ميرفت و مشكل بود وسيلهء انتخابات بدست بيايد ، نيت شاه را كسى جز من نميدانست ، همه كناره‌گيرى ميكردند .\r\n\r\n\r\n","description":"","footnote":"\r\n( 1 ) - شاه از انقلابات جوى وحشت داشت ، با انقلاب ارضى چه كند ، گاه در هواى رعد و برقى زير عباى سيد بحرينى ميرفت ، گفتند وقتى شاه وجهى به سيد ميدهند كه به مستحقش برساند سيد اولاد خودش را برهنه مىكند و وجوه را به آنها پخش و در ملاقات عرض مىكند باشخاصى دادم كه جامعه دربر نداشتند .\r\n","page_name":" 142 ","page_number":174},
  {"content":"\r\n\r\nعكس وكلاى دورهء اول مجلس برياست صنيع الدوله\r\n\r\nكسالت مظفر الدين شاه\r\nمرض كليهء شاه شدت كرد ، نه شاه حال مسافرت فرنگ را داشت نه وضعيت اجازه ميداد ، دكتر دامش آلمانى را كه متخصص بود خواستند .\r\n آنچه كردند از علاج و از دوا * رنج افزون گشت و حاجت ناروا \r\nچهل شب من مجاور گلستان بودم و جهنم ميگذشت ، يك‌شب تا صبح پاى رختخواب شاه نشسته‌ام و از ژاپن حكايت كرده‌ام ، بيشتر هم حسب‌الامر از درخت‌ها صحبت كرده‌ام ، در صورتىكه علم نبات‌شناسى جنبهء ضعيف من است ، سرم را هم پائين كرده‌ام ، چشمم را بقالى دوخته‌ام ، خانمها در چادر نماز دور رختخواب نشسته‌اند ، گاهى تصور ميرفت شاه خوابش برده باشد ، سكوت ميكردم و آرزوى فرار ، اينطور نبود ميفرمودند بگو ، روزبروز حال شاه بدتر مىشود و رقت‌آور است ، دكتر دامش اظهار كرد كه شاه هفته‌اى بيشتر دوام نخواهد كرد و قانون اساسى حاضر نبود ، دكتر را حاضر كردم كه شاه را بهر تدبير نگاه بدارد ، قانون حاضر شد ، وثوق الدوله نزد صنيع الدوله آورد ، فرمودند من نگاه بكنم يك ماده را تغيير دادم نوشته شده بود كه وزراء حق ندارند دستخط شاه را عذر عمل خود\r\n\r\n","description":"","footnote":"","page_name":" 143 ","page_number":175},
  {"content":"\r\n\r\nقرار بدهند ، نوشتم وزراء حق ندارند براى عذر خود دستخط صادر كنند ، ولو اينكه سعى شده بود در قانون چيزى زننده نباشد باز براى هر شاهى سلب اختيارات از خود تلخ است ، گرفتن امضا را بوزير همايون واگذار كرديم كه بمزاح قانون را بعرض برساند ، دغدغه از اطراف بسيار ميشد ، قانون بامضا رسيد ، شاه شب 14 ذيقعدهء 24 جهان فانى را بدرود كرد ، رحمة اللّه عليه .\r\nمحمد على ميرزا وليعهد در تهران است و بامضاى قانون كمك كرد و اگر در يكى از دستخطها گفته است قانون اساسى را من خودم گرفتم دروغ نگفته است .\r\nدو روز قبل از فوت بنا شد شاه را پاشويه كنند ، طاس و طشت حاضر شد ، حال شاه تنفرآور است ، پاها جوش كرده و از همهء بدن ادرار خارج مىشود ، از چند نفر كه حاضر بودند و اولى به تصرف كسى رغبت نكرد ، من خجالت كشيدم دست بالا كردم و پاى شاه را شستم ، امين اقدس بتوسط خواجه‌باشى صابون و حوله فرستاد ، در نارنجستان دستم را شستم ، امين اقدس از محترمين يا محترمات اندرون است و بواسطهء احترام السلطنه ما را خوب ميشناسد .\r\nمن از روى علم شهادت مىدهم كه استقرار مجلس از اول تا آخر آرزوى مظفر الدين شاه بود تهور اجراء نداشت تا صورة مجبور شد ، البته بركماهى امر وقوف نداشت .\r\nمظفر الدين شاه يازده سال سلطنت كرد ، حكيم الملك كه چهار سال بيشتر براى او دوام قائل نبود برشت رفت و درگذشت و شاه چند سال بعد از او پادشاه بود ، باز هم رحمة اللّه عليه بما خيلى صدمه زد ، لكن گناه او نبود ، گناه بخت مملكت بود ، مظفر الدين شاه فعال بود يا نبود يازده سال سلطنت كرد و اين‌مدت در حيات مملكت چندان مؤثر نيست ، دو كار از او باقى ماند كه او را حيات جاويد ميدهد و حيات مملكت را استحكام و من دو قطعه در مقدمهء فوايد الترجمان جلد اول چاپ دوم گفته‌ام :\r\n روا بود كه بشكرانه اهل علم و هنر * هماره ياد كند زان شه هنرپرور\r\nبه گيتى اندر خود يادگار بسيار است * ز پادشاهان قصر و سرا و زيور و زر\r\nبيادگار شهنشه مظفر الدين شاه * بيا تو باغ ادب بين هر آنچه نيكوتر\r\nعجب نه ار برود خود ز ملك ظلمت جهل * چو آفتاب معارف برآيد از خاور\r\nبلى ز نور چه نيكوتر است در ظلمت * بلى ز علم چه شايان‌تر است در كشور\r\nنه آخر اين ز پيمبر روايت است كه گفت * به چين همى بطلب علم اگر بود اندر\r\nبه روى خلق دو در برگشود شاه سعيد * چنان كه بود هماره بخاطرش مضمر\r\nدر معارف تا جهل‌ها كند درمان * در عدالت تا از ستم كشد كيفر\r\nسزد بشكر كه نوباوگان ملت و ملك * بدرگه احديت هماره شام و سحر\r\nروان شاه معارف‌نواز را خواهند * ز جان و دل بجنان با روان پيغمبر \r\nمتأسفانه و بدبختانه نوباوگان نماز نميخوانند و جز مجاز چيزى نميدانند .\r\n\r\nمحمد على شاه\r\nشاهى صبور رفت و شاهى غيور بجاى او آمد ، كارها معوق ، دولت معطل اول لايحه‌اى كه به مجلس برده شد لايحهء استقراض چهارصد هزار ليره بود ، چون همه ملاحظه داشتند قرعهء رابط دولت با مجلس باسم من افتاد ، بدون آنكه سمتى داشته باشم لايحه را بردم بمجلس « رفقا نخل بندند ولى نه در بستان » از اطراف آواز مخالف بلند شد و باز بر همه معلوم بود كه بىمايه فطير است . گمان ميكنم معين التجار عنوان بانك ملى كرد ، گفتم كور چه‌خواهد مگر دو ديدهء روشن ، بدون آنكه تقاضاى بوسه داشته باشم وجهى هم جمع‌آورى شد ، لكن معلوم نشد چه گفتند زنها دستبند و گوشواره دادند به گوش كى رفت و پارهء دست زن كى شد ، من ندانستم همينقدر دانستم كه گفتگوى بانك و حرارت‌ها لوث ماند و وجوه نزد وكيل الرعاياى همدانى جمع ميشد ، در اين‌موقع مجلس به بهارستان انتقال يافته بود و عدل مظفر تاريخ تأسيس مجلس است به خط كلهر به آب طلا بالاى درب مجلس نصب شد .\r\n\r\n","description":"","footnote":"","page_name":" 144 ","page_number":176},
  {"content":"\r\n\r\n\r\nورود وكلاى آذربايجان\r\nدر شوال 24 وكلاى آذربايجان وارد تهران شدند ، سر شب خدمت مشير الدوله رسيدند ، منهم بودم پس از طى تعارف مستشار الدوله پرسيد اينكه دولت بما داده است مشروطه است يا نه ، مشير الدوله جوابى نداد ، تكرار شد ، باز جواب صريحى داده نشد ، آخر مستشار الدوله برخاست و گفت پس دولت آب در گوش ما كرده است ، سكوتى در مجلس پيدا شد . وكلاى آذربايجان در منزل حاج اسمعيل مغازه پياده شده‌اند ، روز ديگر باتفاق صنيع الدوله بديدن آنها رفتم ، سعد الدوله در صدر مجلس جلوس كرده بقانون اساسى ايراد داشت كه ناقص است و از مقدمهء ناقص نتيجهء ناقص گرفته مىشود و اين حرف گرهى در كار مشروطيت انداخت كه هنوز گشوده نشده است ، قدر شربت نگاه نداشتند و روزبروز بر علت افزود .\r\nقوانين اساسى فرانسه يا بلژيك را ما هم خوانده بوديم مملكتى كه تازه پا بسازمانى غير آشنا ميگذارد بايد آهسته پيش برود متأسفانه به حكم عادت سياسى قانون اساسى بلژيك را مصدر قرار داده‌اند كه بر اساس فرانسه بود ، مردم فرانسه سردرب مجلس بناى سپهسالار\r\nآتشى مزاج همان قانون كنستيتوان « 1 » را هم مجرى نكردند ، كنوانسيون سوابق را از ريشه برآورده اوباش غلبه كردند و خرابيها بار آوردند و ما همان رشته را دنبال كرديم ، اگر ملاحظات سياسى نبود ميبايست تقليد از انگليس كرد كه هميشه اصول قديمى را ملحوظ ميدارد و نواقص را اصلاح مىكند ، اگر چه قانون اساسى ما بر بنيان محكم شرع است تندرويها و بوالهوسيها ما را از جادهء صلاح بيرون برد به مقصد نرسيديم سعادت يارى كند انشاء اللّه راه راست كنيم و بفهواى قانون اساسى بر تشكيل مجلس سنا و حفظ شعائر خودمان موفق شويم\r\nسعد الدوله و احتشام السلطنه كارچاق‌كن‌هائى داشتند و منتظر بودند با عدم حضور در تهران برياست انتخاب شوند و هيچكدام وزن صنيع الدوله را در اين مقام نداشتند . مجلس تغيير ماهيت نميدهد و عامه ميدانستند مشروطيت چيست انقلابى شنيده بودند . سعد الدوله مدتى داماد ما بود و او را خوب ميشناختيم نويدهاى غير عملى ميداد عند الامتحان يكرم المرء اويهان ، احتشام السلطنه تند است لكن بمسلك ايمان دارد سعد الدوله كند و نرم‌زبان است و بمسلك ايمان ندارد .\r\n هان تا سپر نيفكنى از حملهء فصيح * كورا جز اين مبالغهء مستعار نيست\r\nدين ورز و معرفت كه سخندان سبحع‌گوى * بر در سلاح دارد و كس در حصار نيست \r\nوكلاى آذربايجان دنبال مشروطه را دارند . موقع رفتن مجلس شد شرف الدوله به من نزديك بود آهسته گفتم رختخوابهاى خودتان را بمجلس ببريد . همين كار شد . هنگامه بالا گرفت هشت ماده مرتب كردند مواد عمده‌اش بخاطرم است .\r\nمشروطيت ، برقرارى انجمن‌هاى ايالتى ، عزل مسيو نوز ، منع اولاد ساعد الملك از رفتن به تبريز .\r\nشرحى بمشير الدوله نوشته شد گراور كرده‌ام كه عين عبارات ضبط شده باشد .\r\nدر صدر قانون اساسى نوشته شده بود بموجب فرمان قضا جريان ، من نوشتم معدلت بنيان\r\n\r\n\r\n","description":"","footnote":"\r\n( 1 ) -  Constituant \r\n","page_name":" 145 ","page_number":177},
  {"content":"\r\n . \r\n","description":"","footnote":"","page_name":" 146 ","page_number":178},
  {"content":"\r\n\r\nاين خطابات رقيمه روى فكر قضا جريان است و عادت ديرينه ، بدرب خانه رفتم ، اول شب بود هشت فقره تقاضاى مجلس را بردم ، مشيرو الدوله باقبال الدوله داد بعرض برساند ، جواب آورد كه مشروطه و انجمن را شاه قبول نفرمودند ، عزل موسيو نوز و غيره قبول شد ، بمشير الدوله گفتم اين جواب را من بمجلس نميبرم ، جماعتى از رجال حاضرند ، هركس چيزى گفت ، همه از مقصد دور ، مشير الدوله در هيچ‌مورد اظهار عقيده نميكند .\r\nگفتم اگر صلاح ميدانيد بگويم در مملكت اسلامى مشروطه چه معنى دارد ، مشروعه باشد .\r\nهمه پسنديدند ، در نظر خودم مشروعه اگر كما هو حقها مجرى باشد پدر مشروطه است ( نه آنكه آخوندهاى بىسواد گفتند ) وزير همايون حاضر بود ميدانستم بعجله راپرت خواهد برد و خواهد گفت من بفلانى ياد دادم اينطور بگويد ، آمدم بمجلس جواب را ابلاغ كردم حال پاسى از شب گذشته است ، سعد الدوله گفت مطلب تمام است ، منظور عزل موسيو نوز بود ، تقىزاده با او طرف شد كه بخاطر تو ما عزل نوز را جزء مطالب آورديم و الا عزل موسيو نوز چه اهميت دارد ، ما مشروطه ميخواهيم ، غوغا شد ، سيد عبد اللّه گفت در اين باب بيست و چهار ساعت مهلت بايد ، روى سخن با ما است ، من به منزل آمدم .\r\n\r\nتحصيل دستخط مشروطيت\r\nروز ديگر نزديك ظهر بمجلس رفتم ، گوشه‌اى نشستم ، هركس چيزى ميگفت ، وكلاى اصناف يك سمت جرگه داشتند ، ميرزا محمود كتاب فروش و حاجى محمد تقى بنكدار گفتند ما مشروطه ميخواهيم و فلانى براى ما خواهد گرفت ، وكلاى آذربايجان چشم گشودند ببينند فلانى كيست وقت ناهار بود برخاستند ، شرف الدوله و احسن الدوله نزديك من آمدند ، دامن مرا گرفتند كه اگر ميتوانى كارى بكن ، خانه و عيالات ما در تبريز گرو مشروطه است ، گفتم فعلا چلوكباب حاضر است و بىشرط بايد صرف كرد . « 1 »\r\nبعد از ناهار به صنيع الدوله عرض كردم ، كميسيونى بكنيد ، چند نفرى باشند درست صحبت كنيم ، در اطاق رياست كميسيونى شد ، امين الضرب ، تقىزاده ، مستشار الدوله را بخاطر دارم گفتم در كارها تدبير هم جايز است يا بيهوده سر به ديوار بايد زد ؟ گفتند منكر ندارد ، گفتم شرحى به مشير الدوله بنويسيد كه وكلا خوب ميدانند كه از آن روز كه دستخط مظفر الدين شاه صادر شد منظور ملت به عمل آمد ، لكن به هيچ زبان نمىتوانيم اين معنى را حالى اهالى تبريز و اصفهان و غيره و غيره بكنيم ، چهار مادهء قانونى هم تصويب كنيد در اختصاص سلطنت ايران به شخص محمد عليشاه و استقرار وليعهد بموجب فرمان او مشروطيت ايران و استقرار انجمنهاى ولايتى ، نامه نوشته شد به خط مستشار الدوله چهار ماده هم تصويب شد ( در سلطنت محمد على شاه چند نوبت كار به تراشيدن كشيد ) اعلانى هم در تبريز از طرف قنسولگرى انگليس چاپ شده بود مشتمل بر دستخط مظفر الدين شاه و دستخطى از محمد على ميرزا در تأييد دستخط شاه و اعلانى از طرف قنسولگرى باينكه شاه مشروطه را بملت مرحمت فرمودند ، نسخه‌اى از آن اعلان نزد وكلاى آذربايجان بود ، آن را هم ضميمه كردم و گفتم دو مادهء اول را رشوه مىدهم ، سوم را ميگيرم و چهارم را متعرض نمىشوم ، آمدم بدرب خانه ، نامهء مجلس را دادم بمشير الدوله گفت خودت ببر ، گفتم چه‌كاره‌ام پادوى هستم بذوق خود ، حشمت الدوله حامل شد .\r\nمشير الدوله احضار شد ، مرد خوب لازم نيست مرد ميدان هم باشد ، چيزى نگذشت من هم احضار شدم ، شاه در تالار برليان جلو درب اطاق عاج روى صندلى جلوس فرموده‌اند عضد الملك و مشير الدوله روى زمين ، مقابل شاه ميز كوچكى فى ما بين است ، شاه غضب‌آلود فرمودند مطلب چيست ؟ عرض كردم شرحى است كه بصدر اعظم نوشته‌اند ، فرمودند مشروطه در دستخط شاه و\r\n\r\n\r\n","description":"","footnote":"\r\n( 1 ) - گروهى در شاهزاده عبد العظيم نشسته‌اند كه مجلس بر خلاف اسلام است ، غالب ذاكرانند و اهل منبر و بى خبر از  أَمْرُهُمْ شُورى بَيْنَهُمْ . \r\n","page_name":" 147 ","page_number":179},
  {"content":"\r\n\r\nمن نيست ، عرض كردم مبلغ الطاف ملوكانه بملت مژده داده است كه شاه مركب « 1 » راهوار خوش نشانى برعاياى خود مرحمت فرمودند ، ملت مىبيند اسب عربى خوبى است ، اما نبايد به آن اسب گفت ، فرمودند مشروطه چه لزوم ، مشروعه باشد ، عرض كردم مشروعه اختيار بدست آخوندها ميدهد ، عضد الملك گفت صحيح عرض مىكند ، فرمودند كنستيتوسيون باشد عرض كردم لفظ فرنگى و شامل شرايطى است كه اسباب زحمت خواهد شد ، باز عضد الملك گفت صحيح عرض مىكند فرمودند پس چه بايست كرد ؟ عرض كردم هيچ‌كار تازه نبايست كرد دستخط بفرمائيد همان روز كه فرمان شاه مرحوم صادر شد مملكت ايران در عداد ممالك مشروطه درآمد ، منتها لازم است در اطراف مسأله دقت بشود ، باز عضد الملك گفت صحيح عرض مىكند ، كاغذ و قلم را به من دادند كه بنويس ، عضد الملك عرض كرد اجازه بدهيد در اطاق ديگر دستخط درست تنظيم شود ، بعرض برسد . اين قسمت را مشير الدوله وظيفه داشت بعرض برساند ، ناظم خلوت احضار شد فرمودند در آن اطاق كسى نباشد ، آمديم به پيش اطاقى . عضد الملك كه رئيس قاجاريه و مردى معمر و با متانت است به من گفت تو كيستى ؟ كجا بودى ؟ چرا من تو را نديده‌ام ، بيا دهانت را ببوسم .\r\nدستخط را مسوده كردم ، حشمت الدوله پاك‌نويس كرد . بحضور بردم ، مسودهء مرا گرفتند در كيف گذاردند ، پاك‌نويس را صحه فرمودند ، در مراجعت من فرمودند باز فردا بيا چيز ديگر بخواه ، عرض شد ملت فرزندان شاهند ، فرزند هر روز از پدرش تمنائى دارد . تعظيم كردم و مرخص شدم .\r\nدر صحن مجلس ازدحامى است ، همه منتظر ، برف هم ميآيد اما مجلس حضور شاه خيلى گرم بود . هركس از نتيجه ميپرسد ، من هيچ نميگويم ، يكى فرياد كرد از رؤيتش پيداست كه كارى كرده است دستخط را در مجلس دادم به سيد عبد اللّه ، قدرى تاريك بود ، داد به من كه خودت بخوان يكى لاله گرفت خواندم ، تمام كه شد دستخط از دست من بيرون رفت ، سعد الدوله بالاى سر من ايستاده بود دستخط را گرفت برد به سرسراى مجلس براى حضار خواند ، ميرزا محسن مرا ملامت كرد كه كار را تو كرده‌اى چرا ديگرى بخرج مردم بدهد ، گفتم دستخط اهميت داشت خواندنش چه اهميت دارد . مرا بسرسرا برد كه چيزى بگويم ، چه بگويم كه به كسى برنخورد ، گفتم علماء ، وزراء و وكلا در خدمت ملت خوددارى ندارند ، اگر در امر تعويقى مىشود لازمهء حسن تدارك است ، گوشها بايد حاضر بشود و هنوز حاضر نيست ، جهانگير خان مدير صور اسرافيل فرياد كرد كه ما هم در همين تداركيم ، ديگر نگفتم اما گوشها را پاره نبايد كرد .\r\n\r\nاحوال وكلا\r\nاشكال بزرگ شناختن وكلا بود ، معنى مشروطه را صد نود نميدانستند ، بحرفهاى رنگين خصوصا قدرى با حرارت توجهى بود ، اكثر صلاح شخصى را بر صلاح مملكت ترجيح ميدادند ، بين وكلاى اصناف اذهان صاف‌تر و اغراض كمتر بود ، تجربه معلوم كرد آنكه بيشتر بر خلاف دولت در نطق‌ها حرارت بخرج ميدهد شبها درباريان را ملاقات كرده است يا ظل السلطان را ، هريك بدول اجنبى بيشتر حمله مىآوردند سرسپردهء سفارتى هستند ، تدبير اين بود كه مجلس را در انظار از صورت معقوليت بيندازند و مضر به حال مملكت جلوه بدهند ، بالاخره بگويند مملكت حاضر نيست و رشته را پاره كنند ، حرف حساب محتاج بالتهاب نيست ، تا صنيع الدوله رئيس بود قسمتى بملايمت و مدارا ميگذشت ، بعدها بخشونت كشيد .\r\nافراد و انجمن‌ها ميخواهند به صورتى هرچه مهيب‌تر جلوه كنند ، در انتشارات ژلاتيى غالب تهديد بطپانچه مىشد ، يكى از آشنايان ، نصر الدوله پسر معين السلطان ، شكل اژدهاى هفت‌سرى آورد كه من گراور كنم ، نكردم چه تفسير بسوء نيت و عدم رشد و بهانه بدست مىداد همه ميخواستند هركول ( پهلوان يونان ) باشند .\r\n هر آن رايض كه توسن را كند رام * كند آهستگى با كرهء خام \r\n\r\n\r\n","description":"","footnote":"\r\n( 1 ) - انصافا اواخر ديديم كه چندان راهوار هم نبود ، بلكه از وسط راه چموش مينمود .\r\n","page_name":" 148 ","page_number":180},
  {"content":"\r\n\r\nدستخط را در گراورسازى خودم گراور كردم و تقسيم شد\r\n\r\n","description":"","footnote":"","page_name":" 149 ","page_number":181},
  {"content":"\r\n\r\nسعد الدوله كه از رياست مجلس مأيوس شد درس حقوق سلطنت بشاه ميداد ، احتشام - السلطنه در ادارهء مجلس تندى را از حد گذراند ولى صميمى بود .\r\nمن سعى دارم بيطرف بنگارم و از حد وسط قدم بيرون نگذارم ، ظل السلطان ميخواهد شاه بشود ، عمال او تشوير افكار ميكنند ، حتى روزى صنيع الدوله و مرا خواست كه بپزد زياد خام بوديم ، چندنفرى كه بوديم ميانه را هرچه مىبستيم پاره ميكردند ، چندنفر از وكلا آتش را باد ميزنند ، سوءظن مفرط وكلاى آذربايجان بمحمد عليشاه كه او را از تبريز ميشناسند سبب است ، بهيچوجه اعتماد حاصل نميكنند ، شاه شش دانگ تابع روس است ، فوجى از افواج روس باسم شاه بوده است ، وقتى در تبريز درسان لباس آن فوج را دربر ميكنند « 1 » از سفارت انگليس بوزير دربار غلامحسين خان غفارى گفته مىشود كه چون با وليعهد محرميت داريد به او بنويسيد كه زياد يكطرفى نبايد بود ، شاپشال نامى بين شاه و سفارت روس رافع است و مردى نالايق .\r\nجوانان بىتجربه هركدام رساله‌اى از انقلاب فرانسه در بغل دارند و ميخواهند رل ربسپير و دانتن را بازى كنند و آخر كار آنها را ندانسته‌اند ، گرم كلمات آتشينند ، از برودت آخر كار اطلاع ندارند .\r\nروزى در صحن مجلس يكى كه نمىشناختم به من گفت بملت خيانت كردى ، گفتم از چه راه گفت وكيل نشدى ، گفتم اگر وكيل ميشدم چه ميكردم ، گفت حالا تو از طرف دولت ميآئى هشتاد نفر وكيل را مجاب ميكنى اگر وكيل بودى دولت را مجاب ميكردى ، گفتم شما ملتفت نيستند ، اگر من وكيل بودم يك رأى داشتم و كسى نبود كار مرا بكند ، من در ضمن اعتراض مطلب را بوكلا حالى ميكنم و در دولت بصلاح حرف مىزنم ، غلبهء من در مجلس عين مغلوبيت بود ، اما بفلان\r\n\r\n\r\n","description":"","footnote":"\r\n( 1 ) - عكسى از محمد على ميرزا سواره در آن لباس بدست قنسول انگليس ميافتد .\r\n","page_name":" 150 ","page_number":182},
  {"content":"\r\n\r\nشاگرد مدرسه چه بگويم كه دو كلمه خوانده است و از هيچ‌جا خبر ندارد ، آنچه كرديم اعتماد بين دولت و ملت حاصل نشده ، طرف مجلس را آرام ميكنم ، از دربار دم خروس پيدا مىشود ، شاه را بر سر موافقت مىآوريم جلو انجمن آذربايجان و درب منزل ظل السلطان بمب به طرف شاه مىاندازند شاه نسبت را به تند روان مجلس و ملت ميدهد ، از اينطرف گفته مىشود كه تحريك دربار است ، چه‌جهت داشته است كه كالسكه خالى بجلو برود و شاه در اتومبيل از عقب ، پس توطئهء خودشان بوده است ، هفته‌اى به استنطاق حيدر عمواغلى ميگذرد ، ظل السلطان محل سوء ظن بود ، انجمن آذربايجان هم شريك شد « 1 » .\r\nپس از آنكه شاه بمجلس تشريف بردند و قسم خوردند و تصور ميرفت فى الجمله اعتمادى در بين آمده است ، بمب روز جمعهء 25 صفر 1326 در خيابان ماشين كه به سمت كالسكهء شاه انداختند و جمعى را تلف كردند هرچه رشته شده بود چله كرد . ملك المتكلمين ، متهم بارتباط با ظل السلطان است ، سيد جمال با دربار ( بقول صاحب اختيار ) العهدة على الراوى ، و هردو علمدار مشروطيتند ، حاجى محمد اسمعيل مغازه معلوم نيست چه‌كاره است .\r\nيكصد و سى انجمن در شهر داير است « 2 » غالب مخرب مجلس و وابسته بمراكز مختلف . متمم قانون اساسى شش ماه وقت مجلس را گرفت و لقمه از حوصله بيش بود . بر سر مادهء هشتم متمم قانون اساسى در تساوى حدود ملل متنوعه كشمكش‌ها شد و جماعتى معتكف مجلس تا علما به لباس اغماض طرح ماده‌اى ريختند ( قصاص مسلمان بعوض غير مسلمان ) .\r\nروزنامجات باغراض گوناگون آبرو براى كسى باقى نگذارند ، اگر احيانا حقيقتى يا دردى را موضوع مقاله قرار ميدادند لهجهء زشت و ظهور دمهاى خروس اصل منظور را از بين ميبرد ، معلوم نبود از زبان كى سخن ميگويند .\r\nزنى بمردش از دشوارى بچه‌دارى سخن مىگفت ، مرد را عقيده آن بود كه چندان دشوار نيست ، گفت من بچه مىشوم ، نگاه كن مرد قبول كرد كه رل زن بازى كند ، بچه گفت ننه من ماست ميخواهم ، ماستى فراهم كرد ، گفت حالا شيره مىخواهم ، شيره را هم حاضر كرد ، گفت بريز توى ماست ، ريخت ، گفت نميخواهم شيره را دربياور ، ماند معطل ، بچه دست گذارد بگريه و زارى و فرياد .\r\nحال مجلس ما تازه چرخ پرآرزو و بىحوصله است ، دولت ما بچه‌تر ، دايگى بعهدهء من افتاده است ، انواع تحريك از طرف مخالف و موافق در كارست ، دوست از دشمن شناخته نميشود ، پسرهاى رحيم خان چلبيانلو در قراجه‌داغ بتحريك مركز آشوب راه انداختند ، جمعى در حضرت عبد العظيم ، البته به تحريك نشسته‌اند كه مجلس خلاف شرع است ، در ولايات غوغاى متمم قانون اساسى ، همه مانع اقدامات در اصل مقصد ، علماء بر سرطراز اول در جدل ، اسباب كار مفقود ، پر جبرئيل در آسمان هفتم ، اصحاب حل و عقد مانع پيشرفت ، دولتى بدخواه ، مجلسى بدبين ، سوء ظن از دو طرف توقع از مجلس بيشتر چه ديه با عاقله است .\r\n\r\nصحبت من در مجلس\r\nانواع تحريكات در كار است ، جماعتى وزراء را محرك مجلس ميدانند و جماعتى مجلس را محرك وزراء ، فارسى بگوئيم بعضى تغييرات را كه مجلس خواسته است تحريك وزراء ميدانند ، نه از سوء رفتار خودشان ، بعضى امور هم علت وقوع در خودش است ، مثل كشمكشى كه بر سر انتخاب انجمن ولايتى رشت اتفاق\r\n\r\n\r\n","description":"","footnote":"\r\n( 1 ) - جماعات اشخاصى مخصوص براى ساختن دروغ دارند ، رطب و يابس حق و باطل بهم آميخته است .\r\n( 2 ) - منجمله انجمن اشراف در تحت رياست امير خان پسر سپهسالار آقا وجيه ، مخلص هم در آن انجمن وارد بودم ، يعنى دعوت شدم و ده تومان هم وروديه از من گرفتند و از من احتراز ميكردند ، صورت تقويت مجلس بود و در عمل تخريب ، روزنامه‌ها جز تجزيه كردن ، زشت گفتن ، تهمت زدن ، حرفى نداشتند ، گاهى تذكر بانقلاب فرانسه كه هيچ تناسب با وضعيت و احوال ما نداشت .\r\n","page_name":" 151 ","page_number":183},
  {"content":"\r\n\r\nافتاد ، نويسندگان مغرض كه هركدام سر به جائى سپرده‌اند آنچه نبايد نوشت نوشتند ، غافل كه از كاستن قوت اجرا آشوب و فساد قوت ميگيرد و شايد همين منظور است ، در هرحال وزراء بدبخت مسئولند ، امروز تكليف ملت و مجلس تقويت قوهء اجرائيه است ، بست نشستن طبقات كارى است سهل ، اخبار فسادانگيز نبايد منتشر كرد كه در ولايات اثر بد ببخشد يا در تهران مخل كار باشد ، نه بست‌نشين خوش‌نيت است ، نه منتشرين اخبار ، ايلات آزادى را بفساد ترجمه ميكنند .\r\nحال انصاف بايد داد كه با اين اسباب ناكوك و اغراض مسلوك كدام قانون از مجلس گذشت كه اجرا نشد ، كدام كتابچهء دستورالعمل بدست وزراء داده شد كه عمل نشد ، آيا در اجراى قانون ايالتى يا بلدى كوتاهى شد يا برگشت تيول و تسعير متروك ماند ، دوخار در چشم تيولدار شكايت مجلس از چه‌راه است ، اين وزراء نباشد وزراى ديگر ، نه قانون را مجلس بايد بدست بدهد ، از ماليهء بىبودجه ، عدليهء بىتكليف ، ادارات بىنظامنامه چه ميخواهند ، همهء اين امور بفرصت تنظيم تواند شد ، آن طفل يك‌شبه كه ره يك ساله ميرود شعر است و اگر كسى براى خود كار كند قانون دماغى ساخته است ، وانگهى هيچكس امروز بدون قانون تمكين ندارد ، قانون اساسى ، قانون داخله ، قانون سنا ، قانون روزنامه ، قانون ديوانخانه در مجلس معطل مانده است ، قانون را بگذرانيد اجرا بخواهيد ، وقت مجلس را بتحريكات مزورانه ميگيرند ، بالاخره بايد ملت و وكلا بدانند كه اصلاح يك مملكت آشفتهء بهم‌ريخته تدريجى الحصول است ، امروز اهم كارها بانك ملى است ، حرف بسيار گفته شد و اقدامى نشد ، جا دارد كه از اين بابت وزراء از مجلس شكايت كنند ، فعلا از براى رفع ازدحام و آسودگى ضعفا و ارباب حقوق تدبيرى شده كه وزير ماليه به اطلاع مجلس خواهد رسانيد .\r\nقانون روزنامه را من در تصدى وزارت علوم از روى قانون فرانسه به هفت آب گلاب شست‌وشو داده به مجلس بردم ، گذشت ، اما عملى نشد ، چه نظر در انقلاب بود ، هرروز دچار تعرض سفيرى ميشديم ، طبع مردم ما هزل پسند است ، هركه بيشتر بدولت حمله بياورد مشروطه‌طلب‌تر است و لو گماشتهء دولتىها باشد ، مجلس طرح قانونى در منع رشوه ريخت ، فقط نسبت بعمال دولت ، دولت حسن اقبال كرد لكن گفت عمومى باشد ، طرح زير زانو گذارده شد و درنيامد .\r\nدر اوايل كه روزنامه در تحت مسئوليت وزارت علوم بود ، روزنامهء تمدن تنديها كرد ، شاه مرا خواست ، اظهار تشدد و تغير نمود و حال آنكه روزنامه زنك را بدرب سراى اتابك گسيل كرده بود ، بعد كاشف به عمل آمد كه هزار تومان انعام بمدير مرحمت شده است ، از عبارات شاه احساس كرده بودم كه سروته ندارد .\r\n\r\nاحضار امين السلطان\r\nمن به ميرزا احمد خان نوشته بودم كه تا من اطلاع ندهم بايران تشريف نياورند ، معين التجار ، مغرور ميرزا ، صاحب اختيار و غيره بر خلاف نوشته بودند احضار شد و آمد .\r\nدر اين‌موقع رقعه‌اى از اتابك به من رسيد كه گراور شد . اشاره به مكتوب من دارد .\r\nآزاديخواهان در بادكوبه ، در رشت و تهران مخالف اتابكند ، در آن اوقات كه صحبت از آمدن اتابك بود ميرزا عباس خان مهندس كه از بادكوبه ميگذشت مورد حمله شد ، منتها تير كارى نبود ، اتابك را مستحفظين محل بسلامت به كشتى رساندند و بيشتر اسباب سوء ظن شد ، ان الشياطين يوحون بعضهم الى بعض ، اين نسبت جسارت نيست ، باندازه‌اى حق و باطل آميخته است كه صالح از طالح امتياز نمييابد .\r\nاشخاصى كه از قبل از مسافرت به مكه اتابك را ميشناسند ، از افكار اتابك بعد از مسافرت مستحضر نيستند ، هركس هرچه دربارهء او تصور مىكند ، من بعد از مسافرت چين و ژاپن او را خوب و متوجه مصالح مملكت ميدانم ، در ينبوع از قرضهء دوم در صحبت با معز السلطان اظهار ندامت ميكرد ، گفت من كه نتيجهء قرضهء اول را ديده بودم قرضهء دوم را چرا كردم و از صحبتهاى ماركى ايتو تنبهى حاصل كرده بود ، اشكال دوم عبور از انزلى و رشت است ، جماعتى در انزلى\r\n\r\n","description":"","footnote":"","page_name":" 152 ","page_number":184},
  {"content":"\r\n\r\nجلو گرفتند و مانع پياده شدن اتابك شدند ، معين التجار اهتمامى كرد ، با ضديت جدى سعد الدوله مجلس با ورود اتابك مساعدت نمود ، برون نوشته است كه دوستى صنيع الدوله سبب موافقت مجلس بود ، ليكن خلاف است ، انگليس‌ها در اين‌موقع نظر خوش باتابك ندارند و علت تعرفهء گمرك است ، بين صنيع الدوله و اتابك مخالطه و آميزش نبود ، بلكه در سليقه مخالفتى بود مأخذ برون چه بوده است من نميدانم . بلى بين من و اتابك دوستى بود و بهمين‌جهت من در مجلس اقدامى نكردم و آمدن او را بىموقع ميدانستم ، مجلس هم دودسته بودند ؛ موافق و مخالف ، بهرصورت اتابك وارد شد و داخل كار ، ميرزا نصر اللّه خان مقارن ورود اتابك تمارض كرد و از كار خارج شد ، عجالتا همه ساكتند و منتظر نتيجه ، محرم 1325\r\n\r\n","description":"","footnote":"","page_name":" 153 ","page_number":185},
  {"content":"\r\n\r\n\r\nكابينهء وزير افخم\r\nپس از استعفاى ميرزا نصر اللّه خان براى حفظ صورت هيئتى تشكيل شد ، وزير افخم خودش را در آن كابينه رئيس مىدانست ، كامران ميرزا در آن كابينه وزير جنگ بود ، ناصر الملك وزير ماليه ، علاء السلطنه وزير خارجه ، فرمانفرما وزير عدليه ، مهندس - الممالك وزير فوايد عامه ، وزير همايون وزير تجارت ، نگارنده وزير معارف ، اين كابينه از ششم صفر تا شانزدهم ربيع الاول زمامدارى كرد و اول كابينه بود كه عنوان صدارت را از بين برد ، باصطلاح قانونى محسوب مىشد .\r\nدر شهر ربيع الاول 1325 عده‌اى از شاگردان مدرسهء امريكائى مدرسه را ترك كردند بشرح گراور راپرت عرض و در تدارك مدرسه براى جمع‌آورى از ايشان مرتب شد .\r\n\r\nكابينهء اتابك 20 ربيع الاول 25\r\nدر كابينهء اتابك ، ناصر الملك وزير ماليه است ، مستوفى الممالك وزير جنگ ، بنده وزير علوم ، علاء السلطنه وزير خارجه ، علاء الملك وزير عدليه ، مهندس الممالك وزير فوايد عامه ، وزير همايون وزير تجارت .\r\nاتابك مرا نزد ميرزا نصر اللّه خان مشير الدوله « 1 » فرستاد كه وزرات خارجه را قبول كند من باعتماد حقوقى كه اتابك بميرزا نصر اللّه خان داشت رفتم ، درويشى نكرد .\r\nپسران او حسن خان مشيرالملك بعد مشير الدوله و حسين خان مؤتمن الملك صاحب معلومات عصر بودند ، آراسته و از خدمتگزاران مشروطه ، يكى چند نوبت رئيس الوزراء بود و ديگرى چند\r\n\r\n\r\n","description":"","footnote":"\r\n( 1 ) - ميرزا نصر اللّه خان با چهار پشت به حاجى عبد الوهاب ميرسد ، اولاد او از اينروى پيرنيا پروز كردند ، حاجى عبد الوهاب مقامى داشته ، حاجى محمد حسن تبريزى مريد او بوده كه جد حاجى محمد على پيرزاده است ، در موقع عبور نايب السلطنه عباس ميرزا شاهزادگان شمشيرهاى خود را بحاجى محمد حسن ميدهند و همت ميخواهند ، به محمد ميرزا نويد سلطنت ميدهد ، محمد شاه در سلطنت بارگاهى بر سر قبر او ساختن فرمود . ميرزا نصر اللّه خان پسر آقا محمد بتهران آمد ، در وزارت خارجه به سمت انشاء پذيرفته شد ، آخر بوزارت خارجه و صدارت ارتقاء يافت ، مردى آرام و بىآزار بود ، سهوا يا عمدا فراموشكار ، در دورهء اتابك مورد اعتماد او شد ، در حقيقت پيشكار اتابك بود ، وقتى مشهور شد كه مهر اتابك گم شده است و معلوم شد كه در قلمدان وزير خارجه مانده ، از پيرزاده شنيدم كه وقتى از ميدان نائين ميگذشته است و با يكى از اخلاف حاجى عبد الوهاب در بالاخانهء مشرف بميدان نشسته بوده‌اند ، ميفرمايد اين جوان نزد خدا يك كرور نصيب دارد ، در موقع وفات شايد بيش از اينها مكنت داشت .\r\n","page_name":" 154 ","page_number":186},
  {"content":"\r\n\r\nنوبت رئيس مجلس بود .\r\nسيد عبد اللّه كوس انا و لا غيرى ميكوبد و در دزاشوب دربارش از دربار دولتى رنگين‌تر است ، ستون مجلس است و صاحب داعيه ، وقتى از صاحب اختيار پرسيده بود كه صفويه جقه را كدام طرف عمامه ميزدند .\r\nسيد محمد مردى است وارسته ، محل توجه حقيقى و اعتماد مجلس و ملت ، حامى مشروطه و مراقب مجلس ، پسرش ميرزا محمد صادق مدرسهء اسلام داير دارد و روزنامهء مجلس را اداره مىكند ، در آنچه ميگويند و ميكنند صميمىاند و خرج زياد ندارند .\r\nشيخ فضل اللّه از قاليچه خارج مانده با مشروطيت مخالفت دارد و با شاه بست‌وبند ، در حضرت عبد العظيم جرگه‌اى دور خود جمع كرده و به تمام معنى مزاحمت ميدهد و مقام علمىاش بالاتر از سيدين مسندنشين است ، طلاب و بيشتر اهل منبر دور او را دارند .\r\nدر به دو امر مجلس تخت و صندلى نداشت ، روى زمين مىنشستند ، قاليچه‌اى هم گسترده بود شايد نظر به محل سكنى رئيس ، لكن مخصوص سيدين شد .\r\nدر اين اثنا خبر قرارداد 1907 بين روس و انگليس به تهران رسيد ، امضاى قرارداد 8 شهريور بوده ، 8 مهر به تهران رسيد ، 10 مهر در مجلس عنوان شد ، در افكار آشوبى پديد آورد ، سفارت روس يادداشتى بوزارت خارجه فرستاد كه اين پيمان زيانى بآزادى و استقلال ايران نخواهد داشت ، ايران را سه منطقه كرده‌اند ، شمال تحت نفوذ روس ، جنوب تحت نفوذ انگليس ، وسط به اصطلاح آزاد و اينهمه براى بستن سدى است جلو نفوذ آلمان و مغلطه‌چيان اين را هم به حساب اتابك ميآورند .\r\n به كوشش توان دجله را پيش بست * نشايد زبان بدانديش بست \r\nاتابك اين ميانه متحير است ، سعى دارد سيدين را با شيخ اصلاح بدهد ، البته با اين و\r\n\r\n","description":"","footnote":"","page_name":" 155 ","page_number":187},
  {"content":"\r\n . \r\n","description":"","footnote":"","page_name":" 156 ","page_number":188},
  {"content":"\r\n\r\nآن مربوط است ، قاليچه مانع اصلاح ، شاه هم مايل نيست ، بل متوسل بشيخ ، التيام راه ندارد ، مجلس تقاضاها دارد و مردم انتظارها ، شاه دروغ ميگويد ، مردم منتظر كه بورود اتابك شاه مشروطه‌طلب بشود ، شاه متوقع كه اتابك مشروطه را از اذهان ببرد ، روزبروز بر سوء ظن اينطرف و آنطرف ميافزايد ، هيچكس نميداند سرش بچه بالين است .\r\nامين السلطان بين شاه ، مجلس ، سيد عبد اللّه و شيخ فضل اللّه چهار ميخ است .\r\nمقصود شاه از احضار امين السلطان به عمل نيامد ، در شهر صحبت از سوء قصد نسبت باتابك سرزبانها است ، محرك كيست معلوم نيست ، روى سابقه‌ها ظن بملىها برده مىشد ، صورتا هم باحضار شاه آمده بود ، عامه هم صورت‌پرست است ، حاجى ميرزا يحيى دولت‌آبادى روز پنجشنبهء 19 رجب آمد منزل من ، از اوضاع شكايت كرد و گفت صلاح تو در استعفا است ، اتابك را مىزنند و از براى توهم خطر است ، گفتم راه سوء ظن به نيت اتابك بر من مسدود است ، سستى درعهد نميكنم ، بايد راه چاره پيدا كرد ، باتفاق به قيطريه رفتيم ، حاج ميرزا يحيى بكنايه و صراحه مطلب را عنوان كرد ، فرمودند امروز دوازده نفر از انجمن آدميت پيش من بودند ، رفع سوء ظن از آنها شد ، اطمينان دادند ، اشتباه در لفظ آدميت بود كه جاش خالى است ، اتابك هنوز انجمن‌چى را درست نمىشناسد ، انجمن آدميت بخصوص از عمال شاه است ، براى من شبهه نيست كه آن جماعت براى خواب كردن اتابك مأموريت داشته‌اند يا كشف نيت او ، حاجى ميرزا يحيى كه به اوضاع آشناست عصبانى شد و مأيوسا رفت ، به من گفت تو فكر خودت باش ، من ماندم ، شب ميرزا محسن آمد و از طرف سيد عبد اللّه پيغامات داشت كه مطمئن باشيد ، سيد هم تصور كرده بود از طرف مليون خطرى باشد ، چنين نبود ، اطمينان ميداد ، منهم در شبهه افتادم ، زيرا اگر توطئه ملى بود من بىاطلاع نمىماندم ، از مركزى به من امر به كناره‌گيرى ميشد ، ميرزا محسن رفت ، وزير همايون و اقبال الدوله گويا صاحب اختيار هم هستند ، صحبت از صدور دستخطى شد كه شنبه بمجلس برده شود ، حضرات رفتند ، وزير همايون همان شبانه راپرت بشاه ميدهد ، اين نزد ما محرز است ، به اتابك گفتم به حرف آدميت نبايد گوش داد ، اين جماعت بوئى كه بمشامشان نرسيده است آدميت است ، صحبت بسيار است ، بايد چاره كرد ، يا مرا مرخص بفرمائيد ، حتى تكليف استعفا به اتابك كردم ، مأيوس از رام كردن شاه نبود .\r\nسواد دستخط تنظيم شد ، صبح شنبه دربار برديم ، وزراء هم آمدند ، نميدانم چه علت داشت كه صنيع الدوله هم آمده بود ، بحضور رفتيم ، شاه متغير است ، چه به او راپرت داده بودند كه لدى - الورود گفت آمده‌ايد دستخط عزل مرا بگيريد ؟ اتابك عرض كرد كه مسودهء دستخط حاضر است ملاحظه خواهند فرمود ، گرفت خواند ، قدرى ملايم شد ، چند كلمه را به خط خود اصلاح كرد « 1 » پاكنويس شد ، بصحه رسيد ، عصر شنبهء 21 رجب بمجلس « 2 » برديم خوانده شد و وكلا اظهار رضامندى كردند ، گفتند امير بهادر در جزء تماشاچى ديده شده بوده است ، پس از مجلس بعضى وكلا ، تقىزاده ، مستشار الدوله و غيره و آقا سيد عبد اللّه با اتابك در بالاخانه مدتى نشستند و صحبتهاى اميدبخش كردند ، تصور ميرفت كارى شده است ، در اين اثنا دبير السلطان پسر وكيل الدوله صنيع حضرت و موقر پسر ناظم السلطنه وارد شدند ، مظنون بودند ، ليكن صحبت بفراخور حال كردند ، من از حضور آنها خوشم نيامد ، در ديگران چه اثر كرد نميدانم ، ورود بيموقع ايشان توى ذهن مىزد ، پاسى از شب گذشته بود ، اتابك با سيد عبد اللّه رفتند ، مخبر السلطان همشيره‌زاده چه فهميده بود كه دم درب عمارت باتابك گفته بود تأمل بفرمائيد درشكه بياورند ، همين‌جا سوار شويد ، متحمل نشده بودند ، دم در بزرگ هم ازدحامى بوده و درشكه دير ميرسد ، اتابك را ميزنند سيد بسلامت ميگذرد ، سه تير باتابك اصابت مىكند ، عباس نامى هم تيرى در دهانش خورده از پشت سر هم گفتند در ميدان جلو\r\n\r\n\r\n","description":"","footnote":"\r\n( 1 ) - مسوده با اصلاحات شاه با مداد هم نزد من است .\r\n( 2 ) - مجلس علنى در باغ پاى عمارت بود .\r\n","page_name":" 157 ","page_number":189},
  {"content":"\r\n\r\nدرب منزل معين السلطان پنجاه قدم دور از درب مجلس ميافتد و از بغلش تعرفهء انجمن آدميت بيرون ميآيد ، اطباء تشخيص دادند كه خودش نزده است و اگر او قاتل بود داعى نداشت كه در طرف ديگر ميدان خودش را بزند ، آن هم دور از معركه ، اتابك هم هيچوقت مسلحى همراه نداشت .\r\nبدبختى عباس آقا اين بوده كه در آن محل تنها بوده .\r\nملاقات دوازده نفر بعنوان آدميت و ورقه در بغل عباس آقا هردو دم خروس است .\r\nصنيع الدوله و من خواستيم حركت كنيم ، از كيفيت دم درب اطلاع نداريم ، در سرسراى مجلس امين الضرب جلو ما را گرفت و قضيه را خبر داد ، قدرى مكث كرديم و از در ديگر به منزل آمديم .\r\nاگر اين قتل از طرف مليون بود ميبايست از طرف دولت براى انظار خارجه هم كه بود تشريفاتى به عمل بيايد ، ظاهر بود كه بميل خاطر شاه شده است ، مختصر ختمى هم گذارده نشد ، در اينكه آن سه نفر شريك اين قتل بودند شبهه نماند ، سعد الدوله هم به منزل ميرزا حسين خان منشى سفارت اطريش كه نزديك مجلس است آمده بوده است ، درب مجلس موقر به نير الملك گفته بود شما اينجا نمانيد .\r\nدر شب هفت عباس آقا بر قبر او ازدحامى شد و گلها ريختند و قضى الامر اتابك بدست دولتيها و بنام ملىها كشته شد ، مردم پنداشتند فتحى كرده‌اند و در تاريكى رقصى ميكنند ، حتى بعضى براى شهرت قتل اتابك را به خود نسبت دادند « 1 » و نسبت بيم بدولت ، اگر دولت بيمى داشت مجلس را بتوپ نمىبست .\r\nمردم بدگمان بر سر قبر عباس آقا تظاهرى كردند ، اگر گمان مردم را تصديق كنيم اتابك فداى مقاصد شاه شده است ، ميبايست از طرف دولت احترامى از جنازهء مردى بشهرت اتابك در داخله و خارجه بشود .\r\nروز ديگر خانواده از رفتن صنيع الدوله بمجلس مانع بودند ، ميرزا احمد خان حيدرى و جمعى به منزل ما آمدند كه اگر صنيع الدوله بمجلس نيايد مجلس سست مىشود ، در خدمت صنيع الدوله بمجلس رفتيم ، او پياده شد من رفتم بوزارتخانه .\r\nتلگراف مجلس بولايات در موقع قتل اتابك : « 22 رجب ، ديروز كه اتابك براى معرفى وزارت جنگ و عدليه بمجلس آمده بود دو ساعت از شب رفته در بيرون درب مجلس دو نفر مجهول - الحال اتابك را زدند و فوت كرد ، قاتل يا رفيق او بلافاصله خود را كشته ، مجلس شوراى ملى باتفاق امناى دولت مشغول تحقيقاتند ، قتل مرحوم اتابك اعظم از ضايعات عظيمه است . تلگراف سياسى است . »\r\nاوقاف جزء وزارت معارف است ، جمعى از سادات قمى عريضه بشاه داده بودند در شكايت از متولىباشى قم كه شصت سال است متولىباشى جواهر و اموال حضرتى را برده است ، سالى سى هزار تومان موقوفهء حضرتى را ميبرد و به موقوف عليهم نميرساند ، در بردن آب رودخانه تعدى مىكند ، اجزاى او بىمحابا بخانهء مردم ميريزند ، قبالهء املاك را به عنف از صاحبانش ميگيرند و دادخواهى كرده بودند .\r\nدستخط بالاى عريضه شد : « وزير معارف و اوقاف ، در اين خصوص خودتان يكنفر بفرستيد بدقت به عمل موقوفه رسيدگى نمايد ، قرارى بدهد كه اسباب آسودگى مردم فراهم شود . »\r\nيك ماه گرفتار جنجال قمىها بودم و ضمنا شاه و اتابك سفارشى از متولى ميكردند ، در تعقيب مسئله متولى محكوم شد بجاى دو هزار و پانصد تومان دوازده هزار تومان باجزاى\r\n\r\n\r\n","description":"","footnote":"\r\n( 1 ) - بعدها از اورنگ كه در ادسا محمد على ميرزا را ملاقات كرده بود شنيدم كه محمد على ميرزا دو نوبت تأسف بر قتل اتابك خورده بود كه خبط كردم .\r\nدبير السلطان در موقع فوت نزد اورنگ اقرار بمداخله در قتل اتابك نموده بوده است كه در جبران چه چاره كند .\r\n","page_name":" 158 ","page_number":190},
  {"content":"\r\n\r\nامامزاده برساند ، در عزل موسيو نوز اتابك مايل باصلاح بود ، من ميتوانستم و نكردم ، به علت توهينى كه به جلال الممالك كرده بود و بايرانيت برميخورد ، عادت و زندگى اتابك را همه ميدانيم ، قبل از سفر مكه با او محاجه‌ها داشتم ، در قبول مصاحبت او قصدم نفوذ در افكار او بود ، صحبت‌هاى صدر اعظم ژاپن و ماركى ايتو او را منقلب كرده بود و عقده از دل من گشوده ، بلا شبهه اتابك پس از مسافرت ، در سياست ، اتابك قبل از مسافرت نبود ، او را فرصت ندادند ، ملت ظنين و بىفرصت ، دولت مخالف ، نتيجه همان بود كه شد .\r\nصنيع الدوله استعفا داد ، احتشام السلطنه رئيس مجلس شد . احتشام السلطنه مزاجا براى گسيختن حاضرتر است تا براى بستن ، با مشروطه صميمى است لكن تندى صلاح نبود .\r\nصنيع الدوله از اين تاريخ به سمت وكالت در مجلس حاضر مىشد ، صنيع الدوله فوق العاده ملايم است ، احترام هركس در مدت رياست او محفوظ بود ، جوانان اين رويه را خوش نميدانستند ، تندى و التهاب را بيشتر طالب بودند ، مدعى هم خار زير دمها ميگذاشت كه گفته شود ايران براى مشروطيت حاضر نيست ، هفتهء قبل از حادثهء اتابك روزى در مجلس علنى عنوان كردم كه در كار انجمنها فكرى بايد كرد كه ريشهء مجلس را خواهند كند ، مملكت يك مجلس ميخواهد ، منتها دو مجلس رسمى و هواخواهان نبايد به صورتى دربيايند كه قهرا مستلزم مداخله در كار و تقاضاهاى بيكار باشد ، دوازده نفر نمايندهء انجمنها جزء تماشاچى بودند و من نميدانستم ، چون مجلس تمام شد رفقا غيب شدند ، من ماندم و نمايندگان انجمنها ، دور مرا گرفتند ، صحبت كرديم و توضيحات دادم ، طوعا و كرها اسكات يافتند ، از آن جماعت نايب الصدر شيرازى رئيس انجمن جنوب را ميشناختم ، مقتدر نظام هم نمايندهء انجمنى بود .\r\nصد و سى انجمن تهران ، به صورت ، همه سنگ مشروطيت به سينه ميزنند ، لكن غالب مردم را به تندروى و آشوب تشويق ميكنند و قصد آشفتن اوضاع براى تخريب مجلس است ، با مداخلهء دربار براى اثبات عدم لياقت ملت و بدست آوردن بهانهء مخالفت و انجمن آدميت از انجمنهاى مشكوك بود .\r\n\r\nخاتمهء قانون اساسى\r\nتلگراف مجلس بولايات : « 26 شعبان ، به حمد اللّه و المنه ضميمهء قانون اساسى كه سعادت و سلامت ايران را پايه و مايه است و حافظ بيضهء اسلام و حامى حوزهء دين ، قويم و مروج احكام شريعت غراى محمدى و استحصال ترقى مملكت و استحكام استقلال دولت و استقرار حقوق ملت ، امروز كه به حساب شمسى روز اول سال دوم افتتاح مجلس شوراى ملى ايران است به صحهء مبارك رسيد ، جا دارد عموم ملت از صميم قب بشكرانهء اين موهبت خود را سزاوار اين‌چنين عطيهء مقدسه معرفى كنند . » عبارات عالى است متأسفانه توخالى .\r\n\r\nكابينهء ناصر الملك 18 رمضان 3 آبان 25\r\nبقيهء رجب تا سه هفته از رمضان هرشب ناصر الملك در مجلس حاضر ميشد و در رياست صحبت ميكردند و سخن از محظورات ميرفت ، حال طورى است كه هركس را مجلس معين كند شاه به او ظنين است و برئيسى كه شاه معين كند مجلس .\r\nناصر الملك مردى جاافتاده ، شاگرد مدرسهء اكسفرد و طرف توجه انگليس ، نشان محترمى هم از انگليس دارد ، چون در اكسفرد تحصيل كرده است نمىتواند تصميم بگيرد ، از مجلس اصرار و از ناصر الملك انكار ، شبها در اين گفتگو باحيا گذشت ، شبى كه ناصر الملك تن درداد كانه شب قدر بود ، شب آبستن است تا چه زايد سحر .\r\nدر كابينهء ناصر الملك ، صنيع الدوله فوايد عامه ، آصف الدوله وزير داخله ، مشير الدوله خارجه ، مؤتمن الملك تجارت ، مستوفى الممالك جنگ ، علاء الملك عدليه ، اين بنده معارف ، ماليه بعهدهء رئيس الوزراء است .\r\nدوشنبهء 19 آبان ، 2 شوال ، شاه بمجلس رفت و قسم ياد كرد ، با اينكه 380 هزار تومان از مرسوم دربار زده بودند و امراء ، وزراء ، ظل السلطان حضور داشتند ، در باطن هرچه بود ، شاه ظاهرا به آداب سوگند ياد كرد ، امير بهادر در حين سوگند وضع سخريه به خود گرفت ، سوء نيت آفتابى بود .\r\nكابينه خواهى نخواهى مشى مىكند ، شاه نظر خوبى به اين كابينه ندارد ، مثل همه كابينه‌ها چله‌اى\r\n\r\n","description":"","footnote":"","page_name":" 159 ","page_number":191},
  {"content":"\r\n\r\nطى شد تا 14 ذيقعده نزديك غروب شاه وزراء را احضار فرمودند ، در صحن گلستان جمع شديم و در يكى از خيابان‌ها نزديك نارنجستان شرفياب و مورد عتاب و خطاب ، فرمودند حالا من خوابيده‌ام ، براى من وزراء معين ميكنند و صورتا هم حق داشت ، ديديم گلستان خارستان است ، مجال زبان نبود ، گوش شديم ، حملهء آخر اين بود كه برويد پى كارتان ، مرخص شديم ناصر الملك در اطاق حاجب الدوله حبس شد ، وزراء در اطاق امير بهادر توقيف ، معلوم شد علاء الدوله هم در آبدارخانه توقيف است و محكوم باعدام ، عضد الملك هم براى حفظ او در آبدارخانه منتظر عفو ملوكانه است ، به امير بهادر گفتم ؛ ناصر الملك نشانهائى از دولت انگليس دارد و بسراغ او خواهند آمد ، خوب است كار به آنجا نكشد ، گفت صنيع الدوله هم به من گفت ، معطل كار علاء الدوله و در محظور عضد الملكيم ، براى ناصر الملك خطرى نيست ، چيزى از شب نگذشته بود كه چرچيل تشريف آوردند شرفياب شدند .\r\nچرچيل بشاه گفته بود ما بايد تقصير ناصر الملك را بدانيم ، اگر خيانتى كرده است نشان‌هاى خودمان را از او پس بگيريم ، علاء الدوله و ناصر الملك مرخص شدند ، وزراء با ناصر الملك به منزل او رفتيم ، مقرر بود كه سحر بفرنگ حركت كند ، رسم وداع به عمل آمد هركس به منزل خود رفت ، صنيع الدوله باندرونى خود ، من باطاق بيرونى باصطلاح ( سردم ) كه جمعى از خانواده منتظر بودند وارد شدم ، نشستم ، حال رقت در من پيدا شد ، قدرى گريستم تا توانستم صحبت كنم ، آنچه گذشته بود بيان كردم ، خاطرها تسكين يافت ، ناصر الملك سحر مصحوب نماينده‌اى از سفارت انگليس حركت كرد .\r\nمشير السلطنه عضو على البدل است و در اوقات فترت رئيس الوزراء مىشود ، سيد على يزدى در مسجد شيخ عبد الحسين از مشروطه بد مىگويد ، روح القدس تير عباس آقا را به ضربت على فى يوم الخندق تشبيه ( رقص در تاريكى ) امور را هركس به خيال خودش تفسير مىكند . در فرانسه جنجالى كردند ، قسمت اول مفيد و قسمت آخر مضر ، ما قسمت مضر را وجههء نظر كرده‌ايم .\r\nروز ديگر صنيع الدوله و من بدرب خانه رفتيم ، شرفياب شديم ، شاه در زمينهء اينكه مشروطيت بجاى خود اما مراتب بايد محفوظ باشد فرمايشات فرمودند و صورتا صحيح بود ، مرخص شديم صنيع الدوله ديگر بدربار نيامد ، من مجاور اطاق امير بهادر شدم ، آصف الدوله غالب حاضر ميشد مردى است صاحب نفس ، قوى و ارادهء ثابت .\r\nمجلس در عزل ناصر الملك توضيح خواست ، در ضمن لازم دانست دستهء قراولان مخصوص براى تأمين نظم بهارستان برقرار شود .\r\nجواب اظهارات مجلس :\r\n« ناصر الملك نوكر محترم دولت است ، برحسب استدعاى خود او مرخص شد ، حالا هم دستخط تلگرافى صادر شد كه در اين مسافرت مجاز است و در هرنقطه كه باشد در جرگهء محترمين رجال دولت محسوب و مورد مرحمت خواهد بود .\r\nمراقبت تامه در اجراى قوانين موضوعهء مجلس شوراى ملى از تكاليف فريضه است و معمول خواهد شد ، علاء الدوله و معين الدوله هردو برحسب استدعاى جناب اشرف عضد الملك مرخص و به اختيار خودشان هستند .\r\nمستحفظ مجلس مقدس از لوازم است ، قرار و ترتيب اين كار را مجلس با وزير جنگ بدهد ، در اين موقع لازم است توضيح نمائيم بعضى مذاكرات كه از قانون اساسى خارج است اگر واقع شود آنچه راجع بمجلس شوراى ملى است خود مجلس اصلاح خواهد نمود و رفع مفاسد خواهد شد كه توليد اشكالى نشود و آنچه راجع به انجمن‌ها و روزنامجات و مطبوعات است كه بر خلاف قانون اساسى رفتار نمايند كه مستلزم فتنه باشد مطابق قوانين مقرره و در كمال سختى جلوگيرى خواهد گرديد . فى شهر ذيقعدهء 1325 . »\r\nمقدمهء مقتدر نظام از سنگلج ، صنيع حضرت از چال ميدان بمدرسهء سپهسالار حمله آوردند حركات وحشيانه كردند ، چند تيرى هم به هوا انداختند ، خواستند به مجلس بريزند ، در را بسته\r\n\r\n","description":"","footnote":"","page_name":" 160 ","page_number":192},
  {"content":"\r\n\r\nديدند ، تيرى هم از بام مسجد مستحفظين انداختند ، اشرار متفرق شدند ؛ 9 ذيقعده\r\n16 ذيقعده شاه براى جبران ، قرآن مهر كرده به مجلس فرستاد .\r\n\r\nغوغاى تقويم\r\nتقويمى از بادكوبه آوردند كه روى آن صورى از صالح و طالح نقش بود و هفته‌اى سبب زحمت شد ، اوراق تقويم را كنده بودند و بمحمد عليشاه خاطرنشان نموده كه محل سفيد جاى صورت او است و حال آنكه اكثر اين اشخاص مخالفين هستند ، مرارتى بود تا مسجل كردم كه جاى سفيد جاى اوراق تقويم بوده است . ( عكس آن در زير ملاحظه شود )\r\n\r\nميدان توپخانه\r\nشيخ فضل اللّه بساط قضاوت را در قورخانه پهن كرد ، اوباش چال ميدان دور او جمع شدند ، جلو قورخانه ، حال نظميه ، چادرى بلند شد ، منبر تكيهء دولت را زير چادر گذاردند عده‌اى توپ هم كنار حوض قرار گرفت ، جمعى كثير هرروز گوشهء ميدان زير چادر و اطراف جمع مىشدند ، ناطقين در مطاعن بابيهاى مجلس نطق ميكردند ، تا پاسى از شب ، در مقابل جماعتى در مسجد ناصرى و مجلس سنگر بستند ، از شمال بادهاى مخالف ميوزيد ، هواى جنوب را هم تموجى ميداد ، آتش روشن بود و ظل السلطان كمك بسوخت ميكرد و دامنگير مجلس ميشد ، از قديم معروف بود .\r\n ستاره كوره ماه نمىشه * شازده لوچه شاه نمىشه \r\nسيد محمد يزدى و سيد اكبر - شاه به وعظ پرداختند ، شيخ فضل اللّه را كشان‌كشان به ميدان آوردند ، سيد على آقا ، محمد آملى ميرزا ابو طالب زنجانى با شيخ هم‌داستانند .\r\nآن‌دو از نزديك و سيد ابو طالب از دور ، ميرزا عنايت نام زنجانى در ميدان قربانى شد .\r\nبدرختش آويختند .\r\nهفته‌اى گذشت اقدامى نشد ، البته در انظار داخله و بيشتر خارجه دولت منتظر است كه اقدام از طرف مليون بشود ، بازارها بسته است ، مسجد و ميدان قاص به اهلها و نااهلها ، نقشه‌ها در نظر و خيالها درسر ، روز ميگذرد ، من غالب شرفياب ميشوم ، روزى فرمودند بازار را چرا بسته‌اند ؟ عرض كردم وحشت بى جا ، چاكر سعى ميكنم باز كنند ، حال قبل از ظهر است ، به مسجد آمدم ، در انجمن اصناف صحبت كردم ،\r\n\r\n","description":"","footnote":"","page_name":" 161 ","page_number":193},
  {"content":"\r\n\r\nحاجى ميرزا يحيى همراهى كرد ، بشارت الدوله از اجزاى پستخانه آدم خودم مخالفت ، به نصايحى كه شد و خيرخواهانه بود اصناف قول دادند بعد از ظهر بازار را باز كنند و كردند ، سه نفر سوار قزاق شليك‌كنان در بازار تاختند ، باز بسته شد ، در اين حيص‌وبيص من جلوى نارنجستان شرفياب شدم ، فرمودند بازار چه شد ؟ عرض كردم باز كردند ، ليكن بفرمائيد حكومت شهر را نظمى بدهد ، متغيرا به نارنجستان تشريف بردند ، صاحب اختيار مشتى در پهلوى من زد كه ديوانه اگر حكم كند طنابت بيندازند ، كى مانع مىشود ، در دلم گفتم ؛ حق .\r\nشيخ محمود ورامينى هم پشكل داخل مويز است و علمدار ورامينى .\r\nزمزمهء توپ بستن مجلس بگوش‌ها ميرسد ، از وضع ميدان هم پيداست كه تشر نيست ، نوبتى وارد اطاق برليان شدم ، ديدم سيد ابو طالب زنجانى ، پسرهاى نقيب السادات ، سعد الدوله ، اقبال - الدوله و چند نفر ديگر شرفيابند و گوشه‌اى جرگه كرده‌اند ، از ورود خودم حس كردم كه تغيير حال در حضرات پيدا شد ، نشستم ، مطلبى كه بود و از خاطرم رفته است عرض كردم و مرخص شدم ، در مجلس شب در اطاق امير بهادر معلوم شد كنكاش روز براى حمله به مجلس بوده است ، سعد الدوله را اوايل اب المله گفتند بى جا ، حال ام العله ميخوانند بجا .\r\nشب باطاق امير بهادر وارد شدم ، بر خلاف انتظار عضد الملك را ديدم كه آن‌شب به منزل امير بهادر آمده بود ، تعجب كردم ، آصف الدوله و ظفر السلطنه هم هستند ، امير خودش نيست ، خاموش و متفكرند و من نميدانم چيست .\r\nامير بهادر وارد شد ، نشست ، آصف الدوله گفت اگر مقصود حاصل مىشود مرا دار بزنند .\r\nديدم خبر تازه‌اى هست ، بامير بهادر گفتم اگر مقصود شاه بستن در مجلس است شايد من بتوانم وكلا را حاضر كنم برخيزند بروند ، اما درست تأمل بفرمائيد ، اگر آذربايجان ، اصفهان ، باكو و جاهاى ديگر ساكت نشدند و محتاج بمجلس شديد چه خواهيد كرد ، وكلا هريك به طرفى رفته خواهند بود . روس كه اينهمه روى موافقت نشان ميدهد ، غوغاى باكو چيست ؟ گفت منظور شاه رفتن چهار نفر است از تهران ، تقىزاده ، ميرزا ابراهيم ، سيد جمال « 1 » و ملك المتكلمين . نميدانم چرا گفتم بعهدهء من ، عضد الملك به نطق آمد ، به من گفت بنويس سربسته چيزى نوشتم ، فرمودند همان‌كه گفتى بنويس ، نوشتم ، به امير بهادر گفت ديگر چه ميگوئى ؟ امير بهادر نوشتهء مرا به اندرون برد ، من و ظفر السلطنه احضار شديم .\r\nشاه در اطاق كوچكى نزديك در نارنجستان طرف اندرون زير كرسى نشسته‌اند ، امير كنارى رخصت فرمودند ، من و ظفر السلطنه نشستيم ، فرمودند اين را تو نوشته‌اى ؟ عرض كردم بلى ، فرمودند تعهد ميكنى ؟ عرض كردم بلى ، عرض كردم دوباره بخوانم سوادى بردارم ، كاغذ و قلم لطف فرمودند ، قدرى نوشتم ، چندخط كشيدم ، كاغذ را تقديم كردم ، فرمودند برويد ، مرخص شديم .\r\nدر دالان بودم صدا كردند ، امير پس پالكونيك چه مىشود ؟ عرض كرد بايد ناسخ مرحمت بفرمائيد ، فرمودند پس تو برگرد اينجا ، كاشف به عمل آمد كه دستخط توپ بستن مرحمت شده بود ، رسيده بود قضائى ولى بخير گذشت ، هركس به منزل خود رفت ، مرا ظفر السلطنه كه باهم همسايه بوديم به منزل رساند . اين‌هم شبى بود .\r\nبا تقىزاده صحبت كردم كه سفرى بخراسان برود ، قبول نكرد و افكار بقدرى آشفته بود كه از تعهد من سؤالى نشد . مجلس ، مسجد و ميدان بالتهاب باقى است ، دو روزى گذشت بدرب خانه رفتم ، شرفياب شدم ، مشير السلطنه در حضور بود و رئيس الوزراء است ، فرمودند آلان راپرت آوردند\r\n\r\n\r\n","description":"","footnote":"\r\n( 1 ) - با حكاياتى كه از صاحب اختيار شنيده شد ، سيد جمال شب بخلوت ميرود و انكار ديگر مىكند ، بد گفتن از شاه هم جزء سياست است و اللّه اعلم ، تقىزاده و ميرزا ابراهيم در عقيده راسخ بودند ، ملك را رفيق ظل السلطان ميدانستند ، سيد جمال مظنون بود .\r\n","page_name":" 162 ","page_number":194},
  {"content":"\r\n\r\nكه مردم بارك هجوم آورده‌اند ، عرض كردم من الان ميآيم و دور ارك كسى را نديدم ، فرمودند حافظ مجلس و مشروطه مائيم ، اين ازدحام در مجلس و مسجد چيست ؟ عرض كردم همه همينطور ميدانند ، البته حافظ مجلس و مملكت اعليحضرتند ، جمعى در ميدان توپخانه جمع شده‌اند و در مقابل آنها جمعى در مسجد ، دو دستخط بفرمائيد يكى بمجلس ، يكى بميدان ، فرمايش ملوكانه ابلاغ شود كه حافظ نظم مملكت مائيم ، اگر كسى حرف حسابىئى دارد چهار نفر عقلا بنشينند ، بگويند ، بشنوند هر طرف كه تا مغرب متفرق نشد ، بقوهء قهريه متفرق ميفرمائيم .\r\nمشير السلطنه عرض كرد ، صحيح عرض مىكند ، مأمور شد دو دستخط تنظيم كند ، بعرض برسد .\r\nدر نظر جوانان من خيانت كرده‌ام ، كه وكيل نشده‌ام ، سبك من اين بود كه از فرمايشات ملوكانه بصلاح وقت استفاده ميكردم ، بقسمىكه شاه و مجلس جز خيرخواهى ، غرضى استنباط نميكردند و حقيقت غرضى هم نداشتم ، خير طرفين را مىگفتم « 1 » .\r\nدو دستخط نوشته شد ، يكى را من بمجلس بردم ، يكى را قوام الدوله بميدان ، هنوز آفتاب به سمت الرأس نرسيده بود كه من بمجلس رسيدم ، كميسيونى خواستم تشكيل شد ، احتشام السلطنه امين الضرب ، تقىزاده و يكدونفر ، سيد عبد اللّه هم حضور دارد ، دستخط زيارت شد .\r\nتقىزاده گفت ، حالا ما يكطرف و عرق‌خورهاى ميدان يكطرف ، گفتم تصور كردم خدمتى كرده‌ام ، فرمايشى شاه كرد من از آن استفاده كردم ، دو دستخط به شرحى كه خوانديد صادر شد ، احتمال هم مىدهم كه ميدان متفرق نشوند ، اگر روى در صلاح است ، متفرق شويد ، بگذاريد در انظار داخله و خارجه تقصير بآنطرف بيفتد و اگر بايد كار بخونريزى بكشد ، لطف همه زياد ، مرا ديگر نخواهند ديد ، روى وجدان و بخير مجلس محضا للّه دوندگى ميكنم ، تأملى كردند ، گفتند بايد با كميسيون جنك شور كنيم ، رفتند كه شور كنند رأى من قبول شد و كميسيون جنك بكميسيون صلح مبدل ، اشكال در مسجد بود ، آقا سيد عبد اللّه ، احتشام السلطنه ، تقىزاده ، به مسجد آمدند .\r\nسيد و تقىزاده به منبر رفتند ، نطق كردند ، انصاف تقىزاده داد سخن را داد و بهتر از آنكه من گمان ميكردم نطق كرد ، مردم كه در مسجد بودند متفرق شدند ، وكلا هم بمنازل خود رفتند ، چراغ روشن شده بود كه بكورى چشم ميدانيان بدربار آمدم .\r\nقبلا بامير بهادر گفته بودم من ميروم و خدمت خودم را انجام مىدهم ، ضامن ميدان كيست ، كلاهش را برداشته بود و گفته بود اين كلاه من ، امير بهادر را ملاقات كردم ، گفتم مجلس و مسجد متفرق شدند ، حال كه مىآمدم ميدان برقرار بود ، درهم رفت گفت ، راپرت دارم كه مسجد و مجلس متفرق نشده‌اند ، گفتم امينى همراه من بفرمائيد تحويل بدهم ، صدا كرد اوشاقلر كسى آمد ، قرار شد برويم و ملاحظه كند ، باتفاق اوشاقلر حركت كردم ، درب مجلس آنچه در زديم كسى جواب نداد ، اوشاقلر گفت اينجا كسى نيست ، به مسجد آمديم ، عدهء قليلى بودند ، خادم گفت بنه پا هستند صبح ميروند ، عده‌اى شاهسون بغدادى در شبستان بودند كه عصر وارد شده ، مقرر بود صبح ديگر بروند . برگشتيم اوشاقلر بيان واقع كرد ، ديدم امير نميداند چه بگويد ، گفتم من ميدانستم كه شيخ فضل اللّه به آن دستخط از قورخانه نميرود ، شما هم شبانه نمىتوانيد او را حركت بدهيد در در مقابل عمل خودم بيك امر قانع هستم ، چادر دولتى است و منبر مال تكيه ، امر بفرمايند شبانه چادر را بخوابانند و منبر را سرجاى خود ببرند ، بآن‌مقدار شبانه عمل شد ، توپ‌ها هم از ميدان رفت ، شيخ فضل اللّه به منزل شيخ مهدى ارگى آمد « 2 » از آنجا بمدرسهء خان مروى ، با ظفر السلطنه\r\n\r\n\r\n","description":"","footnote":"\r\n( 1 ) - در اين اوقات شبها بعضى از وكلا در منزل ما بسر ميبردند ، تقىزاده ، سيد نصر اللّه ، ميرزا ابراهيم تبريزى ، ظاهرا مستشار الدوله و من آخر شب راپرت خودم را ميدادم .\r\n( 2 ) - سواد دستخط : علماى اعلام كه در خانهء شيخ مهدى تشريف دارند ، به منازل خودشان معاودت نموده آسوده باشند ، جان و مال ايشان بفضل خداوند مصون و محفوظ ، كابينهء وزراء متعهد جان و مال و شئون آنها هستند . 18 ذيقعدهء 25\r\n","page_name":" 163 ","page_number":195},
  {"content":"\r\n\r\nبمدرسه رفتم و شيخ را متقاعد كرديم كه به منزل خودشان تشريف‌فرما شوند .\r\n « ده روزه مهر گردون افسانه است افسون » \r\nاگر سيد عبد اللّه رضا داده بود كه گوشه‌اى از قاليچه بشيخ فضل اللّه برسد مخمصه‌ها كوتاه شده بود « 1 »\r\n\r\nدر اوقات جنجال و تيرگى احوال\r\nروزى ظفر السلطنه كه حاكم تهران است ، به من گفت ، دويست نفر مردمان كارى در شهر دارم . ميخواهم اطراف مجلس بگمارم . باتفاق بميدان بهارستان رفتيم ، او پياده شد كه وراندازى بكند ، من بمجلس رفتم ، بعضى اجزاى خانواده در سنگرها اطراف مجلس بودند ، منجمله يكى از آدمهاى من ، صادق ، در قراولخانهء گوشهء ميدان ، شب به من گفت ، هنگاميكه شما آمديد بمجلس رفتيد يكى از مجاهدين گفت اين مخبر السلطنه بين مجلس و دولت تذبذب مىكند ، بيائيد او را بزنيم ، يكى از پسرهاى صنيع الدوله هم در قراولخانه بوده ، از مجاهدين ، ديگرى گفت ، اينطور نيست او بىحربه ميآيد و ميرود ، ديگران از رجال با خدام مسلح ، اگر اين هم بدخيال بود تنها و بىحربه آمد و شد نميكرد ، خدا پدر هر دو را بيامرزد .\r\nوقتى تقىزاده گفت ، ما گاهى پيشنهاداتى ميكنيم كه شاه بايد رد كند و امضا مىكند ، پس خيال نگاهداشتن مجلس را ندارد ، بهيچوجه رفع سوء ظن از طرفين ميسر نشد . مطلب زياد است اولا همه بخاطرم نميآيد ، ثانيا مشت نمونهء خروار است .\r\nمن كه در متن بازى بودم ، فراموش كرده‌ام خواننده لاى كتاب را كه برهم گذارد از خاطرش رفته است ، ديگر آنكه عبارت حجم كتاب را زياد مىكند و در موقع چاپ خرج بىجهت برميدارد .\r\n\r\nكابينهء هفتم 4 ربيع الثانى 1326\r\nنظام السلطنه رئيس ، مستوفى جنگ ، مشير الدوله خارجه ، صنيع الدوله ماليه ، مؤيد السلطنه عدليه ، مخبر السلطنه علوم و اوقاف ، صنيع الدوله فوايد عامه ، مؤتمن الملك تجارت\r\nدر اين كابينه من بدوا وزير عدليه بودم و عدليه « 2 » در مدرسهء نظام سابق كه انتخابات مجلس هم اينجا شد ، اما سيد عبد اللّه عدليه را مجرى احكام خود ميخواست ، عند الواقع هم محاكم رسمى ، محاضر علما بود و در صدور احكام بينه مسكوك بىمدخليت نبود و از قديم گفته‌اند ،\r\n و اروسل حكيما و لا توصه * و ذاك الحكيم هو الدرهم \r\nرسم اين بود كه اشخاص طرف توجه وزير عدليه به تداعى ميرسيدند ، حكمى ميكردند غالبا متكى به احكام صاحبان محضر ( عالم و عامى ) بامضاى وزير ميرسيد و باقتضاى احوال مجرى مىشد يا نمىشد .\r\nعادتا بمحضر يكى از علماء كه محل نظر وزير عدليه بود ارجاع ميگشت يا به حكم قرعه محضرى معين مىشد ، مرضى الطرفين ، من امضاى وزير عدليه را در احكام موقوف كردم ، شش محكمهء ابتدائى و دو محكمهء استيناف ساختم ، گفتم محكمه مستقل است ، هرچه حكم كرد اجراء اجرى كند . مسئول صحت و سقم حكم رئيس محكمه است ، احكام بايد در دفتر وزارتى ثبت شود و همه‌روزه از احكام صادره و باجراء رسيده صورت براى دفتر وزارتى فرستاده شود ، هرماه ادارهء تفتيش صورتى از احكام صادر و اجراى آنها بدفتر وزارت بدهد و اگر تعويقى اتفاق افتاده جهت را ذكر كند .\r\nميرزا رضا خان نامى فرمان رياست عدليهء اصفهان صادر كرد بود ، با رقعهء سفارشى از طرف سيد عبد اللّه نزد من آورد ، دور انداختم ، بآقا نوشتم : « چشمها باز است و باعمال ما نگران ، مردى اوباش\r\n\r\n\r\n","description":"","footnote":"\r\nمقتدر نظام و صنيع حضرت را مقرر شد ، حاجب الدوله حبس نمايد ، از جان و مال آنها را مطمئن كند مدت حبس ايشان زياد از پنجروز نخواهد بود .\r\n( 1 ) - در جواب شكايت سيدين از ميرزا حسين نجل ميرزا خليل ، محمد كاظم خراسانى و عبد اللّه مازندرانى تلگراف رسيد ، چون نورى مخل آسايش و مفسد است تصرفش در امور حرام است .\r\n( 2 ) - در كابينهء ناصر الملك مرا وزير عدليه نوشته‌اند ، علاء الملك وزير عدليه بود .\r\n","page_name":" 164 ","page_number":196},
  {"content":"\r\n\r\nرا كه در مجلس دربار با مشكوة الدوله گلاويز شده است ، در حضور مشير الدوله ، ميرزا نصر اللّه خان توى سر هم زده‌اند و فحاشى كرده‌اند ، پيشخدمت آنها را از مجلس بيرون كرده است ، اگر من امروز برياست عدليهء اصفهان بفرستم ، از دعاوى مادر اصلاح امور مملكت مردم چه تصورى حاصل خواهند كرد . » سيد با من ضديت بل خصومت پيش گرفت .\r\nرعاياى املاك زنجان شاه از دست مباشر شكايت كردند ، مباشر شاه را احضار كردم كه جواب بگويد ، البته شاه خوشش نيامد .\r\nسيد ملايرى از يكى از محاكم عدليه شاكى شد ، در آنوقت بواسطهء فقدان اجزا ، محاكم تميز تشكيل نشده بود ، سه نفر نماينده از مجلس خواستم ، از قضات استيناف با ايشان همراه كردم مخبر السلطان همشيره‌زاده را هم از طرف خودم مفتش قرار دادم ، از سيد پرسيدم آنكه به تو ظلم كرده است در كدام محكمه است ، گفت در محكمهء ششم . آن جماعت بامر سيد رسيدگى كردند معلوم شد حق با سيد است ، آن محكمه را از عدليه بيرون كردم .\r\nنظام السلطنه محرمانه اظهار داشت كه شاه مايل است شما وزارتخانهء ديگرى را اختيار كنيد ، مهلت خواستم تا محاكم پابرجا شود ، علت اين تقاضا احضار پيشكار شاه بود از زنجان براى جواب دادن به تظلم رعايا و رفتار يكسان من با شاه و بىنوا .\r\nآن روز بتقليد اروپا و عدم تجربهء شخصى آن اساس را ترويج كردم ، امروز معتقد نيستم . در مكانيك هم اختراعى كه اجزاش و خصوص پيچش كمتر باشد ترجيح دارد . عدليهء سه هنگامى ؛ ابتدائى و استيناف و تميز جز اتلاف عمر و تحريرات بىمصرف نتيجه ندارد و اين مراتب را ديديم سبب بهبودى نشد . قاضى بايد عالم و عادل و باايمان باشد و از مجازات بترسد و الا با هر ترتيبى عدول از حق مىكند ، نحويون چنين كردند ، ماهم ميكنيم همه‌جا صدق نميكند .\r\nرحيم خان چلبيانلو از رؤساى كشيكخانه در عدليه محبوس بود ، شاه مايل به آزادى او ، مجلس كه تقاضاى حبس او را كرده بود موافقت كرد آزاد شد ، خواست كالسكه با چهار اسب براى من بفرستد رد كردم ، فرارا بآذربايجان رفت و در آنجا به سبب همان مراعات به كار من خورد . از گرفتاريهاى اين دوره ، قتل فريدون زردشتى بود و حبس جماعتى مظنون ، در عدليه مردم چيزهائى از اوضاع فرنگ شنيده‌اند و آن ترتيبات را وحى منزل ميدانند و ميخواهند بىتدارك و فرصت در اندك مدت ، به منزل آخر برسند .\r\n\r\n","description":"","footnote":"","page_name":" 165 ","page_number":197},
  {"content":"\r\n\r\n17 دى ، 3 ذيحجه ، قتل فريدون دسيسه بود براى توليد اشكال نسبت بمادهء 8 قانون اساسى و توليد جنجال ، روزى بيست نفر از نمايندگان انجمن‌ها بر سر من هجوم آوردند و ايرادها كردند ، عمده حبس مظنونين و متهمين در عدليه بود ، گفتم چه‌كنم ؟ گفتند موافق مرسوم ميبايست به نظميه بفرستيد ، گفتم مرسوم كجا ؟ گفتند فرنگ ، گفتم آن اسباب را داريد ؟ ماندند معطل گفتم برويد در نظميه اگر جا هست من به نظميه بفرستم .\r\n تكيه بر جاى بزرگان نتوان زد بگزاف * مگر اسباب بزرگى همه آماده كنى \r\nمن از ترتيب عدليه كه فارغ شدم ، محاكم مرتب شد ، فرمان قضات را صادر كرده بدستشان دادم و به وزارت علوم ، بعدها معارف و امروز فرهنگ رفتم و مؤيد السلطنه بجاى من آمد .\r\nرقعهء نير الملك :\r\n« فدايت شوم ؛ اوقاتى كه نواب عين الدوله وزير بود در خانهء ايشان با نواب معتمد الخاقان آشنا گرديد ، هرچه من ميگفتم او نمىشنيد و هرچه ايشان فرمايش ميكردند ربطى بعالم من نداشت ، حالا نيز گاهى بديدن من مىآيد و اظهار دوستى مىكند ، ديشب كاغذى به من نوشته ناچار خدمت جناب اجل عالى ارسال ميدارد كه جوابى براى مطالب ايشان فكر نمائيد تا به او بنويسد تا آسوده‌خاطر شود ، اين بيچاره كه قريب ده دوازده هزار تومان به عين الدوله داد شايد حكومتى بگيرد و خودش را تمام كرده ، حالا جزو مساكين و فقرا است و براى نان شب معطل است ، اگر در ادارهء ديوانخانه كارى به او رجوع خواهد شد كه مواجبى به مناسبت ببرد صبر نمايد و الا در خيال كار ديگرى باشد ، جز ثقل سامعه عيبى ديگر ندارد ، مردى بااطلاع از هرگونه امورى هست ، اگر كم ميشنود عوضش زياد ميگويد ، نمىدانم سررشته‌دار ديروز صورت بروات را بملاحظهء عالى رساندند و قبول فرمودند كه زحمتى را متحمل شوند يا نه ، اگر حالا اين امر صورت نگيرد هرگز به جائى نخواهد رسيد ، اين خانه خرابه را هم بايد فروخته عوض طلب بانك روس و خياط و غيره داد . »\r\nدر مدت تصدى من چندى ضياء السلطان ، بدعوائى وقيح مزاحم محكمه بود . مفتخر السلطنه نوهء فتحعلى شاه در رشت به ضياء السلطان براى انجام كارى ندانسته وكالت مطلقه داده بوده است .\r\nمومى اليه خانم را به عقد خودش درميآورد و خانم به ازدواج كاشف السلطنه كه در زراعت چاى اهتمام داشت درآمده بود ، در عدليه در كمال جديت تعقيب ميكرد ، سپردم كه محل نگذارند ، متأسفانه چنين عمل نامشروعى را بشيخ عبد النبى هم نسبت دادند . انشاء اللّه دروغ بوده است .\r\n چو از قومى يكى بىدانشى كرد * نه كه را منزلت ماند نه مه را\r\nنديدستى كه گاوى در علفزار * بيالايد همه گاوان ده را \r\nشرط ديانت طفره از چنين وكالتى است ، مگر اينكه حدود اختيار را بر زن روشن كنند و الا دزدى است و حيزى .\r\nبعد از من مؤيد السلطنه وزير عدليه شد ، با توقفهاى متمادى در سفارتخانه‌هاى خارجه و خدمت تصور ميرفت از عهده برآيد ، متأسفانه برنيامد . چون من او را بجاى خودم پيشنهاد كرده بودم حاجى ميرزا يحيى به من گفت ، خواستى خود ترا جلوه بدهى .\r\nو اللّه خير ، حسن ظنى داشتم ، در اوقات تصدى من يكى پانصد تومان ميداد كه كار او را از محكمه‌اى كه بدان رجوع بود به محكمهء ديگرى رجوع كنم ، گفتم موقوف به آنكه معين كند از اجزاى محكمهء مرجوع اليها كسى با او غرض دارد و دادن پانصد تومان لازم نيست ، پس از استعفا در هيئت حضور داشتم ، نظام السلطنه سر پاكتى را گشود ، برات پانصد تومان درآورد و گفت اينهم قلق امروز ما ، به مؤيد السلطنه گفت ، چه عيب دارد كار او را بمحكمهء ديگر رجوع كنيد .\r\n\r\nانجمن اصناف\r\nانجمن اصناف از انجمن‌هاى صالح است . روزى از علماء و وزراء دعوت كرده بودند ملك المتكلمين نطقى كرد ، معايبى از عدليه برشمرد و همه را در نتيجهء نرسيدن حقوق دانست . مؤيد السلطنه خواست در آن زمينه وارد\r\n\r\n","description":"","footnote":"","page_name":" 166 ","page_number":198},
  {"content":"\r\n\r\nجواب شود ، من سخن را از او گرفتم ، گفتم البته رسيدن حقوق منظم شرط حسن اداره است ، بدبختانه دولت قادر به پرداخت حقوق در مرات معين نيست نبايد اسباب تشويش اداره بشود .\r\nچنان كه در دورهء من حقوقى به اجزاء نرسيد و از قبل هم طلب داشتند و عذر علاء الملك را خواسته بودند ، معهذا بترتيبات من تن دردادند و به درستى خدمت كردند . عيب اساسى عدليه امر ديگرى است ، در مدت تصدى آنچه بر من معلوم شد اشكال در احكام متضاد است ، چه شرعى ، چه عرفى ، ناسخ و منسوخ در دست عارض و معروض است و عدليه در تشخيص مستأصل ، لازم است علماء ترتيبى بدهند كه بين حق و باطل امتياز بشود ، حق را مجرى كنند و باطل را بسوزانند ، سيد عبد اللّه موقعى بدست آورده از مجلس برخاست و گفت حالا كار به جائى رسيده است كه ميگويند حكم خدا را بايد سوزاند ، علماء در تبعيت او از مجلس رفتند . وزراء كانه فرار كردند ، مجلس خلوت شد ، من ماندم با حاج ميرزا يحيى و ملك المتكلمين ، قهوه خواستيم ، ظفر السلطنه وزير جنگ مرا در درشكهء خودش آورده بود : پيغام داد كه در بازارچه معطلم ، من از صرف قهوه محروم ماندم ، شب صدر العلما كه در بازار آبروئى دارد ، رؤساى اصناف را خواست كه مخبر السلطنه كفر گفته است ، بايد بازار را بست و تبعيد او را خواست ، گفتند فلانى احكام شرع و عرف و حق و باطل گفت ، باطل حكم الهى نمىشود ، تيرها به سنگ خورد ، روزگار بدون زحمت آقايان اسباب بيرون رفتن مرا از تهران فراهم آورد .\r\nبرسم سابق كه وزارتخانه‌ها ناهار داشتند و جنسى موقوف شده بود ، پول ناهارى بوزارت عدليه ميدادند . در زمان من چهار صد و كسرى دادند ، دويست و چهل تومانش به من ميرسيد بمخبر السلطان گفتم ، بين اجزاى مفلوك تقسيم كند ، ناهار من روزهائى كه دير ميماندم ، نان خشك با چاى بود و موضوع متلك مؤيد الاسلام ، مدير روزنامهء وطن . تنها در وزارت عدليه موفق بانجام وظيفه شدم ، در وزارتخانه‌هاى ديگر فرصتى بدست نيامد .\r\n\r\nسفر اول آذربايجان ربيع الاول 1326\r\nفرمانفرما ، از ايالت آذربايجان استعفا كرد . در مجلس كميسيون شد ، نظام السلطنه مرا همراه برد ، رياست مجلس با ممتاز الدوله است . سه ماه به سه ماه عوض مىشود ، خاطرم نيست از وزراء كى همراه بود ، ميدانم در كميسيون تقىزاده تسبيح دست گرفت و اسامى اشخاص را ميبرد و دانه مىانداخت ، نير الدوله ، آصف الدوله ، عين الدوله و غيره باز از سر ميگرفت در هيچكدام موافقت حاصل نمىشد . من عصبانى شدم به شوخى گفتم ، حالا كه هيچكس نيست من ميروم ، تقىزاده روى عقيده به طبقهء سوم ( بلى من از حيث عمارت و پارك طبقهء سوم بودم ) دنبال حرف را گرفت و شوخى شوخى من آذربايجانى شدم ، از كميسيون بحضور شاه رفتيم ، نظام السلطنه تصور ميكرد شاه قبول نكند ، مايل بود من در تهران باشم ، شاه بدون ترديد قبول فرمودند ، شايد براى اينكه من در تهران نباشم و در تبريز لطمه بخورم ، حرفى زده بودم و بارى بگردنم افتاد ، من كه جز يك ده سى چهل خانوارى اداره نكرده بودم و جز مدارس و پستخانه سابقهء ادارى نداشتم ، بايد بآذربايجان بروم . امير نظام را ديده بودم كه از تبريز فرار كرد ، با خود گفتم « كنون كار پيش - آمدت سخت باش . »\r\nمصلحين خيرانديشى مرا ترغيب ميكردند كه لقب امير نظامى بخواهم ، چه امير نظام در تبريز چوبى به زمين زده بود ، گفتم چرا من تكيه به چوب خودم نكنم ، من در تبريز بودم كه از تحريك محمد على ميرزا فرار كرد ، در همان مجلس دستخط صادر شد .\r\nبلى ! من هرگز خدمات كشورى يا لشگرى عمده نداشتم . اما دستور مولى را به مالك اشتر ، وصاياى نظام الملك و تجارب السلف را خوانده بودم .\r\nبه نظام السلطنه نوشتم ، اقل حقوقى كه مجلس براى وزراء گاهى عنوان كرده است ماهى پانصد تومان است . از جنس پر جبرئيل هم پرى در دستگاه من نيست ، يكسال است در وزارتخانه‌ها خدمت ميكنم ، حقوق يك ساله را بدهيد تا خرجى راه كنم .\r\n\r\n","description":"","footnote":"","page_name":" 167 ","page_number":199},
  {"content":"\r\n\r\nبعد از براى وزراء ماهى هزار تومان مقرر شد « 1 » و بودجه هم براى آذربايجان هنوز تصويب نشده است .\r\nعدم تجربه يا شوق به خدمت مرا از اين خيالات منصرف مىداشت ( جواب نظام - السلطنه را گراور كردم ) نير الدوله و مصطفى قليخان حاجب الدوله ، دامادش كه با من دوستى داشت به من مىتنيدند كه شاه از نظام السلطنه دلخوش نيست .\r\nبيا رياست را قبول كن و من ميل نداشتم ، از خدا ميخواستم كه از آن وسوسه خلاص شوم ، رياست را براى آبادى مملكت نميدادند ، براى خرابى اشخاص ميدادند .\r\nبا خود گفتم دو ماه يا سه ماه رئيس الوزراى دروغى بودى ، بعد چه‌خواهى كرد .\r\nزندگى من از ارث پدر تأمين نبود .\r\nرقعهء جناب نير الملك عمو :\r\n« . . . مذكور مىشود كه جناب عالى را براى حكومت آذربايجان معين و مأمور فرموده‌اند انشاء اللّه خير است ، ولى هر كس سبب اين مأموريت و زحمت شده است نه از راه خيرخواهى و دوستى بوده است با شدت بدذاتى و كثرت عداوت اسباب‌چينى كرده است و چنان پنداشته‌اند كه اگر شماها را از يكديگر جدا كنند غلبه خواهند كرد ، ولى بيخبرند كه تقدير ديگر است ، خيالات بنده و خيالات جنابان شماها تفاوت كلى دارد ، ولى اين خدمت را مخلص كه دوست خانواده است صلاح نميدانست و صلاح نميداند جعفر قلى »\r\nفرمايشات عمو صحيح است ليكن خودشان ميفرمايند كه تقدير ديگر است و انتخاب من مقدماتى نداشت كه محملى بردارد .\r\nتقدير من تصادف با مشكلات بود ، اما از حل مشكل خوشم ميآيد ، از خانه بوزارتخانه رفتن چند راپرت امضا كردن و در مشكلات كناره گرفتن مرا قانع نميكند .\r\nاگرچه نظام السلطنه بطوريكه نوشته است خفت حقوق در او بيش از مفارقت من تأثر\r\n\r\n\r\n","description":"","footnote":"\r\n( 1 ) - حق داشتم نقصان حقوق وزارتى را بخواهم ، نخواستم .\r\n","page_name":" 168 ","page_number":200},
  {"content":"\r\n\r\nآورده است ، ليكن هيچ ميل نداشت كه من از تهران بروم . بقول او لسان الوزراء بودم و در كارهاى مجلس بواسطهء سابقهء گره‌گشائى كه از من ساخته بود و از ديگران ساخته نبود . روزى سر ناهار بوديم ، امير بهادر با التهاب وارد شد گفت الان راپرت آوردند كه يكى بر در مجلس روى سكو رفت و فرياد كرد ايران جمهورى است و ظل السلطان رئيس جمهور ، شاه متغيرا باندرون رفت و نايب السلطنه را خواست ( كامران ميرزا ) ديگر خود دانيد ، كسى راهى ننمود نظام - السلطنه به من نگاه كرد ، گفتم الان شاه دستخط بفرمايند ، ظل السلطان از شهر برود به نظرها مشكل آمد . از مجلس ملاحظه داشتند ، گفتم با من ، دستخط صادر شد ، بمجلس بردم ، موافقت كردند ، ظل السلطان بسعدآباد رفت و از آنجا بفرنگ .\r\nظل السلطان بواسطهء مكنت و كثرت خدام مردى كارى شده بود اما محل اعتماد نبود و طرفداران او اجير بودند ، لازم بود بگويم براى خاطر بداخلاقى متمكن كه هرروز وجهى به ماجراجوئى بدهد در مجلس آشوب بيندازند ، نميشود مملكت را متزلزل داشت .\r\nانتخاب من در انجمن تبريز مورد ايراد شده بوده است ، وكلاى آذربايجان ايستادگى كرده ، انجمن را متقاعد كرده بودند . استعفاى فرمانفرما ته ترازو به زمين زدن بوده است .\r\n\r\nحركت به آذربايجان\r\nهفته‌اى پس از صدور دستخط ، متوكلا على اللّه و معتمدا به مسلك خود از راه رشت و باكو با دو نفر از اجزاى شخصى حركت كردم . بشارت الدوله از اجزاى پستخانه كه ميشناختم ، در تبريز بود ، براى همدستى درنظر گرفتم . شش هزار تومان نصف حقوق يكسالهء وزارت را كه بعد مجلس هزار تومان تصويب كرد ، براى خرج سفر تقاضا كردم ، وصول شد ، خرج سفر نخواستم . از تجارب بعد معلوم شد كه شرط احتياط محفوظ نداشته بودم ، قدرى غرور و قدرى شور مرا هدايت ميكرد و سبب بسى خسارات شد .\r\nخارجه كه بمملكت ما ميآيد نظرش مادى است ما وظيفه‌دار خدمت به مملكت خودمان هستيم .\r\nاز بيرون دروازهء تهران هركس از تبريز ميآمد ، خبر خوش نميداد . گفته ميشد نظام الدوله و بصير السلطنه ، اعضاى انجمن طرفدار فرمانفرما هستند . من متوكلا اعتنا نكردم . در قزوين\r\n\r\n","description":"","footnote":"","page_name":" 169 ","page_number":201},
  {"content":"\r\n\r\nباز همين نغمه گوشزد من شد . هيچگونه خبر از آذربايجان ندارم ، در تفليس معلوم شد كه عدهء معتنابهى قشون روس در سرحد بيله‌سوار است و از شاهسون حساب كهنه مطالبه دارند . كاخانوسكى مدير امور خارجهء قفقاز را ملاقات كردم ، بتوسط قنسول ما تقاضا كرده بود ، يك ماه مهلت خواستم ، گفت از تهران قوائى به تو خواهد رسيد ؟ گفتم خير ، گفت پس چه‌خواهى كرد ؟ گفتم توپخانه همراه دارم ، قدرى در من نگاه كرد ( نگاه كردن عالم اندر سفيه ) بهرحال قول مهلت داد ، توپى كه من همراه داشتم نخواستن ( طمع نكردن ) حربهء پدرم بود كه در مقام سپهسالار به كار برده بودند . سياسيون سر عرفان ندارند ، بعضى سخنان بگوششان باد است ، عرفان‌باف‌ها هم گاهى بىگدار به آب ميزنند ، من در خودم حس تزلزل نميكردم و همين سبب اميدوارى من بود و ميدانستم كه جز خير مردم چيزى نميخواستم و البته اثرى خواهد كرد « 1 » ديدنى هم از جانشين قفقاز كردم و در ظروف طلا چاى صرف شد .\r\nبشارت الدوله كه از پستخانه با من سابقه دارد ، با سردار همايون كه از محترمين است به جلفا آمده‌اند و كالسكه آورده‌اند . روس‌ها در راه همه‌جا زنجير دارند .\r\nدر صوفيان . اجلال الملك رئيس نظميهء تبريز ملاقات شد ، تكليف ورود خواست ، گفتم باحوال شهر آگاه نيستم ، گفت نايب الحكومه ، نظام الدوله ، انجمن و تجار در بيرون شهر چادر زده‌اند صلاح اين است كه اول بچادر انجمن وارد شويد ، بعد بچادر نايب الحكومه ، آخر بچادر تجار ، گفتم شما جلو برويد و لدى الورود مرا بچادر انجمن هدايت كنيد ، چون به شهر رسيدم جماعتى از چادرى بيرون آمدند ، جز بصير السلطنه كسى را نمىشناسم ، اجلال الملك معرفى كرد بچادر رفتم ، به گمان آنكه چادر انجمن است ، چادر نظام الدوله بود ، نزاكت اقتضا نداشت بگويم بنا غير از اين بود و اجلال الملك لدى الورود نامردى كرد . كسى آمد و در گوش نظام الدوله چيزى گفت ، رنگش تغيير كرد ، معلوم شد انجمن قهر كرده است و اعضاء رفته‌اند ، پس از قدرى توقف و صرف چاى بچادر تجار رفتم و مكثى شد و به شهر حركت كرديم ، به حاجى نظام الدوله گفتم يكسر ميرويم به انجمن ، در انجمن جمعيت فوق العاده است آشفتگى هم احساس مىشد پس از ورود من ، ديدم كه خوش شدند . ميرزا حسين واعظ يك مجلس روضه خواند ، قدرى صحبت متفرقه به ميان آمد ، باتفاق حاجى نظام الدوله به عالى - قاپو آمديم . بشارت الدوله را كه ميشناختم و به احوال ولايت بصير بود ، پيشكار كردم ، شغل شاغل بيله‌سوار است و دفع قشون روس يا رفع بهانه .\r\nفرمانفرما از مياندوآب رفت و انجمنيها از نقشه منصرف شدند ، دوز اختلاف برچيده شد و قصهء چادر فراموش ، آشنايان به اوضاع لازم مىدانستند در اهر اردوئى تشكيل شود .\r\nسردار نصرت ، رحيم خان چلبيانلو رفيق عدليه ، در تبريز است خواستم ، گفتم در اهر تشكيل اردوئى بايد داد ، براى تشويق قرار شد روزى در منزل او صرف ناهارى بشود ، در همان هفتهء اول روزى به منزل او رفتم ، جلو تشكى كه براى من درنظر گرفته بود سينىئى نهاده بود در آن طاقه شالى شيروانى و مقدارى سكهء زرد بود ، شيخ سليم از علم‌داران مشروطه و سيد هاشم نزديك محلى كه براى من معين بود نشسته بودند . من طرف ديگر نشستم صدر را به رفقا بازگذاردم ، دور از سينى ، خادمى را خواستم گفتم موقعى است كه بايد همه قسم كمك به سردار بشود ، سينى را ببر تحويل صندوقدار سردار بده . شيخ سليم و مير هاشم معتقد به تقسيم بودند ، گفتم در يك دست بيشتر كار مىكند .\r\nنظام الدوله رئيس قشون است از تهران بيست هزار تومان فرستادند ، پانزده هزار تومان به حاجى نظام الدوله دادم ، رحيم خان به اهر رفت ، مهلت نزديك شد .\r\nظاهرا شاهسونها در حدود ديمان بقول خودشان خاك روس ، يكدو كلبه ساخته بوده‌اند روس شش هزار قشون به سرحد ميفرستند كه آن كلبه‌ها را كه تعبير به قلعه مىكنند ازجا بركنند ضمنا دعاوى خسارت دارند .\r\n\r\n\r\n","description":"","footnote":"\r\n( 1 ) - جاى بسى افسوس است كه مردم خودشان خير خودشان را نميخواهند و گول سخنان چرب و نرم را ميخورند ، وقتى به هوش ميآيند كه كار از دست رفته است .\r\n","page_name":" 170 ","page_number":202},
  {"content":"\r\n\r\nآخر اظهارنامهء سنارسكى مايورتيپ را ياد مىكنم كه بيشتر نمونهء اخلاق است . سند كتبى در انجام مقاصد از من ميخواهد ، « بموعد ساعت دوازده روز نهم ماه ماى سنهء 1908 ، در صورت تأخير يا رد جواب كلا يا جزأ خودم را قادر مىدانم از سرحد بگذرم . افواج روس املاك كوچيريان را جستجو كرده ، خواهند سوزاند و بدون ترحم زيرورو خواهند كرد . درنظر داشته باشيد كه بجز حكم جانشين اعليحضرت امپراتور اعظم مقيم قفقاز دستور العملى قاطع نيست . سيم ماه ماى 1908 سر - كردهء افواج ديمان مايورسنارسكى . » با اين اولتيماتوم روسهاى بىحوصله ، هرروز ضرب الاجل ميكنند ، به تهران متوسل ميشويم ، تلگراف نقل قول جواب ميدهند .\r\nتلگراف مشير الدوله كه بجاى نظام السلطنه آمده است به اين مضمون » . . . در ضمن رقعه شخص جناب وزير مختار روس اينطور اشعار داشته‌اند كه بنا به خواهش اعليحضرت همايونى بجانشين قفقاز تكليف شده است كه اگر ممكن باشد اقدامات ژنرال اسكورسك را پانزده يا بيست روز عقب بيندازند ، اين اظهار دوستى را ميتوانيد به شاه و مجلس اطلاع بدهيد . اين دليل تازهء احساسات « 1 » دوستانه دولت روس را نسبت بدولت ايران ، در اين‌موقع كه دولت ايران دچار زحمات كلى است ، اظهار نمائيد . تلگراف شارژ دافرپطر هم اين خبر را تأكيد مىكند ، مشير الدوله . » با اين فرصت گمان ميكنم با مذاكرات لازمه موجبات انتظام سرحد فراهم شود و نتيجهء مشورت با وزراء را بعد اطلاع ميدهيم .\r\nسنارسكى سرتيپ روس روبل ميخواهد شاهسون نمايش سوار ميدهد ، كدام مذاكره ، شور با وزراء چه حاصل خواهد داشت ، موعد سر رفت ، ديگر جواب از طهران نرسيد ، در عوض ضرب - الاجل 14 ساعته رسيده ، بصير السلطنه حاجى فرج آقا تبعهء روس را حاضر كرد ، به سند امضاى من و ضمانت انجمن پنجاه هزار منات مطالبهء روس را 24 ساعته در تفليس بپردازد . قريب صد و خرده‌اى هزار منات مأمور تسويه حساب وصول و ايصال كرده است ، عجب است كه دولت روس براى اين مبلغ شش هزار قشون به سرحد ميفرستد . شنيدم از فرج‌آقا گله كرده بودند كه كارگشائى را چرا كرده است ، خدا اين دوستان را از ما بگيرد .\r\n\r\nرقعهء مخبر الملك\r\nتازهء تهران اين است كه عقلا مصلحت دانسته‌اند بين دولت و ملت صلح بدهند ، در شب 14 مرداد ، در مجلس و انجمنها چراغان مفصل شد . خيلى ميل داريم هر ساعت از شما اطلاع داشته باشيم ، بدانيم در ولايت غربت يك نفر تنها با اين مردم مفسد بىهمه‌چيز چه ميكنيد . براى اينكه بدانم كاغذها ميرسد نمره ميگذارم .\r\nديروز تا به حال صحبت استعفاى نظام السلطنه است و احتمال ميرود تا اين ساعت استعفا داده باشد ، من همهء خيالم پيش شما است ، كه با اين اوضاع در آذربايجان چه ميكنيد ؛ 15 ربيع الثانى 1326\r\n\r\nايت خليل\r\nاجلال الملك ، شادان مژده آورده كه ايت خليل را توقيف كرديم ، گفتم ايت خليل كيست ؟ قصه‌ها گفت از جسارتش به فرمانفرما و تعدياتش به اهالى .\r\nدر بازديد حاج ميرزا تقى هم كه از نيمچه علماى معمر است از ايت خليل سئوال كردم ، جواب نداد تا پيشخدمت كه غليان آورده بود بيرون رفت ، معلوم شد انديشه داشت ، گفت به فتواى شرع اگر بيست و هفت بار ايت خليل زنده شود ، سياست رواست ، بيست و هفت خون كرده است .\r\nمنجمله مادر خودش را بقتل رسانده است ، خليل در نظميه محبوس است ، از تمام محلات شهر براى او مشروب و شبچره ميفرستادند ، ده هزار تومان به من داده ميشد كه او را رها كنم و خودم را گرفتار .\r\nحال حكومت مشروطه است ، بايد از راه عدليه اقدام كرد . گفتم از وراث مقتولين كسى در عدليه اقامهء دعوى كند ، مىآمدند ، ايت خليل را در زنجير كه حاضر مىكردند ، مىگريختند\r\n\r\n\r\n","description":"","footnote":"\r\n( 1 ) - اگر احساسات دوستانه در كار بود ، اين‌موقع ميبايست شش هزار قشون بسرحد براى وصول 150 هزار منات نفرستند .\r\n","page_name":" 171 ","page_number":203},
  {"content":"\r\n\r\nبالجمله دفع شر او واجب بود ، مير غضب نداشتيم ، يكى از دوستان او حاضر شد ، شراب و عرق زياد به او داد و او را خفه كرد ، گفتم بچه مناسبت ، گفته شد شبى ميهمان اين دوست شده است و آخر شب ارادهء هتك ناموس او كرده بوده است .\r\nنعش او را در ميدان انداختند ، تا مردم نيامدند ، نديدند ، نشناختند باور نميكردند . چون مسلم شد ، همه به هم تبريك گفتند .\r\n\r\nتوپ بستن به مجلس 9 جمادى الاخرهء 1326\r\nشش دانگ حواس من ، مشغول امور ولايت است . غائلهء سرحد خاتمه پيدا كرده است ، شهر نظمى گرفته ، در اهر اردو داريم . جلوگيرى از شرارت ايلات مىشود ، تلگراف تهران قطع شد ، قنسول روس مشغول تدارك انجمن اسلامى ، دو روز از تهران به كلى بىخبر مانديم ، انجمن و تجار در تلگرافخانه جمع ميشدند ، تلگرافات ميكردند ، نه از مجلس ، نه از دولت جواب نمىرسيد . بانك انگليس محرمانه خبر توپ بستن مجلس را داد .\r\nآشوب بالا گرفت ، مقارن اين حال انجمن اسلامى در دوچى عرض اندام كرد ، ميرزا حسن مجتهد ، رئيس انجمن است .\r\nمير هاشم مدير ، ميرهاشم را يكدوبار در مجلس ديده بودم و صحبت با او كرده بودم ، مرد عاقلى بود و طرف با شيخ سليم كه خود را مشروطه ميدانست و سيد هاشم را ضد و به قاليچه راه نميداد ، در اين اثنا تيرى درب خانهء مجتهد انداخته شد ، گفتند به پاى ميرهاشم تصادف كرد ، بين دوچى و سرخاب از طرف استبداد خيابان و نوبر از طرف آزادىخواه‌ها ، جنگ درگرفت واسطهء انجمن اسلامى و تهران قنسول روس است . روزى وقت خواست و مرا ملاقات كرد گفت شما تابع شاهيد يا مجلس ، گفتم از طرف دولت مشروطه ماموريت دارم ، گفت فهميدم بدون خداحافظى كانه از من فرار كرد .\r\nگراور توپ بستن به مجلس كه در روزنامه‌هاى خارجه خيالى منتشر شد\r\n\r\nتلگراف تهران\r\nرئيس تلگرافخانه ، اين دستخط را به مخبر السلطنه و انجمن ولايتى ارائه داريد مسبوق باشند كه پاره‌اى شهرت‌هاى بىاصل مطلقا صحت ندارد ، مجلس ملى در كمال نظم ، وكلا در تحت حمايت شخص ما مشغول كار خود هستند و دولت با مجلس به هيچوجه من الوجوه در مقام مناقشه و مخالفت نبوده و نيست ، فقط چون جلال الدوله بخيالات فاسده ، علاء الدوله و سردار منصور را با خود همدست كرده ، درصدد آشوب و انقلاب بودند ، آنها را روانهء فرنگ كرديم . بعضى وعاظ و ارباب جرايد كه از حدود قانون خودشان تجاوز كرده و قصدى جز القاى فتنه در مملكت ندارند و بدست بعضى انجمن‌هاى دار الخلافه ، مانع اجراى قوانين موضوعه و اسباب پريشانى حواس وزراء و وكلا شده‌اند ، جدا دولت تعيين حدود و دفع شر آنها را از مجلس بتوسط وزراء قانونا مطالبه ميدارد . اگر بر خلاف اين مطالب اخبارى بخارج نشر كند ، از نتيجهء اعمال آنها است كه ميخواهند يك مملكت را دستخوش هوا و هوس و فداى اغراض\r\n\r\n","description":"","footnote":"","page_name":" 172 ","page_number":204},
  {"content":"\r\n\r\nشخصى و طمع بىانتهاى خود بكنند . رعايا كه فرزندان عزيز ما هستند ، از مراحم و عواطف همايونى ما مطمئن بوده ، به حرفهاى واهى مفسدين گوش فرا ندارند ؛ 11 جمادى الثانى « 1 »\r\nتلگراف ديگر ؛ مخبر السلطنه از تلگرافاتى كه پىدرپى از تبريز ميرسد ، چنين استنباط مىشود كه در جلوگيرى مفسدين و اشرار از طرف شما كوتاهى مىشود ، اهمال و سوء اين حركات بالمآل نتيجه‌اى جز ندامت و پشيمانى از براى شما نخواهد داشت ، بموجب اين دستخط لوازم دفع شر اشرار و مفسدين را هرچه زودتر باحسن وجه تدارك نمائيد و خاطر علماى اعلام و عموم اهالى را از حركات وحشيانهء مفسدين ايمن داشته با تمام قوا در انتظام آذربايجان بكوشيد و هرچه زودتر اقدامات خود را بعرض برسانيد . محركين ضارب جناب مستطاب آقا ميرهاشم سلمه اللّه را دستگير نمائيد ، اگر زودتر از حضرات علماء اعلام تلگراف رضا نامه نرسانيد ، منتظر اقدامات سريعه در گوشمال اشرار و مفسدين از طرف ذات مقدس شاهانه باشيد ؛ 24 جمادى الاول ، منتظر اقدامات شما سريعا هستم .\r\nبىنهايت مايهء تأسف است كه در دنيا مسلك و مرامى در تساوى حقوق و تدارك آسايش عامه ، مراعات اخلاق و مراقبت در كسب علم و تعالى به تميزى اسلام نيست و اعمال علماى بىتقوى اين مسلك بىنظير را از نظرها انداخته و در طاق نسيانى نهاده است . من بميرزا حسن چه‌بگويم كه شخص اول روحانى است و شش دانگ ، مستغرق هواى شيطانى .\r\nجواب عرض شد :\r\n« بخاكپاى اقدس اعلاى همايونى روحنا فداه ، اينكه بعرض رسانده‌اند غلام در جلوگيرى اشرار مسامحه مىنمايد ، غلام درست ملتفت نيستم ، اشرار كى هستند و جلوگيرى با كدام اسباب بايد كرد ؟ محلهء دوچى و سرخاب مثل آنكه در زمستان جمع شده بودند ، اجتماع كرده‌اند و ساير محلات بر ضد آنها بلند شده‌اند و سنگر بسته‌اند ، تبعيد چند نفر از انجمن ايالتى و غيره را مى - خواهند ، اين‌هم با حمايت اكثر محلات تبريز ، از قوهء غلام خارج است ؛ سه روز قبل هرطور بود مردم را متفرق كرد ، طرف اسلامى متفرق نشدند ، ديشب عرض كردم كه محلات در ثانى جمع شده‌اند قورخانه هم در تصرف آنها است و همچو استعدادى نداريم كه بتوانيم از تصرف آنها بيرون بياوريم ، سيصد نفر از فوج اقبال در شهر قراول است ، آن هم با تفنگ شكسته ، در صورتىكه اكثر مردم تفنگ پنج‌تير دارند . سيصد نفرى هم كه از فوج اقبال حاضر شده‌اند ، تمكين درست ندارند ، ضارب ميرهاشم فرار نكرده است و اصرار داشته است مرا بكشيد ، درمقابل اين اشخاص با چه وسيله مىشود امنيت داد ؟ اينكه فرمايش فرموده‌اند بعلماء امنيت بدهم ، اگر اين امنيت از طرف يك جماعتى بود ، ممكن ميشد ، از طرف مجاهد از جان گذشته غلام خودم هم امنيت ندارد ، استدعاى عاجزانهء غلام اين است كه خانه‌زاد را تصدق بفرمائيد ، دور هم نيست در اين بين‌ها تصدق بشود . »\r\nمقدمهء توپ بستن بمجلس تقاضاى دولت بوده است كه بعضى ناطقين از شهر بروند ، مجلس در مقابل ميخواهد كه امير بهادر ، شاپشال ، موقر السلطنه و امين الملك از كار خارج شوند در خانهء عضد الملك اجلاسى شود . »\r\nسفير روس هارتويك مداخله مىكند كه امير بهادر حافظ شاه است با سفير انگليس به وزارت خارجه رفته انديشهء خود را خاطرنشان نمودند ، انصاف اين است كه تقاضاى طرفين حق بوده است .\r\n تو هر رنگى كه خواهى جامه مىپوش * كه من آن قد رعنا مىشناسم \r\n\r\n\r\n","description":"","footnote":"\r\n( 1 ) - پشت اين تلگراف بىمحل مهرى است يا على الاعلى بايد از نويسندهء تلگراف كنايتى منظور باشد ، اين تلگراف را سيد هاشم در منزل مجتهد ميخواند ، در موقع خارج شدن از منزل مجتهد تيرى حواله او ميكنند ، به پايش مىخورد و چندان جراحتى وارد نميآورد و آنقدر مختلف نقل كردند كه حقيقت معلوم نشد .\r\n","page_name":" 173 ","page_number":205},
  {"content":"\r\n\r\nدر تلگراف ديگر امر شده بود پنج نفر از اعضاى انجمن ايالتى نظام الدوله ، بصير السلطنه كوزه‌كنانى ، و غيره را بگيرم تحويل انجمن اسلامى بدهم و اين اشخاص در قنسولگرى روس بودند ، پس از خواندن اين تلگراف سرم را به دو دست گرفتم و فكر كردم چه‌كنم ، همه خطرات را به نظر آوردم ، ديدم دنيا به دو رنگى نمىارزد ، نميشود يك‌روز سفيد بود ، يك روز سياه ، استعفا كردم و اجازهء مسافرت به طرفى خواستم ؛ اطراف مسأله را به نظر ميآوردم ، گرفتارى خانواده ، بيچارگى خودم ، على اللّه آنچه مىشود بشود .\r\n\r\nبوزارت داخله\r\n« به هزار جان كندن دويست سوار و فوجى براى حركت بارومى حاضر كردم . بواسطهء اين گفتگوها ، اهل شهر سرباز ملى درست كرده‌اند ، سوار و فوج را از رفتن به ارومى مانعند و ميخواهند همراه خودشان به تهران بياورند . ميگويند از شيراز ، همدان و رشت سرباز ملى حركت كرده است ، ما هم بايد برويم . ملاحظه بفرمائيد با اين وضع سرحد و گرفتارى داخله چه اقتضا دارد كه مقدارى آشوب مصنوعا فراهم شود ، و اللّه اينطور باشد هر گوشهء مملكت بدست يكى ميرود . مگر تلگرافات ارومى را نميخوانيد ، مگر شكايات را نمىشنويد ، با اينكه در اين چند روزه دستخط تلگرافى زيارت شد كه مجلس مقدس در تحت حمايت ماست ، تبعيد چهار نفر مفسد لازمه‌اش تشكيل انجمن اسلامى در تبريز نيست . شما را به خدا نكنيد ، و اللّه پشيمان ميشويد و سودى نخواهيد داشت ، اين امتحانات را همه‌جا كرده‌اند ، سودى نبرده‌اند مملكت خراب مىشود ، باز ديگران طاقت داشتند ، ما طاقت نداريم وانگهى موقع دعواى خانگى نيست ، سوار شما از آن قبيل است كه من صد نفر را مأمور نظم گرمرود كردم ، حاكم محل را چاپيدند ، مگر همين صور را در تهران نديديد ، چه شده است كه نه گوشها ميشنود نه چشمها مىبيند . فرضا چهار نفر عوام چيزى ميگويند يا كارى ميكنند ، بهانه را از دستشان بگيريد بارى اگر اصلاح تهران ممكن است بكنيد ، منهم بتوانم از هيجان اينجا جلوگيرى كنم و اگر ممكن نيست اجازه بفرمائيد ، من به طرفى فرار كنم ، ننگ اين افتضاح مرا نگيرد ، و اللّه مردن بهتر از اين زندگى است ، نمىبينيد در روزنامجات خارج چه مينويسند ؟ وانگهى گور پدر خارجه كرده خودمان به چشم مىبينيم . كارى بكنيد ارومى از دست نرود ، مفسد هميشه هست ، هر وقت خواستيد بگيريد ، من هزارها نشان مىدهم ؛ مهديقلى 15 جمادى الثانى . »\r\nتلگراف مشير السلطنه :\r\n« خدمت جناب مستطاب اجل اكرم افخم آقاى مخبر السلطنه دام اقباله ، تلگرافى كه بجناب مستطاب اجل اكرم آقاى مخبر الدوله ، دام اقباله ، كرده بوديد ، ديدم . احضار جناب مستطاب عالى نه بمناسبت استعفاى جناب عالى بوده و نه براى ايالت حضرت مستطاب اشرف و الا شاهزاده عين - الدوله ، بلكه رجوع شغل ديگرى است كه بندگان اعليحضرت اقدس همايون شاهنشاهى روحنا فداه براى جناب عالى معين فرموده‌اند . البته معجلا حركت بفرمائيد ، بهيچوجه خودتان را معطل نكنيد ، مشير السلطنه . »\r\nمن عناوين را در تلگرافات غالب ترك ميكنم ، در اين تلگراف چون غلو شده است و خواسته‌اند مرا بقول نير الملك عمو به چند افعل التفضيل فريب بدهند ، ياد كردم ، شغلى كه براى من اعليحضرت اقدس همايون درنظر دارند ، فوقش بالاى دار است و تحتش كنج زندان . خير يا شر در تبريز بين محلات جنگ است و غوغاى تفنگ . مشير السادات مذبذب ، بين طرفين منزل دارد ، هر وقت صداى تير تعطيل مىشود ، از روى بام خانه يك تير به طرف سرخاب مياندازد ، يكى به طرف خيابان و حوزه را گرم مىكند .\r\nروز اول بشارت الدوله ، پيش‌بينى ميكرد كه من از تبريز حركت كنم ، با اجلال الملك شور كردم ، گفت رفتن شما اضمحلال مشروطه است . توقف را ترجيح دادم ، قورخانه را ملتى تصرف كرد .\r\nپس از وقعهء ميرهاشم گماشتهء مجتهد نزد من آمد و اظهار انديشناكى كرد . حاجى نظام الدوله\r\n\r\n","description":"","footnote":"","page_name":" 174 ","page_number":206},
  {"content":"\r\n\r\nو مشير دفتر را نزد مجتهد فرستادم كه قرار ملاقات و مذاكراتى بدهند . از آمدن بحكومت تحاشى كرد ، حاضر شدم ، عصر به منزل او بروم ، قبل از موعد به انجمن اسلامى رفت . شب شهرت كرد كه درب منزل مجتهد بمبى انداخته‌اند ، معلوم نشد راست بوده باشد . شنبه بانجمن جمع شدند كه امنيت ميخواهيم ، مشير دفتر را فرستادم به انجمن كه چرا با انجمن ايالتى طرف ميشويد ، در منزل يكى از علما مجلس كنيد تا در مصلحت صحبت شود ، در جواب حاجى سيد حسن خسرو شاهى و آقا سيد محمد آمدند كه ما خود شما را طرف ميدانيم و براى محاكمه در منزل قنسول‌ها حاضريم ، پيداست كه فرمايشات قنسول ژنرال روس از حلقوم جناب مجتهد بيرون مىآيد همان مجتهد كه محمد على ميرزاى وليعهد در تلگراف به مظفر الدين شاه ميگويد : « مجتهد هزار خروار غله دارد ، پنجاه خروار از او خواسته‌ايم ، غوغا مىكند . »\r\nاز غرض پرسيدم ، معلوم شد هشت نفر از اهل شهر را بايد تبعيد كرد . بصير السلطنه و شيخ سليم را از انجمن ايالتى ، سايرين را از انجمن‌هاى ديگر . ميرزا محمد على خان ، شريف‌زاده ، على موسيو و غيره ، مطلب ديگر تغيير اجلال الملك از رياست نظميه . گفتم اما در حق خودم به حكم علما حاضرم ، بمداخلهء قنسول‌ها حاضر نيستم ، خجل شدند ، اما در باب تبعيد آن چندنفر مهلتى بايست كه تدبير آن بشود . به غير رئيس نظميه كه گفتم خودش مكرر استعفا كرده است ، چون در انتظام شهر ساعى است او را نگاه داشته‌ام . بطوريكه خدمت آقايان نوشته‌ام ، عصر جمعه به نصيحت ، انجمن‌ها را از ميدان و تلگراف‌خانه متفرق كردم . اجتماع آقايان سبب تجديد اجتماع آنها شد ، نه من حاكم دو محلهء تبريز هستم ، نه آقايان مجتهد دو محله ، وانگهى در مسؤليت شريك هستيم ، بهتر است در كمال بىطرفى بنشينم صلاح وقت را به‌بينم ، و چارهء كار را بكنيم .\r\n آه سعدى اثر كند در سنگ * در تو اى سنگدل اثر نكند \r\nبا نظام الدوله ، عدل الملك و حاج مشير دفتر مشورت كردم ، رفتن مرا بمنزلى بيطرف هم صلاح ندانستند ، حتى فهماندند كه حضرات خوش‌خيال نيستند .\r\nمدلول تلگرافات تهران و مذاكرات انجمن اسلامى پشت و روى يك نسخه است . دو سه روز اول در عالىقاپو ماندم ، از دوطرف گلوله مىبارد ، يك فنجان قهوهء آخر هم در سرسائى كه در باغ بود صرف شد ، به منزل ميرزا اسحق خان كارگذار رفتم كه در خيابان است ، پسر رحيم خان با عده‌اى سوار به تبريز آمد ، خيابان ميدان جنگ شد ، به منزل حاج مشير دفتر بنوبر انتقال كردم در حقيقت هانى بنده .\r\nرستورانى در تبريز ترتيب داده بودم ، اجزاى ادارات در آن رستوران ناهار ميخوردند .\r\nمن پنج هزار ، رؤساء دو ريال « 1 » ، اجزاى ديگر دوهزار و سى شاهى ، فراش و غيره يك قران در حملهء اول رحيم‌خانيها رستوران را چاپيدند ، از اقدامات ناهنجار آزاديخواهان بر خلاف رأى من بتوپ بستن يكى از اشرار دوچى در خيابان بود ، بقول شيلر شاعر آلمان در نواى زنگ\r\n ز آتش و از باد و آب اندر خطر * سخت‌تر دان چون برآشوبد بشر \r\nانجمن اسلامى ، باتفاق قنسول ژنرال روس پاخيتانف ، خيال اتلاف مرا داشتند و مرا در منزل حاج مشير دفتر توقيف كرده بودند ، يعنى مشير دفتر را مسؤل كه من به طرفى نروم . پسر رحيم خان در خيابان و شجاع نظام بر نوبر مسلط شدند .\r\nبه شجاع نظام تكليف كرده بودند بخانهء مشير دفتر بريزد و مرا بكشند ، قبول نكرده بود .\r\nشنيدم رحيم خان هم به بيوك خان سفارشى كرده بوده است كه به من آسيبى نرسانند . اخوى بزرك ، مخبر الدوله ، داخل حوزهء باغ شاه شد ، وزير تلگراف است ، اخوى صنيع الدوله كه آزاديخواه است ، خانه‌نشين ، مشير السلطنه ، سنگ روى يخ ، كسى هم در تبريز گوش بفرمايشات ايشان نميدهد بامير\r\n\r\n\r\n","description":"","footnote":"\r\n( 1 ) - قران را امروز ريال ميگويند ، بيست شاهى يك قران است ، ريال يك قران و پنج شاهى بود ، دو ريال باصطلاح امروز دو قران و نيم است .\r\n","page_name":" 175 ","page_number":207},
  {"content":"\r\n\r\nبهادر تلگرافى كردم بكسان خود از اجزاى كشيكخانه تلگرافى كرد كه مرا سلامت به جلفا برساند .\r\nعلى خان نامى براى اين كار حاضر شد .\r\nبه ميرهاشم هم نوشتم من چهل روز مهمان شما بودم ، بقدرى كه توانستم بولايت شما خدمت كردم ، كوفى كه نيستيد از جان من چه‌ميخواهيد ؟ شنيدم در انجمن با ميرزا حسن نامجتهد طرف شده بود باز گنه تزك .\r\nاگرچه مرا همه قوىدل ميدانند ، ليكن طفره از طبيعت ممكن نيست . شب خوابم نمىبرد ، وسيله در دست نبود مگر سيگار و من تا آن زمان سيگار نميكشيدم ، يك جعبه سيگار صامصون داشتم ، يك جعبه سيگار برگ ، يكى صد عدد ، يكى پنجاه عدد ، همه را كشيدم ، خوابم برد . روز ديگر معهود است با رفقا عكس بيندازيم ، صبح حال بدى داشتم ، تهوع سخت و سر سنگين در طاقچه نقل آلبالو بود ، شكر آن را دور كردم و چند آلبالو صرف شد ، قدرى آن حال را تسكين داد . عكس معهود انداخته شد كه گاه مرا به آن اوضاع يادآور مىشود ، دوستان گفتند نميشود از جان صرف نظر كرد .\r\nهنوز تلگراف امير بهادر به عليخان نرسيده است . بعضى اعضاى انجمن ايالتى به قنسول‌خانهء روس رفته بودند ، دوستان نصيحت ميكردند من هم به قنسول‌خانه بروم گفتم به قنسولخانه روس نميروم ، وانگهى قنسول خودش دشمن من است ، قنسول امريكا در شهر نبود ، به قنسولگرى فرانسه رفتم كه ژران اداره ميكرد ، خود را محتاج اجازهء ژنرال قنسول روس دانست ، اول شب رفت ، برگشت ، گفت قنسول روس اصولا مخالف است . شما سبب قطع نان من نشويد ، گويا تعليم داشت كه بدستور قنسول روس عمل كند ، شبانه بخانهء مشير دفتر مراجعت كردم ، در راه مجاهدين مشايعت نمودند ، چراغ فرا راه داشتند و مهربانى كردند . حقيقت رقت‌انگيز بود .\r\nمكتوب اول مقتدر الدوله : « قربان حضور مباركت شوم ، تلگرافات تهران را زيارت كردم ، چون حضرات حج الاسلام دامت بركاتهم باز امروز در خصوص نرفتن حضرت مستطاب اجل مذاكره مينمودند و مخصوصا در مسأله ايستادگى دارند ، مستدعيم امروز را هم تأمل فرمائيد ، تا فردا انشاء اللّه اسباب حركت و تشريف‌فرمائى حضرت اجل را فراهم ميآورم ، بسلامت تشريف مىبريد ، زياده عرضى نيست .\r\nتلگرافات را نگاه داشتم كه بحضرات آقايان ارائه بدهم ، تا ايرادى در تشريف‌فرمائى حضرت اجل نفرمايند . مقتدر الدوله . »\r\nمقتدر الدوله شرحى به من نوشته كه به عالىقاپو بيائيد ، از اينجا بدرقه همراه كنم ، برويد .\r\nنوشتم ، ميل ديدن عالىقاپو را ندارم ، اگر مانعى نيست از همين‌جا ميروم .\r\nعليخان و چند نفر سوار كه از طرف امير بهادر معين شده بودند ، بخانهء مشير دفتر نيامدند مستقيما سر راه رفته بودند ، شهر تبريز صورتا بدست انجمن اسلامى و معنا تحت اقتدار قنسول روس است . باقر خان پهلوان خيابان ، امان تحصيل‌كرده در خانه نشسته ، ستار خان بتوسط قنسول امان خواست ندادند ، با سيزده نفر در اميرخيز سنگر دارد .\r\nنزديك غروب از منزل مشير دفتر حركت كردم ، دو نفر سوار قزاق كه همراه بودند نزديك پل منجم رفتند ، وارد اميرخيز نشدند ، گرون برگ تاجر اطريشى با من حركت كرد ، گفت من از دزد و دغل با نشانى كه دارم ميتوانم شما را حفظ كنم . به طرف صوفيان مىرويم و تاريك شده است ، در راه سوارى جلو گرفت و اسم مرا برد . شاهزاده جلال الممالك كه همراه است خواست تعميه كند ، گفتم بگو ، معلوم شد از سوارانى است كه بايد از من مشايعت كند . على خان نامى است از اجزاى كشيك‌خانه ، مأمور از طرف امير بهادر جنگ .\r\nسوارها جلو به صوفيان « 1 » رفته‌اند ، نصف شب به صوفيان رسيديم ، حاضرى صرف شد ، به طرف\r\n\r\n\r\n","description":"","footnote":"\r\n( 1 ) - چاپارخانه در صوفيان حياط كوچكى است كه اطاقى بزرگتر رو به مشرق دارد و دو اطاق رو به جنوب كه وقتى سفيدكارى و تميز بوده‌اند ، ليكن بايد از طويله به آن منزل وارد شد باز از جاهاى ديگر بهتر است .\r\n","page_name":" 176 ","page_number":208},
  {"content":"\r\n\r\nمرند حركت كرديم . سوارها خسته بودند ، ماندند ، عليخان جلو درشكه نشست تا مرند آمد ، قبل از آفتاب به مرند رسيديم . شيرچاى خوبى حاضر بود ، صرف شد ، عليخان هم آنجا ماند حركت كرديم ، جمعى سواران موافق بر سر راه صف كشيده بودند ، با تأثر از هم گذشتيم ، در عرض راه دسته‌دسته مجاهد ، غالبا لخت ، به طرف تبريز ميروند . در دهنهء درديز توقفى شد ، تا اسب عوض كنند ، مرغ پخته همراه داشتيم ، صرف شد و لذتى بخشيد ، مغرب به جلفا رسيديم ، عطاء السلطنهء شاهسون از طرف خودم حاكم بود . تلگرافى از مقتدر الدوله نشان داد كه در توقيف من شده بود ، گفت جسارت نميكنم ، هرچه بفرمائيد اطاعت ميكنم ، تلگراف مشير السلطنه و امير بهادر را به او دادم ، گفتم تا شب از مقتدر الدوله هم تلگراف خواهد رسيد ، پل متحركى كه بود حاضر كردند ، از ارس رد شدم . وسائل زندگى هم فراهم‌تر بود ، جلفاى ايران خرابه است ، جلفاى طرف روس هتل دارد ، مغازه دارد ، حتى تماشاخانه دارد ، و لوماتوشكا باشد . پاسى از شب گذشته ، تلگراف مقتدر الدوله هم رسيد .\r\nنصف شب از جلفا با راه‌آهن حركت شد ، خيال من در خاك روسيه هم مشوب است و احتمال حوادثى مىدهم ، اطراف نخجوان صاحب‌منصبى اجازهء ملاقات خواست ، دانستم خطرى نيست و الا اجازه نميخواست . با دو مترجم مطلب خودش را اظهار كرد ، به تصور اينكه من والى آذربايجان بودم ، تقاضاى نشان كرد . گفتم انشاء اللّه ميفرستم ، چقدر انشاء اللّه مواعيد را سهل مىكند . او مترجمى داشت كه روسى به تركى ميگفت . جلال الممالك فارسى ميكرد .\r\n\r\nورود به تفليس روز جمعه\r\nبه قنسولخانه رفتم ، ممتحن - السلطنهء قنسول ، كسالت داشت يا نداشت رو نشان نداد . به منزل آرنلد رفتم كه رئيس تذكره بود و از پستخانه او را مى - شناختم . ناهارى صرف شد ، شست‌وشوئى به عمل آمد ، يك‌دست لباس خريده شد ، نصف شب حركت كردم . ممتحن السلطنه ، جماعتى از ايرانيان را بعنوان استبداد بحبس نظميه انداخته بود ، كار وارونه شده است ، مشروطه مستبد است ، انصافا هيچكدام نميدانند چه ميخواهند ، تمام تقليد بى مورد است .\r\nتمام مايهء من هزار تومان است ، چهارصد تومان به همراهان دادم كه به تهران بروند ششصد تومان براى من ماند ، غروب چهارشنبه ميبايست بسرحد اطريش برسم . صبح كه بيدار شدم ، در نظرم مجسم شد كه در سرحد مرا توقيف خواهند كرد . رفيق ناهارى در واگن داشتم گفت شما را امروز آشفته‌خاطر مىبينم ، گفتم شب ميگويم . نزديك سرحد على الرسم تذكرهء مسافرين را گرفتند ، در سرحد مأمورى آمد و تذكرهء مسافرين را داد ، تذكرهء مرا نداد ، شهادت گفتم ، بر - گشت ، اسمى ميخواند درست معلوم نميشد ، نزديك رفتم و اسم خودم را گفتم ، نگاهى به تذكره\r\n\r\n\r\n","description":"","footnote":"\r\nدر صوفيان به ديوار سالن چپرخانه ، رندى يادگارى نوشته بود ، مزاحى نموده بفرانسه .\r\n Mess . les voyageurs qui ne sont pas satisfaits du service sont pries desadressera la directrice . \r\nمسافرينى كه از پذيرائى راضى نباشند ، لطف فرموده به مديره رجوع نمايند .\r\nدر بعضى هتلهاى فرنگ ، بالاى درب منزل قاپوچى ، اين عبارت را نوشته‌اند .\r\n","page_name":" 177 ","page_number":209},
  {"content":"\r\n\r\nكرد و به من داد . گويا دنيا را به من دادند ، چون مرغى كه آزاد شود به ترن پرواز كردم . باز نگرانم ، سه زنگ معمول زده شد ، بالاخره سوت هم كشيده شد ، كانه صفير مرغ بهشتى است ، ترن به جنبش آمد ، نفسى بآسايش كشيدم . در سرحد و پدولوچيسك ، لباس ، زبان و عادات عوض شد . به حمد اللّه از خاك روسيه خارج شدم .\r\n\r\nورود بوينه\r\nصبح ديگر در وينه از دريچهء هتل گرمانيا بجريان شعبهء دانوب نگاه ميكنم و بخاطر ميآورم :\r\n بر لب جوى نشين و گذر عمر ببين * اين اشارت ز جهان گذران ما را بس \r\nكارت پستى در وصف حال خود از آن منظره به مخبر الملك نوشتم ، وينه است ، عجب شهرى است ، رود دانوب است ، عجب منظرى است ، مردم ميآيند و ميروند ، عجب مردمى ، به حال خودم فكر ميكنم عجب حالى ، ياد تبريز ميكنم ، عجب قيل و قالى ، به امنيت رسيدم ، عجب مجالى ، فكر تهران ميكنم ، چه سخت خيالى .\r\n\r\nجواب مخبر الملك\r\n« قربانت شوم ، تهران است ، چه بدجائى است ، بعد از ظهر است ، چه گرم است ، هركس در گوشه‌اى خزيده و خواب است . مخلص هم پناهنده باطاق شام‌خورى شده و مشغول صحبت با شما هستم . زحمتى كه از گرفتارى شما در تبريز بما وارد آمد ، از گرفتاريهاى تهران وارد نيامد . چرا كه اينجا هرچه بود ، ميديديم و خبر داشتيم ، اما در تبريز نميدانستيم چه‌خبر است و چه خواهد شد ، بعد از عبور از سرحد هم بواسطهء نرسيدن خبر تلگرافى چند روزى بانتظار گذشت تا كارت پستال‌هاى روستف و پدولوچيسك باهم رسيد و آسايش حاصل گرديد . گويا كارت‌پستال رستف را در پستخانه نگاه داشته بودند و به نظر مقامات عاليه هم رسانده‌اند ، باز كردن كاغذها هم از هركس در هرجا در كمال دقت برقرار است . چنانچه ديروز كاغذى از نصر اللّه خان رسيده بود و در كمال بىشرمى سرباز رساندند ، باز هم خوب است كه ميرسانند .\r\nاگر ندهند كى مؤاخذه خواهد كرد ، پاكتى هم از وينه رسيد و روحى تازه در اجسام افسرده دميد .\r\nصورتى در زير داشت ، آنچه در ظاهر بود امان از دول متمدنه ، امان از تربيت وسيو - يليزاسيون ، خودپرستى و خودخواهى اروپا را گرفته ، جاى شكايت هم نيست «\r\n هر كسى آن درود عاقبت كار كه كشت \r\n» امروز براى نوشتن جوابهاى شما حاضر نبودم ، چرا كه مقدمات آنها موجود نيست و انشاء اللّه تا آخر هفته عريضهء ديگر در جواب مطالب عرض خواهد شد امروز اين كاغذ را فقط براى اين نوشتم كه بدانيد تعليقهء شما رسيده است و اتفاقا باز هم نشده بود . دوستان و متعلقان هم از بزرگ و كوچك ، الحمد للّه همگى سلامت هستند و دعاگوى آن وجود محترمند .\r\nاحتمال هم ميرود اگر پولى پيدا بشود ، جناب صنيع الدوله و بنده هم خدمت شما برسيم و جوابها را شفاها عرض كنم . انشاء اللّه تعالى .\r\nهمينقدر عرض ميكنم كه كار پول خيلى سخت است و تنگدستى عمومى حاصل و به اين جهت قيمت اجناس هم خيلى تنزل دارد و باينواسطه نه مستأجر اجاره ميدهد ، نه حاصل ملك فايده ، خداوند عاقبت امور را خير كند . مادام و موسيو اشتله را از قول ما سلام برسانيد ، شاهزاده جلال - الممالك ، عبد اللّه خان پسر مرحوم منشىباشى و فضل اللّه تهرانند ولى محمد كالسكه‌چى گويا قزوين مانده است . هاشم هم آمده است ولى من او را نديده‌ام ، لزومى هم نداشته است . از آقايان طلاب احوال پرس هستم ، به آنها نصيحت بفرمائيد كه تا ممكن است تحصيل كنند و وقت خودشان را بيمصرف نگذرانند ، خط و سواد فارسى كه ندارند ، اقلا علوم آنجا را تكميل كنند . بتاريخ 10 رجب مطابق 18 اوت 1908 »\r\nاز وينه به برلن رفتم ، از آشنايان والتر پسر دوم ديتريثى وفات كرده است ، خواهرش در برلن است ، امان اللّه خان و عزت اللّه خان ، پسران صنيع الدوله در برلن هستند . امان اللّه را در نوشاتل به پانسيونى سپرده‌اند ، درس ميخواند . عزت در شارلتن بورك و در منزل اشتوله منزل دارد . چند روزى در منزل اشتوله بسر رفت ، چون جا تنگ بود در خارج اطاقى گرفتم . باز روزها در\r\n\r\n","description":"","footnote":"","page_name":" 178 ","page_number":210},
  {"content":"\r\n\r\nمنزل اشتوله برگذار ميشد ، دو دختر دارد ، بسن 14 و 16 مدرسه ميروند ، بعدازظهرها كه در منزلند صحبت ما گرم است ، مثل اين است كه در منزل خودم باشم . سى سال است كه با خانوادهء ديتريثى آشنائى دارم و دخترش با من سمت خواهرى دارد .\r\nبتهران نوشتم ، بلكه اخوى مخبر الدوله كه در اين گيرودار دستش بعرب و عجم بند است هزار تومان حقوق مرا بدهد ، به حساب تلگرافخانه بياورد ، جواب نرسيد . روزى يك مارك بيشتر نداشتم و دختر ديتريثى قريب دوهزار تومان از بابت مخارج پسرهاى صنيع الدوله طلبكار است ، از از طرف ديگر خبر تاخت‌وتاز خانهء ظهير الدوله و حبس و بندها را شنيده‌اند ، احتشام السلطنه هم چو انداخته است كه بعضى ارامنه مأمورند او را بكشند ، عزت اللّه خان كه بسفارت رفته است ، احوالاتى بپرسد ، ندبه‌ها كرده است . كنراد برادر همشيره هم نصيحت مىكند كه چه صرف اينها ميكنى ؟\r\nچه اعتبار دارد ؟ حق هم دارد ، رموزات همه نامساعد در نامساعد است .\r\nدر اين اثنا ، رحيم آقاى قزوينى ارمنىئى را ميفرستد به منزل آشنايان ، وقت ميخواهد مرا ملاقات كند ، نشانى منزل شب مرا به او ميدهند ، حالا صبح بلند است ، دخترهاى اشتوله سراسيمه به منزل من آمدند ، گفتند مادرمان ما را فرستاد و عذر خواست از اينكه نشانى منزل شما را داد چه‌شد ؟ گفتم شخصى آمد وقت ملاقات خواست ، گفتم فردا عصر بيايد ، همانجا رفتند ، اين اندازه خاطرها در برلن هم پريشان بود . روز ديگر طرف عصر رحيم آقا آمد ، قصدش اجازهء من نسبت به ساختن ريسمان‌ريسى تبريز بود كه امتيازش با ما است ( در همهء ايران ) و گفت از صنيع الدوله اجازه دارم ، گفتم كافى است ، در وقت رفتن تمجمجى ميكرد ، گفتم چيست ؟ گفت غربت است ، دست به تهران نمىرسد ، اگر ضرورتى پيش بيايد ، من اينجا دستم باز است . گفتم فعلا حاجتى نيست ، رفت و در اين وقت من يك مارك بيشتر نداشتم .\r\nمادام اشتوله انديشناك وارد اطاق شد كه چه‌بود ؟ گفتم ، گفت مبادا از او چيزى بخواهى ، من خودم حاضرم ، حقيقت زنى است بصفات مادرش ، حسن اخلاق آنها فراموش‌شدنى نيست . هر هفته دست در جيب من ميكرد ، كيف مرا بيرون ميآورد ، مقدارى پول طلا در آن ميگذارد ، مخبر الدوله به من جواب نداد و اين زن اين قسم مهربانى ميكرد . خوش گفت سعدى كه\r\n « دوستان وفادار بهتر از خويشند . » \r\n\r\nرقعهء مخبر الملك 14 محرم 1327 برابر 6 فوريه 1909\r\n« قربانت شوم ، پس از دو كاغذى كه در ابتداى ورود بپاريس از شما رسيد ، يكى بلا واسطه و ديگرى بواسطه ، ديگر مدتى بود به زيارت مكتوبات نائل نگشته بوديم تا در هفتهء گذشته كارت پستالى رسيد كه حاكى از گردش روزگار و بهبودى استقبال بود و قدرى هم بىملاحظه مرقوم رفته بود « 1 » . معلوم است ، انسان هرچه هم مسبوق باوضاع اين مملكت باشد ، وقتى كه در پاريس نشسته باشد ، از ناامنى وطن غفلت مىكند . اما واقع اين است كه اوضاع عجيبى است و به تصور در نميآيد . هشت ماه است ، يك شب راحت نخوابيده‌ايم ، يعنى تمام مملكت در عذاب است ، براى اينكه يكنفر وزير مختار روس و يك شارژ دافر انگليس اينطور مصلحت ديدند ، اگر تصويب آنها نبود ، دولت جرأت اينكه مجلس را بتوپ ببندد نداشت ، چه اتفاق افتاده بود ، مملكت رو بانتظام گذارده بود ، مجلس تازه ميخواست كارى از پيش ببرد ، واضحتر عرض كنم ، آذربايجان را آنطور كه خودتان بهتر ميدانيد ، با كمك مجلس آرام كرده بوديد ، فارس هم بواسطهء ظل السلطان آرام گرفته بود ، از جاى ديگرى هم صدائى استماع نميشد ، وزير ماليه كه صنيع الدولهء بيچاره باشد . دو سه لايحه بمجلس داده بود كه طرف توجه واقع شده بود و دولتين ديدند جواب حسابى ندارند ، مجلس را بتوپ بستند ، بدست يك عده مردم نادان خودپسند ، اين بيچاره‌ها هم بواسطهء جزئى مساعدتى كه از طرف همسايه‌ها ديدند ، باندازه‌اى تند رفتند كه هم آن مساعدت از آنها سلب شد و هم روى بازگشتن ندارند . از طرفى\r\n\r\n\r\n","description":"","footnote":"\r\n( 1 ) - موقعى است كه من سردار اسعد را محرك شدم باصفهان برود .\r\n","page_name":" 179 ","page_number":211},
  {"content":"\r\n\r\nخودشان را گرفتار و مجبور بهمراهى و از طرفى رانده مىبينند ، ولى به روى بزرگوارى نميآورند و با اينكه كار شمال را هنوز تمام نكرده‌اند ، تدارك جنوب را مىبينند « 1 » يعنى بازى ميكنند و تقصير را به گردن اين و آن وارد ميآورند . مثلا مكرر گفته‌اند كه اغتشاش آذربايجان از شما است كه قورخانهء آنجا را بمردم داده‌ايد ، مثل اينكه ميتوانسته‌ايد ندهيد و امروزها ميگويند فلانى در پاريس هم ايرانىها را جمع كرده و نميگذارد آسوده باشند و قرار بر اين شده است كه اگر از همه بگذرند از شما نگذرند . معلوم نيست چرا ؟ براى اينكه يك جماعتى دلشان خواسته است دزدى كنند و سلطنت محمد عليشاه را متزلزل كنند ، هيچ معلوم نيست كه شخص شاه از اوضاع مملكت كاملا اطلاع دارد يا ندارد . احتمال كلى اين است كه بسيارى از مطالب را اطلاع نداشته باشد يا او را همچه مطمئن كرده‌اند كه از هيچ اغتشاش ، تزلزل در عزم ملوكانه حاصل نمىشود . باز هم خداوند انصاف بدهد بمردم تربيت‌شدهء متمدن كه آنچه بسر ما بيچاره‌هاى نادان ميآيد از آنها است ، بختيارىها هم مظنون اين است كه متحرك بالاراده نباشند . بارى چه بنويسم كه بهتر از من ميدانيد ، اين مقدار هم از روى بىاختيارى نوشته شد و مقصود اصلى همان يك نكته بود كه عجالتا مقصر واقعى شما بقلم رفته‌ايد ، نميدانم خودتان هم قبول داريد يا خير . البته وزارت خارجهء سعد الدوله ، يعنى در واقع صدارت ايشان و خارج شدن مشير الدوله و مؤتمن الملك را اطلاع داريد . وزراى بزرگ مملكت فعلا از اينقرارند :\r\nمشير السلطنه ، سعد الدوله ، قوام الدوله ، نظام الملك ، مهندس الممالك و اول آخر از همه حضرت سپهسالار كه دنيائى خراب شد تا ايشان بآرزوى خودشان رسيدند . چون بهيچوجه اطمينان ندارم كه در پستخانه با كاغذها چه ميكنند ، اين كاغذ را بتوسط مترجم سفارت آلمان ميفرستم ، شما هم خوب است همين كار را بكنيد ، كتاب‌هائى را كه خواسته بوديد يعنى جلدين مجمع الفصحاء و چهار جلد از فوايد را باسم عزت اللّه خان فرستادم ، انشاء اللّه رسيده است . رياض العارفين را از ميرزا محمود خواسته‌ام ، هنوز نفرستاده است ، گويا جلدهائى كه براى او باقى مانده است . يك جزوى باقى دارد ، ميخواهد چاپ بكند ، آنوقت بدهد ، همين روزها خواهد فرستاد . نسخهء خودتان را مخصوصا نفرستادم كه براى خودتان بماند اشياء ديگرى كه خواسته بوديد ، عند القدرت و الاستطاعت فرستاده خواهد شد .\r\nچنانچه سابق هم عرض كرده‌ام مواجب نميدهند ، قرض ممكن نمىشود ، مگر با گرو زير سر كه آن را هم به قيمت نازل حساب ميكنند و تومانى دويست دينار تنزيل ميخواهند . فروش هم فقط به ثلث قيمت ممكن مىشود . كار نان و آب هم لنگ است ، اين است حال مردم ، الا معدودى دولت‌خواه‌ها كه اطراف شاه را گرفته‌اند و در عين بىپولى و گرفتارى بروات هشتاد هزار تومانى براى مطالبات دروغى صادر و وصول ميكنند ، ميرزا زين العابدين خان را همان اوقات كه تازه حركت كرده بوديد ، اطلاع دادم كه بيايند صفحه‌هاى تمام‌شدهء خود را دريافت دارند و پول براى اتمام بقيه بدهند . ايشان بعد از مذاكرات خارج از موضوع ابدا براى اين كار حاضر نشدند ، صراحتا از صد تومان خودشان صرف‌نظر كردند كه ديگر كسى بايشان كار نداشته باشد . صفحه‌هاى تمام‌شده را هم نخواستند ، بنده هم لازم ندانستم به زور صفحه‌هاى او را بدهم و سكوت اختيار كردم ولى خطوط ايشان را رد كردم و سند گرفتم « 2 » از آرنولدوبده طومانياس اطلاع ندارم ، زيرا كه حاج محمد تقى متجاوز از يك ماه است با ساير متحصنين در سفارت عثمانى است و ملاقات نشده ، ظاهر اين است پرداخته باشد و الا چيزى اظهار ميكرد . در كاغذ آخر خودم شرحى از كسالت فضل اللّه خان نوشته بودم ، نميدانم رسيد يا خير ، براى آسايش خيال شما عكس در جمعهء 29 ذيحجه انداخته و ارسال مىشود .\r\n\r\n\r\n","description":"","footnote":"\r\n( 1 ) - سيد عبد الحسين لارى .\r\n( 2 ) - ميرزا زين العابدين خان منشى سفارت انگليس نسخ‌نويس است . قرآنى نوشته است كه در اسلامبول به گراور چاپ شد . خواست در تهران تجديد كند ، به من رجوع كرد ، صد تومان داده بود و مقدارى از قرآن گراور شده بود ، نكول كرد و مبلغى خسارت به من وارد آمد اين هم كاسبى .\r\n","page_name":" 180 ","page_number":212},
  {"content":"\r\n\r\nاهل خانواده الحمد للّه همه سلامت هستند و بدعاگوئى مشغول . نميدانم كى قسمت شده كه باز بسلامتى ملاقاتى حاصل شود . جانها بلب آمده ، زندگى تلخ شده ، هيچكس تكليف خود را نميداند برادر ، برادر را نمىشناسد . كاغذى جناب حاج سيد نصر اللّه به بنده نوشته‌اند و چند فقره خواهش مختصر كرده‌اند كه سابقا هم اشاره شده بود ، كاغذ رالفا فرستادم چون انجام دو فقرهء آن راجع بپاريس است ، اگر تا ورود اين كاغذ از آنجا حركت كرده باشيد ممكن است بتوسط ديگران انجام شود كه ميل ايشان حاصل شده باشد . خانم‌خانمها خيلى منتظر عكس نصر اللّه خان است ، حق هم دارد . براى امروز بس است ، انشاء اللّه در كاغذ ديگر قدرى هم از خواهش‌هاى خودم خواهم نوشت . باقى ، ايام فراق كوتاه باد ، موسيو و مادام اشتوله را سلام ميرسانم . العبد ، مخبر الملك . »\r\nدر زمستان قصد پاريس كردم . براى امتحان از رحيم آقا هزار مارك خواستم ، هفتصد فرستاد در پاريس عده‌اى ايرانى موافق و مخالف جمعند ، دكتر جليل مرا جاسوس مخصوص محمد عليشاه معرفى مىكند ، سمت خودش را ظن به من ميبرد ، كافر همه را به كيش خود پندارد ، در نحو خوانده بودم\r\n مهما تكن عدا مرء من خليقه * و ان خالها تخفى على الناس تعلم \r\nشاخص ميان ايرانيان ، عليقلى خان سردار اسعد است . گاهى به منزل او ميروم ، سردمى است غالب اشخاص سر سفرهء او حاضر ميشوند . عصرها به كافه دولاپه ، جنب اپرا مىرود و باز جمعى دور او را گرفته‌اند . منزل من قابل آمدن كسى نيست ، از هتل‌هاى خيلى متوسط است ، اگر نخواهم بگويم پست . غالبا بيرون ميرفتم كه اگر كسى بيايد ، منزل نباشم .\r\nدر تهران مراوده با سردار نداشتم ، در پاريس رفيق شديم . تا آنجا كه روزى به من گفت مى - خواهم با شما شورى بكنم ، موقع بدست نمىآمد . تا روزى خلوت اتفاق افتاد ، گفت ، ميخواهم به لندن بروم با سرهاردينگ دوستى دارم ، بگويم مردم شمال ايران بروس و مردم جنوب بانگليس متوجه بودند ( و هستند ) ما همانيم كه بوديم ، در اين تغييرات نظر شما چيست ؟ فهيم الدوله اخوىزاده حضور داشت ، گفتم حدوسطى هم دارد ، آن را هم بپرسيد و آن راجع بقسمى است كه امروز متوجه به خود ايرانند ، معلوم باشد در عين‌حال تكليف دوستى با آن حدوسط چيست .\r\nهاردينگ گفته بود دوستى آن جماعت با دوستى ما تباينى ندارد . سياست ، سياست ظل السلطان در پاريس است ، هرروز كه خبر پيشرفت ستار خان مىرسد ، مشروطه‌طلب است هرروز كه عين الدوله پيشرفتى مىكند ، سلام مىنشيند . همه خانه‌زادند ، تقىزاده بپاريس آمد ، در كافه دولاپه اطاق مخصوص بخرج سردار اسعد اجارهء روزانه شد . جرگه ميشد كه چه بايد كرد ناصر الملك را هم كه در پاريس بود دعوت كردند ، نيامد ، دو سه جلسه نشستيم ، مطلبى نداشتيم ، تقىزاده به طرف تبريز رفت .\r\n از ما و منى و چند و چونى * حاصل نشود مگر زبونى \r\nاخبار نهضت رشت و اصفهان مىرسد ، روزى به سردار اسعد گفتم ، من هم با شما صحبتى دارم .\r\nخلوت ميسر نميشد ، تا روزى در موقع حركت به كافه دولاپه معتمد خاقان و غيره ( امير مجاهد و مرتضى قليخان ) را گفت ؛ اتومبيل ديگر بگيرند ، من و او تنها در يك اتومبيل نشستيم به شوفر گفتم ، آهسته‌تر بران ، به سردار گفتم موقع نشستن در پاريس نيست ، برويد اصفهان و اين نهضت را اداره كنيد .\r\nگفت از كجا نتيجه بدست بيايد ، گفتم تاريخ خوب ميدانيد همهء اشخاص بزرگ نمىدانستند آخر كار چه مىشود ، اقدام كردند ، آنان كه نتيجه گرفتند مشهور شدند ، اگر كار پيشرفت نكرد برميگرديد ، پاريس جائى نميرود ، باز هم راحت خواهيد بود ، اما اگر پيشرفت كرد ، سردار ديگرى خواهيد بود . گفت رفيق نداريم ، ديدى ناصر الملك را دعوت كرديم و نيامد ؟ گفتم كار را يكنفر مىكند ، شما برويد اصفهان و قوت باشيد ، من ميروم تهران و صحبت ميكنم . در اين ضمن رسيديم به كافه دولاپه ، رفقا جمع شدند . مصطفى قلى خان اخوىزاده بنا شد برود تحقيق كند ، كشتى از مارسى براى محمره‌كى حركت مىكند ، من هم تلگرافى به صنيع الدوله نوشتم كه اجازهء مرا بخواهد ، بتهران بروم . جواب تلگراف كردند « با پست 23 فوريه » سردار اسعد حركت كرد ، جواب صنيع الدوله رسيد .\r\n\r\n","description":"","footnote":"","page_name":" 181 ","page_number":213},
  {"content":"\r\n\r\n\r\nمكتوب صنيع الدوله\r\n« فدايت شوم ، سه روز قبل تلگرافى از شما رسيد و اجازهء مراجعت خواسته بوديد ، خيلى اسباب حيرت شد كه چه اميدوارى سبب اين استجازه شده است كه در اين‌جا اثرى از آن ظاهر نيست . بلى محل خدمت ماها اينجا است ولى نه در اين ايام ، الساعه فقط خطر مستقيم موجود است ، زيرا كه حضرات از روى شهوت و هوس گول مدعى را خورده‌اند ، اقدام بكارى كردند كه مقدمهء فناى خودشان است و گمان ميكردند فى الواقع در ظرف بيست و چهار ساعت رجعت به استبداد جاهليت خواهند كرد . كيسه تهى ، لشگر دروغى ، مفتخور اطراف را گرفته ، گرسنه مانند گرگ‌ها حمله آورده ، ايجاد حال وحشت‌انگيزى كرده‌اند كه احدى امنيت ندارد . هرچه از الواط و اشرار محلى و اطراف بوده به تفنگهاى فرانسوى كه آخر اسلحهء آنها است مسلح كرده ، دور خودشان جمع كرده‌اند ، از كجا كه اين اراذل و اوباش روزى اين شهر را محل غارت خود قرار ندهند . بارى موقع بس خطرناك است ، جاى تعجب هم نيست ، موقع آخر بحران است ، آنچه لازم‌تر است كه شما در آنجا اقدام بكنيد ، رفتن به لندن و ملاقات پروفسور برون است ، پريروز پادشاه انگلستان در موقع افتتاح پارلمنت گفته است كه ما نميخواهيم در امور داخلى ايران مداخله كنيم .\r\nولى نظر به منافع تجارتى ما ، شايد مقتضى باشد كه اقدامى بشود . يكى هم وزير مختار سابق روس ، هارتويك ملاقاتى با خبرنگار استاندار لندن كرده و آنچه دروغ ميخواسته است گفته و نسبت‌ها به اعضاى مجلس شوراى ايران داده .\r\nبراى جلوگيرى از افكار انگليس‌ها و جواب روسها اين است كه ايراد بمجلس و انجمنها نيست ، روس‌ها ميخواهند نقشهء ديرينهء خودشانرا اجرا كنند . مستقيما بىحضور وزيرى با شاه ملاقات ميكنند و در اين اعمال محرك دولت بودند . اشخاصى كه در بهارستان به شاه فحش مىدادند پس از برهم‌خوردن مجلس جايزه گرفتند و سردار شدند . چرا دولت به هيچ انجمن شورش‌طلب حمله نكرد ، مگر سه انجمن ، پس انجمن‌هاى خود دولت بودند . بالاترين دليل كه ايران در اين دو سال رو بترقى و امنيت نهاد ، افزودن دخل گمرك است . تجارت بهترين دليل امنيت است . آن ساعت كه آذربايجان بسعى شما و فارس بسعى ظل السلطان آرام شد ، ديدند راه انگشت كردن در كار دارد ، مسدود مىشود ، عجله در تخريب نمودند و كردند آنچه كردند . اما يك مسألهء ديگر است كه من آن را خيلى اهميت مىدهم در هدم اين اساس و آن ازدياد گمرك قند و چاى است . من پيشنهاد كردم ، شما در تهران بوديد كه اين فقره بسفارت روس اظهار شد و به تعلل گذشت تا آنكه مصلحت ديدم بمجلس اظهار شود ، پس از اين روسها ديدند مجلس و ملت اين مطلب را بجان و دل پذيرفتند اگر بخواهند ضديت كنند ، طرف نفرت اهالى واقع ميشوند و اگر قبول كنند ، خلاف مقاصدشان است . اين بود كه به تخريب اساس مصمم شدند ، وزير روس ، شارژدافر انگليس را كه فطرتا ضد شرقيان است ، باخود همراه كرد و دست به كار زدند . پس از خرابىها امروز مشغولند طرح تازه‌اى براى اين مملكت ميريزند و حال آنكه دست برداشتن از ممانعت ملت و عدم مداخله كافى است ، تا ايرانيان بتوانند كار خودشانرا بسازند .\r\nمن لازم ميدانم ، بطور مستقيم با انجمن لندن مذاكره شود ، بخصوص بتوسط شخص شما تا چه صلاح بدانيد ؛ مرتضى قلى 27 محرم 1327 »\r\nمخبر الملك در ذيل رقعه مينويسد : مطلب همين است كه نوشته شده ، حركت شما فعلا خيلى مشكل است ، مطمئن به اجازهء دولت نمىشود شد ، وانگهى در بادكوبه ، انزلى و رشت احتمال ميرود بشما تكاليفى بشود كه رد و قبولش مشكل است .\r\nما در تزلزل هستيم ، كافى است . هرچه فشار از اطراف زيادتر مىشود ، دولت بر سختى مىافزايد ، معلوم نيست چه تقدير رفته كه اين كورى و كرى پيدا شده است :\r\n\r\n","description":"","footnote":"","page_name":" 182 ","page_number":214},
  {"content":"\r\n\r\n ترسمش آن خفته در دامان كوه سيل‌خيز * خوابش از سر نگذرد تا آبش از سر بگذرد \r\nايام ملاقات نزديك باد ؛ محمد قلى\r\nتقىزاده در لندن بود و مذاكرات ميكرد ، كارى كه از من ساخته بود روانه كردن سردار اسعد بود به اصفهان كه به حمد اللّه از آن نتيجه گرفته شد . نقشهء اصلاح بود ، ريشهء فساد كنده شد .\r\nرقعهء صنيع الدوله را به معتمد خاقان و غيره نشان دادم ، تصديق كردند كه حركت موقع ندارد .\r\nانجمن لندن يكى از مؤسسات سياسى است و ابدا فايده به حال كسى ندارد ،  يَقُولُونَ بِأَفْواهِهِمْ ما لَيْسَ فِي قُلُوبِهِمْ .  با موافقت دولت انگليس مجلس را به توپ بسته‌اند . از انجمن لندن چه كار ساخته است .\r\n به غمخوارگى جز سر انگشت من * نخارد كس اندر جهان پشت من \r\n\r\nقيد بى جا\r\nدلپش در پاريس ، رستورانى است ، مخصوص تجار ، ناهار و شامى ميدهند تميز و مشتمل بر پنج غذا ، به قيمت ثابت دو فرانك و نيم . من غالبا در آن رستوران غذا ميخوردم ، مصطفى قلى خان اخوىزاده ، كريم خان عموزاده و ابو الحسن خان همشيره‌زاده ، گاهى همراه بودند . اخوىزاده ، معتقد بود كه در دووال ناهار بخوريم ، به همين قيمت ، گفتم چرا ؟ گفت اينجا همه ميدانند بچه قيمت ناهار خورده مىشود ، در دووال معلوم نيست ، گفتم در نظر من غذاى اينجا بهتر است و كى چه خيال مىكند على السويه است .\r\nديگر در پاريس كارى نداشتم ، كيسه هم خالى بود ، به برلن برگشتم . در پاريس روزى به قبرستان پرلاشز رفتم سر قبر باقر خان مرحوم ، پسرعمه ، فاتحه خواندم و نمره گرفتم . قبور بسيارى از بزرگان آنجا هست ، بعضى فوق العاده مزين ، از اساتيد ، حجاريهاى عالى بر سر قبور نصب است .\r\n زدم تيشه يكروز بر تل خاك * به گوش آمدم ناله‌اى دردناك\r\nكه زنهار اگر مردى آهسته‌تر * كه چشم و بناگوش و موى است و سر \r\nلازم است گاهى به قبرستان رفتن كه مرگ فراموش نشود ، بالجمله نمرهء قبر باقر خان را گرفتم .\r\n\r\nمكتوب ديگر مخبر الملك\r\n« قربانت شوم » هرچند فاصلهء كاغذها را زياد ميكنم .\r\nبراى اينكه بتوانم تازه‌اى بنويسم ممكن نمىشود . اگرچه ناشيگرى نبايد كرد ، امروز مىتوانم براى شما يك دستخط چاپ شده در جوف پاكت بگذارم كه رئيس مطبعهء آن عبد اللّه قاجار است و منشى آن ( شيخ نورى ) ما شاء اللّه صد بيت منظرهء پرلاشز\r\nكتابت كرده ، بدون اينكه يك سطر مطلب داشته باشد وا شريعتا وا محمدا ! ! اين دستخط نتيجهء ياد - آورى سفارت انگليس است ، از دستخط 24 جمادى الاولى ، همهء كارها خواهد شد ، ولى بعد از خسارت جانى و مالى و آبروئى و تحكم اجانب و اشرفا وا استقلالا ! ! ! ! ! در تبريز هم بعد از جنگى كه در آخر شعبان واقع شد ، معلوم و آشكارا شد كه به زور كارى از پيش نميرود . حالا مشغولند بتوسط نمايندگان\r\n\r\n","description":"","footnote":"","page_name":" 183 ","page_number":215},
  {"content":"\r\n\r\nخارجه گفتگوى شرايط اصلاح را ميكنند ( الهم اجعل عواقب امورنا خيرا ) اميد است كه ايام سختى گذشته باشد و به زودى تكاليف معين شود . بعد از كارتهاى سويس كاغذى هم از برلن ، در جواب دو عريضهء بنده رسيد و مژدهء سلامتى آن سفركرده را كه صد قافله دل همراه اوست آورد ، هركجا هست خدايا بسلامت دارش ، عريضهء سومى هم فرستاده شده است كه البته رسيده است و جوابش را هم لطف كرده‌اند . گذشته از جنگ استبداد و مشروطيت خبرى كه در تهران است ، بىپولى است ، كه بدترين دردها است . آن‌چيزيكه دارندگان آن‌هم در استبداد آسوده‌اند ، هم در مشروطيت ، يا وزارت منصب و حكومت مخيرند ، دولتخواه و باكفايت ميشوند ، يا بروزنامه‌نويس و ناطق ميدهند ، ملت‌خواه و مشروطه ميشوند . ديوان مواجب نمىدهد ، مستأجر بازى در ميآورد و اهل معامله گرو زيرسر ميخواهند ، يا اقلا تومانى يك عباسى تنزيل ، جنس هم قيمت ندارد . اين اظهار بى پولى از بابت اين نيست كه بنده واسطهء مخارج شما هستم . چرا كه شما تا به حال به قدر مخارج خانه پول داشته‌ايد و برعكس بايد با كمال خجالت اقرار كنم كه از پول شما بمصارف شخصى رسانده‌ام و باينواسطه امور شما هم منظم نبوده است . ليكن چه‌توان كرد كه تقدير چنين بود . بانك كه در ساير مملكت‌ها اسباب زيادى ثروت و آسايش مردم است ، در مملكت ما برعكس موجب خسارت و گرفتارى شده . براى جواهرى كه سابق بانك روس صد تومان در تومانى پنج پول ميداد ، امروز بيست و پنج تومان ، با تنزل تومانى يك عباسى نميدهد . پيداست كه ساير پولدارها چه ميكنند . اگر از تهران بشما پولى نرسد ( و گمانم اين است كه نرسد زيرا كه از آن وجود بزرگوار اميد خيرى نيست ) خوب است ، اگر ممكن بشود براى مخارج آنجا ، همانجا قرض كنيد ، تا در موقع پرداخته شود . ازجمله مخارجى كه فوق العاده پيدا شده و شما خبر نداريد ، دويست و كسرى قيمت در و پنجره‌هاى منازل دخترهاى خاندانى و اطفال صغار اوست كه باضافهء تمام دارائى آنها بغارت رفت . دخترهاى بيچاره از بيست و سوم جمادى الاولى به اين طرف در منزل شما هستند و بچه‌هاى كوچك با رختى كه تنشان بوده است ، به منزل اقوام مادرشان رفته‌اند و تازه در اين دو روزه بنده توانسته‌ام پولى به آنها بدهم كه تدارك مختصر اسباب زندگى و لباس بكنند و بسيار متأسفم ، از اينكه قدرت دادن عوض تمام دارائى آنها را نداشته‌ام ، برادر مكرم هم ابدا در اين عوالم نيستند ، درصورتيكه در يك مجلس صد هزار تومان مساعده ميدهند . بارى درددل بسيار است و حالت نوشتن كم ، خوب است بعدها ديگر وقتى براى شما مأموريت پيدا مىشود ، من هم با شما باشم كه در غيبت شما هيچوقت به من خوش نمىگذرد .\r\nوالدهء نصر اللّه خان و خوانين ، همچنين ساير اعضاى فاميل از بزرگ و كوچك سلامت هستند و بدعاگوئى مشغول .\r\nاز واقعهء ويلهلم خيلى متألم شديم ، از قول بنده بخانم و كنراد و ساير بستگان آنها سلام فراوان برسانيد . آقايان طلاب را مخلصم ، جوانانى كه از طبقهء نوكر باب در فرنگ هستند ، اگر جز نظام و رشتهء قوانين تحصيلى بكنند بيفايده است . 11 رمضان 1326 مطابق 17 اكتبر 1908 »\r\nپدرم در صفحهء 21 ميفرمايد : نظام شأنى ندارد ، مشاق بسيار است ، علوم ديگر تحصيل بايد كرد . اخوى اينطور مينويسد ، نميدانم پيش رفته‌ايم يا پس .\r\n\r\nدستخط چاپ‌شدهء ملوكانه از باغشاه\r\nرؤساى ولايات ، چون براى تهيهء ضروريات مملكت ، در تدارك حوائج ملت ، تنظيم و ترتيب ادارهء دولتى شرط اول است و تاكنون دوائر دولت بر روى اساس صحيحى مرتب نبوده و اغتشاش ادارات ، توليد انواع مشكلات و هرج‌ومرج نموده ، روزبروز سلاسل نظم و امنيت ازهم گسيخته لهذا براى ترتيب و تنظيم ادارات دولتى ، اصول مشروطيت را كه در تأسيس ، آسايش حال رعيت و ترتيب امورات دولت و مملكت ، بهترين اساس است ، از تاريخ امروز كه 14 شهر ربيع الثانى 1327 است به ميمنت و سعادت ، در مملكت ايران برقرار فرموديم تا نمايندگان ملت و عقلاى مملكت در حل و فصل مشكلات امور و تدوين قوانين ، برحسب احتياجات وطن عزيز و مقتضيات\r\n\r\n","description":"","footnote":"","page_name":" 184 ","page_number":216},
  {"content":"\r\n\r\nوقت ، به ميزان شرع مبين و مذهب اسلام ( بدبخت اسلام ) با اولياى دولت موافقت نموده ، در استحكام مبانى نظم و امنيت و معدلت و استحصال موجبات سلامت و سعادت مملكت ، مساعى جميله به كار برده ، بعون اللّه تعالى ، از ميامن توجهات حضرت صاحب الامر عجل اللّه فرجه ، بلاياى جور و نفاق ، بمزاياى شور و اتفاق مرتفع و بساط انقلاب و اختلاف ، باساس عدل و رفاه مبدل گردد . عليهذا مطابق نظامنامهء انتخابات كه عنقريب منتشر خواهد شد ، بايد در غرهء رجب المرجب 1327 نمايندگان ملت ، منتخب شده ، هرچه زودتر در تهران حاضر شوند ، انشاء اللّه در تهيهء اسباب ترقى و سعادت مملكت ، ساعى و جاهد باشند . محمد عليشاه قاجار\r\n مرا كه عزلت عنقا گزيدمى همه عمر * چنان اسير گرفتى كه باز تيهو را \r\n\r\nمكتوب ديگر مخبر الملك\r\nشما كه اهل كار و زحمت هستيد ، به مسافرت و گردش ميگذرانيد ؛ بنده كه هميشه طالب گردش بودم اسير خانه شدم . چند روز است در تهران اوضاع غريبى است ، هر ساعت منتظر ورود بختيارى و مجاهد هستند ، معلوم نيست چه خواهد شد آلمان در اروپا قدرت پيدا كرده ، ايران بايد تمام بشود بواسطهء ترس انگليس از آلمان و همراه شدن با روس ، آن همچشمى سابق از دست رفت ، روسها هم موقع را مغتنم دانسته ، بيش از آنچه انگليس در نظر داشت ، مشغول اجراى مقاصد خودشان شده‌اند و از قرارى كه امروز خبر رسيد ، در مشهد مقدارى خانه و بازار خراب كرده‌اند ، براى اينكه مردم گفتند بنا بود بعد از ورود حاكم بروند .\r\nمتمدنين دنيا هم تماشا ميكنند و اين حركات را مشروع و حق خود ميدانند ، بختياريها از قم گذشته‌اند ، قزوينيها هم ميگويند حركت كردند ، چرچيل و بارنوسكى بقم رفته‌اند ، تبريزىها هم هنوز دست از حكومت شما برنداشته‌اند ، تلگرافى هم كه شد براى اين بود كه از براى شما امنيت تصور نميشد ، بيش از اين حال نوشتن ندارم . 28 ربيع الثانى 1327 محمد قلى\r\nدر اين مكتوب ، كابينهء استبداد را مرقوم داشته‌اند : سعد الدوله رئيس و وزير خارجه ، فرمانفرما داخله ، مستوفى الممالك جنگ ، مشير الدوله عدليه ، مؤتمن الملك علوم ، مهندس الممالك فوايد ، مخبر الدوله پست و تلگراف ، صنيع الدوله در اين كابينه نيست ، كاش مخبر الدوله هم نبود . حب الشئى يعمى و يصم .\r\n\r\nكارت تفىزاده 10 رمضان\r\nدوست عزيز محترم مكرم من ، بعد از تقديم سلام خالصانه ، امروز اول دفعه است كه بر آدرس جناب اجل عالى واقف گشته ، بعرض اين چند سطر براى امتحان صحت آدرس مبادرت و بتقديم ادعيهء خالصانه ، بر دوام اقبال آن جناب و حسيات صميمى خود جسارت ورزيدم و خيلى آرزومندم كه آن ذات مكرم ثابت القول را كه بر ذمهء آذربايجانيها حقى دارند ، دوباره زيارت كنم . اگرچه به تملق تابحال به كسى چيزى نگفته‌ام ، باز براى تأكيد عرض ميكنم كه راستى من بجناب عالى يك اخلاص فوق العاده كه تا امروز بيكى از رجال ايران ، حتى بهترين آنها نرسانده‌ام دارم ، وطن بدبخت من در اعماق قلب خود حس شكران شما را نگاه داشته و شما در آنجا صحت حدس و طرفدارى مرا اثبات كرديد . عرض مهمى كه هست اين است كه متصل از تبريز مينويسند كه هرطور هست مخبر السلطنه را راضى كنيد ، به تبريز بفرستيد بنده اوايل غير ممكن تصور ميكردم ، حال چون بستوه آمده‌ام ، به خود آن جناب اظهار ميكنم كه اگر صلاح بدانيد به آن شهر تشريف ببريد و بيك فداكارى ثانيا ، آنجا را احياء فرمائيد . منتظر جوابم ، مخلص شما و جان‌نثار ملت ؛ حسن تقىزاده .\r\n\r\nمراسلهء انجمن ايالتى تبريز ، 9 شهر صيام 1326\r\nحضرت اشرفا اى طبيب جمله علت‌هاى ما تشنه ميگويد كه كو آب گوارا آب هم گويد كه كو آن آبخوار . هنوز چشم حسرت و انتظار آذربايجان بوجود محمود حضرتعالى و ديدهء حق‌بين آن حكيم مهربان ، به حال پريشان آذربايجان است كه در اين يوم « يفر المرء من اخيه » از فراسخ بعيده ، عطف نظر به حال پرملال هموطنان فرموده ، اگر بخواهيم گزارش حال و شرح معاملات اولياى دولت و\r\n\r\n","description":"","footnote":"","page_name":" 185 ","page_number":217},
  {"content":"\r\n\r\nمأمورين خائن بدبخت را فصل به فصل عرض كنيم ، كتابى مبسوط خواهد شد .\r\n آن به كه نپرسى تو و ما نيز نگوئيم * كافسانهء اين قصه بجز غصه نزايد \r\nبعد از دو ماه تاخت‌وتاز ، رحيم خان و شجاع نظام كه از هيچگونه بىناموسى ابقا نكردند در اواخر ماه رجب ، شاهزادهء سالخورده ، عين الدوله و سپهدار تنكابنى با جمعى از كدخدايان طوايف شاهسون ، وارد باغ صاحبديوان شدند ، سيم شتربان را ( محله ) وصل كرده ، بناى چاپلوسى را با اهالى محلات متحده و جماعت احرار گذاشتند كه مقصود ما از اين مأموريت ، فقط نشر رأفت ملوكانه است و آسايش ملت ، دو سه مجلس هيئت مخصوص خدمتشان رفته ، طلبات ملت را مطابق قانون اساسى بعرض رسانيدند و هيچ از صدمات و خسارات واردهء خود دم نزدند ، همه را به كوسه و ريشخند گذرانيدند . انسانيتى نكردند ، سهل است ، آذوقه را به روى شهر بستند ، روزبروز بر عدهء قشون افزودند ، سواران گرسنه را به تاراج بازار و غارت فرستادند كه شايد جماعت تجار را بستوه آورده ، وسيلهء پليتيكى بدست بياورند ، نتوانستند ، متجاوز از بيست مرتبه سوار و سرباز را محكوم به تيراندازى و زدوخورد نمودند ، در تمامى حملات مغلوب گشتند ، بالاخره پرده از روى افكارشان برداشته شد . در 26 شعبان بانهايت بىحجبى ، اولتيماتوم دادند و 28 همان ماه از شش طرف شهر را بگلولهء توپ ، گلوله‌ريز كرد . آخر يورش آورده ، دوازده ساعت تمام سخت جنگ كردند . پس از اتلاف زياد عقب نشستند . الحق خوب خدمتى بسلسلهء قاجاريه كردند ، اعتبار دولت شش هزار ساله را بباد دادند . يك مملكت معظم مثل آذربايجان را بروز فلاكت انداختند ، مگر دست حكيمانهء امثال حضرت عالى بر سر كار آمده ، با آن عقل سليم و علم مملكت‌دارى ، تعمير اين خرابيها بشود . اكنون بعد از اين سرگذشتهاى مهيب ، دولت اندكى به راه آمده ، نظر همسايهء شمالى خيره و سياست مملكت بجاى باريك كشيده ، همين كه اختيارى بدست آمد ، استدعاى تشريف‌فرمائى آن وجود مبارك را خواهيم نمود . عجالتا استدعائى كه داريم اين است كه اين خادمان ملت را از زيارت رقمه‌جات مطاعه محروم نگذارند . انجمن ايالتى\r\n\r\nمكتوب من بانجمن ايالتى\r\nخدمت امناى محترم انجمن ايالتى دامت تأييداتهم مرقومهء محترم انجمن مقدس شرف وصول بخشيد به حمد اللّه نور بر ظلمت و حق بر باطل غالب است عالم مدنيت چشم توجه به طرف تبريز دوخته‌اند ، بر تعصب و غيرت اهالى تبريز آفرين ميگويند . دست خدا با شما است  يَدُ اللَّهِ فَوْقَ أَيْدِيهِمْ  همت پايدارى ميخواهد آن را هم به نيكوتر وجهى فرمودند اين بنده را بآذربايجان دعوت فرموده‌اند ، ميترسم در خدمت در بمانم ، آندفعه هم اگر تهورى شد به پشت‌گرمى مجلس بود و اعتمادى به كارها حاصل معهذا در هرموقع بر عجز خود واقف بود . چوگان اين بنده استطاعت آن گوى و ميدان را ندارد ، حسن ظن آقايان نبايد سبب غرور بنده بشود . از براى خدمات كوچكتر حاضرم و هرگز روگردان نيستم . سروجان را نتوان گفت كه مقدارى هست ، در اين ولايت هم بيكار نبوده و نيستم . در موقعىكه عزيمت بآذربايجان را به آن سمت صلاح دانستم بدون مضايقه داوطلب شدم و آمدم ، امروز عزيمت خود را در صورت موجوده صلاح حال نميدانم و اگر عرايض صادقانهء مرا حمل بر طفره بفرمايند در حق اين بنده ظلم كرده‌اند هر ساعت كه دانستم از بنده كارى ساخته است بسر ميآيم . سعادت و نيكبختى وطن عزيز را از درگاه احديت مسئلت دارم .\r\nاقداماتى در پاريس كرده‌ام خبرش بآقايان گرام خواهد رسيد انشاء اللّه نصر و ظفر با طالبان حق است و اقدامات مخالفين لغ . 13 ذيقعدهء 1326 مهدى قلى\r\nذكر مكاتبات ديگر تطويل بلا طايل است .\r\nعلاء الدوله چند روز است به برلن آمده است و نامزد حكومت آذربايجان است و تصور مىكند من مدعى هستم . گفتم ابدا من در اين خيال نيستم البته برويد كه آذربايجان بىحكومت ايرانى نماند باقتضاى امروز بهتر از شما نيست ، با من مركز آن موافقت را نخواهد كرد و ميدانيد كه من طرف تنفر هستم . باور نميكرد . روزى احتشام السلطنه برادرش قرآن از بازويش درآورد ، سوگند ياد كردم كه من كمال موافقت را دارم ، از انجمن سعادت اسلامبول انديشناك بود ، تلگراف كردم ، آقاى تربيت به برلن آمد ،\r\n\r\n","description":"","footnote":"","page_name":" 186 ","page_number":218},
  {"content":"\r\n\r\nصحبت كرديم ، شرحى هم بانجمن نوشتم و لزوم حركت علاء الدوله را به تبريز خاطرنشان كردم .\r\n\r\nنامهء انجمن سعادت ايرانيان اسلامبول سلخ جمادى الاولى 1328 نمرهء 35\r\n. . . رقيمهء جوابيهء جنابعالى زيارت شد . در باب حكومت آقاى علاء الدوله بآذربايجان در صورتى كه صلاح اينطور باشد ، جناب مستطاب عالى و جناب احتشام السلطنه ، اطمينان حاصل فرموده و در واقع تحت تأمينات و تضمينات جنابعالى ايشان حركت فرمايند البته ملت هم جز اجراى قانون اساسى و استقرار مشروطيت و آسايش عموم مقصدى ندارند و همراهى خواهند نمود . به تبريز هم هرچه لازم است ، نوشته خواهد شد .\r\nاز قرار تلگراف اصفهان ، سردار اسعد با يك عده قشون روانهء تهران شدند و مسلم است كه اين اقدام براى محافظت شخص شاه و اجراى قانون اساسى است و اطمينان خاطر وكلاى جديد ، در اين‌صورت نبايد هيچگونه سوء تفسيرى در اين اقدام كرد و از هرنقطه كمال تشويق و همراهى را بايد فراهم آورد . انجمن سعادت\r\nشرحى هم در ترجيح حكومت علاء الدوله نسبت به ديگران به تبريز نوشتم ، علاء الدوله حركت كرد كه به تهران برود و از تهران بآذربايجان . غريب است كه علاء الدوله هم طرف سوء ظن دولت است هم ملت .\r\nاين برادرها مجسمهء ترديدند و تلون فكر ، پس از چندى شنيده شد كه به زخم بمب در منزل خودش درگذشته است ؛ 9 ذيحجهء 1329\r\n\r\nمكتوب ديگر انجمن سعادت در اسلامبول ، 17 ج ا / 1327\r\nانجمن سعادت پس از مشاوره و مداقه به جهت پاره‌اى مذاكرات لازمه وجود جنابعالى را چند روزى در اسلامبول لازم ميداند . اين تشريف‌فرمائى بملاحظاتى لازم است مخفى باشد ، يعنى از آنطرف غير از حضرت عالى و از اين طرف غير از معدودى كه با صلاحيت‌نامه ملاقات خواهند كرد احدى نداند . روز حركت را تعيين و اطلاع بدهيد تا منزل در خارج شهر تعيين شود ، البته هرچه زودتر حركت فرمائيد بهتر است ؛ انجمن سعادت ايران . آدرس ايران ، فلان روز حركت ، اسلامبول بهار .\r\n\r\nجواب\r\nاينجانب مدتى در پاريس سعى كرد مجمعى از حاضرين جمع شوند ، در اتحاد مسلك مشورتى بشود و همه در يك طريق مشى كنند جمع شديم سخنرانى كرديم ، نتيجه هيچ نگرفتيم ، آخر در شور دونفرى با سردار اسعد ، طريق مشى اتخاذ كرديم كه هردو بايران برويم . اميد است انشاء اللّه نتيجه گرفته شود . تجربهء بنده اين است كه امر بين ماها محرمانه نميماند ، خاصه هريك در نقطه‌اى هستيم و حركت مخفيانه مقدور نيست ، كجا رفت دنبال سر شخص هست ، اين اجتماع را در خاك عثمانى بىنتيجه بلكه مضر ميدانم ، معهذا هرطور كه صلاح باشد ، تابع خواهم بود . همچو ميدانم كه بعضى ديگر هم دعوت شده‌اند ، چنان كه آقاى محمد على خان بعرض خواهند رسانيد . جناب آقاى علاء الدوله براى حكومت آذربايجان معين شده‌اند و كمال تحاشى را دارند . اينجانب ايشان را متقاعد كرد و مأموريت جناب معظم را عين صلاح وقت ميدانم ، يقين دارم كه آقايان گرام هم در اين رأى همراهى خواهند فرمود .\r\nالبته پس از ورود علاء الدوله به تبريز و بروز نتايج ، مجلس را كه لازم دانسته‌اند ، ممكن است ، در سويس فراهم آوريم يا در بلگراد و بوداپست . 25 جمادى الثانى\r\n\r\nرقعهء مخبر الملك 28 ربيع الثانى 1327 19 مه 1909\r\nقربانت شوم ، قريب دوماه است كه ديگر از شما كاغذ يا كارت‌پستالى نرسيده است و همچه معلوم مىشود قهر فرموده‌ايد . غريب اين است كه از آقايان طلاب هم ديگر خبرى نميرسد از همه كمتر نصر اللّه خان كه سابقا منظما به والده‌اش كاغذى مينوشت و حالا ديگر نمينويسد و خيال او را مشوش دارد . خوب است به او بفرمائيد ، ترتيب سابق را از دست ندهد و مادرش را بى\r\n\r\n","description":"","footnote":"","page_name":" 187 ","page_number":219},
  {"content":"\r\n\r\nخبر نگذارد . اخبار تهران را كه در روزنامه‌ها خوانده و ميدانند كه بتاريخ 14 و 17 دو دستخط براى افتتاح مجلس بقانون تازه كه براى انتخابات نوشته مىشود ، مرحمت شده است . باضافه دستخطى در عفو عمومى ، از مقصرين پليتيكى . ولى افسوس كه صدور اين دستخطها وقتى بود كه لايحهء دولتين بدربار فرستاده و قزاق روس با آرد وارد تبريز شده بود . تا كى اين تحكم مرتفع و آن قزاق خارج شود ؟\r\nآنچه دانستنش براى شما لازم است ، اين است كه تبريزيها اصرار زيادى در برقرارى شما بحكومت آذربايجان دارند . ولى از اينجا آخر جوابى كه به آنها داده شده اين بود كه غير از مخبر السلطنه هر كس را بخواهيد ممكن است . مشروطه شده‌ايم و ميخواهيم اصلاح مملكت كنيم ! ! بعضىها ميگويند ، اولياء دولت نميخواهند ، جمعى احتمال ميدهند روسها مايل نيستند ، من متحيرم كه اگر با اين بىميلى باطنى ظاهرا مجبور شوند از اينكه قبول كنند ، با اوضاعى كه الان در آنجا برپاست و ژنرال روس كه هر ساعت بهانه ميگيرد و مزاحمت ميدهد ، چه كارى از پيش ميرود و نتيجه چه خواهد بود .\r\nاحتمال كلى اين است كه همچه تكليفى هم نكنند ، در هرحال شما مختاريد كه اگر ميلى داشته باشيد ، بخانهء خودتان مراجعت كنيد و منتظر خواستن نشويد . دولت مشروطهء ايران احتياج بوجود امثال شما ندارد .\r\nكابينهء مشروطه و مسؤل ما فعلا از قرار ذيل است :\r\nسعد الدوله وزير خارجه و رئيس الوزراء ، فرمانفرما وزير داخله ، مستوفى الممالك وزير جنگ مشير الدوله عدليه ، مؤتمن الملك علوم ، مهندس الممالك فوائد عامه ، مخبر الدوله پست و تلگراف .\r\nاهل خانه‌ها و سردم ، همه سلامت و دعاگو هستند . مخبر الملك\r\n\r\nمكتوب تهران\r\nهدايت قلى خان عموزاده ، در تاريخ 7 ربيع الاول 1327 قمرى مينويسد . . .\r\nتقريبا ميتوان گفت كه جميع ولايات از تحت قدرت دولت خارج است ، اما سيد عبد الحسين لارى ، در كمال قدرت در جنوب مشغول كار است . هم دولت مصروف پراكنده كردن مردم از حضرت عبد العظيم و سفارت ، آن هم بدستيارى مفاخر الملك كه چندى است نايب الحكومه شده است مىباشد . در دوم شهر حال ميرزا مصطفى و سيد ابو القاسم و چندنفر ديگر را شبانه با گلوله و كارد ميكشند خاكستر و عقرب در مسجد بر سر مردم ميپاشند .\r\nيك جعبه مار بدر سفارت عثمانى برده ، بجان مردم مياندازند . همه‌روزه خبر فتح يكدو محله از آذربايجان ميرسد . به اين حساب تبريز بايد دويست محله داشته باشد . از قرار اخبار آخر كار آذوقه بر اهالى سخت شده است و احتمال تسليم ميدهند . امروز شنيدم حاجى عليقلى خان چند روز است وارد اصفهان شده ، مردم منتظرند ، ديگر چه نتيجه خواهد داد ، معلوم نيست . سه روز است وارد اصفهان شده ، مردم منتظرند ، ديگر چه نتيجه خواهد داد ، معلوم نيست . سه روز است سيم اصفهان از قم بآنطرف كار نميكند . سالار مفخم كه بتهران آمده بود ، بكاشان مراجعت كرد پانزده هزار تومان و يك شمشير مرصع ، براى صمصام السلطنه حامل است . شمشير مسلم نيست ، 15 هزار تومان از وجه پوست است كه بيكنفر تبعهء روسى داده‌اند و پنجساله را صد هزار تومان پيش گرفته‌اند . چيزى كه سبب دلتنگى است ، رفتن جناب صنيع الدوله است بسفارت انگليس . چندى بود كه از اطراف در شب‌نامه تهديد به بريدن سر ميشدند . ايشان اعتنا نمى - كردند ، تا آنكه قضيهء حضرت عبد العظيم واقع شد ، باتفاق مخبر الملك و صديق حضرت و مخبر السلطان بسفارت رفتند ، تقاضاى امنيت نمايند . شنيده شد كه دولت ميخواهد ايشان خارج شوند و از براى ايشان ميسر نيست . هدايت قلى\r\n\r\nاز برلن بشاه عرض شد\r\nهركس هرچه بحضور مبارك عرض كند ، اسمش دولتخواهى است ، بايد ملاحظه بفرمايند كيست و علم و اطلاعش چيست ؟ بفكر مملكت است يا در بند استفادهء خويش ؟ مصلحت شاه ، با مصلحت ملك و ملت ، تباين ندارد ، كدام امر است كه خير مملكت باشد و خير شاه نباشد ؟ آنكه شاه را از ملت و ملت را از شاه برنجاند ، دولتخواه نيست . اگر خائن نباشد در اشتباه است . انضباط ماليه ، صحت عدليه ، آسايش رعيت ، رعايت مصالح مملكت در اعطاى امتيازات ، كدام‌يك خلاف ارادهء ملوكانه\r\n\r\n","description":"","footnote":"","page_name":" 188 ","page_number":220},
  {"content":"\r\n\r\nاست ؟ مجلس غير از توجه ملوكانه بجريان امور تمنائى ندارد .\r\nمصالح عمرو و زيد غير از اين است . از بىنظمى ماليه استفاده ميكنند ، عدليه را بىبند و بار ميخواهند كه رعيت را بچابند . رشوه ميگيرند و امتياز مىدهند . اختلاف در منافع مردم دربارى است كه وجود مجلس را منافى منافع خود ميدانند چاكر با آنكه راندهء درگاهم ، چون دولتخواه شاهم ، از برلن لازم دانستم به وظيفهء چاكرى عرايض صادقانه را بعرض برسانم ، فدوى مهدى قلى .\r\n\r\nبه مشير السلطنه نوشته شد\r\nاگر در ايران ، عنوان مشروطيت پيش نيامده بود ، دولت ميبايست مشروطه از چوب بتراشد . تصور نفرمايند دوباره به حكومت جاهليت برميتوان گشت . گفته شده است ، مشروطيت در ايران زود بود و مقدمات چند ميخواست ، منكر نيستم . حال امرى واقع شده است بزدوخورد بهتر نمىشود ، دولت بايد بمهربانى و تدبير ، با حسن نيت ، مجلس را اداره كند . مجلس ، هرگز تقاضائى بر خلاف خير مملكت نميكند و خير مملكت خير شاه است . اگر خير عمرو و زيد نيست نباشد . به تشدد غوغا خوابيدنى نيست و اوضاع روزبروز پيچيده‌تر مىشود و خدا داناست بكجا خواهد رسيد .\r\n بدان شاهى كه با دست ولايت * اساس كفر را از بيخ بركند\r\nورت زين نيست باور تا بيارم * ز هر ملت كه خواهى سخت سوگند\r\nگرم دهرى همىخوانى بديهور * ور از گبران همىدانى به پازند\r\nور اسرائيليم دانى بيعقوب * و گر نصرانيم خوانى به فرزند\r\nكه اين راهى كه زى مغرب‌گرائى * برآرد عاقبت سر از دماوند \r\nچهار بيت اول ، از حسنقلى خان پسر امان اللّه خان ، والى كردستان است . شعر آخر را بدان ملحق كردم و از غرائب است كه آخر كار شاه و ملت . در اطراف دماوند خاتمه يافت .\r\n\r\nمكتوب انجمن ايالتى 13 ذيقعدهء 1326 از تبريز\r\nتعليقه‌اى كه در 27 رمضان از برلن به ياد اعضاى انجمن ايالتى ، يعنى ارادت‌كيشان صميمى خود مرقوم و اظهار غمگسارى فرمودند ، بر مراتب اميدوارى اين خادمان وطن افزود .\r\n راستى خاتم فيروزهء بواسحقى * خوش درخشيد ولى دولت مستعجل بود \r\nاگرچه بادهاى مخالف ، زمام اين كشتى آفت رسيده را ، از كف كفايت آن كاپيتن عالم روشن‌ضمير گرفته ، نگذاشت به ترميم چرخهاى شكستهء آن بپردازند ، با يك نظر سطحى مىبينيم كه عرض و طول آذربايجان ، قدم‌بقدم ، شهادت ميدهد بر اينكه در آن مدت قليل ، چه تعليمات سعادت باقى گذارده و چه خدمات عمده را در اصلاح حال اين مملكت درنظر داشتند . چنان كه سكنه و ملاحين غيرتمند . همان نقشهء افكار عالمانه را پيشنهاد خود ساخته ، سفينهء مقصود را ، فى الجمله به مقصد رسانيده‌اند . فعلا همان نكات سياسى را كه متذكر شده‌اند ، از تأمين تجارت و حفظ حقوق خارجه و نظم طرق و شوراع تماما فراهم است . احتياج تبريزيان ، امروز فقط بوجود يك سرپرست مهربان است ، آن هم منحصر به شخص حضرتعالى است .\r\nگمان نميبريم كه در اين‌موقع احتياج وطن ، اين دعوت خالصانه را قبول نفرموده ، اهالى غيور تبريز را محروم و بىسرپرست بگذارند . واضحتر عرض كنيم ، آذربايجان ، امروز چشم يارى و خدمت از حضرت عالى دارد . همينقدر عرض مينمائيم كه هرگاه از تشريف‌فرمائى دريغ فرمائيد ، وجدان خود و خاك وطن را مغموم و مهموم خواهيد فرمود . منتظر وصول خط جوابيه هستيم . انجمن آذربايجان\r\nتقىزاده ، از لندن شرحى به من مينويسد ، اظهار عقيدت مىكند و ميگويد ؛ تا شما در تهران بوديد ، بما راست ميگفتيد ، شما كه رفتيد حقايق بما گفته نشد و شد آنچه شد . سخن در دروغ و راست نيست ، سخن در طرز فكر و استفاده از موقع است ، عمارت مجلل و دستگاه رنگين ، حسن تدبير نميآورد . كيفيتى طبيعى لازم است ، من در هرموقع باقتضاى وقت استفاده ميكردم\r\n\r\n","description":"","footnote":"","page_name":" 189 ","page_number":221},
  {"content":"\r\n\r\nو از فرمايشات محمد على ميرزا ، بر مصلحت مجلس راه استفاده ميجستم ، اينهم نيست . روز بروز دولت روس در مخالفت با مشروطه افزود ، مشروطه را سنگ پيشرفت مقاصد خود ميدانست .\r\nمحمد عليشاه هم ، قادر نبود زيربار قانون برود ، مطلق العنانى ميخواست ، دربارىها هم تن در درنميدادند كه مقطوع الاختيار باشند و به كار خود مشغول . آتش را باد ميزدند و مستمر انگشت فساد در كار داشتند ، اگر انصاف بايد داد مجلس هم خالى از تندى نبود . من به ميخ و نعل مى - زدم و بقسمى رشته را بهم مىبستم ، نميتوانم امير بهادر را فى المثل ظالم و بدنفس بشمارم ، ليكن رويهء زندگى پنجاه ساله و علم و اطلاع يا بىعلمى و بىاطلاعى او و امثال او با مشى بطور مشروطيت ، هيچ‌وجه جامع نداشت و نميتوانستند خودشانرا براى مشى بمشروطيت حاضر كنند . صرف‌نظر از منافعى كه از استبداد داشتند و دل كندن از آنها مشكل بود .\r\n\r\nتلگراف وزارت داخله\r\nاز وزارت داخله ، تلگرافى در برلن به من رسيد كه مستقيما به تبريز بروم . نميدانستم وزير داخله كيست ، جواب ندادم . هفته‌اى گذشت ، تلگراف ديگر بامضاى سردار اسعد وزير داخله رسيد ، با عهدى كه در پاريس داشتيم ، جز تسليم چاره نبود .\r\nسفر خرج دارد و من هزار تومان بصاحبخانه مقروضم . در سر سفره همشيرهء برلنى مادام اشتوله گفت ؛ براى مسافرت چه لازم است ؟ گفتم دوازده هزار مارك ، به شوهرش گفت من در محاسبه ، شش هزار مارك بيشتر از بانك نميتوانم بخواهم ، شش هزار هم تو بخواه . قدرى جمع و خرج كردند ، گفتم من همان بشش هزار مارك برگزار ميكنم . مادام شش هزار مارك را رساند ، گفت پشت كارت خودت يادداشتى به من بده ، شرحى نوشتم با صد ده فرع رد كرد كه اين فرع قانونى نيست ، گفتم قانونى چقدر است ؟ گفت بخواهى صد هفت ؛ پته طلبى با صد هفت به او دادم .\r\nاحتشام السلطنه ، نمىدانم در اين‌موقع چه خيال كرد كه اظهار تنگدستى نمود و دو هزار و چهارصد مارك از من خواست و دادم . هزار تومان خرج سفر در وينه براى من رسيد ، خانى شدم .\r\n\r\nدعوى بر ظل السلطان\r\nدر پاريس ، روزى بدكتر اسماعيل خان ( مرزبان ) برخوردم ، در صحبت معلوم شد اراده دارد وكيل بگيرند و با ظل السلطان دعوى كند و مطالبهء طلبى كه معاضد السلطنه از او دارد . گفتم تأمل كن . ظل السلطان را ملاقات كردم ، گفتم حضرت اقدس والاكار بنده‌گير است ، مساعدتى بفرمائيد . روز ديگر هزار و پانصد فرانك به هتل فرستاد و من سه هزار فرانك خواسته بودم . چنان ميدانستم كه طلب معاضد السلطنه اين مقدار است . پانصد فرانك به دكتر دادم ، معاضد السلطنه در لندن بود ، در اين‌وقت در اسلامبول است ، هزار فرانك را به او دادم . در عبور از وينه ظل السلطان در وينه بود . شاهزاده را ملاقات كردم ، شبى هم مرا به ونديك برد ، گردشگاهى كه لايق شاهزاده نبود درموقع حركت از وينه بشاهزاده نوشتم كه آن تقاضا را من براى خودم نكردم ، براى رفع دردسر از حضرت و الا بود ، عقيده دارم كه بقيهء طلب معاضد السلطنه را مرحمت بفرمائيد . ظاهرا در باكو مخارجى براى شاهزاده كرده بوده است .\r\n\r\nملاقات با سفير روس\r\nدر اسلامبول ، باصرار ارفع الدوله كه سفير است ، از سفير روس ملاقاتى شد . در ضمن صحبت ، ارفع الدوله از قشون روس در تبريز بلفظ تصرف ( اكوپاسيون ) ياد كرد . من به او نگاهى كردم ، سفير روس ملتفت شد ، گفت ؛ عده‌اى نظامى كه در تبريز داريم ، در تحت امر شما خواهند بود و سفارشى براى مأمورين سرحدات نوشت كه هيچ مصرف نداشت . من در سفر هيچوقت اشياء گمركى با خود برنميدارم در ادسا مأمور گمرك ، آلمانى ميدانست ، پيش آمد ، در صحبت گشود . قدرى از خدمات لياخوف گفت ضمنا گفت ، ما مأموريت داريم هر بارى را نگاه كنيم ، حتى بار اجزاى مخصوص امپراتور را ، چون ديده شده است كه استفادهء نامشروع ميكنند معدل الدوله از استامبول همراه من است ، در كشتى\r\n\r\n","description":"","footnote":"","page_name":" 190 ","page_number":222},
  {"content":"\r\n\r\nهم‌صحبت هستيم .\r\nساحل درياى سياه ، از كريمه تا باطوم ، خرم و باصفا است . در سواحل نزديك بنادر كوه‌كوه كيسهء گندم ديده مىشود كه باروپا حمل ميكنند . يالتا از نقاط ديدنى است ، اگرچه شب از آنجا گذشتم و شب گربه سمور است .\r\nمختصر گردش هم كرديم . باطوم شباهت كلى به بيروت و يافا دارد ، در يافا و بيروت اشجار مركبات است ، اينجا درختهاى ديگر ، چاىكارى بسيار كرده‌اند .\r\n\r\nتفليس\r\nدر تفليس ، تلگرافى به قنسول رسيده بود كه مخبر السلطنه را بگوئيد ، بتهران بيايد . گويا بامضاى مديرى . تلگراف بقدرى خفيف بود كه حمل بر اشتباه اسم كرديم ، همچو تلگرافى لازم بود بامضاى سردار اسعد باشد .\r\nبهرحال من به طرف تبريز حركت كردم .\r\nموسيو آرنولد ، فريد السلطنه هنوز در تفليس است ، در ملاقات به من گفت ، جمعه شما به طرف فرنگ حركت كرديد ، سه‌شنبه از طرف نظميهء شهر بسراغ شما آمدند كه فلانى به كدام سمت رفت ؟ گفتم ، به طرف اروپا . اما كجا ، نميدانم . من ديدم نگرانى من در روز چهارشنبه بىوجه نبوده است پيدا بود كه ممتحن السلطنه ، خوش‌ذاتى كرده است ، طلب مغفرتى براى پدر او كردم .\r\nبشارت الدوله با كالسكه بجلفا آمده است . در جلفا نسبت بسابق كه ديده بودم ، اندك آبادى پيدا شده است . راه در دست روس است و زنجيرهائى در راه هست كه مره بمره بايد به اجازه رد شد . ملتفت شدم كه همه‌جا معطل ميكنند ، مثل اينكه قصد اهانتى دارند . انگارهء حركت را قسمى گرفتم كه قبل از آفتاب به شهر برسم . معهذا سردار ملى ، ستار خان ، در اول امير خيز حاضر شده بود و طاق نصرتى هم بسته بود . احوال‌پرسى گرمى كردم و رد شدم . ورود به تبريز 3 شعبان 1327 است روز تولد حضرت خامس آل عبا صلوة اللّه عليه ، من در همهء مراحل زندگى دست توصل بدامان حقيقت حسين عليه السلام زده‌ام .\r\nبتوجه اولياى حق ، بر بسى مشكلات توفيق حل يافتم . انشاء اللّه تا زمان لبيك دعوت حق اين عقيده در من ثابت خواهد بود . من بر اين هستم و آنان كه سلالهء هوشند .\r\nستار خان و باقر خان در زدوخورد با دولت ؛ يكى كدخداى اميرخيز ، يكى كدخداى خيابان اسمى دركرده‌اند و هريك اصحابى دارند . بجان مردم افتاده‌اند . يكى از بلوك غربى ، يكى از بلوك شرقى ، بحوالهء شخصى ، ماليات وصول ميكنند . در شهر ، اصحابشان شب بخانهء متمكنين ميروند و زحمت ميدهند . عده‌اى گزاف از اهالى ، خانه در اطراف ژنرال قنسولگرى روس اجاره كرده‌اند و متحصنند اول وظيفه تدارك امنيت است ، در شهر عدليه را به ترتيبى كه ميدانستم ترتيب دادم . سردار فاتح برادر ممتاز الدوله را رئيس كردم و تأكيد نمودم كه ملاحظهء مستبد و مشروطه‌طلب ، در دادخواهى راه ندارد ، بايد مرحق را رعايت كرد و خودم مراقب شدم . كم‌كم تأمينى حاصل شد و متحصنين خانه‌هاى اطراف قنسولگرى را رها كردند و از براى عامه اطمينانى پديد آمد .\r\nلدى الورود ، براى تشريح حال مملكت و گسيختگى امور ، فرمانى از طرف كميسيون جنگ در خوى ، باستحضار من رسيد كه عينا گراور شد . مركزيت كه از دست رفت ، از هر سرى صدائى درميآمد .\r\nمتأسفانه ، زندگى صرف مادى شده است . حقايق را خرافات ميدانند و خرافات را حقايق .\r\nخداوند ، همه را به راه صواب هدايت فرمايد .\r\nمستر باسكرويل « 1 » امريكائى ، باراده‌اى در دفاع تبريز وارد ميدان گشت ، مقتول شد ، رحمت بر همت او .\r\nروز سوم ورود ، تلگرافى از سردار اسعد رسيد كه سفارتين پا در يك كفش كرده‌اند كه\r\n\r\n\r\n","description":"","footnote":"\r\n( 1 ) -  Mr . H . C . Baskerville \r\n","page_name":" 191 ","page_number":223},
  {"content":"\r\n\r\nشما در آذربايجان نباشيد ، مشغول مذاكره هستم ، بدانيد . جواب عرض كردم ، خدمت ، خدمت است ، هرجا باشد ، امر بفرمايند عازم تهران شوم . شنيده شد ، روس گفته بود ؛ مخبر السلطنه را از تبريز بخواهيد ، ما قشون خودمان را از تبريز ميبريم . تقىزاده گفته بوده است پس وجود مخبر السلطنه در تبريز اهميت قشون روس را دارد . تلگراف كردم اگر اين قول درست است ، مرا فورا احضار بفرمائيد كه از احضار من ، فايده برده شده باشد .\r\nبه بهانهء رساندن آذوقه به تبريز ، روس قشون آورده است و سه هزار نفر در باغ شمالند ، هرروز ، بچه زير عراده ميرود يا چيزى از دكانها برميدارند .\r\nچه‌بسيار امور كه ظاهر دوستى است و در باطن دشمنى ، سياست است كه براى كمك بخاكى وارد شوند و با هزار كلك ديگر بيرون نروند . سلطان محمد فاتح براى كمك به گاليپولى رفت .\r\n\r\nرقعهء مخبر الملك 11 شعبان 27\r\nپس از ورود به خاك ايران غير از تلگراف جلفا ، خبر مستقيم از شما نداريم . با اوضاع حاضره ، انسان مى - خواهد هرساعت بداند چه شد ، خداوند بخواهد كه امور اين مملكت اصلاح شود . اگر خودشان بخواهند ، چنان كه سد بزرگى از ميان برداشته شد و كسى تصور نميكرد . عجالتا خواستم دو مطلب را گوشزد شما كرده باشم ، يكى راجع به كار مملكت ، يكى شخصى ، اما آنچه راجع به كار مملكت مستر باسكرويل آمريكائى\r\nاست ، اين است كه روسها راضى بحكومت شما در آذربايجان نيستند ، از اصرار تبريزىها شد .\r\nاز غرهء ربيع الثانى كه لايحهء سفارتين در برقرارى مشروطيت بشاه سابق داده شد ، مجبورا با رياست نحس الدوله « 1 » مشروطهء دروغى داد ، هرروز از تبريز استدعاى حكومت شما را ميكردند و جواب داده مىشد ، غير از مخبر السلطنه هركس را بخواهيد ، ممكن است ، تا عذر دولت سابق خواسته شد . از روزيكه حكومت شما رسمى شد ، روسها در هرموقع يادآورى كردند كه اصلاح امور آنجا ، به يك نفر حاكم كاردان مىشود ، يعنى دست‌نشانده و گاهى مثل بعلاء الدوله مىزدند ، كار به جائى كشيد كه بشما تلگراف كردند كه بيائيد تهران ، تقىزاده وارد شد و هيئت دولت را منصرف كرد .\r\nدر هريك از اين دو اقدام ، ملاحظاتى بود كه بجاى خود صحيح است . ملاحظه‌اى كه در خواستن بود آن بود كه به اين مخالفت‌كارى از شما پيشرفت نكند ، در نخواستن ، ملاحظه آن بود كه سابقه نشود .\r\nگفتند سبب مخالفت ، توقف شما در آلمان بوده و گفتند چون شما را حريف ميدانند ، بهانه بدست آنها نخواهيد داد . بنده عقيده‌ام اين است كه هردو باشد ، اما مطلب ديگر كه شخصى است\r\n\r\n\r\n","description":"","footnote":"\r\n( 1 ) - نحس الدوله مقصود سعد الدوله است .\r\n","page_name":" 192 ","page_number":224},
  {"content":"\r\n . \r\n","description":"","footnote":"","page_name":" 193 ","page_number":225},
  {"content":"\r\n\r\nكه انسان بايد در عين وطن‌پرستى و درستى در مقابل زحمات خود ، بدنى و روحانى ، فكر زندگى و آسايش عيال خودش هم باشد . خدمت بمملكت و وطن ، منافات ندارد با اينكه انسان حق مشروع و معقول خودش را هم بخواهد و قدرى هم فكر آلودگيهاى شخصى باشد ، اگر نميدانيد ، بدانيد كه من در اين مدت مبلغى بر قرض شما افزوده‌ام ، يعنى آنچه گرو گذاردنى بود ، گرو گذارده‌ام و از اين ساعت ديگر نمىدانم چه كنم . كار صحيح اين است كه شما حق مشروع خودتان را از ساعت اول معين كنيد .\r\nامور مملكت را تا اين ساعت نميشود گفت اصلاح شده است ، بىپولى ! ، اغراض ! مداخلهء خارجه ! آنوقت بتوسط محمد عليشاه ميشد ، حالا بدست بارانوسكى ؛ اگر سرى بتهران مىزديد و از اينجا به آذربايجان ميرفتيد ، بهتر بود . جماعتى وجود شما را در تهران مفيدتر ميدانند ، يكى از آنها هم بنده هستم ، حالا اينطور پيش آمده است ، انشاء اللّه خير است . محمد قلى\r\n\r\nمتحد المال كه در تبريز ملاحظه شد ؛ بعموم ولايت 3 شعبان 1327\r\nنظر براينكه بعد از اقدامات اخيره و فداكارىهاى ملى كه بفضل خداوند ، فتح و ظفر را بدست حاميان وطن و فاتحين ملت سپرد و بتوجهات حضرت ولىعصر ، عجل اللّه فرجه ، حوزهء اسلام را از خطرات و مهالك نجات بخشيد و خائنين و مفسدين را كه دشمن خانگى بودند ، از افعال خود نادم ، يا به كيفر اعمال خود رسانيد ، لازم بود بفوريتى هرچه تمامتر ، روابط امور بطور دلخواه اتصال و انتظام يابد و زمام كليات امور ، بيك دست قوى كه بتواند هرمانع و مشكلى را در سير شاهراه ترقى حل و رفع نمايد داده شود ، در روز پنجشنبهء 25 رجب مجلس عالى مركب از علماء اعلام و عقلاء و كفات مملكت و رؤساى مجاهدين تشكيل يافته باتفاق آراء تصويب شد كه اعضاى كميسيون فوق العاده ، هيئتى را از خود انتخاب نمايد و اين هيئت با يك حاكميت كلى حقيقتا داراى تمام قواى مملكت باشد و حل و عقد امور مملكت را تا انعقاد پارلمان برعهده بگيرد و در همان روز اين هيئت انتخاب شد با عضويت حضرت سپهدار اعظم و حضرت سردار اسعد دامت شوكتهما كه امور وزارتخانه‌هاى ، جنگ و داخله نيز در عهدهء ايشان است . هيئت مزبور ، بنام هيئت مديره ، همه - روزه ، در عمارت شمس العماره تشكيل يافته و زمام مهمات مملكتى را احاطه و اداره نمايند . اين نكته را نيز خاطرنشان مينمائيم كه وظايف اين هيئت رسيدگى به كليات امور است . تظلمات يا امور راجع به ادارات نبايد به هيئت رجوع شود ، مطالب بايد بقانون مقرره بوزارتخانه‌ها فرستاده شود . هيئت مديره\r\nفحواى عمومى اين بود كه سپهسالار و سردار اسعد داخل كار نشوند و ناظر باشند ، بعدها گفتند ، سردار اسعد در اين عقيده بوده است ، سپهسالار موافقت نكرده است\r\n\r\nخبر تلگراف تهران\r\nبعموم فرمانفرمايان ايالت و حكام ولايات ممالك محروسه ، تلگراف شود ، چون اعليحضرت محمد على ميرزا شاه سابق ايران كه بعد از خلع و انفصال از مقام سلطنت ، براى تهيهء اسباب لوازم حركت خود در تحت لواء دولتين روس و انگليس متحصن و متوقف ايران بود ، در روز پنجشنبهء 23 شهر شعبان 1327 بنظارت دو نمايندهء روس و انگليس حركت نموده و عنقريب از سرحد ايران خارج خواهد شد لهذا از طرف هيئت وزراء عظام ، بحكام و مأمورين دولتى اظهار مىشود كه حركت اعليحضرت معظم اليه را بعموم علما عظام و اعيان و اهالى اعلام و ابلاغ نموده قاطبهء اهالى را بدعاى بقاى سلطنت جديد و مزيد شوكت و حشمت اعليحضرت اقدس شهريارى ، سلطان احمد شاه خلد اللّه ملكه و سلطانه ، رطب - اللسان دارند . هيئت وزراى عظام .\r\n\r\nتلگراف سركار حجت الاسلام آقاى محمد كاظم خراسانى\r\nاز قصر به تبريز\r\nبسم اللّه الرحمن الرحيم ؛ انجمن محترم ايالتى ، جناب مستطاب اجل اكرم افخم ، آقاى مخبر السلطنه حكمران آذربايجان ، دام اقباله و تأييده ، انشاء اللّه تعالى ورود مسعود عالى بمقر ايالت ، بمباركى و ميمنت ، مزيد تأييد در قلع مبادى تفرق و تكميل موجبات اتحاد كلمه و اعمال عفو عمومى\r\n\r\n","description":"","footnote":"","page_name":" 194 ","page_number":226},
  {"content":"\r\n\r\nتمام طبقات ملتى از همديگر و اغماض از سرگذشت گذشته مقرون و بشارت استقرار امنيت و انتظامات كامله و قطع بهانهء اجانب و حصول كمال اتفاق ملى و صفا و الفت فيما بين آقايان علماء و ساير طبقات را بيمن مقدم و حسن نيت و كمال كفايت و درايت جناب مستطاب عالى ، عاجلا اميدوار و مخصوصا چون جمله از آشوب‌طلبان فتنه‌جو ، باسم مجاهد در اردبيل و غيره ، خودسرانه تعرضات و تحميلات خطيره نموده ، حركت آنها موجب بدنامى سرداران ملت و مخل بانتظام مملكت و هدم آسايش مشروطيت و هدرشدن تمام زحمات است ، لهذا مراقبت كاملهء عاجله در اين‌باب مترقب و لازم است كسانى كه خود را قشون ملت قلمداد مينمايند ، هركدام از ابواب جمعى وزارت جليلهء جنگ و رياست و حكم صاحب‌منصبان نظامى خارج و معاش مقرر ندارند از اصول مداخله و سلاح برداشتن در مملكت و اضافهء ملت كه موجب اندراج در عنوان محارب است ، ممنوعشان فرموده ، آقايان علما و تجار اردبيل ، مثل جنابان آقاى حاجى ميرزا ابراهيم و حاجى ميرزا محمد و غيرهم و ساير افراد ملت را از تحصيلات خودسرانهء آنها آسوده و مملكت را از افسادشان حفظ و ايادى غاصبانهء شاهسون‌ها را هم از املاك مسلمين رفع ، تعدياتشان را جلوگيرى خواهند فرمود انشاء اللّه تعالى ، محمد كاظم خراسانى . تاريخ 11 شوال 1327\r\n\r\nصحبتهاى سردم\r\nدر حوزه‌اى كه داشتيم و همه قسم صحبت ميشد ، غالبا بشيخ سيف الدين كه حوزه گرم‌كن بود ميگفتم كه كار مملكت در سه مره اصلاح مىشود ؛ عدليه در چهل روز ، ماليه در يكسال و تربيت يك طبقهء عامل كار در سه سال و نظر من بعمليات ميرزا تقى خان امير بود . در اوايل ورود من به تبريز صدقيانى شكايت كرد ، پولى به اسلامبولچى داده و ملكى وثيقه دارم ، مدت منقضى شده است ، نه پول مرا ميدهد ، نه ملك را و مبلغ سى و يكهزار تومان بود . بمراغه تلگراف كردم ، ملك را به تصرف صدقيانى بدهند ، اسناد او ملاحظه شده بود . در اين اثنا اقبال السلطنه سيصد تومان وروديه از براى من فرستاد حامل برادرزن اسلامبولچى بود ، گفتم وجه را بمريضخانهء تبريز بده ، قبض براى من بياور . باقبال السلطنه شرحى در امتنان نوشتم و نوشتم كه آن وجه را بمريضخانه دادم كه جنابعالى هم شريك صواب باشيد .\r\nدرضمن گفت آن ملك مراغه كه امر شده است كه به تصرف صدقيانى بدهند ، متعلق به خواهر من است ، گفتم بهمشيره بگو ، اگر مايل است دو تلگراف ميكنم ، يكى باسلامبول كه شوهرت را به تبريز بفرستند ، يكى بمراغه كه ملك را به تصرف شما بدهند . اما لدى الورود دست اسلامبولچى را ميبرم كه ملك شما را وثيقه داده است ، رفت ديگر نيامد . هفتهء بعد از زنجان كسى به من نوشت الحمد للّه كه حكمى در مملكت ديديم . من هم حمامى دارم كه جبرا برده‌اند ، حكمش را بفرمائيد ، عدليه مرتب شده بود ، بعدليه رجوع كردم و تسويه شد ، چه عارض ديگر اظهارى نكرد . اگر حكم من در كرمان هم جارى بود ، بعد از چهل روز شكايات ميرسيد . من با دو حربه كار كردم ، يكى نخواستن ، يكى به حق حكم كردن .\r\n\r\nاعلان\r\nتلگرافى است كه از مقام منيع ايالت جليلهء كبراى آذربايجان ، دامت شوكته ، بعموم انجمنهاى ولايتى مخابره شده و اينك محض اطلاع قاطبهء اهالى ، عين تلگراف مزبور ذيلا از طرف حكومت جليله و انجمن ولايتى ارومى اعلان مىشود :\r\nانجمن محترم ولايات ، به حمد اللّه زحمات ملت نتيجهء مطلوبه بخشيد . اگر صرف جان و مال شد ، در عوض حقوق مشروعهء ملت ثابت و حق نظارت ملت ، در اجراى احكام الهى و قوانين مجلس شوراى ملى شيد اللّه اركانه برقرار گشت ، حالا بايد ذره‌اى از حدود قانونى تجاوز نشود . انجمن مشغول وظايف خود ، حكومت مشغول تكاليف خود باشد و هريك ديگرى را در انجام وظيفهء خود امداد كنند .\r\nغير از ادارهء حكومت و انجمن ولايتى ، درحدود نظامنامهء خود ، هيچكس حق مداخله در امور ندارد و اگر بكند ، بايد مانع شد . قواى ملى كه در اين مدت آشوب مدافعهء حقوق ملت را كرده‌اند ، از فدائى و مجاهد ، بايد امروز در كمال اطاعت ، بدستور العمل حكام رفتار نمايند و تمرد نكنند و زحمات\r\n\r\n","description":"","footnote":"","page_name":" 195 ","page_number":227},
  {"content":"\r\n\r\nسابقهء خود را بهدر ندهند . اكثر آنها كاسب يا زارعند ، بايد پى كسب و زراعت خود بروند ، اگر معدودى به كار خدمات نظامى بخورند حكام موافق دستور العملى كه به آنها خواهد رسيد ، از وجود آن اشخاص استفاده خواهند كرد . البته كمال سعى را بكنند كه روزبروز ، امور در تحت جريان قانونى بيايد . مخبر السلطنه 12 شعبان 1327\r\nمسلم است بعد از ملاحظهء اين تلگراف هركس بوظيفهء خود رفتار نموده ، بارتكاب حركات خلاف قانون و مداخله بامور حكومتى اقدام نخواهد نمود و در صورت تخلف ، خود را مسؤل و مؤاخذ ايالت كبرى و انجمن ايالتى خواهد دانست .\r\n\r\nغوغاى قراجه‌داغ\r\nسخت خارى زير دم رحيم خان چلبيانلو گذارده‌اند . تبريز را تهديد مىكند و رقابت با بختيارى كه كهركم از كبود نيست و پيداست كه تحريك از روس است . بلايف به اهر ميرود ، دستور ميدهد ، عكس او را در مجمع قراجه‌داغىها برون در كتاب مشروطيت چاپ كرده است . محتاجيم كه در سراب اردوئى تنظيم كنيم و چون سراب در شرق تبريز است و خيابان از محلات شرقى ، باقر خان سالار ملى داعيهء رياست اردو دارد . از طرف ديگر افواج كارى آذربايجان طرف مراغه است و شجاع الدوله بر آنها مسلط . جمع شجاع الدوله كه با تبريز جنگ كرده است و سالار ملى بىسواد و شير برفى در يك اردو ، مشكلى لاينحل و چاره هم نيست .\r\nفوج هفتم آذربايجان را خواستم ، رئيس فوج گاوى بىعرضه ، چون دستش بدهنش ميرسد خرجى كرده است و رئيس فوج شده است . اجلال الملك هم در آن محل ملكى دارد و مشترى فوج است . افواج اين روال ، پادارانهء لايقى دارند كه محل استفادهء رئيس فوج است . ميرزا هاشم خان ساعد لشگر هم ، از لشگرنويسان سابق و پيشكار شجاع السلطنه كه هفت فوج در اداره داشته بوده است ، در قشون آذربايجان سابقه‌ها دارد و خالى از نظرى نيست . در چنين‌موقعى كه بايد مصلحت مملكت را در نظر گرفت ، همه فكر خودشانند .\r\nهشتصد نفر سرباز فوج حاضر شد ، لباس و تفنگ به آنها داده شد ، در ميدان حاضر شدند . گفتم بروند در باغ صاحبديوان اردو بزنند . جيرهء آنها پرداخت شود 24 رمضان است ، در ايوان شمس العماره نشسته‌ايم ، سالار ملى ، ثقة الملك كارگذار ، پيش منند . خبر آوردند كه فوج حركت نميكند ، گفتم چرا ؟ گفتند پول ذغال ميخواهند . تابستان موقع اين حرف نيست ، صاحب - منصبان فوج را خواستم ، هرچه پرسيدم گردن كج كردند . گفتم برويد ، لباس و تفنگ را تحويل بدهيد گورتان را گم كنيد . سالار ملى برخاست رفت . ثقة الملك زير لب چيزى ميگفت ، گفتم چيست ؟ گفت ( قُلْ هُوَ اللَّهُ ) ميخوانم ، بشما فوت ميكنم . صداى سالار ملى بلند شد ، با ساعد لشگر پرخاش مىكند و ميگويد الان ميروم مىدهم خانه‌ات را در خيابان خراب كنند . همهء كارها را بايد گذارد فكر حفظ خانهء ساعد لشگر بود . اين ديوانگى از سالار ملى برميآمد .\r\nنزديك غروب از ارك ( ذخره ) سؤال كردم ، گفتند دو دسته از فوج لباس و تفنگ را دادند رفتند ، يكدسته نميدهد ، ميگويند هرجا امر شود ميرويم و جيره نميخواهيم . گفتم در شهر قراول باشند . رئيس نظميه را خواستم سپردم سر راه بگيرد ، سربازان متمرد را توقيف كند ، 250 نفر سرباز 24 نفر ارباب منصب توقيف شدند . فوج چهارم را كه نزديك شهر بود و سپرده بحاجى سالار ليقوانى خواستم ، حاضر شدند .\r\nليقوان ماهى قزل‌آلا دارد ، حاجى سالار قابى پر براى من فرستاد رد كردم . خودش آمد كه رد ماهى براى چيست ؟ مقدارى ندارد . گفتم ميگويند در انقلاب مساعده‌اى نوشته‌ايد و نرسانيده‌ايد و انجمن مقروض است ، تا اعانه را ندهى ماهى را قبول نميكنم . رفت هزار و دويست تومان تعهدى را به نهصد تومان صلح كرد ، پرداخت و آمد . ماهى را پذيرفتم ، لدى الورود حاجى نظام الدوله ، يك جفت قاليچه ، شش تخته مسند مخمل كاشى و بشقابى نبات براى من شبانه فرستاد . قاليچه‌ها و مسندها خيلى عالى بود ، بشارت الدوله كنار قالى را بالا زد ، چشم مرا گرفت ، گفتم\r\n\r\n","description":"","footnote":"","page_name":" 196 ","page_number":228},
  {"content":"\r\n\r\nزود بينداز . شرحى بحاج نظام الدوله در تشكر نوشتم كه قاليچه‌ها و مخمل‌ها را فرستادم ، از من بيادگار باشد ، نبات بسلامتى جنابعالى صرف خواهد شد . هرروز از همه طرف در رهائى سربازان توسط مىشود حتى از طرف انجمن . گفتم اگر مرا براى نظم مملكت خواسته‌ايد ، رأى من اين است و الا مرخص ميشوم . با دردسر بسيارى اردوئى سرهم شد ، سالار ملى را روانهء سراب كردم .\r\nامير حشمت هم چند سوارى حاضر كرده است و جوياى نام است ، بسردار ملى ملحق شد ، شجاع الدوله هم از مراغه مستقيما رو بسراب آورد . صورتا سالار ملى رئيس است ، معنا شجاع الدوله معروف بكفايت . هزار و پانصد نفر ، پياده و سوار و توپخانه در سراب تا هريس حاضر شد ، به نصيحت رحيم خان پرداختند و به گوش او باد است . رؤساى ولايتى ، شجاع الدوله ، اقبال السلطنه ، رحيم خان و غيره ، همه نان بهم قرض ميدهند . سالار ملى حريف نيست ، شجاع الدوله مذبذب است ، همه دست دولت را مدام در حنا ميخواهند . اين اردو مترسكى بود ، جلو رحيم خان و ايلات شاهسون ، از لاعلاجى تشكيل شد ، ليكن مصرف نداشت .\r\nتحقيقاتى به عمل آمد ، از نظامىهاى حبسى چهار صاحب منصب محرك تابعين بوده‌اند ، آنها را از نظام خارج كردم ، بقيه را معاف . گفتند نميرويم ؛ گفتم لباس و تفنگ بگيرند ، در شهر خدمت كنند . در حالىكه رو به ارك ميدويدند ، قنسول ژنرال روس ميلر به آنها برخورده بود ، از غلام قنسولخانه پرسيده بود ، اينها كيستند ؟ گفته بود ؛ قنسول ميگويد با اين مردم مطيع نميتوانند مملكت را اداره كنند ؟ من آنجا نبودم بگويم شما نميگذاريد ، نظام درست ميكنيم ، اعلان جنگ با شما است ، كارخانه مىسازيم ، جنس مفت ميدهيد ، آذوقهء شهر را بهانه ميكنيد ، قشون ميآوريد برنمىگرديد ، با خدمتگزاران مملكت مخالفيد چندبرابر ممالك اروپا زمين داريد ، چشم از خاك ما برنمىداريد .\r\nزمستان شد ، شجاع الدوله هنوز مشغول نصيحت برحيم خان است و اقدامى نميكند . شاهسون مشكين و خلخال هم آرام نيستند ، با رحيم خان مكاتبه دارند . امير ارشد ، حاجى علىلو ، تا دو فرسخى شهر آمده است .\r\nدويست و پنجاه نفر قزاق ، برياست محمد خان امير تومان در تبريز داريم ، تابع روسند .\r\nحتى محمد خان ، براى اينكه با امير ارشد مذاكره كند ، حاضر نشد ، اردبيل هم آرام نيست .\r\n\r\nعزيمت سردار ملى باردبيل\r\nسردار ملى داوطلب شد باردبيل برود ، ميبايست قبول كرد كه شهر را برهم نزند . با عده‌اى سوار رفت ، مرد غيرتمندى است ، شجاع است ، متأسفانه بيهوش است و جماعتى دور او را گرفته‌اند و استفاده ميكنند .\r\nغلطكاريها كرد ، عمران خان پسر حضرت قلى ، كدخداى حاج خواجه‌لو نزد او آمده است . جوان عاقلى است ليكن با ستار خان چه كند . در زدوخوردهاى تبريز ، انجمن تجار ، اعيان شهر كارها را اداره ميكردند ، او دليرانه جنگ ميكرد ، دفاع يك قسمت شهر بعهدهء او بود . در اين مسافرت اختياردار است و اختيار خودش را ندارد . كله خورده از اردبيل مراجعت كرد ، لدى الورود با سيصد سوار غضب‌آلود وارد محل حكومت شد ، باطاق من آمد ، با صورت آماس كرده و چشمهاى تابيده ، محمد خان نايب كه از رجال كارى او بود ، با اسلحه وارد اطاق شد ، من نزديك در نشسته بودم ، پهلوى من ايستاد ، تعجب كردم ، بعد عذر خواست كه احتياط كردم حال سردار پرخاش مىكند ، گفتم خودت اصرار كردى ، نصايح مرا نشنيدى ، آنچه خواستى دادم ، ديد حرف حسابى ندارد ، رفت . اميرخيزى وزير او بود ، مردى است عاقل آنجا كه عقل در رو ندارد ، چه حاصل .\r\nسفارشها به او كرده بودم ، سرش كه گرم ميشد ، مصلحت نمىفهميد . اطرافش هم مزاحم اهالى ، كارى از او پيشرفت نكرد و از اين تاريخ دردسر آذربايجان شد . من و انجمن ايالتى تجار همه‌روزه غائلهء تازه داشتيم . كسانش از او حواله ميگرفتند ، در دهات ماليات جمع مىكردند ، شب بخانهء مردم ميرفتند ، اموال مىبردند ، ماهى پانصد تومان براى او برقرار كردم ، كافى نبود . ميگفت\r\n\r\n","description":"","footnote":"","page_name":" 197 ","page_number":229},
  {"content":"\r\n\r\nسپهسالار سالى شصت هزار تومان خرج مىكند . نتوانستيم به او حالى كنيم كه از مال خودش است ، دولت به او نميدهد . روس‌ها هم به او نظرى خوش ندارند پى بهانه ميكردند .\r\n\r\nسانحهء ديگر\r\nدر اين اثنا ، محمد نامى كدخداى اميرخيز ، منسوب به برادر ستار خان ، زنى را دنبال كرد ، زن بقصابخانه پناه برد ، چون دستش كوتاه شد و مست بود ، يا هشيار ، طپانچه به روى آن زن رها كرد و آن زن مقتول شد ، رعيت روس از اهل كوزه‌كنان بود ، اقوامش بدار الحكومه آمدند و خاك برسر كردند ، مردان ايشان نزد من آمدند ، گفتند بخاطر شما بقنسولگرى نرفتيم ، مگر خودتان قصاص كنيد . ضارب در نظميه محبوس شده انجمن و تجار با من در قصاص موافق شدند . سردار اصرار كرد او را به من بدهيد خودم قصاص ميكنم ، گفتم بايد قانونى باشد . معلوم بود به مجرد شكايت كسان زن ، روسها مداخله خواهند كرد .\r\nبالجمله ، محمد خان ضارب قصاص شد . دوروز بعد شرحى از طرف كسان محمد خان به من نوشته بودند كه بجاى زن مرد را قصاص نميكنند . محمد در موقع ارتكاب مست بوده است ، در حاشيهء مكتوب نوشتم ،  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً  بقيهء آيه هم بخاطرم نبود .\r\n\r\nاردوى تهران\r\nورود اردوى تهران بآذربايجان ، آبى روى آتش بود . امير ارشد ، تا دو فرسخى تبريز آمده ، بيوك خان پسر رحيم خان هريس را گرفته ، شجاع الدوله مشغول ترياك است . از سالار ملى هم كارى ساخته نيست ، اقبال - السلطنه فلسفه مىبافد ، سردار ملى در شهر مزاحم است . اردو مستقيما بسراب رفت . سردار بهادر ، پسر سردار اسعد ، با دويست نفر سوار بختيارى ، يفرم با پنجاه نفر مجاهد ، رضا خان سرتيپ با دويست نفر قزاق ، هازهء آلمانى با سه توپ مسلسل ، بهمه‌جهت ششصد نفر ، به مجرد ورود بسرآب ، بدون توجه و مراجعهء بشجاع الدوله مشغول جنگ شدند و به اهر رفتند و در هفته غائلهء رحيم خان تمام شد ، بروسيه فرار كرد . نزديك پل خداآفرين عده‌اى روس از سرحد تجاوز كردند و او را به طرف روس بردند ، شجاع الدوله و سالار ملى دنبال آنها به اهر رفتند ، رحيم خان صفرى بود مثبت ، كاركنان محلى صفيرى منفى « 1 »\r\n\r\nپيغام قنسول انگليس\r\nدوماه بعد از ورود من ، قنسول انگليس ، بتوسط استيونس از تجار پيغام كرد كه قنسول سلام رساند و ميگويند ما بشما اطمينان نداريم . گفتم چرا ؟\r\nگفت شما را طرفدار آلمان ميدانيم . گفتم بقنسول سلام برسان ، بگو من از ديپلماسى اين مقدار را دانسته‌ام كه آلمان از ما و ما از آلمان استفاده نداريم . اگر آنها بما نزديك شوند ، براى اين است كه ما را بشما بفروشند و در افريقا محلى را ببرند ، اما در تجارت عهد - نامه داريم و شما تاجريد ، هر وقت تقويتى ، جز آنچه معهود است ، من از تجارت آلمان كردم ، اطلاع بدهيد ، رفت .\r\nدر اين اوقات ، كلين نامى به تبريز آمده ، صاحب منصب آلمانى در لباس كشورى است و مى - خواهد به اهر برود . گفتم در اهر جنگ است و در راه خطر ، نمىتوانم بشما تأمين بدهم ، اگر به مسئوليت خود ميرويد ، مختاريد . قنسول انگليس مستر اسمارت ، شرحى نوشت كه صاحب منصب آلمانى صلاح نيست به اهر برود و اهميت فوق العاده به اين امر داد . گفتگوى خودم را با او در جواب نوشتم و آن صاحب‌منصب به طرف ساوجبلاغ رفته بود . چند روز بعد باز استيونس آمد كه قنسول سلام رساندند و گفتند ما بشما هيچ سوء ظن نداريم « 2 » .\r\n\r\n\r\n","description":"","footnote":"\r\n( 1 ) - شجاع الدوله در حركت بقدرى تعلل كرد ، تا اردو وارد اهر شد و رحيم خان متوارى .\r\n( 2 ) - از وزارت خارجه تلگراف رسيد كه دولت آلمان نشان تاج از درجهء اول براى شما فرستاده است ، گفتم نفرستيد ، ظاهرا بسفارت داده بودند كه خودشان بفرستند ، گرون برگ تاجر اطريشى كه نمايندگى هم داشت ، وقت خواست كه نشان را بياورد ، عذر آوردم كه رمضان است .\r\nپس از رمضان آورد ، گرفتم ، گذاردم گوشه‌اى ، اين هم مزيد سوء ظن قنسول انگليس شد ، تفصيل را به او گفتم و فهماندم كه من به نشان نظرى ندارم ، بزرگ‌ترين نشانها را به من بدهند نخواهم زد .\r\n","page_name":" 198 ","page_number":230},
  {"content":"\r\n\r\n\r\nمكتوب سردار بهادر از اهر ، ليلهء 26 محرم 1328\r\n« مقام . . . به حمد اللّه تعالى اردو خدمات خود را انجام داده ، به طرف اهر مراجعت نمود . جناب آقاى حاجى عليرضا خان در پنج فرسخى قصبه رسيده در خدمت ايشان به اهر آمديم . براى همه قسم اوامر حضرت اجل عالى حاضر هستند . از قصبهء كليبر راپرت وقايع را بعرض رسانده بود ، يوم بيستم ، همين كه رحيم خان شكست خورده فرارا به طرف حسرتان رفت ، شب در آنجا مانده ، صبح بيست و يكم يك‌عده روس بحسرتان آمده تمام اموال و دارائى رحيم خان را با زن و بچه برداشته ، از رود ارس عبور داده ، بروسيه بردند . جنابان رشيد الدوله و سعيد - الممالك نوشته بودند ، الساعه كه اين راپرت را مينويسيم روى خاك نشسته « 1 » و به كلى اسباب زندگى خود را رحيم خان برده است ، چيزى باقى نگذارده ، جز ده‌بار فتوره و فاخسونيه مال التجاره كه در يك قريهء ديگر بود . به حمد اللّه خدمت اين اردو بپايان رسيده ، سواران همگى خسته هستند .\r\nمرخص بفرمائيد اردو حركت نموده به تبريز بيايد ، با آن ارادت سابقه ، كمال اشتياق را به درد فيض زيارت حضرت اجل دارد ، جناب مستطاب اجل موسيو يفرم خان بعرض بندگى تصديع ميدهند .\r\nجعفر قلى بختيارى ، يفرم »\r\nسردار بهادر ، براى اهر حكومت خواسته بود ، ميرزا هاشم خان كه با ايل حاجى خواجه‌لو خويشى داشت فرستادم ، نوشت اين تحفه چه بود ؟ نوشتم در تبريز عرض ميكنم . روز وردو اردو به تبريز ، طبقات اهالى استقبال شايان كردند ، خودم در توپخانه منتظر شدم ، اردو بر سر راه بخانه‌اى فرود آمده ، عليرضا خان را نزد من فرستادند كه به اردو استقبال نكرديد و از اين نظر تكدر حاصل كرده‌اند .\r\nگفتم ، مهديقلى پسر عليقلى درويش است ، از اين نظر آنچه ميكرد كم بود ، اما والى آذربايجان گمان نميكنم قصورى كرده باشد ، عالىقاپو خانهء من نيست ، خانهء دولت است . در ميدان توپخانه حاضر شدم كه محل انسب ، براى فرودآمدن اردو بود . براى پذيرائى مقدم اردو استقبال به طى مسافت نيست ، يكقدم يا پانصد تفاوت ندارد . اردو ميبايست بيرق دولت را در خانهء دولت فرود بياورد . نظامى در محل نظامى رحل افكند . تصديق كرد ، گفتم حالا به سمت مهديقلى برخيز برويم ، درشكهء رئيس نظميه حاضر بود ، باتفاق رفتيم ، سر سفره بودند .\r\nاين خودپسندى بيشتر از طرف يفرم بوده است كه بيش از اندازه به خود مينازد و الحق رشيد هم هست . با هفت‌تير وارد سنگر شخص رحيم خان شده است و رحيم خان از ترس مسلسل فرار كرده است . پس از دو سه روز كه ديدوبازديد تمام شد ، بسردار بهادر گفتم مردم شهر را شناختيد ؟\r\nكى را بجاى ساعد لشگر به اهر ميفرستادم كه لايق‌تر بود ؟ اذعان كرد كه لايق‌ترى نديدم . نوبتى با سردار بهادر ، در گرفتاريهاى خودم صحبت ميكردم . گفتم شطرنج ميدانيد ؟ گفت قدرى ، گفتم در شطرنج چند قسم مهره هست و بازى همه معلوم . در اين شطرنج خر هم مهره هست ، بازى خر را من درست نميدانم . باقر خان حضور داشت . برخاست و رفت و من تصور نميكردم تا اين‌اندازه كنايه بفهمد . طرفه آنكه ، به زبان آورد كه مرا ميگويد .\r\nدر سفر قبل ، ستار خان كدخداى اميرخيز و باقر خان كدخداى خيابان ، البته به من معرفى شده بودند ، ولى من شناسائى باحوال آنها نداشتم . شهر تبريز در مقابل دولت مقاومت كرد . ستار خان بدلاورى معروف شد و دلاور هم بود . باقر خان بواسطهء وسعت محلهء خيابان اهميتى حاصل كرده بود . در نظر من ، همان عظم كدخدائى را داشتند . ستار خان طبعا مرد شريفى بود ، باقر خان زحمتى چندان نميدهد . ستار خان دعاوى بيشتر دارد و عادات بد ، اجزاى او مزاحم اهل شهرند\r\n\r\n\r\n","description":"","footnote":"\r\n( 1 ) - نشستن روى خاك تا اندازه‌اى هم بسعى سيد كاظم ، از دستهء يفرم شد ، بختيارى هم حالش معلوم است ، ملامت هم ندارد ، جنگ و چپاول لازم و ملزوم هم است ، بختيارى از روى عادت ميچاپد ، ارمنى مطابق مرامنامه ، كدام مشروع است من نميدانم ، تا اموال حرام باشد يا حلال .\r\n","page_name":" 199 ","page_number":231},
  {"content":"\r\n\r\nو آسايش باوجود اين دو بزرگوار مشكل به نظر ميآيد . لازم بود آنها را تا اردو در شهر است ، روانهء تهران كنيم . مجلس شوراى ملى ، انجمن و اردو ، به پند و تهديد ، آخر آنها را راضى كردند كه به طرف تهران حركت كنند ، ظاهرا در تهران هم از طرف سفارت بدولت ، در خواستن ستار خان بتهران تأكيدى ميشده است . بسردار بهادر گفتم ، بسردار اسعد بنويس در تجليل حضرات اندازه نگاه - دارند و چون ستار خان را دوست ميداشتم ، بسيار نصيحت كردم و راه نمودم .\r\nاردو به طرف اردبيل حركت كرد ، با آنچه در اهر گذشته بود ، رؤساى مشكين و خلخال از در اطاعت درآمدند . بعضى را اردو همراه خود بتهران برد ، غالب و مغلوب در قمار وجه جامع يافتند . سركردگان پس از چندى تفنن و تفرج در تهران ، برگشتند ، از اول شريرتر\r\n\r\nراپرت تلگرافى 10 ربيع الاول 28\r\nديروز از اردوى منصور ، اشرار را تا قره‌شيران تعاقب نموده ، لطف اللّه خان سرتيپ هم با سوارش ملحق به اردو گرديد . نصر اللّه خان و امير عشاير و حسينعلى خان فولادلو ، در نزديكى قره‌شيران ، كوهها و معابر را گرفته ، با اردو طرف شدند . دعواى سختى شد ، رضا قلى خان كه از رؤساى عمدهء فولادلو و از اشرار مشهور بود مقتول شد ، مابقى فرار كردند . نصر اللّه خان با امير عشاير به خلخال رفته‌اند ، حسينعلى خان بخانه‌اش فرار كرده ، از اشرار پانزده نفر گلوله خورده‌اند ، از اردو پنج نفر ، به حمد اللّه بىصدمه هستند . آقا خان دليكانلو ، لطف اللّه سرتيپ را واسطه قرار داده ، تسليم شود . اين فتوحات در عرض يكروز ، پشت اشرار را شكسته ، اين است روحيهء مردم مملكت .\r\nسوارهاى ايلاتى همه دزدند ، سربازها از كار مانده و محل دخل صاحبمنصب .\r\nپس از ورود من ، نصف اردوى باغ شمال رفتند . سنارسكى رئيس آنها از من ديدن نكرده بود كه ديدن وظيفهء وارد است . پس از شش ماه براى سركشى بقيه به تبريز آمد از من ديدن كرد ، از نظميهء تبريز تمجيد كرد . گفت باور نميكردم در اين مدت كم ، اين اندازه بهبودى حاصل شود ، معلوم شد ، رئيس اردوى بيله‌سوار بوده است . سوار قوچه‌بك‌لو را برشادت و ورزيدگى مىستود ، گفت دوهزار سوار جلو ما نمايش دادند و من ديدم اگر توپخانه نبود ، شش هزار نفرات من حريف آنها نبودند .\r\nنظميهء تبريز به هيئت اجتماع\r\n\r\n","description":"","footnote":"","page_name":" 200 ","page_number":232},
  {"content":"\r\n\r\n\r\nرقعهء مخبر الملك حكايت از اوضاع تهران 8 صفر 1328\r\nبمناسبت آرتيكلى كه در روزنامهء ايران نو ، در خصوص دروس چاپ شده ، لازم بود شما را مسبوق كنم . ارامنهء دروس ، امسال از اواخر سنبله ، بر خلاف انتظار در كمال جلادت تمام آب را بصحرا انداختند كه آب مال دروس است و نبايد فروخته شود يا بمصارف شخصى برسد باطمينان مجاهدين ارمنى كه بتهران آمده‌اند . تا ما رفتيم به خود بجنبيم و مالكيت خودمانرا ثابت كنيم ، مقدار زيادى از درختهاى شهر و شميران خشكيد . بعد كه ما مالكيت خودمانرا ثابت كرديم ، گفتند دارائى ما را بخريد ، ميرويم ، دارائى آنها دوهزار تومان تخمين شد ، پول را كه گرفتند ، ارامنهء شهر كه به ييلاق بدروس ميروند جنجالى كردند و رعايا سر جاى خود ماندند .\r\nمداخلهء يفرم و مجاهدين ارمنى هم آشفتگى در افكار توليد نموده‌اند .\r\n\r\nرقعهء نيكلا قنسول فرانسه\r\nپس از مكتوب مخبر الملك كه اسف‌انگيز است ، رقعهء قنسول فرانسه مسرت‌آميز بود .\r\nقربانت گردم ، بمفاد كل حزب بمالديهم فرحون ، هر طايفه از طريقهء خود دلشاد است . خود را در جادهء مستقيم و سايرين را گمراه ميداند و بسيار مىشود كافر فرض مينمايند . اين است كه دوستدار نيز راضى شده‌ام با مسلمان ، مسلمان ، با يهود ، يهود ، با مجوس مجوس ، با لامذهب ، لامذهب ، با بامذهب ، بامذهب باشم ، تا كافرم نخوانند و از مجالست صاحبان طريقه بهره ببرم .\r\nاين است كه يكى از صاحبان دل ( بهائى ) مرا از خود ميداند و مختصر تمنائى از دوستدار كرده است ، آن اين است كه عريضهء او را تقديم حضور حضرتعالى نمايم . اگرچه از وظيفهء دوستدار خارج بود ، ولى بملاحظهء اينكه مرا از خودشان بدانند و كافرم نخوانند ، مجبور شدم اين مختصر تمنا را قبول كنم . لهذا عريضهء او را دوستانه تقديم و تمنا دارم . در صورت امكان مرحمتى مبذول فرمائيد .\r\nاين نيكلابابى در تاريخ باب و فرقهء متفرعه نگاشته و چاپ كرده است . در پاريس بودم عباس افندى بپاريس آمده بود . بعضى ايرانيها از او ديدن كردند ، من نرفتم از نيكلا كه او را ديده بود پرسيدم چه‌ديدى ؟ گفت مردى بسيار عامى . از آنچه نوشته‌ام پشيمانم . پروفسور برون هم همينطور مينويسد و اظهار پشيمانى مىكند .\r\nدر جشن مدرسهء خيابان در تبريز - وسط مخبر السلطنه - دست راست ثقة الاسلام - دست چپ سردار بهادر - بصير السلطنه - يفرم با كلاه قفقازى سياه روش بمجلس است كلاه سفيد بر دست او است\r\n\r\n","description":"","footnote":"","page_name":" 201 ","page_number":233},
  {"content":"\r\n\r\n\r\nتلگراف وزارت داخله 339 ، 16 شعبان 1328\r\nخاطر محترم مسبوق است كه حكومت آقاى محتشم السلطنه ، طور غريبى شده است ، دول روس و انگليس و عثمانى ، هرسه شكايات عمده دارند و تقريبا خلع ايشانرا خواستارند . بااين حال واضح است كه بايد فكرى براى ارومى كرد . حضرت عالى چه صلاح ميدانيد ، به نظر بنده بصير السلطنه بد نيست ، اگر چه ايشان را براى ساوجبلاغ معين فرموده‌اند . از ساوجبلاغ هم راپرت رسيده كه مأمورين عثمانى ضعف حكومت را استنباط كرده ، براى محافظت جان و مال اتباع خود امنيت ميخواهند . توجه فورى در اين مسائل لازم است . 1597 وزير داخله\r\nاز طرز رفتار محتشم السلطنه در تبريز خوب نشنيدم بعضى معاشرت‌ها مناسب مقام او نبوده است ليكن از حكومت او در ارومى بدى نشنيدم .\r\nشجاع الدوله ، باعتبار مشى در حاشيهء اردو ، خودش را از گناهان گذشته تطهير كرده ميداند و به تبريز آمده است و منهم بمدلول و  لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً  ، او را پذيرفتم .\r\nدر شهر منزلى گرفت ، نميدانستم بين او و ثقة الاسلام شكرابى است كه نزديك بود آتشى بيفروزد گفتند ، ثقة الاسلام قصد كرده است ، در مقابل خانه‌اى كه منزل او است مجلس روضه‌اى داير كند . مردم بريزند و آسيبى به او برسانند . چندروزى كه در تبريز بود ، نظميه ميبايست بمحافظت شجاع الدوله مراقب باشد ، به حمد اللّه سانحه رخ نداد . آن نسبت هم به ثقة الاسلام مستبعد مينمود ، ليكن احتياط شرط بود ، اگر ميدانستم كه چه خبيثى است ، هرگز از او محافظت نمىكردم .\r\n\r\nتفتيش قنسولگرى روس در منزل ثقة الاسلام غرهء جمادى الاولى 28\r\nاز اردوى روس ، سربازى گم شد ، به منزل ثقة الاسلام ميرود ، مسلمان مىشود ، ختنه‌اش ميكنند و در منزل ثقة الاسلام پنهان مىشود ، ليكن شبها بالاى بام آواز ميخواند ، در عبورومرور شنيده مىشود . بلايف ، عضو نظامى قنسولگرى با عده‌اى سالدات سر زده وارد منزل آقا ميشوند .\r\nصاحبخانه غايب است ، ميخواهند براى تجسس به اندرون بروند ، داد و فرياد از زنها بلند مىشود ، بلايف برميگردد . روسها جدا سرباز را ميخواهند كه از در ديگر فرار كرده است . كار بتهران و پطرزبورغ ميكشد . ثقة الاسلام تلگراف شكايت به امپراتور كرد ، درنتيجه بلايف از ثقة الاسلام عذر خواست . مطالبهء سرباز بجاى خود ، چند روز گرفتار اين سانحه بوديم تا سرباز پيدا و تسليم شد و من اين قضيه را دسيسه ميدانم .\r\nهمين ثقة الاسلام را در دهم محرم 1330 بدار آويختند و جاى بسى افسوس است ، رحمة اللّه عليه\r\n\r\nمؤسسهء خيريهء دار التربيه\r\nدر تبريز ، فقرا را از سر راهها جمع كرده بودند و در محلى مشغول كارهاى مختلف ميداشتند ، در شهر كمتر اهل سؤال ديده ميشد . دسترنج آنها را ميفروختند ، مصارف ميكردند ، مؤسسه مقروض شده بود .\r\nبتقاضاى تجار قرار شد از مال فتوره و فرش كه از شهر خارج ميكنند ، عدلى دو قران در گمرك گرفته شود و عايد مؤسسه گردد . از ساير امتعه عدلى يك قران مأخوذ گرديد . بر طبق اين قرارداد اعلانى شد .\r\nبايد انصاف داد كه مردم تبريز براى اقدامات مدنى حاضرترند .\r\nاين هم راپرتى است :\r\nسر نظميهء باغميشه راپرت ميدهد ؛ ديروز دو نفر سوار حاجى خواجه‌لو در محلهء ششكلان از يكى زن خواسته‌اند ، وعده ميدهد ، شب در باغى دو نفر مرد را چادر شب بسركرده ، عوض زن مىبرند . راپرت بهمين‌جا ختم مىشود .\r\nميگويند اسكندر دوم مقدونى با سفراى ايران همين معامله را كرده است . تاريخ تجديد مىشود ، مگر آنكه آن زنان يونانى اسلحهء پنهان داشته‌اند و مهمان را كشته‌اند . هم از وقايع نادره است ، عمل پسرهاى ساعد الملك كه زنهاى خودشانرا طلاق دادند و بمبادله گرفتند و در نظرشان\r\n\r\n","description":"","footnote":"","page_name":" 202 ","page_number":234},
  {"content":"\r\n\r\nقبحى نداشت .\r\n\r\nجنجال عروسى يك عروس و دو داماد\r\nحرمت الملوك از كسان حاجى ايلخانى را از آقايان ساوجبلاغ ، امين آقا پسر قادر آقا كه همه از اشرارند خواسته است تزويج بكند ، حاجى ايلخانى او را بعلى آقاى مظفر لشكر ، پسرعموى خود تزويج مىكند ، بنده بايد مدتى اوقات صرف اين كار بكنم . حرمت الملوك اموالى دارد و غوغا سر اموال است ، مأمورى از تبريز فرستاده شد كه نزاع را خاتمه بدهد .\r\nبتحريك امين آقا كه باباپير آقاى بىپير منگور نسبت دارد ، راه سلدوز را مسدود ميكنند ، كاروان لخت ميكنند ، مزاحم عابرين ميشوند .\r\nمأمورى كه فرستاده بودم از اطراف سوار جمع مىكند و دفع شر مينمايد . مأمور من به تبريز مراجعت نكرد ، به طرف تهران راهى شد ، نهصد تومان براى من فرستاد ، چون از اين وجوه بىبهره هستم بمريضخانهء تبريز رسيد ، روزى نيست كه عزا و عروسى دردسر تازه توليد نكند .\r\nدو ولايت در آذربايجان كانون فساد است . ساوجبلاغ بتحريك عثمانى ، اردبيل بتحريك و مداخلهء روس . طوايف شاهسون سر سپرده‌اند ، طايفهء حاجى خواجه‌لو ، طوق بندگى بطور دلخواه به گردن ننهاده است . ملكى در مشكين تيول حضرت قلى ، كدخداى ايل است ، آبدارباشى مظفر الدين شاه ، فرمان به ملكيت صادر كرده است و به تبعهء روس فروخته ، قنسولگرى اجراى فرمان را ميخواهد و جد دارد كه حضرت قلى به تبريز حاضر شود . رؤساى طوايف هم هيچوقت به تبريز نميآيند . « 1 »\r\nعمران خان كه به اردبيل نزد سردار ملى آمده بود ، در مراجعت يكدو مراسله با من رد و بدل كرده بود ، او را جوان عاقلى بجا آورده بودم و منصب داده بودم ، به او نوشتم كه پدرت را بفرست تبريز ، فرستاد ، مدتى در كارگذارى گفتگو كردند ، آخر كارگذار آمد نزد من كه قنسول ژنرال تقاضاى توقيف حضرت قلى را دارد ، ميگويد فرار مىكند ، گفتم او را توقيف نميكنم .\r\nگفت من مجبورم استعفا بدهم ، گفتم استعفا بده ، تأملى كردم گفتم سر و ته معامله چيست ؟ گفت پانزده هزار تومان ، گفتم بتهران تلگراف ميكنم اگر كار به آنجا كشيد ، پانزده هزار تومان را بدهند و اگر ندادند ، خودم مىدهم و حضرت قلى را توقيف نميكنم . در اين اثنا ، عمران خان فوت كرد : حضرت قلى شبانه از تبريز رفت ، از هريس نوشت خلف عهد كردم ، از خبر فوت عمران ديوانه شدم ، در مسألهء ملك ، هرچه حكم بفرمائيد اطاعت دارم . سر اين معامله گذارده شد و ديگر روسها اظهارى نكردند ، ندانستم چرا . نه دولت ، نه من ، پانزده هزار تومانى هم نداديم . براى اولاد عمران چند قباى ترمه تدارك كردم ، فرستادم و تسليت گفتم و بعدها به كار من خورد .\r\n\r\nآمدن پسرهاى رحيم خان به قراجه‌داغ\r\nروس‌ها پسرهاى رحيم خان را آزاد كردند كه ما فقط رحيم خان را در تحت نظر داريم . علماى اهر و بعضى تجار به عادت قديم و عدم اعتماد به مسلك دولت تأمل دارند ، خوانين شانه از طرفيت خالى ميكنند ، فشنگى گرفتند و از خانه بيرون نيامدند . ساخلواهر هم براى مدافعه كافى نبود مجال تدارك از تبريز هم نميشد اشرار محل ، دور پسران رحيم خان جمع شدند به اهر حمله آوردند .\r\nخرده خوانين منتظر چنين روزها هستند .\r\nهرچه فكر كردم چاره نديدم جز خواستن حضرت قلى . بتوسط حكومت تلگرافى به او كردم كه مىدانم شما براى خدمت دولت حاضريد و موقع بهتر از اين بدست نمىآيد . شب انجمن با انجمن ايالتى در حضورى آه و ناله داشتند ، منهم بودم ، در جواب چاره‌جوئى تلگرافى كردم و\r\n\r\n\r\n","description":"","footnote":"\r\n( 1 ) - رايج بود كه در معاملات هرجا اشكال پيش مىآمد ، پاى تبعهء خارجه را بميان مىآوردند .\r\n","page_name":" 203 ","page_number":235},
  {"content":"\r\n\r\nمواعيدى دادم . در اول تلگراف نوشتم  نَصْرٌ مِنَ اللَّهِ وَ فَتْحٌ قَرِيبٌ .  حواس بقدرى مختل بود كه فتح را بر نصر مقدم نوشته بودم . اميدوارى منحصر است باقدام حضرت قلى ، روز ديگر مقارن ظهر حكومت تلگراف كرد كه سنگرهاى ما را گرفتند يكى باقى است كه در دست عباسقلى خان نصر الحكماء پسر محمد تقى خان تجريشى است كه با ما قرابت حسبى دارند . من شهادت را خواندم ، مغرب ميرزا حسين خان سررشته‌دار تلگراف‌خانه آمد ، كاغذى در دستش است ، گفتم چيست ؟ گفت بد نيست تلگراف حكومت اهر بود مخبر باينكه حضرت قلى عصر با ششصد سوار رسيد پسرهاى رحيم خان را تاراندند كدخداها در تلگرافخانه حاضرند ، تلگراف مشروح و رنگينى به حضرت قلى نوشتم ، تمجيد و ترجيب كردم خلعت و انعام جايش خالى است . دوروز بعد حكومت تلگراف كرد اجازه خواست چهار هزار فشنگ در عوض فشنگهاى به مصرف رسيده به حضرت قلى داده شود . با اجازهء مرخصى دادم .\r\nپسرهاى رحيم خان از در عجز درآمدند ، اجازه دادم به اهر بيايند و بعضى املاك آنها را بخودشان بازگذاردم .\r\nقانون اساسى خيلى خوب است ولى مملكت تدارك اساسى ميخواهد .\r\nحفظ قول ، اقلا صدهزار تومان و عده‌اى نفوس بمملكت خدمت كرد و تا امروز مبالغ گزاف به مصرف رسيده و نفوسى تلف شده‌اند براى خلف قول نظام السلطنه كه جعفر آقاى شكاك را تأمين داد ، قرآن مهر كرد ، براى او فرستاد ، چون به تبريز آمد او را در منزل حكومتى كشتند .\r\nسالها است كه اسمعيل آقا پسرش در سرحد اسباب دردسر است و زحمت‌ها بدولت وارد آورده است .\r\nگفتند نظام السلطنه در اطاق مجاور داده بود چالى كنده بودند كه در موقع حمله به جعفر آقا براى حفظ خود در آن پنهان شود ، كسان جعفر آقا هفده نفر از اجزاى حكومت را ميكشند و فرار ميكنند .\r\n\r\nمزاحمت رسومات\r\nدر جمادى الثانى 1327 استپان نامى ارمنى براى تأسيس رسومات به تبريز آمد ، مردى بدقيافه بود ، تقويت نظميه ميخواست ، گفتم ده نفر مخصوص اين خدمت كنند و بقيه مداخله در اين كار نكنند . با ارمنىئى تبعهء عثمانى كشمكش پيدا شد و زدوخوردى واقع ، روسها كه پى بهانه ميگردند ، ارمنى را بباغ شمال برده ، در مريضخانه خواباندند كه تبعهء روس است و حال اينكه چنان صدمه‌اى به او وارد نيامده بود ، 21 نفر نظميه را هم متفرق ، گرفتار كردند . در يك هفته شش مكاتبه بين من و قنسول ژنرال مبادله شد نطق با من بود و زور با او ، هر روز بهانه ميجويند كه بمداخله بكشانند .\r\nيكى از مكاتبات را كه ميبايست قنسول را مجاب كرده باشد ، بتهران تلگراف كردم . آن مراسله بمجلس رفته بود . شنيدم تقىزاده گفته بود ، اين مراسله را قاب كنند ، در وزارت خارجه نصب كه خوانده شود و سرمشق باشد .\r\nمراسلهء قنسول و جواب خودم را ياد ميكنم .\r\nمورخهء 9 شهر جمادى الثانى 1328\r\n\r\nمراسلهء جنرال قنسولگرى به ايالت جليله\r\nجناب مستطاب اجل كرم عالى دوستان استظهار ، مشفق مكرم ، محترما :\r\nاز مضمون مرقومهء مورخهء 9 جمادى الاخره شمارهء 2501 آن جناب دوستان استظهارى استحضار حاصل و جوابا باكمال توقير و احترام ، زحمت - افزا ميشوم . خاطر مبارك آن جناب به خوبى مستحضر است از اينكه ، تا حال برحسب امر ايالتى ، درموقع اتفاق هر امرى از تبعهء روس ، نظميه‌ها را لازم است كه تفصيل امر را بجنرال قنسولگرى اطلاع بدهند كه اقدامات لازمه به عمل آيد و از روى قاعده و قانون ، بطور اقتضاى هر امرى رفتار و تسويه شود و نظميه‌ها خودشان مستقيما نميتوانند تبعهء روس را محكوم يا دستگير نمايند . بناء عليهذا ، نهايت افسوس ميخورم كه اين اتفاق غم‌انگيز خارج از وظيفهء\r\n\r\n","description":"","footnote":"","page_name":" 204 ","page_number":236},
  {"content":"\r\n\r\nنظميه‌ها شده . آن جناب دوستان استظهارى و دوستدار را به زحمت و دردسر انداخته‌اند و تفصيل ناگوار اين اتفاق ، اين است كه سه روز قبل برين ، چند نفر از نظميه‌ها بسر يكنفر تبعهء روس ، آقوب‌نام ، ريخته و او را دستگير كرده ، كتك‌زنان و كشان‌كشان بادارهء نظميه برده‌اند ، دوستدار بعد از اطلاع از تفصيل امر ، مطلب را با تلفن بايالت جليلهء كبرى اظهار نمودم كه اين تبعهء روس ماندنش در آنجا بيفايده است و بعد از دو سه ساعت اصرار دوستدار آقوب را در حالت مردن بجنرال قنسولگرى آوردند و در آن‌حالت بهيچوجه ممكن نبود استنطاق شود كه كدام نظميه‌ها او را بآنحال انداخته‌اند بعد از آن بتوسط جناب نايب اول جنرال قونسولگرى ، مطلب را بآنجناب دوستان استظهارى پيغام داده و ضمنا خواهش نمودم مقرر فرمائيد تا مدت بيست و چهار ساعت نظميه‌هائيكه مرتكب اين امر بيقاعده شده‌اند ، آنها را در ايالت حاضر و باحضور نمايندهء جنرال قنسولگرى استنطاق بشوند و تنبيه مجازات به عمل آيد و تا اتمام مدت مزبور جواب مساعد صريحى بدوستدار نرسيده و جناب جلالتمآب اجل آقاى ناظم الملك كه از طرف آن‌جناب مستطاب بديدن دوستدار آمده بودند ، در جواب اين خواهش دوستدار فرمودند كه همچو كارى امكان ندارد بشود . فرداى آن روز دوستدار منشى دوم اين جنرال قنسولگرى را به خدمت آن‌جناب مستطاب فرستاده و خواهش ديروزى را تكرار كردم ، باز جواب مساعدى نرسيد و پنج شش ساعت بعد از آن مجبور شده تفصيل امر را رجوع برئيس اردوى قشون روسى كه محافظت عموم ارتباع روس و تمام رعاياى خارجه مقيم اين شهر بعهدهء ايشان است نمودم و از طرف ايشان حكم شد از نظميه‌هاى آن كوچه‌ها كه اين امر بيقاعده رو داده و درموقع اتفاق امر لابد از آنها در آنجا بوده و مرتكبين اصلى را ميشناسند ، چند نفر گرفته شد كه فعلا مشغول استنطاق ميباشند و بضمير منير آن‌جناب مستطاب دوستان استظهارى معلوم و واضح است ، در صورتى كه از طرف ايالت جليله در اين خصوص اقدامات لازمه به عمل ميآمد ، ابدا احتياجى باقدام قشون روسى نمىشد . اوقاتى كه شهر تبريز محصور بود و حاكم و فرمانفرمائى در اينجا نبود يك همچو حركت بىرويه از نظميه و غيره ، نسبت به اتباع روس و رعاياى خارجه روى نداده ، نهايت افسوس ميخورم حالا اين نظميه‌هائيكه در تحت اطاعت و فرمانروائى آن‌جناب مستطاب دوستان استظهارى كه از هر جهت كافى و قانوندان ميباشند ، اينطور حركات بروز نمايد ، لهذا ، با كمال توقير و احترام ، از آن‌جناب دوستان استظهارى خواهش مينمايم كه مقرر فرمايند ، مرتكبين اين امر را در كارگذارى خارجه يا در عالىقاپو حاضر نمايند كه با حضور نمايندهء جنرال قنسولگرى استنطاق به عمل آمده ، قرار تنبيه و مجازات آنها داده شود و هر روز و ساعتى را كه رأى مبارك علاقه ميگيرد به اين امور رسيدگى شود ، معين فرموده ، بدوستدار اطلاع بدهيد و شرحى را كه درخصوص قزاق ايرانى مرقوم فرموده بوديد ، جوابا با كمال توقير و احترام اظهار ميدارم كه ديشب جناب محمد خان امير تومان ، بجنرال قنسولگرى تشريف آورده ، در آن باب مذاكره كردند . دوستدار تفصيل را با تلفن از اردو جويا شدم ، جواب دادند كه اين كار اشتباهى شده و قزاق را مرخص كرده‌اند و خود دوستدار از جناب امير تومان لازمهء عذرخواهى را به عمل آوردم اين كار تمام و تسويه شد و قراولى كه اين كار را كرده بود ، بموجب قانون لازمهء ملامت به او شده موقع را مغتنم شمرده ، احترامات لايقه را بآن‌جناب دوستان استظهارى تجديد مينمايد ، زياده زحمتى ندارد .\r\n11 شهر جمادى الاخرهء 1328\r\n\r\nمراسلهء ايالت جليله بجنرال قنسولگرى روس\r\nجناب فخامت اكتناه ، دوستان استظهارى ، مشفق مكرم ، محترما ،\r\nمراسلهء جوابيهء آن‌جناب دوستان استظهارى 297 مورخهء 9 جمادى الاخره عصر دهم شهر حال عز وصول ارزانى داشت . اينكه مرقوم رفته است ، برحسب امر من در مواقع اتفاقيه نسبت باتباع روس ، نظميه‌ها را لازم است كه تفصيل را بجنرال قنسولگرى اطلاع بدهند ، چون اين امر خلاف قانون و رويه است ، از طرف دوستدار چنين امرى داده نشده است زيرا كه نظميه اين حق را ندارد با يك جنرال قنسولگرى طرف بشود . فقط مطالب بايد از مجارى خودش جارى گردد و اينكه مرقوم فرموده‌اند كه نظميه‌ها نمىتوانند تبعهء روس را محكوم\r\n\r\n","description":"","footnote":"","page_name":" 205 ","page_number":237},
  {"content":"\r\n\r\nيا دستگير نمايند ، در قسمت اول كه محكوم كردن باشد حق است و حسابى ، هيچوقت هم واقع نشده است ، خاصه در اينموقع ، اما قسمت دوم كه دستگير كردن باشد ، نظميهء هر مملكتى حق دارد هر تبعه را در موارد جنحه و جنايت ( فلاگران دلى ) دستگير نمايد و اين دوستدار خيلى تأسف دارم كه در اين موقعى كه نظميه بوظيفهء خود رفتار كرده است و ابدا تخطى از حدود و حقوق نكرده است ، بدون جهت اين دردسر از براى آن‌جناب دوستان استظهارى و اين دوستدار فراهم آمده است .\r\nاينكه مرقوم فرموده‌اند دو سه روز قبل چند نفر نظميه بسر يكنفر آقوب نام تبعهء روس ريخته الى آخر . . . مطلب اينطور نيست . اهل محل كه ناظر قضيه بوده‌اند ، شهادت دادند و مطلب بطورى است كه در مراسلهء 2501 اظهار شده است . تلفن آن جناب دوستان استظهارى بدوستدار رسيد چون اين قضيه نزديك قنسولگرى واقع شده ، قبل از خبر تلفن آن جنرال قونسولگرى ممكن نبود از راه ديگر به من خبر رسيده باشد ، زيرا كه ميبايست از شعبه بمركز و از مركز بدوستدار اطلاع بدهند بارى به مجرد رسيدن تلفن بمركز سپردم كه برحسب ترتيب آن تبعه را توسط كارگذارى به آن محترم جنرال قنسولگرى تسليم كنند و همينطور هم شد .\r\nوقتى كه تبعه را بكارگذارى آورده بودند ، گماشته جنرال قنسولگرى هم آنجا بود . تسليم او شد و اينكه مرقوم رفته است كه در آن‌حال ممكن نبوده استنطاق شود ، اولا به آن فوريت لازم هم نبوده وانگهى جناب دكتر سركيس را كه زحمت دادم با حشمت السلطنه براى عيادت آن تبعه فرستادم ، هردو حالت آن تبعه را ساختگى تشخيص دادند و آن اندازه كسالت كه اظهار ميكرده است در او نبوده ، حتى شكستگى دندهء او را هم دكتر سركيس منكر شده است و گفته است اگر بقول من اعتماد نداريد طبيب ديگر هم كه ثالث باشد بياوريد . دكترهاى ديگر همين استنباط را كرده‌اند و اما پيغامى كه جناب نايب آورد ، مشتمل بر چهار فقره بود ؛ يكى اينكه يكنفر از طرف دوستدار به آن جنرال قنسولگرى آمد ، اظهار تأسف مرا از وقعه تقديم كند قبول كردم . ديگر اينكه اگر آن تبعه تا يكساعت ديگر نمرد و زحمتى كه به او وارد شده است مستلزم مخارج فوق العاده شد ، با او مساعدتى بشود . سوم آنكه يك نفر مأمور نظميه از آن تبعه عذرخواهى كند . چهارم آنكه در ظرف بيست و چهار ساعت نظميه‌هائى كه در اين كار شركت كرده‌اند با حضور نمايندگان جنرال قنسولگرى تنبيه شود .\r\nجناب جلالت‌مآب ناظم الملك را همان ساعت فرستادم ، مخارج لازمه را هم در صورت ضرورت قبول كردم .\r\nاز براى انجام دو فقرهء ديگر هم ، با اينكه تضييق مدت نوعى از بىلطفى بود ، به شرط محاكمه حاضر شدم و اينكه ميفرمايند تا اتمام مدت مزبور جواب مساعد بآن‌جناب فخامت اكتناه دوستان استظهارى نرسيده است ، عرض ميكنم كه اولا جواب را بجناب نايب دادم و دوفقره را بدون گفتگو قبول كردم و يك فقرهء آن را فورا به عمل آوردم و دو فقره را موكول بمحاكمه نمودم . اينكه ميفرمايند ناظم الملك ، از طرف اينجانب گفته است كه همچو كارى امكان ندارد ، از نظر حق‌گذار آن‌جناب دوستان استظهارى ميپرسيم كه آيا دوستدار هيچ امكان دارد كه از محاكمه و مجازات مقصر تحاشى كنم ، يا بتوانم طفره بزنم .\r\nاظهار جناب ناظم الملك هم راجع بسياست بدون محاكمه بوده است . اما فرداى آن روز قبل از ظهر منشى دوم آن جنرال قنسولگرى آمد ، اظهارات آن‌جناب دوستان استظهارى را رساند .\r\nاينكه ميفرمايند جواب مساعد نشنيد ، كمال بىلطفى است . چه جوابى از اين مساعدتر كه نظر باحوال آقوب كه مىتواند استنطاق بدهد يا خير ، گفتم اينكه خودم هنوز اطلاع نداده‌ام براى آن است كه امروز ظهر بنا است اطبا ملاحظهء احوال آقوب را بكنند ، منتظر بودم كه نتيجهء تشخيص آنها بدست بيايد ، حالا كه شما آمده‌ايد ، سلام برسانيد ، عرض كنيد اگر همين امروز را ميخواهند عصر چه در عمارت ايالتى ، چه در كارگذارى حاضرم . امروز نتوانيد فردا با اينكه جمعه است مجلس فراهم ميآورم . خواستيد هم براى روز شنبه بگذاريد مختاريد . اگر اين جواب مكفى نبوده است ، دوستدار متحيرم كه ديگر جواب مكفى چيست و چه اقتضا داشته است كه متوسل برئيس اردو شوند و آنهمه\r\n\r\n","description":"","footnote":"","page_name":" 206 ","page_number":238},
  {"content":"\r\n\r\nاقدامات بكنند كه در مقابل هر امر خطيرى هم با روابط دوستى بين دولتين با كمال مساعدت دوستدار ، در مطالب حقهء اتباع دولت بهيهء روس باز منافات داشت . اما اينكه مرقوم رفته است كه در صورت اقدام اين جانب ابدا محتاج باقدامات قشون روس نميشد ، جدا در مقام برائت ذمه برآمد . نظر حقگذار آن‌جناب دوستان استظهارى را بمذاكرات واقعه معطوف مىسازم و اگر منظور از اقدام مجازات و سياست بىمحاكمه است در مورد تقىاوف هم حضورا اظهار داشتم كه بدون محاكمه سياست قانونى نميكنم و خود آن‌جناب دوستان استظهارى هم قبول فرمودند . اما اينكه مرقوم رفته است در زمانى كه شهر تبريز محصور بود و فرمانفرمائى در شهر نبود ، چنين اتفاقى نيفتاده بود ، حالا كه دوستدار با مراتب قانوندانى متصدى امر هستم ، اين گونه حركت خلاف رويه اتفاق افتاده است ، خيلى متشكرم از اينكه اعمال و حركت اهالى اين شهر و نظميه را در زمان بلوا و محاصره به صحت تصديق فرموده‌اند و از روزى هم كه دوستدار آمده‌ام ، خارجه و داخله معتقدند كه روزبروز حال اين شهر بهتر شده است . حتى جناب موسيو سنارسكى در موقع ملاقات من بخصوص از اصلاحات نظميه خيلى اظهار خوشوقتى كردند و اما در اين قضيهء حادثه مجبور بتكرار هستم كه نظميه در اين مورد هم بوظيفهء خود رفتار كرده ، مطابق شرحى كه در مراسلهء 2501 عرض شده است آقوب خودش سبب اين فتنه بوده . در چنين موردى نظميه حق گرفتن آشوبچى را دارد و مجراى تسليم او هم توسط ادارهء مركزى و كارگذارى بوده است و همينطور كرده‌اند ، اما در باب استنطاق و مجازات مقصرين كه ايضا اشاره فرموده‌اند ، در كارگذارى يا عالىقاپو حاضر و با حضور نمايندهء جنرال قنسولگرى استنطاق به عمل آمده مكافات شوند . اولا دوستدار آقوب را سبب فتنه و حضورشرا لازم ميداند .\r\nثانيا همه‌وقت قبلا و بعدا از براى محاكمه عدل و در هرموقع و هر ساعت حاضر بوده است و هست و بايد آقوب را از طرف آن محترم جنرال قنسولگرى حاضر كنند . نظميه را هم اداره حاضر كند .\r\nبقانون عدل محاكمه شود و همهء اين وقايع بىرويه كه اتفاق افتاده است درضمن مورد رسيدگى گردد و قبل از اين اقدام لازم است چنان كه از تهران هم بر طبق قرارداد با سفارت بهيهء روس تلگراف كرده‌اند و سواد آن لفا ارسال شد ، نظميه‌هائى را كه بدون جهت و من غير حق اردوى نظامى روس گرفته است و با اظهار كمال بيگانگى از ميان شهر بباغ شمال برده است و از روز جمعه 9 در باغ محبوس كرده .\r\nآزاد بشوند . اما در باب قزاق ايرانى بموجب راپرت جناب محمد خان امير تومان مسأله آنطوريكه مرقوم فرموده‌اند تمام نيست و آن مطلب در نظر دوستدار تمام و تسويه نشده است و با كمال توقير و احترام عرض ميكنم كه همان مسأله هم بايد با حسن توجه آن‌جناب دوستان استظهارى در ضمن همين قضيه محاكمه و تسويه شود . موقع را مغتنم شمرده احترامات فايقه را تجديد مينمايم .\r\nخدمت آقاى رئيس الوزارء دامت شوكته\r\n\r\nتلگراف حضورى ايالت بطهران 10 مهر ج 12 ، 1328\r\nنتيجهء تمام مخابرات و مذاكرات اين چندروزه و خللى كه در اساس انتظام اين مملكت افتاد ، افتضاحى كه بار آوردند ، هتك احترام جناب ثقة الاسلام كه خانهء ايشان حكم بست را دارد ، گرفتن و كشيدن و بردن نظميه سروپاى برهنه از ميان كوچه و بازار تماما اين شد كه بنده بايد جبران تقصيرات خود را بكنم . معلوم است تلگرافات بنده را با تعهدى كه در ثبوت كرده بودم ابدا ملاحظه و طرف دقت و توجه نفرمودند . آنچه را سفير روس گفته است وحى منزل دانسته‌اند از براى سفير روس هم اخذ خبر از قنسول اينجا است . هيچ از ثقة الملك سؤال نفرمودند فرار چرا كرد ؟ هيچ ملاحظه نميفرمايند مشاور السلطان چرا كناره‌جوئى مىكند ؟ فرض بفرمائيد فردا كميسيون مشترك شد ، رسم مجالس رسمى اينجا اين است قنسول مىنشيند ، تاجرباشى حرف مىزند ، او تصديق مىكند ، منشى قنسولگرى مينويسد . آنوقت آن مطلب را ميگذارند نزد كارگذار ، ميگويند امضا كن اگر امضا كرد ، فبها و الا مساعدت نكرده است . در كميسيون مشترك خواهند گفت فلان آدم مقصر است ، بنده مىبينم برعكس است ، حاكم كيست كه بين اين دو قول تشخيص بدهد . فرضا بنده خواستم اغماض كنم و صلاح وقت را از جزئيات چشم بپوشم . آنوقت مورد طعن و لعن اهالى خواهم بود . تا يك\r\n\r\n","description":"","footnote":"","page_name":" 207 ","page_number":239},
  {"content":"\r\n\r\nمبانى و نظامنامه‌اى از براى اين مذاكرات نوشته نشود و دستور العمل ، ابدا به كار مداخله نخواهم كرد و در قضيهء جناب ثقة الاسلام و نظميه بايد با نظارت ساير قنسولگريها رسيدگى شود ، عدم مساعدت من معلوم شود تا بعد هم بتوان كار كرد و الا اگر يك سند امضا نشود يا يك امرى مجرى ، همين آش است همين كاسه ، اين كار از بنده ساخته نيست . تلگرافى هم بكارگذارى ديده شد ، كار - گذار شما كيست ؟ چه كاره است كه به او تلگراف كرده‌ايد يا كدام احمق است كه چنين مسئوليتى را به گردن بگيرد ، مستدعى هستم جواب كافى مرحمت فرمايند و الا كارها معوق و بدتر خواهد شد .\r\nگويا وزراء همين‌قدر زحمت كشيده‌اند كه لازم شده است بنده و ثقة الاسلام برويم معذرت بخواهيم . از براى اينكه نمونه بدست آقايان بيايد ، يك مثل را ذكر ميكنم كه در اردبيل يك تبعهء روس يك كاروانسرا ميخواست بخرد و مقارن شد با منع امضاى اين گونه معاملات ، از براى مساعدت آن قباله را امضا كردم ليكن هرروز ده فقره باينطور هست ، اولياى دولت راضى هستند و تصديق دارند همه را امضا كنم آنوقت هم نظميه خوب مىشود هم قزاق فرارى فراموش ، اشتباه نفرمائيد اين اظهارات بهانه است ، سخن در ازديار تصرفات است و بدست آوردن بهانهء مداخله . مهديقلى\r\nمتأسفانه سپهسالار حكمفرما است ، شش دانگ مرد روس است ، با خانوادهء ما بدبين ، اگر روسها دست از سر من بردارند او برنمىدارد . از بانك روس هم مبالغ گزاف با او مساعدت كرده‌اند و دستش زير سنگ است . قنسول ژنرال روس شخصا آدم بدى نبود ، به بصير السلطنه گفته بود نسبت بفلانى مساعدتى كرده‌ام و نميگويم . اين مقدار را هم اگر گفته شود تكذيب خواهم كرد ، نوبتى هم به بصير السلطنه پيغام داد كه با ما پيچيدگى ميكنى اگر از باغ شمال بيايند ترا بگيرند به سيبرى ببرند چه ميكنى ؟ به بصير السلطنه گفتم بگو من از عهدنامه تجاوز نميكنم اما شما كه بر خلاف عهود مداخله در كارهاى داخلى ما ميكنيد نميترسيد كه من شما را بآنطرف قافلانكوه تبعيد كنم .\r\nبصير السلطنه گفته بود ، جواب داده بود كه شوخى كردم ، از اين شوخىها هم ردوبدل ميشد .\r\nاز تهران دستور رسيد كه به تقاضاى قنسول ژنرال رفتار شود . هزار تومان ديهء گردن نشكستهء ارمنى تبعهء عثمانى را گرفتند و اينكه از طرف كاراگذار ، سعيد السلطان عذرخواهى بشود .\r\n\r\nتلفن باغ شمال\r\nهرروز در راپرت نظميه ميخوانم كه روسها مقرهء تلفن را از باغ شمال به پل آجى به ديوار خانه‌هاى مردم بالا و پائين ميكوبند ، فكر كردم يعنىچه .\r\nرئيس نظميه را خواستم ، گفتم به خانه‌دارهاى اين راه سفارش كن حرف نزنند . آمد گفت خانه‌دارها بعضى ميگويند كه ديوار ما را خراب ميكنند ، بعضى ميگويند كه از سر ديوار بحياط مينگرند . گفتم بگو ديوار را من ميفرستم تعمير كنند و زنها چندى با چادر نماز در خانه حركت كنند ، بهتر است از آنكه سربرهنه بيرون بروند . حس كردم كه پى بهانه ميگردند .\r\n\r\nتيراندازى\r\nشب 17 جمادى الاولى 28 برابر 26 مه پس از شام سيگار ميكشيدم ، صداى دو تير آمد ، از مركز نظميه سؤال كردم گفتند در سرخاب بود ، معطل نشدم ، از مركز سرخاب پرسيدم ، گفتند از كوچهء ميرزا على اكبر خان منشى ژنرال قنسولگرى روس بود و دو شب است دو سالدات در خانهء او ميخوابند ، از مركز تكليف خواسته‌ايم . گفتم ابدا نزديك نرويد و اگر پستى نزديك داريد عقب بكشيد . در عمارت علاء الدوله قزاق بود ، فرستادم چهار قزاق و يك نايب آمدند ، به محل فرستادم ببينند چه بوده ، سالدات‌ها هم بيرون آمده بودند ، قزاق ميرسد ، تحقيقات ميكنند نانوا كه دكانش باز بوده ميگويد تير آمد به ديوار دكان خورد و خاكش را نشان ميدهند و ميگويند از خانهء ميرزا على اكبر خان آمد .\r\nروز ديگر مسأله تعقيب و مدلل شد كه از خانهء منشى بوده و معين كردند كه سر تيغهء ديوار خانه هم اندك خرابى داشته .\r\n27 مه از قنسولگرى مينويسند ؛ ديشب چند تير تفنگ بخانهء ميرزا على اكبر خان منشى\r\n\r\n","description":"","footnote":"","page_name":" 208 ","page_number":240},
  {"content":"\r\n\r\nژنرال قنسولگرى انداخته‌اند ، من فورى چند قزاق براى حفظ خانه فرستادم ، خواهش دارم اقدامات لازم براى حفظ صلح و آرامى در محله‌اى كه ميرزا على اكبر خان هست به عمل بياورند .\r\nتمام مسئوليت بعهدهء شما خواهد بود ، اگر اتفاق سوئى بيفتد . احترامات فايقه را تجديد ميكنم .\r\nميلر مدير قنسولگرى روس\r\nمن شبهه ندارم كه گسيل كردن چند قزاق در آن‌موقع براى گرفتن نظميه‌ها بود ، اگر نزديك آمده بودند برخورد قزاق به قزاق و معاينهء خاكى كه از جاى گلوله ريخته بود ، نقش را بر هم زد و من لازم ندانستم چيزى بنويسم .\r\nدو روز بعد قنسول بديدن من آمد ، در ضمن گفت نظميه بوظيفه عمل نميكند ، گفتم چطور ؟\r\nگفت در كوچهء ميرزا على اكبر خان كه تيراندازى شد ، نظميه تفحص نكرد ، گفتم سفارش من بود نگاهى در من كرد و گفت چرا ؟ گفتم بيدار بودم ، صداى تير را شنيدم ، تحقيق كردم ، معلوم شد در كوچهء منشى اول قنسولخانه بوده ولى گفته شد كه دو شب است سالدات در خانهء او ميخوابند من ديدم ممكن است آن سالداتها هم بيرون بيايند و تفحص كنند ، نظميه هنوز آنطور نظامى نيست ، قدغن كردم نظميه نزديك نرود ، قزاق فرستادم ، تحقيقات به عمل آوردند . ديگر هيچ نگفت و صحبت ديگر پيش آورد . من عملا به قنسول حالى كردم كه تيرها از خانهء خود منشى بوده است ليكن به روى او نياوردم .\r\nراپرتهاى قضيه جزء نوشتجات من ضبط است .\r\nاگر رسومات هم تحت امر بود آن اتفاق نميافتاد . كتو گريخته را سفيد مهر به دستش ميدهند و دنبال كار ميفرستند كه در باطن حافظ مصلحت ما نيست بلكه و ابدا وظيفه ندارد در امور شور كند و تبعهء ايران هم نيست .\r\nيك دو هفتهء بعد ، دو نفر قراجه‌داغى را از پشت ديوار باغ شمال گرفتند ، سبب پرسيدم معلوم شد كنار ديوار ادرار ميكردند ، دو نفر خانم روسى ميگذرند و به آنها احترام نميكنند و به ادرار خاتمه نميدهند . مسأله قدرى باريك است ، من هيچ نگفتم .\r\nدو سه هفته گذشت ، ميرزا على اكبر خان آمد كه قنسول سلام رساندند ، گفتند دو كلمه در شفاعت بنويسيد ، آنها را رها كنند ، گفتم نمينويسم ، هفتهء بعد آمد كه شفاهى توسط كنيد ، گفتم نميكنم ، زور داريد هركار ميخواهيد بكنيد . رفت و ديگر زحمتى از باغ شمال ديده نشد ، آمدوشد نظامى را به بعد از نصف شب قرار دادند . آن صحبت با بصير السلطنه بعد از اين قضايا بوده است .\r\nغوغاى قراجه‌داغ آرام گرفته است ، بهانه‌هاى تازه ميجويند كه توليد تشويش كنند و براى دادوستد چند نفر از اهالى را معين كردند . ميلر ژنرال قنسول روس مرد سالمى است بر خلاف پاخيتانف كه مفسد بود .\r\n\r\nمكتوب صنيع الدوله\r\nفدايت شوم ، از گزارشات اينجا خواسته باشيد امور آنطورى نيست كه دلخواه وطن‌خواهان است و تمام درد در بىآدمى است . اين مملكت تمام‌شدهء اين عيب است . معين است دروديوار در مملكت كار نميكند بايد مرد كار كند ، وقتى كه مردم فاسد شدند و همه در فكر دخل و اغراض شخصى ، آنوقت مصالح نوعى از ميان ميرود و كار طورى مىشود كه شده است . روزى در مجلس عالى كه در اينجا داير بود عبارت سعدى را بيان كردم كه ميگويد : « به ده دينارم از قيد فرنگ خلاص كردى و به صد دينارم بدام خود گرفتار « 1 » . »\r\nدر اسكالاى پاريس هم عاقلى ميگفت :\r\n Autrefois nous vaions un cochon a nourir et maintenant une quantite \r\n\r\n\r\n","description":"","footnote":"\r\n( 1 ) - كنايه از استبداد و مشروطيت است .\r\n","page_name":" 209 ","page_number":241},
  {"content":"\r\n\r\nكه معنى آن به فارسى اين است « سابقا يك بدذات را ميبايست متحمل باشيم و حالا جماعتى را »\r\nاز اين تحقيقات فلسفى كه بگذريم مطلب واجبى كه داشتم و ميخواستم بشما بنويسم اين است كه پس از داشتن آدم براى پيشرفت امور ناگزير پول لازم است و اين خاك بواسطهء بىفكرى مردمش بيكحال فلاكتى افتاده است كه تصور كردنى نيست ولى در هرحال بايد اهالى همين خاك مخارج لازمهء مملكت داريرا بدهند و اينكه از تهران پول نظميهء تبريز حواله شود به هيچ قانونى درست درنميآيد . موسيو يفرم مجاهد ارمنى كه حال امين نظميهء تهران است سى چهل روز است مالياتى باندازهء بطرى دهشاهى بر مشروبات گذارده است و از اين راه كليهء مخارج نظميه از ژاندارم و پليس و خرج اداره مع شئى زايد بيرون ميآيد . ميخواستم متذكر شما بشوم كه اين مطلب را بايد فورا در آنجا تقليد كرده داير نمائيد .\r\nپيدا كردن ممر دخل ، امروز كمال اهميت را دارد و چون هر دخلى بشود عينا صرف مردم مىشود درواقع از يك جيب بيرون آمده بجيب ديگر او ميرود و باز به همان مردم ميرسد و اسباب رواج بازار مىشود . در هرحال اين فقره در نظر من آنقدر مهم ميآيد كه لازم دانستم شما را متذكر كرده و تأكيد نمايم كه بىدرنگ به اين فقره اقدام نمائيد كه يكقسمت بزرگ از گرفتارى محلى شما در آنجا به اين شكل اصلاح مىشود 20 رمضان 1327\r\nرسومات در تبريز گرفته ميشد منتها بماليه ميرسيد .\r\n\r\nحكومت شما استبداد است يا مشروطه\r\nفخر السادات سرابى روزى از من سؤال كرد كه اين طرز حكومت تو مشروطه است يا استبداد ؟ گفتم امر بين امرين و به استبداد نزديكتر است . گفت ميگويند حاكم مشروطه‌اى ؟ گفتم راست ميگويند ، گفت چطور مىشود حاكم مشروطه بود و به استبداد حكومت كرد ؟ گفتم مردم حاضر نيستند و مشروطه نمىفهمند . من لابد هستم باستبداد حفظ نظم بكنم ليكن درضمن مردم را بسوى مشروطه سوق مىدهم ، حاكم مستبد شما را از مشروطه منصرف ميخواهد . سيد مرد شريفى است در سراب مورد تعدى خوانين واقع شده است گفتم صبر بايد كرد تا نظمى در كار بيايد . شنيد عنايت السلطنه از خوانين سراب سربراه‌تر است او را نفوذى دادم و كار سيد اصلاح شد . اسمعيل خان سرابى برادر او در تبريز بود ، اوقاتى كه من در منزل مشير دفتر بودم ، بيوك خان پسر رحيم خان و شجاع نظام بر تبريز دست يافته بودند . خود و چند نفر از كسان خود بصرافت طبع خويش براى حراست من مراقبت داشتند . متأسفانه در بلوا به طرف دولتىها رفته بوده است و كشته شده است . مردى قابل استفاده بود ، شبهه نيست كه بداخلاقى مردم از بداخلاقى دولت ما است ، صحت در كار نمىبينند مراقب صحت نيستند .\r\nآنچه از امور مملكتى ياد مىشود ناله و اظهار دلتنگى است رقعهء ملك التجار شكستى به قطار ميآورد .\r\n\r\nرقعهء حاج كاظم ملك التجار\r\n« تبريك عيد را بشعر مسعود سعد از حضرت احديت جل جلاله مسئلت ميكنيم .\r\n هرجا كه روى و خيزى و باشى * اقبال و ظفر ترا بود رهبر \r\nاز روزى كه وارد خاك آذربايجان شده‌ايد همه‌روزه قاصد عريضه بوده‌ام ، بفرمودهء فردوسى :\r\n بتابنده خورشيد و رخشنده ماه * بروز سپيد و به شام سياه\r\nكه ما را همه دل پر از مهر تو است * همه آرزو ديدن چهر تو است \r\nحالا هم كه با چشم خابگى و مركب آبكى مشغول عرض عريضه شدم يك مشت سرخر تشريف آورده‌اند . بالجمله اوقاتى كه تازه به تبريز وارد شده بوديد ميخواستم عرض كنم خوب است فرمودهء سعدى عليه الرحمه را بخاطر بگذرانيد .\r\n برون رفتم از ننگ تركان كه ديدم * جهان درهم افتاد چون موى زنگى \r\nواقعا عقيدهء همه اين بود كه بعدها چشم همه روشن و ايران رشگ گلشن خواهد شد حال\r\n\r\n","description":"","footnote":"","page_name":" 210 ","page_number":242},
  {"content":"\r\n\r\nميبينم در گفتهء سعدى بتحريف قائل بايد شد .\r\n چو باز آمدم كشور آشفته ديدم * همه خلق بگرفته خوى پلنگى\r\nطمع كرده گنجشك بر صيد شاهين * وزغ اوفتاده بفكر نهنگى \r\nآيا اين ترتيب همان است كه ميخواستند ؟ بقول پاره‌اى رنود :\r\n وه چه خوش گفت آن جوان پنبه‌دوز * اين چه اوضاعى است اى گيتىفروز \r\nبدون ملاحظه جسارت ميورزد از ساعتى كه داوطلب رفتن به تبريز شده‌ايد تا اين ساعت هر حركت زشتى كه رخ نموده اعم از توپ بستن مجلس و قتل و نهب و بىعصمتى و بدعتهاى مختلف هكذا آنچه من بعد بشود بدون استثناء بر شخص حضرتعالى است و قطع دارم كه در يوم يقوم الحساب تمام اين اعمال از حضرتعالى مؤاخذه خواهد شد . حتى تضييع حقوق اين بنده و خسارات زيرا هرگاه از تهران خارج نشده بوديد هيچ‌يك از اين مقامات دست نمىداد و همانطور كه در موارد عديده براهنمائى در صدد اصلاح برآمده از مخاطرات بزرگ جلوگيرى كرديد باز ميكرديد .\r\nاما به خيال اينكه غوره و سركه و خمر فرقى ندارند بدون مشورت احدى تشريف برديد و من الاتفاق از عصفور كار پلنگ و از ضفدع كار نهنگ برنيامد و شد آنچه شد .\r\nتصديقات كه در پاريس از كهنه پير خودتان فرموده بوديد همه را شنيده‌ام و كمال تشكر را دارم ليكن چه حاصل كه فريادرسى نيست . تا بتهران تشريف نياوريد كارها اصلاح نخواهد شد . غره شوال 1327 . زياده تصدقت كاظم »\r\n ديدم مرغى نشسته بر بارهء طوس * در دست گرفته كلهء دقيانوس\r\nبا كله همى گفت كه افسوس افسوس * كو غيرت و همت بدانش مأنوس \r\nملك التجار اينطور مىداند آقا سيد عبد اللّه اصناف را تحريك مىكند بازار ببندند كه مخبر السلطنه از تهران برود . دريغ كه من نمىتوانم از چشمهء معروف بخورم و همرنگ جماعت بشوم « 1 »\r\n\r\nقتل آقا سيد عبد الله شب 7 رجب 1328\r\nشب عيد شاه است تدارك ضيافت مفصلى ديده شده از قنسولها دعوت كرده‌ام . يك ساعت به غروب خبر قتل آقا سيد عبد اللّه رسيد . چه بايد كرد درنظر خارجه عيد شاه رسميت دارد ، از براى خودمان قتل سيد عبد اللّه اهميت . با انجمن شور شد قرار شد موزيك و آتش‌بازى را موقوف كنيم .\r\nدر اين‌موقع صاحب‌منصبان روس را دعوت كرده‌ام كه رسم محابائى به عمل آمده باشد و معلوم شود كه مهمان هستند . خواهر ميلر ژنرال قنسول روس در تبريز است ، او را هم دعوت كرده‌ام . چون مجلس بى مجلس‌آرائى نتيجهء مطلوب را نمىداد ، دستهء رامشگر ارمنى آرامش به افكار دادند . صاحب‌منصبان نشاطى كردند و پذيرائى هرچه بهتر از ايشان شد ، از خشونت كاسته بر ملايمت افزودند . مأكول و مشروب بىاندازه صرف شد و خوشبختانه مهيا بود همه چيز به حد افراط .\r\nچند روز بعد خبر رسيد ميرزا على محمد خان همشيره‌زادهء تقىزاده را هم ترور كردند . نسبت قتل سيد را به دموكرات داده بودند و قتل ميرزا على محمد خان را به اعتدالى . مقام تقىزاده در تهران متزلزل شده به تبريز آمد ( 4 رمضان ) انجمن به او خوش‌بين نبود بلكه اكثر تجار به دو سوء نظر داشتند . دعوتش كردم كه در منزل من چندروزى بماند قبول نكرد . به نظميه سپردم مراقب حال او باشد كه سوء اتفاقى نيفتد . اندك‌اندك آن بدبينى اول مبدل شد و لطف برخورد حاصل ، اعتدا -\r\n\r\n\r\n","description":"","footnote":"\r\n( 1 ) - يكى بشهرى رسيد مردمش گرفتار جنون بودند ، تازه‌وارد سالم مستأصل ، چاره‌جوئى كرد ، گفتند از آب فلان چشمه بنوش همرنگ جماعت خواهى شد .\r\n","page_name":" 211 ","page_number":243},
  {"content":"\r\n\r\nليون خودشان را بستار خان بسته‌اند ، ستار خان نمىتواند اطراف خود را اداره كند كار دولت با او بزدوخورد ميكشد در باغ اتابك سنگرى مىشود ( غرهء شعبان 28 ) پاش گلوله مىخورد در اين مورد شرحى به من نوشته است و افسوس خورده است كه نصايح شما را بسمع قبول اصغا نكرديم و حال چاره از دست رفته است . پسرش را به تبريز فرستاد ، كالسكه فرستادم از راه او را نزد من آوردند .\r\nمهربانى كردم و با اكراه تمام روى او را بوسيدم ، چشمش مجروح بود در اين‌موقع ميبايست مصلحت را بر قبول طبع مقدم داشت . مردم تبريز بستار خان علاقه دارند ، حقيقت آن عادت بد اين مرد شريف محل تأسف است اگر ستار خان سواد داشت و آن گرفتارى را نداشت مردى بود كه به كار مملكت مىخورد .\r\n\r\nمحاكمه در عدليه\r\nميرزا هاشم خان حاكم اهر پس از اتمام كار رحيم خان دوهزار و نهصد تومان از فراشباشى رحيم خان مأخوذ داشته بود ، براى من فرستاد . ديدم ستم بر ستم‌پيشه عدل است و داد وجه را بجمع خودم آوردم در مقابل مخارج و دو صورت شش ماهه يكى بوزارت داخله فرستادم به خيال اينكه مشروطه‌ايم و وزارت داخله داريم ، افسوس افسوس و يكى بانجمن ايالتى .\r\nموشكافها كه هستند و ميخواستند به من خدشه گرفته باشند مطلع شدند چسبيدند كه حاكم اهر بايد احضار و محاكمه شود گفتم حال مقتضى نيست صبر بايد كرد . چندى بعد كه اطراف اهر قرارى گرفت حاكم را خواستم ، نسبت‌هاى گزاف مىدادند ، بىپا بود دوهزار و نهصد تومان در عدليه مسلم شد . رحيم آقا سراسيمه نزد من آمد كه چه خواهد شد ؟ گفتم هيچطور نخواهد شد . گفت حاكم اقرار كرده است كه دوهزار و نهصد تومان براى شما فرستاده است ، گفتم درست گفته است . گفت چه خواهيد كرد ؟ گفتم كارى نخواهم كرد قدرى او را سربسر گذاشتم آخر عصبانى شد . گفتم انديشه نداشته باش برخيز برو به انجمن و صورت حساب ششماهه را كه فرستاده‌ام ملاحظه كن . خوشوقت شد ، رفت ملاحظه كرد و ديد دزد آمده است و چيزى نبرده ، چون بازار حامى صحت عمل من بودند و بتصور اينكه من رشوه گرفته باشم آشفته شده بودند رفع شبهه شد . من عمدا ريسمان داده بودم كه كار باينجا بكشد .\r\n\r\nرقعهء ژنرال قنسول روس 7 ربيع الثانى سنهء 1328 تبريز\r\nفدايت شوم ، رقيمهء شريفهء آن جناب به ايادى احترام وصول ارزانى داشت .\r\nبنده ابدا خبر از بيرون رفتن از شهر عده‌اى قشون دولت بهيه ندارد يقين مىداند كه هيچ‌جا ، از تبريز هنوز حركت نكرده‌اند و بىاطلاع آن‌جناب حركت نخواهند كرد احتمال ميرود كه براى مشق يا گردش رفته بودند .\r\nاگر واقعا رفته‌اند از رئيس قشون سؤال نموده‌ام بعد از رسيدن جواب فورا آن دوستدار را مطلع خواهم نمود . يكساعت ديگر پنج نفر قزاق خود اين ژنرال قونسولگرى مع مشهدى محمد غلام به نعمت‌آباد براى گرفتن دو نفر كه از اردوى ما فرار كردند خواهد رفت .\r\nزياده چه زحمت ، اقل اسكندر ميلر\r\nاين مكاتبهء ژنرال قنسول در جواب استفسار من است از علت بيرون رفتن عده‌اى نظامى .\r\n\r\nاحضار حضرت قلى رئيس طايفهء حاجى خواجه‌لو\r\nحضرت قلى آنطور كه بايد سرنسپرده بود ، يكى از املاك خالصهء مشكين را تيول داشت . آبدارباشى مظفر الدين شاه فرمان به ملكيت آن ده كرده بود و به تبعهء روس فروخته . از قنسولگرى جد كردند كه حضرت - قلى بايد به تبريز حاضر شود . عمران خان پسرش كه به اردبيل نزد سردار ملى آمده بود پس از مراجعت سردار يكدو مكاتبه با من كرده بود در او جوهرى ديده بودم به او نوشتم پدرت را بفرست تبريز ، فرستاد . در كارگذارى مشغول مذاكره بودند ، گفتند حضرت قلى فرار خواهد كرد بايد توقيف شود . كارگذار نزد من آمد و اظهار كرد ، گفتم نميكنم ، گفت من مجبور ميشوم استعفا كنم ، گفتم بكن حضرت قلى حاضر است ، جهتى در توقيف او نمىبينم و سبب تحاشى رؤساى طوايف از حضور در تبريز نمىشوم ، كارگذار اصرار كرد\r\n\r\n","description":"","footnote":"","page_name":" 212 ","page_number":244},
  {"content":"\r\n\r\nگفتم سروته معامله چيست ؟ گفت پانزده هزار تومان ، گفتم به عين الدوله وزير داخله تلگراف ميكنم كه شايد مصلحت مقتضى شود دولت بايد اين وجه را بدهد ، آمديم دولت قبول نكرد خودم مىدهم مزرعه در تهران دارم و حضرت قلى را توقيف نميكنم . عين الدوله جواب مساعد داد سخن قطع شد .\r\nبراى حضورى در تلگرافخانه بودم ، حضرت قلى را ديدم افسرده پشت به ديوار داده است ، گفتم اگر چيزى شنيده‌اى اعتنا مكن راحت باش . چندروز بعد نظميه راپرت داد كه حضرت قلى شبانه رفت فرداش از هريس مكتوب او رسيد كه خبر فوت پسرم عمران خان مرا ديوانه كرد و خلاف قول كردم ، به موجب همين نوشته در باب دعواى تبعهء روس آنچه امر بفرمائيد اطاعت مىكنم .\r\nخبر فوت عمران خان براى من رقت آورد ، فوق العاده متأثر شدم ، براى اولادش خلعت فرستادم و تسليت گفتم در معامله گذارده شد ديگر نشنيدم و ندانستم چه شد .\r\n\r\nاجارهء خالصه ذيقعدهء 28\r\nانجمن ايالتى خالصهء آذربايجان را به اجلال الملك اجاره داد ، معتمد السلطنه امضاء كرد در يكصد و پنج هزار تومان نقد دو هزار و پانصد خروار غله ، شرط آنكه منهوبهء شاهسون و اشغالى عثمانى هرچه تخمين شد كسر شود . به نظر من صلاح نيامد ، كتابچه را براى امضاء نزد من آوردند گفتم مسئول ماليات معتمد السلطنه است و ناظر انجمن ، چه محتاج امضاى من است . در بازار گفتند تا ايالت امضاء نكند ما اين اجاره را قبول نداريم پس از يأس از امضاى من دوهزار تومان به اجلال الملك دادند كه فسخ كند آن هم لازم نبود و گفته‌اند :\r\n ز مير غافله گه‌گه تغافلى شرط است * كه بىنصيب نمانند قاطعان طريق \r\nمعتقد نيستم لكن ضرورت پيش ميآورد .\r\nرئيس انجمن سيد المحققين عموزادهء اجلال الملك است . معتمد السلطنه مستسبع سيد المحققين استعفا كرد و بث الشكوى « 1 » بر عليه من چاپ كرد . من مجير الملك پيشكار فرمانفرما را كه در تبريز بود خواستم ، سعد السلطان مباشر خالصجات محمد عليشاه را با او همدست كردم ، با بشارت - الدوله پيشكار خودم قرار شد خالصجات را اجاره بدهند . مجير الملك و سعد السلطان رنگ استبداد دارند گفتم موقع آن است كه اين رنگ را از خود بشويند . خالصهجات را سواى محمد عليشاهى منهوبه يا اشغالى هشتاد و پنج هزار تومان نقد و نه هزار و پانصد خروار كه دوهزار و پانصد خروارش در ارونق و انزاب بود اجاره با ضمانت به اشخاص دادند . املاك منهوبه و اشغالى پانزده هزار تومان نقد و هزار خروار جنس تخمين مىشد تا چه وصول شود . از اين نه هزار و پانصد خروار غله دو هزار خروار در اطراف تبريز بود كه خروارى چهارده تومان تسعير مىشد ، در صورتى كه در چهار ايماق گندم خروارى چهار تومان بود . در اين‌موقع در بازار گفتند ما انجمن براى نظارت ايالت ميخواستيم ، حال ايالت نظارت انجمن مىكند . امين التجار رئيس انجمن شد و رحيم آقاى قزوينى بجاى او انتخاب . رحيم آقاى قزوينى از تجار مايه‌دار تبريز است و داماد حاجى مهدى كوزه‌كنانى ابو المله و نافذ در بازار ، كافى است حاجى مهدى كلاهش را به زمين بزند براى اينكه بازار تبريز بسته شود . مردى ساده است ، اما رحيم آقا كافى و هوشيار ، سالها در برلن بوده و اوضاع را ديده .\r\nاجلال الملك را بحكومت ارومى فرستادم ليكن در تبريز انگشت دارد .\r\n\r\nتشكيل عدليه\r\nدر موقع ورود من خانه‌هااى در جنب قنسولگرى روس اجاره كرده بودند و مردم در آنها بست نشسته ، از عدليه و عدالت اثرى نيست . تهمت استبداد كافى است كه بىمحابا خانهء مردم را بچاپند . لدى الورود برادر ممتاز الدوله را رئيس عدليه كردم ، محاكمى مرتب شد ، هفته‌اى دو روز هم با چند نفر از اعضاى انجمن بعدليه\r\n\r\n\r\n","description":"","footnote":"\r\n( 1 ) - جهت بث الشكوى را در روزنامه توضيح دادم ، ثقة الاسلام ملامت كرد كه ميبايست اعتنا نكنى .\r\nسعدى ميگويد : « كلوخ‌انداز را پاداش سنگ است » همه ثقة الاسلام نيستند و سخن اثر دارد .\r\n","page_name":" 213 ","page_number":245},
  {"content":"\r\n\r\nميرفتم و اگر شكايتى بود رسيدگى مىشد . مدعى ناحق ، در عنوان مشروطه‌طلب دروغى ، عليه معروف به استبداد مىتاخت . سپردم در عدليه دم از مشروطه و مستبد نزنند ، از حق و حساب بگويند . بستيها متدرجا از قنسولگرى بيرون آمدند .\r\nميرزا حسن مجتهد مانده و رانده در دهات خود ميزيست ، ستار خان معتقد بود كه بايد از آذربايجان برود براى يكى از املاك او مدعى تراشيده بودند . امام جمعه نوشتهء تبعيت از شهبندر عثمانى گرفته بود ، مجتهد از اين اقدام امتناع كرده بود ، رئيس عدليه را خواستم گفتم مبادا مرعوب شوى و قافيه را ببازى ، عدليه نظر بمذهب و مسلك ندارد حق صرف را به نظر ميآورد . در دعواى مجتهد بايد بيطرفانه حكم شود .\r\nاز هر جهت حفظ مراتب را مراقب بودم و اعلان كردم كه ايرانى جان و مال و مسكنش در امان است . حق با مجتهد بود و به او داده شد . شنيدم گفته بود اگر فلانى را مىشناختم آن غلط را نميكردم . ميتوانم بگويم كه در مدت حكومت من حكمى در عدليه بر خلاف حق صادر نشد ، اما زحمت بسيار ديدم . ميرزا آقاى بلورى با پسر عموى خودش ميرزا على بر سر ملكى نزاع داشت و حق با ميرزا على بود ، از من رنجيد و عضو انجمن است .\r\nسيد المحققين و اجلال الملك بر سر خالصه كدورت حاصل كردند ميرزا اسمعيل نوبرى از وكلاى دورهء اول مجلس ميخواهد اعتبارات سابق را داشته باشد و راه نمىيابد . راه استفادهء غير مشروع مسدود است و مخالف و شاكى زبان‌بسته بسيار شده است . امير حشمت رئيس نظميه مى - خواهد هم رئيس نظميه باشد هم فوج حاج علىلو با او باشد هم رياست ايل . شنيده مىشود كه بتوسط تقىزاده فرمانى هم صادر شده است ، ديده نشد ، گفتم در دو وزارت‌خانه نمىشود خدمت كرد يا رياست نظميه و ايل يا فوج و سوار ، او هم رنجيد .\r\n\r\nآقا خان شيطان‌آبادى\r\nاول متمول ارومى است ، در كاروانسراى متعلق به او يكتومان رسومات از كسى گرفته شده بود ، متوسل به قنسول روس مىشود . بتوسط سالدات روس يكتومان را پس ميگيرند . يك فوج ارومى با اوست ، يعنى سالى هفت هزار تومان پادارانهء فوج را ميگيرد و مىخورد . فوج را از او گرفتم ، از درجات خلعش كردم ، فوج را بشهاب الدوله از همان خانواده دادم ، بتهران راپرت كردم ، اين حركت هم منافى سياست روس بود ، اما در اين‌موقع نمىتوانستند سخنى بگويند .\r\nسفير روس هرروز تقاضاى عزل مرا مىكند ، سپهسالار مجبور است مهلت بخواهد ، اينرا هم مدعيان ميدانند شهاب الدوله را كه به تبريز خواسته بودم فوج را به او بسپارم چيزى از او نخواسته بودم ، باور نميكرد ، به بشارت الدوله گفته بود فلانى تقديمى چه ميخواهد ؟ گفته بود اهل اين حرفها نيست معهذا از تهران تقديمى خواسته بودند ، پنجهزار تومان براى سپهسالار فرستاده بود ، شهرت كرد و بملاحظهء مجلس مجبور شد بجمع بياورد . آقا خان به تبريز آمد او را ملامت كردم بخراسان رفت .\r\n\r\nجنجال عليه من 20 ذيحجهء 28\r\nميرزا آقاى بلورى ، سيد المحققين و امير حشمت مشغول دسته‌بندى شدند ، ميرزا اسمعيل نوبرى آتش‌افروز است ، روزى به نايب نظميه كه مراقب خدمات من است گفتم ميرزا اسمعيل و ميرزا آقا را اطلاع بدهد مرا ملاقات كنند . حضرات باتفاق سيد المحققين بانجمن رفتند و بست نشستند ، روز ديگر آنچه صاحب لقب در تبريز بود در انجمن حاضر شدند غير از بشارت الدوله و ناظم الدوله كه در كابينه بودند و ناظم الملك كه رئيس كابينه بود .\r\nتلگراف شكايت از من را رئيس عدليه نوشت ، سردار فاخر برادر ممتاز الدوله ، از همه غريب شريك مشير دفتر بود كه بعنوان استبداد عذر او را از تبريز خواسته بودند و بسعى من بر سر خانه و زندگيش آمد و محترم بود . از او پرسيده بودند تو چرا ؟ گفته بود روزى نزد ايالت رفتم و مرا نپذيرفت و آن روزى بود كه انجمن از من وقت خواسته بود كه در امور مالياتى صحبت كنند ، گفتند مشير دفتر است از انجمن اجازه خواستم كه وارد شود رضا ندادند گفتم تشريف داشته باشند\r\n\r\n","description":"","footnote":"","page_name":" 214 ","page_number":246},
  {"content":"\r\n\r\nبعد خدمت ايشان ميرسم . اين است نمونهء اخلاق ما .\r\nازدحام منحصر به صاحبان لقب نبود و بسعى امير حشمت ، كدخدايان شهر با نفرات رسمى و غير رسمى در اطراف انجمن جمع ميشوند ، غالب مسلح و گاهى متجاوز از هزار نفر .\r\n\r\nتلگراف بتهران\r\nمقام منيع مجلس شورى شيد اللّه اركانه ، كپبه هيئت محترم وزراى عظام دامت شوكتهم ، روزنامهء ايران نو ، اگرچه بواسطهء حسيات وطن‌پرورانه حالت حاليهء آذربايجان و پيش‌آمد امور مملكت مشهود و نصب العين آن ذوات محترم است ، ولى به جهت تذكار با كمال بىغرضى از عرض و اظهار حالت كنونى در عالم مملكت دوستى و وطنخواهى خودمانرا مجبور ديده با دلى دردمند و اميدى بس بلند عرضه ميداريم : چنانچه همهء اهالى ايران خاصه حضرات عالى مسبوقند آذربايجان آنچه در اين چند سال دچار صدمات و خسارات بوده ، زحمات ديده ، خسارات كشيده ، قربانى داده تا بنعمت مشروطيت نايل آمده بعد از مشروطيت اين مملكت با همهء بىاسبابى و نبودن حاكم رسمى بنوعى آرامى بسر برده ، بعد از تعيين جناب مستطاب اجل آقاى مخبر السلطنه بايالت اينجا اهالى در شوق انتظام امور و تكميل نواقص و تشكيل ادارات رسمى ، منتظر ورود ايشان بوديم ، با يك عالم وجد و سرور مقدم ايشانرا خيلى گرامى داشتيم ، بعد از ورودشان تا حال كه شانزده ماه است اثرى از كفايت و درايت ايشان نديده‌ايم سهل است روزبروز از نظم مملكت كاست و برعكس اختلاف افزود ، ادارات غير مرتب ، قتل و غارت در اطراف نهايت شيوع را دارد ، ايالت جليله وقتى را صرف رفاه عامه نكردند ، عوض اينكه قوانين مقرره را اجراء فرمايند خودشان مكرر نقض قوانين كرده‌اند . اگر عدليه صحيح نيست از ايشان است ، اگر در نظميه نقصى است از ايشان است ، اگر بلديه نمىتواند بوظائف خود اقدام كند از ايشان است ، اكراد و شاهسون را ايشان جرى نموده‌اند ، آنچه فهميده مىشود فكر ديگرى در سر دارند ، اين است با كمال ضراعت عرضه ميداريم هرچه زودتر چارهء اين مملكت را بفرمائيد ، با باريكى موقع و حركات خودسرانهء اين شخص محترم نتيجه وخيم به نظر ميآيد كه بالمآل اسباب زحمت و اشتغال اولياى دولت و ملت خواهد شد .\r\nمگر در تهران يك نفر شخص صحيح و فعالى نيست براى ايالت اينجا معين و اعزام شود .\r\nمستدعى هستيم يك توجه و عطف نظر مخصوص به حال ضعفا و فقراى اين مملكت بفرمائيد و الا لابديم در تلگرافخانه متحصن ، عرايض خودمانرا با وسايل شرعيه بقبولانيم . عبد العلى طباطبائى ، امير حشمت دبير السلطنه ، رحيم صدقيانى ، ميرزا آقاى بلورى ، رفيع الدوله ، مشير السادات ، عباسعلى نالهء ملت معاون - دفتر ، مدير السلطنه ، مستشار الممالك ، مشير دفتر ، سردار سطوت ، ظهير الممالك ، وثوق حضرت . سالار معزز مستشار السلطنه ، مرآت السلطنه ، ناصر الممالك ، قوام الاياله ، سطوت السلطنه ، فتوح الدوله ، سعيد السلطنه صدر الاشراف ، مرتضى طباطبائى ، امين دفتر ، تمجيد السلطنه ، عضد الممالك ، وثوق نظام ، عدل الملك ، مكرم - السلطنه ، صادق الملك ، شرف الدوله ، صفاء الملك ، معين حضرت ، باصر حضور ، احتشام حضور ، مشير همايون ارفع الملك ، خازن لشگر ، وثوق الممالك ، ضياء السلطان ، فتوح السلطنه ، ساعد السلطنه ، مسعود الدوله .\r\nدر امثال آورده‌اند كه يكى دروغ ميگفت و دروغ‌پردازى داشت . روزى شلوارى به او داد گفت امروز دروغ گنده خواهم گفت بايد خوب بپردازى ، شروع كرد به گفتن دروغ ، دروغ‌پرداز شروع كرد به كندن شلوار كه اين دروغ را خودت بپرداز . شكايت نبايد از اندازه و تناسب خارج شود ، خود شاهد خود باشد كه من دروغم . ده روز اين جنجال طول كشيد . روز اول به عين الدوله تلگراف كردم حضرت و الا اعتنا نفرمائيد خودم جواب مىدهم شايد در تهران هم اين تلگراف مطلوب بعضى آقايان نبوده خصوص خود حضرت و الا و سپهسالار كه بافتضاح از تبريز رفته بودند . از مجلس مطمئن بودم از هيئت هم جوابى بحضرات داده نشد . البته هر روز راپرت وقايع از طرف تلگرافخانه بتهران ميرسيد تدبير من بىاعتنائى شد ، مشغول كار خودم بودم باغ عالىقاپو طروقه است مردم آزاد تردد ميكنند منهم در اطاقى كار ميكنم كه از باغ ديده مىشود حايل ندارد .\r\nروزى است كه بلديه بعمارت ملكى انتقال مىكند براى تشريفات منهم به آن عمارت رفته‌ام ،\r\n\r\n","description":"","footnote":"","page_name":" 215 ","page_number":247},
  {"content":"\r\n\r\nشهبندر عثمانى هم هست بايد چند كلمه گفت ، گفتم :\r\n چو آدم را فرستاديم بيرون * جمال خويش بر صحرا نهاديم \r\nجمالهاى الهى خوب است قدرى بفكر نظافت شهر و زندگى لايق جمال باشند و با بلديه مساعدت كنند ، همان قسم كه درون خانه را مىآرايند به بيرون خانه هم توجه داشته باشند الى آخر .\r\nموضوع نطق بتناسب محل معلوم است .\r\nدر شهر شهرت داده شد كه ايالت بقنسولگرى روس رفت . مردم كه از باغ تردد ميكردند ديدند من سرجاى خودم نشسته‌ام .\r\nانجمن ايالتى در خيابان در منزل ظفر السلطنه است ، از عالىقاپو مسافتى ندارد . محمد حسين خان قراجه‌داغى سردار عشاير رفيق رحيم خان بود ، با سردار بهادر جنگ كرده بود . پس از فرار رحيم خان خودش را بسالار ملى بسته به تبريز آمده بود . سالار ملى كه عازم تهران شد خواست از طرف من تأمين داشته باشد ، او را در باغ پذيرفتم . گفتم گمان كرده‌اى كه چون گول رحيم خان را خورده‌اى از نوكرى خارج شده‌اى ؟ برعكس تو كه در دوستى براى رحيم خان پاى جان ايستادى در خدمات دولت پابرجاتر خواهى بود . مطمئن باش كمال اعتماد را به تو دارم انشاء اللّه خدمات خوب خواهى كرد\r\nروزى آمد نزد من گفت دويست نفر در شهر دارم اين جماعت را حريفند اجازه بفرمائيد در اطراف عالىقاپو بگذارم گفتم خان الان ميروى به منزل و تا نخواهمت بدرخانه نميآئى . باز در شهر شهرت دادند كه ايالت قراجه‌داغىها را دور خودش گذارده مردم ديدند در عالىقاپو و اطراف كسى نيست .\r\nوكيل چاتمه‌هاى حكومتى را تحريك كردند ، آمد نزد من كه اجازه بدهيد از ذخيره براى سربازها فشنگ بگيرم ، گفتم هيچ فشنگ دارند ؟ گفت بعضى دارند گفتم الان آن فشنگ‌ها را بگير به ذخيره بده قبضى براى من بياور . باز شهرت كرد كه ايالت فشنگ بسربازهاى عمارت داده است ، مردم در عبور ديدند سرباز اطراف من فشنگ ندارد . شهبندر عثمانى آمد كه قنسولها نگرانند گفتم جاى انديشه نيست من تندى نخواهم كرد و آنها قدرت مبادرت ندارند انجمن در بين است آسوده باشيد .\r\nشب 28 ذيحجه انجمن و جمعى از تجار آمدند به منزل من كه چه بايد كرد ، تالار نايب السلطنه از عهد عباس ميرزا عرض و طولى دارد ايوان جلو آن 24 ذرع طول و سه ذرع عرض دارد ، پر شد از موزربند ، قدرى صحبت شد گفتم حرف حسابى چيست ؟ رشوه گرفته‌ام ؟ حقى باطل كرده‌ام ؟ ظلمى به كسى شده است ؟ با بىپولى و قوه نقصى در كار است ؟ در سياست كسر آورده‌ام ؟ چه شده است ؟ ميرزا آقا گفت اينها نيست ملت شما را نميخواهد اگر زورى داريد بگوئيد ، گفتم با صدماتى كه در سفر اول ديده بودم مشترى ايالت آذربايجان نبودم ، در تهران شغل من وزارت علوم و از براى من راحت الحلقوم بود ، ايالت آذربايجان كنگر نتراشيده است ، انجمن بواسطهء تقىزاده و مستقيما از من دعوت كرد بلكه گفته شد بر سر تقاضاى حكومت تو دوباره دست به تفنگ كرديم و عده‌اى جوانان ما كشته شدند ، من مروت ندانستم شانه خالى كنم و راحت الحلقوم را بر كنگر نتراشيده رجحان بدهم و الا عاشق نبودم ، شما را مردمان باشرف دانستم ، يك مشت شرف كه داشتم بركف اخلاص گذاشتم براى خدمت آمدم نه با توپ و تفنگ كه حالا از من زور ميخواهيد ، همان شرف مرا به من بدهيد به منت ميروم . حالى در من پيدا شد كه برخاستم ، حضار هم برخاستند ، يكنفر در تالار به فارسى گفت برخيزيد . اينها آب در گوش ما كرده‌اند ، اين همان مخبر السلطنه است كه در غوغا قورخانه را بما داد . جمعيت رفتند ميرزا آقا هم رفت انجمن و بعضى تجار نشستند . گفتند چه بايد كرد ؟ گفتم اين جمعيت به پشت‌گرمى انجمن جمع ميشوند و من از انجمن احترام نگاه ميدارم . وانگهى فراموش نكنيد كه هزار و پانصد نفر سرباز روس در باغ شمال است و هرروز پى بهانه ميگردند يك تير در تبريز خالى بشود مداخله خواهند كرد ، من شب و روز بهزار باريك‌بينى نميگذارم بهانه بدست بياورند ، همه را ديده‌ايد ، انجمن چرا اشرار را به خود راه ميدهد ؟ درد ميرزا آقا ، امير حشمت و سيد المحققين را ميدانيد . من چه بگويم همهء سعى من اين است كه كار از كله ببازو نكشد . انجمن رفت روز ديگر به محل سابق در ارمنستان جمع شدند . اثاثهء خود را به آنجا خواستند ، حال ارباب لقب و محركين شرارت در منزل ظفر السلطنه جمعند\r\n\r\n","description":"","footnote":"","page_name":" 216 ","page_number":248},
  {"content":"\r\n\r\nاما متفرقه حاضر نشده‌اند قدرى بين انجمن و حضرات صحبت مىشود خواهش ميكنند اعضاء به منزل ظفر السلطنه بيايند ، چون گفته بودند آنجا به اختيار ايالت است . بهرحال انجمن آمدند به همين منزل و در نتيجهء مذاكرات محضرى بسجل ثقة الاسلام نوشتند كه آرام بنشينند و منهم درگذرم . شب آن محضر را رحيم آقاى قزوينى براى من آورد ، گفتم نظر شخصى ندارم مصلحت ولايت شما را طالبم اما از حالا ميگويم اين جماعت آرام نخواهند نشست و من آنقدر صبر ميكنم تا فساد همه بر اهالى و انجمن معلوم شود ، درموقع آنچه مصلحت دانستم ميكنم و شور نخواهم كرد . گفتند بىتحقيق چطور مىشود ؟\r\nگفتم تحقيق براى كشف حقيقت است ، بعد از آنكه بر همه فساد مسلم شد چه تحقيقى . قانع شدند آن محضر را هم از او نگرفتم نزد او ماند .\r\nدر منزل مشير السادات شروع شد بروضه‌خوانى . دهه گذشت شد بيستم روضه برقرار است و ريزه‌خوانى منظور تا روز 27 محرم .\r\nروز 27 محرم سه نفر از كدخدايان شهر محمد خان خيابانى ، محمد خان ششكلانى و داروغهء بازار بشارت الدوله را ملاقات كردند كه ايالت چرا ساكت است ، اينها درصدد شرارتند اگر شهر برهم بخورد روسها دخالت ميكنند ما دگر كدخدا نخواهيم بود گفتم بگو سه از شب رفته بيايند . آمدند ، آنها را خواستم احوالات را گفتند گفتم در شهر غير از نظميه قوه‌اى نيست ، آن روز كه ميرزا اسمعيل نوبرى را براى نصيحت خواستم تمرد كرديد ، گفتند ندانستيم حال آنچه بفرمائيد اطاعت ميكنيم . به محمد خان خيابانى گفتم فردا سر آفتاب مشير السادات را در خانهء خودش توقيف ميكنى و تردد را منع ، ميرزا آقاى ناله را در مركز نظميه .\r\nبه محمد خان ششكلانى گفتم امير حشمت را سر آفتاب به عالىقاپو ميآورى . به داروغه گفتم صبح ميروى منزل سيد المحققين ميگوئى برادرت دبير السلطنه در منزلش كانون فساد دارد تا سه مجلس ديگر هيچ نميگويم مجلس چهارم ميفرستم همه را دستگير كنند . گفتند بنويس ، نوشتم و بهريك دادم و قل هو اللهى پشت‌سر آنها خواندم . صبح ديگر قبل از طلوع ، صادق در اطاق مرا سخت ميكوبد گفتم چيست ؟ گفت امير حشمت را آورده‌اند گفتم بسيار خوب ، باز گفت امير حشمت را آورده‌اند گفتم دانستم گفت نه تيرخورده است . در را باز كردم معلوم شد امير حشمت دست به هفت‌تير كرده است محمد خان پيش‌دستى ، تيرى به گردن او خورده ليكن خطر ندارد ، فرستادم ارمنىاى بود جراح ، آوردند زخم او را بست توقيف شد . محمد خان خيابانى هم بدستور خودش عمل كرده دو ساعت از روز برآمده تلفنى از سيد المحققين رسيد كه شما گفته‌ايد من از شهر بروم ؟ گفتم نوشته‌ام ، بخوانيد ببينيد چه نوشته‌ام .\r\nمعهذا از شهر بخسرو شاه ملك خودش رفت به گمان اينكه بازار بسته خواهد شد و مردم جنبشى ميكنند ، نشد و نكردند . امير حشمت در عالىقاپو توقيف شد ، مشير السادات را بمراغه فرستادم ، ميرزا آقا ناله را به ارومى . امير حشمت چندى بعد بخراسان رفت .\r\nكاغذهاى امير حشمت را انجمن بدست آورد ، كاغذهائى از تهران بود منجمله سواد رمزهاى من بوزارت داخله در نوشتجات امير حشمت پيدا شد ، رقعه‌اى هم از اجلال الملك بود به خط منشى و چند سطرى به خط خودش .\r\nقربانت شوم از كارهائى كه زير جلى ميفرمائيد بىاطلاع نيستم ، بىپير بخرابات ميروى انشاء اللّه سعادت و عزت همراه جنابعالى خواهد بود . از درويشان غافل مباش جزا مىبينى زياده عرضى نيست . صادق طباطبائى\r\nنمىدانم در ايران آنكه درويش نيست كيست ، شريرى بشريرى الغاى شرارت مىكند و درويش است .\r\n\r\nتلگراف رمز من به محتشم السلطنه\r\nبه محتشم السلطنه كه وزير خارجه است با رمزى كه در ارومى با او داشتم گفتم و سفارش كردم شخصا كشف فرمايند . امير حشمت را كه توقيف كرده‌ام قطعا در تدارك فساد بزرگ بوده است ، گرجى و قفقازى با خود داشته ، از نوشتجات او با برادرش مشكوة در تهران ، معلوم مىشود كه آنجا\r\n\r\n","description":"","footnote":"","page_name":" 217 ","page_number":249},
  {"content":"\r\n\r\nهم‌دستى داشته ، از انقلابى و پارتيهاى ديگر هم احوالات به همديگر مينوشته‌اند ، سواد بعضى تلگرافات رمز مرا هم دبير اسرار به او داده ، براى امير حشمت ميفرستاد و ديگر اطمينان ندارم رمزى بوزارت داخله عرض كنم . حضرتعالى اين فقره را شخصا بآقاى نايب السلطنه عرض كنيد تا اقتضاى رأى ايشان چه باشد .\r\nابدا مورد توجه نشد از اكسفرد هم چيزى نفهميديم .\r\nبا خود گفتم رفقا را نميشناسى مىشناسى ، اوضاع را نميدانى ميدانى ، تو كه ميتوانى در تهران در خانهء خودت باشى و لا محاله وزارتى هم داشته باشى چرا خودترا به اين مهالك گرفتار ميكنى ؟\r\nميبينى كه آنچه هم به زحمت ميسازى خراب ميكنند و نتيجه نميدهد چه كنم .\r\n ندانم مرا خود چه اندر دل است * مگر قسمتم جمله با مشكل است \r\nقنسول روس وقت خواست بديدن من آمد بخصوص مقابل در ايستادم .\r\nاز وسط تالار سر فرود آورد و چون به هم دست داديم گفت اين ديگر كودتا بود ، گفتم از كارهاى معمول حكومتى است پيش مىآيد ، در خداحافظى باز جلو در ايستادم تا وسط اطاق رو به من داشت و ميرفت و ادب مىكرد . امروز خودم را به تمام معنى حاكم ديدم ، نيكلا قنسول فرانسه به بصير السلطنه گفته بود راپرتى از فلانى به وزارت خارجه داده‌ام و نميگويم ، پنجاه سال ديگر در آرشيو فرانسه چاپ مىشود ،\r\n ز ما هر ذره خاك افتاده جائى . \r\nشهر و اطراف سكونتى حاصل كرد ، روسها هم بر نزاكت افزودند .\r\n\r\nتلگراف صنيع الدوله\r\nالبته به حكم يرى الحاضر ما لا يرى الغائب شما بهتر ميدانيد كه مقتضى موقع چيست ، ولى گاهى در گرمى كار ممكن است ترك اولائى به عمل بيايد . در خصوص تبعيد سيد المحققين خوب است امعان نظرى بفرمائيد ، به اعتقاد من او را به شهر مراجعت دهيد كه موجب اميدوارى علماى اينجا و جالب بعضى انظار خسته بشود بهتر است . مرتضى قلى .\r\nدر جواب عرض شد : من سيد را تبعيد نكرده‌ام در اثر نيات خود بخسرو شاه رفته است ، كسى مانع نيست كه برگردند منتظرند تجار بازار ببندند با سلام و صلوات ايشانرا به شهر بياورند و تجار اين اقدام را نميكنند . امام جمعه خوئى هم شرحى نوشته بودند تفصيل ماوقع خدمت ايشان عرض شد سه هفته گذشت ثقة الاسلام ايشانرا نصيحت كرد معاودت فرمودند . لفظ مشروطيت تغييرى در اخلاق و روحيه اهالى نياورده است ، براى تأئيد شرط نامهء ايلات مشكين قراجه‌داغ خلخال شقاقى را در حاشيهء قرآن ياد مىكنم .\r\n\r\nشرط نامهء ايلات مشكين\r\nبِسْمِ اللَّهِ الرَّحْمنِ الرَّحِيمِ بتاريخ نوزده شوال المكرم 1327 اين بندگان درگاه رؤساى ايلات و عشاير ولايات خمسه باقتضاى تكليف مذهبى و وظيفهء شاه‌پرستى كه براى اعادهء امنيت و سلطنت ايران و دفع شر مفسدين و قلع و قمع معاندين دين مبين و ترويج مذهب جعفرى عليه آلاف التحية و الثنا اتحاد و اتفاق كرده و بدوا در اين ولايت اردبيل اقدامات كرده‌ايم ، براى اصلاحات كليه در آتيه و انجام اين كار كلام اللّه ربانى را فيما بين خودمان شاهد قرار داده و شرايط ميگذرانيم كه با كمال مجاهدت از به دو اقدام تاختم و انجام مالا و جانا تا آخرين قطرهء خون و حبهء مال خودمان ساعى باشيم و حضرت اجل آقاى سردار نصرت را براى خودمان سردار كل دانسته اجراى اوامر ايشانرا بر خود لازم بدانيم . هركس از اين عهد تخلف كند و دست بچپاول بزند او را از جرگهء رؤسا خارج كنيم ، حق ايليت و مذهب صحيح ندارد ، اين كلام اللّه مجيد خانوادهء او را برچيند . بايد عموما و متفقا دارائى او را چاپيده خودش را مقتول و معدوم نمائيم .\r\nسردار نصرت ، امير عشاير ، سالار اسعد ، سالار السلطان ، سالار نصرت ، لطف اللّه خان سرتيپ ، اقتدار نظام ، اسعد السلطنه ، هزار خان ، فاتح الممالك ، سالار عشاير ، سيف السلطان ، صارم السلطان ، سالار فيروز ، رشيد الممالك ، سالار ديوان ، مستعان الملك ، پدل خان ، حسينقلى خان ، عباد اللّه خان ، ابو الفتح بك ، قدرت خان ، ماشاء اللّه خان ، عزت اللّه خان ، بدر خان ،\r\n\r\n","description":"","footnote":"","page_name":" 218 ","page_number":250},
  {"content":"\r\n\r\nمحمد قلى خان ، محمد خان ، جواد خان ، انشاء اللّه خان ، نصر اللّه خان ، آقا بيك ، فتح اللّه خان ، محمد نصير خان ، هاشم خان .\r\nاصل مقصود چاپيدن است و بهانه بسيار\r\nمعلم اين جماعت بلايف عضو نظامى ژنرال قنسولگرى است . آن روحيهء خوانين شهر اين روحيهء خوانين ايلات ساوجبلاغ هم بجاى خود ، دستهء ديگر هستند با خيالات ديگر يك جا روس محرك است يك جا عثمانى .\r\n\r\nمكتوب اسلامبول\r\n مدتى اين مثنوى تأخير شد * مهلتى بايست تا خون شير شد \r\nبلى حادثات زمان شير حلال را بر خلاف عادت طبيعت در مذاق اين بنده به خون حرام تبديل كرد . اگر مكاره وارده را در مدت اقامت تهران شرح دهم خاطر مبارك را ملالت خواهد بخشيد اينكه اوامر مطاعه را نتوانستم اطاعت كرده مطلب معهود را دنبال نمايم به اين ملاحظه بود كه ديدم حضرت صنيع الدوله با اشخاص محاط و محصورند كه بر خلاف حقيقت قدم مىزنند و ايشانرا به آنها عقيدتى راسخ است . صلاح در اين ديدم كه اعتبار و شرافت نيابت مقدسهء حضرتعالى و عزت نفس خود را حفظ ، مدتى صبر كنم تا دست حق از منويات بعضى از اشخاص پرده بردارد ، صورت زشت قبيح منظرشان كه در تحت ماسك ملت‌خواهى مستتر است ظاهر شود ، معلوم شود كه در زير خرقه چه زنارى هست . چنان كه شد ، آنهائيكه ملت و دولت بيچاره را دست‌آويز اجراى اغراض نفسانى خود كرده بودند رسوا شده و ميشوند . البته چنان كه بر حضرت‌عالى در اين وقايع اخيره ماهيت اشخاص كه طرف اعتماد و وثوق بودند كشف شده حسا و عملا خلاف و خيانتشان ثابت شد معلوم است بر حضرت آقاى صنيع الدوله نيز محقق گشته است ولى افسوس وقتى مكاشفات حقيقت صورت گرفت كه بنده دوباره از وطن آواره و سجاف بيابان‌ها شدم .\r\nقبل از ورود بنده باسلامبول بعضى از مغرضين به بعضى از نقاط كه خود حضرتعالى مسبوقند الغاء شبهه كرده شنيدم شرحى بحضرت‌عالى عرض كرده‌اند . جوابى كه مرقوم فرموده بوديد مسبوق شده‌ام الحق داد معنى نموده بوديد . آنهائى كه با لغائات ارباب غرض مشتبه بودند رفع شبهه نموده ملامت‌ها كردم ، قرار شد جبران نمايند ، البته عرض شده است آقاى تقىزاده از راه و ان و با يزيد اسلامبول آمده‌اند . الحق در اين عصر اختيار آن راه خاصه در زمستان به اختيار فقط با عزم راسخ كار مثل اين شخص است كسى ديگر نميتواند با وجود اين زحمت و مشقت كه در اختيار اين راه متحمل شده‌اند از عهده برآيد ، در نظر اهالى بىانصاف تقدير نشده وقعى و اهميتى پيدا نكرد ، از امور عاديه تصور كردند و حال آنكه بنده ميدانم چقدر زحمت كشيده‌اند تا اينجا خود را رسانده‌اند .\r\nمحض اينكه پول ملت را بشمندفر روس ندهند ، خيرى به برادران عثمانى برسد ، قبول زحمت كرده‌اند بدبختانه آنها هم بر خلاف انتظار از شرايط اخوت و اتحاد نكول قرار بر سخت‌گيرى و معادات داده مقدم اين شخص بزرگوار را گرامى نشمرده مثل ساير ابناى سبيل كه هر روز باسلامبول در عدهء كثيره وارد و خارج ميشوند كان لم يكن پنداشتند .\r\nاز قرارى كه شنيدم در بعضى از محافل و مجالس مذاكره مىشده است كه پاره‌اى اشخاص به اين خيال افتادند كه باسلامبول آمده از قوت اجتماعيهء آنجا استفاده كرده بر خلاف حقيقت عليه ادارهء جليلهء حضرت مستطاب عالى سوق نفاد نمايند . لهذا لازم ديدم سكوت چندين ماههء خود را شكسته عرض كنم كه در اينجا همچو خبرى نيست . باطل السحر موجود است سحر و جادوى بعضى در مزاج نيكخواهان حقيقت‌بين كه از زحمات و خدمات حضرت مستطاب‌عالى كاملا مستحضرند اين گونه تسويلات اثرى نخواهد داشت . اينجا دل ضعيف و تن خسته ميخرند ، خاطر مبارك مطمئن باشد خبر تنكيل مفسدين كه در اواخر اقدام فرموده‌اند در نظر اهالى حسن نتيجهء بسيار عالى بخشيده همه آفرين خوانند شايد در جريدهء شمس هم به نظر مبارك برسد . چاكر هم مدتى بود ناخوش بسترى بودم امروزها الحمد للّه حالم فى الجمله بهتر است مشغول خدمات مرجوعه هستم ولى اطبا\r\n\r\n","description":"","footnote":"","page_name":" 219 ","page_number":251},
  {"content":"\r\n\r\nاجازه خروج از منزل بواسطهء انقلاب هوا نداده‌اند ، همواره خدمات را با فرمايشات منقاد و منتظرم زياده جسارت شد 28 محرم 1329 علينقى\r\nبا حسن اخلاق فوق العاده و علم سرشار اين عيب در صنيع الدوله هست كه همه را خوب ميداند و فريب روباه‌بازيها را مىخورد در بسيارى از موارد فريب چاپلوسان را خورد و تا شناخته شدند چه خودى چه غريبه خسارتهاى مالى و آبروئى كشيد دوره هم امروز دوره‌اى شده است كه شناختن مردم صعوبت دارد ، موش و ببر و پلنگ و خرگوش در لباس مشروطيت درآمده‌اند و انسان گول حرف‌هاى چرب و نرم ايشانرا مىخورد ، گرگند در لباس ميش و همه دربند منافع خويش و قليل من عبادى الشكور عنوان ذاتيات را تغيير نميدهد از قديم همينطور بوده است ، خيلىها هم همين ناله را دارند .\r\n\r\nجبلى غرجستانى\r\n منسوخ شد مروت و معدوم شد وفا * زين هردو نام ماند چو سيمرغ و كيميا\r\nشد راستى خيانت و شد زيركى سفه * شد دوستى عداوت و شد مردمى جفا\r\nگشته است باژگونه همه رسمهاى خلق * زين عالم نبهره و گردون بىحيا\r\nمقدار آفتاب ندانند مردمان * تا نور او نگردد از چشمها جدا\r\nمرد آن بود كه دست ندارد ز دوستى * لو بست الجبال لو انشقت السماء \r\nصنيع الدوله رشوه نميگيرد لهذا ندارد كه بدهد ، او در تلاش خير مملكت است و همه قلاش و بفكر جيب خود ، جاى بسى نگرانى است .\r\n\r\nتكليف استعفاء\r\nاز صنيع الدوله با رمز داخله رمزى رسيد كه استعفا كنم . با خود گفتم صنيع الدوله فوق العاده مهربان است ، سخنهائى ميشنود انديشه مىكند . هفته‌اى جواب ندادم از تهران حضورى خواستند . با انجمن و بعضى تجار در تلگرافخانه حاضر شديم ، در طى مذاكرات سردار اسعد گفت جواب تلگراف صنيع الدوله را بدهيد .\r\nاستعفا نوشتم به ميرزا حسين خان دادم كه محرمانه بگويد . تجار سر دستگاه گماشته داشتند مطلع شدند ، تهران را به تلگرافات سخت كه نميگذاريد مملكت چهار روز آرام بگيرد بازار تازه رونقى گرفته است تجارت به جريان افتاده است در همين مضامين تلگراف به مجلس و سفراء كردند سپهسالار حاشا كرد كه فلانى استعفا مىكند كى قبول خواهد كرد . تلگرافى در استقلال من به ولايات نمود نگذاردم مخابره شود . من احتياج به تقويت تهران نداشتم و اين تلگراف كار مرا سست مىكرد .\r\nروز ديگر ذكريا تاجرباشى اسبق روس در بازار گفت روس مخالف فلانى نيست وزراى خودتان هستند .\r\nدر ضمن حضورى صنيع الدوله گفت هيچ از ما ياد نميكنى ، گفتم و نميدانستم كه روزگار چه در سر دارد .\r\n كى رفته‌اى ز دل كه تمنا كنم ترا * كى رفته‌اى ز ديده كه پيدا كنم ترا \r\n\r\nآمدن رحيم خان به قراجه‌داغ\r\nروس رحيم خان را آزاد كرد به قراچه‌داغ آمد و امان خواست و پسرهاى او در اهر هستند و شرارتى نميكنند . به او امان دادم به تبريز آمد در حياط خواجه‌هاى مظفر الدين شاه مسكون شد . ترتيب پذيرائى او را دادم . پسر هفت‌ساله‌اش را همراه آورده است ، او را خواستم مهربانى كردم قلمدانى به او دادم و گماشتم مشغول تحصيل باشد . چند نفرى از اجزاى رحيم خان با او هستند و اسلحه دارند . من متعرض نشدم كه براى او يأس از امنيت حاصل نشود .\r\n\r\nفاجعهء صنيع الدوله 6 صفر 1329\r\nپيغمبر فرمود : « من بشرنى بخروج الصفر بشرته بدخول الجنة . » هفته‌اى بود خيال صنيع الدوله و اينكه كسالتى سخت دارد مرا مشوش ميداشت ، من اراده كردم به محمد قلى خان اخوى تلگراف كنم ، باز گفتم خواهند گفت فلان كس ماليخوليا پيدا كرده است . معلوم شد تزلزل قلب من بىسبب نبود .\r\n7 صفر قبل از ظهر تلگرافى از سفير آلمان رسيد كه شما و ايران را از واقعه‌اى كه براى\r\n\r\n","description":"","footnote":"","page_name":" 220 ","page_number":252},
  {"content":"\r\n\r\nخانوادهء شما رخ داده تسليت ميگويم . حاجى نظام الدوله پيش من بود بىاختيار اشك از چشم من جارى شد تعجب كرد . مطلب را گفتم و گفتم بايد صنيع الدوله مرحوم شده باشد و ميگريم . گفت شايد نير الملك يا مخبر الدوله باشد ، گفتم در فوت آنها ايران را تسليت نميگويد در نظر آنها كه مىفهمند در ايران منحصر به صنيع الدوله است « 1 » . خبر رسمى را ثقة الاسلام آورد بىتابى مرا كه ديد گفت تو در فوت اولاد خودت اين بىتابى را نكردى گفتم او عوض دارد صنيع الدوله عوض ندارد .\r\n گر فضل اللّه رفته است از دستم * نصر اللّه و فتح اللّه و لطف اللّه هستم\r\nفقدان يكى برادر بىمانند * خون كرد دل و پشت همى بشكستم \r\nسه روز در تبريز فاتحه گذارده شد پس از خودم انجمن و تجار اصناف و ادارات را منع كردم .\r\n\r\nتلگراف مخبر الملك 8 صفر 1329\r\nحضرت مخبر السلطنه ، افتخار خانواده ، غمخوار وطن ، برادر همهء ايرانيان ، پدر همهء يتيمان ، برادر عزيزمان را بدست دو نفر قفقازى كشتند و عنقريب از خاك ايران خارج خواهند كرد . در مملكتى كه مجازات قاتل ممكن نيست و تمام مردم بر خلاف مصلحت خودشان مشى ميكنند عاقبت كسى كه خدمت كند غير از اين نيست . بعد از او دلخوشى اعضاى تمام خانواده از كبير و صغير و يتيم به آن وجود عزيز است . خوب است اگر ملاحظهء هيچكس را نميكنيد رعايت حال يتيمها را بكنيد كه ديگر كسى از خيال شما آرام ندارد . استدعاى تمام خانواده اين است يا از ايران خارج شويد يا اگر ممكن است چندى هم در اصلاح امور خانواده‌اى كه به كلى از هم گسيخته شده با من بدبخت شركت كنيد العبد محمد قلى\r\n\r\nمكتوب نير الملك عمو\r\nفدايت شوم پس از واقعهء هائلهء جانسوز آن مرحوم جنت مكان از افسردگى خاطر حالت تحرير و تقرير و رسومات چيزنويسى از ميان رفت جز نوشتن مطالب عمده كه عمده است ، چيزى نيست و آن اين است پس از اينكه زنهاى خانه ديدند كه مردان جرأت بعضى حرفها را ندارند به خيال افتادند كه هر جائى گوش به حرف ايشان بدهند از دست روزنامه‌نويسان شاكى شوند زيرا كه سبب قتل آن مرحوم ايشان شدند . حالا براى جنابعالى مضمون‌هاى بد ذكر ميكنند بخصوص روزنامه « 2 » كه از رشت اين روزها آورده‌اند شكايت بسيار از حكومت آذربايجان نموده‌اند . من براى سكوت ايشان به غير زنها دو عريضه خدمت نايب السلطنه و وزير كل كه نصر السلطنه است نوشتم كه حامل هردو جناب شيخ سيف الدين باشد و جواب درستى بگيرد ، به اين مضمون كه خانه و عيال و كسان خانواده‌ها مرد درستى و وارثى كه رسيدگى به حال ايشان كند ندارند اين يكى را هلاك روزنامه‌نويسان نكنيد و با صحت و سلامتى وارد\r\n\r\n\r\n","description":"","footnote":"\r\n( 1 ) - تولد مرتضى قلى خان صنيع الدوله در نيمهء شب يكشنبه نهم صفر سنهء 1273 در تهران بوده . در 6 صفر 1329 از نتايج وجود او ايران را محروم كردند ، 56 سال در فكر و عمل به خدمت اين آب و خاك بسر برد ، از علم معادن و اقتصاد بهرهء كامل داشت ، مكرر ميفرمود سلونى قبل ان تفقدونى . صنيع الدوله بود كه از دولت فكر او امروز ايران راه‌آهن دارد .\r\n( 2 ) - روزنامه نمايندهء اطوار بشر است و بشر نيمى فرشته و نيمى جانور تا بكدام ميل كند من در اين موضوع تلگراف ايزولسكى سفير روس را در پاريس بوزير امور خارجه سازانف ياد مى - كنم : شخصا دو روزنامه مثل تان و ماتن را رو به خود كرده‌ام لحن روزنامجات به طرف اطريش و تركيه است ، علت عمده سرمايه است و خرج ميكنند استنباط ميكنم كه پوان كاره منتظر است كه ما هم به همان وسايل دست بزنيم . در موقع قرضهء 1906 مبالغ مهم بروزنامه‌ها رسيد بىموقع نيست كه سيصد هزار فرانك براى كارهاى فعلى اعتبار داده شود كه بدست مأمورين ماليهء سفارت به مصرف برسد . پوان كاره وعده داد راه كار را بنمايد 10 اكتبر 1913\r\n","page_name":" 221 ","page_number":253},
  {"content":"\r\n\r\nتهران بفرمائيد كه ضامن همه‌چيز او كسان مأمور باشد .\r\nاين دو عريضه الان نزد جناب شيخ سيف الدين است ، ايشان فرمودند كه اولا بايد فهميد كه ميل جناب ايشان در توقف است يا آمدن را صلاح ميدانند ، آنوقت عرايض داده شود لهذا اين كاغذ را در كمال تعجيل مينويسد كه جواب را از تلگراف بدهيد ، با يك نشانه و علامتى تا بدانيم رأى جناب‌عالى چه‌گونه است . اگر بدانيد كه حالت كسان اين خانواده چه‌سان است ، با كمال تعجيل دو اسبه تشريف‌فرما ميشويد وجود عالى بسيار لازم است ، در عرايض نوشته شد كه پس از ورود به هيچ امرى از امورات جز امر خانواده مداخله و كارى قبول نخواهند كرد آسوده‌خاطر باشند . جعفر قلى\r\nقاتل صنيع الدوله به صورت دو نفر ارمنى بودند كه براى او كار ميكردند هردو تبعهء روس .\r\nمخبر السلطان كه در محاكمه در وزارت خارجه حاضر بوده است نقل كرد كه در استنطاق معلوم شد تحريك از سپهسالار بوده و هفت‌تير را در منزل او سردار محيى به آن ارمنىها داده است . سردار محيى كشته شد و سپهسالار انتحار كرد . صنيع الدوله در اين‌موقع وزير ماليه بود ، سردار محيى بيست هزار تومان از بابت نهضت بتهران ميخواسته ، سپهسالار موافقت داشته و صنيع الدوله در محظور بوده است .\r\nدر آن هفته كه من نگران بودم در تهران صحبتها ميشده است و بصنيع الدوله ميگفته‌اند كه استعفا كن و از خانه بيرون ميا ، او منتظر ورود ناصر الملك براى نيابت سلطنت بوده است . چه مىشود كرد كه شدنى شدنى است آنچه بيشتر براى انسان تأسف و تحير ميآورد اين است كه بتواتر گفتند كه ناصر الملك در رشت و قزوين گفته است كه من چگونه بتهران بروم و حال آنكه صنيع الدوله آنجا است .\r\n\r\nورود ناصر الملك 12 صفر\r\nدر ملاقات اول كه حاج محمد تقى شاهرودى حضور داشته ، صحبت از قتل صنيع الدوله مىشود ناصر الملك ميگويد حالا خوب شد يا بد . اين بود مردى كه بوجود او اميدوارى اصلاحات داشتيم ، تربيت‌شدهء اكسفرد ، گفتند كه در چلهء صنيع الدوله مردم تظاهرى كردند و نايب السلطنه انتقاد . بهاء الواعظين هنر خود ميشمرد كه با نظر بد نايب السلطنه روز چله به منبر رفته است و از محامد صنيع الدوله حرف زده است . تفو باد بر چرخ گردون تفو .\r\n توان شناخت بيكروز در شمايل مرد * كه تا كجاش رسيده است پايگاه علوم\r\nولى ز باطنش ايمن مباش و غره مشو * كه خبث نفس نگردد بسالها معلوم \r\nصنيع الدوله چند عيب داشت ، شب و روز در فكر آبادى مملكت بود و علم داشت ، اجنبى پرست نبود و به مال دنيا مباهات نمىكرد عمرش را صرف حرف‌هاى دروغ كه اسمش سياست و پليتيك است نكرده بود . كارخانه در اين مملكت بتشويق و اقدام صنيع الدوله داير شد ، راه‌آهن به نقشهء او كشيده ، از ديگران اثرى باقى نيست « 1 » دو شعر از فردوسى هميشه مكنون خاطر صنيع الدوله بود .\r\n جهان يادگار است و ما رفتنى * ز مردم نماند جز از گفتنى\r\nبنام نكو گر بميرم رواست * مرا نام بايد كه تن مرگ راست \r\nدر اين‌موقع رحيم خان يكطرف و امير حشمت در شمس العماره طرف ديگر توقيفند . رحيم آقا صدقيانى و دو نفر ديگر از تجار و چهار نفر از كدخدايان شهر شب نزد من آمدند كه از طرف شما خيال ما راحت نيست ، خيال داريم همين‌جا بخوابيم ، گفتم اثر خوشى نميكند حافظ ديگرى است .\r\nباصرار من رفتند و دو نفر از كدخدايان را در عمارت خواباندند . باصرار تجار اسلحه از رحيم خان و كسانش گرفته شد . امير حشمت را روانهء خراسان كردم ، مردم تبريز برحيم خان اعتماد ندارند و حق\r\n\r\n\r\n","description":"","footnote":"\r\n( 1 ) - اگر غلط نكنم چشم بد ناصر الملك هم نظر به پيشنهاد قند و چاى بود براى خوش‌آمد ارباب اكسفرد هم بالاخره رقابت جاهل با عالم من علوم سياسى را ولو ضرور است علم نميدانم ، تعليم فكرى است .\r\n","page_name":" 222 ","page_number":254},
  {"content":"\r\n\r\nهم دارند مار زخمى است منهم چه‌كنم به او امنيت دادم .\r\n ما بارگه داديم اين رفت ستم بر ما * بر قصر ستمكاران تا خود چه رود خذلان \r\nآنچه ديديم نفوس ضاره امثال نصر السلطنه محفوظتر ميمانند و در جماعت محترم‌تر و مستفيدترند . رقعهء مخبر الملك بىلطفى نايب السلطنه و سپهسالار را نشان ميدهد ، آن وليخان جنگلى اين تربيت‌شدهء اكسفرد .\r\n\r\nرقعهء مخبر الملك\r\nقربانت شوم تعليقهء مورخهء 25 ربيع الاول با پاكت خوبى زيارت شد . از فرط گرفتارى و دلتنگى با اينكه لازم بود جواب عرض شود تا امروز بعهدهء تعويق ماند . پاكت جوف را چون عنوان غريبى داشت و ترتيبش هم مناسب نبود و بعلاوه در عدهء اولاد هم اشتباه شده بود بنده و ديگران صلاح ندانستيم بدهيم و بطوريكه در صفحهء مقابل ملاحظه ميفرمائيد عريضه خدمت والاحضرت ارسال شده و تا اين ساعت هم اثرى ظاهر نگشته است . اگر مطابق عريضهء بنده چيزى تلگرافا يا كتبا مرقوم داريد البته خالى از اثرى نخواهد بود . تلگرافى هم چند روز قبل درخصوص ماهانه مخابره شد كه بىجواب مانده ، حق هم با شما است چرا كه از تهران و تهرانىها به كلى بىخبر هستيد و گمان ميكنيد كه شايد ناظرها حالا هم بتوانند مثل سابق سيصد چهار صد تومان طلبكار باشند و نان و گوشتى راه بيندازند . خير اينطور نيست يكشاهى سبزى را هم ديگر نسيه نميدهند و تمام بايد با پول نقد خريده شود ، شايد هم خيال ميكنيد كه دروس داريد ، رزكان داريد ، البته عايدى آنها كفايت مخارج فوق العاده را مىكند . اينهم باز از بيخبرى از تهران و زندگى ماها است معلوم است وقتى عدهء اولاد صنيع الدوله را ندانيد بقيهء امور هم از همين قرار است . وزارت ماليه حاليه ماهانهء حوت را هم هنوز با وجود مكاتبات و تأكيدات نرسانده . حال كه اصلا ديگر ميل ندارم با اين اشخاص طرف باشم ، زيرا استطاعت راه بردن زندگى و دوندگى وصول ماهانه را هم در خودم نمىبينم . از سه كار يك كار را بكنيد يا بيائيد يا كارهاى خودتان را به ديگرى بسپاريد و يا در اول هر ماه دويست و پنجاه تومان نقد براى مخارج معمولى برسانيد تا برسيم بعايدات و مخارج فوق العاده ، شكل چهارم اين است كه عيال را هم بخواهيد بآذربايجان تا مخارج دوجا نباشد . در صورتى كه شما سلطان آذربايجان هستيد و بدون همراهى مركز و همسايه مىتوانيد كار كنيد خوب است ديگر قطع علاقه از تهران بشود زيرا كه احتياج آذربايجان بوجود شما هميشه خواهد بود و همينطور كه تابحال هيچ فشارى كافى براى انفصال شما نبوده است شايد من‌بعد هم نباشد . خداوند عاقبت را خير كند ، جسارت كردم و اميد عفو دارم ، ديوانه شده‌ام و در خواب هم تصور همچه روزگارى را نميكردم . چون وقت تنگ است و كاغذ به پست نخواهد رسيد زياده بر اين مزاحم نميشوم . محمد قلى\r\n\r\nمقام اقدس نايب السلطنت عظمى\r\nاميدوارى بازماندگان مرحوم شهيد صنيع الدوله اين بود كه پس از وقوع اين قضيه بپاس حقوق خدمتگزارى آن مظلوم از جانب اولياء دولت و امناى ملت توجه در تمشيت و ترتيب زندگانى آنها بشود . ولى حالا كه معضلات امور مملكتى سبب انصراف نظر حق‌شناس اولياء امور از اين نكته گرديده ، تا اين درجه تذكار را در پيشگاه مبارك لازم ميشمارم كه صنيع الدوله پس از پنجاه و شش سال عمر كه چهل سالش را براى منافع اين آب و خاك كوشش كرد ، حالا كه در كمال مظلوميت از دنيا رفته اگر تمام ملكش را بفروشند با قروضش كه متجاوز از دويست هزار تومان است و تمام صرف اشاعهء صنايع در اين مملكت شده تعادل نميكند ، چه رسد باينكه معيشت 10 نفر اولاد او را تعهد نمايد خاصه كه دو اولاد ذكورش هم در فرنگ مشغول تحصيلند و محتاج بيك معاش كافى مرتب .\r\nپس در اين صورت اگر اولياء و امناء ملت لازم ميدانند توجهى فرمايند حقوق ديوانى او بطور اختصاص بدون كسر و نقصان با تصويب مجلس شوراى ملى در حق او برقرار و مرتبا عايد دارند ، كه موجب تشويق ساير خدمتگزاران صديق شده از هيچگونه فداكارى خوددارى ننمايند ، چنانچه آن بيگناه نكرد . ترتيب تقسيم مواجب در يادداشت جداگانه اينطور استدعا شده است ؛ براى چهار\r\n\r\n","description":"","footnote":"","page_name":" 223 ","page_number":255},
  {"content":"\r\n\r\nپسر نفرى پانصد تومان و براى شش دختر نفرى سيصد تومان كه جمعا مىشود سه هزار و ششصد تومان مواجب آن مظلوم بچه‌ها از مواجب مرحومه احترام السلطنه هم حقوقى دارند اگر اين استدعاى جزئى قبول شود آنوقت پسرها تقريبا هزار و دخترها پانصد خواهند داشت .\r\nجواب جناب نير الملك عمو و اخوى محمد قلى خان را در آن‌موقع سراسر تشوير با خاطر پريشان چه نوشتم خاطر ندارم هرچه نوشته باشم درنظر ايشان منطقى و موافق مصالح شخصى نبوده است . شرط علاقه اين بود كه بلا تأمل آذربايجان را رها كنم و به تهران بروم . ميدانم كه مدتى سر بگريبان داشتم و در اختيار رأى نگران بودم ، همان حالى كه درموقع توپ بستن بمجلس و تكليفاتى كه به من ميشد داشتم و نوشته‌ام ، پيه تمام مصيبت‌ها را كه براى خودم و خانواده به نظر مى - آوردم بتن ماليدم آخر طرف ملت را گرفتم . حال هم بين دو مشكل واقع شده‌ام فكر حال خانواده و آشفتگى كوچك و بزرگ ، زن و مرد . جگر مرا در آتش ميدارد از طرف ديگر در ميان آتشى هستم كه اگر شب و روز در اطفاى آن غفلت بكنم شعله‌ور خواهد شد و خانواده‌ها خواهند سوخت و اگر من رها كنم و بروم آن آتش ناگزير مشتعل خواهد شد چرا بتقصير من بشود چند روز با خودم در جدال بودم نامه‌هائى كه انجمن ايالتى آذربايجان به من نوشته بود و نامه‌هاى انجمن سعادت اسلامبول را بخاطر ميآوردم و توسل مردم تبريز را در نظر مىگرفتم هيجانى را كه درموقع استعفا از انجمن و تجار تبريز ديده بودم به حساب ميگذاشتم آخر مصمم به توقف شدم . علاينه مى - ديدم كه پس از من چه‌ها پيش خواهد آمد ، صنيع الدوله عوض ندارد و از رفتن من به تهران بر - نخواهد گشت ، مصيبت جبران‌ناپذير اتفاق افتاده است و از وجود من در تهران آن فايده‌اى را كه تصور مىكنند برخاسته نيست ، وجود معطله خواهم شد ، شهرى يا خود مملكتى مرا موجد و نگاهدار آسايش خود ميدانند و باميدوارى مرا خواسته‌اند شرط مروت نيست از خدمت آنها سر بپيچانم ولو مورد ملامت كسان خود بشوم يا هدف انتقاد مردم خودخواه . من بين دو آتش معطل بودم در يكى خودم ميسوختم در يكى شهرى آتش ميگرفت سوختن خودم را ترجيح دادم ميدانستم رقبا دست از من برنخواهند داشت و من از اين مخمصه خلاص نخواهم شد .\r\nگفتم به اختيار دست از خدمت نكشيده باشم و تا معذور نباشم پادارى كنم .\r\n مهدى نرود به سختى از پيش * با قيد كجا رود گرفتار \r\nنه مجلس نه نايب السلطنه نه رئيس الوزراء اظهار تأسفى نكردند و تسليتى نگفتند . سوء قصد نسبت بصنيع الدوله هفته‌اى سرزبانها بوده است ، چرا بايد نظر مراقبتى از طرف نظميه به او نباشد ، چه تصور بايد كرد قاتلين او را راه گذر گرفته است .\r\n گوى را گفتند كاى بيچاره سرگردان مباش * گوى مسكين را چه تاوان است چوگان را بگوى \r\nدر تهران صحبت از سوء قصد نسبت به من مىشود ، نظميه در مرند و خوى و ميانه مراقب احوال است .\r\n\r\nرقعهء حاج محمد تقى شاهرودى\r\nاگر حال باطنى جناب مخبر الملك را بخواهيد حال اغلب مردم كه جگرهاشان از دست كارهاى مصادر امور خون است . فرقهء دموكرات بقدرى كه ميتواند از غلطكارى جلوگيرى مىكند . بنده مسلك بلد نيستم هركس خيرخواه مردم باشد با او همراهم ، فرقهء دموكرات فعلا لا لحب على بل لبغض معاويه خوب كار مىكند ، البته در امورات دموكرات‌هاى واقعى لازم بود اظهار مرحمت بفرمائيد و فرموده‌اند در تهران كار اين فرقه مثل سيل پيش ميرود . از بابت آقاى تقىزاده البته هر قسم صلاح دانستيد از نوشتن كاغذى به او ، او را خواستن به تبريز يا قسم ديگر رفتار خواهيد كرد اقل الحاج محمد تقى شاهرودى 23 ربيع الثانى 29 چه بگويم بهتر آن است كه هيچ نگويم .\r\n\r\nحمل تنخواه بانك انگليس\r\nبانك انگليس خبر داد كه چهل و دو هزار تومان در ميانج داريم اگر در ظرف 24 ساعت وسيلهء تأمين از طرف حكومت فراهم نشود از باغ شمال دسته‌اى تقاضا خواهيم كرد بروند وجه را بسلامت بياورند و دستجات شاهسون در\r\n\r\n","description":"","footnote":"","page_name":" 224 ","page_number":256},
  {"content":"\r\n\r\nگردش ا ؟ ؟ ؟ جز دزدى ندارند . از سوارهء گرمرود ؟ ؟ ؟ نفر خواستم در ميانه حاضر شدند آن وجه را از بيراهه به تبريز رساندند و بخير گذشت . كانه بانك ما را در تنگنا انداخت كه رسميتى به نظاميان روس بدهد ، مىبايست وجه كه در زنجان بود اطلاع بدهند ، به منشى بانك گفتم چه مانعى داشتيد كه زودتر اطلاع بدهيد .\r\n\r\nشرارت يكانيها\r\nيكانيها در اطراف مرند بشرارت معروفند و راه را ناامن كرده ، با اينكه راه دست خود روسها است چهارشنبه قنسول در ملاقات گفت اگر تا جمعه عده‌اى براى سركوبى آنها نفرستيد از باغ شمال عده‌اى براى تنبيه آنها ميروند ، يك طرف بانك يك طرف روس با ضرب الاجل تقاضا دارند . به زحمت فوق العاده يك عراده توپ صد سرباز و دويست سوار راه انداختم ، ظهر جمعه حركت كردند دويست نفر قزاق ايرانى كه در شهر داريم از براى خدمت حاضر نيستند ، چهارصد تومان از حقوق خودم داشتم به مصرف اين كار رسيد اگر نبود صورت نميگرفت . نه توپ چرخ داشت نه اسبها قئيش شبانه ميبايست تدارك شود . محمد حسين خان سردار عشاير اينجا به كار خورد دويست سوار حاضر كرد رفتند دو نفر از انجمن ناظر عمليات شدند .\r\n\r\nامان الله ميرزا رئيس قشون\r\nآذربايجان از سروصدا افتاده است ، مستأجرين خالصه وجه اجاره را پرداخته‌اند ، نود و سه هزار تومان فاضل بودجه داريم ، محل حقوق سه ماه اول سال . سه هزار پياده و سوار است كه خبر كرده‌ام سيزده نوروز سان بدهند . روز موعود بخارج شهر رفتم و سان ديده شد در همان حال غلامى از قنسولگرى پاكتى براى من آورد كه راپرت وضعيت را ببرد . دو ماه است كه امان اللّه ميرزا به سمت رياست قشون به تبريز آمده است معروف شد كه در تهران گفته است ميروم و مخبر السلطنه را از تبريز ميپرانم .\r\nانجمن اصرار داشتند كه او را راه ندهم گفتم ياغى كه نيست مأمور رسمى است بهرحال آمد و مشغول شد . با برادر شيخ سليم دست يكى شدند و مشغول تحريك ، دفع آنها براى من اشكال نداشت مگر اينكه خودم مايل به پريدن بودم .\r\n دل چو پرگار بهر سو دورانى ميكرد * وندران دايره سرگشته و پابرجا بود \r\nاز مراغه بايد جنس براى آذوقهء شهر برسد شجاع الدوله كه در موقع ورود من از ترس از اطاق تو به تو بيرون نيامد ته ترازو به زمين مىزند و از حمل جنس جلوگيرى مىكند . بصير السلطنه از گاوگان راپرت ميدهد كه سپهسالار محرمانه بشجاع الدوله دستور العمل داده است كه با من كج‌تابى كند . سالار الدوله بساوجبلاغ آمده است شرحى به او نصيحت نوشتم و تعهد كار او را كردم البته بگوشش باد بود ، در آذربايجان ميدان نداشت به طرف بانه رفت . تمام ايلات براى فتنه و شرارت حاضرند بسردار كل مكرى دستور دادم كه او را به تدبيرى به تبريز بياورد اما با دستورى كه سالار الدوله دارد و نقشه‌اى كه روى آن كار مىكند و موافقت ايلات آشوب - طلب چه ميتواند بكند .\r\nروزى با امان اللّه ميرزا تنها بوديم ، پاكتى آوردند ، من پشت پاكت چند كلمه نوشتم ، بردند بكابينه كه جواب بنويسند . نميدانم چرا بامان اللّه ميرزا گفتم شاهزاده تصور ميكنى حكومت آذربايجان اشكالى ندارد ، پاكتى ميآورند شخص چند كلمه پشت آن مينويسد مىبرند كابينه جواب را حاضر مى - كنند و اين كار در عهدهء هركسى است اينطور نيست ؟ روى اين صندلى بادى ميوزد كه گردهء مرا هم خسته كرده است آنكه بعد از من روى اين صندلى بنشيند باد بجائيش خواهد انداخت كه كلاهش را پيدا نخواهد كرد ؛ شقشقة هدرت .\r\n\r\nاردبيل\r\nپس از مراجعت سردار ملى از اردبيل چند روزى اردبيل بىحكومت ماند . روس‌ها از لنكران توپ و قورخانه به محمد قلى خان آلارى داده‌اند كه مزاحم اردبيل باشد و ترويج مسلك كند يعنى چپاول . شيخ على اكبر حكم جهاد ميدهد قرآن از يك‌طرف شمشير از طرف ديگر حمايل مىاندازد بميدان ميآيد از\r\n\r\n","description":"","footnote":"","page_name":" 225 ","page_number":257},
  {"content":"\r\n\r\nايلات چند هزار نفر دور اردبيل اجتماع ميكنند اين پرده هم برگذار مىشود شايد صورتا نمايشى بود ليكن سبب شد كه روس سه هزار قوه به اردبيل بياورند . انجمن نادان شرحى به قنسول روس مينويسد و تقاضاى آوردن قوا مىكند . در تبريز كسى كه بتوان به اردبيل فرستاد نيست رشيد الملك كه با روسها دم‌خور بود به اردبيل فرستادم .\r\nقوهء خارجى نداريم قواى محلى همه بهم نان قرض ميدهند و بپاى دزدى يكديگرند .\r\nحكومت اردبيل در سابق چهار پنجهزار تومان تقديمى ايالت داشته است من هزار تومان به رشيد الملك دادم و بواسطهء مداخلات روس باكراه رفت .\r\nهمهء طوايف در تهران گماشته دارند و به هواى تهران مشى ميكنند . محمود خان خواجه از طايفه قوجه بك‌لو است كه قوىترين طوايف شاهسون است و طرف مغان سكنى دارند هرروز اخبار دروغ در تهران منتشر مىكند و اخبار دروغ به طوايف مىرساند و بر عليه حاكم تحريكات مىنمايد كه رشيد الملك روس‌پرست است . هيچ نميگويند با حضور سه هزار روس نمىشود مجاهد به اردبيل فرستاد . گوش مغرض را زيبق ريخته‌اند آخر كار رشيد الملك مقارن استعفاى من با قوجه‌بك لو به زدوخورد كشيد و البته تدبير اين نبود شكست خورد به اهر آمد .\r\n\r\nنسخ ماليات نمك 2 جمادى الثانى 29\r\nپس از آنكه روس و انگليس مانع ماليات قند و شكر شدند صنيع الدوله ماليات نمك را پيشنهاد كرد و از مجلس گذشت . در آذربايجان با اينكه در سال اول اداره درست منظم نبود سيصد هزار تومان عايدى نمك تخمين ميشد چون نمك متاع داخله بود عهدنامهء تركمان‌چاى در آن مداخله نداشت ، سپهسالار را بمداخلت باز داشتند در اردبيل و مشكين نمك كم است از روسيه ميآوردند ، در سراب انبار نمك داشتند .\r\nاز غرايب مخالفت دموكرات بود ، خبر نسخ قانون نمك « 1 » پس از صنيع الدوله به تبريز رسيد .\r\nتجار نزد من آمدند گفتم نفهميده خطائى كرده‌اند تشريح كردم كه هريك نفرى در روز طبعا 25 گرم نمك لازم دارد ده گرم طبيعتا در مأكولات هست پانزده گرم در اغذيه صرف مىشود پنج هزار و چهارصد گرم در سال ، كدام دموكرات است كه از شش قران در سال كمرش بشكند ؟\r\nفرض كنيم سه قران هم صرف دباغى دو جفت كفش دموكرات بشود مىشود 9 قران . تجار خواستند تلگراف به مجلس كنند ديدم امرى است گذشته و حاصل ندارد منع كردم .\r\n\r\nاستعفاء\r\nشيخ سليم هرجا مىنشيند ميگويد اگر از مخبر السلطنه دست برداريم چطور برداريم ، برنداريم با مخالفت تهران چه كنيم ؟ راست ميگويد ولو كج ميرود .\r\nرحيم آقا را خواستم و خواهش كردم به استعفاى من رضا بدهند چه مطلب همان است كه شيخ سليم ميگويد . او را متقاعد كردم با تلگراف سردار اسعد روز سوم ورود من به تبريز دو سال دوام آوردم بس است تلگراف استعفا نوشتم و به تلگرافخانه فرستادم لازم بود عرق حكومت را از خود بشويم حمام رفتم پس از حمام سرايدار مرا بچاى دعوت كرد گفتم تطهير كرده ديگر به آن\r\n\r\n\r\n","description":"","footnote":"\r\n( 1 ) - در مكاتبات بين اخوى مرتضى قلى خان ( صنيع الدوله ) و پدرم صحبت راه‌آهن هست ، ميرزا حسين خان سپهسالار بار تشيلد قراردادى بسته بود كه سيمنس برلنى به او گفت سر نمىگيرد سنگ بزرگ است و نظر سيمنس به امتياز دور و دراز بوده است . از ميرزا حسين خان بستن آن قرارداد محل تعجب است اگر سرگرفته بود مملكت به اختيار كمپانى ميرفت مستبعد هم بود كه سربگيرد فكر ايرانى ميرود بجلب سرمايه‌داران خارجه و حال آنكه .\r\n بغم‌خوارگى جز سرانگشت من * نخاريد كس در جهان پشت من \r\nصنيع الدوله اول كسى بود كه رسالهء راه نجات را منتشر كرد و بعد پيشنهاد قند و چاى را كه راه‌آهن از سرمايهء داخلى ساخته شود ، چون سر نگرفت پيشنهاد نمك كرد .\r\n","page_name":" 226 ","page_number":258},
  {"content":"\r\n\r\nمنزل نمىآيم ، به منزل نظام الدوله رفتم در راه از نظميه راپرتى رسيد كه صادق را آوردند . به تبريز خبر رسيده بود كه صادق نامى مأمور است مرا بكشد و حركت كرده است نظميه مراقب شد در ارونق او را گرفتند به شهر آوردند گفتم بيايد در منزل حاجى نظام الدوله سه روز در منزل حاج نظام الدوله ماندم . روز دوم سردار عشاير از يكانات برگشته نزد من آمد پاكتى باد كرده روى ميز گذارد دانستم در آن چيزى هست ، سر پاكت را باز كردم مكتوبى بود خواندم نوشته بود بطوريكه قول داده بودم رفتم خدمت را انجام دادم يك پياله مس از مال كسى تصرف نكردم نمايندگان انجمن و حكومت هزار و پانصد منات از دهات گرفتند هفتصد و پنجاه منات به من دادند براى اينكه كارشكنى نكنند گرفتم ، در پاكت است اين بود رفتار سركردهء دويست نفر دزد . او را تمجيد كردم و پاكت را به خودش دادم گفتم حلالت باشد طرز حكومت است كه مردم را دزد مىكند . صادق هم آمد ملاقات شد گفتم اگر مأمورى مهديقلى را بكشى منم اگر ايالت آذربايجان را من نيستم ، انكارى ابلغ من الاقرار كرد ، اين پرده هم گذشت .\r\nبشارت الدوله حسابها را تسويه كرد دويست و چهل تومان داشتم دويست و پنجاه تومان هم از رحيم آقا قرض كردم ، از تهران مخبر الملك به من نوشته بود از ايران خارج شو .\r\n\r\nمكتوب نير الملك عمو\r\nخدمت ملت خوب است و بهترين خدمات امروز تربيت جوانان است ولى كدام ملت ؟ كدام مردم ! در چه مملكت ؟ امروز با اين هرج‌ومرج و عداوت عمومى مردم و جسارتى كه روزنامه‌چيان ملاها و هوچيان پيدا كرده‌اند من راضى نميشوم جنابعالى را با اين زحمات كه مشاهده ميكنم و با اين خطر و ضررهائى كه داريد گرفتار ببينم .\r\nصلاح حال اين است كه اگر كار جنابعالى منحصر به تربيت عام باشد تمكين و قبول نمائيد به شرط آنكه مداخله در مستمريات ملاها و منع روزنامه‌چيان نفرمائيد . خطر روزنامه‌چى بيش از هر - گونه خطرى است ، خداوند حفظ نمايد ، اصرار مردم را قبول نفرمائيد بديهائى كه الى حال اتفاق افتاده و خواهد افتاد و مجالس مختلف كه در اين شهر ترتيب داده‌اند تمام ناشى از روزنامه‌چيان مغرض است احدى هم نمىتواند منع نمايد آنچه من ميخوانم و مىشنوم شب و روز مرتعشم و حفظ خداوند را براى شما از زبان و خيال اين مردم ميخواهم مردم دست از شماها برنميدارند ، جز ترك ايشان آسايش نخواهيد داشت من آنچه ميدانم ميگويم . جعفر قلى « 1 »\r\nحقيقت امر همين است كه نوشته‌اند و همين خواهد بود . چه كنم حرف دگر ياد نداد استادم\r\nتقصير بزرگ من همين است كه پس از خدمات ديگر و سه سال حكومت آذربايجان نقدينهء من دويست و چهل تومان است ، شعر انورى هم به درد اين مردم نميخورد .\r\n چندانكه مروت است در دادن * در ناستدن هزار چندان است \r\nلا تزنى و لا تتصدق امروز تزنى و تتصدق شده است .\r\nگفته مىشود روزنامه‌نويس ، ما روزنامه‌نويس نداريم روزنامه‌نويس آلت دست مغرض متمكن است هر دشمنى كه ميخواهند به زبان روزنامه انجام ميدهند رشوه‌دادن روس را بروزنامه‌نويس در صفحهء 222 گفته‌ام ما چه توقع داشته باشيم « 2 » .\r\nحق با عبارت گلستان است :\r\n\r\n\r\n","description":"","footnote":"\r\n( 1 ) - اين مرقومهء مرحوم عمو عليه الرحمه امضاء ندارد البته ملاحظه فرموده‌اند مبادا بدست غيرى بيفتد .\r\n( 2 ) - به پيشنهاد ايزولسكى صدهزار فرانك از پطرزبورغ بپاريس فرستادند و با تصويب پوان كاره از قرار ذيل تقسيم شد :\r\nلالانترن  La Lanterne  42 هزار فرانك - لورور  L Aurore  17 هزار فرانك -\r\n","page_name":" 227 ","page_number":259},
  {"content":"\r\n\r\n مرغ جائى رود كه چينه بود * نه به جائى رود كه چى نبود . . \r\nمسلك امروز بچاپ قدريش را هم بما بده است نه مادر وطن ميشناسد نه پدر مملكت ، من يك كلمهء پدرم را در تمام عمر وجههء نظر قرار دادم و آن « نميخواهم » است شبى از گرفتارى خودشان در زمان ميرزا حسين خان صدر اعظم صحبت ميفرمودند .\r\nتلگرافخانه محل نظر مخصوص ناصر الدين شاه بود كه ميخواست هر روز از همه‌جا خبر مستقيم داشته باشد ، ميرزا حسين خان طالب بود اخبار بتوسط او بشاه برسد يا اقلا قبلا مطلع باشد ، پدرم برحسب وظيفه اخبار را مستقيما بعرض مىرساند ، ميرزا محمود خان قمى فريب ميرزا حسين خان را در رياست تلگرافخانه خورد و مغضوبا معزول شد ، امين السلطان هم روى همين اصل با پدرم مخالف بود ، فرمودند نه سال ميرزا حسين خان با قدرت صدارت و داشتن اختيارات با من عداوت كرد چشم همهء ادارات سلطنتى : آبدارخانه ، قهوه‌خانه ، نظارت خواجه‌سرا بلكه حرمسرا بدست او بود من چكاره بودم فكر كردم ديدم يك حربه فقط براى من هست و آن « نخواستن » بود با اين حربه فايق آمدم اين كلمه همه‌جا و همه‌وقت در گوش من هم بود به حمد اللّه چنان كه در بر من چه گذشت گفته‌ام .\r\n نه از رشوت مرا فلسى است در خوان * نه از ذمه مرا خارى است بر تن \r\nمن ظاهرا به تقاضاى سفارت روس باطنا اسباب‌چينى سپهسالار تنك آمده از تبريز رفتم و شد آنچه شد . نيكلا قنسول فرانسه در پاريس به من گفته بود كه دولت اصرار دارد من به تبريز بروم ميگويند دولت روس قصد دارد آذربايجان را تصرف كند تو چون بصير در محل هستى بايد به تبريز به روى و از اقدامات مقدماتى خبر بدهى . من با اين اطلاع به تبريز آمدم با وجود من بهانه بدست آوردن مشكل بود مرا نخواستند و دولت نفهميد .\r\nسپهسالار در بانك روس سفيد مهر دارد هرچه ميخواهد ميدهند مطيع است و ريزش دستش زياد است و الا يك همچو ديوانه‌اى را چه برياست وزراء .\r\nحكايت رسومات ، تيراندازى منزل ميرزا على اكبر خان ، تلفن باغ شمال ، ازدحام بر عليه من ، تحريكات محمود خان خواجه همه را نوشته‌ام .\r\n\r\nحركت از تبريز\r\nسوم شعبان 27 من وارد تبريز شدم اواخر شعبان 29 از تبريز رفتم قبل از آفتاب حركت كردم كسى خبردار نشد . با حاج نظام الدوله به پل آجى رفتيم بشارت الدوله و كاظم خان سرتيپ‌زاده سر پل منتظر بودند خداحافظى آخر به عمل آمد مرخص شدم و همه را بانضمام خودم به خدا سپردم .\r\nاز تفليس بشارت الدوله و كاظم خان روانهء تهران شدند من راه فرنگ را پيش گرفتم مقصد وينه است\r\n\r\n\r\n","description":"","footnote":"\r\nلونمان  LEvenement  11 هزار فرانك لاكسيون  L'Action  9 هزار فرانك لافرانس  La France  11 هزار فرانك لوراپل  Le Rappel  7 هزار فرانك لوژيلباس  Le Gil Blas  2 هزار فرانك پارى ژورنال  Paris journal  تان و ماتن قبلا سرسپرده‌اند .\r\nاين حال روزنامه‌هائى است كه سرمايهء ثابت دارند و مسلك معلوم در موقع قرضه به صرف مبلغ بخسى ميلياردها از كيسهء فرانسه رفت و جنگ بين الملل حادث شد كه در دنبال آن آتش هنوز دود عالم را گرفته است .\r\nمن نميدانم فرق سلطنت و جمهورى چيست در سلطنت چه غلطى كرده‌اند كه در جمهورى نكرده‌اند در هرحال شهوات اغراض حرص و آز حكمفرما است باقى آنچه گفته مىشود دروغ .\r\nاز اخبار كه در آن هم تحريف مىشود كه بگذريم غالب مقالات فسادانگيز است و فحشاآميز خداوند ملل را از شر روزنامه حفظ كند و قليل من عبادى الشكور .\r\n","page_name":" 228 ","page_number":260},
  {"content":"\r\n\r\n گو كدامين شهر از آنها خوش‌تر است * گفت آن شهرى كه در وى دلبر است \r\nاز وينه به كارلسباد رفتم ، دو هفته ماندم ، اقرار بگناه سبب آمرزش است ، كسى نيست كه از لغزشى مصون مانده باشد از هدايت جد من است .\r\n روز محشر كه بپرسند ز من قاتل را * ديده را نام برم اول وزان‌پس دل را \r\nسرنوشت من گرفتارى به دو روزا بود هردو غنچهء نورسيده و گل نشگفتى يكى در عنفوان جوانى كه بمعاشقه پلاطنى گذشت و به حمد اللّه دست از پا خطا نشد يكى در اواسط زندگى كه متأسفانه مايهء غبطهء ساليان دراز شد در آلمانى مثل است كه سن مانع سفاهت نيست مگر بشعر سعدى عذر بخواهم .\r\n گل بخواهد چيد بىشك باغبان * ور نچيند خود فرو ريزد ز بار \r\nعلاقه دوجانبه بود و گاهى ميخواند :\r\n Pflueck die Rosen Kuen . \r\n Die dir im Wege bluehn . \r\n Nimm nur Was dir bestimmt . \r\n Weil sonst ein anderer nimmt . \r\nهمان مضمون شعر شيخ است به فتواى تمدن .\r\n چون گلى بينى براهت هان دلير * روبچين و بهرهء خود زو بگير\r\nور نچينى ديگرى خواهدش چيد * پر بريزد گل اگر زرد است و دير \r\nدر كالسباد ته كيسه‌اى كه بود بالا آمد به برلن رفتم با آشنايان قديمى بسويس رفتيم . چندى در محل انگادين كه سابق هم آنجا را ديده بودم بخوشى گذشت و پس از ناخوشيهاى تبريز لازم بود . زمان تعطيل بسر رسيد ميبايست دل از آن قطعهء بهشت سرشت برداشت .\r\nكنار درياچهء كنستانس خبر رسيد كه سردار اسعد به سن‌موريس رفته است .\r\nبرگشتم و يك ماهى با او بودم احياء الملك و دبير الملك با او هستند ، سردار اسعد چشمش ضعيف شده است در سن‌موريس آب مىخورد از رفتار نظام السلطنه در فارس رنجيده بفرنگ آمده است دبير الملك براى سعى در معاودت او مأمور است .\r\nانگادين از محال سويس به طرف ايتاليا و اطريش از بهترين نزهت‌گاه‌ها است درياچه‌ها كوه برفى و مناظر دلكش دارد و هواى خوش . قبلا كه با رفقا به انگادين آمده بوديم روزى به توچال بلاى اسكى\r\n\r\n","description":"","footnote":"","page_name":" 229 ","page_number":261},
  {"content":"\r\n\r\nرزج رفتيم دو ساعت ميبايست تا پاى يخچال پياده بالا رفت كلبه‌اى بود ماحضرى بدست آورديم و پس از آن كوه‌نوردى لذتى دارد ، پيرمردى از اهل تيرل به ظاهر پريشان و به باطن مجموع با دخترش هم به آن حدود آمده در كلبه رفع خستگى ميكردند از حال وارستگى او خوشم آمد طرح صحبت ريختم معلوم شد در ولايت آسيائى محقر دارد و باقتصاد ميگذراند هرسال چند روز پياده گردش مىكند از وضع خود خرم و شادش ديدم لهذا يادش ميكنم ديدم با تنگى بساط فراخى نشاط دارند .\r\n اى قناعت توانگرم گردان * كه وراى تو هيچ نعمت نيست \r\nيكى از تفرجهاى مطبوع و مطلوب سويس تفرج كوههاى برفيست . نوبتى از طرف گردنهء سن‌گتارد بژنو ميرفتيم من و كنراد از پسران ديتريثى از يخچال سرچشمهء رود رن عبور كرديم و عكسى به يادگار انداختيم سه ساعت از روى يخ ميگذشتيم و اين پهناى يخچال بود .\r\nدكتر كه مراقب حال مرضى در بيمارخانه بود بچاى از سردار اسعد دعوت كرد ، رفتيم از هر در صحبت شد گفت اول پائيز از اينجا بكور ميروم كه وطن من است اول زمستان برميگردم گفتيم زمستان فصل اين محل نيست گفت در موقع برف و يخ بوجود من احتياج بيشتر است از امريكا انگليس و آلمان و غيره جماعتى در زمستان به اين سازمان ميآيند براى سريدن ( اسكى ) از دامنه‌ها روى برف و اسپرت‌هاى ديگر سر و گردنها دست و پاها ميشكند و بايد شكسته‌بندى كرد ، الجنون فنون و متأسفانه مسرى ، پول زياد و عقل كم انسان را بكارها بازميدارد . موسم آب خوردن بسر آمد سردار بپاريس رفت من به برلن . از براى من چون خانهء خودم است قرار شد با سردار بايران بيائيم در وينه با سردار تلاقى شد و چند روز توقف ، وينه شهرى نظيف و آرام است .\r\nاسپرت عنوانى است براى هرزگى ، قديم كه زن و مرد مخلوط نمىشدند زورخانه بود و كافى ، حال ورزش هم فال است هم تماشا بخصوص اسكى كه لنگ‌ها به هوا ميرود و موقع كمك كردن بخانمها و بغل كردن آنها بدست ميآيد ، در مقابل شهوات خطرات سهل است سرودست فداى شكم . . .\r\nزوريخ از شهرهاى سويس دار العلم است ، در اصول تعليم تجاربى اندوخته‌اند دكتر دفترچه داشت به من داد شامل بسى اساليب مجربه . بعضى مقالات آن را در تهران ترجمه كردم و در مجلهء تعليم و تربيت بطبع رسيد نظر اساسى در آن مقالات اين است كه محصلين را بلا طائلات معطل نكنند بهركس آنچه موافق ذوق او است بياموزند .\r\nروزى براى تفريح خاطر سردار اسعد قصد گردنه مالويا كه به طرف ايتاليا سرازير مىشود كرديم هتل و رستورانى مفصل دارد راه از درهء طولانى ميگذرد همه‌جا از كنار درياچه‌ها و بىنهايت با صفا است در سنهء 1295 باتفاق صنيع الدوله و خانوادهء ديتريثى به سن‌موريس براى آب خوردن آمده بوديم به محل آشنا بودم در سر گردنه باتفاق سردار اسعد دكتر شيخ و دبير الملك عكسى برداشته شد .\r\n\r\nرقعهء مخبر الملك غرهء رمضان 29 - 126 و 911\r\nقربانت شوم مرقومه پنته‌رزين با سه كارت از سويس زيارت شد غير از اين در اين‌مدت يعنى از حركت به طرف فرنگ دو كارت از بين راه و يك كاغذ از وينه رسيده است كه جواب پانزدهم ژوئيه باسم موسيو اشتوله عرض شد و كاغذ ديگرى نرسيده كه بىجواب مانده باشد اينكه شما منبعد داخل كار نشويد باور نميكنم زيرا كه از شيوهء شما كه شهرت‌پرستى و آزار بستگان است\r\n\r\n","description":"","footnote":"","page_name":" 230 ","page_number":262},
  {"content":"\r\n\r\nخارج است و مشروطه‌طلبهاى دزد و دروغگو هم همه‌وقت ديوانه‌هائى كه همه‌چيز خودشان را بصرفهء آنها بدهند لازم دارند چنانچه در اين روزها از بختياريها همچه شهرت داده شد كه شما فارس خواهيد رفت گويا براى اينكه مجبور باشيد اغراض آنها را بيش از پيش در آن صفحات اجرا كنيد . بعد از صنيع الدوله و حالى كه از اين مردم مشاهده شد معلوم و ظاهر گشت كه در اين مملكت وطنخواه نيست و غير از دزدى و وطن‌فروشى چيزى خريدار ندارد . بارى چه عرض كنم كه سايرين در چه كار بوده و هستند و ما در چه حاليم ، سايرين در هرحال و بهر اسم بردند و جمع كردند ما نبرديم و بيچاره شديم ، كاشكى يك خواب راحت ممكن مىشد . از پانزدهم شعبان براى رفع پريشانى زنها و بچه‌ها آمده‌ايم قلهك من گمان ميكردم مخبر الدوله بيرونى را بما كه سه خانوار هستيم واگذار خواهد كرد و راضى نخواهد شد كه براى روزى دو سه ساعت كه بيرون هستند و در باغ مىنشينند ما در زير چادر توى خاك و جانور منزل كنيم . پانزده روز است كه تعمير چينه ، خاك - بردارى و جارو ميكنم هنوز فارغ نشده‌ام و پشيمانم كه چرا از شهر حركت كرده‌ام زيرا آنچه مينمايد اين زدوخوردها طولانى است و آسايش بر ما مردم حرام شده . فرضا ايندفعه هم محمد على ميرزا و برادرانش را كشتند يا خارج كردند بعد چه خواهد شد همانطور كه آندفعه نتوانستند مملكت را اداره كنند ايندفعه هم نخواهند توانست و محمد على ميرزاها خواهيم داشت . صنيع الدوله را كه محمد على ميرزا بىغرض ميدانست و نكشت مشروطه‌طلب‌ها كشتند ، در مجلس شوراى ملى آنچه تلگرافات راجع بقتل او رسيد نخوانده گذاردند تلگرافات تسليتى كه از دربارها رسيده بود دولت بروزنامه‌ها نداد كه چاپ كنند . يك ختم دولتى كه براى هر فعله در اين مملكت معمول است نگذاردند ، از ولايات بعضى حكام اجازه خواسته بودند ختم بگذارند اجازه ندادند . عريضه كه در خصوص مواجب بوالاحضرت عرض شد بىجواب ماند ، محاكمهء قاتلها مستور ماند علاوه بر اين اولياى امور نسبت خيانت به او دادند ! بارى نميدانم چه مينويسم و چرا مينويسم شايد اثر آفتابى است كه روى چادر يك لائى افتاده و ميخواهد كله را به جوش بياورد . زندگى ما محتاج بيك اصلاح كلى است كه از عهدهء من به تنهائى خارج است ، خانه‌خراب ، معيشت تنگ ، طلبكار بيشمار عايدى هيچ ، همدرد كمياب ، دادرس مفقود . بشارت الدوله تهران است كاغذى هم نوشته بود كه با كاغذ خودم فرستاده‌ام و البته تا به حال رسيده است ولى او قبل از آقايان وارد شد با يك‌رأس كاظم خان كه نميدانم از صادق چه خير ديده بوديد كه اين را براى ما فرستاديد . مگر تهران كم خرج داريد كه بدون فايده مفت‌خور جمع ميكنيد آن هم در اين روزگار كه از هيچكس نميشود مطمئن بود خاصه از برادرزن كالسكه‌چى محمد على ميرزا . بارى جسارت كردم انشاء اللّه خواهيد بخشيد عجالتا دلخوشى اين است كه جاى شما امن‌تر و بهتر است لااقل بعد از اينكه خيالها را دور انداخته خوابيديد بصداى سگ و تفنگ بيدار نميشويد ، در خانواده همه سلامت و دعاگو هستند . محمد قلى\r\nزمين چرخ مىزند ، روز و شب ميآيد و ميرود ، سخت و سست ميگذرد ، انسان در وجود خودش سير مىكند مشعوف يا مكدر از احساسات خويش هزار ناهموار ديده‌ايم و شنيده‌ايم تغيير در نيت ما راه ندارد در خير و صلاح ميكوشيم لعل اللّه يحدث بعد ذلك امرا اين رقعهء اخوى وصف حقيقت حال است . از عامهء كالانعام انتظارى نيست در اين‌موقع آقاى ناصر الملك تربيت‌شدهء مدرسه اكسفرد نايب السلطنه تشريف دارند !\r\n\r\nاى بسا آرزو كه خاك شود\r\nمن بدبخت يا خوشبخت چه كنم پابند نيت خودم هستم بمردم روزگار اعلى و ادنى اميدوارى ندارم . در مكه استغاثه كرده‌ام و روى آن استغاثه خودم را به آب و آتش مىزنم از عامه شكايت ندارم امان از خواص و زمامداران فاسد . خداوند هدايتشان كند .\r\nاستغاثهء خودم را در حرم در سفرنامه نوشته‌ام و اينجا تكرار مىكنم .\r\n كمندى ميكشاند پاى مشتاق * نميدانم كه منزل چند ميل است \r\nروزى مقارن مغرب بحرم رفتم اتفاق در مسجد هيچكس نبود در حجر اسمعيل روبروى\r\n\r\n","description":"","footnote":"","page_name":" 231 ","page_number":263},
  {"content":"\r\n\r\nناودان طلا پشت بدست‌اندازى كه هست ( حطيم ) دادم و فارغ - البال مشغول مناجات شدم .\r\nتلقينات حاجى على مطوف بدل من نچسبيد وظايفى بود انجام دادم آنچه او گفت گفتم حالى براى من حاصل نشد و مجال هم نبود مىبايست در ازدحام مراقب شانه بود كه به طرف معين باشد .\r\nبارى در حجر اسمعيل گفتم خدايا به اين در آمده‌ام چه بخواهم كه لايق باشد ، روزى مقرر است بيش از آنچه مقرر است نميخواهم . عربى زبان من نيست ميخواهم درد خود مرا فارسى بگويم به زبان حافظ كه از من فصيح تر است .\r\nگراور حرم\r\n ما بدين در نه پى حشمت و جاه آمده‌ايم * از بد حادثه اينجا به پناه آمده‌ايم\r\nآبرو ميرود اى ابر خطاپوش ببار * كه بديوان عمل نامه سياه آمده‌ايم \r\nدر اين زمينه تضرعى شد حالى كه ميخواستم دست داد درخواست كردم كه ايران را كه وطن ماست از خودمان ببينيم و بروم و انشاء اللّه مستجاب است . با اين استغاثه من در هر موقع از خودم گذشته‌ام و هرجا آتش بوده است سعى در اطفاء آن كرده‌ام .\r\nهمه مردند ما هم ميميريم راه نجات صنيع الدوله و آنچه بقلم من در خدمت به اين ملت مانده است مردنى نيست منت خدايرا كه چنين است و بهره از روزگار همين .\r\nمن احوال خودم را بر وفق محفوظات و از خاطر نوشتم و بسيار مطالب است از ذهن دور ميماند و مطلب ديگر بخاطر ميرسد . در رجوع بنوشتجات بعضى حواشى در موارد خود ياد كردم و بعضى نوشتجات را لازم دانستم عينا ملحق كنم . منجمله مكتوبات اخوى محمد قلى خان است كه ضبط مىشود حكايت از روزهاى سخت است كه بر ما گذشت و گذشت .\r\nاگرچه اخوى نسبت قتل مرحوم را بمشروطه‌طلب داده است ، اينطور نيست مشروطه‌طلب دشمن صنيع الدوله نمىشود ، دزدان رشوه‌خواران كاركنان اجنبى در لباس مشروطه‌طلبند صنيع - الدوله زنده است و مخالفين او مرده .\r\nتاريخ هم سپهسالار را معرفى خواهد كرد هم صنيع الدوله را تا ناحق بر سر كار است حق پوشيده مىشود . صنيع الدوله يك نفر ايرانى بود عالم باكثر علوم ، فاضل ، صديق و دوستدار وطن ، در ايران قرينه نداشت و آثار او اگر نگذاشتند به زمان خودش صورت خارج حاصل كند آخر انجام پذيرفت و فراموش‌شدنى نيست . من مىبينم كه مجسمهء صنيع الدوله را جلوگار راه‌آهن خواهند گذارد .\r\n\r\n","description":"","footnote":"","page_name":" 232 ","page_number":264},
  {"content":"\r\n\r\n\r\nبحث در قسمت كيان\r\nبيكار نبايد نشست .\r\n هر كسى را بهر كارى ساختند * ميل آن را در دلش انداختند \r\nدر اول جوانى كه براى تحصيل به برلن رفته بودم شش ماه بمدرسه رفتم در تاريخ ايران در ضمن تاريخ يونان فقط نهضت گزرگسس « 1 » را به آتن بسطى ميدهند ، هميشه بخاطر ميرسيد كه گزرگسس كه بوده است كه اسم او به گوش ما نخورده چه تاريخ جلال الدين ميرزا را خوانده بودم .\r\nباز با خود گفتم چه شده است كه هيچكس اين اسم را به فرزند خود ننهاده در صورتى كه ابراهيم اسحق يعقوب جمشيد رستم و كاووس و غيره بسيار بوده است ، حتى در اشكانيان و ساسانيان اين اسم نبوده .\r\nدر سفر دوم كه از تبريز ببرلن رفتم كتاب اشپيگل در خط ميخى بدستم آمد معلوم شد گزرگسس يا بفرانسه كسرسس يونانى را خشىآرشا به خط ميخى خوانده‌اند . در ضمن مطالعهء فرهنگ منضم بكتاب معلوم شد كه شش لفظ در خطوط ميخى آمده است كه حرف اول آنها « خا » « و شين » است كه  X  بجاى آن ميافتد و در گزرگسس به خط ميخى تنها ايكس اول مكتوب است و ايكس دوم متروك آن شش لفظ امروز در فارسى معمول است . بحذف خا\r\nخشب « شب » خشتر « شتر » خشناش « شناس » خشتر « شهر » خشى « شاه » ( شه )\r\nپس از تعمقى معلوم شد خشيئر بياى مجهول شير درنده است كه با ياى مجهول است ميخى خوانان از رسم الخط در نوشتن ياى مجهول غفلت داشته‌اند . خشيئر خشه را خشى آرشا خوانده‌اند خشى را شاه گرفته‌اند و ارشاه را ندانسته‌اند چه معنى دارد و گفتيم كه در خط ميخى خاى دوم افتاده است كه در گسرگسس هست يا بتلفظ آن قيدى نبوده يا حكاك از قلم انداخته .\r\nگوئيم كه خط ميخى بر دو قسم بوده است مفهوم الدلاله كه هر شكلى دلالت بر معنىئى داشته چون خط ميخى كه هزوارش ميگفته‌اند و صوتى الدلاله كه شكلى بر آوازى دال بوده است و معمول فارسيان . . كتيبه‌هاى ايران همه به هردو خط است .\r\nظن غالب آنست كه خطوط عبرى و عربى و يونانى و لاتينى كه همه صوتى الدلالتند ناشى از خط فينيقى باشند كه حركات نداشته است و بيشتر حروف متصل نوشته ميشده‌اند . يونانيان حركات را ( زير ، زبر ، پيش ) جزء حروف سايره كردند و در خط كوفى اين تتبع از ابو اسود دئلى شد مگر اينكه حركات را زير و روى حروف گذارد بقرينه ، حروف فينيقى به ترتيب ابجد بوده است كه از نظم حروف يونانى و رومى پيداست .\r\nرعايت متشابهات در خط كنونى خودمان رديف ابجد را برهم زده است .\r\n abcd \r\nابجد است  Klmn  كلمن  qrst  قرشت از وضع  q  در مقابل قاف پيدا است كه ق در اصوات يونانى بوده است .\r\nالف در خط ميخى چه همزه چه هاوى يك شكل داشته است الف همزه ( ء ) كه خوانده‌ايم الف همزه را بجاى الف بشناسيم بعدها پيدا شده است در وسط و آخر كلمات به كار ميآيد و بر الف واو و يا پايه ميگيرد . الف آنجا كه حركت است هاوى است ( لا ) آنجا كه متحرك يا ساكن همزه « 2 » .\r\n\r\n\r\n","description":"","footnote":"\r\n( 1 ) -  XerXes \r\n( 2 ) - توضيحات قدما در مقام حروف خالى از اشتباهاتى نيست ( ميزان الصرف فصل اول ) .\r\n","page_name":" 233 ","page_number":265},
  {"content":"\r\n\r\nواو و يا نيز در خط كوفى دو صوت داشته‌اند و دارند يا جامدند يا حركت ، در خط ميخى هر كدام علامت مخصوص داشته‌اند .\r\nواو و ياى حركتى باز بر دو قسم است معروف ( رؤ ، مؤ ) و مجهول ( بيئر ، مؤبد ) واو و ياى مجهول در حقيقت همزهء ساكنند مسبوق به بؤى از آواز ضمه و كسره و از قديم اين رسم الخط بوده است .\r\nدر حروف ميخى كه الف هاوى و همزه يك صورت دارند ياى مجهول را همچنان به يا و دنبال آن همزه مينوشته‌اند و مثل آن در كنده‌ها منحصر بشير درنده است ش‌ىار نوشته ميشده است و در خطوط ميخى خ‌ش‌ىار است .\r\nدر خشى ارشا الف همزه علامت مجهول بودن يا است نه الف هاوى . ( بلكه همزه ساكن ما قبل مكسور ) و با اين ملاحظه مىشود خشيئر شه پس از حذف خا كه در زمان ساسانيان هم محذوف بوده است مىشود شير شه .\r\nاصوات مركب در همه السنهء آريائى به دو حرف نوشته مىشوند ياى مجهول در فرانسه به  ei  نگاشته مىشود  Pleine . reine  اما ( س ) آخر كسرسس رسم يونانى است در اسامى .\r\nهمچنين است در آرتا كسرسس كه اردشير شه است ايكس كه بجاى خا و شين بوده امروزه در آلمانى و فرانسه بتلفظ معمول خودشان گفته مىشود در خطوط ميخى خا و شين است .\r\nركسانا  Roxana  زن اسكندر در تواريخ ما روشنك است اينجا هم  x  بجاى شين افتاده است شايد رخشنك بوده است قرينه آنكه خا زياد مورد توجه نبوده و سين و شين ملتبس ميشده‌اند خشتر پاوان است شهربان كه يونانيان ساتراپ روايت كرده‌اند .\r\nخشئير شه به خط ميخى خ‌ش‌ىارش‌ا است الف وسط در اين محل همزه ( ء ) است و ساكن و الف هاوى در آخر كلمهء الحاقى شين متحرك بوده است البته بكسر .\r\nنكتهء ديگر آنكه اگر در خشيئر خشا قسمت اول خشى بمعنى شاه مىبود نظر به آنكه ئى حرف مخصوص دارد ميبايست بجاى يا باشد چنان كه در فرهنگ ضبط است و زدراكزر سرس مكسور است\r\nدر اردشير آرتااكذرسس ات‌رخ‌ش‌ترا اختلاف است به حكم الكاتب حين الكتابت تبديلات و ترك واقع شده است يا از قلم افتاده بقرينه ارت خشئير شه است ارت به معنى غيور است اردشير بخصوص مختلف نقش شده است و سترگارد  Ardakh casda  خوانده است بقاعده  Xerxes  ارتخشيئر خشه است تا بدل بدال شده است خاها محذوف مىشود اردشير شاه .\r\nاردشير را لنگ پريه ، ولينگتن ، وسترگارد و بنفى « 1 » مختلف خوانده‌اند ، در تورات آهاسو ئروس است .\r\nچون در خط ميخى علامتى براى حركات نبود براى رفع التقاى ساكنين ، ميخىخوانان همه جا الف هاوى بجاى حركات الحاق كرده‌اند اعم از فتحه و كسره و ضمه و در آخر كلمات الفى « 2 » زايد آورده‌اند .\r\n\r\n\r\n","description":"","footnote":"\r\n( 1 ) -  Westergard , Wellington , Longperier , Benfey \r\n( 2 ) - در موقع نوشتن گزارش من متوجه اين نكته نبوده اسامى را بطوريكه قرائت كرده بودند نوشتم الفهاى الحاقى بكتابت آمد .\r\n","page_name":" 234 ","page_number":266},
  {"content":"\r\n\r\nغريب‌تر گااوشا ، گوش و چاشما ، چشم است كه در هريك دو الف الحاق كرده‌اند اگر در چشم الف بجاى فتحه تصور شود در گوش التقاى ساكنين راه ندارد كه حركت با واو است ( واو معروف ) نبوكاد نصار ، بخت النصر است و سالماناصار ، سلم ناصر تاكابارا تاجور كه در آن چهار الف الحاقى است ، به خط ميخى ت ك ب ر چهار حرف است شايد تا و با مفتوح\r\nجدول حروف ميخى بعضى مركبات هزوارش\r\nبعضى حروف چنان كه از جدول ظاهر است بسه شكل بكتابت آمده‌اند ، آنچه تشخيص داده‌اند يكى قبل از آ آمده است يكى قبل از او يكى قبل از ئى چه مصرف داشته‌اند معلوم نيست .\r\nكابوس در خط ميخى كبوجىى است بفتح كاف ميم ندارد ك ب و ج\r\nئى ى ء در ترجمهء حروف ميخى « ئى » و « ى » « 1 » پس و پيش افتاده است .\r\n\r\nآشفتگى در سلسلهء كيان\r\nدر سلسلهء پيشداديان و كيان فارسيان نظر بپادشاهانى داشته‌اند كه رياست مذهب با آنها بوده بقيه را بقلم نياورده‌اند « 2 » در فهرست بندهش ياد كرده‌ام ( گزارش ) سلسلهء كيان دو رشته شده‌اند در هم فردوسى هم معطل مانده\r\n\r\n\r\n","description":"","footnote":"\r\n( 1 ) - بجاى اين شكل  th  مىنگارند و ثاى مثلث گرفته‌اند و از براى ثا شكل ديگر موجود است ، ظن ميرود كه شكل مقابل ثا چ باشد چه چ در جدول نيست و در فارسى بسيار است .\r\n( 2 ) - در اوستا است كه هرمزد نميدانست كه اهريمنى هست و فردوسى بدان اشاره مىكند -\r\n","page_name":" 235 ","page_number":267},
  {"content":"\r\n\r\nاست و گويد :\r\n فسانه كهن بود و منشور بود * طبايع ز پيوند او دور بود\r\nنبودش به پيوند آن‌كس گمان * پرانديشه گشت اين دل شادمان \r\nدارا در كتيبه‌اى گويد من نهمين هستم و پنج نفر از پدران خود را ذكر مىكند و هشت نفر را در تبار خود پادشاه ميشمارد و اين معمائى بود كه بفهرست هرودت حل شد . چنان كه در گزارش نوشته‌ام هرودت سلسله را دو رشته مىكند عبارت دارا هم كه ما پدر بر پدر پادشاه بوديم هر يك عليحده دورشتگى را مىرساند .\r\nخبر فردوسى در اينكه كيخسرو سلطنت بلهراسب داد اينجا مأخذ پيدا مىكند ، دارا پيداست كه در ذكر اسم كيخسرو اغماض و رقابت بخرج ميدهد ، نام فاتح توران را خفيف ميبرد كوروئى « 1 » اينجا بود مسلما در غيبت كابوس دوم دارا خروج كرده است و در كتيبه اغماض در انديشه آنكه از رشتهء كيخسرو كسى مسلط شود و آن كتيبه‌ها را از بين ببرد سوگندها ميدهد كه دست به آن كتيبه‌ها نزنند .\r\nاز دروغ فوق العاده مذمت مىكند يعنى آنچه گفته‌ام راست است .\r\nدر شجاعت و شهامت دارا شبهه نيست ليكن حق‌شكن هم بوده است بطورى كه ذكر مى - كند با شش تن از رجال ساخته است و گوماتا را كشته و اين ابتداى خروج بوده است .\r\nبروايت هرودت كيخسرو را ايرانيان پدر ميگفته‌اند دارا را سرور گفته ، آن دادگر بوده است اين زورآور .\r\nدارا داريو و دارا را داراى واوش هم خوانده‌اند و اين داراى وخش را بخاطر ميآورد « 2 » چون سياوخش تبديل و او معروف ( او ) بخا واقع شده است چون اوشك و خشك يا اوارزم بخوارزم در مقام نصب داراى وا اوم خوانده‌اند پس ريشهء كلمه داراى است .\r\nدر مسافرت اسامى تغيير لون ميدهند اردشير در كنعان آهاسوئروس مىشود كيخسرو در فرانسه سيروس ، ويلهلم از رود رن كه ميگذرد گيوم ، تهران در روسيه تگران ، دكه در هلند توكو مخزن در فرانسه ماگازن و غيره .\r\n\r\nبعضى تبديلات\r\nتبديل‌ها بهمزه ؛ هرمزد - ارمزد ، هرگز - ارگز ، هخامنش - اكامنش ، بروايت يونانيان اكمنس كه اكمنيد شده است و چون با روايت خودمان موافق است صحيح مينمايد كاوا ( كى ) در اوستا بمعنى بزرگ است .\r\nعرب‌ها را همزه كرده است . هيپكرات ، ابقراط از اين جمله است هگمتان .\r\nاكباتان تبديل كاف بجيم تكبر ، تا جبر .\r\nكه گذشت .\r\nتبديلات ديگر آغريرس ، كياكسارس - فيليپوس ، فيلقوس - ابن رشد آورئس حذف همزه در\r\n\r\n\r\n","description":"","footnote":"\r\n كيومرز از اين خود كى آگاه بود * كه تخت شهى را جز او شاه بود\r\nبگيتى نبودش يكى دشمنا * جز اندر نهان ديو اهريمنا \r\n( 1 ) - كورو مسلما منحوت كيخسرو است كه در عرب شايع بوده و هنوز ميان كردهاى خودمان هم شايع است چون سميتكو منحوت اسمعيل آقا و نمو منحوت نعمت اللّه شهرو منحوت شهربانو\r\n( 2 ) - اينجا خا از وخش افتاده است .\r\n","page_name":" 236 ","page_number":268},
  {"content":"\r\n\r\nاول كلمه نوشيروان ، سكندر ، شكم و غيره .\r\nهمزه در اول كلمه براى نفى بوده است اسنگين بمعنى سبك و انام بمعنى بىنام .\r\nترك حروف در كنده‌هاى ميخى اتفاق افتاده است چون هدوكا بجاى هندوكا .\r\n\r\nدر تشخيص اشخاص\r\nغالبا اشخاص اسم لقب كنيه و شهرت داشته‌اند چنان كه امروز دارند . طوس و زرين كفش يا زال و دستان در شاهنامه يكنفر است شعيب در تورات يسرو است همچنان تموچين و چنگيز خان يا بابا خان و فتحعلى شاه در زمان خودمان على اصغر خان امين السلطان و اتابك يكنفر است كامران ميرزا و مستوفى الممالك را آقا ميگفتند .\r\nبرذىئى « 1 » را يونانيان سمرديس روايت كرده‌اند وجه جامع بودن پسر كيخسرو است و كشته شدن بامر برادرش كابوس و الا سمرديس هيچ شباهت به برذئى ندارد\r\nدر فرهنگ سمر را فرشتهء آفتاب مينويسد ديس را مانند به عربى سمر ماهتاب است چه مانع دارد . كه شهرت برذىئى ( برزو يا فريبرز ) بوده باشد .\r\nدارا در كتيبه ميگويد پدرم گشتاسب در خراسان مغلوب شد من به رى رفتم او را نجات دادم در تواريخ ما اين حكايت را باسفنديار نسبت ميدهند اختلاف اسم با توافق حكايت مانع نيست كه اسفنديار همان دارا باشد و نام اين دارا پسر گشتاسب در شاهنامه نيست .\r\nخشيئر خشا ( شير شاه ) پسر داراست و در تواريخ ما پسر دارا بهمن است كه او را اردشير درازدست هم گفته‌اند . يونانيان خبر از كشته شدن بهمن ميدهند بدست رئيس كشيكخانهء خودش ، در تواريخ ما خبر از كشته شدن اسفنديار بدست رستم ، پسر و پدر ملتبس شده است .\r\nبنابر تحقيق اپرت فرانسوى آستياگس يا آستيارا بمعنى نيزه براست به دو زبان كه در آن وقت رايج بوده است بروايت فردوسى تورانيان را نيزه بر شهرت بوده است آنجا كه گويد :\r\n خبر آمد از دشت هام آوران * بسوى سواران نيزه‌بران \r\nدر دنباله گويد افراسياب قصد ايران كرد و در مراجعت رستم از هام‌آوران گويد :\r\n كنون سوى ايران بپويد همى * ز توران سپه رزم جويد همى \r\nچه مانع دارد كه افراسياب آستيبار باشد و جهت ندارد كه ما افراسياب را آستياگس بگوئيم كيخسرو در تنظيم دستجات لشگر سلاح دستهء پشنگ را زوبين مقرر ميدارد .\r\n چو سى و سه جنگى ز تخم پشنگ * كه زوبين بدى سازشان روز جنگ \r\nپشنگ اسم پسر افراسياب است كه در خدمت كيخسرو بوده است ، جدش هم پشنگ نام داشته .\r\nماديامد را سومرى دانسته‌اند بمعنى كشور ، فردوسى از شهر مهان صحبت مىكند و شهر كشور بوده است .\r\nگوئيم مه طايفه‌اى از آريائيان بوده‌اند ( مه آباديان ) نواحى خراسان تا همدان و كرمانشاه را شهر مهان ميگفتند .\r\nدر معجم ماه را بمعنى قصبه مينگارد همدان بصره اصفهان نهاوند و قم را ماه ميگفتند .\r\nهرودت گويد چون مده كلشى از آتن بايران رفت مملكت را ماد گفتند و به نظر غريب مى - آيد كلشى شايد ارتباطى با گلشائيان داشته باشد كه در طوايف آريائى از ايشان اسمى هست .\r\n\r\n\r\n","description":"","footnote":"\r\n( 1 ) - دال و ذال در خط ميخى هم يك‌شكل داشته است .\r\n","page_name":" 237 ","page_number":269},
  {"content":"\r\n\r\n\r\nفرهنگ ميخى\r\nدر كتيبه‌هاى ميخى چهارصد لفظ به كار آمده است از آن جمله قريب هفتاد لفظ كه عينا امروز گفته مىشود همين عده اسامى علم است . شايد بعضى ديگر در لهجهء لر مانده باشد عده‌اى هم عربى يا تورانى است آنچه با فارسى امروز توافق ندارد صرف اسم است كه در تركى و عربى معمول است . الفاظ باقيه را در گزارش ايران باستان ياد كرده‌ام .\r\nيا و نون كه امروز براى نسبت است سابق هم بوده است سنگين ( چون سنگ ) بمعنى وزين غريب‌تر تبديل صرفى است كه ازكر ( مصدر كردن ) زمان حال كناوم مىشده است يعنى رأى مصدر تبديل به نون .\r\nتركيبات مانند بگ‌بخش ( خدابخش ) هم‌پيتر ( هم پدر ) هم ماتر ( هم مادر ) شباهت كلى را در سازمان زبان نشان ميدهد بگ براى خدا بايد تركى باشد .\r\n\r\nتأسف\r\nپس از مطالعهء عميق در خط ميخى و شاهنامه آنچه بر من معلوم شد و كبرى و صغرى را موافق ديدم در گزارش نگاشتم و بطبع رساندم . شنيدم گفته شد اگر اين حرفها صحيح است چرا فرنگيها نگفته‌اند . شرحى بمرآت وزير فرهنگ نوشتم كه از متخصصين را حاضر نمائيد منهم حضور بهم ميرسانم در كبرى و صغرى بحث كنيم ، جواب نرسيد در ملاقات گفتم رفيق چرا جواب مرا ندادى ؟ گفت آقايان خبير گفتند اين حرفها غلط است گفتم چه ضرر داشت بحث ميكرديم يا مجاب ميشدم يا مجاب ميكردم ميزان تشخيص صحيح و سقيم منطق است مطلب اين نيست كه چرا فرنگيها نگفته‌اند بلكه چرا من گفته‌ام .\r\nيكى از دوستان گفت مطلب را نزد مستشرقى بفرست گفتم منطق مرا كافى است مستشرقين جز از راه منطق بحقيقتى برنخورده‌اند .\r\nاهل فضل تصور مىكنند كيخسرو را سيروس گفتن و دارا را داريوش گفتن مزيد فضيلت است يا كيان را هخامنشى . جاى شكرش باقى است كه ندانسته‌اند اردشير در تورات آسوئروش آمده است و الا اردشير را هم آئوئروش ميگفتند كه فضيلتى بخرج داده باشند .\r\nمحل تأسف است كه كلمات ناهنجارى را بجاى كلمات هموار مىآورند .\r\nمقدمات اين مقاله در برلن تدارك شد بعدها در تهران تكميل . پس از آنكه در گزارش ايران باستان شمه‌اى نگاشتم و گفته شد چرا فرنگيها نگفتند درصدد تحقيق بيشترى برآمدم و جزوه‌اى بتاريخ افزودم كه اينك ياد شد .\r\n\r\nغوغاى تغيير خط\r\nاراستراتس از مردم يونان معبدديان را در افزوس آتش زد كه يك از هفت بناى نامى زمان بود ، گفتند بدذات اين چه كارى بود ؟ گفت براى آنكه شهرت كنم . در چاه زمزم هم حكايتى هست .\r\nهواى تازه‌جوئى و هوس تقليد گاهى راه باختراع و اكتشافى نموده است گاهى مضرت بخشيده است .\r\nمردان كم‌مايه بسطحيات ميپردازند .\r\nيكى از افكار ناهنجار در قرن اخير فكر تغيير خط است .\r\nاختراع خط يكى از بزرگترين تتبعات بشر است كه افكار را از سر بدفتر آورد است و از سلف به خلف رسانده و اساسا بر سه قسم است .\r\nمفهوم الدلاله ( هزوارش ) چون خط چينى و نوعى از خط ميخى بابلى كه علامتى دلالت بر مفهوم دارد ديگر موضوع الدلاله چون خط مرغى « 1 » كه غالب اشكال اشياء است در مكزيك هم\r\n\r\n\r\n","description":"","footnote":"\r\n( 1 ) - نوشته‌اند در بغداد يكى از درب مكتبى گذشت و فرياد برآورد كه وادينا در مملكت اسلامى زبان مرغى ميآموزند تفحص كردند معلوم شد امر حاضر از وقىيقى صرف ميكرده‌اند ، ق قياقوقى قياقين .\r\n","page_name":" 238 ","page_number":270},
  {"content":"\r\n\r\nتداول داشته و از قراين اتصال افريقا بامريكا در قرون ماضيه است . سه ديگر خط صوتى الدلاله كه امروز در آسياى غربى و اروپا شايع است و در اساس آن را اختراع فينيقىها ميدانند همسايهء عرب و يونانى .\r\nخط فينيقى براى حركات زبر زير و پيش علامتى نداشته از براى خط كوفى ابو اسود دئلى اختراع كرد ، يونانيان علاماتى براى حركات ضميمهء حروف كردند .\r\nترتيب حروف فينيقى بر رديف ابجد بوده است كه در يونانى و لاتينى ظاهرتر است  d , c , b , a  ابجد است  n , m , l , k  كلمن و  f , s , r , q  قرشت .\r\nبحثى كه مىشود يكى اشكال آموختن است يكى اشكال املاء\r\nاما در خصوص آموختن همه‌جا سال اول صرف خواندن و شناختن حروف مىشود بيش از اين هم لازم نيست و كودكان ما هم در سال اول خواندن فرا ميگيرند .\r\nهيچ خطى درنتيجه بهيجى خوانده نميشود بلكه هيكل كلمات به نظر گرفته مىشود در خط ما بواسطهء اتصالات حروف هياكل كلمات ممتازتر است .\r\nبنابر تجربه و آزمايش من زودتر بنتيجه ميتوان رسيد اگر مبتدى را پس از شناختن صور حروف هرچه بيشتر كلمه بياموزند ، مبتدى را متوجه نقطه بكنند « 1 » و اينكه دواير و دنبالهء حروف قطع مىشود بدوا كلمات مأنوس از نظر او بگذرانند و بتدريج و از روى نقشه كلمات غير مأنوس در كار بياورند و در هرحال حركات را بجاى خود بگذارند « 2 » .\r\nاطفال چهارماهه هيئت الفاظ را بصوت به گوش ميسپارند آنچه طرف علاقه‌شان است زودتر ، چون ممه . در شش ماه دوم قرار بر هيجى بگذارند و شناختن صور مختلفه حروف بايد در كتب تدريسى البته حركات را بجاى خود گذارد نه بتدريج بضبط هيئت اصوات بچه زبان ميآموزد بلكه صيغ فعلى ميسازد كه محل تعجب است ، هيچ جهت ندارد كه چشم از گوش كسر بياورد .\r\nاما در خصوص املاء اشتباهى است عظيم كه تصور شود بتغيير حروف تسهيلى در املاء خواهد شد ، اگر حروف قريب الصوت را از بين ببرند مغلطه در زبان پيدا خواهد شد كه ريشه به كلى از دست ميرود و به همين نظر در همهء زبانها براى اصوات علامات متعدد هست مثلا در فرانسه حروف  ti , ss , s , c  هم‌آوازند و بجاى يكديگر نمىشود نگاشت و باز  c  در مواردى چون  q ch  كاف خوانده شوند .\r\n ez , es , er , et , e \r\nيك صوت دارند و مورد مخصوص همچنين تركيبات ديگر ، خوب بخواهى املاى فرانسه مشكل‌تر از فارسى ( بانضمام عربى ) است .\r\nاشخاصى كه دو زبان بدانند كه بيك خط نوشته مىشود مثلا فرانسه و انگليس خواهند دانست كه در تلفظ حروف را به غير آواز عادى خواندن خالى از اشكال نيست و شخص بچه اشكالاتى برميخورد اشكالى كه مرا از تكميل انگليسى بازداشت .\r\nمشكل‌تر از حروفى كه خوانده مىشود حروفى است كه خوانده نمىشود و در انگليسى بسيار است .\r\nاگر خودنمائى يا اغراض ديگر در كار نباشد مىشود گفت خط ما مزيت‌هائى دارد . اگر در موارد لازم حركات را بگذاريم خطى كافى و وافى است اگر نگذاريم چنانچه معتاد است بواسطهء اتصال حروف چابك‌تر نگاشته مىشود و كمتر جا ميخواهد در واقع نوعى خط تندنويسى است ( استنوگرافى ) .\r\nترك حركات در موارد التباس گناه خط نيست تنبلى ما است و غالب معدودى از حركات ضرورت پيدا مىكند .\r\nنميدانم چرا يهود ارمنى يونانى روسى زردشتى كه باندازهء ما ادبيات ندارند ( با ملاحظهء عربى )\r\n\r\n\r\n","description":"","footnote":"\r\n( 1 ) - سابق گفته مىشد الف هيچى ندارد با يكى به زير دارد ضمنا تفريحى هم بود .\r\n( 2 ) - چشم به صور كلمات عادت مىكند و كمك به املاء است .\r\n","page_name":" 239 ","page_number":271},
  {"content":"\r\n\r\nبه خيال تغيير خط نمىافتند . شمار ملى امرى است مقدس و تركها در اين امر خطا رفتند شايد افسوس نداشته باشند چه ادبياتى ندارند و خطشان هم عارى از زيبائى بود .\r\nعمرها بسر رفته است و ذوقها به كار برده شده است تا خط ما بدين صورت زيبا درآمده است و كرورها كتب علمى و تاريخى و ادبى به اين خطوط موجود است . « 1 »\r\nدر تغيير خط بايد من‌بعد دو خط بياموزيم چه مستغنى از كتب موجود نخواهيم شد ، مستشرقين بيش از خودمان ، چه آنها به تأليفات امروزه احتياج ندارند .\r\nورتهيم در برلن مغازه‌اى است بعرض و طول مشابه مغازه‌هاى پاريس ، لوور و غيره در چهار طبقه كه رطب و يابس در آن فروخته مىشود از هرگونه ، در مرتبهء آخر گنبدى است كروى شكل در آنجا عكس مياندازند عكسى بيادگار آن مسافرت كه شايد مسافرت آخر باشد انداختم\r\nاين نكته را هم بگوئيم كه عوام اروپائى ولو خط را بخواند نمىفهمد و در املا بيش از عوام ما خطا ميرود .\r\nدر نظر نگارنده عنوان تغيير خط خطائى سنگين بلكه ننگين است . تأسف من اين است كه در مدارس بحسن خط توجهى نميشود و كارمندان ما بايد همراه خودشان سير كنند چه غالب خطشان خواندنى نيست .\r\n خط چنان به ز قلم راننده * كه بياسايد از آن خواننده \r\nدر خط ما بواسطهء درهم رفتن مراكز ب ت ث ن ى گاهى قرائت مشكل مىشود در خط لاتينى دندانهء  i'u'm'n  .\r\nاز طرز خط خواسته‌اند پى باخلاق ببرند خط صاف و راست را دال بر قوت عزم و استقامت رأى گرفته‌اند ، خط سربالا را دال بر آرزو ، خط سرازير را دال بر خستگى ، معوج را دال بر تزلزل اراده . من گمانم امضاء بيشتر دلالت بر حالات دارد ، اقلا بىمبالاتى و بىادبى .\r\nدر خاتمه از رسالهء سيد محمد على معلم در مدرسهء دكن كه در موضوع تغيير خط نوشته است حكايتى ، هندوئى پنبه‌زن ( حلاج ) روى عقيدهء تناسخى نزد برهمنى رفت گفت از زندگى به تنگ آمده‌ام مرا بكش كه پادشاه برگردم ، برهمن از دردسرهاى پادشاهى شمه‌اى گفت ، هندو تقاضا كرد وزير برگردم ، باز برهمن از اشكالات وزارت شرحى بيان كرد چون همهء مراتب مذكور شد ، هندو گفت پس مرا بكش كه پنبه‌زن برگردم .\r\nپس از همهء فكرها و طرحها ما هم بايد برگرديم به همان خطى كه داريم و از خيالات اراستراتى دست بكشيم شايد در صفحه‌اى ده دوازده زير و زبر لازم شود بگذاريم و پيش برويم .\r\n\r\nورود بتهران\r\nدر رشت قصه‌ها از غوغاى تهران و سخت‌گيرى روس ميشنيديم در حركت عجله كرديم سردار اسعد به منزل صمصام السلطنه وارد شد چيزى نگذشت چرچيل آمد صندلى خالى پهلوى من بود نشست احوال‌پرسيها رد و بدل شد\r\n\r\n\r\n","description":"","footnote":"\r\n( 1 ) - در موقعى كه هلاكو بغداد را فتح كرد يكى خبر به ياقوت نويسنده برد كه چه نشسته‌اى كه بغداد را چاپيدند گفت كه هيچ مگو كه كافى نوشته‌ام كه بعالمى ميارزد چه رسد به بغداد تا ميرعماد و درويش چه بگويند .\r\n","page_name":" 240 ","page_number":272},
  {"content":"\r\n\r\nبه من گفت در تبريز چه كرده بودى كه سفير روس بژنرال قنسول روس تلگراف كرد كه با تو متاركه كند جواب داد نميتوان ، صحبت قنسول با بصير السلطنه بخاطرم آمد گفتم بوظيفه رفتار كرده بودم .\r\nورود ما بتهران مقارن اولتيماتوم روس و غوغاى يا مرگ يا استقلال است ذيحجهء ( 1329 ) كه دستجاتى غالب شاگردان مدارس در معابر ميگردند و يا مرگ يا استقلال فرياد ميكنند .\r\nغريب آنكه سردسته بهاء الواعظين است و ميگويند شبها در بازى دسته‌دسته اسكناس روس از بغلش درمىآيد و مردم يا مرگ يا استقلال را يا مرگ يا اسكناس كرده‌اند . جماعتى جوانان غيور از همه‌جا بىاطلاع با تصوراتى بىپا نزد سردار اسعد رفته تكليف پرسيده بودند و بجواب او متقاعد نشده ايشان را حواله به من فرموده بودند آمدند و حرارت بسيار كردند گفتم در مقابل سرنيزه سرنيزه بايد و نداريم .\r\n ناسزائى را چو بينى بختيار * عاقلان تسليم كردند اختيار \r\nروس از طريق صواب پشت دروازهء تهران نيامده است كه به حرف حساب برگردد ، در مقابل زور بايد گردن كج كرد در موقع برافراشت البته به اين فلسفه متقاعد نشدند و رنجيده رفتند . روزگارى شده است كه موافق و مخالف معلوم نيست در لباس ميش گرگند با حضور مجلس قبول اولتيماتوم صلاح نبود آخر چاره در اين ديده شد كه مجلس استعفا كند و اختيار بدولت بدهد در اطراف اين رأى صحبت بسيار شد و راه بهترى بدست نيامد .\r\nدر اين‌موقع است كه بنا بر كتاب آبى سر ادواردگرى بوزير مختار روس در پاريس ميگويد كه ورود قشون بتهران گسيختن با ما است .\r\nدر اين اثنا امام جمعه خوئى از من دعوت كرد ، رفتم ، شيخ محمد خيابانى حضور داشت ، صحبت بسيار شد ، راهى ميجستند كه مجلس باقى باشد و صلاح نبود . مجلس استعفا داد و جواب را بعهدهء دولت گذارد وثوق الدوله وزير خارجه است فرمولى تنظيم كرده است و در منزل صمصام السلطنه قرار است بتصويب وزراء برسد . سردار اسعد به من گفت تو هم برو رفتم خوانده شد اشكال در مادهء دوم است كه سلب اختيار در خواستن مستشار خارجه مىكند مگر بتصويب سفارتين ، در اين ماده بحث بيشتر شد و بر اين صورت قرار گرفت كه دولت در استخدام مستشاران ملاحظه خواهد كرد كه منافى روابط دوستانه با دولتين نباشد من اظهار كرده بودم كه هرقدر عبارت كش داشته باشد بهتر است لعل اللّه يحدث بعد ذالك امرا ، بسفارتين خبر رسيده ، موشكى بود در پس منبر ، گمان من بسپهسالار رفت سردار اسعد مرا خواست گفت تو ديگر در مجلس حاضر مشو در يادداشت نوشته‌ام سپهسالار كاتوليك‌تر از پاپ است و وزير جنگى مريخ طبع و زحل سرشت « 1 » .\r\nروز عاشورا خبر رسيد كه روسها شهر تبريز را قبضه كرده‌اند ( آرزوى پطركبير ) ثقة الاسلام و ده نفر را از معاريف بدار كشيده من‌جمله شيخ سليم ، صادق الملك ، شريف‌زاده ، حاجى على دوافروش رحمة اللّه عليهم كه همه از اشخاص برجسته بودند و صد هفتاد راست ميگفتند ، شجاع الدوله كه او را والى كرده‌اند مرد بدنفسى است شكرآب ثقة الاسلام را با او ياد كرده‌ام ، امان اللّه ميرزا نايب الاياله بقنسولگرى انگليس پناهنده مىشود ، با ضرب الاجل ده روزه قبول ميكنند ، وزارت خارجه در پطرزبورغ مشغول مذاكره است مقارن انقضاى ضرب الاجل اجازهء آزادى امان اللّه ميرزا ميرسد ، قبل از رسيدن اطلاع بتبريز شاهزاده انتحار مىكند شايد در قنسولگرى از صحبت من و باد تند روى صندلى حكومت ياد كرده باشد چه غفلت بوده است كه نظميه هم از سفارش من در خصوص مقرهء تلفن ياد نكرده است . از جزئيات خبر ندارم ليكن آن فتنه بر سر كوفتن مقره به ديوار خود نظميه و منع برخاسته است . رشيد الملك را هم چند روز قبل از واقعه توقيف كرده از او هزار و دويست تومان نقد و حوالهء صراف گرفته خواسته بودند او را بدار بزنند و اغوى از ميرزا اسمعيل نوبرى بوده است ، دسته‌اى قزاق از باغ شمال بعمارت حكومتى آمده رشيد الملك را مىبرند . اين رشيد الملك را به جهت روس مشربى من باردبيل فرستاده بودم كه بىحاكم نماند .\r\n\r\n\r\n","description":"","footnote":"\r\n( 1 ) - مريخ مربى جنگ است و زحل ستارهء نحس .\r\n","page_name":" 241 ","page_number":273},
  {"content":"\r\n\r\n چو تيره شود مرد را روزگار * همه آن كند كش نيايد به كار \r\nاين واقعه نشان ميدهد كه من سه سال چه زحمت داشته‌ام چه هرروز درصدد چنين اقدامى براى مداخله بودند ، غوغاى رسومات ، جابجا كردن مقرهء تلفن ، تيراندازى از خانهء ميرزا على اكبر خان ، حمله به منزل ثقة الاسلام و غيره ، شكر ميكنم كه در موقع موفق شدم بجلوگيرى ، در اين قضيه ژنرال قنسول روس همان ميلر بوده است روسها بمقصودشان رسيدند نميدانم سپهسالار چه صرفه برد .\r\nمن شب و روز در فكر مملكت خون ميخوردم سپهسالار يگانه فكرش اين بود كه بانك روس بحوالهء او پول بدهد آخر بر سر استرداد همان وجوه از طرف دولت انتحار كرد الحمد للّه على السلامه .\r\n\r\nمسافرت بفارس\r\nفارس منقلب است ، نظام السلطنه با صولت الدوله دست بهم داده‌اند با قوام الملك درافتاده بميانجيگرى قنسول انگليس قرار شده است قوام الملك و برادرش نصر الدوله بفرنگ بروند . در دشت ارژن كسان صولت الدوله بر سر آنها ميريزند نصر الدوله مقتول مىشود قوام الملك خودش را بقنسولگرى انگليس مىرساند . بر سر اين قضيه سردار اسعد رنجيده بفرنگ رفته بود ، رشتهء انتظام در فارس گسيخته ، دولت نظام السلطنه را بعد از خرابى بصره معزول مىكند با حمايت صولت الدوله از راه بهبهان از فارس خارج مىشود در ازاى اين خدمت فرمان ملكيت محل شبانكاره را صادر مىكند . هشتصد نفر سرباز هندى بشيراز ميآيند ، دولت انگليس هرروزه امنيت ولايت را تقاضا دارد سرادواردگرى ميگويد ما نميخواهيم اقدام مستقيم در فارس بكنيم كه بدست خودمان بهانه بروس داده باشيم ، مسئلهء فارس اشتغال عمده‌اى است و دولت متحير .\r\n\r\nجواب سفارت بوزارت خارجه 7 ژوئيه 1912\r\nآقاى وزير در جواب مكتوب خصوصى بتاريخ 2 شهر جارى كه حضرت عالى در خصوص سربازخانه كه دولت پادشاهى انگليس لازم ميداند در شيراز بسازد نوشته بوديد ، لازم بود هرچه زودتر به اطلاع شما برسانم كه من تعليماتى از دولت خودم بدست نياوردم ، اظهار عقيدهء ثابتى نميتوانم بكنم معهذا موقع را مغتنم ميدانم به اطلاع آن حضرت ميرسانم كه بنابر اخبار اخيره كه از شيراز رسيده روزبروز وضعيت بدتر مىشود و عنقريب چنان نامطلوب خواهد شد كه مىترسم دولت من مجبور بشود اقدامى بكند كه چندان مطلوب نباشد مگر اينكه دولت ايران بدون فوت وقت اقدامى بكند كه وضعيت بهترى در امور حاصل شود ، محمد على خان اعتنا بحكومت ندارد راه شيراز و بوشهر به كلى مسدود است قوام الملك تكليف خواسته است دولت هيچ اظهار حيات ننموده .\r\nبا اين جريان منطقى نيست كه دولت بريتانيا دست روى دست خود بگذارد و منتظر بشود تا حكومت كى ميلش بكشد كه بر سر پست خود برود ، همچو ميدانم كه وظيفهء من است بجناب عالى بگويم كه حكومت لندن و كلكته دركارند بىحوصله ميشوند و مىبينم كه دست بسياست مؤثرى خواهند زد اگر دولت ايران نشان ندهد كه درصدد چارهء عاجل است ، چه در بدست آوردن مقصرين اسمارت چه در خاتمه دادن بشرارت محمد على خان . . . والتر تونلى\r\nچهل روز است صحبت حكومت من بفارس بر سر زبانها است ، از طرف اولياى امور با من صحبتى نميشود ، دولت باز نظرش به عين الدوله‌ها است ، بلى ! هيكل و سبيل او را من ندارم زندگى من درويشى است زندگى او ملوكانه . سردار اسعد اصرار دارد من بفارس بروم آن هم نه براى اينكه بقول خودش اميدوار است فارس نوبت ديگر مملكت ايرانى بشود ميگويد تو برو فكرى براى خودت بكن . محرمانه خواهر صولت الدوله را براى مرتضى خان پسر صمصام السلطنه ميخواهد خيلى به گوش من گران آمد اما چه ميگفتم .\r\nاز طرف دولت پس از يأس از عين الدوله كه شصت هزار تومان مساعده ميخواست و پنجهزار نفر قوه « 1 » به من اظهارى شده بود و من در آتليهء خودم مشغول گراور دندان اسب براى ركن الدوله\r\n\r\n\r\n","description":"","footnote":"\r\n( 1 ) - تصور ميكنم تقاضاى عين الدوله سنگ بزرگ بود ميدانست كه ميسر نيست و تهران امن‌تر است و وزارت بىزحمت‌تر\r\n","page_name":" 242 ","page_number":274},
  {"content":"\r\n\r\nهستم . كليشه بد ميسازم ، چشمم ضعيف شده است و خوردگى زير خطوط را نمىبينم ، اواخر ماه رجب 1320 است مقارن غروب گفتند وزير مختار انگليس براى ملاقات آمده است ، دستها را كه مركبى بود شستم از اندرون بيرون آمدم سر تونلى با چرچيل منتظر نشسته‌اند دست سردى به من دادند قدرى عبوس ديدمش ، من خودم را جمع كردم نشستيم گفت دولت من روى حكومت شما در آذربايجان تصور مىكند كه شما مىتوانيد اعادهء نظم در فارس بكنيد سفارت هم به همين عقيده است « 1 » .\r\nما نميخواهيم در امور داخلهء ايران مداخله كرده باشيم شما را هم براى خدمات مملكت هميشه حاضر ديده‌ايم مرنارد هم ميگويد وجه لازم را براى حركت پرداخته است .\r\nتونلى را در چين در سفارت انگليس ديده بودم مرد خوش‌برخوردى بود لحن صحبت او بنظرم غريب آمد من هم خودم را گرفتم گفتم دولت خودم مرا مأمور فارس كرده است ، با استحضار از مشكلات خودم را براى اين خدمت حاضر كرده‌ام از حسن ظن دولت و سفارت بريتانيا خصوص آن فرمايش كه نميخواهيد در كارهاى داخلهء ما مداخله كنيد امتنان دارم اما اينكه مرنارد گفته است وجه لازم را رسانده‌ام خلاف است تازه تلگرافى بقوام الملك كرده است كه از محل وجهى برساند ، برسد يا نرسد نميدانم .\r\nمقرر است دولت دويست نفر سوار ، دو توپ شنيدر ، دو مسلسل به من بدهد و از اصفهان دو فوج همراه شوند .\r\nسفير انگليس بمرنار فشار آورد پنجهزار تومان در حداقل مخارج سفر را داد ، هزار تومانش را شهاب الممالك كه او را براى معاونت دعوت كرده بودم در تهران بقروض خود داد ماند چهار هزار تومان ، من با چادر و دستگاه حركت ميكنم بفارس نميشود با كيف و عصا رفت .\r\nمرنارد در راه حركت سنگ ميانداخت ، سه روز قبل از حركت سالار لشكر را كه براى امرى بنزد مرنارد فرستاده بودم ، باز گفته بود حالا فلانى خواهد رفت ؟ گمان ندارم . من حركت كردم بفارس رسيدم بعضى اصلاحات كرده بودم سالار لشگر را خواستم .\r\nباز در موقعىكه رفته بود كار ماليهء خودش را ببيند مرنارد گفته بود كدام فارس ؟ چه مخبر - السلطنه ؟ كجا ميرويد ؟\r\nمرنارد محرمانه به من نوشته بود كه علت مسامحه و تأخير سفارت روس بود كه مايل نيستند شما بفارس برويد هرچه فكر ميكنم جهت را نميفهمم مگر اينكه از غيبت من از تبريز استفاده كردند شهر را به اختيار خود آوردند ميخواهند انگليس ملجأ شود در فارس همان كار را بكند و قرارداد 1907 اجرا شده باشد .\r\n\r\nتلگراف حجة الاسلام آقاى ميرزا ابراهيم محلاتى\r\nبِسْمِ اللَّهِ الرَّحْمنِ الرَّحِيمِ خدمت آقاى مخبر السلطنه دامت شوكته ، تلگراف مرحمت‌آميز شرف وصول داد ، از مژدهء فرمانفرمائى وجود مقدس با آن اخلاق حسنه كه از آن وجود مبارك مسموع افتاده مقتضى است اهالى فارس را تبريك گفت ، اميد است از تفضلات الهى و بركات حضرت ولى عصر عجل اللّه فرجه كه اين فرمانفرمائى تدارك واردات بر مملكت و ملت را كاملا بنمايد . احقر ابراهيم شريف\r\nدو هفته طول كشيد دويست سوار مهيا نشد ، بيست و چهار سوار هداوند حاضر شدند ، اسبهاى مفلوك بىزين و يراق ، سوارهاى ژوليده ، رنگ‌پريده تفنك‌هاى شكسته ، اتفاقا بانك شاهنشاهى وجهى باصفهان ميفرستاد من از موقع استفاده كردم چه صد نفر ژاندارم آن وجه را حمل ميكردند روز 25 شعبان قرار شد حركت شود من بابن بابويه نقل كرده بودم ، سفير بسردار اسعد گفته بود\r\n\r\n\r\n","description":"","footnote":"\r\n( 1 ) - كتاب آبى جلد ششم صفحهء 594 شيپلى قنسول انگليس در جواب سفارت از طرز حكومت من ميگويد و اينكه اگر من در تبريز بودم وقعهء عاشورا واقع نميشد .\r\n","page_name":" 243 ","page_number":275},
  {"content":"\r\n\r\nفلانى با ما خداحافظى نكرد ، گفتم ميكنم 19 اوت 1912 رقعه‌اى از تونلى به من رسيد كه مايلم قبل از حركت ملاقاتى بشود .\r\nدو روز قبل از حركت بقلهك رفتم خانمش را كه از نجباى انگليس است صدا كرد ، آمد حاضر رفتن به لنك تنيس بود گفت خيلى انتظار داريم شما نظمى بفارس بدهيد شوهر من در زحمت است گفتم البته آنچه سعى دارم ميكنم .\r\nتونلى گفت ميخواستم بشما بگويم كه هروقت مقتضى بدانيد و به من تلگراف كنيد سپاهيان ما از شيراز ميروند اين مطلب را بوزراء نگفته‌ام صحبت بهمين‌جا ختم شد .\r\nدر اصفهان روزى بجلفا رفتم و روزى به منارجنبان ، جلفا شهركى نظيف است خيابانى نسبتا وسيع در ميان آبادى است كليساى كهنه هم كنار همين خيابان است مردم جلفا زن و مرد باهنرند و مشغول صنعتى . منارجنبان ايوانى است به طول هفت هشت ذرع قبر عمو عبد اللّه صوفى در اين مجلس پذيرائى شاه طهماسب اول از همايون پادشاه هند\r\nايوان است دو طرف ايوان دو برج است كه پله دارد و مىشود بالا رفت و پنج متر از ايوان افزار دارد « 1 » يكى از برجها را كه حركت بدهند تمام عمارت و برج ديگر ميجنبد ، بهتر از آنكه ديده شد مىبايست از اين بنا نگاهدارى بشود ، علت جنبش بنادرست معلوم نيست ، ظن غالب آن است كه برجها باصل بنا مجاورت دارند بدون پيوستگى و اهتزاز از يكى بديگر نقل مىشود لرزش بمجاور خود انتقال مىيابد ، چنان كه در عبور كاميونهاى سنگين عمارات اطراف مىجنبد ، ديوار آن دو برج بايد تكيه به ديوار ايوان داشته باشد لرزش يك برج بواسطهء انتقال به برج ديگر سرايت كند بهر تقدير ترتيب خاصى است و كمتر نظير دارد نظيرش در راه خراسان هست .\r\nاصفهان از آب زاينده‌رود مشروب مىشود از قديم نهرهائى درآورده‌اند كه مادى ميگويند\r\n\r\n\r\n","description":"","footnote":"\r\n( 1 ) - عمو عبد اللّه محمد بن محمود سقلانى فوتش در سنهء 716 ماه ذيحجه .\r\n","page_name":" 244 ","page_number":276},
  {"content":"\r\n\r\nو به تناسبى در كمال دقت آب را اسهام كرده‌اند به تمام شهر ميرسد .\r\nعمارات صفوية ، مسجد شاه ، مسجد ملا لطف اللّه ، پل خواجو ، پل سى و سه دهنه آثار بازديد كردنى شهر است و ابنيهء تاريخى . ما در باغ زرشكى و راى سى و سه چشمه منزل گرفته‌ايم .\r\nگراهام قنسول انگليس در اصفهان مرا ملاقات كرد ، گفت فرمانفرماى هند تصميم دارد كه اگر تا 12 اكتبر والى فارس به محل حكومت نرسيده باشد 12 هزار نفر بفارس اعزام دارد و اين قطعى است ، حال بيست روز فرصت داريم . او رفت شهاب الممالك را خواستم گفتم من فردا حركت ميكنم گفت نمىشود گفتم چاره نيست ميروم ، شهاب الممالك و دريا بيگى را در اصفهان گذاردم كه فوج را حاضر كنند از عقب بيايند ، قصد من اين بود كه قنسول حركت مرا خبر بدهد ، بخاطرم گذشت كه شايد مسامحهء مرنارد بسفارش سفارت روس براى گذشتن موقع و آمدن آن عده بفارس بوده است .\r\nصد نفر ژاندارم تهران مايل شدند تا آباده همراه من بيايند يحتمل باشارهء قنسول انگليس در نمكزار يا ده‌نمك شب قنسول نزد من آمد و خبرى آورد فراموش كرده‌ام كه چه بود زياد مهم نبود و الا فراموش نميشد .\r\nيك هفته در شاهرضا ماندم مرنارد بالاخره هفت هزار تومان فرستاده بود و شهاب الممالك با يك نيم فوج رسيد .\r\nحكومت 23 هزار تومان براى حركت دادن دو فوج خواسته بودند ، در اصفهان تحقيقات شد و هفت هزار تومان كافى بود و چهارصد نفر از فوج فريدن حاضر شده بودند . فوج چهار محال كه روال بختيارى است راه نيفتاد ، سرتيپ فوج با كالسكه‌اى حركت مىكند كه چهار لالهء فنرى در گوشه‌هاى آن است و براى موارد عروس‌كشى مناسب‌تر است گويا متعلق بحرمخانهء ظل السلطان بوده است .\r\nفوج اسما هزار نفر است غالب نان خانه به كسى سپرده مىشود كمتر اتفاق ميافتد كه 800 نفر جمع شوند پادارانهء غايبين را رئيس مىخورد كاشف به عمل آمد كه فوج نيمه بيشتر جمع نميشود و 7 هزار تومان كافى ، سه هزار و پانصد به مصرف حركت دادن يك فوج رسيد سه هزار و پانصد تومان در شيراز بماليه رد شد ، بهر تقدير قبل از موعد به خاك فارس رسيدم .\r\nدر قمشه على خان نامى از اشرار معروف محل دستگير و سياست شد ، در اول امر فتحى بود و اثر خوش كرد ، خواهر ظل السلطان در شاهرضا عمارتى ساخته است به كار مسافرين مىخورد ، در صحن امامزاده چشمهء مختصرى است كه آبش بحوض جارى است ماهى بسيار دارد و بعضى آنها هم بزرگ و قابل تناولند . گفتند نظر كرده‌اند كسى نميتواند آنها را به مصرف برساند تا نظر خدام چه باشد ، كرامت ديگر اين بود كه جنب بقعه اطاقى است تاريك بىوسعت هم نيست ، هيكل استوانه‌اى از مس ميان اطاق بود ، گفتند حرام‌زاده نميتواند آن را بلند كند ، تعجب كردم نزديك رفتم ديدم كف آن حاشيه‌اى دارد و ديده نميشود مگر بدقت ، اشخاصى كه ميروند آن را بلند كنند بتصور اينكه سنگين خواهد بود ، نزديك ميايستند پا روى آن حاشيه ميگذارند و نميتوانند بلند كنند .\r\nوسيلهء مزاح خدام است و اخذ و وجهى از ساده‌لوحان كه حلال‌زاده بشوند ، ندانستم كدام حرام‌زاده اين فكر را كرده است .\r\nدر مقصود بيك چند انگشترى فيروزه كه همراه داشتم ، بصاحب‌منصبان سوئدى دادم و ژاندارم‌ها تا آباده همراه آمدند . در آباده قوام الملك حضورى خواسته بود ، به تلگرافخانه رفتم ، در مراجعت ديدم زنى سرخاب سفيداب كرده وسمه و سورمه كشيده كنار كوچه ايستاده « كاين منم طاوس عليين شده » گفتند در اين آبادى مردم همه سيفليس دارند و مسافرين بدبخت را گرفتار ميكنند ، دكتر مهدى خان صلحى كه همراه است در هفته‌اى كه آنجا بودم هرروز بر سر مريض ميرفت ، بسيار متأسف شدم . همراهان من غير از شهاب و دريابيگى ، اعتضاد الملك و دكتر كريم‌خانند كه به سمت طبيب نظامى ميآيد . هردو عموزاده و دكتر مهدى خان معاون او است ،\r\n\r\n","description":"","footnote":"","page_name":" 245 ","page_number":277},
  {"content":"\r\n\r\nبهاء الواعظين هم موى دماغ و محل تنفر من است . بهاء الواعظين در تهران به گوش من كشيده است كه نسبت به تو قصد سوء هست و من مراقبم ، به آن بهانه در اصفهان سر زده بحمام آمد ، البته با لباس .\r\nباغ زرشگى نزديك پل سى و سه چشمه باغ خوبى است ، عمارت مختصرى دارد ، كافى نبود ميبايست چادر زد . بهاء الواعظين به نظر محافظت در طبل چادر من ميخوابد ، نماز در چادر من ميگزارد ، اما مىبينم كه خلوص نيت ندارد . قوام الملك در حضورى مطلبش اين بود كه در موقع عبور قشقائى از كنار شهر ، سردار احتشام كه براى تصرف ايل باتفاق مدير السلطنه نورى بكشن رفته بودند ، سروپاى برهنه به شهر برگشته ، گفتم بد اتفاق افتاده است انشاء اللّه پس از ورود تدبير آن مىشود .\r\nدر مراجعت ناصر الممالك كه رئيس كابينهء من است به من نزديك شد ، گفت يا خودتان از اينجا بتهران معاودت نمائيد يا بهاء الواعظين را مرخص كنيد ، گفتم چرا ؟ گفت ظاهرا در اصفهان در مجلس قمار وجهى از گماشتهء شهاب قرض كرده در اينجا گماشته مطالبه كرد ، در چادر شما آنچه نبايد گفته بشود گفته شد و از براى شما آبروئى باقى نمانده ، بعلاوه از مجالس عرق‌خورى و عربدهء او در اصفهان شنيده بودم .\r\nمنزلى كه امير الملك حاكم آباده براى من معين كرده است باغچه‌اى است كه در آن چادر زده‌اند و جاى اجزاست و باغچهء ديگر عقب آن‌كه عمارتى دارد براى من است . از شيراز هشتاد نفر ژاندارم برياست صاحب‌منصبان سوئدى بآباده آمده‌اند ، ژاندارم تهران برميگردد .\r\nبقراولان درب منزل ، مخصوص سپردم كه بهاء الواعظين را از ورود به اين منزل مانع شويد ، شرحى بشهاب الممالك نوشتم كه بهاء الواعظين نبايد با اردو حركت كند ، به خودش نوشتم كه حركت شما با من مناسب نيست بهانه بجوئيد و معاودت كنيد . شوخى ميپنداشت يا بنوشتهء مرنارد اعتماد داشت قدرى اشتلم كرد ، بخرج نرفت ، صد تومان هم به او خرجى دادم و امر كردم بامير الملك بسپارندش بتهران برگردد . چون ديد جدى است بنام و نشان اسبى را خواست ، دادم ، بهاء الواعظين به اصفهان رفت و هم‌صحبت بختيارىها شد ، به همان كار هم مىخورد لودگى كند بخنداند .\r\n با گروهى كه بخندند و بخندانند * چون كنم من نه بخندم نه بخندانم \r\nبخرج مرتضى قلى خان پسر صمصام السلطنه ، موافق روايت ، كتاب دادخواهى را در مطاعن من چاپ كرد و آنچه ميتوانست بچاپ زد ، گوش من عادت دارد ، در تبريز هم سيد المحققين پس از قضيهء اجارهء خالصجات بث الشكوى را چاپ كرد ، جواب گفتم ، ثقة الاسلام گفت بهتر بود هيچ اعتنا نميكرديد ، در اين نوبت بنصيحت ثقة الاسلام مرحوم رفتار شد ، نسخهء هردو را دارم ، روزگار حق را از باطل تميز خواهد داد . اسدى را است .\r\n اگر چند پنهان كند مرد راز * پديد آردش روزگار دراز \r\nاوحدى كرمانى\r\n هستند در اين جهان مكار * ديوان اعوذ گوى بسيار \r\nدر خان‌خوره نزديك چادرهاى ما چشمه‌اى بود ، مغرب كبك زياد براى آب خوردن بر سر آن چشمه آمدند و بدست گرفته مىشدند . آن‌شب كبك در اردو سبيل بود ، ما شكار افكن نبوديم اما بر جان آن كبكها آفت شديم . در دامنهء تپه كاروانسرائى است سنگى ، خالى از سكنه و دزدگاه ، پيداست كه مملكت پرستار ندارد ، سوارهاى قوام الملك را اينجا لخت كرده بودند .\r\nمشهد مرغاب سر راه است ، آثار باستانى دارد ، قبر كيخسرو و بعضى آثار آنجا هست و قريهء معروف قادرآباد منزل است . چند قريه است كه معروف بمشهد مرغاب است ، مرغاب ، مادر سليمان : قادرآباد و چند محل ديگر ، مشهد ام البنى ( مادر سليمان ) همان قبر كيخسرو است .\r\nچشمه‌اى در اين بلوك جارى است كه آن را مرغاب ميگويند .\r\nقوام الملك بتخت جمشيد آمده است ، چادر مرا روى تخت زده بودند ، قوام الملك كه وارد\r\n\r\n","description":"","footnote":"","page_name":" 246 ","page_number":278},
  {"content":"\r\n\r\nشد من از صندلى كه منحصر بفرد بود روى زمين نشستم كه تفوقى نباشد و بدانند كه من جاه‌طلب نيستم .\r\nاز قرارى كه شنيدم اين معنى را حس كرده بود . يك روز اتراق شد ، بتماشاى نقش رستم رفتم كه در سينهء كوه نقش است برج مانند . نزديك نقش رستم بنائى مانده است معروف بكعبهء زردشت ، از طرز بنا درست معلوم نيست كه چه بوده است . تخت جمشيد بنائى معجب است كه در مستى بتحريك مطربه‌اى بامر اسكندر آتش زدند و خراب كردند . ستونهائى و جرزهائى باقى است و بر جرزها نقش‌ها است . نوشته‌اند كه از كتابخانهء تخت آنچه مفيد ميدانستند براى ارسطو فرستادند .\r\nدر حواشى صفه ، رديف‌هاى گل پنج برگ نقش است . بمناسبت حكايتى كه در ژاپن شنيده بودم « 1 » و علامت دولتى كه گل داودى است ، باختلاف درجه شانزده پر تا پنج‌پر . يكى از آن نقش‌ها را كه جدا شده بود بژاندارمها سپردم كه بشيراز بياورند ، در راه از دست رفت يا براى خودشان برداشتند .\r\nاز آباده بشيراز در دو محل تلگرافخانه هست ، يكى در ده‌بيد يكى درسيوند . ده‌بيد در زمستان فوق العاده سرد است ، گفتند هروقت ملخ طلوع مىكند بده‌بيد كه ميرسند فاسد ميشوند .\r\nتلگرافچى انگليس عمارتى دارد و در زمستان به كار مسافرين جا سنگين مىخورد . چهار ديوار كلانى هم آنجا هست همه چينه كه لاى آن استخوان آدمى ديده شد ، معروف است كه يكى از قصور هفتگانهء خسرو پرويز است معروف بهفت گنبد ، العهدة على الراوى ، بعمارت پادشاهى نميماند ، آن هم در قرب تخت جمشيد به آن عظمت ، يادى از گنبد سياه‌پوشان نظامى كرديم و رد شديم . سيوند كنار رودخانهء سيوند جاى باصفائى است ، مردم اين محل زبان مخصوصى دارند كه ريشهء آن بدست نيامده است .\r\nتلگرافى از سيورت « 2 » رئيس ژاندارم بانگليسى رسيد كه ملتفت خودتان باشيد . ژاندارمها فوق العاده مراقب حال من هستند ، آن خبر سوء ظن بود يا حقيقتى داشت ندانستم ، مگر اينكه در زرقان قوام - الملك ، امير الملك را نزد من فرستاد كه از شهر خبرهاى خوب نميرسد ، ترتيب ورود چه خواهد بود ؟ گفتم باحوال شهر شما بصيرتى ندارم ، هرچه قوام الملك صلاح ميداند . پيغام كرد پس من جلو\r\n\r\n\r\n","description":"","footnote":"\r\n( 1 ) - سفرنامه صفحهء 102\r\n( 2 ) -  Sievert \r\n","page_name":" 247 ","page_number":279},
  {"content":"\r\n\r\nميروم و رفت . در راه صاحب‌منصبان سوئدى كه جلو آمده بودند مرا احاطه كردند ، باحترام آنها سواره حركت ميشد ، بنظرم آمد كه اينهم تدبير بهاء الواعظين است ، جهت نداشت كه براى من در ورود به شهر يا در راه خطرى باشد ، دوست و دشمن نداشتم . بهرحال چهارم ذيقعدهء 1330 دو - بغروب مانده به شهر رسيديم . قوام الملك به منزل خودش رفته بود و به ارك نيامد ، فوق العاده انديشناك است ، از حال شهر چيزها ميشنوم ، گفتند دو روز قبل در تنگ اللّه اكبر قاطر از زيرپاى رئيس نظميه برده‌اند ، مغرب كسى قادر نيست از خانه بيرون بيايد ، اگر بيرون آمد صاحب عبا نيست و از اين قبيل بسيار شنيدم ، حال شهر كه اين باشد حال بيرون چه خواهد بود .\r\nنصف فارس ميدان شرارت عرب است ، نصف ديگر عرصهء تطاول قشقائى . عسگر خان عرب ( عسگر شاه ) دم از استقلال مىزند و اعتنا بقوام الملك ندارد . ژاندارمها در سياخ نفهميده با صولت - الدوله درافتاده شكست خورده توپ و تفنگ از دست داده‌اند ، سيورت رئيس ژاندارم از شكم زخم برداشته است .\r\nسپاهيان هندى از كاروانسرا جرأت بيرون آمدن ندارند ، باصطلاح شيرازيها آنها را كلب عباس ميخوانند . قوام الملك از شهر نميتواند بيرون برود يعنى ميان ايلات خمسه كه سپردهء به اوست . در تهران حاجى آقا ، در شيراز بنان الشريعه از نقشه من ميپرسند ، گفتم من نقشه ندارم ، منتظرم به‌بينم مولى چه مىكند . روزى عصبانى شد گفت پس بگو بمدد غيب كار مىكنم . گفتم هركه غير از اين بگويد عقلش كم است ، ليكن نقشه بدست آورده بودم . خوانده ، شنيده و ديده‌ايم كه چه كارها با فراهم بودن اسباب صورت نگرفته است و چه كارها بىاسباب انجام گرفته ، اسبابش فراهم آمده است .\r\nدر مرودشت يكى از كدخدايان املاك قوام الملك گوسفندى سر راه آورده بود ، گفتم نكشند كدخدا ميآمد و چيزى ميگفت ، سپردم كالسكه را آهسته برانند ، درضمن گفت بين اين دو تا را صلح بده ، دانستم كه نقشه همين است .\r\nنقشهء من در باطن رام كردن صولت الدوله ، تأمين خاطر قوام الملك ، اصلاح بين آن دو و تشكيل قوهء محلى است . قوام الملك هروقت بحكومت ميآيد شصت هفتاد نفر بيرون در همراه دارد و ميرزا باقر خان همراه او است .\r\nقشقائى چند طايفه‌اند ، شش بلوكى طرفدار سردار احتشام است ، كشگولى تابع محمد على خان كه در كازرون مىنشينند ، بقيه مايل بصولت الدوله . صولت الدوله را بسه شرط تأمين رياست ايل دادم : پرداختن بقاياى ماليات ، گرفتن مقصرين اسمارت قنسول انگليس ، جلوگيرى از شرارت ايل .\r\nراه بوشهر بشيراز و شيراز باصفهان امن شد و نبود جز نيت من و رفتار مطابق دستور مولى به مالك اشتر .\r\nاسمارت در تنگ شاپور مورد حملهء اشرار ممسنى شده زخمى به او وارد آمده بود پس از ورود من رفت و اكونور بجاى او آمد ، در سفر دوم من به تبريز همين اسمارت قنسول انگليس بود ، صولت - الدوله براى من اسبى فرستاد ، رد كردم كه تا مقصرين اسمارت را نگيرد قبول نخواهم كرد .\r\nسيصد نفر ژاندارم كه در شيرازند از شهر بيرون نميروند . آنها را بين شيراز و كازرون تقسيم كردم ، در هر محل از اهالى پانزده نفر تفنگچى ضميمهء ژاندارم كردم كه حمايت محلى داشته باشند .\r\nسيورت رئيس آنها نزد من آمد كه اطمينان ندارم ميخواهم ژاندارمها را از راه جمع كنم ، گفتم اجازه نميدهم و مسئوليت با من . ژاندارم به اين ترتيب در راه بين شيراز و كازرون مسلط شد . قوام الملك بسروستان رفت ، كارى از پيش نبرد ، اما عرب هم آرام‌تر است . صد سوار بتوسط فاخر السلطنه ازلشنى خواستم ، به شهر آمدند ، سان ديدم ، انعام دادم ، رفتند و از شرارت كاستند ، سر كوهى كه اسباب زحمت يزد تا خراسان است آرام گرفت ، آمدن لشنى به شهر چشم عرب و سركوهى را باز كرد كه نقشه ديگر است .\r\nدر اصفهان بآقا ميرزا سيد احمد دولت آبادى وعدهء امنيت طرف شب عيد داده بودم ، پس از چهل روز راه امن شد .\r\n\r\n","description":"","footnote":"","page_name":" 248 ","page_number":280},
  {"content":"\r\n\r\n\r\nتلگراف تجار يزد\r\n. . . اولا ورود موكب مسعود بمقر فرمانفرمائى فارس و امنيت حاصله و رفع شرارت سارقين فارس در اين مدت قليل تشكرات صميمانه از طرف خود و عموم اهالى يزد بعرض ميرسانيم و اميدواريم در كليهء سركوبى و مجازات آنها ، خصوص چند طايفهء چهارراهى ولشنى و بواناتى كه اغلب از اتباع كهندل خان ميباشند و استرداد اموال مسروقه فروگذار نشود ، بلكه سالهاى سال بآسودگى بدعاگوئى ذات اشرف مشغول باشيم . هيئت تجار خراسانچى\r\n\r\nتلگراف علاء السلطنه\r\nنظر باينكه از مذاكرات محرمانهء سفارت انگليس پاره‌اى استنباطها شده بود ، از سفارت لندن و مأمور هندوستان استعلام شد ، بيم آن است كه اين سكوت و انتظار دولت انگليس منجر بپاره‌اى پيشنهادات از طرف آنها بشود و دولت را مجبور بقبول آن بكند . دو سال قبل دولت انگليس پيشنهاد كرد كه ژاندارم جنوب بتوسط صاحبمنصبان انگليسى ، همان مقصد را انجام بدهد ، حالا درصددند كه اگر اقدامات دولت نتيجه ندهد ، همان پيشنهاد را بكنند . وزارت خارجهء انگليس بسفير ايران اظهار كرده است كه از وعدهء فرمانفرماى فارس يك ماه بيشتر ميگذرد و از اقداماتى كه بنا بود براى تنبيه مرتكبين واقعهء اسمارت بشود اثرى بروز نكرد . نظر بهيجان عامه و تشويق روسها ممكن است دولت انگليس پيشنهاد خود را تجديد كند ، مع شئى زايد . وزارت خارجه از نقشهء جناب عالى مستحضر نيست ، اگرچه در حضورى فرموده‌اند كه قنسول از نقشه مستحضر است ، منتظرم از نقشهء اقدامات به زودى تلگراف بفرمائيد كه از اقداماتى كه در نظر دارند جلوگيرى شود . محمد على\r\n\r\nجواب من به علاء السلطنه 4 صفر « 1 »\r\nدولت انگليس اهميت بيشتر بامنيت راه ميدهد ، اقداماتى كه شده است راجع به راه است و تدارك كه شد اشرار هم حساب مىبرند و مقصرين اسمارت « 2 » هم گرفتار خواهند شد . مانع گرفتارى مقصرين اسمارت ، محمد على خان كشگولى است و از صولت الدوله خواسته‌ام و شرط واگذارى ايل به او است .\r\nبا تجربياتى كه از تبريز دارم نقشه بكى بدهم ؟ در تبريز تلگرافات رمز مرا از وزارت داخله براى امير حشمت فرستادند .\r\nبختيارى صميمىترين طوايف است ، فوج چهارمحال را حاضر نكردند . لندن و كلكته ممكن است غفلت از اوضاع ما كما هو حقها داشته باشند ، توقعات دولت محل تعجب است .\r\nهنوز پس از آنچه در فارس گذشته است موقع آن نرسيده كه صولت الدوله و محمد على خان كشگولى بجان هم بيفتند . قنسول انگليس كه نمايندهء آندولت است ، از پيشرفتى كه شده است راضى و خشنود است و انشاء اللّه طورى نخواهد شد كه اقدامات محتمله را صورت وقوع بدهند . با صحبتى كه من با وزير مختار انگليس يا او با من كرده است و آنچه از قنسول استنباط مىشود صحبت وزير مختار ما در لندن ، يا مأمور در هند پروپاى درستى ندارد .\r\n( وزارت خارجه هم آن وزارتخانه نيست كه من بتوانم مكنون خاطر خودمرا بگويم . )\r\n\r\n\r\n","description":"","footnote":"\r\n( 1 ) - عين همين مطالب را از زبان جنرال قنسول هندوستان بكارگزار ميگويند ، راپرت يوميهء تلگرافخانه براى تنظيم موجبات نظم كافى است و سفارت از جريان امور واقف . منظور اين است كه تلگرافى را داشته باشند و عينا بسفارت بفرستند .\r\n( 2 ) - بنده به منزل نرسيده دولت انگليس مقصرين اسمارت را ميخواهد ، حق دارد ، تصور مىكند كه من قوهء كافى همراه دارم ، فكر نميكند كه اول بايد نظمى داد و قوه تدارك كرد بعد به هرج و مرج خاتمه داد . دولت خودمان از من نقشه ميخواهد در صورتى كه من اگر موقع مقتضى نقشه مىبود و نقشه‌اى ميداشتم ، نميگفتم كه مدعى روى نقشه با من مخالفت كند .\r\n","page_name":" 249 ","page_number":281},
  {"content":"\r\n\r\n\r\nايجاد دو فوج\r\nاعيان و تجار را خواستم ، مجلسى كرديم گفتم حال ايلات را ميدانيد معقول نيست كه اهل فارس منتظر باشند از آذربايجان فوجى بيايد املاك آنها را حفظ كند . معنى ندارد فارس از خودش فوج نداشته باشد ، فوج محلى شريك سود و زيان است ، فوج خارج براى خاطر فارس خودش را بمهلكه نمياندازد ، چنان كه مكرر ديده‌ايد ، متقاعد شدند . قرار شد دو هزار نفر از املاك خودشان پادار كنند و در شهر حاضر شوند و تا من در فارس بودم هشتصد نفر حاضر شدند و اين اقدام اثر كلى در امنيت ولايت كرد .\r\nصولت الدوله منظم از كنار شهر به ييلاق رفت و انضباط نيكو در ايل داد . قوام الملك را با اردو بفسا فرستادم ، موفق شد عسگر خان را گرفت بشيراز فرستاد ، نه بزد و خورد . براى تسويه حساب عسگر خان در چادر او حاضر شده بود ، گفتگوشان گرم مىشود قوام الملك خودش را روى عسگر خان مياندازد ، فراشباشى او اول جرأت نمىكند پيش بيايد آخر كمك ميكنند و عسگر خان كند و زنجير مىشود . كسان او كه در خارج بوده‌اند دست درميآورند يك نفر از آنها تير مىخورد ، با آن‌حال سه نفر را زخمى مىكند و ميگريزد . اين حسن اتفاق آرامشى در فارس آورد كه انتظار نميرفت ، عسگر خان را بشيراز آوردند ، رعب غريبى از او در دل مردم بود . چند روز حبس بود ، سى هزار تومان ميداد كه او را تحت الحفظ بتهران بفرستم ، صمد آقا تاجر قفقازى واسطه بود ، گفتم كى ضامن است كه او را در راه از دست مستحفظين نگيرند و مار زخم خورده سبب فساد كلى نشود و زهر بهرطرف نريزد ؟ بعلاوه تهران را ميشناسم دور او را ميگيرند چندى بقمار ميگذرد آخر با نشان و فرمان رها ميكنند چنان كه در تبريز ديدم . حق با من بود كه گفتم منتظرم ببينم مولى چه مىكند ، نيت كه خير عامه شد نه سود خويش ، همان مدد مولى است . ميرزا احمد خان رئيس تلگرافخانه عقيده داشت كه سى هزار تومان را بايد گرفت و او را سياست كرد ، گفتم نميكنم سبب سلب اعتماد ديگران مىشود و بىاعتبارى قول خودم . او را سياست كردند . مردم باور نميكردند ، پس از اينكه يقين حاصل كردند بهم تبريك گفتند چون در موقع سياست ايت خليل در تبريز ، گويا در فارس آبى روى آتش ريخته شد . عسگر خان با قباى زرى در حبس بود ، او را كه بميدان ميبردند ديدم ، چشمم را برهم گذاردم خاطرم آمد قول ميرزا تقى آقا در تبريز كه گفت اگر ايت خليل را بيست و هفت بار سياست كنند و زنده شود باز بايد سياست كرد ، ستم بر ستم‌پيشه عدل است و داد .\r\nپس از دفع عسگر خان ، عربى در حجرهء ميرزا احمد خان لارى به من دعا كرده بود ، گفته مىشود بچه مناسبت ؟ ميگويد براى دفع شر عسگر خان كه ما را بدزدى واميداشت و آنچه بدست ميآورديم ميگرفت ، روى آمدن به شهر را نداشتيم ، حالا به شهر ميآئيم مثل اينكه من آمده‌ام بار براى يزد گرفته‌ام هزار تومان پيش كرايه دارم هزار تومان هم بعد خواهم داشت چه از آن بهتر ، خطرات دزدى را هم ندارم .\r\nملا قباد در اطراف آباده سركردهء اشرار است . او را به خدمت نويد دادم ، خلعت براى او فرستادم . تمكين صولت الدوله و خبر سياست عسگر خان هم در او اثر كرده بود آرام گرفت .\r\nدويست و پنجاه بار پوست بره متعلق بصمد آقا را در آباده بردند ، بملا قباد نوشتم رد كردند ، دو لنگه پوست روباه از بين رفت .\r\nژاندارم و مأمورين ماليه باملاك عسگر خان رفتند . فاروق و آب انار دو ملك او را ماليه تقاص كرد ، اموال ديگرش را مقدارى ژاندارم بتهران حمل كرد ، مقدارى ماليه بشيراز آورد ، تنباكوى بسيار ، البسهء فراوان ، من‌جمله خرقهء خزى متعلق به نصير الملك . چون ادارات مستقل است من مداخله در اين قسمت نكردم ، آنچه معلوم شد از اموال چيزى به صاحبانش نرسيد .\r\nچراغ روشن شده است ، امنيت حاصل ، حشرات سر از سوراخها بيرون ميكنند . استاز بلژيكى برياست ماليه آمده است ، ميرزا مصطفى خان اصفهانى بمعاونت او ، چون حكم از وزير ماليه نداشت گفتم شما را به اين سمت نمىشناسم ، سبب رنجش او شد ، تا از تهران از وزير ماليه تصديق مأموريت او شد .\r\n\r\n","description":"","footnote":"","page_name":" 250 ","page_number":282},
  {"content":"\r\n\r\n چه كنم حرف دگر ياد نداد استادم ، \r\nمىبينم سر بىصاحب ميتراشم مىبينم مخبر السلطنه چه ، حكومت فارس كجا ، به گوش ميرزا مصطفى خان خوانده شده است . براى تخريب آمده است كارشكنى مرنارد در موقع حركت ، مكتوب خودش و اشاره به مضادت سفير روس ، مأموريت بهاء الواعظين به تفتيش ماليه ، كه بخاطر دسته‌هاى اسكناس جلو دسته‌هاى شهرى فرياد يا مرگ يا استقلال ميزده است ، در حالى كه روسها درينگى امام بودند ، همه در نظر است . بالاخره مأموريت مصطفى خان بماليه همه براى اين بود كه فارس امنيت حاصل نكند و من بايد تن واحد ميداندارى بكنم مگر مولى بداد من برسد ، با خداست .\r\nميرزا مصطفى خان با ظل السلطانيها ارتباطى دارد ، گفتند تعهدى كرده است اسباب فراهم بياورد من بروم و صارم الدوله بفارس بيايد ، مثل تعهدى كه امان اللّه ميرزا در آمدن به تبريز كرده بود ، اينجا هم پشت‌بند سفارت روس است .\r\n\r\nسانحهء غير مترقبه 22 قوس 1331\r\nدو ماه پس از ورود من ، راه كازرون نسبتا امن است ، سينه سفيد را برف گرفته است . ماژور كتلول از صاحب‌منصبان انگليس سر اسپرتشان مى - جنبد هوس شكار كرده‌اند . قنسول انگليس از من رأى خواست ، نظر باستقرار ژاندارم و تفنگچى در راه و آرامش دو ماهه كه از بوشهر اسلحه بشيراز حمل شد ، دليل منع نداشتم . با 26 نفر سوار هندى به طرف دشت ارژن حركت كردند ، صد نفر سرباز هم در راه بود . در خان زنيان قافله كه مطمع اشرار بود ، با سربازها ميگذرند . سوارهاى هندى دچار اشرار مىشوند . راپرت كتلول ميگويد اكسفرد دست باسلحه مىكند . از اشرار پيش‌دستى ميكنند ، اكسفرد كشته مىشود . مايهء بسى تأسف شد ، ليكن در قنسول و نظاميان هيجانى نياورد چه اشرار يعنى سارقين بهواى قافله آمده بودند نه طرفيت مستقيم ، چون در وقعهء اسمارت هرچه بود در شيراز كدورتى مرئى نشد و تصديق كردند كه اكسفرد بيموقع تيرى انداخته .\r\n\r\nنطق لرد لامينگتن در لندن 29 ژوئيه\r\nلرد لامينگتن امروز در محضر انجمن مركزى آسيا شرحى از مسافرت خود در ايران مذكور ساخت و گفت كه آبروى انگليس در جنوب لطمهء سخت خورده ، بواسطهء حمله‌اى كه باسمارت شد و يك نفر صاحب منصب را كشتند و اين توهين جبران نشده است . بواسطهء ياغيگرى ايلات صاحب‌منصبان سوئدى هم بواسطهء بىربطى از اوضاع مشرق نتوانستند كارى از پيش ببرند ، لازم است بجاى آنها صاحب‌منصبان انگليسى گذارده شود . كلنل هايت گفت كه ما پانزده الى بيست هزار نفر كمتر نميتوانيم مأمور جنوب بكنيم ، به قنسول انگليس گفتم كارشناس شما اين‌مقدار قوه لازم ميداند ، با سازمانى كه ما هرگز نداريم من با سيصد نفر ژاندارم و چهارصد سرباز بيش از آنچه كرده‌ام ، چه ميكردم لابدم بميخ به نعل مدارا كنم تا قوهء كافى تدارك شود .\r\nعين الدوله جقهء چوبى را زده است و وزارت بخرج من ميدهد . از جوابى كه عرض شده است سؤال معلوم است : « 112 ، هرچه فكر ميكنم مطلبى را از نظر نينداخته‌ام مگر اينكه از نظر تهران سهوى شده باشد . آن قوه را كه ميفرمائيد بواسطهء تلگراف پىدرپى جمع‌آورى فرموده‌اند .\r\nآنچه راجع بصولت الدوله و حاج محمد كريم خان و محمد على خان است اسباب اغتشاش اين سه نفرند ، دروغ ميگويند . عمل قشقائى بايد صورت تازه پيدا كند و آن موقع هنوز نرسيده است . در نقشهء حاج محمد كريم خان و محمد على خان و علم كردن صولت السلطنه از طرف بنده اقدامى نشده است و جز تقويت صولت الدوله امروز صلاح نيست .\r\nتمشيت امور فارس منحصر بگرفتن مقصرين اسمارت نيست ، راه تجارت مسألهء عمده بود .\r\nگرفتن مقصرين اسمارت هم بيكفايتى يا عجز صولت الدوله است ، من در ساختن قدرت دولت اهتمام دارم . ميفرمايند در مقابل محمد على بايد محمد على خانى تراشيد ، روى اين سياست محمد على خانها پيدا شده‌اند ، بايد اساسى ساخت كه محمد على خانها سر جاى خودشان بنشينند ، محمد على خان ديگرى بتراشم گرفتار دو محمد على خان خواهم بود الى آخر . »\r\n\r\n","description":"","footnote":"","page_name":" 251 ","page_number":283},
  {"content":"\r\n\r\n\r\nبآقاى ايلخانى حفظ اللّه\r\nباوجود تأكيدات من و تعهدات جنابعالى مسئلهء مقصرين اسمارت هنوز انجام نيافته است ، گفتم نطق لرد لامينگتن را براى شما بفرستند . لرد لامينگتن از موافقين با ايران است ، ببينند او چه نطق كرده است اگر واقعا از شما كارى ساخته است براى كى گذارده‌ايد ؟ فشار دولت انگليس دولت ايران را مجبور باقدامات ديگر خواهد كرد . اگر مقصرين اسمارت از كسان خود من بودند برا حفظ مصالح مملكت كه وطن خراب‌شدهء ماست ابدا در تنبيه و سياست آنها خوددارى نميكردم ، البته زودتر بيائيد و مقصرين را بگيريد و بفرستيد و آبروئى حاصل نمائيد . در صورتى كه هنوز مقصرين اسمارت را محمد على خان بدست نداده ، توپى كه براى تنبيه ممسنى فرستاده شده بود و شب در صحرا مانده ، با كمك اشرار از دست مستحفظين گرفته و برده است . اگرچه گلنگدن و قورخانه نداشت معهذا خلاف شيوهء نوكرى است . اسم اين را من چه بگذارم ؟ چطور بگويم محمد على خان مطيع ايلخانى است و ايلخانى خدمتگزار دولت ، اگر واقعا بىشرفى به جائى رسيده است كه بايد از هند بيايند شماها را سركوبى كند ، منهم بخودم زحمت ندهم . نميدانم چرا ما مردم اينقدر بىحس شده‌ايم ، اين دفعهء آخر است كه بشما مينويسم و اگر عاجلا نتيجه ندهد فكر ديگر خواهم كرد . مخبر السلطنه\r\nمقصرين را دو نفر از اهل ممسنى آوردند ، مدتى در حبس بودند ، از قنسول براى آنها تأمين جانى خواستم ، چه قتلى نشده بود . قنسول بحبس آنها قناعت كرد ، از براى موعد عيد ، از پادشاه انگليس تقاضاى عفو كردم قبول شد و آن دو نفر را آزاد كردم و اسبى كه صولت الدوله فرستاده بود قبول .\r\n\r\nرفتن سپاهيان هندى آمدن يالمارسن\r\nاگرچه سفير انگليس به من گفته بود كه هرساعت شما به من تلگراف كنيد سپاهيان ما ميروند ، من عجله نكردم تا قنسول نزد من آمد ، گفت سپاهيان بهتر است بروند ، گفتم دو هفته صبر كنند . لازم ميدانستم در راه احتياطى بشود . دريا بيگى را بتنگ تركان فرستادم ، مسعود الممالك را بدالكى ، آنوقت اجازه دادم بروند . از تنگ تركان بسلامت گذشتند در دالكى پيش‌بينى به كار خورد ؛ قطعه زراعت ارزن را براى جاى چادر سپاهيان نتراشيده بودند ، صاحب ارزن بصدا درمىآيد ، مسعود الممالك ميرسد قيمت ارزن را ميدهد نزاع ميخوابد و بخير ميگذرد . يك تير تفنگ كافى بود كه فتنهء بزرگ راست كند و يكنفر از سپاهيان نماند .\r\nآنچه شنيده‌ام وضعيت دره ماهور در دالكى فوق العاده براى دفاع مستعد است ، اين همان محل است كه كدخداى دالكى كريم خان فرارى را از فرار منع كرد و جمعيت محمد حسن خان بختيارى را از پا درآورد . وقتى به بوشهر رسيدند شكر كردم .\r\nدر اين‌موقع يالمارسن با عدهء پانصد نفرى ژاندارم بشيراز آمد ، سفير فرانسه لوكنت و يكنفر آلمانى كاپيتن كلين باتفاق او همراه يالمارسن بشيراز آمده‌اند . معلوم شد آن آلمانى همان كلين است كه به تبريز آمده بود . دو گلاس رئيس سپاهيان هندى وداع كرده بود اما هنوز نرفته بود ، يال مارسن از آباده بشيراز ژاندارم در راه گذارده است ، عدهء زيادى همراه ندارد . از سفير فرانسه دعوت كردم ، مدعوين از شش ملت جمع بودند ، در سر سفره نطقى بمناسبت اتفاق افتاد به زبان فرانسه شكسته بسته گفتم « 1 » :\r\n\r\nنطق بفرانسه\r\n\r\n\r\n","description":"","footnote":"\r\n( 1 ) - من فرانسه را از كتاب آموخته‌ام نه بتكلم با اهل زبان چون آلمانى ، اين است كه كلمات را بجاى خود آوردن مشكل است ، لهذا عذر ميخواهم . فرق است كه شخص زبانى را از راه چشم بياموزد يا از راه گوش .\r\n","page_name":" 252 ","page_number":284},
  {"content":"\r\n\r\nجلوس كريمخان مطابق تصويرى كه در قصر گلستان بود\r\nبه فارسى : هرگز كريم خان زند معروف به وكيل بخاطرش خطور نميكرد كه در سالنهاى او ، شايد هم شامخورى اجتماعى از نمايندگان شش ملت دوست بشود كه موجب آن ديدنى است كه ميهمان معظم ما جناب آقاى لوكنت وزير مختار فرانسه از شيراز ميفرمايند . ميهمان مكرم ما مشاهده فرمودند كه من چه استفاضه از محبت آقاى ماژراكونور قنسول انگليس دارم ، فقط بكمك\r\n\r\n","description":"","footnote":"","page_name":" 253 ","page_number":285},
  {"content":"\r\n\r\nمعنوى اوست كه اميدوارم وظيفهء خودم را كه از سهل‌ترين نيت انجام بدهم ، همچنان آقاى كلنل يال مارسن با هموطنان ساعى خود شمشير در دست و آقاى استاز مدير ماليه وجوهات در جيب مرا يارى ميكنند .\r\nاز ميهمان محترم آقاى كاپتين كلين ياد كنيم كه حضور ايشان نيم دوجين عدهء ملل را تكميل مىنمايد .\r\nموقع را مغتنم ميشمارم كه تشكرات خودم را از مساعى آقاى كلنل دوگلاس در منع احساسات ناگوار كه لازمهء حضور دستهء نظامى مسلح است ، در انديشهء ملتين اظهار بدارم ، ميروند در حالتىكه بر دوستى ديرينه ملتين افزوده‌اند . در خاتمه مينوشتم بسلامتى ميهمان محترم خودمان ، يعنى قلب اين اجتماع جناب آقاى لوكنت .\r\n\r\nتلگراف تهران\r\nوزير مختار انگليس روى راپرت قنسول انگليس در بوشهر ميگويد راه از كازرون به بوشهر ناامن است ، يك نفر انگليسى كه اخيرا از آن عبور كرده ، سوارهاى صولت الدوله مستحفظ او بوده‌اند . عبور و مرور در آن خط وحشت‌انگيز است ، ايلات اين حدود قصد دارند به ژاندارمرى حمله بكنند و عدهء ژاندارم كم است و اگر شكست به ژاندارمى وارد بيايد در اروپا اثر بدى خواهد كرد . عقيدهء وزير مختار اين است كه يال مارسن در كازرون توقف كند تا دستهء ديگر ژاندارم برسد كه پس از ورود دستهء آخر فورا به محمد على خان حمله ببرند و بواسطهء فتح نظامى ، نفوذ در ولايات حاصل كنند .\r\nچه بايد كرد كه تصور مىشود از پانصد يا هزار نفر بچه ننه ، همينقدر كه سجاف قرمز دور قباشان بود ، در مقابل تفنگچى صحرائى آن هم در كوه كار ساخته است . اگر يك انگليسى در راه سجاف قرمز بقباى مستحفظ نبيند و بترسد دليل ناامنى است .\r\nسفير فرانسه مايل بود به تنگ تركان برود ، براى تماشاى دخمهء شاپور ، كسالت مانع شد ، يالمارسن حركت كرد . از عين الدوله تلگراف رمز رسيد كه به يالمارسن بگوئيد هرجا هست بماند تا دستهء سوم ژاندارم برسد ، گفتم يالمارسن الان در اطراف كازرون در چادر صولت الدوله ميهمان است ، خاطرجمع باشيد كه بسلامت ميگذرد . اگر يالمارسن در محلى توقف كند و بيم نشان بدهد ، عذر ژاندارمرى خواسته است . با محمد خان برازجانى بهم بسته‌ام و نميتوانم بتهران حالى بكنم كه سجاف گلى قبا كار نميكند . يالمارسن بدون برخورد بزحمتى ببوشهر رسيد ، دستهء سوم هم آمد . از كازرون ببوشهر پست گذاردند ، تدبير اين بود كه غضنفر السلطنه ژاندارم را بقلعه راه داد ، بلى نظام لازم است و بىقشون كارها بىمايه ، ليكن با صاحب‌منصبان سالخورده و مجرب و آشنا باوضاع محل ، نه چند نفر شاگرد مدرسهء سوئدى زبان نفهم غير آشنا باوضاع مملكت ، با اختياراتى كه گوش به پند كسى هم ندهند و سر خود وارد معركه شوند .\r\n\r\nتلگراف برازجان\r\nتلگراف مرحمت‌آميز مطاعهء مبارك الان زيارت ، هروقت بيست هزار تومان پول نقد و سيصد هزار فشنگ و سه هزار نفر طايفه كه دارد ، بانضمام نيمه جان خود نياز دين و دولت و ملت نمود ، قابل تمجيد است و الا خود را قابل تمجيد نميداند . غلام برازجانى\r\nبرازجان سر راه بوشهر مأمنى است و محمد خان صاحب نفوذ و متصرف . من باعتماد جلب او ژاندارم را در راه بوشهر استقرار دادم ، با مخالفت او دشوار و پرخسارت بود ، چنان كه در اوايل دريابيگى را بقلعه راه نداد . تلگراف وحشت‌آميز عين الدوله را در موقع حركت يال‌مارسن ببوشهر ياد كرده‌ام .\r\n\r\nتلگراف ديگر غضنفر السلطنه\r\nبرج مقام در برازجان در تصرف ژاندارم است ، حكومت بوشهر ميخواهد به تصرف تفنگچى داده شود ، غضنفر السلطنه تكليف ميخواهد . بتهران گفتم از حكومت بوشهر بپرسند مصلحت اين كار چيست ؟ به غضنفر السلطنه جواب دادم كه به تهران گفته‌ام . ميگويد مقرر فرموده‌اند كه عين عريضهء\r\n\r\n","description":"","footnote":"","page_name":" 254 ","page_number":286},
  {"content":"\r\n\r\nغلام را باولياى امور مخابره فرموده‌اند تا چه جواب برسد . جسارتا عرض مىكند ، كجا اين بحران - هاى پىدرپى كابينه ميگذارد كه رسيدگى بامور ملت و مملكت بشود ، امروز وقت باقى نمانده كه ملت بلاتكليف باشد . چون اميدوار بجواب تهران نيستم ، گفتم از حكومت بنادر سؤال كنند تبديل ژاندارم به تفنگچى چه مصلحت دارد و به غضنفر السلطنه گفتم برج بايد در تصرف ژاندارم باشد .\r\nمن با بسى ملاحظه ژاندارم را در راه بوشهر مستقر كرده‌ام ، حكومت بوشهر ميخواهد بدين تدبير تجديد قضيهء تنگك كند ، واى برما .\r\n\r\nرقيمهء آقاى مستوفى رئيس الوزراء\r\nفدايت شوم خدمات جنابعالى در انتظام و امنيت قلمرو ايالتى و آسايش اهالى فارس طورى خاطر هيئت دولت را جلب نموده كه شايان هرگونه تجيد و توصيف است . چنانچه مراتب خدمتگزارى و دولتخواهى جنابعالى در پيشگاه معدلت اكتناه اعليحضرت اقدس همايونى ارواحنا فداه معروض و مشهود افتاده ، ارادهء سنيهء همايونى ارواحنا فداه چنين اقتضا فرموده كه باعطاى يك قطعه عكس مبارك كه در موقع تاجگذارى برداشته شده و بدستخط مبارك موشح گرديده ، جنابعالى را قرين افتخار و اعزاز فرمودند . بانهايت مسرت قلبى اين موهبت ملوكانه را بجنابعالى تبريك ميگويم . حسن رئيس الوزراء\r\nعكس را در موقع مراجعت در حسن آباد آقاى قاسم خان آورد زيارت شد .\r\n\r\nتلگراف سردار اسعد\r\nتلگراف مبارك زيارت شد ، از ترتيبات فارس مرقوم فرموده بودند كه صورتى پيدا كرده بىنهايت اسباب خوشوقتى گرديد و ذكر هر مجلس است ، خصوصا سفارت بهيهء دولت انگليس كه كمال رضايت را از انتظامات آن صفحه دارند . اميد است بتوجهات حضرت اجل امنيت و نظم استقرار و استحكامى يافته ، بيشتر اسباب اميدوارى داخله و خارجه بشود .\r\nعليقلى\r\nدر باب سفارشى كه كرده بودند خدمتشان سربسته عرض شد :\r\n بخت حافظ گر از اين‌گونه مدد خواهد كرد * زلف معشوقه بدست دگران خواهد بود \r\nپيشكار صولت الدوله گفت امير محتشم بختيارى هم خواستگار است و از من رأى خواست ، گفتم اگر تقاضا را مىپذيرد سردار اسعد مقدم است و الا بكسان خودش بدهد ، اولى است . ايلات دست مياندازند كه بمواصلت بر قدرت بيفزايند و ضرر مملكت است .\r\n\r\nرمز تهران\r\nبعضى تبريزيها كه از اول ضد اساس مشروطيت بودند با دولت مشروطه جنگ كردند ( بايد شجاع الدوله و امثال او منظور باشد ) تلگرافى بهيئت دول كامل الوداد كرده‌اند بر ضد مقام نيابت سلطنت و دولت حاضره كه بتهران رسيده است و ضمنا براى مقاصد آتيهء خودشان ( البته تحريك روس است ) جناب اسعد الدوله را خواسته‌اند . لازم است در تلگرافى بامضاى علما و تجار و اعيان در اظهار نفرت از اين قبيل اظهارات و بيزارى در تعظيم نايب السلطنه و امتنان از هيئت حاضره تسريع فرمايند .\r\nتلگراف تدارك و فرستاده شد موادش در نوشتجات من نيست .\r\nحاجى احمد خان لارى از تجار محترم روزى گفت حكومت شما مثل حكومت معتمد الدوله است كه هفت سال حكومت فارس داشت و خوب حكومت كرد ، گفتم با يك فرق ، گفت ، چيست ؟ گفتم در آن‌وقت دولت تفنگ داشت و ايلات چماق ، امروز دولت چماق دارد و ايلات تفنگ پنج تير .\r\nيكى از اشكالات فارس دعوى سيد عبد الحسين لارى است كه در لار علم استقلال برقرار كرده ، تمبر پست وضع كرده است سال اول قوام الملك از سروستان تجاوز نتوانست ، سال دوم او را به لارستان فرستادم . در فسا موفق شد عسگر خان را گرفته به شهر فرستاد . سال سوم از فسا بلار رفت و شر سيد عبد الحسين را كوتاه كرد . جماعتى از تجار لار و اعيان پول و قورخانه به سيد عبد الحسين ميرساندند ، مردمان غريبى هستيم . عبد الحسين بحدود قشقائى فرار كرد و ديگر از او\r\n\r\n","description":"","footnote":"","page_name":" 255 ","page_number":287},
  {"content":"\r\n\r\nفسادى بظهور نرسيد .\r\n\r\nقيافه\r\n يُعْرَفُ الْمُجْرِمُونَ بِسِيماهُمْ  يعنى تباهكاران را به صورت آنها مىتوان شناخت قولى است قابل رد و قبول ، كليت ندارد . محققين چيزهائى نوشته‌اند ؛ افلاطون و ارسطو خواستند از شباهت انسان بجانوران پى باخلاق ببرند ، داروين بر آن است كه تحولات تغيير صورت داده است ، اين تحولات در اخلاق تا چه‌اندازه مؤثر افتاده معلوم نيست . ظاهرا انسان از همهء حيوانات ارث برده است ، اين تحولات اعضاء را دليل خوئى گرفته‌اند ، گوش پهن را فى المثل نشانه حمق گرفته‌اند .\r\nملا گويد : گوش خر به فروش و ديگر گوش خر . برنادت را بشير ، تاليران را بروباه ولتررا به بوزينه ، ربسپير را بگفتار ، زنها را بگربه . ناپلئون اول را بسگ شكارى تشبيه كرده‌اند .\r\nامزجه را در حالات مدخليت داده‌اند . سودائى غالب آشفته است و تلون فكر دارد ، صفراوى بدبين مىشود و غالب ظنين است و حال يأسش افزون ، بلغمى سست است و رخوت فكر دارد و از بلاهت خالى نيست ، دموى خوش‌بين است درنتيجه فعال . آنچه مسلم است حال مزاجى در مغز مؤثر است و اغذيه در سلامت مزاج . معده احتياج خودش را بدماغ خبر ميدهد .\r\nسرخى صورت علامت شرم است ، زردى علامت بيم و ترس . بشره آينهء حالات است ؛ فكر شديد چين بابرو مىآورد ، طرز حركت و اختلاف قامت را هم در حالات و افعال مدخليت داده‌اند و تصورى است چه بسيار اشتباه كه در لباس مىشود . بقول سعدى : خرارجل اطلس بپوشد خر است ، انتخاب الوان و اشكال در سليقه بىمدخليت نيست .\r\n مرد از پى لعل و زر نپويد * طفل است كه سرخ و زرد جويد « 1 » \r\nسعدى راست\r\n توان شناخت بيكروز در شمايل مرد * كه تا كجاش رسيده است پايگاه علوم\r\nولى ز باطنش ايمن مباش و غره مشو * كه خبث نفس نگردد بسالها معلوم \r\nزنى سه دخترش را نزد خانمى برد كه يكى را براى مجالست انتخاب كند . خانم وسطى را انتخاب كرد ، و گفت در فرودآمدن از كالسكه خواهر بزرگتر قدم غلط برداشت دومى قدم درست برداشت و سومى جستن كرد ، اولى چپ است و سومى بىپروا و ادب .\r\n\r\n\r\n","description":"","footnote":"\r\n( 1 ) - خاقانى\r\n","page_name":" 256 ","page_number":288},
  {"content":"\r\n\r\nسعدى گويد :\r\n ز لوح روى كودك بر توان خواند * كه بد يا نيك باشد در بزرگى\r\nسرشت نيك و بد پنهان نماند * توان دانست ريحان از دو برگى \r\nسن از حال صورت پيداست ، در علم فراست قديما جديدا بسيار نوشته‌اند البته مأخذ معلوماتى نميتواند باشد . اتقوا من فراست المؤمن انه ينظر بنور اللّه در حق روشن‌بينان صدق مى - كند كه درجهء سادهء آن خطور قلب است و اگر مورد التفات باشد در اكثر مردم سهمى است .\r\nاز ابن عباس روايت است كه ان فى ذالك ايات للمتوسمين . متوسمين صاحبان علم فراستند .\r\nلاواتر صورت اشخاص را بحيوانات شباهت ميداده ، به زمان ناصر الدين شاه احمد خان و محمد على خانى را بگربه لقب داده بودند . گويند كه هرچه ابرو به چشم نزديكتر باشد شخص جدى و در فكر عميق است . من در مريل عمق فكرى نديدم و در بدذاتى و شيطنت بىنظير بود .\r\nتربيت ذات را تغيير نميدهد .\r\nسنائى گويد :\r\n تو علم آموختى از حرص اينك ترس كاندر شب * چو دزدى با چراغ آيد گزيده‌تر برد كالا \r\nپاخلوسكى وزير مختار روس در قصر خاقان چين بشقابى گرانبها را در جيب گذارد .\r\nيكى از لردهاى انگليس بالطبع دزدى را دوست ميداشت ، در ميهمانيها چيزى از منزل صاحبخانه كش ميرفت . پيشكارش روز ديگر براى صاحبخانه ميفرستاد . پدرم گفت هفتاد سال سعى كردم يكنفر پيدا كنم كه راست بگويد پيدا نكردم . وزارت تلگراف دو هزار نفر تابين داشتند .\r\nاز وجنات صورت و حركات اعضاء بعضى عبارات بمعنائى مخصوص شايع است .\r\nگشاد پيشانى ( صاحب اقبال ) پيشانى كردن ( لجاجت ) .\r\n چو آهن تاب آتش مىنيارد * چرا بايد كه پيشانى كند موم \r\nگره ابرو ( غضب ) چشم سفيد ( لجوج ) چشم به زير ( باحيا ) چشم ماليدن ( عذر آوردن ) كله - شق ( گردن‌كش ) سرجنباندن ، شانه بالا انداختن ، دست برهم زدن ، دست بدست كردن ، پاكشيدن ، لب گزيدن ، گوش خاراندن ، خف كردن ، سبيل سرابالا ، ريش بلند .\r\nيكى در كتاب خواند ريش بيش از قبضه دليل حماقت است ، ريشش را قبضه كرد . جلو چراغ گرفت دستش سوخت رها كرد كوسه شد در حاشيهء كتاب نوشت بتجربه رسيد .\r\n\r\nخواستن مريل امريكائى يا اجل معلق\r\nمريل صاحب منصب جزئى است كه شوستر براى دستهء ژاندارم ماليه خواسته بود و من نمىشناختم . از دو فوج جديد فارس عده‌اى حاضر شده‌اند ، قنسول انگليس گفت خوب است براى مشق و تربيت آنها مريل را بخواهيد . امريكائى است و ملاحظات سياسى ندارد . خواستم ، نميدانستم بلاى جان من خواهد شد ، در ملاقات اول رؤيت او مرا مشمئز كرد . خواسته بودم و بكارش باز - داشتم ، دريابيگى رئيس قشون است و از شاگردان پياده نظام ، در دوره‌اى كه من در دار الفنون ترجمهء اطاق پياده ميكردم ، بمعرفى من پدرم او را بمدرسهء تبريز فرستاد . كفايتى بخرج داد بعد برياست كشتى پرسپوليس به بوشهر رفت . از اوضاع جنوب آگاه است اما قدرى بىحال شده است ، بطوريكه من ميخواهم نفوذ در كار ندارد و در هر صورت نفوذ صاحب منصب خارجه بيشتر است .\r\nبعضى ملاحظات ندارند و متأسفانه بعضى ملاحظات را دارند . از تهران گفتند مريل بىمصرف است .\r\nگفتم نفرستيد ، با اهتمام چرچيل حركت كرده بود ، تجاوز بسيار از حدود كرد و روزبروز از او حركات عجيب و غريب بروز نمود . به خودش اجازهء دادن منصب داد ، هر روز طرح لباس عوض مىكند و كاشف به عمل آمد كه اطلاعاتى ندارد ليكن از طرف قنسول از او تقويت فوق العاده مىشود .\r\nروح هر اداره با كسى است كه اختيار پول در دست او است ، انگليس مخارج ژاندارمرى را تأمين كرده است . استاز رئيس ماليه مطيع قنسول است . خرج بدست مريل مىشود دريابيگى صورتى بر ديوار ،\r\n\r\n","description":"","footnote":"","page_name":" 257 ","page_number":289},
  {"content":"\r\n\r\nمريل ديوانه ، من متحير بتهران گفتم مريل را بخواهيد ، پس از مخابرات عديده علاء السلطنه تلگراف كرد ما نمىتوانيم مريل را بخواهيم خودت ميدانى .\r\nچرچيل در تهران مانع است و من نمىفهمم علاقهء قنسول به اين مرد ديوانه چيست . كارهاى نظام در منزل صمد آقاى تاجر قفقازى بحث مىشود .\r\nكوپال كه در اسلامبول تحصيل كرده است و صاحب منصب غيورى است به من مىنويسد :\r\nبدبختى باندازه‌اى رسيده كه به غير از انتحار چارهء ديگرى نيست ، اين بنده محض وجود محترم بشيراز آمدم بلكه در ايران مانده‌ام ، از مرحمت حضرت اشرف ابدا احتياج ندارم و ميتوانم از راه ديگر معيشت خود را اداره كنم ، تمام كوشش چاكر نگهداشتن شرف نظام است . با كمال اسف به چشم حقيقت‌بين مىبينم كه تمام آمال چاكر در معرض خطر است ، آقاى ميرزا مصطفى خان معاون ماليه علنا در حضور صاحب‌منصبان رژيمان ميگويد كه از قنسول انگليس به من اجازه داده نشده است كه حقوق رژيمان را بپردازم ، تا رئيس فرنگى حاضر نشود ، به‌به از يك مأمور دولت عليه ايران ، خوشابحال مادر مقدس وطن ، پس معلوم مىشود ما بايران خدمت نميكنيم و ريش ما در دست ديگران است . من برياست حضرت اشرف كار ميكنم ، از اين تاريخ ببعد براى نگهداشتن شرف خود استعفا نموده به طرف اسلامبول حركت خواهم كرد ( از رژيمان افواج ملى مراد است ) . او را خواستم دلجوئى كردم و ميديدم آنچه ميگويم اساس ندارد . هوا روشن شده است حشرات از سوراخ بيرون آمده‌اند و مركز نداريم ، دريغ از راه دور و رنج بسيار .\r\n كه بىبهره از آرزو مهدى است * كه از روز شاديش بهره نى است \r\nچهارده فصل در وظايف و حدود اختيارات دريابيگى اعلان كردم و در روزنامه چاپ شد و مريل محدود . بديهى است كه كار فارس يك گوشه از كارهاى مركز است ، ليكن گوشه‌اى است كه بيشتر طرف توجه انگليس است و گوش مرنارد بدهن سفارت روس . من شب و روز خودم را نميدانم كه اين ولايت منظم باشد و از مركز جز جواب مساعد چيزى نميخواهم جواب نميدهند . شرحى بمعين التجار تلگراف كردم .\r\nجواب : تلگراف حضرت اشرف عالى را دادم كه ممتاز الدوله در هيئت جدى بخواند و انجام مطالب تلگراف را بخواهد . وزارت داخله گفته بودند تلگرافى نرسيده ، از تلگرافخانه جويا شدم گفتند رسيده . تحقيق كردم در ادارهء رمز پيدا شد ، وزراء بعضى رفته بودند قرار شد صبح شنبه در جلسهء اول بجواب آن تلگراف بپردازند . شنبه براى يادآورى رفتم ، رئيس الوزاراء كسالتى عارضشان شده تشريف نياورده بودند ، وزير امور خارجه هم كسالت داشت ، وزير داخله هم هنوز معين نشده . بنده قدرى اصرار كردم وضع حال كازرون و فارس را كه اين وضع اداره كردن مملكت نيست ، دو ماه است كه از ايالت متصل تلگراف ميرسد تكليف ميخواهد نه مطالب قبول مىشود نه او احضار . قرار دادند دو بغروب بروند منزل رئيس الوزراء تكليف آخرى فارس را معين كنند .\r\nالبته نسبت بكازرون هم توجهى ميفرمائيد اين بيچاره‌ها از هر حيث تمام شدند . اين عريضه تضييع وقت حضرت عالى است ، خواستم از وضع مركز مطلع باشيد ، همه حيران ، پريشان ، هيچكس نميداند چه كند ، جان در قالب كسى باقى نمانده ، تمام امر بسكوت است كه دولت همسايه چنين و چنان خواهد كرد « 1 » اين وزرائى كه حاضر بودند تصديق ميكردند تا از شور چه درآيد .\r\nمحمد بوشهرى .\r\nاما قضيهء كازرون\r\nفرنگيها تصور ميكنند كه مغزى دور لباس مشق به تاكتيك بقول مرحوم حاج بهاء الدوله\r\n\r\n\r\n","description":"","footnote":"\r\n( 1 ) - خارجه از ما اداره و نظم ميخواهد ، خودمان نميتوانيم بسازيم صفحهء ( 244 ) . اولياى دولت بىكفايتى خودشانرا به پردهء مداخلهء خارجه مىپوشانند .\r\n","page_name":" 258 ","page_number":290},
  {"content":"\r\n\r\nثانى ، كار ساخته است ، از تيك‌تاك ايلات خبر ندارند . بلى در فرنگ ده نفر سرباز جواب هزار نفر اهالى را ميدهد ، فرق است بين آن اهالى و اين اهالى . مردم ايلات از هفت سالگى سوارى و تيراندازى آموخته‌اند ، ده تير سرباز و ژاندارم يكى به نشانه نميخورد و از ده تير مردم اين ولايت يكى خطا نميرود . يادداشت سفارت را ياد كردم ، پانصد نفر ژاندارم را اهميتى ميدهد و ميخواهد محمد على خان را مغلوب كند « 1 » وزرا هم خبر از جائى ندارند از خانه باداره رفته‌اند ، چند نامه فهميده يا نفهميده امضاء كرده‌اند ، به خانه برگشته‌اند . آنچه سفير يا يالمارسن بگويد تسليم ميشوند .\r\nمن هرچه ميخواهم گفته باشم ، انگليس ژاندارم را زير بال گرفته است كه وجه مصارف را من مىدهم ، ميخواهد اظهار حياتى كرده باشد و ملتفت مقتضيات نيست .\r\nروى آن نقشهء جاهلانه امر بژاندارم رسيده بوده است كه بمحمد على خان حمله ببرند ضرب شستى بنمايند و زهره چشمى بگيرند و نامى حاصل كنند و اطلاع مرا لازم ندانسته بودند ، ميدانستند كه من موافقت نميكنم و هنوز موقع را مناسب نميدانم . من همه‌جا عده‌اى تفنگچى محلى يا ژاندارم همراه كرده بودم و به اين تدبير ژاندارم را در راه استقرار داده بودم . تفنگچى محلى راه و چاه را ميداند ، دزدها را ميشناسد و خودش از همان دزدها است . براى گرفتن اجرتى خدمت مىكند و دستك دزد نمىشود . عده‌اى هم تفنگچى كازرونى با ژاندارم همراه بود . اصحاب محمد على خان و اسباب دلخوشى او بود كه جمعى از كسان او نوكرند و حقوقى ميگيرند ، ساكت بودند .\r\nچندى بود از هيچ طرف سروصدايى نبود ، شب 21 اسفند 32 دريابيگى از كازرون راپرت داد واقعهء ناگوار كازرون را بايد حضورا عرض كنم . تا الان كه دو بغروب مانده از طرفين تيراندازى مىشود ، فعلا ژاندارمها سخت محاصره‌اند ، به ميانجيگرى من بايد تا فردا ترك تيراندازى باشد .\r\nمن از هيچ‌جا خبر ندارم ، امر مستقيم تهران آتش برپا كرده است ، معلوم شد صاحب‌منصبان سوئدى تفنگچىها را از راه‌هاى فرعى كه راه‌هاى دزدان است برداشته‌اند ، آنها هم در شهر جمع شده‌اند . ژاندارم خانهء محمد على خان ناصر ديوان را محاصره ميكنند . راپرت داشتم كه دو نفر تفنگچى از كوچه ميگذشته‌اند دو نفر ژاندارم روى بامى پشت مزقل بوده‌اند . يكى ميگويد بزنيم اينها را ، رفيقش ميگويد مكن ، تو نميتوانى و آنها از روزن مزقل ترا ميزنند و چنين مىشود .\r\nاين است جنگ بچه ننه با جنگ مردم بيابانى . استاز رئيس ماليه ، اوگلا رئيس ژاندارم ، مريل امريكائى فضول نظام با مشورت اكونور قنسول انگليس ، بدون رجوع به من عده‌اى سرباز و ژاندارم با توپ به كازرون فرستادند و فرصت تحقيق به من ندادند . قنسول ميگويد مخارج ژاندارم را انگليس ميدهد . استاز حقوق از دولت ايران ميگيرد و نوكر اجنبى است ، ماليه گوش است براى اطاعت قنسول ، اولياى دولت بين من و مأمورين خارجه مگس نقاله .\r\nناصر ديوان از شهر خارج مىشود ، يك ماه زد و خورد طول كشيد ، تلفات بسيار دادند .\r\nژاندارم مفتضح شد و كازرون چاپيده ، كاپيتن اولسن مقتول شد و دستها شق ماند .\r\nبنده دلم خوش است كه حاكم فارسم ، دريغ از زحمتهاى روزها و بىخوابى شبها .\r\nشنيدم صاحب منصبان سوئدى گفته بودند ما از سوئد به غربت نيامده‌ايم كه بحقوق قناعت كنيم و آن جنگ را اگر بامر تهران هم بوده است در جزء به خيال چپاول درانداختند . از تلگرافخانه راپرت خواستم ، رئيس ميگويد كسى متحمل ناصر ديوان نيست ، براى كشته شدن دو نفر ژاندارم هم از برج تعرض نكردند در بازار افتاده‌اند و اشياء غارت را جمع ميكنند و هيچ صدائى نيست .\r\nژاندارم‌ها پاى برج را ميكندند ، دو نفر آنها را زدند . در چنين موقعى مبلغى طرح كرده از مردم ميخواهند ، در تلگراف‌خانه جمع شده‌اند .\r\nآخر ناچار ميشوند بتوسط دريابيگى به ناصر ديوان امنيت بدهند به شهر بيايد تا اطراف آرام بگيرد .\r\n\r\n\r\n","description":"","footnote":"\r\n( 1 ) - نطق لردلامينگتن صفحهء 251 .\r\n","page_name":" 259 ","page_number":291},
  {"content":"\r\n\r\nاكونور - كه به كازرون تشريف برده‌اند و آنچه مىشود براهنمائى ايشان است تلگراف مىكند ، پس از اهداى سلام اميدوارم 23 فروردين به شيراز برگردم شرح وقايع را حضورى بگويم كه بحسن تعليمات خاتمهء رضايت‌بخش يافت . ميخواستم هرگز اين تلگراف را نكنند و اين خاتمهء رضايت - بخش دست ندهد ، از براى بنده هيچ رضايت‌بخش نبود تعليمات مرا ميبايست قبل از فساد رعايت كند .\r\nميبايست جراحى به كازرون برود . غير از كريم خان عموزاده كسى نبود ، نزد من آمد گفتم چه ميكنى ؟ گفت شرف نظامى برفتن است گفتم دست مولى همراه و قل هو الهى پشت‌سر او خواندم .\r\nكريم خان هم عموزاده است هم خاله‌زاده حالا برمن چه ميگذرد خدا دانا است ، در مراجعت گفت در راه تفنگچيان ناصر ديوان بر عابرين مشرف بودند ليكن تعرض نكردند . شكايت من بتهران همه‌وقت اين بوده است كه ادارات سر خود بدون شور كار ميكنند و اگر فهميده و صلاح بود چه بهتر و ليكن تمام خبط است .\r\nايرانىها مغرض ، فرنگيها جاهل ، هرچه فرياد ميكنم يا مرا بخواهيد يا نظمى به كار بدهيد ، آن وزير كه در مقابل مرنارد و يالمارسن و پشت‌بند آنها رأى بدهد كيست ؟ وزراى ما جز بله قربان سخنى به زبان نميآورند ، امنيتى در فارس پيدا شد كه شعبان فراش من از نيريز هزار و پانصد تومان به شهر آورد و مزاحمى در راه نداشت .\r\n\r\nدستور العمل مأمورين\r\n1 - مخارج مأمور از قرار روزى يكتومان است كه بايد از كسى كه او را بمأموريت برده است دريافت نمايد و اگر معلوم شود كه مأمور غير از حقوق معينه در اين تعرفه دينارى از عارض و معروض گرفته است مورد مجازات سخت خواهد شد .\r\n2 - مأمور مكلف است اين تعرفهء خود را در محل مأموريت به حاكم و نايب و كدخدا و ريش سفيد محل هركدام كه حاضر هستند ارائه نمايد و همينطور هريك از طرفين تقاضا كنند بايد بدون تأخير تعرفهء خود را نشان بدهد .\r\n3 - در صورتى كه مأمور بخواهد بموجب حكم وظيفهء خود را انجام دهد و از طرف معروض يا ديگرى ممانعت شود ، مكلف است كه مراتب را به اطلاع و امضاء اشخاصى كه ممكن است ، راپرت كند كه وسايل مجازات امتناع‌كننده از مفاد حكم فراهم و بمشار اليه ابلاغ شود .\r\n4 - مأمور مكلف است كه بموجب حكمى كه در دست دارد رفتار نمايد و اگر بخواهد از مضمون حكم تخطى نمايد معروض نميتواند اين مطلب را علت سرپيچى خود قرار دهد ولى بايد اقدامات بىرويهء مأمور را نوشته به مهر معتبرين و ريش‌سفيدان آنجا رسانيده و همراه بياورد كه تحقيق شده و قرار مجازات مأمور داده شود .\r\n5 - وجهى كه از بابت مخارج مأمور دريافت مينمايد بايد بموجب قبض باشد و كسى كه مأمور را خواسته است بدون قبض دينارى نبايد بدهد كه بعد در موقع شكايت وجوه بدون قبض محسوب نمىشود .\r\n\r\nراپرت مخبر السلطان همشيره‌زاده\r\n« در موقع جنك كازرون و كشته شدن ماژور اولسن بنده مخصوصا از جناب وزير مختار ديدن كردم . از جناب عالى خيلى شكايت دارد ميفهماند كه آقاى مخبر السلطنه ضد اروپائى است در صورتى كه خوب معلوم است كه بىاروپائى نمىتوانيد ايران را اداره كنيد . ( مطلب خلاف اين است اروپائى نميگذارد ما خودمان را اداره كنيم ، ما وقتى ادارهء انگشت‌نما داشتيم كه اروپائى سروپاى برهنه در جنگلها ميدويد ) بنده چون وزير متغير بود سكوت كردم و ضمنا به او گفتم آيا سفارت كه از حكومت مخبر السلطنه مأيوس است ترك دوستى خانوادهء مخبر الدوله را مىكند ؟ ديدم فورا وزير كلمات خودش را تغيير داده و گفت از دوستى با اين طايفه دولت انگليس نميتواند صرف‌نظر بكند .\r\nدر اين‌موقع من با سردى خداحافظى كردم بيرون آمدم . روز ديگر وزير مختار فرستاد كه باز او را\r\n\r\n","description":"","footnote":"","page_name":" 260 ","page_number":292},
  {"content":"\r\n\r\nملاقات بكنم ، رفتم ديدم تعارف زياد مىكند و گفت من سوء ظن دارم از قنسول خودم در شيراز ، مجبورم از شما بپرسم كه آقاى مخبر السلطنه درخصوص قتل ماژراولسن عقيده‌اش چيست ؟ بنده شرحى بيان كردم از طرف جنابعالى كه اولا خوب ميدانيد كه ژاندارم ما عده‌اش كافى نيست كه با ايلات مقاومت كند صحيح است يا خير ؟ تصديق كرد . ثانيا يالمارسن بايد بداند ژاندارمرى نيست كه راه بوشهر را باز كرد بلكه بىغرضى و بىطمعى مخبر السلطنه است تصديق كرد . گفتم آقاى مخبر السلطنه ميگويد اين فرنگىها كه رؤساى دواير هستند من را يكنفر خارجى فرض ميكنند بدون اطلاع من كار ميكنند آن هم خلاف صرفه و تدبير . چون از تلگراف جنابعالى اطلاع داشتم مخالفت ماليه و ژاندارمرى را ثابت كردم و بعد از صرف چاى خداحافظى كرده بيرون آمدم . يك هفته بعد مجددا مرا خواست و خواهش كرد كه من ميخواهم بروم به شكار ترتيبات پليتيكى مملكت بد است ، با وزير مختار روس بايد ده روز در تهران نباشم .\r\nچون بنده ميدانستم از آنتيك خوشش مىآيد و سابقه به تپه داشتم گفتم برويم بخوار و مشغول حفريات بشويم ، قبول كرد . روز پنجم حمل رفتم بخوار ، در اين ده شب در خوار اين بيچاره وزير مختار چه حرفها زد چه شكايتها از اولياى امور كرد و بالاخره شخص وزير به من گفت كه تحقيقات خودم را در خصوص فارس كامل كردم معلوم شد كه قنسول ما در شيراز رئيس فرنگيها شده و رفتار آنها نسبت بآقاى مخبر السلطنه خيلى بد است و نفوذ مخبر السلطنه را ميخواهند كم بكنند در صورتى كه اين خلاف پليتيك ما است . ما بايد روزبروز قدرت مخبر السلطنه را زياد بكنيم و دستورهاى لازم دادم بقنسول كه با خيالات مخبر السلطنه همراهى بكند ، مراجعت بتهران خزانه‌دار را هم ميخواهم و مجبور بهمراهى ميكنم . كاغذ سختى هم بيالمارسن نوشتم كه او هم رفتار ژاندارمرى را در شيراز تغيير بدهد كه اطاعت از ايالت بكنند . اين است اطلاعات چاكر . ناصر قلى »\r\nتونلى مرد خيرخواهى بود ليكن اطلاعات كافى نداشت و البته رأى اروپائيها را ترجيح ميداد .\r\nدر مذاكره با من تونلى گويد ما نميخواهيم مداخله در كارهاى داخلى بكنيم ، تبعيد نصير الملك ، قضيهء كازرون ، جسارت ماليه ، غلطكارى ژاندارم همه براهنمائى قنسول است .\r\n\r\nانتظام امور لار و بىانتظامى مركز\r\nدر نتيجهء اقدامات سيد عبد الحسين لارى آن ولايت از اطاعت مركز سرپيچى مىكند ، در بهار 1333 قوام الملك را بلار فرستادم ، با اردوى كافى ، نظمى در آن حدود پيدا شد و ماليات‌ها وصول ، نصير الملك از اعيان شيراز است و از ماليهء مملكت مستحضر ، تا ادارهء ماليه اطلاعات كافى نداشت به او متوسل مىشدند و از او شور ميكردند ، مستغنى كه شدند او را بىخبر بتقاضاى ميرزا مصطفى خان\r\n\r\n","description":"","footnote":"","page_name":" 261 ","page_number":293},
  {"content":"\r\n\r\n( عقل استاز « 1 » ) ، موافقت قنسول و بدست ژاندارم تبعيد كردند و من حاكمم .\r\nسيف اللّه خان شهاب و مسعود خان كيهان را كه در پاريس درسشان تمام شده بود خواستم .\r\nرامبو نامى را فرانسوى و جهود ، مريل « 2 » ناظر كرده بود و ميخواست آنها باسمت ماژورى كه براى آنها خواسته بودم به رامبو با سمت كاپيتنى كه سرخود به او داده بود سلام بدهند ، روح اللّه نامى را ناظر قرار داده بود و گفته شد بهائى است ، در شهر صدا بلند شد ، گفتم مناسب نيست . تصديق كرد رفت بر درجهء او افزود .\r\nهفده نفر مجاهد از تهران خواست ، اسباب نگرانى اهالى خصوص قوام الملك شد ، بزحمتى عذر آنها را خواستم ، ده هزار تومان براى دولت تمام شد و به تصديق قنسول استاز پرداخت .\r\nدست لشگرنويس را كه از مركز معين مىشود از كار كوتاه كرد ، مؤاخذه كردم ، قنسول گفت دست مريل را بايد باز گذارد . در هر مورد بتهران ميگويم جواب نميرسد ، ماليه و ژاندارم هم باطاعت قنسولند . اينها همه لاطايل است مىنويسم براى اينكه بخوانند و از اين اشتباه دربيايند كه خارجه براى ما دل بسوزاند و ايرادى هم به آنها نيست ، تقصير از خودمان است .\r\nدر هرموقع قنسول در خانهء صمد آقا تبعهء روس ادارات را جمع مىكند و تصميم يك غلطكارى ميگيرند استاز و رئيس ژاندارم حاكمند مريل فراشباشى دريابيگى صفر كسى كه گاه حرف حساب مىزند سعد السلطان كارگذار است كه آخر بروز من افتاد .\r\nاز اقدامات خطرناك ، اقدام ژاندارمرى در شاه چراغ بود ؛ خانى مجنون بقنسول اطلاع ميدهد كه امشب شهر برهم خواهد خورد ، لازم نميدانند به من رجوع كنند ، بدستور قنسول شبانه صد نفر ژاندارم بشاه چراغ ميفرستند ، تيرى از دست ژاندارمى رها مىشود بژاندارم ديگر مىخورد و درميگذرد ، لازم بود آن تير عمدى يا سهوى بضريح يا يكى از خدام مصادف شود از براى اينكه آشوب در شهر بيفتد ، اوگلا را خواستم گفتم بچه دستور اين اقدامات را ميكنيد ؟ شرط كرد ديگر گوش به حرف اين و آن ندهد .\r\n\r\nمداخله در امر نان\r\nقنسول انگليس رؤساى ادارات را به منزل صمد آقا دعوت كرد و در امر نان مشورت ، خواستند به اين بهانه مردم را بر من بشورانند نتوانستند ترتيب بهترى بدهند در اين ضمن غوغاى كازرون ماده را از شهر بخارج منصرف كرد كه تفصيل آن را نواشته‌ام . در آن‌موقع از تهران جواب نرسيد ، قنسول اصرار دارد مريل به سمت رياست نظام به كازرون برود ، گفتم بايد اوگلا سند كتبى بدهد كه موافق است و مريل سند بدهد كه بميل خود ميرود ، از طرف مريل قنسول نوشت كه مريل داوطلبانه ميرود . رفتن عده‌اى بكازرون ابدا مصرف نداشت جز مخارج بسيار مالى و جانى .\r\n\r\nاستعفاء\r\nاز بىترتيبى تهران بتنگ آمده استعفا كردم و بباغ حيدر على خان نواب رفتم ، « العجز آخر تدبير الانسان » آنچه بتهران ميگويم نفى و اثبات جواب نميرسد ، در هرموقع توضيحات ميخواهند گفته مىشود و مطلب مجهول ميماند ، عين الدوله رئيس الوزراء است او را خوب ميشناسم ، روزى در صحبت بىخيال گفتم خارجه به كسى نشان ميدهد كه خدمتى كرده باشد ، فرمودند من از آنها نيستم ، گفتم حضرت و الا شاهزاده‌ايد و استثنا . شاهزاده به من تلگراف مىكند در اين سن و حال مقتضى نبود كه من داخل كار بشوم ( اين اقتضا هيچوقت موجود نبود ) براى خدمت داخل شدم ( كاش نشده بود . )\r\n\r\nتلگراف عين الدوله\r\nتلگراف عين الدوله از صاحبقرانيه : « راپرت تلگرافى حكايت مىكند كه جنابعالى بباغ نواب تشريف برده‌ايد و اين فقره تزلزل و هيجانى در اهالى توليد كرده مگر ممكن است هيئت دولت راضى شوند يا بگذارند كه جنابعالى از كار فارس دست بكشيد و يا سزاوار است كه حضرت عالى مملكت را كه با آن همه زحمت و خون دل\r\n\r\n\r\n","description":"","footnote":"\r\n( 1 ) -  stas \r\n( 2 ) -  Merrill \r\n","page_name":" 262 ","page_number":294},
  {"content":"\r\n\r\nاز آن ذلت به اين حالت آورده‌ايد و اينطور منظم ساخته اينطور به سهولت از دست بدهيد ؟ اگر جواب مطالب حضرتعالى را هنوز نداده‌ام براى اين است كه در مواد آن با حضرات وزراء عظام مشغول مذاكره‌ام ، ميخواهم نتيجهء قطعى حاصل نموده اطلاع بدهم ، راضى نشويد كه از كناره‌گيرى حضرتعالى زحمت و اشكالى توليد بشود ، خوب است فورا به شهر تشريف بياوريد و مردم را آسوده و اميدوار بفرمائيد . سلطان عبد المجيد . »\r\nجواب گفتم : « هر خيالى كه در تهران دامنگير من شد با فقدان اسباب و مخاطرات معلوم بفارس بيايم باز گريبان بنده را گرفته به شهر آورد و باز توضيحات مىخواهند ( خواستن توضيحات براى اين است كه تلگراف مرا برئيس ماليه يا ژاندارم بدهند و جواب آنها را به من از خود رائى نداده باشند ) تلگراف 88 را عرض كردم جواب نرسيد ، هرقدر اختيارات من كمتر باشد راحت‌ترم مردم را بمراكز ديگر حواله ميكنم ، حال صلاح چيست موقوف برأى دولت است فقط بايد رأى دولت را بدانم كه براى من مسئوليتى نباشد ، عادت اين مردم است كه بحكومت رجوع مىكنند چنان كه خود حضرات و الا قبوض شاهزادگان را نزد من فرستاده‌ايد .\r\nما مستشار خارجه خواستيم ، لازم است براى آنها مستشاران داخله قرار داد ، تغيير رئيس ژاندارم قدرى بهبودى در كار آورده است ، علم تاكتيك دانستن غير از تشخيص مصالح دادن است ، نه ماه رياضت كشيدم مملكت هرج و مرج را منظم كردم تا اختيار و رأى از بنده بود روزبروز پيش رفتيم ، حال تصويبات بنده محل اعتنا نيست ، كار به جائى كشيده است كه يكنفر كفشدوز را كه بتحويلدار تلگرافخانه جسارت كرده است تنبيه ميكنند ، از ژاندارمرى مينويسند اين كفشدوز اداره است ميبايست در اداره حكومت شود اگر با اين اسلوب مىشود ولايات ايرانرا منظم كرد از آقايان وزرا يكى بيايد بكند .\r\nنميدانم چه احتياجى بوجود بنده هست ، ماليه و ژاندارمرى كافى است ، اگر حاكم براى حفظ سياست كلى است وقتى رأيش مقبول نباشد وجود معطله بلكه مخل است ، معتقد باداره هستم اما منكر تفريطم ، موسيو استاز با چهار نفر محاسب بدستور من ماليات فارس را جمع‌آورى مى - كنند ، سى هزار تومان تفاوت از براى دولت حاصل مىشود ، بنده عرض نميكنم ژاندارم لازم نيست ، عرض ميكنم ترتيبى لازم است كه ماهى چهل هزار تومان مخارج نتيجهء خودش را ببخشد و ژاندارم ازهم پاشيده نشود ، مشى بر خلاف طبع مملكت آخر ندارد ، اينجا سوئد نيست ادارات ماليه و ژاندارمرى در تحت قوانين مبتنى بر سوءظن باجزاى دولت ساخته شده‌اند ، دولتىاند در دل دولت و نتيجهء مطلوب را نخواهد داد ، من مجبورم داد بزنم كه گفته نشود چرا نگفتى ، حرف دو كلمه است يا اختيار كار يا رخصت فرار ، بپرسيد ، بسنجيد اگر من يك كلمه براى نفع شخصى مى - گويم قبول نكنيد ، بلژيكى و سوئدى چه ميداند كه طريق رفتار با قشقائى و عرب چيست ، ملاحظه فرموديد كه ژاندارم يك حركت پوشيده از من كرد مفتضح شد ، اگر اين مطالب راست است چاره بفرمائيد اگر نه از دروغ‌گويان نادان چه توقع داريد ، دست از سر من برداريد . »\r\nايضا بوزارت داخله - تهران - نمرهء ثبت 3484\r\n« مقام امنع وزارت جليلهء داخله دامت شوكته ، نظر بمقتضيات وقت بنده باز روز سه‌شنبه به شهر آمده رفع تزلزل از اهالى كردم ، با اينكه مطالب را بالاطراف و خيلى واضح عرض كرده‌ام و روز شنبه جواب مرحمت شده بود كه در مجلس وزراء مذاكره و جواب كافى مرحمت خواهيد فرمود ، باز امروز توضيحات ميخواهيد ، در قانون وزارت داخله مادهء 396 و 400 و 421 حقوق و حدودى براى امثال بنده مقرر است ، بر طبق همان مواد قبل از حركت نمرات 8056 و 7789 و 7788 و 7792 و 2081 در تعيين حدود بنده صادر شد و كابينه همه را تصويب كرد . اولا چنان كه در 18 جمادى الثانى عرض كرده‌ام تكليف خودمرا در باب احكام صادره بايد بدانم ثانى آنكه اشخاصيكه امروز در اين مملكت مصدر امور و صاحب استقلال هستند شايسته نيستند و اسباب اخلال امور و زحمت بنده هستند ، همينقدر كه امر شود تابع رأى بنده باشند رفع معايب كليه و\r\n\r\n","description":"","footnote":"","page_name":" 263 ","page_number":295},
  {"content":"\r\n\r\nو جزئيه مىشود و اگر تصور ميفرمائيد كه در مملكتى كه هنوز مقام دولت كاملا ثابت نشده است ممكن است هركسى كتابچه دست بگيرد و مشغول اقدامات مستقيم بشود ، بنده را عرضى نيست همينقدر استدعاى معافى خود را دارد و از اداى مراسم خدمتگزارى معذور است ، بيش از اين توضيحاتى ندارم بدهم .\r\nسه ماه است ادارهء ماليه و مؤديان تو سرهم ميزنند . چند جوان بىتجربه و عده‌اى ژاندارم به اطراف مأمورند ، مخارج گزاف مىشود نتيجه اين است كه شكايت سيد و ملا و تاجر و خوانين به آسمان رسيده است ، اين مردم را بايد ساكت كرد تا ولايت آرامى داشته باشد ، ادارهء مملكت چيز ديگر نيست ، حتى قوام الملك در مركز حكومت عرب بفرياد آمده است ، خرمنها نكوفته مانده ، رعيت بعضى براى شكايت به شهر آمده‌اند بالاخره خودم نشستم ترتيبى دادم كه با ملاحظهء چپاولها و مزاحمت ملخ دو ثلث ماليات وصول مىشود ، بىدردسر و بىهجوم اجزاى ناشى بولايات و رنجاندن مردم ، اگر تصويب ميفرمائيد عمل شود . مهديقلى »\r\nدر 6 آوريل خزانه‌دار كل تلگراف مىكند : « به حمد اللّه بحسن اداره و توجهات حضرتعالى روزبروز اوضاع فارس مقام اوليهء خود را در مملكت ايران درك مينمايد ، نظر به لياقت استاز و اينكه مايل وصول ماليات هستيد بهيئت وزراى عظام اظهار كردم كه در اوايل نصف ماليات وصول خواهد شد حالا مىبينم جنابعالى با بعضى احكام او موافقت نداريد . . »\r\nجواب دادم : « حالا كه پيشرفت امور فارس را بحسن اهتمام من ميدانيد نصايح مرا گوش كنيد ، بجاى نصف دو ثلث ماليات وصول خواهد شد گوش نكردند و پس از مخارج گزاف و توليد غوغا باز بنده ترتيبى دادم كه بدون شكايت در اكثر نقاط تمام ماليات وصول خواهد شد ، مطلب بسيار است گوش شنوا نيست و عيب در خودم است كه شريك نمىشوم و آخر ندارد و فكر ميكنم كه زودتر خودم را خلاص كنم . »\r\nباز بتهران گفته شد : « در باب ماليه قرارى دادم و عرض كردم چون طريق ديگر بدست نياوردند راهى را كه نمودم رفتند رفع شكايت شد من شخصا شكايتى نداشتم .\r\nاستاز محاسب خوبى است ، همدست او ميرزا مصطفى خان شده است و مصلحت در بين نيست ، امروز موقع شمارهء گاو و گوسفند نيست ، برآشفتگى ميافزايد مغز فكر او را گفته‌ام چون مداخله در امورى كه نشود جواب حسابى داد لغو است ، عموما گفته‌ام هركس هر شكايتى دارد بمركز رجوع كند .\r\nبعضى احكام مريل بسمتى كه قنسول براى او قائل شده است .\r\n1 - ميرزا روح اللّه خان مترجم كه درجهء نايب دومى داشت نظر بخدمات مستحسنه از تاريخ اول برج ثور 1332 بدرجهء نايب اولى مرتقى گرديد . رئيس كل تشكيلات و تعليمات قشون فارس كلنل مريل .\r\n2 - نظر بخدمات شايان كه لطف اللّه خان نايب اول توپخانه در جنگ كازرون با توپ شنيدر نموده از اول برج جوزا بدرجهء سلطانى مفتخر و به سمت فرماندهى توپ ما گزيم مقرر گرديد رئيس كل تشكيلات و تعليمات قشون فارس كلنل مريل .\r\nمسخره است اين مطالب را نميخواهم عرض كنم ، ژاندارمرى كه در فارس بود چرا قبل از ورود من در راه كازرون نگذاردند ؟ چرا ماليات وصول نمىشد ؟ تصور ميفرمائيد اثر در 24 سوار لختى هداوند بود ؟ صحت عمل ، درستى قول ، فقدان طمع ، عمل بمصلحت بود ، ميتوانم عرض كنم كه اين معانى در ادارات ديگر نيست و بيش از اين عرض نميكنم . مهديقلى »\r\nمكرر از من مطلب ميخواهند كه جواب روزنامه‌هاى لندن را بدهند و من تصور نميكنم در لندن خبرى باشد ، وزارت داخله ميخواهد اظهار حيات كرده باشد ، گفته شد : « تمام توجه لندن به راه تجارت است و باز است ، مالى در راه عيب نكرده است ، كسى را لخت نكرده‌اند ، شكايتى از طرفى نرسيده است ، الساعه اردوى فسا بهارلو را كه به طرف بندر عباس شرارت ميكردند تنبيه نموده\r\n\r\n","description":"","footnote":"","page_name":" 264 ","page_number":296},
  {"content":"\r\n\r\nعكسى كه در كشن انداخته شد\r\nاز چپ براست : صولت السلطنه سعد السلطان دكتر كريم خان قوام الملك اعتضاد الملك مخبر السلطنه سيف اللّه خان صولت الدوله شهاب الممالك مسعود خان مؤيد الملك سردار احتشام ناظم السلطان\r\nو آنجا آرامشى يافته ، عسكر خان عرب كه عمدهء مايهء فساد بود سياست شده است ، از تجار يزد تلگراف تشكر دارم ، راپرت هرروزه از تلگرافخانه عرض مىشود ، ملتفت نيستم راپرتى كه به درد بخورد كدام است فعلا اينجا دردى نيست . »\r\nتلگراف تونلى « 1 » سفير انگليس بتوسط اكونور « 2 » قنسول خودشان :\r\n13 اوت 1913 والترا تونلى سلام مىرساند ميگويد با تأسف بسيار شنيدم كه جنابعالى استعفا داده‌ايد و خيلى اميدوار است كه در اين‌موقع كه كاريرا به خوبى سامان داده‌ايد رها نخواهيد كرد .\r\nقنسول اين جمله را از قول وزير مختار اضافه مىكند والتر تونلى رفتار شما را بدقت مراقب بوده است و بيش از آن خشنود است كه شما خودتان از نتيجهء كار خودتان رضايت داشته باشيد . نتيجهء حسن ادارهء شما مشهود است و موافقت همكاران شما امرى است مهم ، ادارهء ژاندارمرى و ماليه اطمينان داده‌اند كه بصميميت با شما كار بكنند .\r\nميرزا مصطفى خان را خواستند موسس بجاى او آمد و بسيار مرد معقولى است ، ارمنى است و كاش مسلمان‌ها همه مثل او بودند ، حال فوت كرده است انشاء اللّه بعقيدهء خودش آمرزيده است رئيس ژاندارم هم تغيير كرده .\r\n\r\nملاقات صولت الدوله\r\nدر بهار 1332 بنا شد صولت الدوله ملاقات شود ، به شهر جرأت نميكند بيايد ، گفتم من بخارج شهر ميآيم ، در كشن ناهارى داد ، باتفاق قوام - الملك به كشن رفتيم محل باصفائى است ، باغ خوبى دارد متعلق بميرزا باقر خان همه‌كارهء قوام الملك است ، ميان باغ تختى است ، روى آن محل توقف ماست ، اطراف محلى را در باغ درخت بسيار ميكارند كه سايه افكند و آن را بنه‌گاه ميگويند ، در بنه‌گاه ناهار صرف شد ، بعد از ناهار نشستيم كه صحبتى بشود ، گفتم معروف است افليجى را نزد سليمان آوردند گفت اگر سه نفر رازمگوى خودشانرا به زبان بياورند فلج اين مريض بهبودى حاصل مىكند ، آصف و بلقيس حاضر بودند سليمان گفت من با اين حشمت گاهى از دو نفر عارض و معروض اگر يكى سيبى\r\n\r\n\r\n","description":"","footnote":"\r\n( 1 ) -  Sir Walter townley \r\n( 2 ) -  O , Connor \r\n","page_name":" 265 ","page_number":297},
  {"content":"\r\n\r\nبه من بدهد ميل دارم حق به طرف او باشد بلقيس گفت با اينكه مثل سليمان شوهرى دارم گاهى جوانى را كه مىبينم ، بخاطرم ميرسد كه خوب بود سليمان اين شكل باشد آصف گفت با اينكه مقام من محفوظ است و بر همه تفوق دارم گاهى اين فكر براى من ميآيد كه خوب بود سليمان باشم . فارس آن مريض است ، اگر ما سه نفر راست بگوئيم و بصداقت دست بدست بدهيم ، بلا شبهه فارس شفا مييابد .\r\nدر باغ كشن ميرزا حسن عكاس عكسى از جماعت انداخت كه من كليشه از آن ساختم و هرگز گمان نميكردم كه ايالت فارس و صولت الدوله و قوام الملك در يك لوله بروند كه مقصود لولهء دوربين عكاسى است .\r\nبهار ديگر به عين الدوله تلگراف كردم دستور بدهند در موقع عبور قشقائى ، ژاندارم شهر در پوزهء كشن مشقى بكنند كه جلوه كرده باشند ، جواب نداد و اين قصه سر دراز دارد ، اگر بخواهم بكوتاهى بپردازم اين تلگراف و تلگراف ديگر مرا عين الدوله به صولت الدوله فروخت بده هزار تومان و ده يابو و ده كيسه تنباكو كه بروايت محاسب الممالك چهار هزار تومان و چهار يابو و چهار كيسه تنباكو رسيده بوده است بقيه را بتوسط محاسب الممالك كه وزير تلگراف بود مطالبه ميفرمودند .\r\nسيد شرفه و نيم تاج بين صولت الدوله و عين الدوله واقعند هستند .\r\n\r\nعزل مريل\r\nغلطكاريهاى مريل غير قابل تحمل است ، از تهران علاء السلطنه گفت از ما برنميآيد او را بخواهيم ، خودت ميدانى ، تعجب كردم ، چهارده ماده در وظايف دريابيگى رئيس نظام نوشتم در روزنامه چاپ شد و اختيارات مريل بمشاقى محدود ، صاحب منصب‌ها دانستند كه اطاعت مريل نبايد كرد ، قنسول انگليس سخت رنجيد تا آن درجه كه بتهران رفت اسباب عزل مرا و ابقاى مريل را فراهم بياورد موفق نشد ، تصور ميكنم راپرت رئيس بانك و رئيس تلگرافخانهء انگليس بر خلاف فرمايشات قنسول بوده است ، رئيس بانك روزى گفت در شهرهاى ديگر رئيس بوده‌ام ماهى نگذشت كه چند روز بازار بسته نشود ، هشت ماه است در شيرازم و يكروز بازار بسته نبوده است و از كار نمانده‌ام .\r\nرئيس تلگرافخانه از زمان پدرم در شيراز رئيس است و پدرم را ميشناخت ، گاهى صحبتهاى دوستانه ميكرديم ، به من ميگفت از ما توقعى نداشته باشيد خودتان بايد كار كنيد . مريل دستش از همه‌جا كوتاه شد قورخانه را آتش زد كه مجاور عمارت وكيل بود ، حركت هوا درها را از جا حركت داد . پاره‌هاى نيم‌خروارى را از جرزهاى قورخانه دويست ذرع و سيصد ذرع دور افكند ، چند نفر باروت كوب پاره‌پاره شدند .\r\nاز سه بغروب تا چهار از شب رفته شراپنل‌ها كه آتش به آنها ميرسيد به هوا ميرفت سلب آسايش كرده بود ، آن شب را من به منزل بهاء السلطنه رفتم\r\nمن رنجش قنسول را به اين درجه از عزل مريل نميتوانستم توجيه كنم تا بعدها معلوم شد در جشن تاجگذارى واسموس صحبت سياسى بميان آورد و بىنزاكتى كرد و رئيس تلگرافخانهء انگليس نزاكت بخرج داد و بسلامت كايزر جامى نوشيد ، خوشبختانه من سر آن ميز نبودم پس از جشن از خارجه‌ها ديدن كردم حتى مريل كه از كار خارجش كرده بودم ، خانم مريل را ديدم ، شنيده بودم قنسول غالب چاى را در منزل مريل صرف مىكند .\r\nخانم را كه ديدم درد قنسول در مفارقت مريل آشكار شد ، خانم بروروئى داشت و فوق العاده سرشار و خوش‌برخورد بود ، تنها صرف چاى در محضر و صحبت خانم ميارزيد باينكه قنسول بتهران مسافرت كند كه مريل را نگاه بدارد و قول ناپلئون معروف است كه در هر فسادى ببيند زن در كجاش است .\r\n\r\nرقعهء مخبر الملك\r\nبتاريخ 31 رجب در عريضه وعدهء تفصيل خانها را بعريضهء ديگرى داده بودم ، ولى امروز مطلب واجب‌ترى عرض مىشود و آن حكايت حكومت شما در فارس است كه كم‌كم دارد از آذربايجان بدتر مىشود . انگليسها\r\n\r\n","description":"","footnote":"","page_name":" 266 ","page_number":298},
  {"content":"\r\n\r\nكه در ابتداى ورود خيلى اظهار رضايت ميكردند كم‌كم بناى شكايت را گذاردند ، بدوا به بهانهء عدم مساعدت شما با ادارات فرنگى و پس از شروع جنگ بعنوان آلمان دوستى باندازه‌اى كه از قرار مذكور ملاقاتى با رئيس الوزراءها و وزير خارجه‌ها واقع نمىشد و نمىشود مگر اينكه عزل شما را ميخواهند آنكارى را كه هيئت دولت با وجود ضعف كامل بهر ملاحظه كه بوده تا امروز نكرده است و شايد نخواهد بكند بدون آنكه وسايل لازمه براى نگاهداشتن يك مخبر السلطنه در فارس داشته باشد در صورتىكه انگليس همه‌قسم وسايل با صرف ليره كه اثر مخصوص در وجود مسلمانهاى وطن‌خواه دارد داشته و دارند . دلخوشى ما به اين بود كه شما صولت الدوله و قوام الملك را بجادهء خدمتگزارى به وطن آورده‌ايد ، اين اوقات شنيده مىشود كه هيچكدام موافقت معنوى نداشته‌اند و حال بمخالفت تظاهر ميكنند اگر مخالفت آنها دروغ باشد ضديت انگليس كافى است و با اخلاق ما مردم توقف شما در فارس خيريتى نخواهد داشت .\r\nميگويند كه شما اسلحهء بيطرفى را هم از دست داده‌ايد اخبار موحش است باندازه‌اى كه ديشب بيموقع مزاحم شاهزاده رئيس الوزراء شدم ، ايشان با تمام انتشارات موافق نبوده قدرى تسلى حاصل شد ، امروز در اول وقت مشغول اين عريضه شدم كار را تا آنجا بايد دنبال كرد كه پيشرفت و نتيجه داشته باشد .\r\nبا اينكه اين كاغذ را در پاكت خواهم گذارد و سرشرا هم لاك خواهم كرد ، چون مطمئن از بازشدن نيستم ملاحظه كردم و الا طور ديگرى مىنوشتم . « 1 »\r\n\r\nميرزا يحيى امام جمعه\r\nمردى است فاضل و كريم ، سنى و مقامى دارد و بظرافت روزگار ميگذارد ، برسم مألوف هرروز چيزى از براى من ميفرستد . از الفبا ، موش و گربه تا تفسير صافى ، روزهاى اول ماه نان و پنير ، نوبتى هم يك‌دست رخت - خواب ( من اهل نبودم ) درموقع حركت از فارس همه را موافق كتابچه بمدرسهء منصوريه دادم ، ورقه‌اى چاپ كردم ، بالاى ورقه نوشتم ، الدال على الخير كفاعله .\r\nدر اوايل ورود روزى باتفاق امام جمعه سر قبر حافظ رفتيم . فالى گرفت ، آمد : « ايدل غلام شاه جهان باش و شاه باش » لفظ شاه را امام بفال نيك گرفت ، مگر دلمان را بفال خوش كنيم .\r\nدر سال ملخ‌خوارگى من از بانك صد تومان قرانى نو ميخواستم به فقراء كه در باغ وكيل جمع مىشدند ميدادم بقيه نياز آقاى امام جمعه بود كه غالبا مدتى از روز را در مصلى بسر مى - بردند و آن قرانىها را به مستحقش ميرساندند . در آن تنگى پنجاه هزار من گندم مشهد مرغاب ملك اولاد مرحوم صنيع الدوله به اختيار من بود ، روزى مقدارى در شهر با كمى تنزل نرخ ميفروختند و جلوگيرى از غلا مىشد ، در شهر اعانه جمع شد چند باب دكان داير كردند كه نان زندى از جو ارزان و ذرت بپزند براى فقراء ، در يكى از مراكز زنى خفه شد ، مقدارى طلا همراه داشت از حلقهء انگشترى و دستبند و سينه‌ريز مسكوكات معلوم شد زن كدخداى محل است ، اخلاق اين مردم مانع اصلاح كار خودشان است .\r\nاز شدت دلتنگى روزى از كلام اللّه راه چاره خواستم ، آمد :  لا تُطِعِ الْكافِرِينَ وَ الْمُنافِقِينَ وَ دَعْ أَذاهُمْ وَ تَوَكَّلْ عَلَى اللَّهِ . \r\nمجتهد جامع الشرايط در شيراز ميرزا ابراهيم محلاتى است رحمة اللّه عليه ، گفتند بدار الحكومه نيامده است با علاء الدوله آخر در مسجد وكيل ملاقاتى كرده است ، من به منزل او رفتم اتفاق در\r\n\r\n\r\n","description":"","footnote":"\r\n( 1 ) - آنچه من در تبريز و فارس كردم ميبايست همين نتيجه را بدهد البته وزراء و رجال عالى مقام نمىتوانند ببينند يكى ميتواند مملكت آشفته را منظم كند بطوريكه بتصورشان نميآيد تونلى كه وارد كار بود رفته است ، مارلينگ  ( Marling )  بجاى او آمده است هيچ سابقه ندارد چرچيل هم رفيق قنسول است قنسول هم ذليل مريل .\r\n","page_name":" 267 ","page_number":299},
  {"content":"\r\n\r\nهمان‌موقع پاكتى از تهران رسيد ، پسرش شيخ مرتضى خواند از بىعقيدتى من نوشته بود بمناسبت مصاحبت بهاء الواعظين كه اين مرد فاسق است بزنيد برانيد الى آخر و من در آباده اين كار را كرده بودم . خنده درگرفت . شنيدم ميرزا گفته بوده است من از رفتار فلانى خوشم ميآيد ، اگر هم ريا است خوب ريائى است .\r\nدو نوبت من صبح زود به منزل او رفتم و او زودتر بيرون رفته بود ، خبر كرد بحكومت آمد ، مدتى صحبت دوستانه كرديم ، متأسفانه در آباده قتلى واقع شد و قاتل بهائى بود ميرزا مايل بقصاص بود منهم قول داده بودم ، باصرار قنسول قرار هديه شد و ميرزا مكدر شد و حق داشت ميبايست با اطلاع و اجازهء او باشد و من غفلت كرده بودم .\r\n\r\nرقعهء عنايت السلطنهء سرابى\r\nتصدق وجود مباركت شوم انشاء اللّه سايهء مبارك بر سر عموم بندگان و دولت‌خواهان پاينده باد در اظهار لطف و آقائى و ذره‌پرورى . . . از جانب سنى الجوانب بندگان حضرت مستطاب سيدنا الاجل الاعظم الامجد آقائى مجد الاشراف متولىباشى روحنا فداه مكرر اشاره به اين چاكران فرموده‌اند موجب افتخار و اعتبار و تشكر گرديد و مزيد مرحمت آن وجود مقدس روحنا فداه شده اولا شكر اين نعمت عظمى را اين چاكران بايد بنمايد كه بندگان حضرت اشرف اعظم دامت عظمته در نظر اولياى دين مبين عظمى داشته و اقبال اخروى بيشتر از عزت دنيوى دارند و بعد در زمان فرمانفرمائى آذربايجان هرگاه در جانفشانى قصورى از چاكران شده گذشت آن را استدعا مينمايم زيرا اين معرفت را دربارهء ملازمان حضور مبارك نداشته اگرچه با خلوص نيت خدمت نموده باشد هرگاه حيات باقى باشد بقيهء عمر را از درگاه حق تعالى توفيق جانفشانى مسئلت مى - نمايم . همينقدر استدعا و جسارت دارد نسبت بامور ظاهرى بندگان حضرت مستطاب سيد الاجل الاعظم الامجد آقا روحنا فداه بذل توجه فرمايند كه ملوك روى زمين را حق تعالى اين نعمت كرامت نفرموده كه به بندگان حضرت اشرف اعظم دامت عظمته فرموده استدعاى مخصوص دارد چاكران را متعلق بملازمان حضور مبارك تصور فرمايند و هر خدمتى كه از اين چاكران امكان دارد رجوع و سرافراز ، حكم حكم مباركست .\r\nعنايت السلطنه از خوانين سراب آذربايجان نوشته است ، نسبتا از خوانين ديگر سربراه‌تر بود معلوم مىشود مريد متولى شاه چراغ است كه مرد خوبى است . براى نمونه عقايد و وسايلى كه در مملكت هست و مىشود از آنها استفاده كرد مينگارم .\r\n\r\nحملهء ژاندارمرى به من\r\nسيورت رفت اوگلا بجاى او آمد ، كاردان‌تر است و شايد دستور موافقت هم دارد ليكن دو صاحبمنصب جوان همراه اوست هردو ديوانه .\r\nدر زمان سيورت دو كاكاسياه كه دل ارباب خود را خون كرده بودند و از نزد آنها بيرون آمده مستخدم ژاندارمرى شده بودند يكى از آنها بسيورت حمله‌ور شده بود باصفهانش فرستاده بودند ديگرى روز روشن سيدى را بقتل رساند ، نظميه او را توقيف كرد . دو قتل ديگر از طرف ژاندارمها واقع شده بود و زيرسبيلى گذرانده بودند مردم وحشتى داشتند در طلب قصاص ازدحامى در حكومت كردند كه من مجبور شدم درب حياط را ببندم بعدليه رجوع كردم و حكم قصاص صادر شد . چيلاندر سوئدى آمد كه كاكا را ببرد گفتم برو اوگلا رئيس كل را بگو بيايد مرا ملاقات كند ، رفت ، دانستم كه به ماست مالى خواهد گذراند و وهن حكومت است ، حكم عدليه را امضا كردم و قصاص شد ، عصر اوگلا آمد كه امر گذشته بود . روز ديگر طرف عصر صاحبمنصبان جوان سوئدى مرا محاصره كردند ، درهاى حياط را گرفتند ، آمدوشد را منع كردند ، بىادبانه وارد اطاق من شدند و بتعرض نعش كاكا را ميخواهند و گفتند حكم رئيس است ، گفتم رئيس مرئوس من است خودش بيايد ، باز جسارت كردند ، گفتم نعش كاكا در قبرستان است و روگردانيدم و مشغول مذاكره كه بود شدم ، قدرى معطل شدند و رفتند .\r\n\r\n","description":"","footnote":"","page_name":" 268 ","page_number":300},
  {"content":"\r\n\r\nكارگذار و رئيس تلگرافخانه شيبانى نزد منند ، گماشتهء ارباب جمشيد مهمى داشت ، در گفتگوى آن بوديم ، روز ديگر اوگلا با قنسول انگليس نزد من آمدند ، ميدانستم مطلب چيست ، باوگلا اول دست ندادم آخر گفتم باحترام قنسول دست مىدهم ، نشستند و سبب رنجش را پرسيدند گفتم كاكائى سيدى را على روس الاشهاد كشت عدليه حكم صادر كرد و من قصاص كردم حركت ديروز ژاندارم چه بود و من حكايت كردم ديگر عنوان نكردند اوگلا بادب نظامى برخاست و عذر خواست كه من اطلاع نداشتم رفتند .\r\nشنيدم دسته‌اى از ژاندارم آذربايجانى گفته بودند امر ميكنيد حاضر ميشويم اما اگر حكم جسارتى بايالت بشود شما را خواهيم زد اين است نتيجهء دادن اختيارات به غير مستحق .\r\nدو روز بعد در اخبار رويتر خواندم راپرت قضيه را خبر داده بود و گفته بود حق با ايالت بوده است . اين خبر مورد توجه تهرانيها نشد ، راپرت مفصل بتهران دادم ، عين الدوله وزير داخله كه سمت راوى به خود گرفته است تا سه ماه تلگرافات عديده به من كرد كه يالمارسن « 1 » چنين ميگويد يا چنان ، آخر گفتم راپرت قضيه را مشروحا گفته‌ام ، كارگذار و رئيس تلگرافخانه حاضر بوده‌اند ، خبر رويتر را خواندم ، حقيقت امر در لندن گفته شد ، اگر نميتوانيد جواب يالمارسن را بدهيد مرا بخواهيد جواب مىدهم ، كاكا كه براى قهوه پختن استخدام شده است نظامى نيست ، بالفرض نظامى باشد قصاص به حكم عدليه است ، اين را هم ميگويم من در نتيجهء عذرى كه اوگلا در حضور قنسول انگليس خواست از بىاحترامىهائى كه به شخص من شده بود گذشتم و تصور ميكردم كه دولت جبران بىاحترامى بمقام ايالت را خواهد خواست .\r\nروزگار عين الدوله‌ها را در مملكت زمامدار كرد كه مملكت به اين روز افتاد . مدتى است صولت الدوله سركجتابى دارد ، سيد شرفه در شهر ريزه‌خوانى مىكند ، نيم تاج خانم كه نميدانم چند فن حريف است از تهران بقشقائى آمدوشد مىكند ، چون در هرحال از حكومت بيزارم متحمل نميشوم ، بعدها در تهران از محاسب الممالك كه وزارت پست و تلگراف كرده است شنيدم كه عين - الدوله‌ها تلگراف رمز مرا در اينكه ژاندارم نمايشى بقشقائى بدهند و اينكه در آتيه بايد ترتيب صحيحى بايلات داد بتوسط نيم‌تاج بصولت الدوله فروخته است بده هزار تومان و ده كيسه تنباكو و ده يابو . چهار هزار تومان ، چهار كيسه تنباكو و چهار يابو هم به او رسيده است بتوسط رئيس تلگرافخانهء شيراز مطالبهء باقى مىشود . اين حكايت را قبل ياد كرده‌ام « 2 » ، تكرارش ضرر ندارد ، قند مكررش خوب است .\r\nآنچه حس كردم خودخواهان كه در تهران نشسته‌اند متغيرند كه هرجا ميروم آبى روى كار ميآيد . سپهسالار در تبريز ، عين الدوله در شيراز كارشكنى ميكنند ، مرا ز دست هنرهاى خويشتن فرياد .\r\n\r\nجنگ بين الملل سرآمد علل رمضان 1332\r\nمن نهايت ملالت را دارم ، مقدارى از اثاثه ، كتاب و غيره را بطهران فرستاده‌ام ، شنيدم در راه نايب حسين جلو گرفته و گفته بوده است به بارهاى مخبر السلطنه كارى ندارم لكن يكى از صندوقها را كه سنگين است احتمال مىدهم اسلحه باشد باز ميكنم اگر اسلحه بود ضبط ميكنم ، باز مىكند مىبيند كتاب است رد مىكند . بلى اسلحهء من كتاب بود و دچار جماعتى بىكتابم .\r\nروز 21 رمضان پس از نماز صبح قرآن تلاوت ميكنم ، به نيت حركت قرآن را گشودم ، آمد   أَتى أَمْرُ اللَّهِ فَلا تَسْتَعْجِلُوهُ   اين آيه به من تكانى داد كه ديگر خوابم نبرد در اطاق راه رفتم تا ظهر گذشت فرستادم كارگذار آمد گفتم رفيق خبرى از قرآن دارم و بايد امر مهمى واقع شده باشد دو روز بعد خبر جنگ بشيراز رسيد زاد فى الطنبور نغمة آخر .\r\n\r\n\r\n","description":"","footnote":"\r\n( 1 ) -  Hjalmarson \r\n( 2 ) - بصفحهء 266 مراجعه شود .\r\n","page_name":" 269 ","page_number":301},
  {"content":"\r\n\r\nدر عبور قشقائى از پوزهء كشن قنسول انگليس از صولت الدوله ملاقات مىكند ، در ملاقات اخير صولت الدوله بقنسول گفته بود بر سر اختلافاتى اتفاق ميافتد كه سرى مىشكند يا ندرتا قتلى واقع مىشود ما را وحشى ميخوانيد و در اين جنگ هر روز هزارها نفوس تلف ميشوند تمدن و تربيت است .\r\nواسموس نامى آلمانى كه به طرف تنگستان ميآمده است ، به تعليم انگليس حيدر خان حيات - داودى كدخداى بندر ريك او را توقيف كرد ، موفق بفرار شد ، بشبانكاره و برازجان آمد ، صاحبمنصبى انگليسى او را تعقيب كرده بود ، از من تكليف خواستند گفتم او را تحت الحفظ بشيراز آوردند تعهد كرد از شهر بيرون نرود و رفت . در اين اثنا قنسول آلمان را در بوشهر گماشتگان انگليس گرفتند به هند بردند . شب 22 ربيع الثانى 1333\r\nبىطرفى را نه‌تنها شكستند ، خرد كردند . از قنسول آلمان و واسموس هيچ كار ساخته نبود روى مردم را باز كردند و دست مرا بستند .\r\nدر اين حيص و بيص ووسترف آلمانى هم بشيراز آمد و سمت قنسولگرى داشت .\r\nمردم ايران بعد از قرارداد 1907 بين روس و انگليس به انگليس هم نظر خوشى نداشتند و از براى مساعدت به آلمان حاضر بودند ، تنفر از روس و انگليس و توجه بآلمان معنى داشت يا نداشت عمومى بود . دولت اعلان بىطرفى كرده است ، مردم تنگستان پس از گرفتار شدن قنسول آلمان شب 18 حوت علنا با سياست و رفتار انگليس اظهار مضادت ميكردند ، دور كردن واسموس بدون زدوخورد كلى از تنگستان ميسر نبود و انگليس متوقع . مشفقانه بقنسول انگليس گفتم قنسول آلمان را برگردانيد اين هيجان بخوابد نكردند ، آلمان هم روزبروز پيشرفت مىكند و مردم بر مضادت ميافزايند ، واسموس اعجوبه‌اى بود ، از تنگستان تلگراف بىسيم دروغى به برلن ميكرد و جواب ميگرفت اهالى هم فريب ميخوردند ، در شعبده دستى داشت .\r\nدر اين هنگام انگليس بوشهر را قبضه كرد روى تمبر پست ما چاپ كردند : « بوشهر در تصرف انگليس « 1 » » قنسول به من گفت نظامىهاى ما در اين امر خبط كرده‌اند زيرا بوشهر را در جنوب خاك انگليس ميدانستند حال دير يا زود بايد قشون ما از بوشهر برود و ثابت خواهد شد كه بوشهر متعلق بايران است .\r\n\r\nاعلان در بوشهر\r\nدولت بهيهء انگليس اوامر صادر فرموده‌اند كه قواى دولت بهيه كه حال در بوشهر است فورا شهر و جزيرهء بوشهر را تصرف كند و حكومت بوشهر را به عهده گرفته گمركخانه را در ضبط بياورد . اين اقدام بر خلاف ميل ايشان به جهت مهاجمهء تأسف‌انگيز طوايف بر بوشهر است كه درضمن دو صاحب‌منصب و سه نفر سپاهى كشته شده‌اند . اين وضعيت را دولت انگليس نميتواند تحمل كند و لازم ميداند اقداماتى را كه براى مصالح خود واجب ميداند به عمل آورد و مداومت بدهد تا دولت ايران تنبيه كامل از مقصرين به عمل بياورد و ساير مطالب انگليس را اجابت كند . هيچ اقدام خصمانه بر خلاف مأمورين و اهالى بوشهر نمىشود . تريور حاكم از جانب حكومت نظامى انگليس 19 اسفند 33\r\nتمام اقدامات دولت انگليس در اطراف بوشهر ضرورت نداشت و مردم را حركات خودشان مخالف كرد و ترسى بى جا سبب شد .\r\nواسموس كه در شيراز است مينويسد ديروز كاكاسياه گماشتهء غلامعلى خان از باغبان قنسولگرى عرض و طول منزل را تحقيق كرده است .\r\nووسترف مينويسد كه دو تير به باغچهء قنسولگرى انداختند و يكى از كلاه باغبان گذشته است .\r\nمردم شيراز توجهى بقنسول آلمان دارند ، قنسول انگليس هم عده‌اى تفنگچى از املاك غلامعلى خان نواب دور خودش جمع كرده است .\r\n\r\n\r\n","description":"","footnote":"\r\n( 1 ) -  Bushire under British ocupation \r\n","page_name":" 270 ","page_number":302},
  {"content":"\r\n\r\nتونلى هم احضار شده مارلينگ بجاى او بتهران آمده كه سابقه بامور ندارد و مرد بىملاحظه و تندى است چرچيل هم رفيق اكونور . اكونور ديوانهء عشق با ضديتى كه دارد بهانه هم بدست او آمده است و بر ضد من تلگراف وحشت‌آميز از شيراز بسفارت مىكند و مرا بملاحظهء اينكه تحصيلات من در برلن شده است طرفدار آلمان بقلم ميدهد ، چرچيل هم در تهران دروغ‌پرداز است ، من ميان دو سنگ گرفتار ، بيطرفى را حفظ ميكنم ، طرفين از من طرفيت متوقعند ، انگليس به تجاوزات نظامى ، آلمان به قوت توجه ملى . در تنگستان جنگ تير و تفنگ داير است ، در شهر نزاع نام و ننگ .\r\nسيد حسن حبل المتين نزد من آمد كه ملت از شما يك خواهش دارد ، گفتم چيست ؟ گفت چشم برهم بگذاريد ما قنسول انگليس را عوض قنسول آلمان بگيريم به تنگستان ببريم . گفتم قنسول در امان دولت است و من وظيفه‌دار حفظ او .\r\nدست غيب آمد كه ما در مجلس صلح صندلى ميخواهيم ، در اصفهان و كرمان قنسول روس و انگليس را بيرون كرده‌اند ما هيچ كار نكرديم ، گفتم بىقاعده كرده‌اند راه داشتن صندلى اين نيست و عاقبت كار را كسى نميداند . فاخر السلطنه را فرستادند همان تقاضا را داشتند و گفته شد ژاندارم هم با مردم همراه است ، گفتم اين عمل با حيات من منافات دارد و مجبورم درب قنسولگرى بايستم مرا بايد كشت و وارد شد ، او هم رفت .\r\nپيداست كه سوئديها كه با موافقت انگليس آمده‌اند مخارج آنها از مساعدهء انگليس پرداخت مىشود طرفدار آلمانند و اين امر هم بر اشكالات من افزوده است .\r\nاوگلا احضار شد و رئيس كه بنا بود بيايد نيامد ، در خداحافظى يك تخته قاليچهء كردستانى اعلا باوگلا دادم و در آن‌وقت پانصد ششصد تومان ميارزيد .\r\nشيخ جعفر محلاتى قصد عزيمت به تنگستان كرد ، بميرزا ابراهيم پيغام كردم نصيحت كنيد شيخ منصرف شود ، جواب داد خودتان مستقيم اقدام كنيد ، رئيس كابينه را نزد او فرستادم كه اين حركت صلاح نيست فكر مراجعت را هم بفرمائيد ، گوش نداد .\r\n14 شوال غلامعلى خان ويس قنسول مىنويسد از قرار مسموع مجاهدين از براى بوشهر حركت ميكنند و از جلو قنسولگرى ميگذرند ، هرطور صلاح ميدانيد تداركى ببينيد كه سوء اتفاقى نيفتد . . .\r\nرئيس نظميه را خواستم و گفتم جمعيت را از راه كنار شهر هدايت كند كه چند هزار نفر بودند ، خودم درموقع حركت بباغ امام جمعه به بيرون شهر رفتم كه مشرف بقنسولخانه است كه اگر جمعيت به طرف قنسولخانه بيايد شخصا جلو بروم ، ميديدم كه از كنار شهر رفتند و بيشتر مشايع بودند و قليلى مسافر .\r\n\r\nيادداشت ديگر غلامعلى خان\r\nالبته اجتماع ديروز مسجد حاجى ميرزا محمد حزب دموكرات را شنيده‌ايد ، از حزب دموكرات قريب دوهزار نفر در مسجد جمع شده‌اند و مردم را بقتل و غارت خارجه دعوت كرده‌اند ، اگر جلوگيرى نشود ممكن است حركت زشت اصفهان را از آنجا سرمشق قرار بدهند . البته خود حضرت عالى بصيريد كه چگونه بايد جلوگيرى كرد كه اين شورش غليظ نشود .\r\nولى اين يادداشت امضا ندارد شايد نظر باينكه از قضيهء اصفهان حكايت مىكند يا اينكه اصلا اصلى نداشت و واهمه بود . در هرموقع من اطمينان مىدهم كه سوء اتفاقى نخواهد افتاد و من مراقبم .\r\nاما از صحبت و نطق جلوگيرى نميشود كرد و صلاح هم نيست ، مردم به همين نطقها تشفى خاطر حاصل ميكنند كار از حرف به عمل نميكشد .\r\nباز غلامعلى خان مينويسد : « نتيجهء مذاكرات شفاهى ديروز را خدمت جناب قنسول عرض كردم ، در جواب ميفرمايند چنان كه ديروز خودم هم مذاكرده كردم حضرت اشرف فرمانفرماى فارس هستيد و بالطبع مسئول اين مملكت ، حالا هر قسم كه صلاح ميدانيد محافظت اتباع خارجه\r\n\r\n","description":"","footnote":"","page_name":" 271 ","page_number":303},
  {"content":"\r\n\r\nو ارامنه را كه در شهر هستند خواهيد فرمود و هر پيشنهادى كه داريد از طرف قنسولگرى قبول مىشود .\r\nكاپيتن پوست هم گويا تا دوروز ديگر وارد مىشود و رياست كل گويا با او باشد . ( از مغز چه ديديم كه از پوست ببينيم ) بهرجهت توضيحا عرض مىشود كه تمام نظر قنسول و اتباع خارجه به شخص حضرتعالى است قنسول عصرها در اتومبيل تنها حركت مىكند خود فدوى هم با يك سوار . غلامعلى . »\r\nدر جواب گفتم اگر فشار نظامى را در تنگستان تقليل بدهند البته اثر كلى دارد اما در شهر اطمينان داشته باشيد كه اگر تحريكى قولا و فعلا از طرف اتباع خارجه نشود هيچ اتفاقى نخواهد افتاد ، من شب و روز مراقب هستم ، خودتان ميگوئيد كه در اصفهان چه‌ها شد يك ماه گذشته است و در شيراز كسى دست از پا خطا نكرد ، من جلو عمليات را گرفته‌ام جلو حرف را نمىتوانم بگيرم .\r\nاز روزى كه من دريابيگى را براى رياست قشون اختيار كردم ، موقر الدوله كه با وزارت خارجه روابط دارد بوحشت افتاد ، در تهران با مأموريت دريابيگى مخالفت شد رفع كردم ، وثوق - الدوله 2 جمادى الثانى 1333 تلگراف مىكند كه حاكم بنادر ميگويد هزار تومان زاير خضر اكراميه مىخواست ( در حجاز اسمش خاوه است ) كه مادام كنستانس را رها كند دريابيگى رأى او را زده است كه من خودم به بوشهر ميآيم و دو هزار تومان بشما خواهم داد ، جواب دادم دريابيگى از طرف من اميدوارى ندارد اگر اميدوارى داشته باشد از طرف قنسولگرى است .\r\n\r\nتلگراف من بتهران\r\nوزارت جليلهء داخله . نسخه وزارت خارجه ، در مقابل نصايح مستمر كه بمردم مىشود يك حرف دارند كه جواب ندارد و آن اين است كه در اين موقع ايران چه استفاده خواهد داشت اگر بطوريكه مشهود است آلمان پيش ببرد با عدم شروط روس و انگليس هرقدر ضعيف شوند ما را بسند و از طرف ديگر حمايتى نداريم و اگر روس و انگليس فايق آمدند باز نسبت بما چه عهدى در بين است ؟ بالاخره با اين پليتيك از براى ايران جز خسران نخواهد بود . واقعا اگر دولت اطمينانى دارد و ترتيبى در كار است ، خوب است مردم بدانند . اين نكته هم لازم است عرض شود كه اگر بورود سركار وليعهد روسها باز در تبريز بمانند ، جلوگيرى از هيجان مشكلتر است 6 جمادى الاول 1333\r\nتنها سيد جعفر مزارعى عليه من تلگراف دروغى نميكند ، غلامعلى خان نواب هم محرمانه با رئيس تلگرافخانه شاهزاده مبشر السلطان كه بجاى شيبانى آمده است در كار است .\r\n\r\nرقعهء غلامعلى خان « 1 »\r\nقربانت شوم سلامتى وجود حضرت و الا را خواهان است امشب ساعت دو از شب در منزل شهرى خواهش دارم به قدر نيمساعت تشريف بياوريد مطالبى است خيلى لازم ، بايد به حضرت و الا عرض كنم ، در ضمن هم خدمتى به حضرت و الا كرده بايد حضورا عرض كنم . منتظرم انشاء اللّه تشريف بياوريد شايد ندامت براى خودتان حاصل نشود . زياده قربانت غلامعلى .\r\nرقعهء ديگر - از بابت حضرت اشرف كه مرقوم رفته بود البته خود حضرت و الا بهتر ملتفت خواهيد بود كه در اين مورد ساز و آوازه شايسته نيست كه عرض حضور مبارك ايشان بشود چنان كه بخواهيد عرض نمائيد منتهاى بىلطفى است ، مخلص تصور كردم كه دوستانه با دوست خود مكاتبه كرده‌ام حالا معلوم مىشود كه حضرت و الا ميخواهيد رسميت به اين فقره بدهيد بهرجهت ساعت دو از شب رفته منتظرم .\r\n\r\n\r\n","description":"","footnote":"\r\n( 1 ) - اين رقعه روى كاغذ رسمى بتاريخ دوشنبه 27 رمضان 1333 است .\r\n","page_name":" 272 ","page_number":304},
  {"content":"\r\n\r\n\r\nجواب مبشر السلطان « 1 »\r\nقربانت شوم شبم به زيارت دستخط مطاع روز روشن گرديد ، سلامت وجود مبارك را شكر نمودم ، تلگراف تهران هم اطاعت شد ، خبرى از طرفى نيست هر ساعت اطلاعى برسد تصديع حضور مبارك مىدهم خاطر مبارك راحت باشد . زياده تصدقت مبشر السلطان\r\nسواد راپرت شاهزاده مبشر السلطان رئيس تلگرافخانهء فارس براى غلامعلى خان كه به خط خود معزى اليه ملاحظه شد ديروز هم راپرتى تقريبا بمضمون ذيل مخابره شد :\r\nبواسطهء ناامنى راهها جنس به شهر نميآورند ، نان در كمال بدى و گرانى ، اطراف بىاندازه مغشوش و هرروز دسته‌دسته غارت‌شدگان به شهر ميآيند ، سواد مطابق اصل است .\r\nدروغهائى كه قنسول بسفارت مخابره مىكند كافى نيست رئيس تلگرافخانهء خودمان هم راپرت دروغ بتهران ميگويد ، من با ديدن اصل اين راپرت به روى خود نياوردم ، فرضا بتهران ميگفتم ميفرستادند بسفارت انگليس هرچه سفارت ميگفت به من جواب ميدادند .\r\nايضا سواد كاغذ مبشر السلطان بغلامعلى خان : « قربانت شوم اولا از بابت نقد خواستن قيمت تلگراف خيلى عذر ميخواهم و بشهادت شاهزاده مظهر الدوله كه حاضرند تقصير از همقطارى است كه به بنده اظهار ننموده و الا اينقدرها در تحويلخانه آبرو دارم ، راستى خيلى عذر ميخواهم ، ثانيا پس از رفتن همقطارى دو فقره روزنامه جزو روزنامجات پيدا كردم كه ملاحظه‌اش تصور كردم براى حضرتعالى لازم باشد پاكت كرده بودم بفرستم كه همقطارى آمد با همين عريضه ارسال داشت ، چون اين روزنامجات بايد به ترتيب جاى خود گذارده شود ، مستدعم زودتر اعاده فرمائيد . آقاى فاتح‌زاده هم الان رفتند راه بروند ، براى خواب بنده منزل بيابند ، هرگاه فردا ساعت چهار بغروب بيرون نرفته بودند و منزل بودند تلفن ميكنم سرافراز فرمائيد ، جزئيات هم امشب تا فردا تحقيق و عرض مىشود .\r\nزياده تصدقت مبشر السلطان\r\n\r\nنامهء كاكس باليوز انگليس به شيخ محمد حسين تنگستانى\r\nجناب مستطاب علام فهام شيخ محمد حسين زيدت افاضاته چون يقين دارم كه رعيت صادق ايران هستيد مقتضى ميدانم كه حقايقى را كه شايد نزد خودتان هم باشد به آن دوستدار اطلاع بدهم . دولت انگليس از سابق دوست صادق ايران بوده و در اشكالاتى كه ايران داشته مساعدت نموده ، دولت آلمان و عثمانى سعى دارند كه بىطرفى ايران را پايمال نمايند ، معلوم شد كه قنسول آلمان در بوشهر سعى دارد كه اهالى تنگستان را تحريك بحمله به بوشهر نمايد ، لازم شد كه از بوشهر دفع شود ، از اوراق موجود معلوم شد كه سفير آلمان بدستيارى مأمورين سوئدى ژاندامرى بدون اطلاع دولت ايران امراء و اعيان جنوب را ميخواهد برانگيزاند بمخاصمه با دولت انگليس كه هيچ قصد غير از دوستى با خودتان ندارد ، نه‌تنها خودتانرا دچار مصيبت خواهيد كرد بلكه ثلث دولت خود را نيز مال المصالحه قرار خواهيد داد . . . كاكس باليوز انگليس مقيم بوشهر . »\r\n\r\nجواب 4 جمادى الاولى 33\r\nجناب مستركاكس باليوز انگليس مقيم بوشهر ، تلگراف شما رسيد ، اگر چه باصداقت در تابعيت دولت عليهء ايران حق مخابرهء مستقيم با شما كه نمايندهء اجنبى هستيد نداشتم كما اينكه مخابرهء شما هم ميبايست بتوسط حكومت جليله باشد ، ولى بملاحظهء ضرورت وقت بجواب مبادرت مينمايد .\r\nدر اين‌موقع كه دولت جليلهء ايران مسلك بىطرفى اختيار نموده ، ملت نيز با وصف معلوم بودن احساساتش ، متابعت دولت را كرده است ، دست از پا خطا ننموده . اگر بديدهء انصاف ملاحظه شود دولت انگليس و روس اين بىطرفى را محترم نشمرده و مداخلات دولت متبوعهء شما و روس در خليج\r\n\r\n\r\n","description":"","footnote":"\r\n( 1 ) - در رياست وزراى من سردار اسعد جعفر قلى خان اين مبشر السلطان را خواست معاون كند ، از من احوال پرسيد كه در فارس رفتار او چه بود ؟ گفتم مثل همهء مأمورين ، توضيحات بيشتر ندادم ، چه گذر عارف و عامى همه بر دار افتد ، آنكه مبشر اللسلطان نيست كيست ؟\r\n","page_name":" 273 ","page_number":305},
  {"content":"\r\n\r\nفارس و نقاط شمالى ايران شاهد صدق به اين مطلب است . اينكه آلمانيها در خيال فريب دادن عشاير ايران هستند مطلبى است كه تاكنون برهان قوى بر صحتش بدست نيامده و بر فرض صحت مشترك الورود بوده بلكه شما اين طريقهء غير مرضيه را به آنها آموختيد و كمال اسف را دارم كه بدون مراعات نزاكت مستخدمين ژاندارمرى را متهم به بعضى حركات كرده و حال آنكه به خوبى مستحضر هستيد كه تاكنون حركتى كه منافى بيطرفى باشد از آنها بروز ننموده . اما اينكه دولت خود را فرماندهء بزرگ مسلمانان ياد نموده‌اند خيرخواهانه اعلام مينمايد كه شايستهء دانش و بينش شما نبوده و اين عبارت احساسات دينى مسلمانان را جريحه‌دار مينمايد .\r\n. . . ملت ايران را عقيده اين است كه صدمات وارده از شمال بتصديق دولت انگليس بوده ، هتك احترام ارض اقدس خراسان و سكوت دولت متبوعهء شما اين عقيده را تأكيد نمود . به خوبى ميدانيد كه ملت ايران بعد از متابعت ديانت ، دوستدار دولت و استقلال خود بوده و كمال احتراز را از مخالفت با دولت خود دارد ولى در عين حال همين كه از ناحيهء مقدسهء شريعت حكمى و امرى صادر گرديد مال و جان در راه انفاذش صرف مىكند ، بواسطهء خلف قول و هجوم به بصره بود كه علماى عراق با شما مخالف شدند .\r\nاينجانب بملاحظهء وقت تاكنون توانسته‌ام جلوگيرى از هيجان مخالفت‌آميز نمايم ولى با كمال اسف بشما اطلاع مىدهم كه عمليات اخير شما در خليج فارس و ناصرى و محمره و بردن قنسول آلمان كه به كلى مخالف بىطرفى ايران بود ، بيشتر افكار را بهيجان آورده است . بر شما است كه ترك مهاجمه بكنيد و به ارجاع قنسول آلمان روابط را محفوظ بداريد . اگر عمليات جنگجويانهء شما دوام پيدا كرد جلوگيرى از ملت ممتنع گردد ، ملامت و مسئوليت راجع بشما است كه از خط بيطرفى تخطى نموديد و اينجانب را هيچ ملامت و مسئوليتى نيست لقد اعذر من انذر خادم الشريعه . محمد حسين برازجانى . »\r\nنهايت همراهى را من با قوام الملك كردم « 1 » ، او هم خدماتى كرد ، از آلودگى بيرون آمد ، بر ايلات خمسه مسلط شد ، برحسب خوى موروث نمىدانم چه بسردار اسعد نوشته است كه به من مينويسند ، « 12 رمضان 33 قربانت گردم پس از تقديم ارادت صميمانه چندى قبل عريضه‌اى عرض كردم اينك هم عرض ميكنم ، از اول ورود خودتان بفارس الطاف مخصوص كه دربارهء جناب مستطاب آقاى قوام الملك مبذول فرمودند در انتظام فارس با يك‌نوع اتحاد و اتفاق كه بىنهايت اسباب اميدوارى بنده بلكه هر وطن - دوستى و ايران‌خواهى را از اقدامات شايستهء تمجيد خودتان فراهم داشتيد سزاوار اين بود آن رويهء پسنديده را استدامه داده وسيله بدست اشخاص مغرض ندهند . مدتى است مىشنوم كدورتى فيما بين حضرت عالى و قوام الملك حاصل شده و نمىدانم چه شده است كه ايشان را گله‌مند فرموده‌ايد لازم شد در اين موقع خواهش نمايم هر كدورت و دلتنگى هم در ميان بوده است مرتفع نمائيد . . . على قلى »\r\nموقعى كه من بشيراز رسيدم قوام الملك هشتاد هزار تومان قرض داشت و از شهر قدم بيرون نمىتوانست گذاشت روزى كه من از شيراز حركت كردم مبلغى اندوخته و بر ابواب جمعى خود مسلط بود . بلى من خودم در فكر خودم در فكر استفادهء مادى نبودم حتى دارائى موروث از دستم رفت اما در حدى مانع استفادهء امثال قوام الملك‌ها هم نبودم تا مصلحت از دست نرود و اختيار اهون الضررين محفوظ مانده باشد . نظر مرا در كار آقايان نداشتند ، من براى جيب كار نميكردم و آقايان همه توجهشان بجيب بود و منافعشان جيب .\r\nاز سردار اسعد كه مسلك مرا ميداند و از اخلاق رفقا بىاطلاع نيست ، توقع اين سفارش را نداشتم .\r\nمنحصر بقوام الملك نيست ، صولت الدوله هم كه براى او از دولت شمشير خواستم دمى علم كرده است و شمشير را به روى خودم ميكشد و شرح كشاف بميرزا ابراهيم مينويسد كه فلانى انگلوفيل است و و و .\r\n\r\n\r\n","description":"","footnote":"\r\n( 1 ) - از فاخر السلطنه سوار خواستم به شهر آمدند ، سر كوه را بحيدر على خان نواب سپردم و حكومت نيريز را به منصور السلطنهء عرب دادم به انا و لا غيرى قوام الملك برخورد .\r\n","page_name":" 274 ","page_number":306},
  {"content":"\r\n\r\nچه بايد كرد ، طبيعت هروقت باشد ذات خودش را نشان مىدهد ، قوام الملك و صولت الدوله بو برده‌اند كه دولت انگليس با من كج‌تابى مىكند . قوام الملك كبادهء فارس مدارى ميكشد ، همان حكايت شاهزاده امان اللّه ميرزا است تصور مىكند كه بعد از من فعال ما يشاء مىشود . مىشنوم قوام و صولت الدوله طرح اتحاد جديدى هم ريخته‌اند و شايد بلكه حتما قنسول هم محرك آنها است و هرچه بهروسيله بسردار اسعد خاطرنشان كرده پيش‌بندى نقشه مخالفت است كه در نظر دارند براى من هم على السويه است ، خيال ماندن ندارم ، تسليم سياست غير هم نمىشوم ، اما افسوس ميخورم كه آنچه رشته‌ام چله خواهد شد و انگليس هم پشيمان اما چه سود .\r\nدر حبل المتين خواندم مخبر السلطنه هرجا ميرود انتظامى حاصل مىشود او كه رفت انتظام برهم مىخورد و اتفاقا همينطور هم هست و هرچه فكر ميكنم طريقى بدست نميآورم كه انتظام بعد از من باقى بماند . مرضى در من هست كه در ديگرى نيست .\r\n\r\nاستقراض\r\nپول هم نداريم ، انگليس جلو مساعده بژاندارم را گرفت ، ده هزار تومان از تجار قرض شد ، غلامعلى خان نزد من آمد كه قنسول سلام رساندند گفتند دويست هزار تومان در بانك موجود است بحوالهء شخصى شما پرداخت مىشود گفتگو با تهران هم لازم نيست ، من هم عصبانى بودم هم داخل در داد و ستد نقدى نميخواستم بشوم هم ميدانستم كه عنقريب مرخص خواهم شد و اگر پولى از بانك بگيرم نميتوانم بيطرف بمانم .\r\nگفتم مرده‌شوى پول شما را ببرد وقتى كه به كار مىخورد مضايقه ميكنيد حال كه بايد در لجن ريخت مساعدت ميكنيد ، من نميگيرم و داخل اين كار نميشوم ، رفت . از گرفتن آن وجه مردم به من ظنين ميشدند و حفظ بىطرفى ممكن نبود ، ضمنا به او نصيحت كردم كه شما در شهر مقامى داريد ، با اكثر خانواده‌ها محرميت داريد ، مردم شما را از خودشان ميدانند ، در اين موقع آشفتگى چه حاجت بعنوان ويس قنسولى داريد ؟ گفت زندگى يكروز بنام بهتر از سالها به ننگ است و من ندانستم ننگش در كجا است . حيدر على خان و برادرش غلامعلى خان بضاعتى دارند و معيشت خوب ميكنند و محترمند ، بين من و اين دو برادر خلطه پيدا شده است بل محبتى ، افسوس ميخورم كه عامه از ايشان آزرده شده‌اند نميدانم حب منصب چه بلائى است كه چشم و گوش انسان را مىبندد\r\nدر اين موقع بايد از حرفهاى مهيج احتراز كرد ، على دلوارى از رؤساى تنگستان كشته شد .\r\nكل مشيرى در شيراز محلى است كه اوباش شهر غالبا آنجا سردم دارند و سر راه غلامعلى خان است در عبور ميگويد على دلوارى هم بدرك و اصل شد ، هيچ‌موقع اين حرف نبود ، يكى از جماعت دنبال او برميخيزد او را مىزند و به آن تير وفات يافت و خيلى مايهء تأسف شد خداش بيامرزد .\r\n\r\nتلگراف وزارت خارجه\r\nامروز يادداشتى از سفارت انگليس رسيده است كه عينا درج مىشود ، حال دلايل حتميه در دست است كه اظهارات قنسول انگليس در شيراز صحيح بوده است كه فرمانفرماى فارس مركز تفوهات خصمانه نسبت بمصالح انگليس در آن ايالت است ، فرمانفرما خود را رئيس فرقهء دموكرات طرفدار آلمان و مناقشات بر ضد انگليس قرار داده اين اواخر خود را به اين فرقه ملحق كرده‌اند ، رؤساى فرقهء مزبور همه از دوستان و مخصوصان فرمانفرما هستند و از قرار معلوم برحسب تحريك ايشان كار ميكنند ، معزى اليه و واسموس سعى دارند اشخاص را كه بر ضد خيالات آنها هستند به طرف خود آورده آنها را مرعوب كنند ، حال هيچ شكى باقى نمانده كه احضار فرمانفرما اسباب اطمينان و وضع عمومى خوب خواهد شد . اين مسئله را در هيئت وزراء طرح خواهم نمود . جناب مستطاب عالى دلايلى را كه بر ضد اين اظهارات است با عقيدهء خودتان فورا تلگراف كنيد .\r\n\r\nجواب\r\nوزارت جليلهء خارجه 198 دلايل حتميهء سفارت را ندانستم چيست ، ظنيات را تكذيب ميكنم ، اگر مقصود مذاكرات مردم است و مقالات روزنامه ، آنچه از محمره و بوشهر تلگراف كردند و در روزنامه‌هاى تهران و اصفهان نوشته شد صد يك آن در شيراز گفته نشده است . اينكه دليل از بنده خواسته‌اند دليل\r\n\r\n","description":"","footnote":"","page_name":" 275 ","page_number":307},
  {"content":"\r\n\r\nبا مدعى است ، اينكه افكار آشفته است و مردم مكدر و آزرده ، كجا است كه اينطور نيست ، قنسول انگليس مغرض است ، يكسال است جعليات نسبت به من بتهران ميگويد حتى بتهران مسافرت كرد كه مرا معزول كند و مريل را برقرار . كلاغ از آسمان بپرد براى من تقصيرى ميتراشد و خاطر سفارت را مشوب مىكند ، اگر جلو افكار مردم را مىشود گرفت چرا در تهران نميگيرند ، البته در محلى كه حادثه رخ ميدهد اثرش بيشتر است . قصهء جوالدوز است و سوزن و من بوده‌ام كه تا حال از حوادث جلوگيرى كرده‌ام ، پريروز با او مذاكرات مفصل كردم .\r\nگفتم وقايعى در بوشهر رخ داد و در مردم طبعا هيجانى حاصل شد ، زياد دنبال بكنيد بدتر مىشود ، به حال خود بگذاريد زودتر فراموش مىشود ، با عقيدهء من موافق شد و رفت در تمام سنهء گذشته بنده همه‌روزه در طى مذاكرات در تأمين معزى اليه و عدم وقوع حوادث اطمينان داده‌ام و نوشته بودم مشروط بر اينكه قشون به بوشهر نياورند كه اسباب تجديد تحريك بشود ، روز قبل راپرت رسيد كه عده‌اى در بوشهر پياده كرده‌اند ، شب قنسول رئيس بانك و رئيس تلگرافخانه ميهمان من بودند قنسول اظهار داشت كه محتمل است قراولان بوشهر عوض شوند و باز در جواب سؤال من همين را مينويسد .\r\nيكسال است كه من همه‌روزه استعفا مىدهم الساعه آرزوى من خلاصى از اين محبس است و اراده دارم بىاجازه شرفياب شوم ، احتياط ميكنم رشته پاره شود و به من ايرادى باشد گناه من چيست كه دموكرات نظر به ليره و ستارهء هند ندارد ، آنها كه خودشان را ميفروشند قليلند و جرأت نمايش ندارند كسى محتاج بجلب آنها نيست از دموكرات غير اظهار تنفر چه عملى ناشى شده است كه مورد ايراد باشد اگر من با دموكرات كه قوت ملى دارد مدارا نكنم و مرا از خودشان ندانند و گوش به حرف ندهند با اين آشفتگى افكار بچه‌وسيله ميتوانم جلوى جوشش را بگيرم . حاجى على آقا و پسر او كه رؤساى دموكراتند از من دل خوشى ندارند تلگراف بر ضد مرا امضاء كرده بودند منتها نصايح مرا در آرامش كه خير مملكت است مىپذيرند و اگر من بيطرفى صرف را نگيرم مورد سوء ظن واقع ميشوم . ديگر هيچ‌كار از من ساخته نيست ، بلى ! آن چند نفريكه آن تلگرافات جعلى را بر ضد من كرده بودند وضعيت را ديده حال به طرف من ميآيند ، مىشود احتمال داد كه در آن تلگرافات هم انگشتى بوده است .\r\nاز اين گونه اقدامات كه احتمال داده‌اند در فارس واقع نخواهد شد من مراقب مصالح خودمان هستم ، آلمان يا انگليس يا روس مصالحشان هرچه باشد به من ربطى ندارد و در حدود عهود مشى ميكنم ، به نظر من اقدامات خودشان با آتشى كه در دنيا روشن شده است و احكامى كه حجج اسلام ميكنند مضر به حال خودشان است .\r\n\r\nتلگراف ديگر وزير امور خارجه\r\nغرهء جمادى الاول 1333 ، اين دو سه روزه يادداشت و سواد بعضى تلگرافاتى كه مأمورين انگليسى به سفارت خود كرده‌اند از سفارت انگليس بوزارت خارجه رسيده است كه اطلاع جنابعالى از نكات عمدهء آن واجب است :\r\n1 - وزير مختار در يادداشت رسمى خود مينويسد ميان اسباب واسموس جعبه‌اى مشتمل بر هزار ورقهء تهيج‌آميز بالسنهء سينى و اردو و سنجابى و هندى و انگليسى بوده است كه اهالى مختلفه هندوستان را بشوراند و ضمنا تصريح كرده‌اند شخصى كه چنين مأموريتى داشته در خاك يك مملكت بيطرف مثل يك سرباز مصلح جزء خصم شمرده مىشود .\r\n2 - در رقعهء دوستانه بآقاى معين الوزراء وزير مختار نوشته است كه واسموس ابتدا بادارهء ژاندارمرى و بعد بخانه‌اى در خارج شهر كه سابق سكنى داشته منزل كرده ، دو ساعت بعد از ورود او در كالسكه‌اى كه مخصوصا براى او فرستاده بودند سوار و بديدن حاكم رفت . تلگرافاتى از شيراز رسيده است كه خبر ميدهند كاپيتان ارتانگرين علنا در عرض راه وطنخواهان ايرانى را بر ضد انگليس دعوت و بناصر ديوان و امين ماليه اظهار داشته است كه در اين مقصود شركت جويند . تحقيق نموده است چند عده تفنگچى مىتوانند براى جنگ با انگليس تهيه نمايند و علنا گفته است ماژور اكونور قنسول انگليس استاز را وادار نموده است كه بژاندارمرى پول ندهد ، اين رفتار ناچار مىكند كه براى\r\n\r\n","description":"","footnote":"","page_name":" 276 ","page_number":308},
  {"content":"\r\n\r\nاحضار سوئدىها از فارس تقاضائى بشود . تلگراف ديگر خبر ميدهد كه نقشهء واسموس اين بوده است كه بقنسولگرى حمله نموده قنسول را دستگير نمايد ، ماژور اكونور باندازه‌اى مخاطره را حتمى ميداند كه اجازه خواسته است تمام نوشتجات مرموزه و محرمانهء خود را آتش زند و ميگويد كه هيچ اشتباهى در رفتار سوئديها نيست و محقق است كه با واسموس همراه و مساعد هستند و نيز فرمانفرماى فارس هم با آلمانها متحد مىباشد لهذا اعتبار اطمينانات دولت ايران محل ترديد و هرگاه امر قطعى در اين مقدمات صادر نشود ايران مجبور خواهد شد كه با روس و انگليس داخل جنگ شود و تلگرافات ديگرى است كه مدلل ميدارد كه در ورود مقدارى اسلحه و مهمات كه در ژانويهء گذشته به بوشهر و محمره رسيده آلمان‌ها شركت و دخالت داشته و اين اسلحه ظاهرا براى ايران وارد شده قسمتى را براى سوئدىها بشيراز حمل كرده و قسمت ديگر هنوز در محمره است و سوئديها شما را فريب داده اسباب خرابى ايران خواهند شد مگر خودتان بخواهيد ما را بازيچه قرار داده اسباب خرابى ايران را تهيه كنيد .\r\n3 - تلگرافات 12 مارس قنسول شيراز است كه خبر ميدهد واسموس وارد كازرون شده مشغول تحريك مردم است . اگر از طرف دولت اقدام نشود اقدامات محلى من بيفايده است بايستى حكم بايالت فارس بشود كه از هيجان جلوگيرى كنند و نيز بتلگرافخانه‌ها قدغن شود تلگرافات جعلى را قبول ننمايند ، تلگراف ديگر قنسول شيراز حاكى است كه اهالى كازرون در تحت رياست شيخ همدانى ملاى ژاندارمرى بخانهء مجتهدين رفته و كاغذهائى در اعلان جهاد ارائه داده ميرزا حسن برادر حبل المتين هم از بوشهر به كازرون آمده مجالس مخفى مىكند ، علماى برازجان تلگرافهاى مفصلى بعلماى كازرون نموده‌اند كه به آنها ملحق شوند . خوب است دولت ايران حكم كند كه تلگرافخانه اين گونه تلگرافات را قبول ننمايد و به حاكم و علما دستور داده شود از اين حركت جلوگيرى نمايند .\r\n4 - در ضمن تلگرافى از بصره خبر ميدهند واسموس علماء و اهالى بهبهان را بجهاد دعوت ميكرده و اين مسئله كه از روى كاغذ آلمانها بدست آورده‌ايم معلوم شده است . اينست خلاصهء اظهار و اطلاعات كه توسط سفارت انگليس رسيده است .\r\nاولا نسبت‌هائى كه به صاحب منصب سوئدى مىدهند در اينجا با كفيل ادارهء ژاندارمرى مذاكره شد او اظهار بىاطلاعى و تقريبا انكار مىكند لازم است جنابعالى تحقيقات لازمه نموده صحت و سقم اين نسبتها را معلوم و در صورت صحت جدا جلوگيرى فرمائيد .\r\nثانيا آن قسمتى كه راجع به خود واسموس اظهار ميدارند آيا صحيح است يا خير .\r\nمنتظر اطلاعات حضرت مستطاب عالى هستم و در هرصورت بايد ساعى بود كه مبادا در شيراز تحريكاتى كه منجر باغتشاش و هيجان اهالى بر ضد بيطرفى شود بظهور برسد و با هر قوه و قدرتى كه داريد از اغتشاش جلوگيرى فرمائيد بطوريكه اين سوء تفاهم از قنسول انگليس خارج و نيز طورى بشود كه سوء ظن آنها از صاحب‌منصب سوئدى بر طرف شود . معاون الدوله\r\n\r\nپاسخ تلگراف\r\nنمره 316 ، مورخهء 5 جمادى الاول 1333 ، اينكه در اشياء واسموس نوشتجاتى بشش زبان اردو و غيره يافته‌اند بنده اطلاعى ندارم اما آنچه در خصوص ورود واسموس نوشته‌اند پس از آنكه واسموس وارد برازجان شد و يكنفر كاپيتان انگليسى بتعاقب او از بندر ريگ به برازجان آمده بود ، ژاندارمها واسموس را در تحت حفظ خودشان برحسب تكليف بشيراز آوردند طبيعتا ورود او بژاندارمرى شد . نظر بحفظ نزاكت يكنفر صاحب‌منصب نظميه را فرستادم باحوالپرسى ، با درشكه كرايه رفته بود ، واسموس درخواست ملاقات كرده بود ، منهم وقت دادم ، با همان درشكهء كرايه نزد من آمد و شرح مسافرت خود را گفت و گمان ميكرد كه من ميتوانم اشياء او را از انگليس‌ها بخواهم . گفتم اين مذاكره بايد در تهران بشود و رفت . پريروز هم آمد كه نتيجه را بفهمد گفتم هنوز اطلاعى ندارم ضمنا اطلاع داد كه يك مقدار از اسباب او رسيده ، روز ورود خواسته بود دو روز در منزل ژاندارمها بماند مخصوصا به او گفته بودند\r\n\r\n","description":"","footnote":"","page_name":" 277 ","page_number":309},
  {"content":"\r\n\r\nبا سوءظنى كه انگليسها از خيالات شما دارند نمىتوانيم قبول كنيم و همانشب بمنزلى كه پارسال در موقع آمدن بشيراز آنجا منزل كرده بود رفت .\r\nدر باب مذاكرات كاپيتان ارتانگرين از پراويتس « 1 » سؤال كردم چيزى نميدانست . ناصر ديوان قطعا و سايرين يقينا اقدامى بر ضد دولت انگليس نخواهند كرد .\r\nتلگرافچى انگليسى كه يكنفر ارمنى است و مگرديچ نام دارد و در كازرون از شيطانها است كه هميشه حكومت كازرون و ژاندارمها و ناصر ديوان در اين سال اخير تغيير او را خواسته‌اند و من ابدا براپورتهاى او اعتماد ندارم ، معهذا تحقيق مىكنم . امروز هم به پراويتس تأكيد كردم قدغن كند ژاندارمها ابدا از اين اظهارات نكنند و خودم هم بناصر ديوان و خوانين دشتى و دشتستان قبل از زيارت تلگراف اخطار كردم كه در اسكات مردم سعى كنند . چون قنسول انگليس امروز صبح نزد من آمده و همين اظهارات را كرد ، او را مطمئن كردم كه اين مطالب صحت ندارد . برعكس ميان مردم شهر اين زمزمه است كه واسموس خوب است به شهر بيايد و در شهر منزل كند . مبادا او را هم مثل قنسول بوشهر بىخبر ببرند ، ملاحظه بفرمائيد افكار چقدر مشوش است .\r\nدر هرحال خاطر اولياى دولت آسوده باشد كه در فارس از اين گونه اقدامات كه احتمال داده‌اند نخواهد شد .\r\nاما در اينكه تمام مردم اعلى درجه افسردگى را از قضيهء بوشهر و بندرريگ دارند ، هيچ شبهه‌اى نداشته باشيد . اگر افكار اين مردم محل ملاحظه است ، شرط عقل اصلاح اين افكار است .\r\nدر ضمن اين مذاكرات امروز با قنسول انگليس گفتم كه ابدا احتمال حدوث حادثه و رفتارى نمىدهم ، در بوشهر هم صلاح نيست قشون پياده نمايند زيرا كه ممكن است پياده كردن قشون تازه باندازه‌اى اسباب تحريك بشود كه اختيار از دست اولياى امور برود . مسئلهء سوزاندن اوراق قنسولگرى را نمىفهمم لابد در قنسولگرى چيزى كه موهم اخلال بىطرفى يا روابط دوستى با ايران باشد نخواهد بود . اما در باب اتحاد ، من با آن خيالات مكرر در تبريز و شيراز بحضرات « انگليسها » گفته‌ام كه ايرانى و طرفدار مصالح ملت هستم ، آلمان و انگليس و روس را نمىشناسم و اگر روزى بنا باشد مجبور شوم بر خلاف مليت خود رفتار كنم كناره خواهم جست . در اين صورت چطور ممكن است من بدون تعليمات در كارى اقدام كنم كه ضررش از شمال تا جنوب ايران را خواهد گرفت . در نظر من اقدامات خود انگليس در اين‌موقع كه آتش دنيا را گرفته و احكام حجج اسلام همه‌جا منتشر است ، زودتر مردم جاهل ايران را تهييج خواهد نمود . در چنين‌موقع كه بعضى اوراق به زبان اردو و غيره را مخل بى - طرفى بدانند و فرياد كنند تعجب نيست . بنده از مردم وطنخواه گرمسير خيلى ممنونم كه در اين موقع بداد و فرياد قناعت كرده‌اند ، خود انگليس از هركس از حال مردم گرمسير بهتر آگاه است و مىداند كه آنها در دفاع وطن خود از دولت خارج واهمه ندارند پس در اين صورت نبايد كارى كرد كه به رگ تعصب اين طوايف بربخورد . اما در باب اسلحه كه به بوشهر و محمره وارد شده است ، بنده همينقدر ميدانم كه پارسال ژاندارمها مقدارى اسلحه به شيراز آورده‌اند البته اولياى دولت بهتر ميدانند و اگر تحقيقاتى هست بايد از گمرك كرد ، از خيالات سوئديها هم بنده هيچ اطلاعى ندارم . در مسألهء قدغن به تلگرافخانه اختيار با اولياى دولت است اما من اينطور جلوگيرىها را بد ميدانم بالاخره مردم از اظهار باقدام دست خواهند زد و از تظلم به تمرد خواهند پرداخت معهذا عرضى نمىكنم . ارائهء احكام جهاد بتوسط واسموس در كازرون باز از سياست‌هاى تلگرافچى آنجاست زيرا كه اين احكام عالمگير است و الان دو سه ماه است كه نقل سر هر بازار است . عمده اينست كه از مردم تحريك فكرى نشود ، حرف در دهان زياده زده مىشود جلوگيرى از تلگرافات چه مصرف خواهد داشت ، قاصد و مكتوب را چه خواهيم كرد ؟ بعقيدهء بنده جلو حرف را نبايد گرفت كه اقلا مردم به حرف خالى خوش بشوند و بغض نكنند . سيد حسن حبل المتين هم مثل سايرين يكنفر از افراد است و در نظر\r\n\r\n\r\n","description":"","footnote":"\r\n( 1 ) -  Pravitz \r\n","page_name":" 278 ","page_number":310},
  {"content":"\r\n\r\nبنده اهميتى ندارد و فعلا هم بشيراز آمده است و بتهران عازم است در مذاكرات امروز با پراويتس رئيس ژاندارمرى كه او را براى نصيحت و دلالت خواسته بودم از هر حيث احتمالات قنسول انگليس را منكر شد . چيزى كه معلوم شد آن بود كه بتعليم مركز ارجاع قنسول آلمان و استرداد اشياء واسموس را از قنسول انگليس در شيراز و بوشهر خواسته است ، گفتم بشما چه ربطى داشت ! گفت تعليمات تهران اين را هم اخطار كرده است كه اگر بخواهند اقدام مخالف بىطرفى بكنند جلوگيرى خواهند كرد .\r\nچيزى كه در اين مذاكرات مضحك است لفظ بيطرفى است . مهديقلى مخبر السلطنه\r\n\r\nتلگراف وزير مختار انگليس مارلينك با رمز وزارت داخله 7 رجب 33 - 18 مه 915\r\nجناب مخبر السلطنه حاكم فارس ، معلوم شد جنابعالى را سه سال پيش به سمت حكومت فارس معين كردند و نظر به تأكيدات سردار اسعد كل مساعدت را وزير انگليس با شما كرده است . دولت انگليس براى موفق شدن شما بمأموريت خودتان پول داده است ، مدتى همهء كارها خوب ميگذشت ، در اين چند ماه اخير شما پليتيك خودتان را به كلى تغيير داده‌ايد و خيلى محل تعجب است اگر سفارت انگليس مجبور شود مناسبات هواخواهانهء خودش را نسبت بشما تغيير بدهد من نصيحت مىكنم بجنابعالى كه حفظ كنيد سعى در بيطرفى را كه آنچه ميدانم ميل اولياى امور هم بر آن است . مكرر بشما تعليمات داده شده است من مبادرت مىكنم در توصيهء اين مقصد كه نه فقط صلاح دولت من است بلكه صلاح دولت ايران و شخصى خودتان است و لازم است بيطرفى عادلانه اختيار نمائيد و پليتيك حاليه خود را تعقيب ننمائيد انتها .\r\nدر رقعهء عليحده قنسول مىنويسد : من فراموش كردم در ضمن تبليغ سفارش وزير مختار بگويم كه موسيو مارلينگ اين اظهارات را از نظر حضرت و الا عين الدوله رئيس الوزراء گذرانده است و تصويب فرموده‌اند ( غلط فرموده‌اند ) .\r\nحضرت و الا لال بودند كه بفرمايند بىطرفى را فلانى بهتر از اين چگونه حفظ كند در صورتى كه هرروز تحريكى از طرف شما مىشود .\r\n\r\nجواب بقنسول انگليس\r\nدر جواب پيغام وزير انگليس خواهش دارم بتهران شرح ذيل را بگوئيد « 1 » افتخار داشتم پيغام جنابعالى را بتوسط ماژورا كونور دريابم ، من مىتوانم بگويم كه هركس از قبول من خدمت فارس را در آن‌موقع كه اشكالات غير قابل انكار بود خشنودى حاصل نمود و من اشكالاتى را رفع كردم كه فوق تصور بود . اما در باب حفظ بىطرفى ، باز عقيدهء من اين است كه در كمال صحت بىطرفى را رعايت كرده‌ام . اگر جنابعالى بتوانيد معين نمائيد كه در يك مورد غفلت شده است دور نيست بتوانم از عهدهء صحبت برايم . رسم من اطاعت از امر دولت خودم است و مطمئن هستم كه در هرموقع بمقتضيات اقدامات من بجا بوده است خصوص در چنين موقعى كه چندان امور در جريان حسابى نيست . ( انتها )\r\nسؤال و جواب را بتهران گفتم بوزارت داخله ( مگس نقاله )\r\nمتمنى هستم اين مشروحه را از نظر رياست وزراء بگذرانيد و از طرف من مستدعى شويد بفرمايند كه تصويب حضرت معظم و تصديق به آن اظهارات وزير انگليس از چه نظر بوده است ؟ تمام گفتگو در سر كشمكش حضرات است با آلمانىها ، تلگراف رمز 23 را ملاحظه فرمايند آيا از آن بىطرف‌تر مىشود كه مطالب را اظهار كرده‌ام ؟ اگر معنى بيطرفى اين است كه مردم را مجبور كنم در دفاع حقوق خودشان حرف هم نزنند ، از بنده ساخته نيست و اگر ممكن است چرا هيئت دولت در تهران نمىكند ؟ جواب حضرت رياست وزراء را به بنده ابلاغ بفرمائيد . مهديقلى\r\n\r\n\r\n","description":"","footnote":"\r\n( 1 ) - شايسته بود بتوسط وزارت داخله جواب بدهم ، كدام وزارت داخله ؟ ! ! شيخ سيف الدين شاهزاده‌اى بود در لباس آخوندى شغلش اين بود هرجا برود و نقل اقوال كند . پدرم اسم او را مگس نقاله گذارده بود ، وزراى ما بين سفرا و عمال خودشان شيخ سيف الدينند .\r\n","page_name":" 279 ","page_number":311},
  {"content":"\r\n\r\nميدانستم كه جوابى نخواهد رسيد و نرسيد . تفو باد بر اين بساط دغا .\r\n\r\nبوزارت داخله 4 جمادى الاولى 33\r\nاينكه واسموس ميخواهد قنسول انگليس را بگيرد واهمه‌اى است كه قنسول را برداشته است ، با كدام قوه ، بنده چه كاره‌ام « 1 » ، برعكس مردم اصرار دارند واسموس از خارج شهر به شهر بيايد . در فارس از اين گونه اقدامات نخواهد شد ، البته افسردگى از قضاياى بوشهر زياد است و تبعيد قنسول آلمان برگ غيرتها برخورده است . اما در باب مناسبات من با مردم دموكرات يا غير دموكرات طبيعى است اگر من با مردم روابط خوش نداشته باشم جلو افكار را با چه قوه بگيرم ؟\r\nبعقيدهء من انگشت بيموقع در كار مىشود و مضرت دارد و تظلم را به نمرد ميكشاند . اما از خيالات سوئدىها بنده هيچ اطلاعى ندارم سروكار آنها بتهران است ، اينجا چيزى هنوز بروز نكرده است .\r\nاز سيد حسن حبل المتين كارى ساخته نيست ، نفرى از افراد است و فعلا عازم تهران ، بنده خيال ماندن در فارس را ندارم ، خواه موافق كسى باشم خواه مخالف . از نيت من شكايت مىشود ، نيت من را كى ميداند ؟ عمل شرط است ، اعمال خلاف رويهء ديگران على رؤس الاشهاد است . پراويتس را امروز خواستم مذاكره كردم ، معلوم شد بدستور مركز ارجاع قنسول آلمان و استرداد اموال واسموس را خواسته‌اند و گفته‌اند كه اگر بخواهند تجاوزات ديگر بكنند جلوگيرى خواهند كرد ، صحت و سقم را از مركز تحقيق بفرمائيد .\r\nاز تهران تعليمات رسيده است دسته‌اى از ژاندارم به برازجان برود ، رئيس ژاندارم كه آشنا باوضاع تنگستان است صلاح نميداند و حق هم با اوست ، صلاح راه و ژاندارم نيست وارد زد - و خورد بشود .\r\nمن مىدانم سر بىصاحب ميتراشم اما چه كنم كار دگر ياد نداد استادم .\r\n\r\nنصر الدوله مدعى قوام است\r\nاستاز رفته است ، موسس بجاى او آمده ، مردى سلامت‌جو و آشنا باحوال مملكت ، مزاحمتى نمىدهد ، نمىدانم چرا او بدون اطلاع من و تهران بدون تأمل پيشنهاد نصر الدوله را قبول كرده آيا اين‌هم دسيسه‌اى بود براى عذر قوام در مخالفت با من ؟ حال قوام در لار است و در شرف مراجعت .\r\nپس از امضاى تهران موسس به من اطلاع داد ، معلوم شد پسر قوام باتفاق مدبر السلطنهء نورى ابواب جمعى پدرش را چهل هزار علاوه قبول كرده است و هيچ فكر نكرده‌اند اين عمل سبب اغتشاش كلى مىشود .\r\nقوام مردى است بىحقيقت ، باشد ، در فارس با وضعيت حاضر از او كار ساخته است . تابع انگليس است ، باشد ، همه قوامند .\r\nبموسس خان نوشتم كه دست بابوابجمعى قوام نمىشود زد ، سى چهل هزار تومان به آن نميارزد كه كانون فساد تازه‌اى در مملكت ايجاد شود ، مصالح بزرگتر هست كه بايد رعايت شود . قبل از ورود قوام ميرزا باقر خان نزد من آمد كه قوام بيست و پنج هزار تومان در اردوكشى مطالب است ، پنجهزار تومان بشما ميدهد كه حساب را تصديق كنيد . گفتم عجب است كه به من چنين اظهارى ميكنند پنجهزار تومان را از مطالبه كم كند .\r\nقوام وارد شد ، قضيهء ابواب جمعى را شنيده بود و از من رنجيده ، چند روزى بتلخى گذشت ، معلوم شد به او گفته بودند ما بتحريك فلانى اين پيشنهاد را كرديم ، كدورت باقى بود تا گماشتهء او در ماليه نوشتهء مرا بموسس خان ديده به او گفته بود معهذا در نتيجهء تشويقات قنسول سرسنگين است و منهم هيچ نميگويم . روزى ميرزا باقر خان گفت ما از شما خجالت ميكشيم گفتم جهت ندارد من از\r\n\r\n\r\n","description":"","footnote":"\r\n( 1 ) - در تلگراف ديگر گفته‌ام كه اگر بىطرفى اين است كه واسموس را بگيرم تحويل بدهم بگوئيد تا بكنم .\r\n","page_name":" 280 ","page_number":312},
  {"content":"\r\n\r\nكسى توقع و انتظارى ندارم .\r\n\r\nدمل\r\n چون كه گله باز گردد در ورود * پس فتد آن بز كه پيش‌آهنگ بود \r\nدر اثر غفلتى فقراتى از مقدمهء مسافرت به فارس از قلم افتاده بود اينجا ياد مىشود .\r\nقوام الملك ، صولت الدوله را معزول كرده ايل قشقائى را به برادر او سردار احتشام داده است ، تلگراف به من مىكند نظر به بعضى اشتهارات كه مفسدين داده‌اند تلگراف ذيل را به من مخابره فرمائيد كه تا فردا قبل از ظهر به من برسد براى سردار احتشام ايلخانى روانه دارم .\r\nبا اردو و استعداد زياد به حضرت عبد العظيم نقل مكان كرده عنقريب بفارس خواهم آمد .\r\nخلاصه ايل را نظم بدهيد و در گرفتارى صولت الدوله اهتمام كنيد الى آخر . جواب دادم تا در محل حاضر نشوم و اوضاع را ندانم مداخله نميكنم .\r\nقبل از رسيدن من صولت الدوله خواهد دانست استعداد من چيست و اعتنا به آن تلگراف نخواهد كرد .\r\nخلاصهء تلگراف جناب حاجى ميرزا يحيى امام جمعه را چون اسمى از پدرم برده است ياد ميكنم ، از شيراز بتهران خدمت . . . با كمال اخلاص عرض ميدارم فرمانفرمائى حضرت اشرف فرج بعد از شدت و پسر بعد از عسر است ، دوثلث فارس بل ايران از خوان احسان عليين آشيان آقاى مخبر - الدوله عطر اللّه روحه بهره‌مند بوديم . زنده است كسى كه در تبارش باشد خلفى بيادگارش على - الحساب يك جلد قرآن بسيار اعلى حاضر بود تقديم شد انشاء اللّه وسيلهء فتح مبين و نصرت قريب است . . . يحيى امام جمعه\r\nحاجى آقا وكيل فارس از روزيكه صحبت رفتن من بفارس است هرروز ميآيد شرح كشاف صحبت مىكند و از نقشهء من ميپرسد . صرف نظر از آنكه در بوستان خوانده‌ام :\r\n اگر جز تو داند كه رأى تو چيست * بران رأى و دانش ببايد گريست \r\nنديده نسنجيده چه نقشه خواهم داشت و اگر هم نقشه ميداشتم نميگفتم .\r\nبهاء الواعظين بعنوان اينكه در چلهء مرحوم صنيع الدوله بمنبر رفته و نطق كرده و ديگران از ناصر الملك ملاحظه داشته‌اند خودش را به من چسبانده به ابن بابويه آمد وجد مىكند كه با من بفارس بيايد و من نظر به آنچه شنيده بودم كه اسكناس زياد با او ديده بودند ملاحظه داشتم . به خيال بودم در موقع حركت عذر او را بخواهم ، روز قبل از حركت آمد و نوشته‌اى از مرنارد « 1 » ارائه داد كه او را مفتش مخفى ماليه قرار داده است . با ملاحظهء مكتوب مرنارد كه سفير روس مايل به مسافرت شما نيست بر سوء ظن من افزوده شد . اما با نوشتهء مرنارد نميشد فعلا اقدامى كرد ميشد حدس زد كه مرنارد او را بسفارش سفارت روس معين كرده است .\r\nخبرى كه از فارس دارم خبر اسمارت قنسول انگليس است كه بتونلى ميگويد پنجاه نفر سوارى كه قوام الملك جلو حاكم فرستاده بود ، بوير احمدى در خان خوره خلع سلاح كرد .\r\n25 شعبان از ابن بابويه حركت كرديم ، در راه تازه‌اى نداشتيم ، مگر اينكه در علىآباد يكى را عقرب زده بود آمونياك براى او فرستاده شد . در موقع حركت خواستم درياچهء ساوه را از نزديك ديده باشم ، اطراف درياچه تفرج‌گاههاى زمستانى خوب مىشود ايجاد كرد منتها مردم ما اين ذوق را ندارند ، جمعيت از جاده حركت كرده بودند . من با يك جلودار كه همراه داشتم از كنار درياچه ميان‌بر به طرف منظريه رفتم ، در اطراف درياچه شنيده بودم كه گاهى زمين سست است و شخص فرو ميرود ، احتياط كردم ، از هرجا كه سنگ نمايان بود ميگذشتم ، آخر از هضبه‌اى بالا رفتم آنطرف منظريه پيدا بود . قريب دو ساعت تند و كند راه بود ، نزديك غروب به منزل رسيدم ، كنار آبادى منزل گرفته بودند و تخت‌هاى خواب را بيرون چادر زده بودند ، آب پاشيده بودند ، سر شب حاجتى پيدا\r\n\r\n\r\n","description":"","footnote":"\r\n( 1 ) -  Mornard \r\n","page_name":" 281 ","page_number":313},
  {"content":"\r\n\r\nشد ، به محلى كه بود رفتم ، بهواى چراغ جانورها سر از سوراخ درآوردند ، سوسك زردى از نظر من گذشت دنبالش هيكل سياهى ، دقت كردم عقربى كلان بود ، متوجه شدم ديدم از هر روزن عقربى سر بدر مىآورد ، بعجله برخاستم رفتم ، جمع‌آورى لباس را بيرون انجام دادم ، در هرحال منظرهء هولناكى بود .\r\nهست درختهائيكه در نمكزار نشو و نما مىكند ، اطراف درياچه را مىشود آباد كرد . از خارجه وقتى مشترى شدند ، اما صلاح نبود در دل مملكت ريشه كنند و داخله آنكه دولت است در اين فكر - ها نيست و آنچه ملت است اين ذوق را ندارد .\r\nدر قم دو روز توقف شد ، امين السلطان اتابك اعظم منازل خوبى در قم دارد ، كاشان به اختيار نايب حسين است تصميم گرفتيم از راه دليجان برويم\r\nدر اصفهان 15 روز معطل شدم كه فوج حاضر شود نشد و مرنارد هم وجه لازم را نفرستاد . عوض اينكه در اعزام فوج اهتمام بشود از دريابيگى كه او را براى نظام همراه ميبرم شنيدم كه سردار ظفر حاكم اصفهان و شاهزاده صارم الدوله پسر ظل السلطان بىميل نيستند كه توپهاى ما را از دست ما بگيرند و خبر محتمل صدق و كذب است .\r\n\r\nاحضار\r\nروز 3 ذيقعدهء 33 دو ساعت بغروب مانده تهران حضورى خواسته بود ، باتفاق قوام الملك به تلگرافخانه رفتم ، چهارم ذيقعدهء 30 دو ساعت بغروب مانده وارد شيراز شده بودم .\r\nپس از تعارفات ، آقاى مستوفى گفت شما را براى خدمت ديگر در تهران لازم دارم ، كارها را بهركس صلاح مىدانيد بسپريد ، گفتم آقاى قوام الملك از لار برگشته‌اند حاضرند و از ايشان بهتر كيست ؟\r\nحس كردم كه شانه‌هاى من سبك شد و راحتى در حال خود مىبينم به منزل آمدم .\r\nچند روز قبل اين مژده را شمس العلماى گرگانى به من داده بود و خودم منتظر بودم و خواستار .\r\nمژدهء وصل ميدهد گردش آسمان مرا چند روز است ميشنوم در كابينهء جديد وزارت عدليه بنام مبارك نامزد شده معلوم است حال چيست بلكه عموم اشخاص بىغرض و با اطلاع قلبا و لسانا بعدليه خيلى اميدوار شدند ولى بدون استثناء گفتند حيات عدليه و ممات فارس در اين انتخاب مندرج است .\r\nدر موقع تنگى نان صفحهء 267 در جواب ريزه‌خوانىهاى مدعى اعلانى چاپ شد .\r\nپس از استعفا ، چند روزى به باغ جهان‌نما نقل مكان شد كه فعلا متعلق به ميرزا محمد باقر خان پيشكار قوام است ، عمارتى دارد دو رو اشجارش غالب انار است ، روزى براى استحمام به باغ ارم رفتم كه متعلق به ابو القاسم خان نصير الملك است ، شوريده را براى صحبت دعوت كرده بود ، ساعتى پس از استحمام فارغ از قيل و قال به صحبت حال گذشت ، ميديدم كه آنچه در سه سال رشته بودم چله خواهد شد . در موقع وداع نصير الملك ديوان شوريده را به خط ميرزا علينقى خوشنويس هديه كرد و تحفه‌اى است .\r\nدر اطراف شيراز باغات خوب متعدد است ، منجمله باغ گلشن ( عفيف‌آباد ) متعلق به نصر الدوله كه غالبا به آنجا ميرفتم ، باغات شخصى همه آباد است ، باغ تخت كه دولتى است خراب ، در دامنهء كوه واقع شده است ، بدوأ بنائى بوده است آباد كردهء اتابك قراجه سلقرى ( 480 ) و تخت قراجه‌اش ميگفته‌اند . آقا محمد خان تجديد بنائى مىكند و تخت قاجارش مىنامند . محمد شاه طبقات و حوضى كلان بر آن ميافزايد ، در همهء طبقات حوضها با فواره بوده و آثارى پيداست ، حوض پاى كوه نود ذرع طول و شصت و پنج ذرع عرض داشته . مختصر عمارتى كه باقى بود به تصرف ژاندارم داده شد « 1 » .\r\n\r\n\r\n","description":"","footnote":"\r\n( 1 ) - فرصت الدوله از ادباى ذىشأن شيراز كتابى باارزش بنام آثار عجم در جغرافياى فارس و آثار تاريخى نوشته است و ابنيهء جديد و قديم را ذكر كرده است . آنچه در شهر بر ساير بناها مزيت معمارى دارد بازار وكيل و بينهء حمام وكيل است كه از حيث تناسب قابل تمجيد است و هشت ستون در آن كار رفته كه گفتند سنك آن را از دور جاى آورده و تراش آن بقواعد هندسى ممتاز است .\r\n","page_name":" 282 ","page_number":314},
  {"content":"\r\n . \r\n","description":"","footnote":"","page_name":" 283 ","page_number":315},
  {"content":"\r\n\r\n\r\nتسليت\r\nلدو اللموت و ابنو اللخراب تسليت ناراضى است و خوش كردن دل بعبارتى نظامى گويد :\r\n ز باغى كه پيشينگان كاشتند * پس آيندگان ميوه برداشتند\r\nچو از بهر ما كشته شد چند چيز * ز بهر كسان ما بكاريم نيز \r\nچه بايد كرد كه ناكسان كشته‌ها را از بين مىبرند باز بايد كاشت و از تناسل و توالد چاره نيست و لوموت ناگزير است .\r\nشوريده اديب و شاعر معروف شيراز در كلام منظوم يد طولائى دارد ، با اينكه از هفت سالگى نابينا شده است كنايات لطيف در كار ميآورد .\r\nگويد آسمان زردى مغرب بخاطرم است ، قصيده‌اى براى من فرستاده بود مطلع آن ياد مىشود .\r\nدورنماى باغ تخت در موقع آبادى\r\n آمدند آن دو لعبت نورس * عيد از پيش و فرودين از پس \r\nچند بيتى از جواب\r\n باز نوروز آمد و بهوس * از چپ و راست ميدود هركس\r\nحاصل سال رفته چيست ترا * نگر آخر يكى نظر واپس\r\nگردش روزگار تكرار است * آنچه صد بار ديدى آخر پس\r\nبگذر از گنج تا رهى از مار * نشوى خوار گر نجوئى خس\r\nمهدى از سختى عمل مهراس * لطف مولى بود ترا محرس\r\nاز غم روزگار لا تحزن * وز در كردگار لا تيئس\r\nآنچه دانى بگوى بىپرده * گر چه نتوان به حق كشيد نفس \r\nدر موقع ديگر در شكايت از صارم السلطان اشعارى فرستاد منهم جوابى گفتم نسخهء هردو از دست رفت از جواب خودم چند شعر براى ناصح الممالك فرستاده بودم پس از مراجعت از او گرفتم .\r\n من نيم آصف و با ملك سليمان چه كنم * چارهء ديوصفت مردم نادان چه كنم\r\nقوم گوساله‌پرستند يد بيضا كو * بىعصا كروفر موسى عمران چه كنم\r\nعيسى از مردم نادان بفراسخ بگريخت * من كجا چارهء اين حمق فراوان چه كنم\r\nآسمان دور و زمين سخت و جهان پرآشوب * چكشم بر سر و من بر سر سندان چه كنم\r\nموج سخت است و هوا منقلب و كشتى سست * دامن نوح نگيرم غم طوفان چه كنم\r\nمن كه در كشمكش دهر اسيرم چون گوى * گر بهر سوى نيندازم چوگان چه كنم\r\nمهديا رشته ز هر سوى گسسته است مرا * دست حاجت نبرم درگه سيحان چه كنم \r\n\r\n","description":"","footnote":"","page_name":" 284 ","page_number":316},
  {"content":"\r\n\r\nدر موقعى هم قطعه‌اى براى من فرستاده است ياد مىشود چون خط ميرزا علينقى بود گراور كردم براى من گلستانى هم نوشته است .\r\n\r\nكار بيكارى\r\nدر سورمق منزلى كه گرفته بودند عمارتى ميان باغچه بود به نقشه‌اى كه معروف به كلاه فرنگى است ، وسط فضائى و اطراف اطاقها . آن نقشه مرا به خيال رسم طرحى انداخت ، اندك‌اندك حواشى بر آن افزوده شد ، البته از حدود قدرت من بيرون رفت چون از آن نقشه خوشم آمد گراور كردم بماند حالا كه اندرونى بيرونى شده است و اصطبل گاراژ بسيار از حواشى را مىشود كاست .\r\nيكى از كسبه بتحريك يا بموجب بداخلاقى خودش بىحوصله شد براى مختصر طلبى كه از ناظر من داشت ، بالاى بام بيموقع اذانى هم ميگفت و اين عالم هم سير شد . امام جمعه نوشت كه از ولات اسبق شال داشتم ، اسب داشتم ، انگشترى داشتم . نوشتم :\r\n\r\n","description":"","footnote":"","page_name":" 285 ","page_number":317},
  {"content":"\r\n\r\n چندانكه مروت است در دادن * در ناستدن هزار چندان است \r\nخودش روزى براى من نقل كرده بود كه يحيى خان مشير الدوله كاغذى از بغلش درآورد به من داد عوضى بود و از رئيس قراسوران سروستان كه نوشته بود بارى را زديم و بقچهء شالى هم در آن هست كاغذ را به او پس دادم كه بايد اشتباه شده باشد ، من از اين گونه شال‌ها نداشتم .\r\nمنتظم الحكماء كه با كريم خان بشيراز آمده بود با من برميگردد ، دوستان به او گفته بودند همراه فلانى مرو براى او خطر است ممكن است به تو هم آسيبى برسد ، گفته بود ميروم هرچه مىشود بشود .\r\nنقشهء طرح عمارت بقلم خودم\r\nدر شيراز روزنامه نبود فرصت الدوله را گفتم روزنامه‌اى داير نمود ، درآمد ، نمره‌هاى اول را خودم نوشتم ، آيه‌اى از قرآن و اشاره‌اى بوظايف روزى فرصت الدوله گفت مطلبى نداريم چه بنويسم ؟ گفتم در بازار وكيل گوشه‌اى بنشين ببين مردم چه ميگويند از صحبت آنها مقاله و موضوع بدست بياور . نمرهء اول روزنامه كه هفتگى بود به سه‌شنبه پانزدهم جمادى الاولى 1331 افتاد .\r\nعليقلى خان رئيس ژاندارم همراه من آمد و اهتمام در محافظت همانقدر مىشد كه كرد .\r\nبمصلحتى قرار شد چند سوار هم قوام الملك همراه كند و خود مصلحت دانست كه چند سوارى هم از صولت الدوله همراه باشد بعبارت ديگر چند عرب و چند قشقائى پنجشنبه 19 ذيقعدهء 33 از شيراز حركت شد .\r\nدكتر كريم خان كه مطبش رونق گرفته بود در شيراز ماند ، اعتضاد الملك عموزادهء منتظم الحكماء و كوپال با من مصاحب شدند و نعم المصاحب .\r\nمراقبت ژاندارم از روى تعصب و محبت بود از روى وظيفه بعشر آن هم مكلف نبودند ، سوارها را در آباده خلعت و انعام دادم مرخص كردم ، عليقلى خان تا امين‌آباد خاك اصفهان با من آمد . روى هم را بوسيديم جوان غيرتمند لايقى بود ، در غوغاى شيراز بعد از من كشته شد ، خداوند رحمتش كند غرهء ذيحجهء 1333\r\nمن با مال شخصى حركت ميكنم و مختصر بنه همراه دارم اثاثه هرچه بود عليحده فرستاده بودم .\r\n\r\nمنازل بين راه\r\nزرقان ، كنارهء سيوند ، علىآباد ، در قادرآباد ملك اولاد صنيع الدوله يك شب خستگى دركردم ، حاجىآباد ، ده‌بيد ، خان‌خوره جاى كبكها خالى بود ، سورمق ، آباده ، شورجستان ، ايزد خواست از دور خيلى\r\n\r\n","description":"","footnote":"","page_name":" 286 ","page_number":318},
  {"content":"\r\n\r\nنمايش دارد و از نزديك جاى كثيفى است . امين‌آباد ، مقصودبك ، شاهرضا ، مهيار ، در مهيار كاروانسراى عباسى بناى مفصلى و محل تفرج صفويه بوده آثار باغى دارد و چهار خيابانى بىدرخت باقى است ، من تا نيمهء باغ رفتم خسته شدم ، قلعه‌شور ، اصفهان 4 ذيحجه .\r\nسردار اشجع بختيارى حاكم است بجاى سردار ظفر آمده است ، پذيرائى فرمودند . براى طفره از ملاقات نايب حسين كاشى از راه عراق حركت شد ، نجف‌آباد ظاهرا متعلق بسردار اشجع بود ، گماشتهء او ناهارى تدارك كرده بود بسيار عالى رنگين و همهء غذاها مأكول و ممتاز ، آنچه بخصوص بخاطرم مانده كوكوى سبزى بسيار ممتاز بود . هرچه در نجف‌آباد خوش گذشت در تيران بد گذشت .\r\nدر آبادى اطاقى بود گفتند بهتر منزل است ، در و پنجره نداشت و در اطراف رف كند و چيده بود ، مجبور شديم شب را در طويله بگذرانيم ، آب و جاروئى كردند ، اما بوبه آب و جارو بيرون نميرود بهرحال اين شب هم گذشت .\r\n از سر شب تا سحر بودند در بزم بدن * پشه‌ها سازنده كك بازنده بنده چنگ‌زن \r\nتندرون منزل سوم است ، دامنهء خونسار درهء تنگى است ليكن بسيار باصفا است ، در منزل يكى از تجار منزل كرديم عمارت خوبى داشت و قدرى گز تازه براى من فرستاد . گلپايگان دو روز محل توقف بود ، مردمش هنرمند خصوص در نجارى و منبت ، امامزاده‌اى دارد رفتيم ببينيم صحن بزرگى داشت و بقعه ، چيزى كه به نظر خيلى غريب بود طاق مقصوره بود درست برعكس مسجد شيخ لطف اللّه در اصفهان كه آنجا طاق را قسمى روى فضاى مربع برگردانيده‌اند كه فصل مشترك به نظر نمىآيد و اينجا قسمى كه شخص تصور مىكند طاق روى هواست و پايه ندارد در مراجعت خادمى پيش آمد كه آفتابه‌اى اينجا بود ؟ گفتم آفتابه در جيب نميگنجد اگر دست كسى است بگير . كمره ، سلطان‌آباد شهر تميزى است خيابانهاى شطرنجى نسبتا گشاد دارد مخبر همايون همشيره‌زاده در آنجا است و منزلى دارد و شب اتراق شد و خوش گذشت . كيسه ته كشيده بود صد و پنجاه تومان قرض كردم 15 ذيحجه ابراهيم‌آباد ، دستجرد ، قم تهران الحمد للّه على السلامة .\r\nنظام السلطنه بفارس رفت از راه بهبهان كه قبلا صولت الدوله را ملاقات كرده باشد با او ساخت ، قوام الملك و نصر الدوله را گرفت . بسعى قنسول انگليس قرار شد بفرنگ بروند ، در راه برحسب مواعده كسان صولت الدوله بر سر آنها ريختند ( منزل اول ) نصر الدوله كشته شد قوام الملك فرار كرد و خودش را بقنسولگرى رساند . فارس آشوب شد ، نظام السلطنه معزول ، در ازاى اين خدمات شبانكاره ، زير راه ، دشتى و خشت را برد كه بلوكى است . بنده فارس را امن كردم و اگر آن امنيت برهم خورد تقصير و خبط از طرف مأموران انگليس بود . من چه نتيجه بردم ، برگشتم خانه‌نشين شدم ، از مجلس رسمى جوابم كردند ، مختصر مزرعه‌اى در شهريار داشتم فروختم ، بلى در حسن‌آباد رقعهء آقاى مستوفى الممالك را زيارت كردم كه در شيراز به من رسيده بود .\r\nبتاريخ 20 برج عقرب 1332 نمرهء 1304\r\nفدايت شوم ، خدمات جنابعالى در انتظام و امنيت قلمرو ايالتى و آسايش اهالى فارس طورى خاطر هيئت دولت را جلب نموده كه شايان هرگونه تمجيد و توصيف است . چنانچه مراتب خدمتگزارى و دولتخواهى جنابعالى در پيشگاه معدلت اكتناه اعليحضرت اقدس همايونى ارواحنا فداه معروض و مشهود افتاده و ارادهء سنيهء همايونى ارواحنا فداه چنين اقتضا فرمود كه باعطاى يك قطعه عكس مبارك كه در موقع تاجگذارى برداشته شد و بدستخط جهان مطاع مبارك موشح گرديده ، جنابعالى را قرين اعزاز و افتخار فرمايند و چون بعد از تاجگذارى ، اول موهبتى است كه از جانب سنى الجوانب اعليحضرت اقدس همايونى ارواحنا فداه محض استظهار و اميدوارى بجنابعالى شده تاكنون شامل حال احدى از رجال محترم نشده است با نهايت مسرت قلبى اينموهبت ملوكانه را بجنابعالى تبريك ميگويم و جناب آقاى ميرزا قاسم خان را كه از اعزه و محترمين اهالى\r\n\r\n","description":"","footnote":"","page_name":" 287 ","page_number":319},
  {"content":"\r\n\r\nشيراز است حامل آن قرار داده و مخصوصا توجه قلبى جنابعالى را نسبت بمعزى اليه جلب مينمايم .\r\nرياست وزاء .\r\nعكس شاه را يك منزلى شهر ميرزا قاسم خان براى من آورد ، البته انتظارى هم داشت ، بى خبر از كيسهء من .\r\nتهران ! ! چه تهرانى ! روسها درينگ امامند ( ينى امام ) ، شاه مردد در اقامت و حركت به طرف جنوب ، مردم شهر متزلزل ، آقاى مستوفى الممالك رئيس الوزراء متحير ، سپهسالار ميداندار ، جمعى از طبقات شهر باتفاق ژاندارم مهاجر .\r\nشاه در صاحبقرانيه است ، روز ورود بهيئت وزراى غم‌زده رفتم ، بر ملالت من افزود ، روز بعد بصاحبقرانيه رفتم ، اول سؤالى كه شاه از من كردند اين بود كه مارلينگ را ديده‌اى ؟ عرض كردم الان بحضور مبارك شرفياب شدم و با مارلينگ كارى ندارم .\r\nآقاى مستوفى بتوسط شهاب الدوله پيغام كردند كه در شهر نمان ، بحسن‌آباد رفتم تا چه پيش بيايد دو شب در حسن‌آباد ماندم ، منم و يك نفر نوكر و درشكه‌چى .\r\nصاحبمنصبان ژاندارم جنجالى داشتند و در همه‌چيز افراطى ميكردند ، نظمى هم در كارشان نبود ميز مشروب و تنقلات و كباب همه‌قسم داير داشتند .\r\nروز سوم سواره به شهر مراجعت كردم ، درشكه بنهء منحصر در حسن‌آباد است ، بدرب خانه رفتم ، شاه لباس سفر در بر چكمه به پا متر صد حركت است ، جماعتى مشوق ، جماعتى مانع ، مستوفى ساكت ، طرفداران حركت اقوى . سپهسالار و صمصام السلطنه يكى به سفارت روس رفت يكى به سفارت انگليس ، آن شمالى اين جنوبى تأمين گرفتند كه روس بتهران نيايد شاه ماندنى شد .\r\nسفارتين در جلسات ممتد با مستوفى مذاكره دارند كه ايران رفيق متفقين شود ، بىاعلان بيطرفى را نقض كند ، مستوفى در مقابل تعهدى ميطلبد كه حال ايران و رفتار همسايگان با آن‌چه خواهد بود ، جواب سكوت محض است .\r\nمستوفى استعفا كرد ، فرمانفرما رئيس الوزراء شد من در خانه نشستم و در را به روى خود بستم ، دولت بر خلاف انتظار هزار تومان خرج سفر مراجعت براى من فرستاده بود ، برات تهران گرفته بودم ، عجالتا عرادهء كوچكى راه است . صحبت مهاجرت شاه در سر بعضى معتقدين هست و محرك عمده سفير عثمانى است ، كاظم پاشا حتى روزى از من ملاقات كرد كه به حركت تشويق كنم گفتم نه از من ساخته است نه معتقدم .\r\nمهذب الدوله و شيخ يوسف وكلاى فارس مراجعت ميكنند ، آشنائى داشتيم خواستم ناهارى باهم خورده باشيم براى روز دوشنبه دعوت كردم ، بعد بخيالم گذشت ممكن است بر اين ملاقات محملى قرار بدهند ، بفرمانفرما نوشتم اگر مانعى دارد عذر بخواهم ، نوشت البته عذر بخواهيد و دوشنبه ناهار را با من صرف كنيد « 1 » ، عذر خواستم ، دوشنبه بدولتسراى شاهزاده رفتم ناهارى صرف شد . بعد از ناهار شاهزاده رقعه‌اى به من داد كه از سفارت انگليس بود ، وزير مختار نوشته بود فلانى كميته‌اى تشكيل كرده كه شاه را حركت بدهد و رفيق من ( سفير روس ) هم به اين عقيده است ، گفتم در چنين كميته‌اى بايد رئيس شما باشيد ، ناظمش وزير دربار ، من هم پادو . حال اگر حضرت و الا رئيس آن كميته هستيد ، من هم پادوم . فرمودند چه عيب دارد سفرى بخراسان برويد گفتم چه عيب دارد كه مرا درب منزل خودم مرحوم بكنند و اشرار راه متهم نشوند ؟ شاهزاده سليمان ميرزا از قوائم مهاجرت از قم نوشت كه براى رياست آن جماعت ، ملحق به كميتهء دفاع ملى بشوم .\r\n\r\n\r\n","description":"","footnote":"\r\n( 1 ) - نوشته بودم جز صحبت ادبى نخواهم كرد ، نوشتند دوشنبه بيائيد صحبت بىادبى بكنيم .\r\n","page_name":" 288 ","page_number":320},
  {"content":"\r\n\r\n\r\nنامهء كميتهء دفاع ملى 14 محرم 1334\r\nخدمت ذيرأفت حضرت مستطاب اجل اكرم عالى آقاى حاج مخبر السلطنه دام اقباله ، از اوضاع ناگوارى كه در پيش است هيچ اميدى نيست در آتيه ايام بهترى داشته باشيم و از اين مساهله و امرار وقت اخذ نتيجه بنمائيم پس لازم است هرقدر ممكن مىشود و مىتوان پيش‌بينى نمود تهيه براى آتيهء اين مملكت و بقاى استقلال آن كرد و آنچه پس از تعمق زياد بخاطر اين هيئت ميرسد جلب اشخاص مهم كافى وطن‌پرست است كه ميتوان از وجود آنها استفاده كرده و با افكار صائب آنان اين كشتى طوفانى را بساحل نجات رسانيد و يگانه اميد به شخص حضرت مستطاب اجل عالى است كه مىتوان در نهايت اميدوارى و اطمينان استرحام كرده تمنى نمائيم و عرضه بداريم :\r\n ما بدان مقصد عالى نتوانيم رسيد * تا مكر لطف شما پيش نهد گامى چند \r\nهرگاه حضرت مستطاب اشرف عالى هم از اوضاع حاضره نظريات اين هيئت را تصديق داريد البته توقف در مركز را مفيد نخواهيد دانست و صفحات جنوب را براى رسيدن به مقصود اولى خواهيد دانست . مدت وقتى است در اين نقاط تهياتى ديده و زحمتى كشيده و قوائى تحصيل شده است فقط بواسطهء نداشتن رئيس و سرپرستى نتوانسته‌اند حركتى نمايند و اين چند روزه هم كه اين هيئت در قم مشغول كار بوده‌ايم اقداماتى شده و يقين دارم اگر قبول اين لطف و مساعدت را فرموده و مقتضى بدانيد جواب اميدبخشى از اعزام موكب شريف بدهيد اين هيئت و آن جماعت را بنويد تشريف‌فرمائى اميدوار كرده منتظر دستور و اوامر باشيم . مهر كميتهء دفاع ملى\r\n\r\nجواب\r\nنوشتم مضايقه نبود و از براى هرگونه خدمت ملى و مملكتى حاضرم ليكن در اين نهضت چون بايد مايه از اجنبى خواست و شخصا استطاعت ندارم اگر بنده را معذور داريد كمال لطف است . آن نهضت بىاساس بود و سبب اضمحلال ژاندارم شد . مقدار هنگفت اثاثه و قورخانه و اسلحهء دولت از ميان رفت و مهاجرين دست از پا درازتر مراجعت كردند . در كرمانشاه نظام السلطنه گربه‌ها رقصاند و ليره‌ها از آلمانىها گرفتند و قائدين آخر سر از اسلامبول درآوردند و مدتى در آن حدود به بطالت گذراندند ، در كرمانشاه تشكيل كابينه داده بودند مدرس وزير معارف بوده .\r\n\r\nتأليف مجمع الادوار\r\nاخوى در يكى از مرقومه‌هاى خود نسبت شهرت‌پرستى به من ميدهد ، گاهى فكر ميكنم شايد راست باشد و من بر عيب خودم بينا نيستم و اين عيب تنها در من نيست ، غالب از معايب خود غفلت دارند . بارها فكر ميكنم كه اگر اين خصلت هم در من هست بخير جماعت صرف كرده‌ام . ممكن است در تأليف مجمع الادوار هم فكر شهرت‌پرستى مشوق بوده است آن هم با سازونواز يا سوزوگداز . بهرحال در اوايل مائهء سيصد مرحوم على خان ناظم العلوم پسر عمه رسالهء ادوار عبد المؤمن ارموى را نزد من آورد كه شايد سر از آن دربياورم چون عربى بود و من در آن اوقات نزد ميرزا ابو القاسم قندهارى معروف بجناب عربى ميخواندم .\r\nادوار رسالهء مختصرى است ، شرح و بسطى ندارد ، غالب درنتيجه مؤلف بجداول قناعت كرده است چيزى نفهميدم ، ليكن معلوم بود بىچيزى نيست ، آن نسخه را رونويس كردم و گاهى نظرى در آن ميافكندم ، مختصرى هم به نت فرنگى آشنا بودم .\r\nدر مدرسهء ناصرى سراغ نسخه‌اى در موسيقى دادند ، شرح ادوار بود ، استنساخ شد ، باز نسخه‌اى از درة التاج محمود شيرازى بدست آمد ، مقاصد الالحان عبد القادر حافظ مراغه‌اى ضميمه شد ، از مطالعهء آن نسخ مطلب بدست آمد ، باب موسيقى فيزيك را هم در تحت نظر درآوردم بالجمله سه دفتر مرتب شد مجمع الادوارش نام نهادم ، بابى در نسب و حدود نغمات و تناسب ملايمت و منافرت ، بابى در ادوار قديم و جديد ، بابى در تحقيق هفت دستگاه كه اساتيد متأخر تنظيم كرده‌اند .\r\nدر سنوات 1334 الى 39 از منتظم الحكماء كه از اساتيد عملى فن است خواهش كردم\r\n\r\n","description":"","footnote":"","page_name":" 289 ","page_number":321},
  {"content":"\r\n\r\nهفته‌اى دوشب به منزل من بيايد و اين مدت پنج سال طول كشيد درنتيجه هفت دستگاه شايع را بنوت درآوردم و در اطراف آنها دقت‌ها كردم و كشفيات دارم . در نتيجهء سوء استفاده موسيقى را در ادوار متمادى در همه‌جا لعب و لهو مىپنداشتند و فن بازيگران ميدانستند . اواخر بموسيقى مقامى دادند و نزد عقلا همواره مقام ثابت داشته است . سقراط در اواخر عمر بموسيقى توجه داشته است ، بوعلى سينا در شأن موسيقى گويد هذا العلم ابن المرء حكيمى كه ورد زبانش بود كه هذا المرء ابن العلم بقول ملا :\r\n برجستن و پاكوفتن و چرخ زدن * بازى باشد سماع چيز دگر باشد \r\nصاحب طبع سليم بايد فرق بگذارد بين آواز مسيح يا مزامير داود و رنگ شيطان ، از هر كيفيتى مىشود استفاده خوب و بد كرد ، در جاى خود آنچه سزاوار اين تحقيق است نگاشته‌ام ، در عين حال متوجه رنگهاى سياسى هم هستم ، سياست سازى است بس ناگوك نغماتش نفرت‌انگيز بسته نگارش دلفكار زير و بمش ناهموار\r\nتنافر به جائى رسيد كه فرمانفرما هم استعفا داد 17 صفر 34 روزى بملاقات فرمانفرما رفتم ، بيرون باغ خود خيمه‌ها برپا كرده است و عازم فارس است ، دول همجوار دوست مشفق كه استقلال و تماميت ايران را طالبند به آب و تاب روى كاغذ هم مىآوردند امضاى تسليم ايران را به تقسيمى كه كرده‌اند مىخواهند يعنى سند بندگى و مرحوم منتظم الحكماء ( مهدى صلحى )\r\nفرمانبردارى ، از فرمانفرما سبب استعفا پرسيدم گفت من براى هركارى حاضرم ليكن امضائى از من ميخواستند كه ديدم نوهء نايب السلطنه ( عباس ميرزا ) خوب نيست اين امضاء را بكند در دلم گفتم باز هم خوب است كه فرمانفرما از اين امضاء استنكاف مىكند چه در مواردى براى هر اقدامى بميل حضرات حاضر بوده است .\r\nاز جزئيات كار فارس اطلاع ندارم به كلى قطع مكاتبه كردم كه سبب گرفتارى كسى نشود چه من بسيگار برگ عادت داشتم ، در تهران نبود ، بميرزا باقر خان تلگراف كردم ، معدل سيگارى براى من ميخريد از آن سيگار چند جعبه براى من بفرستيد ، شنيدم آن تلگراف را رمزى دانسته‌اند و مدتى مزاحم معزى اليه بوده‌اند .\r\nاهل شهر و ژاندارمها پس از من طرف ميشوند ، خانهء قوام الملك چاپيده مىشود ، قنسول انگليس گرفتار ، دفاترش بدست و وسترف قنسول آلمان ميافتد و آنچه مايهء تأسف من شد قتل عليقلى خان صاحب‌منصب ژاندارم بود . البته جوانى كرده بوده است اما چه كند انسان حساس غيرتمند ، وقتى روزگار را در نظر سياه مىبيند و ناحساب مىشنود .\r\n\r\n","description":"","footnote":"","page_name":" 290 ","page_number":322},
  {"content":"\r\n\r\nاجمالا شنيده شد كه پس از من وجوهات و قورخانه را بقوام الملك دادند كه به لار فرار كرده بود ، اردوئى تدارك كند بشيراز بيايد ، در راه گفتند بتحريك پسرش كشته مىشود يا بروايت ديگر از اسب زمين مىخورد و درميگذرد .\r\nبه فرمانفرما ماهى سى هزار تومان دادند بفارس رفت و پليس جنوب آرزوى ديرينهء انگليس تشكيل شد .\r\nسپهسالار ولى خان تنكابنى روى كار آمد مدتى كشمكش بر سر امضاى تقاضاهاى زشت بلكه قبيح در بين بود ، آخر پيشنهاد دولتين را امضا كرد در هلالين تصويب مجلس آتيه را گنجاندند و نمرهء غلط بورقه گذاردند كه بعد در موقع استشهاد به آن ورقه نمره در دفاتر وزارت خارجه مطلب ديگر درآمد . اين هنر را هم از سپهسالار ديدم و انتظار نميرفت ، چه مردى بىباك بىمحابا و براى هر تهور و تجاوزى حاضر ، مبلغ هنگفتى هم به بانك روس مقروض است .\r\nدر كابينهء سپهسالار شب ميهمانى عيد شاه من دعوت داشتم ، قبلا به منزل ميرزا احمد خان اتابكى هم سفر مكه رفتم ، صارم الدوله خواست چيزى بگويد و خوددارى كرد ، من حس كردم كه ميخواهد مرا از حضور در آن مجلس منصرف كند ، وزير خارجه است ، مىبايست اين مجلس را هم ديده باشيم ديديم . مارلينگ وزير مختار انگليس وارد شد ، گفته بوده است فلانى در مجلس باشد من نمىمانم ، ظاهرا بتوسط سفير روس او را ملايم كرده بودند كه بعد از شام ميگويند فلانى برود و چنين شد بعد از شام صارم الدوله به من اشاره كرد و من هم مجلس را به مارلينگ‌ها بازگذاردم آن شب در تاريخ وجدان خودم روز روشن است .\r\nبه تلافى آن شب ، فرقهء دموكرات مرا برياست كميته دعوت كردند ، من هم به منت پذيرفتم ، اگرچه سردار اسعد گفت ديگر بعقل شما معتقد نيستم ، حق هم با او است ، عقل در اين مملكت موافقت با تقاضاهاى ناحساب خارجه است براى استفادات نامشروع و من سردار اسعد را از بهترين اشخاص اين مملكت ميدانم و پس از حركت از پاريس وطن‌پرست و صديق .\r\nپس از كشف نمرهء غلط سپهسالار هم عذرش خواسته شد .\r\n\r\nجنگ بين الملل 1918 - 1914\r\nشايد بعضى حواشى بيش از شرح احوال من جلب توجه خوانندگان گرامى را بكند ، فرانسه آلزاس و لرن را پس ميخواهد ، ميلياردها قرض داده است كه روسيه خودسازى كند ، انگليس نگران هند است و از راه‌آهن آناطولى ( آسياى صغير ) كه اسلامبول را بخليج فارس متصل مىكند و آلمان براى راه نزديك با كامرون در افريقا مىسازد در انديشه ، روسيه در دوربين آرزو چشم به به سفر و داردانل دوخته بخليج فارس هم بىنظر نيست ، ايتاليا حسرت ساووآ « 1 » و نيس « 2 » را مىخورد .\r\nپطر كبير در وصيتى كه باسم او معروف است گويد آنكه تجارت هند را در دست داشته باشد حاكم سياست عالم است ، راه رسيدن به مقصود را تفتين و نمامى ميداند بين انگليس و پروس بر ضد سوئد ، انداختن نفاق بين اتريش و تركيه ، اظهار دوستى با انگليس كه مانع ازدياد قوهء بحرى ما نشوند ، ايجاد هرج و مرج در لهستان ، براى رسيدن بخليج فارس بايد در ايران جنگ خانگى در انداخت كه فرصت خودسازى نداشته باشند ، از راه مذهب ايجاد اختلاف نموده ، بايد زير بغل اتريش باد انداخت كه بهواى شاهنشاهى از ما كمك بخواهند اسباب ضعف طرفين را فراهم بياوريم .\r\nايلات غارتگر بسيار داريم بجان ايتاليا ، فرانسه و اسپانى مياندازيم ، اسير بسيار براى آبادى از سيبرى مىآوريم ، سياست روسيه دور اين مقاصد چرخ مىزند .\r\n بازى خود ديده‌اى شطرنج‌باز * بازى خصمت ببين پهن و دراز \r\n\r\nمقدمات\r\nپس از خاتمهء جنگ و هرج و مرج روسيه ، اسناد وزارت خارجهء روسيه بدست آلمانيها افتاد بعضى اسرار را فاش كردند .\r\n\r\n\r\n","description":"","footnote":"\r\n( 1 ) -  Savoie \r\n( 2 ) -  Nice \r\n","page_name":" 291 ","page_number":323},
  {"content":"\r\n\r\n چون پرده ز روى كارها بردارند * معلوم شود كه در چه كاريم همه \r\n\r\nراپرت سازانف سفير روس در پاريس به ايزولسكى وزير خارجه\r\nعمدهء صحبت من با سرادواردگرى در كار ايران بود گفت اوضاع ايران درهم برهم است شخص مهمى مىخواهد كه رشته را سربهم بياورد گفتم وظيفهء ماست كه آن شخص مهم را پيدا كنيم گفت از براى انگليس غير ممكن است كه بمعاودت محمد على ميرزا تن دربدهد گفتم از ناصر الملك هم كارى ساخته نيست شايد سعد الدوله انسب باشد بدوا گفت مرد بىملاحظه‌اى است بعد راضى شد « 1 » رمز تهران صفحهء 255 . در باب راه‌آهن گفت روسيه امتياز تا اصفهان را بخواهد ما از اصفهان تا محمره بدون الزام باقدام براى بستن راه آلمان .\r\nپوان كاره از معاهدات روسيه باصقلابيان نگران است روزنامه‌ها پى برده‌اند كه روسيه دوروئى مىكند بايد خودمان بگوئيم و الا انگليس در صميميت ما ترديد خواهد كرد .\r\nدر حل قضاياى بالكان صربستان راه به دريا ميخواهد ايتاليا و اتريش مخالفند انگليس موافق فرانسه تابع روس .\r\nايتاليا با آلمان معاهدهء اتفاق دارد با فرانسه عهد بىطرفى ( 1902 ) با روس پيمان عليحده كه مايهء نگرانى فرانسه است .\r\nخوب است متن قرارداد ايتاليا را به پوان‌كاره بگوئيم تا او هم قرارداد خودش را بروز بدهد سازانف اجازه ميدهد « 2 » .\r\n\r\nبىمايه فطير است\r\nاينروسكى بوزير خارجه روس 10 اكتبر 1903\r\nدو روزنامهء ماتن و تان را رو به خود كرده‌ام ، از طرف آلمان و تركيه و اتريش سركيسه را شل كرده‌اند ، استنباط مىكنم پوان‌كاره بىميل نيست ما هم دستى بجيب بكنيم ، در موقع قرضهء 1906 مبالغى بروزنامجات داده شد ، 300 هزار فرانك براى كارهاى فعلى اعتبار لازم است .\r\nپوان‌كاره 300 هزار فرانك را كم ميداند ، معتقد است راديكال را زودتر ساكت كنيم لافرانس و اونمان مقدمند چه با پارلمان ارتباط دارند 13 روز ديگر موقع انتخاب رئيس‌جمهورى است نگرانى است كه شايد پوان‌كاره تغيير كند .\r\nصد هزار فرانك مقدمتا تقسيم شد ( صفحهء 227 ) همه از دستهء راديكال سوسياليست ( آزاديخواه دوآتشه ) و روزنامه در سياست ركن رابع است .\r\nتركيه از آلمان صاحبمنصبى ارشد خواسته است ليمان ساندرس وارد شده است ، معهود است در اسلامبول تيپى ترتيب بدهد ، كك بشلوارها افتاده ، سفير فرانسه پيشنهاد مىكند روسيه از باب عالى رخصت عبور يك كشتى جنگى بخواهد ، كشتى وارد بغاز بشود و بيرون نرود سفير روس معتقد است كشتى سر زده وارد شود ( كه جنگ زودتر دربگيرد )\r\nدومرك وزير امور خارجه فرانسه از رئيس‌جمهورى رأى مىخواهد مىگويد كانين كه از برلن برگشته مىگويد ياگو اطمينان داد كه مسئله دوستانه حل خواهد شد سخن در آن است كه تيپ دور از اسلامبول باشد كه در موقعى نمايندگان دول زير لواى آلمان نروند\r\nآمدن نيكلاى دوم به پاريس 1896 - مسافرت فليكسفور بروسيه 1898 - رفتن لوبه بروسيه 1902 ، آمدن ادوارد هفتم به برلن 1910 - استقلال شيخ كويت در خليج 1913 - ممانعت عثمانى از عبور دادن راه‌آهن حجاز از عقبه 1906 - همه مقدمات جنگ است و پاى بهانه لنگ .\r\nگفته ميشد ايران بين دو حريف حركت مذبوحى مىكند ، قرارداد 1907 اين قاعده را برهم\r\n\r\n\r\n","description":"","footnote":"\r\n( 1 ) - سرآشوب اجزاى وزارت خارجهء ( نواب ) بر عليه سعد الدوله .\r\n( 2 ) - اينجاست كه موسولينى گويد پرونده‌هاى وزارت خارجه شرم‌آور است .\r\n","page_name":" 292 ","page_number":324},
  {"content":"\r\n\r\nزد بقول جلال الممالك :\r\n از صلح ميان گربه و موش * ويران گردد دكان بقال \r\nدول قويه ملل ضعيفه را بحمايت خود نويد ميدهند نيست مگر براى دوشيدن آنها و بهانهء مداخله - ممالك اتريش ، بالكان ، عراق ، يمن و حجاز بريسمان استقلال يوغ عبوديت مىكشند . انگليس حامى ضعفا است تا ايرلند ، بوئر و مصر چه بگويند .\r\nروسيه حامى اوكرانيان اتريش است اوكران از او بيزار ، عثمانى مرد عليلى بود مىبايست به جراحى دملهاى او را قطع كرد از عثمانى علل باتريش سرايت كرد نوبت قطاعى به او رسيد .\r\n Europe can not be reconstituted without the dismemberment of Austria \r\nاروپا بدون قطع اعضاى اتريش نمىتواند از نو ساخته شود\r\nاز بهانه‌ها يكى كثرت جمعيت است به نسبت خاك ، جمعيت آلمان سالى 800 هزار نفر ميافزايد ، آلمان در اروپا مساوى فرانسه خاك دارد و عشر روسيه و بين ربع و ثلث اروپا در خارج ، رشد مردم فرانسه 600 هزار نفر است و بيش از تمام اروپا در خارج خاك دارد ، رشد مردم انگليس نصف آلمان است و بيش از كل اروپا در خارج خاك دارد « 1 »\r\nنوويه ورميا فرياد مىكند كه روسيه در قباى تنگ آن هم بىآستين نمىگنجد ، قباى بىآستين آلمان از همه تنگ‌تر است مىخواهد از طرف خليج فارس آستينى دركند ، كامرون مستملك آلمان در نظر انگليس مشتى است كه از آستين درآمده ، آلمان حاضر شد با فرانسه در مشرق افريقا مبادله كند نقشه هم كشيده شده بود .\r\nانگليس و فرانسه نويد به سفر بروس داده‌اند ، سفير بلژيك در برلن از بىطرفى انگليس در امر عثمانى خبر ميدهد كه دست روس باز است .\r\nباز ارمنستان را با بندر الكساندرت به چشم روس كشيده‌اند ، زمامداران كنار نوا اميد مشاهدهء آن نواحى را با دوربين از فراز كوهستان كارپات به خود ميدهند ، روسيه عجله در ساختن راه‌آهن ماكو دارد و قصد كشيدن راه‌آهن از حيدرآباد بندر درياچهء ارومى به سليمانيه .\r\nروسيه و فرانسه معهود است در 12 روز يك ميليون و 300 هزار نفر مرد جنگى وارد ميدان كنند . روسيه نويد ميدهد در 18 روز بقدرى قوه به پروس بريزد كه شش لشگر آلمان را درهم بشكند .\r\nنوزادگان بالكان چشم مىمالند و ننه‌شان را مىخواهند بيسمارك گفته بود قبر اروپا در بالكان است .\r\n\r\nقوميت و تبار\r\nبهانهء ديگر قوميت و نژاد است ( ايردنتا ) مسأله روى كاغذ سهل مىآيد در عمل لا ينحل است .\r\nمقتضيات در ادوار تاريخى اقوام را جابجا كرده است ، ديديم اقوام ناجور پابه‌پا جنگيدند ، اشتراك مصالح ، ملل رنگارنگ را هم‌آهنگ مىكند . مردم امريكا همه مهاجرند و از مواطن خود ياد نميكنند افراد دربند زندگيند .\r\n سعديا حب وطن گرچه حديثى است صحيح * نتوان مرد به سختى كه من اينجا زادم \r\nبالجمله در نقشهء هارى جنستن ارمنستان تا الكساندرت برنگ روس است بين النهرين برنگ انگليس ، شامات برنگ فرانسه ، فلسطين بىرنگ ( براى يهود ) مستملكات آلمان در افريقا سفيد و\r\n\r\n\r\n","description":"","footnote":"\r\n( 1 ) - اروپا ده ميليون كيلومتر مربع وسعت دارد ، از چين كم‌مىآورد در كانادا مىگنجد با برزيل يا استراليا يا متحابه امريكا مساوى است .\r\n","page_name":" 293 ","page_number":325},
  {"content":"\r\n\r\nبىاسم ، كلاهها قبل از وقت دوخته شده بود و قباها بريده . « 1 »\r\nميتروفانف نوشت كه راه اسلامبول از برلن است اول بايد چارهء آلمان را كرد .\r\n\r\nبالا رفتن پرده\r\nوليعهد اتريش فرانسوا فرديناند پسر شارل لوئى برادر يوسف دوم را در سرآيوو « 2 » و كرسى بسنى كه اتريش در 1909 دست روى آن گذارده بود و صربستان مغضوب ميدانست كشتند ، به تحريك روس « 3 » دانسته شد ، قاتل دو نفر افسر صربى بودند اتريش محاكمهء مقصرين را با نظارت خود خواست و تهديد بجنگ كرد ، صربستان براى تسويه حاضر شد ، روسيه نگذاشت .\r\nكلمانسو گفت مردم از تربيت چه خواهند گفت ! !\r\nادواردگرى گفت افكار عمومى تجويز نخواهد كرد براى قضيهء صربستان جنگ بشود « 4 » ! ! !\r\nتزار بحكومت صربستان تلگراف كرد كه امر را بر او مشكل نكنند سعى ما اين است كه خون ريخته نشود مىبايست مداخله ننمود و قضيهء سرآيووچه اشكال براى روسيه توليد مىكرد ؟\r\nزروى يار خواهم ضدشرقى ، معمائى است كه در نتيجهء چندين تصحيف و تحريف بوسه مىشود مشكل‌تر از آن معميات سياسى است يقولون بافواهم ما ليس فى قلوبهم .\r\nبين امپراتور آلمان و روس مخابرات شد آن گفت با من كمك كن كه با دوستى يوسف اسباب مصالحت فراهم كنم اين گفت كدورت روسيه را فراگرفته زود باشد كه اختيار از دست من بيرون برود ( منطق ندارد ) .\r\nشئون سفير آلمان بحكومت فرانسه اظهار داشت خوب است مسأله بين اتريش و صربستان حل شود مداخله سبب بدبختى خواهد شد .\r\nتجهيز روسيه مستلزم تجهيز آلمان بود ، سفير آلمان از وزارت خارجهء فرانسه استعلام كرد كه مسلك فرانسه چه خواهد بود ؟ گفتند امر تجهيز ديشب صادر شده است .\r\nبخلاف ارادهء زمامداران عاقل بىغرض آتش جدال بالا گرفت و اخگرها از زير خاكستر بيرون آمد دود روى كره را بلكه همه را سياه كرد .\r\nدر مشرق هيندنبورگ در حملهء اول صدهزار روس را اسير كرد ، مكنزن هرجا روسها در اتريش پيشرفت كردند عقب نشاند . در مغرب ، آلمان پشت دروازهء پاريس رسيد ، روسيه برهم خورد نيكلا كنار رفت لنين و تروتسكى از پيروان كارل ماركس زمامدار شدند و از امريكا كه وارد جنگ شده بود پيشنهاد صلح خواستند .\r\nآلمان در برست ليتوسك با حكومت موقتى روس وارد مذاكره شد .\r\n\r\nچهارده مادهء ويلسن\r\nنسخ معاهدات سرى ! - شكستن سدهاى اقتصادى ؟ - آزادى مطلق در درياهاى بين المللى - تحديد اسلحه - حفظ حقوق عامه در مستملكات ! ! - تخليهء اراضى روس و شناختن او در جامعه بطوريكه خودش ميخواهد « 5 »\r\n\r\n\r\n","description":"","footnote":"\r\n( 1 ) - خندهء قباسوخته معروف است ليكن آنتانت كورديال  Entente cordiale  ( اتفاق دوستانه ) دلكاسه 1904 واونيون ساكره  union Sacree  ( اتحاد مقدس ) باز براى فرانسه گران تمام شد .\r\n( 2 ) -  Serayevo \r\n( 3 ) - روس و اتريش هردو نظر به بالكان دارند .\r\n( 4 ) - در اين‌موقع است كه سرادوارد گرى گفت انديشه از ريشهء آلمان بجاى خود چماق را هم نمىشود بدست خرس داد و باز گفت اتريش قسمتى از صربستان را اشغال كند تا اصلاح صورت گيرد روس و فرانسه قبول نكردند چون در سرادواردگرى جديت نميديدند .\r\n( 5 ) - ويلسن گول لفظ آزادى را خورده تصور كرده است لنين و تروتسكى واشينگتن‌اند .\r\n","page_name":" 294 ","page_number":326},
  {"content":"\r\n\r\nتخليهء خاك بلژيك و آباد كردن آن - تخليهء خاك فرانسه و آلزاس ولرن - تعيين حدود ايتاليا بتناسب قوميت ايردنتا « 1 » رومانى صرب و قراطاق تخليه و آباد شود - به صربستان راه به دريا داده شود - به ملت اتريش راه نشوونما داده شود ( مضحك است ) - نسبت به مللى كه در تحت يوغ عثمانيند وسايل حيات داده شود - داردانل براى كشتىهاى كل دول مفتوح باشد در تحت نظارت بين المللى - دولت مستقل لهستان ايجاد شود به او راه دريا داده شود :\r\nاين پيشنهاد داد مىزند كه در پاريس تنظيم شده‌ام و در لندن اصلاح ، آتش‌افروز و هيزم - كش صاحب حقوقند ، مدافع كلاهش پس معركه ، خاك مفسد را بايد تخليه و آباد كرد ، صحبت از مستملكات آلمان نيست . مضحك‌تر حاشيهء اين فصول است .\r\nما عظمت آلمانرا منكر نيستيم و رقابت با او نداريم ( الحمد اللّه ) در اين پيشنهاد چيزى كه مضر به حال او باشد ( بينى و بين اللّه ) ما با او رفتار خصمانه نداريم ، اگر او حاضر شود با دول صلح - جو ( فرانسه و روسيه ) موافقت كند « 2 » .\r\nاين پيشنهاد خيرخواهانه و عادلانه وقتى بآلمان رسيد كه قشون آلمان پشت دروازهء پاريس بود و در جواب هوفمان كه دستور مذاكره با تروتسكى مىخواست لودندورف گفت با تروتسكى مذاكره نمىكنند امر مىكنند .\r\nطرفه آنكه فرانسه از فصول نسخ معاهدات سرى و تقليل نظام در حدود نظم داخلى ، باز - داشتن راه زندگى براى آلمان راضى نيست . موسولينى فرياد دارد كه ويلسن ميبايست تعادل در دريا را پيشنهاد كند .\r\n\r\nخاتمهء جنگ\r\nتدبير كند بنده و تقدير نداند ، لوئى دوكرك گويد سبب اختلافات از نظر معاش گرسنگى است ، از روى احساسات حسد و طمع و باز در نتيجهء پيش‌آمدهاى غيبى .\r\n Le monde moderne se croit Soustrit a I'influence des forces mystiques , jamais pourtant I' . humanite n'y fut plus asservie La raison ne gouverne nul part . \r\nمردم امروزه تصور ميكنند از تحت قواى مرموز خارج شده‌اند در صورتىكه بشر هرگز مسخرتر نبوده عقل هيچ‌جا حاكم نيست .\r\nآشوب روسيه در آلمان سرايت كرد ماجراجويان از بندركيل رو به برلن آوردند و اسمش آزاديخواهى است در نظام تزلزل افتاد ، گيوم دوم به هلند پناهنده شد .\r\nدر هفتهء آخر اخبار پوبليك نيوز كه بتهران ميرسيد اين بود كه آلمان منظما عقب مىنشيند و ميدان را خالى مىكند ، متفقين جرأت اشغال ميدان نمىكنند كه مبادا اين هم تدبيرى باشد .\r\nصورتا جنگ تمام شد ، همه گفتند صلح ورساى توطئهء جنگ ديگرى است ، يكى گفت ارث را بىحضور وارث تقسيم كردند .\r\nايردنتا ، پان اسلاويسم ، پان ژرمانيسم ، اورتاكى ، پان تاركى ، نازيسم ، فاشيسم و بلشويسم « 3 » همه موضوعات جديد است براى اختلاف ، حقيقت دعواى حيدرى و نعمتى است برسر لحاف\r\n\r\n\r\n","description":"","footnote":"\r\n( 1 ) - در قاعدهء ايردنتا  irredenta  ساووآونيس بايتاليا ميرسيد آيا فرانسه راضى ميشد ولرن بآلمان و بسيار جاهاى ديگر در همين حكم مىآمد .\r\n( 2 ) - مهاجم صلح‌جو شد مدافع جنگ‌طلب « خدايا زين معما پرده بردار »\r\n( 3 ) - ايردنتا جلب هم تبار و نژاد است زير يك لوا ، نازيسم و فاشيسم دو طريق بر اساس جمعيت قوميت ، اتاركى قناعت به بضاعت خود است لازمهء آن سد گمرك ، پان‌تاركى باز گذاردن در بر تجارت خودى و بيگانه و استفاده از بضاعت ديگران .\r\n","page_name":" 295 ","page_number":327},
  {"content":"\r\n\r\nملا نصر الدين ، چه صورت در خاتمهء جنگ پيدا ميشد بهتر بود ، نميدانم . اگر جنگ نمىشد عاقلانه‌تر بود . ما كه بىطرفى اعلان كرديم ، كسى كه با ما طرف نشد ، خواجه حافظ شيرازى بود . از هر طرف بما حمله آوردند و آنچه مقدور بود خسارت رساندند . مىشود گفت كه نقض عهدنامهء تركمان‌چاى جبران آنهمه خسارت را مىارزيد .\r\nاختيار گمرك بدست آمد ، در اقتصاديات راه باز باشد ، كاپيتولاسيون از بين رفت در تدبير مصالح دست باز داريم ، انشاء اللّه پيش پاى خودمانرا ببينيم و پشت زانوى غفلت ننشينيم و كار را به آنجا نكشانيم كه پشت گوش را بايد خاريد .\r\nموضوعى كه امروز محل توجه است و حلش دشوار نزاع داخلى است بين اقليت بىانصاف و اكثريت غير قانع بر سر استفاده از نعماى مادى ، اسمش نزاع بين دموكرات و محتكر البته يكى بايد از حرص بكاهد ديگرى سر قناعت پيش بياورد ، قناعت اضطرارى است كاستن حرص دشوار كارى مگر اينكه دولت حدودى بسزا در كار بياورد و هر گروه باهم كنار بيايند انشاء اللّه ، مىگويند مساوات بايد گفت مؤاسات .\r\nواردين در ميدان فلسفه‌ها بافته‌اند و تواريخى حق بجانب ساخته كيلن نويسندهء سوئدى تا درجه‌اى بيطرفانه رساله‌اى نوشته است ، اسباب و اغراض را باز نموده ، حق و ناحق را در تحت حساب آورده ، منصفانه انتقادى كرده است ، بيشتر توجه من بدان رساله است . فلسفهء جنگ لوبن را هم ديده‌ام ، در لحن سخن مرد حكيم نيست و تا حقايق گفته نشود معايب رفع نخواهد شد .\r\nدر جنگ بين الملل 1914 اتريش مورد حمله شد ، روس و فرانسه آتش را باد زدند ، انگليس صرفهء خودش را رعايت كرد ، ايتاليا تذبذب بخرج داد آلمانرا مجبور بمداخله كردند و اگر تسويهء اختلاف را به دو باز گذارده بودند جنگ نمىشد .\r\nدر روزنامهء آلمانى گراورى چاپ كردند مشعر به آنكه متفقين آلمان را در شكنجه گذارده كه اقرار به گناه خود بنمايد .\r\n\r\nشمه‌اى از احوالات موسولينى\r\nدر خاتمهء جنگ دو مسلك جديد ( البته با بسى سابقه ) پيش آمد ، نازى و بلشويكى ، يكى برياست موسولينى در ايتاليا يكى برياست لنين در روسيه .\r\nهمه داد ميزنند آزادى و جز گرفتارى چيزى نمىبينم .\r\nمارگريتا سارفاتى شرح حالى از موسولينى نوشته است كه به نظر موسولينى رسيد و بر آن شخصا ديباچه‌اى نگاشته چيزى از آن ياد ميكنيم .\r\nشكنجهء آلمان\r\nسرگذشت موسولينى از عجائب روزگار است ، از اجداد موسولينى يكى با موصل داد و ستد داشته حدس ميزنند كه موسولينى از موصلى پيدا شده است ، پدرش آهنگرى ميكرده و به ناسيوناليسم مايل\r\n\r\n","description":"","footnote":"","page_name":" 296 ","page_number":328},
  {"content":"\r\n\r\nبوده ، در پنجسالگى مادرش به خواندن توراتش باز ميدارد ( قدرى زود است ) گويد بچهء آرامى نبودم ، مكرر با سر شكسته به خانه مىآمدم ، مرد اخلاقى آن است كه احوال خودش را مطابق واقع بنگارد و اين‌گونه ترجمه اصل اخلاق است ، تشخيص زشت و زيباى امروز با منقدين فرداست ، وى از آهنگرى به اتومبيل‌رانى راغب مىشود ، به هواپيمائى ميپردازد كه ميدان عملياتش بيشتر است ( روح بزرگ ) .\r\nمكرر حبس و تبعيد شده است وقتى در سويس كارش به آجركشى كشيده 3 ر 9 ر 906 بدوستى مينويسد از آجركشى اعصابم درد گرفت ، روز سوم اجرتم را خواستم كه ساعتى 32 سانتيم بود و مدت كار ده ساعت ، كارفرما با پرخاش 20 لير ( ايتاليائى ) بسوى من پرتاب كرد ، دراوشى شب ساز بود از پشت در گوش ميدادم ، مرد و زنى بيرون آمدند ، خانم نگاهى خفت‌آميز به من كرد ، اين حركات است كه حس رقابت را ميجنباند .\r\nوقتى با انجليكا بالابانف آشنا مىشود كه به سر كارل ماركس قسم ميخورده موسولينى را در انقلاب سست بجا ميآورده همديگر را ترك ميكنند .\r\nبالابانف ، لنين و ترتسكى را از ايتاليا بيرون كردند ، امپراطور آلمان ترن مخصوص به آنها داد كه بروسيه بروند ، نميدانست چه بروز آلمان ميآورند . بالابانف كارش بالا گرفت از پشت سماور تا آنجا كه ملكهء روسيه شد آخر طردش كردند كه ضد انقلاب است ، واى به وقتى كه بگندد نمك .\r\nموسولينى بخطورات قلب معتقد بوده است گويد آنچه بدلم ميگذشت كمتر راه بخطا مينمود در مسلك ، طرفدار ماكياول است ( استبداد ) كه فردريك كبير برورد نوشته است . « 1 »\r\nوقتى در پارلمان گفته است بافضل خداوند ميتوان در كارها موفق شد در عمل دست بدست پاپ داد .\r\nگويد فاشيسم نه اصول انجيل است نه اوتوپى « 2 » موروس و تولستوى .\r\nاز كلمات او است : سالها فرياد كرديم آشوب ، حال بايد فرياد كرد آرامش . توده ، سنگ راه است و آلت فساد . حاكميت ملت شوخىئى است خطرناك ، رفراندوم خوب است براى تعيين جاى پايهء چراغ . در مسائل دقيق خيلى بايد پشت گوش را خاراند تا به جماعت رجوع كرد :\r\nبه توسعهء مملكت پرداختن بىحاصل است بايد برفاهيت پرداخت ( تا حبشى چه بگويد ) .\r\nجاى ديگر گويد 500 هزار تفنگ بهتر كه پنج ميليون رأى . روى كرسى يك جا بيشتر نيست و همه آن يك جا را ميخواهند ، بدعوى آبادى خرابى ميكنند ، بايد خرابه را آباد كرد ، فرق را برنگ لباس ذكر مىكند .\r\nسيه‌جامگان ( آنارشيست ) « 3 » كبودپوشان ( سوسياليست ) سرخ‌پوشان ( جمهورىطلب ) خاكى پيراهنان ( آزاديخواه ) .\r\n هوسهامان سياه است و كبود و سرخ و خاكى * خدا خواهد مگر روزى شود اسپيد و پاكى . \r\nگويد قانون اساسى دامنى براى دختربچه است بكارزن عاقله نميخورد ، پارلمان سوژه داغى است بايد بريد انداخت دور ( من گمانم قانون انتخاب غلط است ) .\r\nبخانمى انگليسى گفت اگر زنها دلربا نيفتند عصبانى ميشوند گفت با اين عقيده حناى شما در انگليس رنگ نخواهد گرفت جوابداد اولا من بانگليس نميآيم وانگهى تصور نميكنم همهء خانمها در انگليس سياست‌باف باشند و فضولى كنند .\r\n\r\n\r\n","description":"","footnote":"\r\n( 1 ) - مارگريتا سارفاتى گويد پهلوانى در خون خود نغلطيد سرباز گمنام بجاى او نهادند كلمانسو و لويد جرج مدير بودند جنگ صورت دفاع از پشت سنگر پيدا كرد .\r\n( 2 ) - اوتوپى دستور موروس از رجال هانرى هشتم است ( افكار امم صفحهء 174 )\r\n( 3 ) - صباحيان وصلهء سياه داشته‌اند .\r\n","page_name":" 297 ","page_number":329},
  {"content":"\r\n\r\nموسولينى براى ملاقات پوان كاره و كرزن به لوزان رفته بود ، در ملاقات رئيس نظميه اشاره به پل كرده گفت زير همين پل نظميه مرا توقيف كرد گفت در زندگى پيش ميآيد .\r\nبلشويك‌ها به او نسبت محافظه‌كارى دادند گويد بلى محافظه‌كار هستم فقط نان قوت انسان نيست آزادى افرادى و آزادى روحانى هم لازم است و هيچ قوه ايندو آزادى را نمى - تواند از بين ببرد .\r\nپس از مطالعهء اسناد وزارت خارجه گفت بىناموسى دول قبل از جنگ شرم‌آور است ( و بعد از جنگ ) .\r\nگويد مايهء انقلاب نعمت دنيا است تا بدست انقلابچى نيامده است ، انقلاب چوب دادن بدست خرس است و پس گرفتن مشكل .\r\nگويد بلشويسم صورت اكمل كاپيتاليسم است ، دموكراسى اروپا را بسرحد فنا مىرساند فاشيست بپاى خود جافى بود بپاى موسولينى ايستاد ( بدست ديگران از بين خواهد رفت ) .\r\nقوت انگليس از آن است كه گروه پهن مداخله در سياست نميكنند .\r\nنزاع پير و جوان روى اشتباه در موضوع است يكى مدير است يكى فعال و هردو محل احتياج ، اشعار از كيست نميدانم مناسب مقام مىآورم ، هفتصد سال قبل گفته شده است .\r\n بر هاىهاى گرم و دم سرد ما مخند * طفلى و سرد و گرم جهانرا نديده‌اى\r\nاز سرّ كار بىخبرى عيب ما مكن * ما غرقه گشته‌ايم و تو دريا نديده‌اى\r\nالفاظ دلفريب دلت را ربوده است * اين اول است آخر غوغا نديده‌اى\r\nجانا سراب را تو گمان ميبرى به آب * ما ديده‌ايم و تو اينها نديده‌اى \r\nآزادى را موسولينى بنظم ، حسن اداره و رعايت مراتب ترجمه مىكند گويد سياست‌باف بيش از اندازه داريم ، مملكت ثقل كرده ، بايد از جوانان مرد كار ساخت ، ادارهء مملكت هرچند پله داشته باشد پلهء آخر جاى رئيس عدليه است بالعدل قامت السماوات و الارض .\r\nهرجا كه قومى بر سر قومى بريزند بايد هردو طرف را سياست نمود ( اين عقيدهء پدرم بود ) و همهء ملل اروپا مستحق سياستند .\r\nاز ايتاليا ممنوع شده وقتى با دست خالى بفرانسه رفت براى خانم حاكم سن‌ژولين فال كشيد راست آمد سورش راه افتاد .\r\nدر كنگرهء ميلان ( 1910 ) موسولينى در معارضه با پاپ نطقى غرا بر ضد پارلمانتاريسم كرده است و تعجب كرده است كه چرا همانجا سنگسارش نكرده‌اند ( سنگ حاضر نبوده است ) .\r\nگويد دولت را نبايد متزلزل كرد دولت بىتزلزل ميخواهد .\r\nموسولينى توسعهء خاك نميخواهد اما به تيرل قناعت ندارد ساووآونيس را هم ميخواهد از ويلسن شاكى است كه مغلوب چاپلوسى ادوارد گرى و زمينه‌سازى پير گرگ كلمانسو شد ( ساو وآ ونيس را به ايتاليا نداد ) .\r\nسياست لنين را سياست سرمايه‌دارى ميداند ، گويد آرزوى او است كه مكنت عالم در كرملين جمع شود . موسولينى به كثرت افراد حزب قائل نيست كه چه فايده از جسم بزرگ و روح كوچك .\r\nاز كلمات او است كه صندلى دسته‌دار و كفش راحت مخرب مرد است .\r\nگويد جنگ پاتيل ذوب مقاصد است ( آخر السياسة الحرب ) امپرياليسم اخلاقى هم ممكن است ، زندگى يك سلسله وظيفه است كه بايد انجام داد و چند پياله شربت ناگوار كه بايد سركشيد .\r\nحسن نيت برنگ لباس نيست پيراهن سرخ بهرتن ميرود .\r\n تو هر رنگى كه خواهى جامه ميپوش * كه من آن قد زيبا مىشناسم \r\nدر وصف اوضاع گويد شرف را در طاق نسيان نهاده بودند دولت يا از ترس يا بىغيرتى\r\n\r\n","description":"","footnote":"","page_name":" 298 ","page_number":330},
  {"content":"\r\n\r\nبدماگوژى پرداخته امتياز بود كه بسوسياليست ميدادند كار به جائى كشيد كه فراريهاى جنگ هم سرخط شرافت و شجاعت ميافتند .\r\nگويد تربيت و اقتصاد در مائهء نوزده راه طبيعى و منطقى نپيمود خودسرانه نمو كرد ( رشد زياد مايهء جوانمرگى است ) در روسيه بديكتاتورى اقتصاد مستحيل شد و طولى نخواهد كشيد كه اينهم از بازيهاى مندرسه محسوب خواهد شد .\r\nدر زمان قدرت موسولينى روزنامهء هيرارش را داير كرد گفت تندنويسها نميتوانند آرام بنويسند دولتى كه قواى مبقيه را مورد استفاده قرار ندهد در انتحار خود ميكوشد .\r\nپليتيك عالم در اقيانوس‌ها پهن است و من وقتم صرف آنكه كجا دو نفر توى سرهم زدند ، همهء دول كوچكند ، من گمانم دولت ديانت از همه بزرگتر است ، كشتى عيسى هرقدر ضعيف باشد به منزل خواهد رسيد .\r\nقدرت ملت بايد در قدرت دولت مستحيل گردد ، دو دولت در يك ملك خرابى بار ميآورد ، همهء انقلابات خاتمه ميابد مگر نزاع نالايق با لايق ، اشكال در آن است كه بدست ماجراجو بايد آرامش تدارك كرد .\r\nموسولينى چون كاوه احترام سلطنت را حفظ و انتظام و آرامش را در ايتاليا ايجاد نمود ايرادى كه به او مىشود گرفت حمله به حبشه است خصوص كه در كلمات خود گويد بفكر توسعهء مملكت نبايد بود بايد بآبادى پرداخت .\r\nاز كلمات موسولينى كه به ميخ و نعل مىزند من نتوانستم مسلك او را بدست بياورم مجربات قديم را با منويات جديد آميخته معجونى سازگار بطبايع ساخته .\r\n\r\nانقلاب كبير فرانسه 1892\r\nهروقت بىمبالاتى ، تن‌پرورى و تبذير دست بالا را گرفته زمامدارى لايق بر زمامدارى نالايق غلبه كرده است يا مردم از دور ظالم پريشان شده و دور عادلى گرد آمده‌اند چون در قضيهء كاوه « 1 » .\r\nتاريخ نشان ميدهد كه براى گريز از هرج و مرج ، ملل دست در دامن مقتدر عادلى زده‌اند سلطنت و امارت پيش آمده است . از زياده‌روى حكومت انقلاب توليد شده است و باز از هرج و مرج انقلاب كار بسلطنت كشيده است .\r\nقضاياى زمان شارل اول ( 1649 مسيحى ) مركوز اذهان بود منتسكيو پيشنهاد تفكيك قواى مجريه ، مقننه ، قضائيه ميكرد ، امرى كه اساس آئين اسلام است .\r\nلوئى 14 از بوربنيان قدرت و حشمتى پيدا كرد تا آنجا كه گفت انا و لا غيرى ( دولت\r\n\r\n\r\n","description":"","footnote":"\r\n( 1 ) - در اوايل مشروطيت شبى از نايب السلطنه كامران ميرزا وقت خواستم ، درد پا داشت ، در اندرون پذيرفت ، دردسرش دادم گفتم آقا تا باغ اميريه آباد نشده بود هرروز در اطراف آن گردش ميفرموديد كه هرچيز بجاى خود بيفتد اينك كه باغ و عمارت پرداخته است شايد سال و ماه به گوشه و كنار آن تشريف نميبريد . مجلس سازمانى است كه هنوز پرداخته نشده است بايد توجه بفرمائيد تا نقائص اصلاح شود ، بنده هرچه عرض كنم شايد بفرمائيد بفرنگ رفته‌اى افكارت آشفته شده است ، از گلستان عرض ميكنم كه گويد : براى يكى از ملوك شاهنامه ميخواندند در زوال دولت ضحاك و عهد فريدون ، وزير از ملك پرسيد كه فريدون گنج و ملك و حشم نداشت چگونه ملك برو مقرر شد ؟ گفت خلقى بتعصب به روى گرد آمدند وزير گفت اى ملك چون گرد آمدن خلق موجب پادشاهى است تو چرا خلق را پريشان ميكنى ؟ هرچه از مجلس دورى بفرمائيد مردم را از دور خود پريشان ميكنيد .\r\n","page_name":" 299 ","page_number":331},
  {"content":"\r\n\r\nمنم « 1 » ) منقدين از شعرا و سخنوران در دربار او سورى ميچراندند و مدايحى ميسرودند عشوهء منت اسپان « 2 » و غمزهء من تنن « 3 » انتظام را به تفريح انداخت باز سور برجا بود و سور ناخاموش .\r\nلوئى 15 مقهور مادام پمپادور « 4 » از امور دور ماند ، خزانه تهى گشت ، سورچيان محروم ماندند ، در پاريس جمع شدند و حوزهء انتقاد را گرم كردند .\r\nمملكت بىسامان ، قرض فراوان ، دردها بيدرمان ، نوبت به لوئى 16 رسيد به ملكه مارى آنتوانت گفت ما جوانيم سلطنت نمىتوانيم .\r\nدربارى و روحانى مغرور ، در خوشگذرانى جسور ، زه كردن آن كمان مقدور لوئى 16 نبود ، تورگو از مصارف كاست ، روحانى و دربارى بمخالفت برخاستند و عذرش را خواستند نكر چاره را در احضار نمايندگان ديد كه 175 سال بود از ايشان كسى ياد نمىنمود ، در تالار بال ورساى گرد آمدند ، ضربى گرفتند كه همه از رقص بازماندند ، دولت پول ميخواست ملت حساب ، آب ايشان بيك جوى نرفت ، پادشاه بمجلس آمد ، طرح قانون اساسىئى سست پيشنهاد كرد چون روحانيون و اشراف از شركت در جلسات با طبقهء سوم ( توده ) امتناع كردند اختلاف افتاد ، امر به تفرقه شد .\r\nنمايندگان توده پا سفت كردند ، ميرابو از نجبا كه با بعض روحانيون و اشراف ساخته بود و به طرف مليون آمده بود فرياد كرد : « به ارادهء ملت آمده‌ايم و به سرنيزه مگر بيرون برويم » در نتيجه در پاريس جمع شده خود را مجلس ملى خواندند ، پادشاه بروحانى و اشراف تكليف مشاركت كرد مخالفت كردند ، كار به تصرف باستيل كشيد ، عزل نكر و تجهيز قوا خلق را عصبانى كرد . لا فايت رئيس گارد كه از همكارى واشنگتن برگشته بود دل با جمهورى داشت سست آمد ، دزد و جانى ضميمهء توده گشت ، مجلس ملى آسامبله ناسيونال صورت قانونگذارى كنستيتوانت به خود گرفت ، مقننه مجريه و قضائيه تفكيك يافت .\r\nفتح باستيل را جشنى گرفتند ، پادشاه و ملكه فرزندش در آغوش . با عامه شركت كردند با شادى همداستان شدند .\r\nگمان ميرفت كه اختلاف بر طرف و آرامش حاصل شده باشد ، مجلس مؤسسان كار خود را انجام يافته دانسته منحل شد ، رژيم سلطنت و استقرار مجلس عادى برقرار گشت ( مقننه ) تا آنجا آنچه شد صلاح ملك و ملت بود .\r\nمجلس مقننه ساختند . ناطقين و سياست‌بافها مجال يافتند ، دستجات مخالف و موافق پيدا شد ، اغراض در كار آمد ، ميرابو كه ميانه را ميگرفت درگذشت . در حال نزع گفت رفقا بر من زارى نكنيد بر فرانسه بگرييد كه عفونت مزاج بهلاكتش خواهد كشانيد ، مركزيت از دست رفت ، پادشاه قصد فرار كرد گرفتار شد ، باى ولافايت او را از معركه بيرون مىبرند ، مردم عزل پادشاه را خواستند ، كار بزدوخورد كشيد ، پادشاه را متهم به توسل بخارجه كردند ، از اطراف علم مخالف با رژيم جديد برافراشته بودند ، مردم رو به توئيلرى آوردند پادشاه از مدافعه خوددارى كرد كه خون ريخته نشود « 5 » .\r\nپادشاه به مجلس پناه برد توقيفش كردند ، مجلس قانونگذار را هم نخواستند ، مجلس\r\n\r\n\r\n","description":"","footnote":"\r\n( 1 ) -  L , Etat'C , est moil \r\n( 2 ) -  Montespan \r\n( 3 ) -  Maintenon \r\n( 4 ) -  Pompadour \r\n( 5 ) - تن مورخ معروف گويد لوئى قادر بر دفاع بود حس ترحم او را مانع شد . باز گويد قتل عده‌اى ماجراجو بحفظ نظم مىارزيد بواسطهء سستى پادشاه قصر دولتى چپاول و خراب شد . دستهء سويس كشيكچيان قصر مقتول شدند و صد هزاران خون ريخته ، نه براى مصلحت بل از پى شهرت و آرزوى رياست .\r\n","page_name":" 300 ","page_number":332},
  {"content":"\r\n\r\nكنوانسيون ( اتفاق ) داير و نفاق كردند ، هرج و مرج ريشه گرفت ، اختيار هرروز با دسته‌اى شد اينجا است كه شيلر گويد :\r\n ز درنده افزون بود در خطر * چو آشفت و باليد بر خود بشر \r\nتندرو ، معتدل ، مرتجع ، همه بىرياست . قباى درد وطن در برو هواى انا و لا غيرى در سر ، دستجات ژاكوبن ، ژيرندن ، منتانيار و غيره پيدا شد . گروهى مخالف مذهب شدند ، كنوانسيون حكم ميرزا بنويس حاصل كرد ميبايست موافق با جماعات رأى بدهد .\r\nرأى مجلس مؤسسان را به ابقاى سلطنت ملغا كردند كه كهر كم از كبود نيست ( اول اخلال بقانون اساسى ) پادشاه و ملكه را بقتل رساندند فيليپ دورلئان از منسوبان لوئى هم به قتل او رأى داد .\r\nرؤساى دستجات هركدام قوت ميگرفتند به قلع و قمع دستهء ديگر ميپرداختند بازوى جلاد از كار افتاد ، گيوتين ساختند ( تبر خودكار ) .\r\nلوئى بر كرسى شهادت گفت : خدا كند خون بيگناه من دامنگير فرانسه نشود ، بيم انقلاب ميرفت ، فرياد بلند كردند كه عامه كلمات او را نشوند .\r\nدر عنوان سلامت ملى ، محكمهء هول و هراس ساختند كه در مملكت ابو الهولى شد و امنيت براى كسى نماند حتى براى وكلا مصونيت ، باى رئيس مجلس مؤسسان هم سر به گيوتين سپرد .\r\nزنى از اهل ژيرند ، شارلت كردى . بپاريس آمد ما را كه بقتل ژيرندنها كمر بسته بود بكشت و در استنطاق گفت يكى را كشتم تا هزاران نفس سلامت بماند .\r\nلاووآزيه معلم شيمى را كشتند گفته شد اين عالم است گفتند ما عالم نميخواهيم .\r\nدست‌تنگى كار را بمصادره كشاند اينجا است كه ملت سر مىخورد و تو بميرى برنميدارد .\r\nدانتن ، ربسپير ، هبرت و غيره از سران ماجراجو همه بپاى گيوتين خراميدند و خير نديدند .\r\n پيشوايان كلان انقلاب * در وطن‌خواهى همه عاليجناب\r\nجملگى رفتند زير گيوتين * زانكه خارى بود آن در راه اين \r\nمردمى كه پاى نطق آنها كف ميزدند در موقع قتل هلهله كردند .\r\n گر عوض گشته است خون اين بشر * من ندارم زان عوض گشتن خبر \r\nآنچه ديديم ، خوانديم و شنيديم خبرخواه نبودند و « النادر كالمعدوم »\r\nآخر اعتداليون بكمك جوانان طلائى  Jeunesse doree  حكومت هول و هراس را بر هم زدند مجلس واحد را دو مجلس كردند مجلس عام ( 500 نفر ) و مجلس خاص ( 250 نفر ) پنج نفر مدير اجراء قرار دادند ايندوره نامش ديركتوار شد\r\nناپلئون كه در ايتاليا فتوحات كرده بود برگشت ، ديركتوار از بيم خود نهضت بمصر را پيش آورد ( 1798 ) در غيبت ناپلئون سلطنت‌طلب‌ها قوت گرفتند خزانه هم خالى شده بود عامه را از هرج و مرج خسته ناپلئون بعجله بپاريس آمد پيشنهاد نسخ اساسنامهء انقلاب كرد . لوئى بناپارت برادر ناپلئون رئيس مجلس 500 نفره است ، كار در مجلس بزد و خورد كشيد ناپلئون را با شركت دو نفر ديگر سمت كنسولى موقت دادند ميخ سه‌سره ( نوامبر 1799 ) جمهورى جا خالى كرد .\r\nاستقرار مذهب كاتوليك و اتفاق با پاپ بى هفتم آرامش آورد ، بالاخره ناپلئون بتصويب پاپ تاج امپراتورى برسر نهاد ، مجلس سنا همدوش مجلس ملى تشكيل شد ، باز همان شد كه بود .\r\nدر نتيجهء خرابىها ، غارتها ، كشتارها ، سه لفظ ماند : « آزادى ، مساوات ، برادرى » بقول شيلر آلمانى توخالى ( صفحهء 13 ) كه تا امروز عنوان آشوب و ماجراجوئى است .\r\n\r\n","description":"","footnote":"","page_name":" 301 ","page_number":333},
  {"content":"\r\n\r\nآنچه بتجربه مسلم است ملت روى دوپايه ارتقاء ميجويد و بآسايش ميگذراند ديانت و ديكتاتورى ، مانع قانونى . تاريخ را بگشائيد و بخوانيد قوىترين عمال در زندگى عادت و ايمان است آن قانون بهتر است كه موافق عادات و ايمان باشد .\r\n\r\nدر جستجوى راه سلامت\r\nبراى كريم خان بازى آوردند ، گفت براى چيست ؟ گفتند شكار مىكند ، گفت رها كن سى خود بگيرد ، سى خود بخورد .\r\nبشر در به دو پيدايش . سى خود ميگرفته ، سى خود ميخورده ، اطراف چشمه‌ها بسر ميبرده ، از تسخير حيوانات اهلى حشم پيدا شده است ، احتياج بچوپان افتاده ، تقويت چوپان در حفظ حشم از دست‌برد همسايه رياست پديد آورده ، در نزاع از عاقلى انصاف خواسته‌اند حكومت پديد گشته .\r\nاندك‌اندك دست بزراعت زده منازل ساخته‌اند و پا بميدان تمدن گذارده مكاسب پيدا شده است ، مردم را چهار گروه كرده‌اند هرگروه بر وفق سليقه و درخور حاجت و لياقت دنبال كارى را گرفته‌اند .\r\nسخت و سست ، رغد و رفاه نسبت به آب و زمين رقابت آورده بين قبايل نزاع افتاده در تدارك دفاع لشگرى امتياز يافته .\r\nميگويند وقت طلاست ، ميگوئيم فكر طلا است ، فكر افراد ذكى هر روز استفاده از ودايع طبيعى نموده اكتشاف و اختراعى كرده‌اند اختلاف ثروت پيدا شده است .\r\nپيش‌آمدهاى بيرون از اختيار راه بتوجه به غيب نموده و هزاران سال است راه تعالى مى - سپارد و بديانتى سر فرود آورده روزگار گذرانده است .\r\nشاكى و راضى همه‌وقت بوده ، كاهل بىلياقت بر ساعى لايق رشك برده است .\r\nظلم همه‌وقت منفور و عدل مطلوب بوده ، چون زمامداران بظلم پرداخته‌اند آشوبى پديد آمده ( كاوه ) غرور ، نخوت ، حرص ، خودخواهى و جاه‌طلبى از يكطرف ، بيچارگى ، بينوائى و تنگدستى از طرف ديگر موضوع رقابت ، حسد ، بغض و بدبينى گشته بين طبقات اختلاف افتاده ، انورى كه ناله دارد بساط شبش راه نبوده . ( صفحهء 24 )\r\nحافظ گويد :\r\n ساقى بجام عدل بده باده تا گدا * غيرت نياورد كه جهان پربلا كند \r\nهمه سعى در بدست آوردن جام عدل است و جز پيمانهء ظلم بدست نيامده است .\r\nسعدى علت را نيكو گفته : خواهندهء مغربى در صف بزازان حلب هميگفت و همى رفت كه اى خداوندان نعمت اگر شما را انصاف بودى و ما را قناعت ، رسم كديه از جهان برافتادى ، قناعت اضطرارى است بايد توانگران را بانصاف باز داشت قرآن گويد :\r\n وَ فِي أَمْوالِهِمْ حَقٌّ لِلسَّائِلِ وَ الْمَحْرُومِ  و باز  خُذْ مِنْ أَمْوالِهِمْ صَدَقَةً \r\nهمه را سنك آرزو در ترازو است و سهم‌ها به نسبت فكر و قوت بازو .\r\nچون كريستف كلمب از ينگى دنيا برگشت ، بر سر سفره‌اى سخن از عظمت آن اكتشاف ميرفت ، حضار همه جوياى نام ، گفتند اگر ما رفته بوديم ما اكتشاف كرده بوديم ، سر سفره تخم مرغ آوردند ، كريستف كلمب گفت كى مىتواند تخم را از كله بدارد ؟ سعى بيهوده كردند ، نشد ، گفتند خودت بدار ، تخم را بر ميز زد و ايستاد ، گفتند ما هم ميتوانستيم ، گفت ميخواستيد بكنيد ، محال عقل است كه خردمندان بميرند و بىخردان جاى ايشان گيرند .\r\nگفتيم فكر طلا است ، حكايت سيمنس را نوشته‌ام ( صفحهء 16 ) سربازى در جنگ بين الملل يك‌دست باخته بود از اختراع فندك انتفاع كلى برد و كارخانه‌ها از فكر او استفاده ميكنند ، موسولينى هم گفت جنگى كه تمامى ندارد جنگ نالايق با لايق است .\r\n حسد چه ميبرى اى سست نظم بر حافظ * قبول خاطر و لطف سخن خداداد است \r\nملل عالم هريك بمذهبى سر فرو داشتند و زندگى ميكردند ، يونانيان مذهب پابرجائى\r\n\r\n","description":"","footnote":"","page_name":" 302 ","page_number":334},
  {"content":"\r\n\r\nنداشتند ، مظاهرى در آسمان تصور ميكردند مشغول زدوبند و جفت و كلكهاى زمينى ، به ياد آنها جشنها ميگرفتند ، ورزش و گروبندى مينمودند ، افلاطون دستورى نوشته پسند نيفتاد ، سولون « 1 » دستورى بدست داد مطبوع واقع شد و دموكراسى از آنجا ريشه گرفت ( افكار امم صفحهء 169 ) اشكال همچنان در انصاف توانگر و قناعت درويش است يا پيدا كردن جام عدل و ديه بر ساقى سياست است .\r\n\r\nبازشدن راه دريا\r\nامريكا كشف شد و راه افريقا و آسيا مفتوح ، ثروت بسيار نصيب اروپا گشت ، مصالح خام از هرجا آوردند پخته كردند و به اطراف بردند ، در مكانيك پيشرفت شد ، كارخانه‌ها ساخته ، زور آوردند بتجارت ، همان‌وقت ژان ژاك روسو گفت برگرديد روى زندگى طبيعى ، ولتر او را دست انداخت كه ژان ميخواهد از نو روى چهارپا راه برويم .\r\nبازوى كار همه‌جا از كار افتاد ، دستگاههاى بافندگى در اصفهان كاشان يزد و كرمان خوابيد كارگر و كارفرما در كارخانجات روبرو شدند ، اختلاف زندگى رشك آورد .\r\nشكاف بين طبقات روزبروز وسيع‌تر شد ، چهل سال قبل ما از خودمان مخمل ، زرى ، صوف ، خارا ، دارائى ، تافته ، اطلس ، اليجه داشتيم ؛ چيت ، ماهوت ، متقال و چلوار از فرنگ مىآوردند .\r\nامروز كه در داخله پارچه پنبه‌اى ، پشمى ، ابريشمى تدارك مىشود البته ضرر كارخانجات خارجه است .\r\nنكس بازار ديرگاهى است كه محسوس شده است ، در مائهء اخير در چارهء كار قلمفرسائيها كردند و راهها نمودند ، كارل ماركس علت را در سرمايهء هنگفت ديد كتابى در سرمايه نگاشت و تقليل سرمايه خواست ، نظرها متوجه سرمايه‌داران شد و اشتباه بود ، نمىبايست زندگى را آنقدر روى صادرات ببرند ، طبيعى بود كه بازار نكس خواهد كرد و فرياد بيكار بلند خواهد شد .\r\nسرمايه كلان يا اندك ، بازار فروش مهم است .\r\nبرعكس امروز با سرمايهء قليل رقابت در تجارت ميسر نيست حتى بقال و علاف بدون سرمايهء كافى رونق بكسب خود نمىتوانند داد .\r\nاشتباه ديگر آنكه گفتند ثروت ثمرهء دسترنج كارگر است . در توليد ثروت اول فكر و علم است بعد سرمايه كه اگر نباشد فكر عاطل ميماند . فكر و علم و سرمايه كه موجود شد افزار لازم است كه بفكر و علم تدارك شود . چون اينهمه حاضر شد و كارفرمائى مدير بر سر كار بود حاجت ببازوى كارگر مىافتد پس كارگر در مرحلهء چهارم و پنجم مؤثر است .\r\n\r\nماترياليسم\r\nهمهء درد آنجا است كه زندگى اروپا رفته است روى صادرات ، ثلث اهالى در كارخانجات امرار معاش ميكنند و بر سر بازار هرروز جنگ است ، تو مفروش من بفروشم .\r\nملل عالم در عقيدت بديانتى توكل و توسل داشتند ، زحمت دنيا را براى نعمت اخرى متحمل مىشدند و تشفى مىيافتند . حكماى غافل بتصور استقصاى طبيعت كه برق و بخار را به كار انداخته‌ايم ( و كاش بعضى اختراعات نشده بود ) از حقيقت منصرف شدند و طريق ماده پيمودند از روحيات بىخبر از خدا رو به طلا آوردند . زندگى رفت روى استفاده از نعم و تعيشات دنيوى و در تفنن و تجمل اسراف روا داشتند ، روزبروز بر رشك افزود .\r\nدر انقلاب كبير فرانسه كه اول سخن از حساب ميرفت آخر به اضطراب كشيد كه اگر مداخلهء ناپلئون نبود همان پيش‌بينى ميرابو مىشد كه در وقت نزع گفت رفقا بر من نگرييد بر فرانسه زارى\r\n\r\n\r\n","description":"","footnote":"\r\n( 1 ) -  Solon \r\n","page_name":" 303 ","page_number":335},
  {"content":"\r\n\r\nكنيد كه در عفونت افكار به هلاكت خواهد رسيد . « 1 »\r\nاز آن انقلاب سه لفظ دلربا بقول شيلر توخالى ، باقى ماند آزادى ، مساوات ، برادرى .\r\nآزادى تا آنجا رواست كه مزاحم آزادى ديگرى نباشد ، مساوات در عالم نيست حتى در حدود معروف است كه يكى لطمه به ديگرى زد دعوت بقاضى برد ، بر معروض پنج درهم جريمه وارد آمد ، ده درهم نزد قاضى نهاد و كشيده‌اى به روى او نواخت گفت پنج درهم عارض را بده و پنج درهم هم خود بردار همه كشيده‌ها يك ارزش ندارد .\r\nاما برادرى در تقسيم ارث معلوم مىشود وقتى گفته‌ام ؛\r\n گر برادر بود رفيق هلا * او رفيقى ترا خدا داد است\r\nورنه او دشمنى است مادرزاد * كزويت شكوه است و فرياد است \r\nبرادرى ، آزادى و مساوات بهانه است براى فريب ساده‌لوحان ، گل كردن آب و گرفتن ماهى حكايت خر برفت و خر برفت و خر برفت است در مثنوى اگر در آن رقص خر از دست رفت در اين رقص آسايش از گيتى رخت بست .\r\nبجاى آن سه لفظ گوئيم عدالت ، مواسات ، لياقت\r\nدر سنه 1848 هياهوى آزادى در آلمان بلند شد ، فردريك گيوم چهارم برلن را ترك كرد آزادى از شهر كه كانون هرزه‌گرد است بدهات نفوذ نموده دعات آزادى بجان رعيت افتادند آخر رعايا دست به بيل و پارو آزادى را جارو كردند و گفتند بايد اول بدانيم كه هستيم آنگاه بدانيم آزاديم يا نيستيم ، پادشاه را به برلن بازگردانيدند و نظم و آسايش برقرار شد .\r\nكارل ماركس كه بآلمان آمده بود بپاريس برگشت معروف است گفت ميگوئيم حكومت كارگر واى بوقتى كه حكومت بدست كارگر بيفتد شايد از تجربهء آن انقلاب گفته است .\r\n\r\nطلوع بلشويكى ( كمونيستى )\r\nدر نتيجهء جنگ بين الملل 1914 رشتهء انتظام در روسيه گسيخت لنين و تروتسكى از خستگى و آزردگى سپاهى استفاده كرده حكومت بلشويكى ساز كردند ، حقد و حسد و بغض حكفرما شد ، عامه بجان اشراف افتادند و كردند آنچه كردند . ميگويند روسيه بهشتى است ، اساس آن است كه هيچكس مالك هيچ‌چيز نباشد محصول مملكت در بيت المال جمع شود ما يحتاج همه را دولت مهيا كند ؛ منزل ، خورش ، لباس ، كالا ، افزار كار و غيره ( آزادى افرادى و عقيده ملحوظ نيست ) .\r\nاگر بشود بدست عمال از مردمى كه ميشناسيم اسهام را به صحت و عدالت رساند شايد بتوان زندگى بهشتى را تصديق كرد .\r\nاگر اسهام بتناسب لياقت و هنر نباشد هنرمند شاكى خواهد بود و اگر باشد بىهنر ، باز رقابت باقى است و امتياز ناگزير .\r\nافراد ناس در فكر و عمل تا چه‌اندازه آزادى دارند نمىدانيم ، كسى زحمت فكر و تتبع بيش از وظيفه به خود ميدهد يا نميدهد معلوم نيست .\r\nما از اينها ميگذريم و تصور ميكنيم كه زندگى در تحت اين مرام زندگى بهشتى است ، درب بهشت چرا بر ما بسته است ؟ كيست كه زندگى بهشتى را طالب نباشد ؟ تا اين ساعت مرام كمونيستى عروس پس پرده است ، زشت است يا زيبا نمىدانيم ، در بسته است و از پشت در تطميع ديگران ميكنند .\r\nاستاد على نجار براى من كار ميكرد در اوايل امر روزى بفرزندان من گفته بود كى بشود كه بلشويكها بتهران بيايند گفته بودند وقتى كه آمدند چه خواهد شد ؟ گفته بود شنيده‌ام روزى يك\r\n\r\n\r\n","description":"","footnote":"\r\n( 1 ) - آرزومندان انقلاب خونين دستى از دور بر آتش دارند ، طمطراق فرانسوىهاى خودپسند را در لاف از آن انقلاب به نقد ميگيرند و از نتايج غفلت دارند نتيجه اين است كه مىبينيم .\r\n","page_name":" 304 ","page_number":336},
  {"content":"\r\n\r\nامپريال به آدم مىدهند . اين‌همه امپريال از كجا ميآيد و چرا ميدهند و كى اين فكر را در خاطر استاد على تزريق كرده است معلوم نيست .\r\nهرچه مىشود در عنوان دموكراسى است ، زرد و كبود و سرخ همه كوس انا و لا غيرى ميكوبند و دم از آزادى مىزنند معلوم نيست آزادى چه رنگ است .\r\nبا دعوى آزادى بهررنگ كه باشد تجهيز جنگ چه معنى دارد ، مبالغ هنگفت از بيت المال را صرف تجهيز آزادىكشى چرا بايد كرد .\r\n گر مرام تو به استى بىنفاق * اين به استدلال بايد نى چماق \r\nتا امر جماعت بگذرد بايد يكى بسازد يكى بفروشد يكى بخرد .\r\nيكى از آشنايان روزى به من گفت اين بساط سربخارى چيست ؟ گفتم اجرت كوه‌كن ، سنگ - تراش ، زرگر ، مسگر ، منبت‌كار ، سازنده ، فروشنده . براى اينكه نقد زايد من از مصارف بدست ايشان بيايد خريدم ، حب زينت مايهء رواج بازار است .\r\nبسا كلمات رنگين اثرات سنگين بخشيده .\r\n از خم پندار خود مستى چنانك * كس نديده مست از خم شراب \r\n\r\nحرص\r\nحكايت زن كدخدا و نان زندى را در شيراز نوشته‌ام وقتى در روزنامه خواندم كه در آمريكا مالدارى اعلان كرد كه فلان روز فلان ساعت درب خزانه من باز است هركس ميتواند داخل شود و هرچه ميتواند ببرد ، بيست دقيقه مجال دارد ، مردم بخزينه رو آوردند و بهمه‌جهت بيش از چند صد تومان نتوانستند بدر ببرند ، زياد برداشتند جيب‌ها پاره شد ، درهم طپيدند ، زمين خوردند آنچه برداشته بودند از دست دادند .\r\nنعمت بقدرى هست كه امر همه بگذرد اگر حرص بگذارد و قناعت به كار آيد .\r\n\r\nبازگشت بسوى حق\r\nپس از جنگ 1936 و تحمل مصيبتها باد بزخمها خورده است نداى  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  بلند است زمامداران يكدل و يكزبان توسل بديانت ميجويند در نطق رئيس جمهورى متحابهء امريكا و وزير خارجهء انگليس ميشنويم كه بايد بسوى خدا برگشت مرامها جز فتنه و آشوب نتيجه نداد همه از رنگهائى كه انگيختند و طرحهائى كه ريختند پشيمانند و در جاده سرگردان .\r\n بجد و جهد چو كارى نميرود از پيش * بكردگار رها كرده به مصالح خويش \r\nانشاء اللّه ملل به حد بلوغ رسيده‌اند بلوغى كه سعدى در گلستان گويد : جمعى از حكما سخن در بلوغ ميراندند و علامات ظاهر را برمىشمردند يكى گفت اينها نيست ، بالغ آن است كه دربند رضاى حق بيشتر باشد تا در بند هواى نفس ، اينك گروهى كمر مجاهده در طريق تحصيل رضاى حق بسته در كو نشسته هدايت به راه حق ميكنند .\r\n\r\nانجمن كو در سويس\r\nاز همهء ممالك اروپا سواى روسيه و باز از آسيا و افريقا و امريكا و استراليا تاكنون 54 نماينده در كو حاضر شده‌اند ، مرامشان برگشت بسوى حق است و تذكيهء اخلاق بر ماترياليسم « 1 » كه لب ليبراليسم ، سوسياليسم و كمونيسم است نفرين ميكنند كه ريشهء آسايش را از بيخ برخواهد كند .\r\nمرام اين انجمن سعى در تهذيب اخلاق است و هزارها مردم تعهد پيروى از اين مرام كرده‌اند .\r\nدر مرام عدل و انصاف بايد توپ و تفنگ در كار نباشد ، سابق جهانگيرى باسلحه مىشد امروز تزريق شكايت در ذهن عامه ميكنند و استفاده از فريب از بينوايان كه مستمندان را برمىانگيزند متمكنين را برمياندازند ، بساط مهيا را به تصرف درميآورند چند روزى از ذخيرهء موجود استفاده مى\r\n\r\n\r\n","description":"","footnote":"\r\n( 1 ) - عقيده به ماديت عالم و تلاش از پى ماديات و غفلت از روحيات .\r\n","page_name":" 305 ","page_number":337},
  {"content":"\r\n\r\nنمايند ، زندگى گروهى آن هم دوره‌گردان شهر بهشت مىشود ، ذخيره كه از دست رفت به بيچارگى مىافزايد دست خالى و دهان باز ميمانند ، درها را مىبندند كه كسى نداند در انجمن كو ميخواهند از اين طريق برگردند و خوشى را از طريق اخلاقى حاصل كنند انشاء اللّه .\r\nمردمى كه دركو بمغز مرام برخورده‌اند متعهدند كه در قوم خود مرام را ترويج كنند از عناد رو بگردانند و به رشاد رو بياورند .\r\nاين همان نداست كه محمد بن عبد اللّه هزار و سيصد و هفتاد و هشت سال قبل به گوش بشر درداد :\r\n قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ \r\nبگو اى اهل كتاب بيائيد موافقت نمائيد به كلمه‌اى كه بين ما و شما فرق ندارد آنكه نپرستيم مگر خدا را و شريك از براى او قرار ندهيم و بعض خودمان را به رب نگيريم سواى خدا .\r\n لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ وَ لكِنَّ الْبِرَّ مَنْ آمَنَ بِاللَّهِ وَ الْيَوْمِ الْآخِرِ وَ الْمَلائِكَةِ وَ الْكِتابِ وَ النَّبِيِّينَ وَ آتَى الْمالَ عَلى حُبِّهِ ذَوِي الْقُرْبى وَ الْيَتامى وَ الْمَساكِينَ وَ ابْنَ السَّبِيلِ وَ السَّائِلِينَ وَ فِي الرِّقابِ وَ أَقامَ الصَّلاةَ وَ آتَى الزَّكاةَ وَ الْمُوفُونَ بِعَهْدِهِمْ إِذا عاهَدُوا وَ الصَّابِرِينَ فِي الْبَأْساءِ وَ الضَّرَّاءِ وَ حِينَ الْبَأْسِ أُولئِكَ الَّذِينَ صَدَقُوا وَ أُولئِكَ هُمُ الْمُتَّقُونَ  خوبى آن نيست كه رو به طرف مشرق و مغرب كنيد بلكه خوبى ايمان بخداست و روز آخر و ملائكه و كتاب و پيمبران و بدهيد مال را بدوستى او بخويشان و يتيمان و مساكين و راهگذاران و درخواست‌كنندگان و در آزادى بندگان و برپا بداريد نماز را و بپردازيد زكات را و وفا كنيد بعهد چون عهد كرديد و صبركنندگان در رنجورى و شدايد ( دفاع ) ايشانند كه راست گويند و ايشانند پرهيزكار .\r\nباقتضاى امروز بايد افراد يا دولت از طريق تشكيلات و مؤسسات اداى وظيفه نمايند ، ره همين است مرد باش و برو .\r\nنماز را من در افكار امم كتابچهء يادداشت گفته‌ام كه چند نوبت در روز شخص را بوظيفه تذكر مىدهد .\r\nدر رعايت دنيا و آخرت .\r\n وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا وَ أَحْسِنْ كَما أَحْسَنَ اللَّهُ إِلَيْكَ وَ لا تَبْغِ الْفَسادَ فِي الْأَرْضِ إِنَّ اللَّهَ لا يُحِبُّ الْمُفْسِدِينَ . \r\nبجوى در آنچه داد خدا ترا سراى آخرت را و فراموش مكن بهرهء خودت را از دنيا و نيكوئى كن چنان كه نيكوئى كرد خدا با تو و مجوى فساد را در زمين خدا دوست ندارد فساد - انگيزان را .\r\nدر حدود آزادى و مواسات و برادرى .\r\nالناس مسلطون على اموالهم و على انفسهم آدميزاده بر مال و جان خود اختيار دارد .\r\n إِنَّمَا الْمُؤْمِنُونَ إِخْوَةٌ  گرويدگان برادرند .\r\nلا يؤمن احدكم حتى يحب لاخيه المؤمن ما يحب لنفسه ايمان نياورده است احدى از شما مگر آنكه آنچه از براى خود ميخواهد از براى برادر مؤمنش بخواهد .\r\n إِنَّ أَكْرَمَكُمْ عِنْدَ اللَّهِ أَتْقاكُمْ  گرامىترين شما نزد خدا پرهيزكارترين شما است .\r\n الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ وَ إِذا ما غَضِبُوا هُمْ يَغْفِرُونَ  آنان كه دورى جويند از گناهان بزرگ و كارهاى زشت و چون خشم كردند درگذرند .\r\n إِنَّ اللَّهَ لا يُحِبُّ كُلَّ مُخْتالٍ فَخُورٍ  خدا دوست نميدارد فريب‌دهندگان به خود بالنده را .\r\nدر منع احتكار كه امروز موضوع بحث كلى است :\r\n\r\n","description":"","footnote":"","page_name":" 306 ","page_number":338},
  {"content":"\r\n\r\n وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  و همانا آنان كه انبار ميكنند طلا و نقره را و نمىدهند در راه خدا ( بمنفعت عامه ) نويد بده ايشان را به عذاب دردناك .\r\nدر حدود آزادى زبان :\r\n كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ  شما بهترين امتيد از ميان مردم به خوبى دعوت ميكنيد و از بدى منع و به خدا ايمان داريد .\r\n كُلُوا وَ اشْرَبُوا وَ لا تُسْرِفُوا  بخوريد بياشاميد و اسراف مكنيد .\r\nهرون عمارتى مجلل ساخت در ملاقات از حضرت موسى بن جعفر ( ع ) پرسيد چگونه مىبينى ؟\r\nفرمودند اگر از مال خودت ساخته‌اى اسراف است و اگر از مال غير حرام .\r\nما انجمن كو را تبريك ميگوئيم خداوند توفيق بدهد كه بر صراط مستقيم مشى كنيم .\r\nبه مناسبت قول دنى سورا معلم ديانات مدرسهء لندن را در تاريخ ديانات ياد مىكنيم .\r\n در مصاف دين در اين عصر جديد * حربهء اسلام بدهد بس نويد\r\nسادگى امر و اتقان اصول * اكمل از اديان ديگر در فصول\r\nخالى از حشو و زوايد كان مخل * در مسيحيت و بودائى ممل\r\nبا امور زندگى آميخته * نى در آن طرح جدائى ريخته\r\nبا طبايع سازگار و رايگان * خالى از تحميل و آداب گران\r\nمسلمين را در تعالى دست هست * با تجدد رشته بتوانند بست \r\nانجمن كو قدمى است بسوى بلوغ نهاده بدان معنى كه سعدى گويد : جمعى از حكماء در بلوغ سخن ميراندند كه چيست و علامات ظاهر آن را برميشمردند يكى گفت بلوغ آنست كه دربند رضاى حق بيشتر باشى تا دربند هواى نفس .\r\nدر روانشناسى تشخيص داده‌اند كه در دورهء بلوغ پردهء مشاعر ضخامت مىيابد و استطاعت فكر مىافزايد . بلوغ انقلابى است در مزاج جوانان و در اين دوره است كه مزاج در غليان است و بسته به طرز زندگى اخلاق بسوى خوبى يا بدى ميرود تا تربيت و محيط پرورش چه باشد .\r\nتا سن 16 و 17 تصورات كسبى است ، هرچه بشنوند حمل بر صحت ميكنند و سعى دارند از اطوار كملين تقليد كنند ، پسرها بيشتر بقلم و دوات ميل مىكنند دخترها بمقراض و سوزن .\r\nدرضمن تكامل تصرف در معقول براى مرد و زن پيدا مىشود ، داخل در صحبتهاى بيرون از حوزهء استطاعت خود مىشوند غالب ايراد به بزرگتران ميگيرند .\r\nدر دورهء بلوغ مربى و آموزگاران جوانان را مراقبت مخصوص بايد . از رفتار و گفتار جوانان افكار و ذوق آنها در آتيه بدست مىآيد .\r\n ز لوح روى كودك مىتوان خواند * كه بد يا نيك باشد در بزرگى \r\nفساد اخلاق خصوص جنحه و جنايت در دورهء بلوغ ريشه مىبندد ، در اين مرحله محيط زندگى اثر كلى دارد ، آميزش مسرى است بيشتر در طبقه‌اى كه دنبال تحصيلات عالى نميروند .\r\nتكميل بلوغ باختلاف نژاد در پسر از 12 سالگى است تا 16 و در دختر از 9 سالگى الى 14 و اين بلوغ صورى است .\r\nاز لوازم تربيت منع اصطكاك پسر و دختر است در دورهء بلوغ : عقلاى اسبق گفتند :\r\n پسر را كه از ده فزون شد سنين * ز نامحرمان گو فروتر نشين \r\n\r\nتعقيب موضوع\r\nبرگشتن بسوى حق براى مردم اروپا خصوص آنها كه خود را منور الفكر مىدانند مشكل‌تر است تا مردم مشرق زمين . چه ما هنوز اندر خم يك كوچه‌ايم و وارد سنگلاخ ماترياليسم نشده‌ايم .\r\nدر اروپا دو سنگ بزرگ در راه است يكى برگشت به راه خداشناسى با انحراف در قرون متمادى ، باز اين سهل است مشكلتر حل سد طبقات است كه در اصول خلقت است و جبلى طبايع\r\n\r\n","description":"","footnote":"","page_name":" 307 ","page_number":339},
  {"content":"\r\n\r\nو لازمهء اختلاف استطاعت و لياقت و ما دو صف برشماريم .\r\nيك صف دانا ، ساعى ، زيرك ، سخى ، مخترع ، دلاور ، كاردان ، فهيم ، غيور ، قانع ، مهربان و لياقتهاى ديگر .\r\nصف ديگر جاهل ، تنبل ، مبذر ، لاابالى ، بىعار ، هرزه‌گر ، بيكاره ، دزد ، چاقوكش بىغيرت ، غدار و فاقد لياقت .\r\nبين اين دو صف افتراق كلى است «\r\n عالمى از نو ببايد ساخت و ز نو آدمى \r\n»  كُلُّ حِزْبٍ بِما لَدَيْهِمْ فَرِحُونَ . * \r\nبلى بين زرد و سياه و سفيد مىشود ائتلاف ايجاد كرد و از صنف ثانى رعايت اگر قناعت در كار باشد و امروز بهانهء نزاع همين افتراق اخلاق و استطاعات است و تقاضاى فوق لياقت بطورى كه در كو از همه‌جا جمع شده‌اند و در اتحاد مسلك نواگرند .\r\nسرود حاضرين در كو در خاتمه نمايش راه مستقيم\r\nوقتى گفته‌ام :\r\n با اينهمه اختلاف صورت * از يك گهرند خلق عالم\r\nگر زرد و سياه و گر سفيدند * پيوستگى همه مسلم\r\nنيكو نگريد يكدگر را * چون جمله برادريد باهم \r\nبه انتشار اخلاق مىشود از تحذير كاست آيا محبس‌ها از بين خواهد رفت ؟ يا پليس لازم نخواهد بود ؟\r\nمشكل ديگر آنكه از فكر و عمل يك نفر هزارها منتفع ميشوند خودش چرا نشود و اگر نشود چرا به خود زحمت بدهد .\r\nتقسيم كارها كه لازمهء تمدن است چگونه خواهد شد ؛ در جماعت ، عطار و كناس هردو لازم است يكى بپاى خود ميرود يكى را بايد دست گرفت و يد عليا به يد سفلى نماند . آيا همه كارگرها مىتوانند مدير كارخانه باشند اگر بودند كارگر كه خواهد بود . از زينت و زخرف صرفنظر كنيم نصف كارگر بيكار خواهد ماند . البته زير و بالاهاى بىجهت را بايد از بين برد اسراف و تبذير را منع كرد . قبل از همه بايد تجهيزات جنگى را از ميان برد ، محتكر ناحق ادارهء نظام است به قصد نبرد از مايه‌ايكه به مصرف تجهيزات ميرسد چه اندازه بر بهبودى احوال مىشود افزود . اگر حرص جهانگيرى از سر زمامداران ملل بيرون برود مجال براى تجهيزات اخلاقى بدست مىآيد .\r\n\r\n","description":"","footnote":"","page_name":" 308 ","page_number":340},
  {"content":"\r\n\r\nاميد است كه ملل بدان درجه از اخلاق برسند كه فريب زمامداران را نخورند ، خواهد شد ؟\r\nمن نمىدانم !\r\nدر خاتمه گوئيم پس از جمع و خرج اگر نظم و حساب در كار باشد مرام كريم خان سالم‌تر است . رهاكردن كه هركس سى خودش بگيرد و سى خودش بخورد دزدى و رشاء را منع بايد كرد حلال و حرام را ترويج .\r\n رحم اللّه معشر الماضين * كه به مردى قدم سپردندى\r\nراحت نفس بندگان خدا * راحت نفس خود شمردندى \r\n\r\nكابينهء وثوق الدوله شوال 1334\r\nروسيه برهم خورد ، آلمان تسليم شد ، انگليس كوس انا و لا غيرى نواخت ، روزى بملاقات وثوق الدوله رفتم لدى الورود گفتم :\r\n برسر خشم است هنوز آن حريف * يا سخنى ميرود اندر رضا \r\nگفتند بر سر خشم است .\r\nاز دبير الملك شنيده بودم كه هنوز تبعيد مرا ميخواهند ، وثوق الدوله بر خلاف عين الدوله گفته بوده است يك نكته ايراد بفلانى مسجل كنيد چه مضايقه . در طى صحبت ، وثوق الدوله از اشكالات شرحى گفت گفتم تا ممكن است بايد به ليت و لعل گذراند آنجا كه چاره نماند كناره گرفت ، لعل اللّه يحدث بعد ذلك امرا .\r\nهزار تومان خرج سفر معاودت از شيراز تمام شده است ، بوثوق الدوله گفتم بموجب اسناد پنجهزار تومان از دولت مطالبه دارم اگر برسد مصرفش تعقيب مجمع الادوار است گفت محتاج مذاكره است و در هيئت نمىشود اسم شما را برد گفتم سه هزار تومانش تصويب هيئت از سابق دارد گفت بفرستيد . تصويبنامه‌ها را فرستادم ، دوهزار تومان قوام السلطنه كه وزير ماليه است آورد به من داد ، دم و دود راه افتاد و به تكميل سه‌گاه پرداختم .\r\n حضيضى هست باهر اصل و اوجى * چو درياكش بود قمرى و موجى \r\nكم‌كم لحن اخبار عوض شد ، در رويتر خوانده مىشود كه آلمانيها عقب ميروند بنظمى كه محل تعجب است و اين را هم حمل بر تدبير ميكنند . اندك‌اندك مطلب كشف شد گروهى از نظاميان شيوهء روس پيش گرفتند ، در پروس آشوب انداختند ، امپراتور به هلند پناهنده شد و شد آنچه شد . آوازهء انگليس فضا را پر كرد و وثوق الدوله را مستسبع ، قرارداد 1919 امضا ، يعنى قيمومت انگليس بر ايران ، به فارسى : « از بوى هريسه در تنور افتاديم . » كميته‌اى در تهران وجود دارد باسم كميتهء مجازات ، كميتهء كشف شده در كابينهء دوم وثوق الدوله مجازات شدند ، اعضاى كميته : ميرزا ابراهيم خان منشىزاده ، اسد اللّه خان ابو الفتح‌زاده ، محمد نظر خان مشكوة الممالك اين سه نفر شدند كميتهء مركزى و دست گذارده بودند به ترور بازى .\r\nبعضى اعضاء ديگر : كريم دواتگر ( قاتل ميرزا اسمعيل خان رئيس غله ) ميرزا على اكبر ارداقى عماد الكتاب خوش‌نويس ، بهادر السلطنهء كرد . كريم بامر كميتهء مركزى بدست رشيد السلطان از رفقاى خودش كشته شد . قتل ديگر قتل متين السلطنه بود مدير عصر جديد ، حسين خان لله از گروندگان ميرزا حسن را كشت ، احسان اللّه خان در اين قتل شريك بوده است ، بهادر السلطنه كشف راز مىكند ، در اين اثنا منتخب الدوله را ترور كردند كه تقاضاى بهادر السلطنه را رد كرده بود ، قصد قتل بهادر را كردند او هم نظميه را از كار آگاه كرد ، اعضاى كميته دستگير شدند سوم شوال 1335 . احمد خان صفا را هم ياران كميته ترور كرده بودند ، صمصام السلطنه ايشانرا آزاد كرده بود ، در كابينهء وثوق - الدوله در ثانى توقيف شدند رشيد السلطان و حسين لله را بدار زدند ، منشىزاده و ابو الفتح‌زاده را در راه سمنان كشتند . نقشهء صباحى است در عنوان آزاديخواهى ، آن قرارداد چون طپانچه .\r\nميرزا رضا صدا كرد يكى در گوش آزاديخواه يكى در گوش مستبد .\r\nآنچه را روس و انگليس ميخواستند انگليس تنها گرفت ، لقمه‌اى قابل هضم نبود ، وقتى رويتر امتياز راه‌آهن را از ميرزا حسين خان گرفت در برلن با سيمنس در اجراى آن صحبت\r\n\r\n","description":"","footnote":"","page_name":" 309 ","page_number":341},
  {"content":"\r\n\r\nكرده بود گفته بود اين قرارداد غير قابل اجراست زياد گرفته‌اى به مثل فارسى سنگ بزرگ نشانهء نزدن است . قرارداد ميرزا حسين خان با رويتر كمتر از قرارداد 1919 درنتيجه نبود ، باندازه‌اى شور بود كه دولت انگليس از آن حمايت نكرد و نقش بر آب شد و بىصدا گذشت .\r\nدرتان شرحى از مضادت قرارداد 1919 با معاهدهء ورساى منتشر شد حتى در منچستر گاردين نغمه را مخالف خواندند كه بتفصيل در تاريخ ايران نوشته‌ام احمد شاه كه به آن قرارداد صحه نگذارده بود و محبوبيتى حاصل كرده بود به اروپا رفت ، در آن اوقات از كميتهء دموكرات هاوارت قنسول انگليس نماينده دعوت كرد : سيد تدين و جليل الملك از او ملاقات كردند گفته بود سبب مخالفت شما با ما و هواخواهى آلمان چيست ؟ جليل الملك مثلى زده بود كه هرگاه طفلى را در اطاقى كه پدر و عمويش حاضرند عمو بزند طفل به پدر پناه ببرد ، او هم طفل را بزند در اين حال فراش پستى نامه‌اى آورده باشد و آن طفل بفراش پست پناه ببرد چه گناه كرده است ؟ روس آن عمو است ، شما آن پدر ، آلمان فراش پست ، بر ما چه بحث است .\r\nمردم از سلوك مجلس صلح پاريس با نمايندگان ما از امريكا ناراضى شدند از طرف سفارت امريكا نامهء ذيل بدولت رسيد 19 سپتامبر 1919\r\n« جريدهء رعد در مقالهء اساسى مورخهء 19 اوت از رفتار نمايندگان امريكا در مجلس صلح سوء تعبير نموده براى رفع اشتباه عين ابلاغيه‌اى كه از واشنگتن رسيده منتشر مىگردد : سفارت امريكا تهران ،\r\nحكومت امريكا بشما تعليم مىدهد كه در نزد اولياء امور ايران و جميع علاقمندان جدا تكذيب كنيد كه حكومت اتازونى از مساعدت بايران مضايقه نموده است .\r\nنمايندگانى كه از طرف حكومت اتازونى در كميسيون صلح پاريس عضويت داشتند مكرر صادقانه سعى نمودند كه نمايندگان ايران در كنفرانس صلح وسيله و موقعى براى اظهار مطالب خود بدست آورده و مسألهء ايران مطرح مذاكره شود .\r\nهيئت اعزاميهء امريكا تعجب داشت كه از هيچ طرف ديگر مساعدت به اين مساعى خيرخواهانهء آنها نميشد و ليكن اكنون انتشار اين قرارداد ايران و انگليس تا درجه‌اى علت عدم موفقيت مأمورين اتازونى را در شنواندن مطالب نمايندگان ايران آشكار ميسازد و به نظر مىرساند كه حكومت ايران مساعدت تأثيربخشى با نمايندگان خود در پاريس ننموده است .\r\nدولت اتازونى معاهدهء جديد ايران را با انگلستان با تعجب تلقى مينمايد زيرا معاهدهء مزبور معلوم ميدارد كه ايران ديگر مايل بمساعدت و كمك امريكا نيست و حال آنكه نمايندگان ايران در پاريس صريحا و لزوما مساعدت و امداد امريكا را خواستار شده بودند . سفارت امريكا . »\r\nدر رشت و آذربايجان بر ضد قرارداد قيام كردند ، سيد تدين را برشت فرستادم با ميرزا كوچك خان صحبت كند كه جنگ خانگى چه فايده به حال قرارداد مىكند ، خسارت خودمان است ، پرتست بايد كرد و از دول ديگر حمايت خواست ، نتيجه نداد . چون منظور همه رياست بود نه مصلحت مملكت .\r\nرفته‌رفته ساز كميته ناكوك شد ، رفقا شكسته ميخوانند و موره‌اى در كار آورده‌اند ، صدرائى كه عضو عامل است رأى به تشكيل كميته در كميته ميدهد كه مطالب محرمانه را بشود عنوان كرد .\r\nديدم هوا پس است و سر نواى ديگر دارند گفتم اسلم در اين هنگامه انحلال است تا هوا روشن شود از خدا خواستند من كنار رفتم كميتهء ديگر ساختند و اعتبارنامه به نصرت الدوله دادند شد دموكرات هفت‌جوش ، دنبال احمد شاه بفرنگ رفت ، اول خبر رسيد كه احمد شاه در لندن از امضاى قرارداد تحاشى دارد براى همين مقصود او را برده بودند .\r\nبعدا شنيده شده بسعى نصرت الدوله و ناصر الملك در ميهمانى بلديه امضا كرده است ، نصرت - الدوله اصرار داشته است كه در جواب نطق پادشاه انگليس در مفهوم موافقت فرمايشى بكند امتناع كرده است حتى ناصر الملك پيشنهاد كرده است كه سربسته شاه در موقع اظهار دوستى اسمى از معاهدات ببرد و شاه قبول نكرده است ، ناصر الملك عرض كرده است به ضرر خودتان تمام خواهد\r\n\r\n","description":"","footnote":"","page_name":" 310 ","page_number":342},
  {"content":"\r\n\r\nشد . اين متانت رأى شاه سبب بوده است كه دولت فرانسه در مراجعت شاه بپاريس با اينكه نا - شناس تشريف‌فرما شده بودند تجليل فوق العاده نمود .\r\nروزنامهءتان در آن موقع نوشت پادشاه ايران مملكت خودش را به چند فلس فروخت با آنچه شنيديم و پذيرائى فرانسه وفق نميدهد مگر اينكه نصرت الدوله و ناصر الملك عباراتى در نطق شاه گنجانده باشند كه در ترجمه بانگليسى مفهوم قبول را رسانده باشد ، در تهران هم شهرت دادند البته خبر خبر رويتر بود .\r\nرفتار انگليس را با احمد شاه مؤيد قول ناصر الملك و دليل عدم امضاى احمد شاه بايد دانست .\r\nمعلوم شد مجرد حضور شاه را در آن ميهمانى حمل بر موافقت كرده‌اند ، نصرت الدوله شد ذو الرياستين ، دموكرات خالص و وزير دولتخواه . آشوب رشت بالا ميگيرد ، تبريز هم ريزه خوانى مىكند ، اهالى شهر هم به پچ‌وپچ افتاده‌اند ، احمد شاه مراجعت كرد محبوبيت را اندكى باخته ، وثوق الدولهء طرف تنفر كنار رفت ، مشير الدوله روى كار آمد . مستوفى الممالك و مؤتمن - الملك در اين كابينه هستند . مستوفى الممالك وزير مشاور است .\r\n\r\nكابينهء مشير الدوله 15 شوال 38\r\nدر اين كابينه من وزير ماليه بودم بر طبق قرارداد 1919 ژنرال ديكسن از اردوى انگليس براى نظام حاضر شده است آرميستاژ اسميت براى ماليه .\r\nدر نظام دست به كار زده است ، براى متخصص مالى ميرزا عيسى خان كه در فترت مدير بود دفترى تنظيم كرده‌اند فرداى ورود من بماليه معهود است آرميتاژ اسميت بدفتر بيايد گفتم در دفتر را بستند و تصديق دارم كه آرميتاژ اسميت كارآگاه‌تر از شوستر بود يا از ميليسپو كه بعد آمد كاش ما او را به اختيار خودمان خواسته بوديم .\r\nدخانيات را بميرزا آقاى نفتى سپرده بودند آنچه كرده بود بنفع خود و ضرر اداره ، وى از هوچىهاى نمره اول است او را كنار كردم .\r\nتبعيد در اين دوره وجههء ملى به اشخاص ميدهد ، ميرزا آقاى نفتى را عين الدوله بكلات تبعيد كرده بود و قبلا ارفع الدوله از اسلامبول ، به تبريز آمده آزاديخواه دو آتشه بقلم رفت بوكالت انتخابش كردند پس از منازعهء ميرزا جعفر زنجانى كه از طرف كميتهء اجتماعيون عاميون به خوى آمده مردم را بجنگ با اقبال السلطنه برانگيخته جمعى را بكشتن داده بود ( 4 شعبان ) ، براى اصلاح بخوى رفته بود چون آب از آسيا افتاده بود متوجه ماكو مىشود و از اقبال السلطنه و خوى مزد شست ميگيرد ، در تهران هم چندى نقشش گرفته بود و در عنوان آزاديخواهى خدمت به جيب خود ميكرد .\r\nموسس خان را كه از شيراز مىشناختم امين و صديق بجا آورده بودم بجاى او گذاردم در ماليه رسم بود امين ماليه بهرجا ميفرستادند مفتش همراه او را بانتخاب خودش تعيين ميكردند و در بوستان خوانده‌ايم :\r\n دو همكار ديرينهء هم قلم * نبايد فرستاد يك جا بهم\r\nچه دانى كه دمساز گردند و يار * يكى دزد گردد يكى پرده‌دار \r\nدر چين شنيده بودم كه از مؤسسات كنفوتسه يكى ادارهء تفتيشى است مقتدر و نافذ بر همهء تشكيلات .\r\nپدر جد خاقان اخير بلا وارث درميگذرد ، مقدم خوانين حرم او باتفاق يكى از امرا زنى را كه آبستن بوده است و پسر مىآورد خود و پسرش را تلف مىكند و از اولاد آن امير تازه مولودى را جا مىزنند هيجده ساله مىشود و نوبت تقلد ميرسد .\r\nچينى و ژاپنى عقيده‌اى نسبت باموات خود دارند در هر خانه تذكر گاهى براى رفتگان خانه هست ، در دستگاه سلطنتى قصرى .\r\n\r\n","description":"","footnote":"","page_name":" 311 ","page_number":343},
  {"content":"\r\n\r\nخاقان قبل از تقلد امر بايد در آن قصر تشريفاتى به عمل بياورد فردا نوبت انجام آن تشريفات است امروز مفتشى وقت مىخواهد و بعرض مىرساند كه برحسب وظيفه بايد مطلبى را خاطرنشان نمايد ميگويد در سلطنت شما حرفى نيست اما تشريفات نياكانى را نمىتوانيد به عمل بياوريد اگر مرا هم ميكشيد بوظيفه مجبورم عرض كنم كه شما از خانوادهء خوانين نيستيد .\r\nهميشه آرزوى من اين بود كه در ايران چنان اداره‌اى داشته باشيم ، در هيأت پيشنهاد كردم كه اين‌گونه تفتيش مصرف ندارد خوب است از بهترين اشخاص كه داريم ادارهء تفتيشى بسازيم و در تحت امر هيأت دولت باشد . مشير الدوله بلحن نامرغوبى رد كرد ، آقاى مستوفى كه وزير مشاور بودند تعجب كردند و من يخ كردم ، شايد آن تلخى براى ترشى من بود در رد آرميتاژ اسميت . شغل شاغل اين كابينه مسألهء متجاسر بن رشت و متقائمين تبريز است .\r\nقزاق در رشت با ميرزا كوچك خان كه رسما اعلان جمهورى كرده است و تمبر پست چاپ كرده است مىجنگد ، تبريز همان خيال را دارد ولى نميگويد .\r\nدر رشت اهالى با ميرزا كوچك همداستانند و جماعتى از اهل باكو همراه . در تبريز خيابانى با چند نفرى اصحاب ، مردم را به ترور مرعوب كرده است ، از تهران وجوه مىخواهد و منكر اعزام حكومت است ، بيست هزار تومان براى او فرستاده شد و همين او را جرأت داد و اهالى را متأمل كرد .\r\nسليمان ميرزا و سيد كمره‌اى هرروز بهيأت مىآيند و مستوفى را به حرف ميگيرند و دو ساعت در تقويت خيابانى صحبت مىكنند .\r\nبراوين قنسول روس در خوى باعتبار خبر روزنامه خودش را نمايندهء روس ميداند البته شناخته نشد . كالامينف نامى بمازندران آمده نسخه‌اى از قراردادى مشتمل بر 16 ماده به تهران فرستاد ليكن معلوم نيست چه‌كاره است .\r\nمشير الدوله ، مشاور الممالك را از اسلامبول بمسكو ميفرستد و در مقابل 16 ماده پيشنهاد روس 26 ماده تنظيم كرده نزد او ميفرستد ، مشاور قرارداد را با كميسر وزارت خارجه روس امضا مىكند مسأله لوث ميماند « 1 » .\r\n\r\n\r\n","description":"","footnote":"\r\n( 1 ) - ووسترف قنسول آلمان كه دفاتر قنسول انگليس را همراه برده بود كتابى بعنوان كشف تلبيس چاپ كرده بود ، نسخهء آن بسفارت فرانسه رسيد ، عضو نظامى سفارت آن كتاب را كه در آن از عدم همراهى من بآلمانىها در شيراز ذكرى شده بود بسفارت انگليس برد كه شما چه مىگوئيد اين مرد چه مىگويد جواب نداشت .\r\n","page_name":" 312 ","page_number":344},
  {"content":"\r\n\r\n\r\nتلگراف حشمت الدوله بخيابانى از باغ به تبريز\r\nخدمت آقاى حاج سيد المحققين دامت بركاته ، بنده بواسطهء كثرت امورات مهمه همه‌روزه در تلگرافخانهء باغ حاضر و همين كه تلگراف محترم مقارن غروب وصول شد جواب اطلاع دادم كه براى اصغاى مطالب حاضرم .\r\nدر هرحال مفاد تلگراف حضرتعالى را به اطلاع آقايان وزراء رساندم ميفرمايند از به دو تشكيل كابينهء حاضره از توجه بامور و آسايش اهالى آن ايالت مضايقه نشده و نهايت علاقمندى ابراز گرديده و بقدرى كه در حدود امكان است فروگذارى نيست . در هر مورد كه حوائج آنجا از طرف دولت استعلام و وسايل لازمه استفسار شده فقط در باب تنخواه اظهار حاجت فرموده‌ايد كه براى تهيهء آن‌هم اقدام شده و بيست هزار تومان عجالتا تصويب و قرار شد از طرف وزارت ماليه برات شود و ليكن تصديق ميفرمائيد كه با اين وجوهات قليل در مقابل اين مصارف كثيره كه همه‌روزه هم بواسطهء ظهور حوادث تازه محل خرج آن زيادتر مىشود وفا نخواهد كرد و تنخواه عمده را بايد از خارج استقراضا تهيه و ايصال داشت . براى اعضاى كابينهء حاضره هم تدارك اين قبيل وجوهات بطوريكه متضمن شرايط غير مناسب و مضر به استقلال نباشد چندان كار آسانى نيست .\r\nمسأله مدتى تا انجامش فاصله پيدا مىكند وطن‌پرستان حقيقى نبايد از اين نكته غافل شده و نسبت به اين كابينه و شخص بنده نسبت تسامح بدهند . در هرحال براى تكميل و تهيهء قوا در نتيجهء مساعى مقام محترم رياست جليلهء وزراء وجهى تدارك شده كه انشاء اللّه اين هفته قرار وصول آن داده و براى مصارف لازمهء آن ايالت هم بمرور ارسال و تخصيص داده مىشود . آقاى حاج مخبر السلطنه هم كه سابقه و روابطشان با افراد آقايان مليون آنجا معلوم است به سمت ايالت نامزد شده‌اند انشاء اللّه تا آخر هفته حركت ميفرمايند . اميد است با معاضدت دولت و ملت كه امروز هردو حكم واحد دارند ، از مشكلات و مخاطرات بتفضل خداوند جلوگيرى شود .\r\nابو الفتح طباطبائى .\r\nصحبت غير رسمى از حركت من به آذربايجان هست ولى رسما مذاكره نميشود ، كسى هم نيست . محمد حسن ميرزا وليعهد را به افتضاح از تبريز بيرون كرده‌اند ، عين الدوله و سپهسالار را هم عذر خواسته‌اند ، در تهران سهل است كلاه را كج‌گذاردن و باد زير بغل انداختن .\r\nاز خيابانى تلگرافى رسيد خطاب بوثوق السلطنه كه فلانى اگر ميآيد تنها بيايد ، آذربايجان را آزادى ستان كرده‌اند و دستهء قشون ملى تشكيل داده‌اند .\r\nخيابانى در يكدو مراسله مرا هم مسلك محترم خطاب مىكند ، در مراسله‌اى از اوضاع و اشخاص شكايت مىكند و ميگويد باز در اين دوره اميدوارى بامثال وجود محترم حضرت عالى است بلكه با يك‌نوع تدابير علمى و عملى نقشه‌اى در اصلاح اين امور پاشيده بكشند كه خير عموم ناس در آن باشد و از قرارى كه شنيده‌ام كابينه به حمد اللّه تشكيل شده و يك وزارتخانه بوجود مبارك مزين شده .\r\nاميدوارم آنچه منظور نظر خيرخواهان دولت و ملت است بتوجه حضرت اشرف عالى به عمل بيايد محمد خيابانى .\r\n\r\nمكتوب ديگر خيابانى 25 ربيع الاول 1336\r\nهم‌مسلك محترم معظم ، دستخط مبارك زيارت ، از تفقد و يادآورى آن وجود مقدس مفتخرا تشكرات خود را تقديم مىدارم ، نسبت بآقاى اعتضاد الملك البته لازمهء هم‌مسلكى منظور و معمول خواهد شد ، اميدوارم از حسن نيت ايالت جليله و مساعدت و همراهى آقاى معزى اليه كارها بر وفق مرام انجام پذيرد و بمناسبت ورود حضرات هيجان اهالى باندازه‌اى سكونت يافته و يك حالت انتظارى حاصل آمده و افكار عامه به اين نكته قانع شده كه بايد مدتى را مهلت داد تا ايالت بتواند با فراغت بال و آسودگى خاطر از احتياجات محلى اطلاع بهم رسانده و اسباب كار را كاملا بدست گرفته و دارا باشد .\r\n\r\n","description":"","footnote":"","page_name":" 313 ","page_number":345},
  {"content":"\r\n\r\nفرازهاى حكيمانه و مطابق واقع رقعهء شريفه حرفا به حرف با عقيده و خط مشى اينجانب موافق و تا توانسته‌ام سعى و كوششم را صرف در تقويم اعوجاج افكار و تحويل خطوط حركات بر روى محور استقامت و سلامت نموده‌ام ولى اوضاع مركز كه آن‌هم مسلك محترم صدبار بهتر از ما بصيرت دارند يك قسم سوء ظنى در مردم توليد نموده و از تأثير تبليغات و تحريكات تنبهى در عوام حاصل شده كه اسكات و اطفاء آن را جز اقدام باصلاحات اساسى تدبير ديگرى نخواهد نمود .\r\nمخصوصا تعلل در امر انتخابات را مستند بدربار مينمايند و اين باعث حصول تنقر و انزجار از شخص شاه مىشود و امثال اين مواد چند هم مىشمرند كيست كه بتواند جلو احساسات را بگيرد تا رشتهء كار به كلى از دست ارباب معاقله و محاكمه بيرون نرفته چاره بايد انديشيد . خود بهتر مىدانيد كه اگر مقدرات مملكت به اختيار مردم بىاراده بيفتد نه سر خواهد ماند و نه دستار با دعاى وجود مقدس ختم كلام ميكنيم . محمد خيابانى .\r\nدولت در امر آذربايجان مردد است ، من باحوال روحيهء تبريز آشنا بودم و قيام را بازى ميدانستم و تصور مخالفت نمىكردم در هيأت گفتم آذربايجان را به مفت نميشود از دست داد و لو كار بجنگ در قافلان - كوه بكشد ، من حاضرم بآذربايجان بروم ، در جلسهء شنبه ششم ذيحجه تصميم گرفته شد من سه‌شنبه نهم حركت كردم .\r\nدر نتيجهء خانه‌نشينى پنج هزار تومان به تومانيانس مقروضم ، سپهسالار حسابش باكرام الكاتبين است . به عين الدوله پنجهزار تومان مىدادند بمشير الدوله نوشتم چون حضرت اشرف و الا نيستم و نمىخواهم بيش از اين مقروض بشوم سه هزار تومان بيشتر تقاضا ندارم . نصيحت اخوى هم در گوشم بود كه خدمت بجاى خود ، بفكر زندگى هم بايد بود . فقط منتظم الحكماء را براى رمز همراه برداشتم ، ملكزاده و ميرزا اسد اللّه پسر امام جمعهء خوئى خودشان را به من بستند و رسميتى ندارند ، پسر امام جمعه براى سركشى با ملاك پدرش در خوى ميآيد يعنى اينطور ميگويد .\r\nخيابانى بوثوق السلطنه تلگراف كرده بود فلانى تنها بيايد من هم تنها رفتم ، در زنجان يكروز توقف شد ، ساعد السلطنه نايب الاياله تلگراف كرد در زنجان توقف بفرمائيد مذاكراتى بشود گفتم مصمم حركتم هر مذاكره‌اى هست در باسمنج ميكنم ، در ميانه نماندم ناهارى در منزل بهاء السلطان صرف شد بعد از ناهار بصومعه رفتم ، قبلا به بهاء السلطان تلگراف كرده بودم عده‌اى سوار در ميانه حاضر كرده بود .\r\n\r\nجواب بهاء السلطان\r\nمقام منيع فرمانفرماى كل روحنا فداه تلگراف نمره 1 و 8 زيارت گرديد بابت سوار كه مقرر شده بود ديشب ارشد السلطان را خود با 25 نفر سوار دولتى باستقبال موكب مبارك فرستادم ، در سرچم يا آقمزار بين راه شرفياب خواهند شد ، سوار خوانين هم احضار شده امروز شايد برسند ، حسب الامر ترتيب ميدهد كه در راه‌ها حاضر باشند ، جمعيت خلخالى و سالار مظفر پس از اقدامات اين دوسه روزهء فدوى و استماع ورود موكب مبارك از دور امير مؤتمن متفرق شدند و امنيت برقرار است ، امروز صبح براى اصلاح ، فدوى حركت به ماهىآباد كرده در وسط راه استماع تفرقهء سوار نموده براى انجام اوامر مبارك ميانج مراجعت نموده 4 سنبله نمرهء 90 فدوى بهاء السلطان .\r\nآخر شب در صومعه از حشمت الدوله تلگرافى رمز رسيد كه در ميانج توقف بفرمائيد راپرتهائى رسيده است لازم است مذاكراتى بشود جواب دادم از ميانج گذشته‌ام مراجعت به ميانج در حكم برگشتن بتهران است و صلاح نيست .\r\nبه نايب الاياله تلگراف كرده بودم امروز كه سه‌شنبه نهم شهر جارى است برحسب تصميم هيأت معظم دولت حركت كردم چون اجزاء و سوار همراه ندارم و بطور خيلى ساده مىآيم لازم است به قراسوران خط راه قدغن نمائيد مواظب انتظام راه بوده و اگر صلاح بدانيد عده‌اى سوار هم به ميانج اعزام داريد كه در ورود اينجانب در آنجا حاضر باشند 9 ذيحجه . مهديقلى\r\n\r\n","description":"","footnote":"","page_name":" 314 ","page_number":346},
  {"content":"\r\n\r\nهمه‌جا در راه خرمنها نكوفته مانده و گله‌ها در حصار محصورند و رعايا از ترس شاهسون تفنگ بدست در برجها نشسته‌اند اين است احوال آزادىستان كه آزاديخواهان براى نجات آن دامن بكمر زده قيام فرموده‌اند ، بقعودهم معتقد نيستند و از تهران وجوه متوقعند معلوم نيست براى آزادبودن ، ايران به چند جمهورى بايد تقسيم شود ، گيلان و آذربايجان پيشقدمند همهء اميدوارى قيام بعميد السلطان تالش است كه خلخال را آتش زده است . عميد السلطان كه در 22 سال قبل در تبريز دم توپش گذاردند يا حضرت عباس گفت و آسيبى به او نرسيد چه پنجهزار تومان بوليعهد و امير نظام رسيده بود .\r\nدر تيكمه‌داش بدسته‌اى شاهسون برخورديم ، آنها سى سوار بودند و من هفتاد سوار همراه داشتم برياست دو نفر از خوانين گرمرود ، كار به تير و تفنگ كشيد اسبى از ما و اسبى از آنها تلف شد ، گلوله‌اى پيش پاى من به زمين آمد شاهسونها رد شدند و ما گذشتيم در جانگور دچار تيراندازى رعايا شديم كه ما را شاهسون تصور ميكردند درشكه‌ها را جلو انداختيم تيراندازى موقوف شد .\r\n18 ذيحجه منزل ما باسمنج است ، ساعد السلطنه به باسمنج آمده اهالى از استقبال ممنوع بوده‌اند از املاك حاجى فرج آقا برنج و روغن دست و پا شده ناهارى مهيا كرده بودند ، ناهار صرف شد ، بحاجى ساعد السلطنه گفتم تكليف چيست ؟ بزنجان چه ميخواستيد بگوئيد ؟ گفت بايد با شيخ محمد مذاكره كرد ، عصرها در عالىقاپو مجلسى دارد گفتم بگو حاضرم به آن جلسه بيايم بگوئيم بشنويم ، تلفن كرد جواب آمد كه تصميم ما غير از اين است گفتم به عمارت علاء الدوله يا بلديه كه خالى است مىآيم باز گفتند تصميم غير از اين است . اين بود پذيرائى از هم‌مسلك محترم .\r\nاز قزاقخانه تلفن رسيد ، اجازه خواستند عده‌اى جلو بفرستند منع كردم ، سوارهاى سرابى را مرخص كردم ، قيمت يك اسب كه تلف شده بود با انعامى به آنها دادم ، يكساعت بغروب حركت كردم ، شب وارد منزل ساعد السلطنه شدم كسى ملتفت نشد .\r\nمعهود بود پس از ورود ، خيابانى كسى بفرستد حرف بزنيم ، دو روز گذشت نفرستاد ، روز دوم ناظم الدوله بديدن من آمد ، از سفر قبل سابقه داشتيم گفتم رفيق چه فن ؟ شانه بالا انداخت مطلب معلوم شد .\r\nروز سوم بادامچى و سيد المحققين آمدند صحبت طولانى شد نتيجه آنكه قيام نقشه دارد گفتنى نيست شما بتهران برگرديد و پيغامات را ببريد . شب به منزل سيد رفتم و صحبت طولانىتر شد ديدم مرغ يك‌پا دارد و دنده عوض نميشود گفتم منهم يكى باتفاق كار ميكنيم براى تهران محظورى در مساعدت نخواهد بود كانه با ديوار صحبت ميكنم .\r\nگفتم قيام بر عليه قرارداد 1919 بود ، وثوق الدوله كه آن قرارداد را امضا كرد از بين رفت فقط پرتست لازم است و استعانت از دول ديگر ، مخالفت هم با قرارداد كرده‌اند جنگ خانگى مايهء خانه‌خرابى است ، حدود ايران محترم است تا جامعيت دارد ، اجزاى كابينه را ميشناسيد همه مردمان وطن‌پرستند باحوال منهم سابقه داريد ، جواب همهء حرفها مرام نگفتنى است : « برين عقل و دانش ببايد گريست » مأيوسا به منزل آمدم ، بيرون شهر آن بود كه ديديم شهر هم در كار است از حيث نان به مضيقه افتد ، چهار نفر از تجار بمراغه رفته‌اند كه براى شهر جنس تدارك كنند عدل الدوله ربيع آقا مانع است كه اگر او خيابانى است من بيابانيم ، دست خالى برگشته‌اند مردم شهر را نميگذارند خارج شوند و اگر ميشوند بايد دو قران بدهند .\r\nمشتيج رئيس قزاق بديدن من آمد اظهار كرد كه قيام پروپائى ندارد ، عدهء فوج ملى فعله‌اند ، لباس بى خود به آنها پوشانده‌اند ، اگر ژاندارم با قيام همراهى كند كه آن را هم احتمال نميدهم در چهار ساعت و الا در چهل دقيقه بساطشان برچيده است ، مترجمش پسر علاء الملك بود سردار مكرم كه منسوب با سيد المحققين است .\r\n\r\n","description":"","footnote":"","page_name":" 315 ","page_number":347},
  {"content":"\r\n\r\nگفتم براى جنگ نيامده‌ام ، مشغول نصيحتم ، علماء و قنسول‌ها ديدن ميكنند اعيان ممنوعند ، پسرهاى بصير السلطنه را گرفته‌اند به نظميه برده بودند در بازديد علماء و قنسولها شش سوار قزاق همراه من است . مردم از حضور من در تبريز آگاه شدند ، در عبور از چشم كسبه پيداست كه استغاثه دارند ، از در ژاندارمرى كه ميگذرم بوقى ميزنند شيپور ندارند ، رئيس ژاندارم بديدن من نيامد ولى به پيغام اظهار انقياد كرد .\r\nقنسول انگليس در ملاقات گفت از ما چه برميآيد ؟ گفتم نصيحت ، همچنين قنسول امريكا .\r\nپس از ملاحظهء كتاب ووسترف ، انگليس روى موافقت نشان ميدهد ، قنسول انگليس وقت ملاقات خواسته خيابانى بقنسولگرى ميرود صحبت مىكند ميگويد اگر ده هزار نفر هم از تهران بيايند جواب ميگويم ، قنسول گفته بود يك ملاقات با فلانى بكنيد ، ميگويد زبان‌آور است مرا مجاب مىكند ، قنسول امريكا پيغام داد خيابانى بتهران ياغى است .\r\nقصد من از نصيحت قنسولها اين بود كه شاهدى در بين باشد اگر كار دنباله پيدا كرد نگويند تهورى شد يا اتمام حجت نشد .\r\nمجاهدين ستار خانى پيغام كردند كه ما حاضريم گفتم من حاضر نيستم نميخواستم جنگ بحوباره بيفتد نصايح علماء اصلا مورد نداشت خيابانى قدغن كرده است در دهه تعزيه‌دارى نشود حرفها شنيدم ليكن چون محتمل صدق و كذب بود يك ط بر آنها ميگذارم و ميگذرم . مشتيج در ثانى آمد نزد من نقشهء سابق را تكرار كرد ميدانستم از طهران دستور دارد بفرمان من باشد اين نوبت مترجم او ظفر الدوله است پسر سردار مؤيد كه با قياميها ارتباط ندارد و نصايح هم كامل شده بود گفتم اطراف كار را بايد درست ديد نميخواهم زدوخورد بسيار بشود و تلفات واقع گردد شما به عالىقاپو رفتيد قياميها مرا در ششكلان گرفتند ، قصهء ول كن تا ول كنم مىشود . تصور ميكردم تشكيلاتى دارند قرار شد روز يكشنبه كه معمولا دعوت چاى دارد من هم بقزاقخانه بروم يكشنبه 23 طرف صبح سيد المحققين مرا ملاقات كرد كه خيابانى ميگويد نشسته‌اى اينجا كه چه ؟\r\nگفتم منتظرم شما از خر شيطان پائين بيائيد گفت تصميم ما تغييرناپذير است گفتم من سرخود نيامده‌ام كه سرخود بروم بايد با تهران صحبت كنم گفت تلگراف سانسور است گفتم اگر دروغ گفتم مخابره نكنند گفت حضورى بخواهيد گفتم فردا دوشنبه تعطيل است براى سه‌شنبه حضورى ميخواهم .\r\nبه سيد گفتم فرضا من رفتنى شدم امنيت من در راه چيست ؟ گفت سوار همراه ميكنيم گفتم به سوار شما اعتماد ندارم گفت قزاق همراه ببريد گفتم اين حرف حسابى است . ساعد السلطنه كسالت دارد گفتم رئيس قزاق دعوت كرده گفت همه بدعوت او ميروند دو ساعت بغروب مانده باتفاق هدايت قلى خان پسرعمو كه براى تقسيم اعانه به ارومى آمده بود و در تبريز است و فرزندى لطف اللّه كه همراه است بقزاقخانه رفتيم ، جمعى بودند كم‌كم رفتند نصف شب شد خبر رسيد كه ژاندارمها بنا بر مواعده از شهر رفتند كه مال التجاره از باسمنج بياورند قزاق‌ها را هم به اين بهانه نگاه داشته بودند .\r\nرئيس قزاق كسان بر سر راه خيابانى گماشته بود كه او را به قزاقخانه بياورند منع كردم كه سوء اتفاقى نيفتد معلوم شد خيابانى امشب بر خلاف عادت با جمعى آمده است و مأمورين احتياط كرده بودند .\r\nمىبايست تصميم گرفت ، باز از رئيس پرسيدم كه به عمل خودتان اعتماد داريد كه كار دنباله پيدا نكند ؟ اطمينان داد ، حكمى هم براى سوارهاى مراغه خواست ، دادم ، شامى حاضر شده بود صرف شد تختخواب يكى بود به من رسيد رفقا را گفتيم روى تخت‌هاى سالن شب را بايد گذراند كى خوابش برد من قدرى با لباس در رختخواب غلطيدم تا سپيده دميد . درها روسى است هيچ منفذ ندارد و صدا نميرسد در را باز كردم صداى تير ميآمد ، گاهى كمتر گاهى بيشتر ، سر آفتاب ظفر الدوله خبر داد كه مركز نظميه ، عالىقاپو و مركز تلفن به تصرف ماست درشكهء قزاق‌باشى را حاضر\r\n\r\n","description":"","footnote":"","page_name":" 316 ","page_number":348},
  {"content":"\r\n\r\nكردند با دوازده سوار نيزه بدست از طرف ارمنستان به عالىقاپو حركت شد كسبه در راه از خانه‌ها بيرون مىآمدند ماشاء اللّه و ساق اسون ميگفتند رسيدم درب نظميه صاحب‌منصبان جمع بودند از آنها دلجوئى شد ، چه گفته ميشد كه ژاندارم و نظميه با خيابانيند و نبودند موافقت صورى بوده است .\r\nادارهء نظميه وصل به عالىقاپو است ، در عالىقاپو هيچكس ديده نشد ، چهار انگشت خاك روى فرشها است ، پرده‌ها را كنده‌اند ، فرصت نكرده‌اند ببرند ، صداى تير كه شب بلند شده بود ناظم - الدوله گفته بود واويلا كه شش ماه اين صدا از گوش ما بيرون نخواهد رفت من خودم هم تصور نميكردم كار به اين خفت باشد . معلوم نيست چه غفلتى خيابانى را گرفته بود حب الشئريعمى و يصم ثقة الاسلام به خيابانى گفته بود چه مىكنى ؟ نمىبينى در همسايگى چه خبر است ؟ گفته بود ميخواهم همرنگ بشويم كه آهنگ ما نكنند ، زهى اشتباه كه اصل مقصود عبا است بهررنگ كه باشد .\r\nبه منزل ساعد السلطنه تلفن كردم كه اصحاب بيايند غير از ساعد السلطنه و منتظم كسى نبود اول كسى كه آمد بهاء السلطان بود كه بعد از من به شهر آمده است گفتم برو خيابانى را پيدا كن بگو من باز حاضرم با شما كار بكنم ميل داريد بيائيد پيش من ، ميل نداريد در خانه باشيد و در را باز بگذاريد گفت بنويس نوشتم رفت نزديك ظهر آمد كه خيابانى را نجستم و خانهء او را اهل محل تا در و پنجره چاپيده بودند گفتم باز سعى كن نوشتهء مرا به خيابانى برسان موفق نشد ، در عدم تعرض به خيابانى سفارش و تأكيد كرده بودم .\r\nتمبر آزادى ستان كه باستمعال نكشيد\r\nاگر مردم خودشان خيابانى را از شهر بيرون نكردند و اشرار دور او را بجاى خود ننشاندند براى حفظ اصول بود و مخابرات دولت با خيابانى در انتظار آن‌كه حكومتى بيايد و اصلاح مفاسد و رفع تروربازى بشود .\r\nچه فرق است بين سيد عبد الحسين لارى يا خيابانى با ميرزا كوچك كه خود سر مملكت را از مركز مجزى مىخواهند . چرا بايد پهلوان آزادى فرار كند و در زيرزمين خانه پنهان شود .\r\nتمبر لاركه استعمال هم شد\r\nمن كه مكرر در مكرر گفته بودم كه باهم كار كنيم اگر منظور اصلاح امور بود قزاق شهر را نظامى كرد و مراقب است اجتماعى در نقطه‌اى نشود غالب قزاقها اهل تبريزند و در خانه‌ها لباس قزاقى پيدا مىشود ، متفرقه در لباس قزاقى بخانه‌ها ميرفتند و مزاحم بودند . دسته‌اى قزاق مأمور بازار شدند دو ساعتى گذشت از منزل سيد المحققين و ناظم الدوله تلفن كردند كه جماعتى براى چپاول ازدحام كردند ، قزاق فرستادم منازل آنها را حفظ كردند ، امير خيز بمركز دور است زحمتى به امير حيزى وارد آمد .\r\nدر نتيجهء نطقها و بدگوئىها به شاه ، قزاق كه شاه‌پرست تربيت شده است عداوت مخصوص با قيامىها دارند اهالى هم از نظر مذهبى ، حقيقت معلوم نشد اين مرد چه ميخواست و با كدام اسباب اين تصميم بىمعنى را گرفته بود « 1 » .\r\n\r\n\r\n","description":"","footnote":"\r\n( 1 ) - جنون انواع دارد در اخبار خارجه خوانده شد كه محسن نامى از اجزاى شاه سابق در پاريس از خبرچينى گذران ميكرده بواسطهء انتفاى موضوع و خالى ماندن كيسه محبوبه‌اش از او بيزارى ميجويد ، دوساعت بعد از ظهر باتفاق هم به باغ سن‌ژرمن ميروند بر تختى مىنشينند كارشان به -\r\n","page_name":" 317 ","page_number":349},
  {"content":"\r\n\r\nمن كه به قزاقخانه رفتم در اثر صحبت صبح ، سيد المحققين به خيابانى گفته بود فلانى رفت بگذار برويم او را بياوريم پول كه نداريم ( و عقل ) گفته بود بگذار برود .\r\nتا ظهر بازارها باز شد و هركس دنبال كار خود رفت ، ما هم مشغول وظايف شديم ، من به تهران چيزى نگفتم تلگرافخانه راپرت داده بود ، بصير السلطنه كه بعد از تهران آمد گفت نزد مشير الدوله بودم گفتم از تبريز چه خبر دارند گفت تلگرافى رسيده است اما من هنوز باور نميكنم . حق داشت باور نكند چه در طهران تصور ميشد اين قيام هم مثل قيام اسبق پشت‌بند ملى دارد و اگر من ميديدم كه صد نفر براى دفاع حاضرند در آن اقدام دست نگاه ميداشتم . روز ديگر نزديك ظهر از طرف نظميه همهمه شنيده شد ، صداى كف‌زدن ، قيه و فرياد . گفتم چيست ؟ گفتند نعش خيابانى را آورده‌اند مردم جمع شده‌اند دست ميزنند هياهو ميكنند و ميخواهند دور بازار بگردانند فوق العاده متأسف شدم گفتم ببرند در سيد حمزه محترما دفن كنند دو سه ناسزا هم به اين جماعت كوفى گفتم تا دوروز قبل پاى نطق او دست ميزدند و مردى را شيفته كردند امروز پاى نعش او دست ميزنند رحم اللّه امرءا عرف قدره و لا تجاوز عن حده اجازهء فاتحه خواستند اجازه دادم و منتظرم ببينم چه شده است .\r\nظهر راپرت واقعه رسيد ، معلوم شد دختر بچه‌اى به پست سه نفر قزاق ميگويد خيابانى در فلان خانه در زيرزمين است ، قزاقها كسب تكليف نكرده وارد خانه ميشوند ، بين حياط و زيرزمين چند تير ردوبدل مىشود تيرى بدست يكنفر قزاق مىخورد تيرى هم بپاى خيابانى و تيرى هم به سرش .\r\nگفتند تير سرش را خودش زده است مؤيد اين قول نوشته‌اى از بغلش درآمد « 1 » كه چون نخواستم تسليم بشوم انتحار كردم ، اين بود آزاديخواهى مخبر السلطنه . نفهميدم با عقيده به آزاديخواهى من آن رفتار چه بود و آزادى چيست ؟\r\nيك تفنگ سه تير داشته است و يك هفت‌تير و از غرايب است كه تيرى چنان به سينهء تفنگ سه تير مصادف شده بوده است كه لوله را فروبرده بود و عجب است .\r\nاگر تجزيهء مملكت آزاديخواهى است بنده آزاديخواه نيستم . آزاديخواهى من همينقدر بود كه با سمت حكومت قزاق را از استقبال منع كردم ده‌روز در منزل ساعد السلطنه نشستم نصيحت كردم و قسمى به آن جنجال خاتمه دادم كه تلفاتى نشد . باز كسى كه به كسان او رسيد من بودم .\r\nحكايتى بنظرم آمد ، پدرم در به دو امر در دار الفنون خدمت مىكرده است و از اصحاب اعتضاد - السلطنه وزير علوم بوده است ، وزير علوم بيرون دروازهء گمرك‌دهى داشته است ، خانىآباد ، گاهى به آن ده مىرفته است ، راه پدرم از كنار خندقهاى كوره‌پزخانه بوده است ، مىفرمودند يكطرف چاله بود كه خاك آن را برداشته بودند ، يك‌طرف ديوار ، اسبى داشتم رموك از سايهء خودش به ديوار رم مىكرد و طرف چاله مىرفت و زحمتى داشتم كه اسب را در نتيجهء رم از سايهء خودش از افتادن در چاله حفظ كنم .\r\nفكر انسان سايهء او است و بسيار مردم از نهيب فكر خودشان در چاله افتاده‌اند . لفظ آزادى مفتاحى شده است كه تا هر اندازه شر و فساد را در تحت اين لفظ جايز ميدانند و عوام كالانعام هم كور -\r\n\r\n\r\n","description":"","footnote":"\r\nتلخى ميكشد محسن از طپانچه دو تير به محبوبه مىزند معزى اليها فرار مىكند و در راه مىافتد محسن تيرى هم به كلهء بىمغز خود مىزند درميگذرد زن را به مريضخانه مىبرند و معالجه مىشود مارس 1911 عشق‌ها مختلف است .\r\n( 1 ) - عين نوشته : « رفقا خداحافظ ، چون تنها ماندم و تصميم نموده بودم كه دستگير نشوم خودم را كشتم ، بعد از اين سست نشويد ، مرام را تعقيب كنيد ، از بازماندگان من غفلت نكنيد ، كسى را ندارم تمام دارائى مرا بغارت بردند ، اين بود آزاديخواهى مخبر السلطنه 22 سنبله محمد - خيابانى . » هيچ تصور نمىكردم اهل محل ، خانهء خيابانى را بچاپند بلكه رئيس قزاق انديشه داشت كه در محلى سنگرى مرتب گردد و به همين لحاظ شهر را نظامى كرد .\r\n","page_name":" 318 ","page_number":350},
  {"content":"\r\n\r\nكورانه فريب آن لفظ را مىخورد .\r\nنمىدانم در من چه مرض است كه در هرموقع خودم را به زحمت و خطر مىاندازم . آقاى وزير ماليه در خانه‌ات نشسته‌اى مدعى حكومت آذربايجان چرا ميشوى و خودت را به مخمصه مىاندازى ؟ شعر فردوسى را ياد مىكنم ولو اينكه حمل بر دعوى بىجا بشود .\r\n كه آوارهء دشت غم رستم است * كه از روز شاديش بهره كم است \r\nطرفدار مجهول مطلق نبودم آنچه سعى بود كردم چه در نصيحت چه در حفظ خيابانى باقضا چه مىشود كرد « 1 » .\r\n كبوترى كه دگر آشيان نخواهد ديد * قضا همى بردش تا بسوى دانه و دام \r\nاينكه از تهران حضورى نخواستم براى آن بود كه تهران قيام را پروپا ميداد و من نميتوانستم وضعيت را آزاد بگويم .\r\nدر تيكمه داش هيچ نمانده بود خودم هدف گلوله بشوم ، به من نخورد پهلوى من خورد .\r\nمنزل خيابانى را دادم تعمير كردند ، اثاثه براى اولادش تدارك كردم ، حقوق براى اولادش خواستم ، شش هزار تومان از هر محل نزد ناظم الدوله جمع شده بود به اولادش دادم ، جعبهء عيالش را گماشتهء خودش كه مسبوق بود از زير خاك درآورده بود بدست نظميه آمده بود رد كردم .\r\nهشت هزار تومان باسم خيابانى از عوارض قراردادى در گمرك جمع شده بود كه جزء عايدات رسمى نبود رئيس گمرك از من تكليف خواست گفتم داد به دار التربيه كه مقروض بودند\r\nدر تشريفات هفته و سال او مساعدت كردم ، در سال او تمام اجزاى ادارات حاضر شدند ، در تهران سيد كمره‌اى براى او ختم گذارد .\r\nصمصام السلطنه‌ها و مستشار الدوله‌ها بختم رفتند ، براى ارادت به خيابانى نبود براى تظاهر بود و دماگوژى ، مستشار الدوله آذربايجانى بود صمصام السلطنه رئيس بختيارى كه مكرر رياست دولت داشته هم مىرود به ختم ، نظميه مانع مىشود در كوچه مىنشيند اقليت مجلس و فتنه‌جويان شهر حامى قيام بودند ، مشير الدوله در محظور واقع شد و من در دادن گزارش واقعه به تهران غفلت كرده بودم .\r\nوثوق الدوله و مشير الدوله هردو اسمشان حسن است ، ملك الشعراء بهار در ترجيع‌بندى ميفرمايند :\r\n كشت آن حسن از بهر وطن گر دو سه كاشى * كشت اين حسن احرار وطن را چو مواشى \r\nنظرها مختلف است .\r\nنظر به بىخبرى از كيفيات حادثه و نظر بشكرانه از سهم ناز شست قرارداد 1919 طغيان قلم آقاى ملك مغتفر است در تجاوز از نعم الخلفان به اسلاف تالله باشى قافيه را باخته‌اند . تاريخ نه قضاياى مرو را فراموش مىكند نه 1919 را ، نه قطع عضو فاسد را . نه سيد عبد الحسين لارى را كسى سربريد نه خيابانى را ، آن به قشقائى فرار كرد اين در لجاج انتحار .\r\n\r\nتلگراف مشير الدوله\r\nايالت جليله ، تلگراف جناب مستطاب عالى بعرض پيشگاه اقدس ملوكانه روحناه فداه رسيد موجب مسرت و خرسندى خاطر مهر مظاهر گرديد ، براى تكميل مرحمت نشان قدس با حمايل مخصوص آن به حضرت عالى اعطا فرمودند . تبريكات صميمانهء خود را زحمت ميدهد 23 سنبله 5426 مشير الدوله رياست - وزراء .\r\nدر جواب كشف تشكر كردم و رمزا عرض كردم مقرر بفرمائيد نشان را نفرستند يك نفر هم\r\n\r\n\r\n","description":"","footnote":"\r\n( 1 ) - كفايت و دل شخصى كه ميخواست آذربايجان مدار باشد اين بود كه بدون جهت در زير - زمين پنهان بشود .\r\n","page_name":" 319 ","page_number":351},
  {"content":"\r\n\r\nدر دولت بىنشان باشد .\r\nبصير السلطنه كه از تهران آمد گفت شاه نشان اقدس مرحمت كرده بودند مشير الدوله قدس پيشنهاد كرد گفتم من كه نخواستم قدس و اقدس تفاوتى ندارد . جد من ناظم دار الفنون بود ، عمو و پدرم وزير علوم ، خودم هم چند نوبت وزير علوم بودم خدمتى كه من بمعارف كردم كمتر كسى كرده است ، نشان طلاى علمى نسبتا شأنى دارد و سياسى نيست هرگز نه من خواستم نه دولت به خيال افتاد كه زحمات مرا باظهار خشنودى ترميمى كند .\r\nمردم شهر از تاجر و اشراف اصرارى دارند كه چند نفر از سران قيام در شهر نباشند ، من ضرورتى نميديدم ، در اثر اصرار و ابرام گفتم به اختيار خودشان روزى چند به طرفى بروند ، بادامچى ، اميرخيزى و فيوضات چندى به قراجه‌داغ رفتند .\r\nظاهرا باشتباه خودشان مقر بودند و آن خاتمه را طبيعى ميدانستند ليكن نفس سركش در دلشان وسوسه داشت و توليد زحمت بسيار كردند .\r\nدكتر بهرامى شرحى به من نوشته بود كه اگر از كيفيات مستحضر باشد كنفرانسى بدهد نوشتم اظهارات روزنامهء وطن از روى مدارك و عقيده نيست كه به منطق متقاعد شود ، « بر سيه‌دل چه سود خواندن وعظ . »\r\nياوه‌گوئى امروز قيمتى دارد ، ميگيرند ميگويند يا ميگويند كه بگيرند من در هيچ‌موقع اشخاص را بر مملكت ترجيح نداده‌ام .\r\nآيا هيچ دولتى خصوص دولت صالحه كه طرف قبول عامه باشد ميتواند يك‌گوشهء مملكت را بىپرستار بگذارد ، سياست داخله اجازه بدهد سياست خارجه اجازه نمىدهد .\r\nمطلق دعوى آزادى شتر گاو پلنگ وطن‌پرستى نيست ، حفظ استقلال و تماميت مملكت است\r\n « هزار نكتهء باريكتر ز مو اينجاست . » \r\nسردار ملى حقوق ثابت داشت بر خلاف محمد خيابانى وقتى حرف حساب بگوشش فرو نرفت دولت جز آنچه كرد چه ميكرد ؟\r\nمن اسم مملكت را برگردانيدن ، قشون ملى ساختن ، حكومت نخواستن ، جلو تلگراف و پست را گرفتن و عراقى را از كارها دور نمودن درموقع آرامش مملكت ياغيگرى ميدانم . نصيحت ، راهنمائى و اظهار همكارى بقدرى كه ممكن بود كردم . در هر موقع گفتند مرامى داريم آسمانى و نگفتنى ، جز تجزيهء مملكت چه ميتوانست باشد . آن هم با بيزارى اهالى .\r\nوظيفهء وطن‌خواهى و حفظ استقلال مملكت به من اجازه نميداد كه آذربايجان را تسليم افكار بىبنيان چند نفر خودخواه بكنم و حامل پيغامات آنها بمركز بشوم براى اينكه در شهر زدوخورد نشود و اشكالات سياسى پيش نيايد بقزاقخانه رفتم و با بسى احتياط شبانه فرستادم عالىقاپو را متصرف شدند بقسمى كه آب از آب نجنبيد . شرحى بخيابانى نوشتم كه باز حاضرم با شما كار بكنم متأسفانه از خانه بيرون رفته بود . خانهء او را چاپيده بودند . نوشته بودم پنهان نشود ، پنهان شد ، درنتيجه آن سوء قضا اتفاق افتاد و بنا بر نوشتهء خودش از صد نود و نه احتمال است كه انتحار كرده باشد خداوندش رحمت كناد .\r\nدر 29 ربيع الثانى 1339 مستشار الدوله مىنويسد اينكه پس از اصرار زياد وزارت داخله را قبول كردم مىدانستم كه اگر در اين اواخر كارى از روى بىغرضى و جد و جهد نشود حالت منتظرهء ديگران كه در تقسيم دنيا عجله دارند انجام خواهد شد و تصور مىكردم كه اين حس لااقل در افكار خواص اثرى بخشيده و قواى مستحسن آنان اقلا با اين كابينه همراهى خواهد كرد . بعد از آنكه بدبختانه اين‌بار وزر و و بال را بدوش گرفتم ديدم تصور باطل كرده‌ام و عدهء آنان كه درد وطن را بر اغراض و امراض ترجيح ميدهند خيلى محدود است افسوس كه همان محدود هم دست بهم ندادند و الا كارها بهتر مىشد . در اين سفر كه نوزده ماه طول كشيد روزى نبود كه بحادثه گرفتار نباشيم . خاتمه\r\n\r\n","description":"","footnote":"","page_name":" 320 ","page_number":352},
  {"content":"\r\n\r\nقياميها در شهر ، اسماعيل آقا در سرحد ، ترك ، بلشويك ، كرد ، اطراف را گرفته هرروز نغمهء تازه داشتيم عقل و پول و قوه هم جاش خالى است . يكى براى رياست يكى براى دزدى يكى بانگشت ترك يكى به خيال كردستان مستقل هرروز غوغائى توليد مىشود . امير ارشد حاجى علىلو هوس رياست نظام در ديگ آرزو ميپزد ، قياميها خار زير دمش مىگذارند ، هرروز بطرزى جست‌وخيز مىكند آرام را از شهر برداشته است هرچه برادرش سردار عشاير آرام است او آشفته است ، در تهران هم آدم دارد . برادر امير حشمت در كليبر كانون فسادى شده است .\r\nپسر اقبال السلطنه عروسى كرده است براى او قمه فرستادم ، اسمعيل آقا شمشير ميخواهد كه به روى خودمان بكشد ، بقدرى خيالات مشوش و امور درهم‌وبرهم است كه تشريح نمىتوانم .\r\nتركها در سرحد اردوئى دارند و با ارمنستان در جنگند ، بلشويك در نخجوان موى دماغ است ، هنگامه‌جو در شهر بسيار .\r\nقبل از ورود من قريب هزار و پانصد نفر از اطراف نخجوان بخوى آمده‌اند بعضى از آنها در صحرا با علف زندگى ميكنند و از طرف حكومت قيامى توجهى در حال آنها نشده بود ، نميشد نشست و نگاه كرد ، كلب على خان نخجوانى را كه صاحب منصب لايقى و از خودشان است به آن حدود فرستادم ، نصف جمعيت گاو و گوسفندى داشتند آنها را در اطراف مرند سكنى دادند با نفرى روزى هفت سير گندم و جو ، آنها كه هيچ نداشتند به تبريزشان آوردند ، پرستارى كردند ، بديدن آنها رفتم چندنفرى چهره‌شان سبز شده بود تلف شدند قريب هفتصد نفر بودند براى ايشان ميبايست فكرى كرد . زمستان در پيش است و در شهر اسباب پذيرائى آنها مهيا نيست ، قرار شد به بلوك خانمرود بروند به آنها گاو براى شير داده شود و مقدارى گندم و جو ، الحق مردم بلوك از ارباب و رعيت همت كردند و كمك عمده بحكومت .\r\nچند نفر آزاديخواه بين آنها بودند به جل و پوست جماعت افتادند و تحريك ميكنند كه ما از شهر نميرويم ، نصيحت سود ندارد ، آن چند نفر را گرفتند و تهديد كردند آرام شدند و به محل - هائى كه معين شده بود رفتند و زمستان را برگذار كردند و بهار به وطن خودشان انتقال يافتند .\r\nدر بهار تركها اردوباد را گرفتند ، هزار و دويست نفر ارمنى بقراجه‌داغ ريختند اسلحه‌شان را امير ارشد كه سر راه است و قوتى دارد گرفت ، سروكيسه هم كرد ، به تبريز آمدند شكم گرسنه - شان را اهل تبريز بايد پر كنند .\r\nمن نمىدانم اين اشكالات گوناگون را قيام با مخالفت با تهران و نارضامندى اهالى با وجود عدل الدوله‌ها در ولايات بچه وسيله رفع ميكرد ، من هم وسيلهء زياد نداشتم مگر رايگانى اهالى .\r\nرقاصهائى هم داريم كه رنگ بلشويكى بطبعشان پسند آمده است بىميل نيستند گوشه‌اش را بگيرند ، در تركيب‌بندى ساخته‌ام .\r\n ساز مساواتيان نغمهء بس دلكش است * زمزمهء اشتراك نيز نوائى خوش است\r\nزيروبم اين سروش گرچه خوش آيد به گوش * طرز غم‌انگيز آن پردهء عاشق‌كش است\r\nعقده‌گشا كى شود هيچ ترا اين نفير * مايهء آن بس حزين در نى آن آتش است\r\nسازش ناكوك بين زخمه تنافر فزا * گوش ربابت رفيق مستحق مالش است\r\nطبع بشر را يكى شير قوىپنجه دان * زنگله بر گردنش بستن بس موحش است\r\nطبع نه افعى است كو بشود رام تو * يا بعزايم نهد مهر به خط دام تو\r\nببر و پلنگ است و گرگ طبع بشر در مرام * قومى چون گاو و خر قوم دگر چون هوام\r\nصورت انسان اگر مشتبهت ساخته * از سر ببر و گرگ باز بگير آن لگام\r\nگول سخن را مخور هرچه ترا آن حريف * نطق كند آتشين از پى معنى خام\r\nدام ز الفاظ خوش مينهدت هوش دار * قصد ورا درنگر تا به نيفتى بدام\r\nگر ز ميان هزار يك‌تن پيدا كنى * كو بصفت آدمى است دان كه رسيدى بكام \r\n\r\n","description":"","footnote":"","page_name":" 321 ","page_number":353},
  {"content":"\r\n\r\n پس بگذر از هزار رو تو يكى را بجوى * مطلب تو حاصل است چونكه رسيدى بدوى \r\nاين ترجيع 1260 بيت است و 210 بند است تا آنجا كه گفته‌ام از مشغوليات زمان بيكارى است خوب يا بد گفته شده است بقول سعدى :\r\n شنيدم كه در روز اميد و بيم * بدان را به نيكان ببخشد كريم\r\nتو هم گر بدى بينيم در سخن * بخلق جهان‌آفرين كار كن \r\nسياست‌هاى مختلف متضاد در مملكت سارى است باصطلاح عامه دست ميزنى پا ميرود پا ميزنى دست .\r\nبواسطهء شيوع عربى در قرون متمادى كنايات شيرين فارسى نامرغوب شده است و من آوردن آنها را ابلغ بلكه افصح ميدانم .\r\n\r\nتشكر از ميرزا صادق آقا\r\nدر موقعى كه ارامنه اردوباد به تبريز ريختند هيچ وسيله براى راه انداختن آنها نبود ، ارامنه نمايش دادند مبلغى جمع شد كفاف نميداد . من هم بقدرى كه مقدور بود كمك كرده بودم . ميرزا صادق آقا « 1 » بمنبر رفت موعظه كرد از وظائف مسلمانى گفت ، قريب هزار و دويست تومان جمع شد اين فكر و اقدام در نظر من جلوه‌اى كرد با اينكه كناره‌گير بود و از حكام هم ديدن نميكرد وقت خواستم به منزل او رفتم تشكر و تمجيد كردم .\r\n\r\nابتداى آمدوشد بلشويكى\r\nجنگ تركها با ايروان راه نخجوان را به باكو بسته است ، حكومت نخجوان اجازه خواست از طرف پل خدا آفرين كسانى به باكو بفرستد اجازه دادم ، نريمانف رقعهء تشكرى براى من فرستاد . بعدا اجازه خواستند به تبريز بيايند ، حال در تبريز روزبروز زمزمهء بلشويكى بالا ميگيرد ، اجازه دادم ، سبب وحشت سيد المحققين‌ها شد ، من مىدانستم جنس دوپا جنس دوپا است از هر دنده كه برخيزد سرانجام گوهر پديد آورد و آمدن آنها به تبريز همهمه را خواباند .\r\nقنسول ما در نخجوان كيابيائى است شيرينى و آجيل دارد كه در نخجوان بدست نمىآمد ، ارباب مناصب شبها در منزل او جمع مىشوند و چرچرى ميكردند ، قنسول محل توجه بود . حكومت نخجوان اصرارى در بىدينى دارد و حال آنكه مسلمان است ، پيله كرده بود كه دختر عالم محل در مجلس حضرات برقصد ( مغز دموكراسى ) بالاخره آن عالم متوسل بقنسول مىشود و او اين غائله را ميخواباند بارى آمدند ، قنسول هم همراه است ، در راه پذيرائى شد ، عمارت علاء الدوله را در جنب عالىقاپو آراسته كردم ، شيرينى آجيل شربت در بساط گذاردند ، بخصوص قدرى تجمل شد آمدند هفت نفر بودند ، رئيس رفقم ( حاكم ) نمايندهء روس : نمايندهء عثمانى و چهار نفر ديگر ، نخجوان كبادهء استقلال ميكشد ، روس و عثمانى هردو آنجا نظر دارند ، شب عرق خواستند ، ميهماندار نزد من آمد گفتم بدست مىآيد ؟ گفت در ارمنستان هست گفتم حاضر كنيد سپرده بودم سر شام دوغ و شربت بگذارند مشروب خواستند گفتم فراهم كنيد هفت نفر هم نظامى با آنهاست .\r\nروز ديگر تخته خواستند حاضر كردند ، ميهماندار آمد كه مردم ميخواهند از ميهمانان ديدن كنند گفتم البته بكنند . دسته‌دسته از هر طبقه ، بيشتر خرده‌پاى بازارى آمدند ديدند كه مشغول خوردن مشروبند و قمار دائم ، سرخوردند و همهمهء بلشويكى در تبريز خوابيد ، آواز دهل شنيدن از دور خوش است اگر لنين مسلمان بود اساس بلشويكى را بهتر از اين مينهاد . آزادى ، مساوات برادرى آن قسم كه در اسلام مقرر است قابل دوام است افسوس كه مسلمانان راه كج رفتند و به فحواى قرآن عمل نكردند .\r\n\r\n\r\n","description":"","footnote":"\r\n( 1 ) - اين مرد خداشناس مسلمان را خداشناسان در دورهء پهلوى از تبريز تبعيد كردند و در دهات قم مرحوم شد رحمت اللّه عليه .\r\n","page_name":" 322 ","page_number":354},
  {"content":"\r\n\r\nشنيدم اصول اسلامى را براى لنين گفته بودند گفته بود اينجا براى ما ميدان نيست .\r\nآقايان چند واگن شلتوك پوسيده ، روده و مس وقفى همراه داشتند كه بفروشند ، روده مشترى داشت خريدند پنجاه تومان هم صرف كرد ، چون با اجازهء من بود پنجاه تومان را نزد من آوردند گفتم ببخشيد در عوض روده گندم گرفتند مقدارى هم مجانى به آنها دادم ، شلتوك را هم براى آنها آب كردند ، مسها را سپردم نخرند چه وقف بود ، ارمنى بدذاتى گفته بود از ايالت مىترسم و الا ميخريدم بهر حال واگن مس را برگرداندند .\r\nهفته‌اى در تبريز ماندند نود تومان خريد كرده بودند بقنسول گفتم از طرف من بدهد ، براى خداحافظى بعمارت علاء الدوله رفتم ، بسربازها هم نفرى پنج تومان گفته بودم داده بودند ، پيشفنگى براى من زدند كانه لنينم . بسلامت رفتند و آوازهء بلشويكى را با خود بردند باز هم آواز دهل شنيدن از دور خوش است .\r\n\r\nنامهء نريمانف\r\nبحضور . . حضرت اشرف آقاى مخبر السلطنه ايالت آذربايجان ايران دام اقباله ، بعد از اداى مراسم تحيه و سلام از الطاف بيكران و مساعدت فراوان آن حضرت اشرف و قنسول ايران در نخجوان آقاى وثوق الممالك در حق مأمورين ما در نخجوان الخاصه در خصوص عبور مأمور مخصوص يوسف ضيا طالب اف از داخلهء ايران بآذربايجان با رقابت و معاونت آقاى نصرت نظام تشكرات خود را تقديم داشته از حسن نيات آن خادم عالم انسانيت و مأمورين خوش‌طينت ايران دوستى اين دو دولت عليتين باكمال صميميت بيش از پيش بحصول خواهد پيوست و تأييد و سعادت فقراى هردو مملكت را اميد داشته ضمنا قبول احترامات فايقه را متوقع ميباشم رئيس حكومت جمهورى شوروى سوسياليست آذربايجان نريمانف .\r\n\r\nاسمعيل آقا\r\nاسمعيل آقا پسر جعفر آقا است كه نظام السلطنه قرآن براى او فرستاد او را تأمين داد به تبريز آمد و بخدعه كشته شد و در آن سوء تدبير هفت نفر از عملجات حكومتى بدست كسان جعفر آقا هلاك شدند . قرآن را نزد عبد الحميد بردند و درنتيجه فتنهء شيخ عبد اللّه پيش آمد ، از همان وقت شكاك در صداقت اولياى امور شك داشته هيچوقت در خدمت صميمى نشدند . اقبال السلطنه از اين اختلاف استفاده ميكرد و ماكو كانه حكومتى جداگانه محسوب ميشد ، از ترس روس و ترك بايران اظهار بستگى ميكرد كه ضعيف‌تر بود . هوس هجوم به نخجوان بدل مردم تبريز آمده بود ، هم سيخى زده مىشد تقاضا داشتد كه من اقدام به تصرف نخجوان بكنم ، مطالعهء آخر كار كردم ديدم ممكن است درنتيجه قسمت ديگرى هم از آذربايجان از دست برود محركين را بهر زبان از اين هوس انداختم .\r\nقطور را كه در كميسيون سرحدى بايران واگذار كرده بودند و در كنگرهء برلن تصديق شده بود دولت عثمانى قبول نداشت ، اسمعيل آقا اين ميانه به تذبذب ميگذراند .\r\nدولت ترك جديد و حكومت باكو هركدام بسياستى از او تقويت ميكردند و او به همه اظهار صداقت ميكرد و دروغ ميگفت . با انگليس هم روابط داشت ، سيد طه وزير و مشاور او براى قنسول انگليس گونىگونى توتون مىفرستاد .\r\nتركها چهار توپ مسلسل دو توپ صحرائى و هفتصد نفر عسگر و صاحب منصب تحصيل‌كرده در آلمان به اختيار او گذارده بودند ، توپهاى او دور تر از توپهاى ما ميزد ، چهار توپ سنگين كه روسها جا گذارده بودند بقزوين برده شد براى دفع ميرزا كوچك خان . در انقلاب روس اسلحه و قورخانه و ملزومات از همه‌قسم بسيار در تبريز و شرفخانه مانده بود كه مقدار كثيرى از آنها را مردم برده بودند ، خصوص ميرزا اسمعيل نوبرى ، از خانهء بادامچى توپ درآمد البته با بساط قيام حفظ آن اموال متعسر بود و بار آهن‌آلات و غيره بمقادير معتنابه بجا مانده بود و دو كشتى روى درياچهء ارومى .\r\n\r\n","description":"","footnote":"","page_name":" 323 ","page_number":355},
  {"content":"\r\n\r\nاز حيدرآباد طرف سليمانيه طرح راه‌آهن در اوقات جنگ ريخته بودند ، با اسمعيل آقا « 1 » دو نوبت زدوخورد شد .\r\n\r\nتلگراف\r\n« ايالت جليلهء آذربايجان ، خاطر محترم البته مسبوق است كه حكومت آقاى محتشم السلطنه طور غريبى شده و دول روس و انگليس و ترك هرسه شكايات دارند و تقريبا خلع ايشانرا خواستارند . با اينحال واضح است كه بايد فكرى براى اروميه كرد ، حضرتعالى چه صلاح مىدانيد ؟ كى را براى آنجا در نظر گرفته‌ايد ؟ به نظر بنده بصير السلطنه بد نيست گرچه در تلگرافات سابق جناب مستطابعالى ايشان را براى ساوجبلاغ نامزد فرموده‌ايد بهر حال عقيدهء خودتان را عاجلا در باب اروميه و ساوجبلاغ اظهار فرمائيد .\r\nاز ساوجبلاغ هم راپرت رسيده كه مأمورين عثمانى ضعف و بىاستعدادى حكومت محليه را استناد نموده براى محافظت جان و مال اتباع خود امنيت ميخواهند نمىدانيم اين ظهورات بالمآل بكجا منتهى خواهد شد علىاىحال توجه فورى در اين مسائل لازم است . تلگرافات حضرتعالى را براى بيست هزار تومان وزارت جنگ ديده به بنده هم كه مكرر فرموده‌ايد همان‌روز چهاردهم مطرح مجلس وزراء اميدوارم بقدريكه حقوق وطن‌خواهى و اظهار ارادتم بحضرتعالى است كه مبلغ تنخواهى از گمرك حواله كنند كه بتوانيد عاجلا استعدادى به ارومى و ساوجبلاغ بفرستيد .\r\n1597 وزير خارجه . »\r\nگفتند اسمعيل آقا قصد دست‌برد به طرف ارومى دارد ، تدارك قوه به زحمت زياد ديده شد رئيس ظفر الدوله بود و موسم زمستان ، نقشه را غلط كشيده بود و بىمحابا دست به كار زد شكست خورد .\r\nاز ساوجبلاغ فرياد ميكنند آقايان همه خائن دروغگو گفتند ما خودمان دفاع ميكنيم از تبريز براى نمايش عده‌اى نظامى بفرستيد كه قوهء رسمى باشد . ملكزاده را فرستادم هم آقايان تخلف كردند هم او بىاندازه غافل نشست و وهن بزرگ واقع شد ، خودش را هم اسمعيل آقا اسير كرده بقطور برد . اقبال السلطنه حركت اسمعيل آقا را تكذيب مىكند كه من اينجا هستم او كجا ميرود بطوريكه امر بر من مشتبه شد معهذا به ملكزاده تلگراف كردم كه هوشيار باشد سيم را اكراد خائن پاره كرده بودند و تلگراف به او نرسيد در هرحال نهايت غفلت را كرده بود و اسمعيل آقا غفلتا او و جمعيتش را محاصره كرد و اگر باين‌اندازه بىمبالاتى نكرده بود ميتوانست بمياندوآب عقب بكشد فريب اكراد را خورده بود . متأسفانه در اين دوره مرد كار تربيت نشده است ، احمد خان سرتيپ مرندى كه از قدماست همه‌جا بيشتر به كار خورد .\r\n\r\nپيشرفت ترك در ايروان\r\nتركها ارامنه را شكست فاحش دادند شهرت كرد كه بتبريز خواهند آمد ، بانك انگليس از تبريز رفت ، ميسيون امريكائى جا خالى نمود ، آنچه خارجه در تبريز بود فرار كردند حتى رئيس بلژيكى گمرك ، قنسول انگليس مال كرايه كرده بود كه در موقع ضرورت تبريز را ترك كند ، قنسول فرانسه گفته بود هروقت تركها بصوفيان رسيدند من به باسمنج ميروم ، اسمعيل خان رئيس قزاق از من تكليف خواست گفتم چه تكليفى ؟ گفت عقب‌نشينى گفتم از من تكليف جلو رفتن بخواهيد . مشير الدوله تلگراف مىكند خوب است ملزومات نظامى را از تبريز عقب ببريم جواب دادم كجا ببريم ؟ و اين حركت ، عسس بيا مرا بگير است ، اگر بنا شد آذربايجان برود اين ملزومات هم روش وانگهى پنجاه هزار تومان خرج دارد .\r\nميرزا آقاى فرشچى تيمچهء خودش را به مفت فروخت و به طرف عتبات رفت قدغن كردم نگذارند كسى از شهر خارج شود .\r\nاز سه كابينه تكليف خواسته بودم كه رويهء سياست با روس و ترك چيست ؟ گفتند خودت ميدانى .\r\n\r\n\r\n","description":"","footnote":"\r\n( 1 ) - اسامى بطرزى كه عرب منحوت ميگويد بين اكراد شيوع دارد مثلا نعمت اللّه را نمو ، اسمعيل آقا را سميتقو ميگويند .\r\n","page_name":" 324 ","page_number":356},
  {"content":"\r\n\r\nبا رؤساى ترك در ايگدر و بايزيد بتوسط اقبال السلطنه مكاتبه كردم ، بر زمينهء دوستى در روزنامه شرحى هم از تشكرات رؤسا از برادرى ايرانى و همدستى در جنگها خوانده بودم و موضوع مكاتبه قرار دادم . بهرحال خبر به من رسيد كه مكتوب من تا مجلس ( آنقره ) رفته بود نتيجه آنكه از طرف تركها زحمتى بما وارد نيامد و آن وحشتها بى مورد بود . از سركردگان ولايتى كسى كه بصداقت كار ميكرد و با قواى شخصى نوبتى هم تا آخر ساوجبلاغ پيش رفت ربيع آقاى پسر حاجى كبير آقا بود .\r\nرقعهء دعوت اسمعيل آقا از طرف قيامىها بدست آمد ، تفوباد بر اين جماعت تفو ، در قضيهء لاهوتى و بردن من بژاندارمرى از دست رفت .\r\n\r\nبوزارت داخله حضور مخابره شد\r\nاگر خاطر شريف باشد روزيكه من قبول كردم بآذربايجان بيايم عبارت بنده اين بود كه مرا تسفيه نميكنيد حالا كه ترتيبات را ملاحظه ميكنم از سفيه هم سفيه‌تر بوده‌ام وقتى كه دولت بين امور فورى و امور عادى فرق نگذارد قبول مسئوليت سفاهت است . باز عرض ميكنم چند نفر مردم كارى بآذربايجان بفرستيد و كار نظام را هم راه بيندازيد امروز بهتر از فردا است .\r\n\r\nآمدن لاهوتى به تبريز\r\nلاهوتى از صاحب‌منصبان ژاندارم است كه خطائى كرده به اسلامبول فرارى شده بود سر از ساوجبلاغ درآورد و به تبريز آمد و در منزل من پناهنده شد و قطعه‌اى براى من فرستاد .\r\n10 صفر 1340\r\nبنام مقدس بندگان حضرت اشرف حقيقت وطن‌پرستى آقاى حاج مخبر السلطنه دامت شوكته در نتيجهء مسافرت از اسلامبول عرض شد :\r\n سر اندر كف براى خدمت يار آمدم اينجا * كنم تا شكوه از بيداد اغيار آمدم اينجا\r\nگسستم از جهان دل را و با مهر تو پيوستم * نوازش كن مرا چون من بزنهار آمدم اينجا\r\nستم كرده است با من چرخ دون اى دادگر داور * دهى تا كيفر چرخ ستمكار آمدم اينجا\r\nفلك بشكسته پا و كنده بال و بسته منقارم * كنى تا چارهء اين درد بسيار آمدم اينجا\r\nشنيدم عزم خونخواهى ز بدخواه وطن‌دارى * كنم تا خون خود در راهت ايثار آمدم اينجا\r\nز كيد دشمنان دربارهء ايران خبر گشتم * كنم تا بندگانت را خبردار آمدم اينجا\r\nدر اين خدمت خطرها بود در را هم و ليكن من * نترسيدم ز بند و محبس و دار آمدم اينجا\r\nمرا در سينه گوهرها است از گنجينهء دانش * ترا ديدم به گنج خود خريدار آمدم اينجا\r\nبراى خدمتت پيمان محكم باخدا بستم * بگير اى نامور دستم كه پادار آمدم اينجا\r\nمرا از ذات تو جز ذات تو نبود تمنائى * نه از بهر جلال و منصب و كار آمدم اينجا\r\nبلاهوتى محقق شد كه اول مرد ايرانى * نه از روى هوا باهوش و بيدار آمدم اينجا \r\nغلام خانه‌زاد منتظر وقت براى عرض حال ، لاهوتى .\r\nشعرها بد نيست زبان را هرطور بگردانند مىگردد .\r\nدر ادارهء ژاندارمرى زمان يالمارسن حكم اعدام لاهوتى صادر شده بوده است ، كل يوم هو فى شأن ، با علمى كه با حكام بىرويهء ژاندارمرى دارم چندان پايه و مايه‌اى به آن حكم ندادم ، لاهوتى را به لندبرگ « 1 » سوئدى كه اخيرا به تبريز آمده بود سپردم و گفتم كارفرمانى به او رجوع نكنيد كار مباشرتى به او بدهند .\r\n\r\nآمدن دستهء ژاندارم به تبريز\r\nپس از ناله‌ها و فريادها كه با نافذين محلى نمىشود كاركرد يعنى قواى ايلاتى كه بهم نان قرض ميدهند و حكومت را ضعيف ميخواهند ، هزار و پانصد ژاندارم برياست لند برگ سوئدى به تبريز آمد . به ميهمانان از راه رسيده نفرى يك تومان انعام دادم ، دو هفته در تبريز بودند بشرفخانه\r\n\r\n\r\n","description":"","footnote":"\r\n( 1 ) -  Lundberg \r\n","page_name":" 325 ","page_number":357},
  {"content":"\r\n\r\nمأمور شدند ، بخوى رفتند كه جا و منزل فراهم‌تر بود .\r\nمشير الدوله كنار رفت قوام السلطنه رئيس شد .\r\nدر عقرب 99 مشير الدوله استعفا كرد بايد تصور كرد كه از مقدمات كودتا بو برده بوده است ظاهرا عقب‌نشينى قواى دولتى را از رشت بآقا بابا و قطع اقساط 350 هزار تومان را از طرف انگليس هم گفتند . مردم رشت بعجله بتهران مىآيند ، هم گفته شد كه انگليس تقاضا دارد قزاق درتحت فرمان صاحب منصبان انگليس بيايد .\r\n\r\nجنگ تسوج\r\nامير ارشد از رياست نظام مأيوس بولايت رفت ، ميرزا على هيئت را بتهران فرستاده است ، بايد از او دلجوئى كرد ، شمشيرى براى او خواستم از درجهء دوم فرستادند و از طرف رئيس الوزراء به امير الامرائى مخاطب شد . قوام السلطنه كه بجاى مشير الدوله آمده است در حضورى اصرار كرد كه او را مقابل اسمعيل آقا بفرستم ، در رشادتش حرفى نيست ولى بدسر است و آشوب‌طلب ، چون برادرش حاضر بود اگرچه آلمان‌ها مثلى دارند در نسبت ميگويند فلان با من دشمن‌تر از برادر است ولى باز ملاحظه ميكردم .\r\nخواستم بكنايه رأى او را رد كنم ، ابرام كرد ، قبول كردم ، او را خواستم ، مشغول تدارك شد ، سردار عشاير برادر بزرگتر است و عاقل‌تر ليكن از امير ارشد احتياط مىكند .\r\nسه هزار نفر سواره و پياده در شرفخانه حاضر شدند ، هزار و پانصد هم ژاندارم در خوى است . شنيدم سوارهاى امير ارشد بعضى با او همراه نيستند و اين در جنگ عيبى بزرگ است .\r\nبشرفخانه رفتم ، به او نصيحت كردم كه از بين سوار هزارى را كه طرف اطمينان است اختيار كند بقيه سياهى لشگر باشند . حسين خان و يار را براى تنظيم تلفن و كلب‌على خان را براى رعايت دقايق تاكتيكى به او سپردم .\r\nسركردگان ما بسياهى لشگر معتقدند بيشتر براى گرفتن حقوق و خوردن ، نصيحت مرا كه از ميان جمعيت هزار نفر انتخاب كند كه محل اعتماد باشند گوش نكرد و شايد همان مخالفين او را بقتل رساندند .\r\nمىبايست لندبرگ را با امير ارشد موافق كرد ، بوجهى موافق شدند ، اقبال السلطنه بايد ببازى گرفته شود او هم متابعت از امير ارشد يا لندبرگ نميكند ليكن وجودش لازم است كه از معيت ايل جلالى ماكو جلوگيرى كند ، پسرش را با عده‌اى فرستاد دور دور صفى بستند امير ارشد قلب را دارد لندبرگ بازو را كه تپه ساراست و از براى عمليات توپخانه است .\r\nفردا 28 قوس 1300 جنگ خواهد شد من در تبريز بودم كسالت داشتم نزديك غروب بنظرم آمد كه جلو دريچهء اطاق لوحهء سرخ فرو افتاد ، روى آن لوحه بقلم شش دانگ نوشته بود امير ارشد ، از براى من خيال پيدا شد گفتم على اللّه .\r\nمطابق نقشه روز ديگر جنگ شد ، دو بغروب خبر قتل امير ارشد رسيد ، در حقيقت فتح با ما بود ليكن نتيجه گرفته نشد ، به مجرد افتادن امير ارشد سوار قراجه‌داغى رو بولايت آورد بطوريكه نعش امير ارشد به زمين ماند ، كلب على خان نعش را جمع‌آورى كرده بود . قتل امير ارشد پس از فرار اكراد اتفاق افتاد بطورى كه شبهه شد در اينكه از كسان خودش تيرى به او زده باشند .\r\nلندبرگ راپرت داد كه مستمر مىبايست محل مسلسل را تغيير بدهند ، هر نقطه را كه اختيار ميكردند تير سوم توپ آن نقطه را ميگرفته است و اين ثابت كرد كه صاحب منصب ترك با اسمعيل آقا بوده است ، كرد اين تصرف را ندارد .\r\nاينكه ميگويم اكراد شكست خورده از ميدان فرار كردند صرفنظر از راپرت ماكو بدليل اين است كه سه روز بعد از جنگ در صحراى تسوج قاطرى بدست آمد با خورجين و در خورجين چهل تومان پول بود .\r\nپس از كشته شدن امير ارشد و فرار سوار قراجه‌داغى تعاقب دشمن ممكن نبود چه قوه\r\n\r\n","description":"","footnote":"","page_name":" 326 ","page_number":358},
  {"content":"\r\n\r\nمنحصر بود به ژاندارم پياده كه بشرفخانه آمدند .\r\nبا اينكه وجه كافى بامير ارشد داده شده بود قريب ده‌هزار تومان از شبستر و اطراف اخذ كرده بود .\r\nسردار عشاير به تسوج رفت ، نعش برادرش را به تبريز آورد ، مردم مشايعت سردى كردند و گفته شد دفع شر امير ارشد بصدهزار تومان مخارج اردو مىارزيد . اين شد نتيجهء كار چاق‌كنى ميرزا على هيئت و اصرار بيجاى قوام السلطنه .\r\n\r\nكابينهء سپهدار\r\nتهران چه خبر است نميدانم ، من هيچوقت خبرنگار نداشتم ، همينقدر ميدانم كه قوام السلطنه هم رفت و سپهدار بجاى او آمد . دلو حاجى ميرزا آقاسى است ، سياست برهم‌زدن آش است كه جا بيفتد آب مىاندازد . من از طرف دموكراتها بنمايندگى مجلس چهارم انتخاب شده بودم و مجلس در شرف داير شدن است .\r\nسپهدار اعظم تلگراف مىكند و از من قبول يا رد وكالت را ميخواهد گفتم وكالت سمتى نيست كه من رد كنم حاضرم شرفياب شوم 2 قوس .\r\nلرد كرزن از كابينهء مشير الدوله انتقاد و از كابينهء سپهدار تمجيد مىكند . در مجلس اعيان ميگويد انگليس ايران را از شر آلمان نجات داده است . حكايت سعدى است در خندق طرابلس .\r\nشايد آن تمجيد راجع ببرداشتن استارسلسكى و سپردن قزاق بسردار همايون است يا آنكه كابينهء سپهدار لازم بود كه كودتا بىصدا انجام بگيرد . « 1 »\r\n\r\nدستخط احمد شاه\r\nحكام ولايات ، در نتيجهء غفلت‌كارى و لا قيدى زمامداران دوره‌هاى گذشته كه بىتكليفى عمومى و تزلزل امنيت و آسايش را در مملكت فراهم نمود ما و تمام اهالى را از فقدان هيئت ثابتى متأثر ساخته بود مصمم شديم كه به تعيين شخص لايق خدمتگزارى كه موجبات سعادت مملكت را فراهم كند به بحرانهاى متوالى خاتمه بدهيم . بنابراين باقتضاى استعداد و لياقتى كه در جناب ميرزا سيد ضياء الدين سراغ داشتيم اعتماد خود را متوجه معزى اليه ديده ايشان را بمقام رياست وزرائى انتخاب و اختيارات تامه براى انجام وظايف خدمت و رياست وزراء به معزى اليه مرحمت فرموديم . شهر جمادى الاول 1339\r\n همت اگر سلسله جنبان شود * مور تواند كه سليمان شود \r\nدو روز بعد بيان نامه‌اى از ميرزا سيد ضياء الدين رسيد . در بيان نامه دو مطلب مهم بود يكى الغاى قرارداد 1919 ديگر امضاى عهدنامهء شوروى ، از لحن بيانيه پيداست كه بزلف يار برميخورد .\r\nبادامچى و سيد المحققين نزد من آمدند و من در منزل حاج ساعد السلطنه بودم التهابى دارند كه نقشه نقشهء انگليس است و نبايد ساكت ماند . گفتم نقشه از هرجا باشد با كجاى بيان نامه مىشود مخالفت كرد سواى مسائل رايج . ميگويد قرارداد 1919 را لغو ميكنم و معاهدهء شوروى را امضاء ، بايد فرصت داد اگر ايرادى بدست آمد گفت ، اگر در هر مورد بتصورى توليد اشكال بشود هيچوقت كارى صورت نخواهد گرفت و مستمر مملكت در بحران خواهد بود . با قرارداد 1919 بايد مخالفت كرد با كابينهء مشير الدوله بايد مخالفت كرد با كابينهء حاضره بايد مخالفت كرد با كى بايد موافقت كرد ؟\r\n\r\n\r\n","description":"","footnote":"\r\n( 1 ) - در كابينهء سپهدار نسخه‌اى از معاهدهء روس بتهران ميرسد ، 6 قوس مجلس از طبقات ترتيب ميدهند شاه مجلس را افتتاح مىكند و منظور معلوم نميشود و در ثانى مجلس ميكنند و سر بسته از تكليف روابط با روس صحبت مىشود مدرس ميگويد اظهار رأى منوط باستحضار از مذاكرات است توضيحاتى داده نميشود . در اين حيص و بيص نصر الملك و فهيم الدوله چه فهميده بوده‌اند كه استعفا ميكنند . بهرحال پيشنهاد روس زير زانو ميماند . در اين‌موقع سفارت اتباع را دعوت به ترك ايران مىكند و بانك اعلان كه مردم مطالبات خودشانرا بيايند بگيرند .\r\n","page_name":" 327 ","page_number":359},
  {"content":"\r\n\r\nمن تبريك نگفته بودم ، از ميرزا سيد ضياء تلگرافى رسيد كه از همه‌جا به من تبريك گفته‌اند از شما تلگرافى نديدم ، جواب دادم منتظر بودم خبرى از جناب مستطاب عالى برسد كه قبول تحمل اين وظيفهء سنگين را فرموده‌ايد يا خير اينك تبريك عرض ميكنم و موفقيت حضرت‌عالى را در اجراى نيات مقدسه كه عين آمال وطن‌خواهان است آرزو دارم\r\n « كور چه خواهد مگر دو ديدهء روشن » \r\nمهديقلى\r\nدر شهر سخن ميرفت كه در بيان نامه ذكرى از افتتاح مجلس نيست رمزا تلگراف كردم كه مقتضى است بافتتاح مجلس اشاره‌اى بشود . امضاى ميرزا سيد ضياء الدين رئيس دولت است و در تلگرافات رضا خان سردار سپه عبارات اميرانهء « ما امر ميكنيم » . سردار رفعت تلگراف اول كه رسيد دودستى توى سر خودش زد ، با خيالات اكراد و ساختن كردستان مستقل ، آرزوهاى اسمعيل آقا و شرارت شاهسون ، هزار و پانصد نفر ژاندارم و عدهء كمى قزاق كفايت انتظام معنوى آذربايجان را نميكند . از رئيس دولت قوه خواستم گفت نميتوانيم قوه بفرستيم پول هرقدر ميخواهيد بگوئيد و قوه خودتان تدارك كنيد ، صدهزار تومان خواستم و در چهار قسط در سر موعد رسيد . در دورهء ميرزا سيد ضياء الدين جواب تلگرافات فورى ميرسيد و جواب مطابق سؤال و با منطق بود .\r\nموجبات و كيفيات كودتاى سوم اسفند هنوز روشن نيست آنچه پيداست هيجانى در كارها پديد آمده و انضباطى ديده مىشود .\r\nتلگراف رئيس دولت 4 جمادى 1300 شمسى - از تبريك حضرتعالى تشكر دارم متمنى است صميمانه احساسات بنده را در اين موقع كه اميد دارم در آغاز خوشبختى ملت ايران باشد به جهت سعادت و فيروزى ذات عالى و خانوادهء محترم خود قبول فرمائيد . سيد ضياء الدين طباطبائى\r\n\r\nتقديمى من\r\nبرئيس دولت تلگراف كردم سه‌هزار تومان حقوق كه تقاضا كرده بودم نظر بخانه‌نشينى و آلودگى درنتيجه آن بود ، قروض را داده‌ام ، از اول سال هزار تومان از سه‌هزار تومان را تقديم دولت ميكنم در عوض دويست تومان براى اجزاى كابينهء تبريز تصويب بفرمائيد كه تفاوتى به حال اجزا داده شود در مورد نصر اللّه و فتح اللّه بنده‌زادگان كه وزارت خارجه و ماليه كه از كار معاف داشته‌اند توجهى بفرمائيد .\r\nدويست تومان قبول شد نصر اللّه و فتح اللّه را خواسته بودند و تفقد بوعدهء محبت كرده بودند .\r\n\r\nتلگراف رئيس دولت\r\nحضرت ايالت جليله ، تلگراف 14432 و اصل گرديد اين مسأله فوق العاده اسباب مسرت بنده است كه اولين شخصى كه دعوت بنده را در اقتصاد و صرفه‌جوئى استقبال و نخست از منافع خود كف نفس نمود حضرتعالى هستيد بديهى است اين گونه مشاهدات پيوسته بر حسن عقيدت و ارادت بنده مىافزايد . راجع به افزايش بودجهء ايالتى بوزارت ماليه دستور داده شد . در خصوص آقاى ميرزا نصر اللّه خان هم آنچه تحقيق كرده‌ام استحقاق هرنوع ترفيع مقام را دارند و البته مضايقه نخواهد شد ليكن در موضوع بودجهء معارف بنده اين افزايش را مفيد نميدانم و معتقدم كه بودجهء معارف بايد بيش از اينها توسعه حاصل نمايد . بوسيلهء ايجاد تا كسى كه بر مردم گران نباشد مىشود توسعهء كاملى ببودجهء معارف داد از عقيدهء خودتان مطلعم فرمائيد انشاء اللّه يادگارى از حضرتعالى در آذربايجان بماند . 3 جمادى 16 سيد ضياء الدين طباطبائى .\r\n\r\nتلگراف وزارت خارجه 1 ثور 1300\r\nاز قراريكه خبر رسيد در ضمن فصول منعقده بين روس و مليون عثمانى در مسكو يكى از شروط اين است كه اگر حكومت آنقره بخواهد ماكورا تصرف كند روسها مخالفت نكنند بايد مراقب افكار اقبال السلطنه بود به نظر من راپرت بىپا ميآيد و دست به اين نغمه نبايد زد و در صلح گلستان ماكو را مختار كردند كه از دول روس و ايران و عثمانى بهر طرف بخواهد برود و خوانين ماكو بايران روآوردند و ناصر الدين شاه هميشه رعايت اين نكته ميكرد .\r\n\r\n","description":"","footnote":"","page_name":" 328 ","page_number":360},
  {"content":"\r\n\r\n\r\nخلاصهء تلگراف 19 ورقى جمله‌هاى جالب نظر\r\nبستن دكاكين روز جمعه و تزيين بشاخه‌هاى سبز ، موقوف كردن مشروبات سر سفره و گذاردن دوغ و شربت بجاى آن ، آوردن مستشار از انگليس براى ماليه از امريكا براى فلاحت براى تشكيلات عدليه از فرانسه براى ژاندارم از سوئد ، مذاكرهء مناسبات تجارتى با آلمان ، تأسف از عدم حضور نمايندهء شوروى ، اظهار برادرى با ملت افغان و عثمانى و خواستارى براى ترقيات جمهورىهاى جوان قفقاز در اين‌موقع بخصوص ( و هرموقع ديگر ) تعظيم شعائر اسلام اس اساس سياست ايران است .\r\n\r\nتبديل عوارض بلديه ( شهردارى )\r\nمتحد آلمانى از تهران رسيد در تبديل عوارض بلديه . عوارض بلديه نسبت بهر محل حكمى دارد اگرچه حافظ از خلاف آمد عادت كام مى - جويد ، ترك عادت موجب مرض است ، بدستور جديد تفاوتى بدست نمى - آيد و اجراى آن به اشكالات برميخورد كيفيات را بتهران گفتم جواب آمد كه به معتاد محل عمل كند .\r\n\r\nمتاركه با روس\r\nحكمى رسيد كه باب داد و ستد با شوروى را مسدود كنيم گفتم اولا با چه قوه ، سرحدات ما مستحفظ ندارد وانگهى گندم از اقبال السلطنه در خروارى پنجاه و چهار تومان ميخريدند نميداد ، پيغام كردند ميآئيم ميبريم . در سياست با شوروى صلاح در درباز است ، تفصيل را بتهران گفتم جواب آمد بمصلحت رفتار كنيد . در سياست كليه تكليف خواستم برأى خودم موكول شد . با اين رويه مىشود كاركرد و شخص در فكر در نميماند .\r\n12 ثور تلگرافى از رئيس دولت رسيد ، خدمت جناب مستطاب اجل اكرم آقاى حاجى مخبر السلطنه والى آذربايجان دامت شوكته ، حالا كه نصف شب است در ميان كارها تجسس ميكنم از طرف حضرت عالى هيچ نوع تلگراف گفت و پرس به نظر نميآمد ، احتمال مىدهم كارها جريان بهترى داشته و به همين سبب از شعف و مسرت مذاكرات محرومم فرموديد ، خواهش ميكنم هرموقع كه موجبى و بهانه‌اى براى تبادل مخابره در بين نيست لااقل از سلامت مزاج محترم كه بيشتر اسباب خوشنودى است مستحضرم فرمائيد . انشاء اللّه در كمال سلامت و استقامت هستيد و در كارها نهايت موفقيت را حاصل فرموده‌ايد . مترصد مژدهء سلامت وجود محترم عالى ميباشيم شب 11 ثور سيد ضياء الدين طباطبائى .\r\nدر معنى و قصد از اين تلگراف مدتى فكر كردم ديدم بايد سستى در كار پيدا شده باشد چون از كيفيات اطلاعى نداشتم راه باقدامى نجستم .\r\nاقدام رئيس دولت را در توقيف جماعتى از رجال نمىتوانم ملامت كنم آقايانند كه اين مملكت را به اين روز انداخته‌اند و دنباله را هم رها نميكنند .\r\nسعد الدوله ، عين الدوله ، سپهسالار ، فرمانفرما ، نصرت الدوله ، محتشم السلطنه ، سيد حسن مدرس ، مشار السلطنه ، قوام السلطنه ، حشمت الدوله ، امين الضرب ، مشار الدوله ، امير نظام ، وثوق - السلطنه و ممتاز الدوله .\r\nشيخ حسين يزدى ، مجد الدوله و جمعى ديگر پنهان شدند .\r\nقوام السلطنه را در مشهد كلنل محمد تقى خان تحت الحفظ بتهران ميفرستد بماموريت فاطمى 3 شوال 39\r\nسواى مستوفى الممالك ، مشير الدوله ، مؤتمن الملك ، صمصام السلطنه و از دربار صاحب - اختيار و مغرور ميرزا باقى صاحبان القاب توقيف شدند . از بعضى آقايان چيزى ميخواستند همه سركيسه را سفت گرفتند مگر امير نظام كه گفتند 25 هزار تومان داد و رها شد . آرام نمىنشينند و عادت هم بر چنين اقدامات جارى نيست .\r\nتلگرافى از رضا خان سردار سپه به اسماعيل خان رئيس قزاق ( امير فضلى ) رسيده بود كه مرا هم مثل قوام السلطنه بتهران بفرستد و حال آنكه در مشورت رئيس دولت به او گفته بود كه فلانى\r\n\r\n","description":"","footnote":"","page_name":" 329 ","page_number":361},
  {"content":"\r\n\r\nرا مورد هيچ‌گونه ايراد نمىتوان قرار داد . اسماعيل خان در جواب گفته بود ممكن است اما آذربايجان برهم مىخورد . اينطور هم نبود در اين مملكت هيچ فكرى اساس ندارد و هيچ خدمتى قدر .\r\n\r\nدستخط 5 جوزا 1300 شمسى\r\nنظر بمصالح مملكتى ميرزا سيد ضياء الدين را از رياست وزراء منفصل فرموديم و مشغول تشكيل هيأت هستيم بايد كمال مراقبت را در حفظ انتظام به عمل بياوريد مطالب مهمه را مستقيما بعرض برسانيد .\r\nدولت ثابت ساختن چه بود اين انفصال چيست ؟ ميرزا سيد ضياء رفت و فرصت نشد نتيجهء كلى از افكار او گرفته شود . آنچه از دور ديده شد مردى صاحب حزم و جاهد در خير مملكت بود و در عزل او هم ابدا مصالح مملكت ملحوظ نبود .\r\n\r\nقوام السلطنه رئيس الوزراء\r\nكارهاى مملكت تعجب‌آور است ، گرفتن و بستن چه بود ، بلافاصله رياست وزراء چيست ؟ باز از تهران گفته شد در را روى شوروى ببنديد گفتم قاپوچى مىخواهد نداريم ، بغلها براى استقبال بلشويكى باز است ، من به دادن گندم برنج و كشمش از تجاوز به آستارا جلوگيرى ميكنم كه «\r\n سخنش تلخ نخواهى دهنش شيرين كن \r\n»\r\nزدوخورد در رشت ادامه دارد ، روسها دوهزار نفر رسما برشت آورده‌اند و صراحتا فشار ميآورند كه انگليس از ايران برود .\r\nميرزا على هيأت در تهران و ميرزا محسن آقاى قراجه‌داغى در تبريز براى امير ارشد كار ميكردند ، امير ارشد به حكم « كهر كم از كبود نيست » نقشهء كودتا در سر داشت و شايد اصرار قوام السلطنه به اردوكشى او به همين نظر بوده است و مسلما اگر كشته نمىشد ديوانگى ميكرد و سبب دردسر مىشد .\r\nدر اين گيرودار ميرزا محسن آقا و جمعى بر عليه من تلگراف بتهران كردند به عنوان سوسيال دمكرات . بتهران گفتم محسن آقا سوسيال دمكرات را نمىفهمد چيست ، من حاليش مى - كنم انديشه نداشته باشيد . كابينهء قوام السلطنه دو نوبت ترميم شد و مرمت برنداشت از بين رفت .\r\n\r\nكابينهء مشير الدوله 3 بهمن 1300 مطابق 22 جمادى الاولى 1340\r\nاز وقتى كه مشروطه شده‌ايم كابينه‌ها با ماه و هفته عوض مىشود ، چون اشخاص نو نداريم در معدودى دور مىزند ، دلو حاجى ميرزا آقاسى است .\r\nمشير الدوله و مستوفى الممالك افراد برجسته‌اى هستند ليكن به آنها هم فرصت نمىدهند كه كارها را نتيجه بدهند آنچه از اوضاع پيداست اختيارات با سردار سپه وزير جنگ است .\r\n\r\nقنسولگرى روس\r\nبالاندين نامى به سمت قنسولگرى به تبريز آمده ، تجارتخانه‌اى هم بعنوان سانتراسايوز باز كرده‌اند ، از وزارت خارجه گفتند نبايد قنسول را برسميت شناخت حرفى بود از حلقومى ، من لاعلاج او را من غير رسم شناختم ، گندم ميخواستند و ميبايست داد .\r\nيكى از اجزاء كه آلمانى ميدانست به من گفت ما خيال ترويج نداريم آذوقه ميخواهيم و اگر اينجا هم زيرورو شود آذوقه تحصيلش براى ما مشكل‌تر مىشود . نوبتى بمرند رفته بود و شب در واگن خفته . حبيب اللّه خان سرتيپ مرندى نصف شب ميرود او را بيدار مىكند ، ميگويد من هزار و پانصد نفر حاضر دارم ، چه دستور ميفرمائيد ؟ گفته بوده است ما دستورى نداريم دستور از ايالت خودتان بخواهيد . اين است روحيهء مردم . من متحيرم دجال چرا ظهور نميكند يا همين‌ها كه مىبينيم دجالند .\r\nبه بالاندين گفتم آمدن دوهزار نظامى شما چه بود ؟ گفت بر ما معلوم شده است و حس كرده‌ايم كه مىخواهند مجلس را افتتاح كنند ، قرارداد 1919 را امضاء و معاهدهء ما را لغو نمايند ، ما هم آن دسته را برشت فرستاديم . بيانيهء سيد ضياء و محبتهاى شما بود كه ما از رشت رفتيم .\r\nبيان او را بتهران گفتم .\r\n\r\n","description":"","footnote":"","page_name":" 330 ","page_number":362},
  {"content":"\r\n\r\nدر افتتاح رسمى قنسولگرى كسالت داشتم معهذا حاضر شدم . بروسى و ارمنى و گرجى نطق‌ها شد ، بلشويك به نطق و بافتن حقايق خالى از حقيقت عشقى دارد ، آخر من نطقى حاضر كرده بودم دادم بميرزا محمد على خان تربيت خواند ، آنكه فارسى ميدانست فهميد و آنكه نمى - دانست به تقليد دست بسيار زدند .\r\nنسخهء آن را ندارم ، دو نكتهء اساسى در نطق گنجانده بودم ، يكى آنكه هرچند رژيم اسبق روسيه ستم‌پيشه و بدانديشه بود رژيم كنونى روس خواهان آسايش و طرفدار عدالت است . هرروزه از اثر نسيم يگانگى از چم‌وخم درفش گلگونش ازهار آزادى و مساوات چهرهء مواسات برمى - افروزد . ديگر آنكه سزاوار تقدير است كه لنين در اساليب سياست مدن آخر پرده را از روى افكار برداشت و بر ملل آشكار شد كه بشر به آن اندازه كه جولان هوا و هوس است ، حاضر براى تجاوز از حد عادى نيست و آسايش نوع در مخاوات است نه در مساوات .\r\nبهرحال پردهء آخر بالا رفته است تا چه از زير پرده درآيد . امروز كه من خاطرات خودم را بدفتر ميآورم ، استالين بر خطاهاى گذشته تأسف مىخورد و در خط جبران است . مىشنويم و العهدة على الراوى آنچه مسلم است عنوان بلشويكى را را رها كرده‌اند و عنوان جماهير شوروى سوسياليستى را اختيار .\r\n\r\nنظام متحد الشكل\r\nلندبرگ سوئدى احضار شد و فرمانى رسيد كه ژاندارم و قزاق بايد در تحت يك فرم دربيايد و چون سردار سپه صاحب منصب قزاق و رؤساى كل هم در اين ترتيب قزاقند ، ژاندارمها آزرده خاطر شدند و در شرف - خانه هستند . پولادين رئيس آنها شد ، اسماعيل خان و سردار رفعت در تبريزند . سردار رفعت خيال ماندن ندارند . اسماعيل خان در واقع رئيس است ، دوهزار تومان به پولادين داده شد به شرفخانه ببرد و به ژاندارم تقسيم كند گفتند پانصد تومان آن در شهر به مصرف عياشى رسيد بقيه را پولادين بشرفخانه برد .\r\nژاندارم سه برج طلب دارد ، پانزده روز از آخر بژاندارم حقوق دادند گفتند از اول بايد محسوب شود ، باز دوماه و نيم طلبكار باشيم و شايد قدرى تلخى كرده بودند .\r\nبطورى كه بعدا كشف شد قياميها از من كه مأيوس شدند با لاهوتى داخل مذاكره شده بودند ، در مقابل كودتاى تهران كودتائى كرده باشند ، حتى اسماعيل آقا را دعوت كرده بودند كه نوشته‌شان بدست آمد لاهوتى در اين تصور بوده است كه لدى الورود در تبريز پنجاه هزار نفر هواخواه و فدوى خواهند داشت .\r\nاحمد خان پولادين صاحب‌منصبان ژاندارم را ميخواهد و پرخاش مىكند ميگويد اگر من بر جماعتى فاحشه رياست ميداشتم شرافتمندانه‌تر بود تا رياست بر شما .\r\nافراد بر سر حقوق آزرده ، صاحب منصب مورد سخط شده دست بيكى ميكنند پولادين و حاكم شرفخانه را كه برادر ساعد السلطنه بود با رئيس تلگرافخانه توقيف ميكنند ، سيم تلگراف و تلفن را قطع و شبانه رو به تبريز ميآورند .\r\nخبر به تبريز رسيد ، حال حبيب اللّه خان با جمعيتى از طرف كردستان بمياندوآب آمده است كه اكراد را بجاى خود بنشاند ، قزاق تبريز هم بمياندوآب رفته است ، معدودى كه در شهرند جديد و نوآموزند ، خالو قربان كه با ششصد نفر لر بكمك اردو در دفع متجاسرين رشت بتهران آمده مايهء دردسر تهران شده بودند بآذربايجان طرد كرده‌اند قوهء منحصر بفردند ، اسمعيل خان آنها را به پل آجىجلو لاهوتى فرستاد دو توپ همراه داشتند .\r\nامرى فوق العاده است كه ژاندارم يك شبه از شرفخانه به تبريز آمد كه چهارده فرسخ مسافت است و نيم ذرع برف روى زمين ، خالو قربان بدون درنگ به آنها ملحق شد .\r\nاسمعيل خان نزد من آمد كه بقزاقخانه بروم گفتم مركز را نبايد خالى كرد بحبيب اللّه خان تلگراف كرده بودم به تبريز بيايد ، تا از تهران كسب اجازه كرد شش روز طول كشيد 12 دلو\r\n\r\n","description":"","footnote":"","page_name":" 331 ","page_number":363},
  {"content":"\r\n\r\nلاهوتى وارد تبريز شد قياميها دور او را گرفتند . عزل من و نصب اجلال الملك را خواستند كه در ارومى است و به تبريز آمد .\r\nمن در عمارت علاء الدوله هستم ، روز اول تورج ميرزا از صاحب‌منصبان لايق ژاندارمرى نزد من آمد نصيحت بسيار كردم سود نداد ، دوروز لاهوتيان از محل امامزاده حمزه بقزاقخانه توپ انداختند و يك گلوله در ديوار عمارت نشست ، قزاقخانه سنگر بسته است خالو قربانيان در شهر متفرق منتظر موقعى براى چاپيدن ، لاهوتى انتظار پنجاه هزار نفر مردم تبريز را ميكشد كه قيامىها وعده داده‌اند .\r\n\r\nاعلان لاهوتى\r\nخدمت عموم برادران آزاديخواه اعلان مىشود ، برادران ! حالا كه مى - خواهيد شرافت آزاديخواهى و ناموس مجاهدت و مردى خود را بعالم ثابت كنيد بدانيد كه غارت و مردم‌آزارى و تعدى به بيطرفان و اصناف متعدى را از هر شرافتى محروم مىكند و متعدى بىشرافت بايد اعدام شود بزرگترين وسيلهء پيشرفت ديسيپلين است . رئيس ژاندارمرى لاهوتى\r\nيك هفته در عمارت علاء الدوله محصور قيامىها بودم و هر لحظه مترصد كه بر سر من بريزند .\r\nشبى سيد المحققين ، تربيت و فيوضات به منزل من آمدند شام صرف شد ، بعد از شام بازنشسته‌اند سرتيپ‌زاده كه از طرف قيامىها رئيس نظميه شده است وارد شد گفت فلان و فلان را اطراف عمارت گذارده‌ام و خطرى نخواهد بود ، حضرات گفتند ما نگرانى داشتيم و ميخواستيم شب را بمانيم با اين ترتيب حاجتى نيست . بسرتيپ‌زاده گفتم حافظ من شما نيستيد اين لوحه است ، لوحه روى ميز من بود به خط عباسقلى قاجار و ذبيح السلطنه و توكل على اللّه ففرو الى اللّه بر آن نوشته ، حاجى ساعد - السلطنه گفت وقتى من ديدم ميرهاشم و امثال او از اشرار اطراف شما را گرفته‌اند براى حضرات پيغام فرستادم معلوم شد روز جماعتى در مسجد مجتهد ازدحام كرده بودند كه برويم بچه‌هاى خيابانى را بياوريم بريزيم بعمارت ، عيال خيابانى بچه‌ها را پنهان كرده بود و گفته بود اگر اصرار كنيد من به مسجد ميآيم و ميگويم قاتل كيست ، بفلانى چه ربط دارد ، اگر از خود من بپرسند ميگويم بادامچى كه نگذاشت اصلاح بشود .\r\nروز ديگر لاهوتى برادر تنكابنى را به منزل من فرستاد كه مرا بژاندارمرى ببرد ، با منتظم - الحكماء رفتم ، صورت اسارت بود ، برادر تنكابنى پهلوى من نشست مرا در بالاخانهء مشرف به خيابان جا دادند و قراول برگماشتند . ساعد السلطنه ، منتظم و محمد خان منشى مخصوص من با من هستند .\r\n\r\n","description":"","footnote":"","page_name":" 332 ","page_number":364},
  {"content":"\r\n\r\nامروز بنا است كه مجاهدين شهر در ميدان توپخانه حاضر شوند ، ميدان قرب ژاندارمرى است ، دويست سيصد نفر تماشاچى جمع شده بودند و متفرق شدند باد به زخم لاهوتى خورد .\r\nمحمد خان آدم مرا شوراى اشرار خواستند ، پيغام كردند كه اگر يك تير از طرف قزاق بما خالى شود شما و صد نفر را كه گرفتار كرده‌ايم ميكشيم ، گفتم بگو از من در اين محل چه كارى ساخته است ؟ جواب آورد كه تلگراف بتهران كنيد من هم تلگرافى مرتجلا نوشته دادم :\r\n\r\nتلگراف بتهران\r\nمقام رياست وزراء اين شرح را از ژاندارمرى عرض ميكنم امرى واقع شده است بايد عقلا اصلاح كنند شهر تبريز ميدان جنگ نشود بقزاقخانه گفته شود اقدام نكنند كه آتش خاموش‌شدنى نيست بنده هم در معرض تلف هستم انشاء اللّه با حسن توجهات اولياى دولت مسأله حسن خاتمه پيدا خواهد كرد موقع عفو و اغماز نسبت باهالى يك شهر 17 دلو مخبر السلطنه .\r\nحاجى ساعد السلطنه تعجب كرد كه در عبارت تلگراف ترك نبود ، چه غالبا در نوشتجات من ترك حروف هست . حاجى ساعد السلطنه مبهوت است ، منتظم الحكماء مشوش ، من متفكر ، محمد خان تب كرده به منزل خود رفت در اين‌حال درويشى از خيابان ميگذشت و ميخواند من هم به همان لحن خواندم و اتفاقا حنجره مساعدتى كرد .\r\n از خارجى هزار بيكجو نميخرند * گو كوه تا بكوه منافق سپاه باش \r\nحالا نزديك غروب است آمدند كه بتلگرافخانه بروم رفتم ، در اين اثنا صداى چند تير آمد متفرق شدند ، منهم بژاندارمرى برگشتم ، بعضى ژاندارمها اطراف مرا دارند برادر تنكابنى به منتظم گفته بود اينكه بجسارت در درشكه پهلوى فلانى نشستم احتياط از اشرار بود ، سر شب منتظم لاهوتى را ملاقات كرده گفته بود اين بود معنى آن شعر كه :\r\n براى خدمتت پيمان محكم با خدا بستم * بگير اى نامور دستم كه پادار آمدم اينجا \r\nسران معركه بمنازل خود رفتند ، لاهوتى فرستاد مرا نزد خودش بردند ، سر شب نزد من آمد ، گفت : « من جنايتى كرده‌ام و آخر كار من دار است ، شما را اگر به اين وضع بژاندارمرى آوردم براى محافظت بود ، در ارك امنيت نداشتيد خواستم تا هستم جنايت دو نشده باشد ، اگر ما مغلوب شديم اتومبيل حاضر است و اختيار با خودتان » شب ديگر لاهوتى ، اجلال الملك و سرتيپ‌زاده نزد من آمدند كه رياست جمهورى قبول كنيد شما را روى سر به عالىقاپو ميبريم و پنجاه هزار نفر براى مدافعه حاضرند ( همان پنجاه هزار نفر كه براى كمك لاهوتى حاضر بودند ) گفتم من در ايران با وضع حاضر بجمهورى معتقد نيستم كسى را پيدا كنيد كه معتقد باشد .\r\nخواستند كه شرحى بقزاقخانه بنويسم نوشتم . وقتى در برلن آشوب شد . سرتيپى كه مأمور اسكات بود بىحوصله شده امر به آتش داد ، نفرات اطاعت نكردند ، او را خواستند و سرتيپ ديگر و فوج ديگر گماشتند ، وى فوج را به حال ستون در چهارراهى كه بود بازداشت ، آمدوشد موقوف گشت ، شب شد مردم متفرق شدند .\r\nمحترم‌ترين چيزى كه داشتم كتاب مجمع الادوار در موسيقى از تأليفات خودم بود آن را بتربيت سپردم كه اگر از ميان رفتم بوراث برساند .\r\nروز 19 دلو قواى مياندوآب به تبريز رسيد ، ظفر الدوله مقدم بود ، از گردنهء سردرود چند تير در جواب لاهوتيان به شهر انداخت آسيبى نرساند . اسمعيل خان قدغن كرد كه توپ به شهر نيندازند از طرفين خاموش شدند .\r\nروز بيستم جنگ شد ، اول صبح تورج ميرزا زخم برداشت بمريضخانه آوردندش تا نزديك غروب مبادلهء تير مىشد گاهى هم گلوله ببالاخانه كه منزل من بود مىآمد ، بقهوه‌خانه كه مواجه نبود پناه برديم .\r\nدوبند از ترجيع‌بندى را كه ياد كرده‌ام من در اين روز يعنى بيستم دلو در ژاندارمرى ساختم كه راجع به همان واقعه است دوبيتش اين است :\r\n\r\n","description":"","footnote":"","page_name":" 333 ","page_number":365},
  {"content":"\r\n\r\n آتش لاهوتيان فتنهء ناسوت شد * حزب تجدد بزد بار دگر سخت نيش\r\nمن عجبم زانكه اين قوم چرا از عناد * مصلحت قوم را دست ندارد ز ريش \r\nاجلال الملك هيچ برو نياورد ، نايب الحكومه بود و موظف بحفظ من ، يكنفر از ارباب مناصب را لاهوتى مراقب حال من كرد ، از شاگردان مدرسهء علميه درآمد و اظهار ارادتى كرد . ژاندارمها نزديك غروب بعجز خود پى برده مصمم گريز شدند ، لاهوتى پيغام كرد تا من هستم هرجا ميرويد برويد ، خودش با سيصد ژاندارم به طرف جلفا عازم شد . من از ژاندارمرى بيرون آمدم صاحبمنصب مراقب حال من همراه است ، درشكه‌اى ميگذشت چند نفر در آن بودند آنها را پياده كرد سوار شديم و بسرخاب به منزل اجلال الملك رفتيم . عده‌اى ژاندارم با دو توپ از كنار خانهء او ميگذشتند ، بادامچى ، حاجى ميرزا على نقى ، سيد المحققين ، اميرخيزى ، فيوضات ، معتمد التجار خدمت حضرت نايب الاياله بودند كه من وارد شدم ، چشمها گشاد شد ، تعجب كردند و از وقايع حتى عبور توپ از كنار عمارت خبر نداشتند . نشستم ، حال جماعت بغايت پريشانست گفتند حال تكليف ما چيست ؟ گفتم دست من فعلا بحبيب اللّه خان و اسمعيل خان نميرسد بهتر اين است كه امشب بخانه‌هاى خودتان نرويد ، سياه‌تر از رنگ روى رنگرزان فساد رنگى هرگز نديده بودم ، همه رفتند سيد - المحققين ماند .\r\nتورج ميرزا گفته بود مرا هر جا فلانى هست ببريد او را به منزل اجلال الملك آوردند باحوال - پرسى او رفتم احوال پرسيدم .\r\nآخر شب اسمعيل خان و شيبانى به منزل اجلال الملك آمدند ، امنيت جانى تورج ميرزا را قول گرفتم .\r\nسيد المحققين ، با من يك جا خوابيد ، البته در رختخواب مختلف ، امشب هم بسر آمد ، صبح ديگر مشغول صرف چاى بوديم از بازار پشت‌سرهم شاكى مىآمد .\r\nخالو قربانيها موقع بدست آورده بودند ، اجلال الملك خودش را گم كرده است گفتم برخيزيد به عالىقاپو برويم ، حركت ما در شهر اسباب تسليت است وانگهى بايد فكر مردم بود ، رفتيم . در اين اثنا اسمعيل خان پيدا شد گفتيم و شنيديم ، قرار شد اسمعيل خان سواره در بازار گردش كند و از غارت جلوگيرى نمايد ، كرد و مفيد بود . اكثرا آنچه تاراج شده از جمله از مغازهء شوروى استرداد نمود . من بعمارت علاء الدوله رفتم و بتدارك حركت پرداختم اسمعيل خان و شيبانى اصرار داشتند بمانم گفتم سفاهت تا همينجا بس است ، 26 دلو از راه جلفا حركت كردم ، قيامىها باسمعيل - خان گفته بودند فلانى از اين راه برود بلشويكها را مىآورد ، معزى اليه هم به من گفت ، قدرى خنديدم منتظم الحكماء و محمد خان منشى همراه منند .\r\nامير فضلى - مخبر السلطنه - قنسول انگليس - امان اللّه ميرزا\r\n\r\n","description":"","footnote":"","page_name":" 334 ","page_number":366},
  {"content":"\r\n\r\nروز چهارشنبه 12 دلو معهود بود پل آجى راه‌آهن را افتتاح كنم ، در بهار آب چهار چشمهء آن را برده بود و ترسكينسكى مهندس روس كه رئيس راه است و از زمان روسها مانده است با مصالحى از آهن و چوب كه در شرفخانه داشتيم به طرز خوبى تعمير كرده بود و همان روز لاهوتى به تبريز آمد و افتتاح معوق ماند .\r\nرئيس راه خواهش كرد در موقع حركت بجلفا آن تشريفات به عمل آيد .\r\nهزار تومان از ماليه چك بانك گرفتم ، موسس خان رئيس ماليه است و اشكالات غير منطقى نمىكند .\r\nقنسول انگليس و فرانسه در كار بودند تعجب كردم ، چه مشايعت حاكم معزول رسم نيست گفتم شايد رئيس راه دعوت كرده است .\r\nموقع حركت رسيد ترسكينسكى در گوش من گفت قنسولها خودشان آمده‌اند دعوت كنيد سرپل بيايند ، دعوت كردم .\r\nعملجات راه واگنى را بيرق‌بندى كرده‌اند و روى پل آورده تا رد نشود حركت ممكن نيست ، هوا قدرى سرد است و باد ميوزد .\r\nهدايت خان پسر آصف الدوله معاون رئيس راه است ، نطقى مفصل خنك‌تر از هواى دلو برخواند ، معطل شديم ، مىبايست جوابى داد گفتم من و ترسكينسكى دو مهندس بوديم براى دو ساختمان ، مهندس راه با مصالح سربراه سروكار داشت ، هرجا پايه نهاد ايستاد ، پيچ و مهره بجاى خود قرار گرفتند ، پلى آراسته انجام يافت ، ساختمان بر وفق نقشه به عمل آمد . مصالح من سربهوا بودند ، هر عضو را بهر كارى گماشتم استقرار نيافت و قرار نگرفت ، اين بود كه او به مقصود نايل شد و من نتيجه‌اى كه ميخواستم نگرفتم . يكهزار تومان را تقديم مهندسين كردم و از پل گذشتيم بندى كه سر راه بسته بود مقراض شد .\r\nطرف ديگر پل چادرى برپا كرده بودند ، چاى و شيرينى حاضر بود ، فنجانى چاى صرف شد ، رسم وداع به عمل آمد ، مرخص شدم ، ظهور محبت صميمى حاضرين رقتى آورد . ترن حركت كرد و با چشم پر از اشك از هم جدا شديم .\r\n بگذار تا بگريم چون ابر در بهاران * كز سنگ ناله خيزد روز وداع ياران \r\nقنسول فرانسه به من محبتى پيدا كرده بود و در مدت اقامتش در تبريز در اعياد سال نو بهم تبريك ميگفتيم ، در صحبت با رفقا مرا پدر ميگفت . رئيس راه از بعضى قطعات راه نگران بود ، همراه آمد ، شب حركت نكرد و سپرده بود آهسته برانند ، دو روز در راه بوديم .\r\nمأمورين شوروى هم به من مودت داشتند ، يكنفر از اجزاى سانتراسايوز با من آمد ، در جلفا واگن مخصوص خودشان را براى من حاضر كردند كه در راه از هر زحمتى در امان باشم چه آن واگن رسمى بود و كسى بدون اجازه وارد آن نميتوانست شد .\r\nشب را در عمارت گمرك بسر برديم ، محمد على خان رئيس گمرك از شيبانيهاى بسيار مؤدب و معقول است پذيرائى خوب كرد ، چند مرغ پخته نان و ميوه حاضر كرده بود كه همراه داشتيم تا تفليس مستغنى بوديم . واگن تجارتى واگن بارى بوده است كه آن را دو قسمت كرده ديوار آن را پارچه‌هاى اعلى كشيده بودند و كل لوازم آسايش در آن موجود بود . ايستگاه نخجوان از آبادى مسافتى دارد ، قنسول ما در نخجوان به گار آمده بود گفت معاون نظميهء نخجوان ميخواهد شما را ملاقات كند ، اجازه دادم ، ديدم او را ميشناسم ، يكنفر هم همراه او بود ، شروع كرد به بيان فلسفهء آشوب كه\r\n « تا پريشان نشود كار بسامان نرسد » \r\n( پريشانى را ديدم سامان را نديديم ) من ساكتم ، معاون نظميه گفت مرا مىشناسى ؟ گفتم بنظرم آشنا ميآئى گفت من يكى از آن شانزده نفرم كه به تبريز آمديم كميتهء بلشويكى بسازيم گرفتار شديم ، چند روز در نظميه بوديم ، شما دو نفر را خواستيد و نصايحى كرديد و ما پذيرفتيم و در تبريز از شما محبت ديديم ، حال اينجا معاون نظميه‌ام ، لاهوتى و كسانش را در شهر در قهوه‌خانه‌اى كرده‌ايم و مأمورى بر آنها گماشته اطراف واگن هم آدم\r\n\r\n","description":"","footnote":"","page_name":" 335 ","page_number":367},
  {"content":"\r\n\r\nگذارده‌ام . الان ميروم و تا دو ساعت ديگر شما را راه مىاندازم كه بسلامت از اينجا برويد به رفيقش گفت برخيز اينجا جاى اين حرفها نيست رفت و پس از دوساعت ترن ما راه افتاد . ممتاز الدوله كه رسمى بود در اينجا دو روز معطل شد .\r\nبلى ! شانزده نفر از مردم خوى ، اردبيل و سراب به تبريز آمدند از تهران به من گفته بودند كه دعات شوروى اعتبارنامه روى پارچه به آستر شلوار دوخته دارند و همينطور بود قضيه كشف شد ، چند روزى حضرات در نظميه بودند ، نزديك نوروز بود ، به بصير السلطنه گفتم از آنها ملاقات كرد و دو نفر زبان فهمشان را دعوت به ملاقات من ، آمدند ، يكى همان عبارت تا پريشان نشود كار بسامان نرسد را عنوان كرد .\r\nصف اول وسط سلام اللّه مددزاده - دست چپ على اكبر جعفر ، دست راست ابراهيم صادق ، مونس اسمعيل\r\nصف دوم : ابو القاسم على ، محمد تقى شيخ رضا ، سيف اللّه غلامحسين ، كريم اللّه عيوض ، غلامحسن ، رحيم على ، سيد محمد ميرهاشم .\r\nصف سوم : محمد على هادى ، كربلائى حسين محمود ، ميرزا على نقى حسن ، عباى فرخ ، غفار رحيم .\r\nرفيقش گفت ما صنيع الدوله را مىشناختيم شما را هم ميشناسيم ، خير - خواه مملكت بوديد و هستيد ، حرف ما به اين اوضاع است ، رشوه ، دزدى ، تضييع حقوق ، بىتربيتى ، نقص تشكيلات تا كى ؟ گفتم همهء اين حرفها صحيح است و من همراهم ، درست ملاحظه كنيد اگر خودمان ميتوانيم چاره كنيم من جلو مىافتم و اگر نميتوانيم دعوت اجنبى جز خرابى چه نتيجه دارد ؟ تصديق كردند موافق شديم گفتم چرا بايد من شما را توقيف كنم . آزاد باشيد ، كار هم بشما رجوع ميكنم ، خواستيد خرجى مىدهم به قفقاز برگرديد ، چندى در تبريز بودند و رفتند عكس آنها را دارم .\r\nايروان نقدا حكومتى مستقل است ، شنيده شد قصد پذيرائى از من دارند ، خبر راست يا دروغ من به ايروان نرفتم چون كالسكه خصوصى بود از ترن باز كردند . ايروان سر راه تفليس نيست شعبه‌اى از راه جدا مىشود به ايروان ميرود .\r\nدر منزل سر دو راه ماندم ، ترن رفت و برگشت ، حركت كردم ، از وزراى ايروان به تفليس مى - رفتند ، ميوه در قفقازيه بواسطهء انقلابات يافت نميشود ، من سيب خوب همراه داشتم بتوسط منتظم قدرى سيب براى آنها فرستادم و احوال‌پرسى كردم آنها هم قدرى كنسرو براى من فرستادند .\r\nممتاز الدوله براى تسويه حسابهاى تسويه‌نشدنى از زمان جنگ مأمور تفليس است ، از تبريز گذشت ، چند هفته در تبريز از او و اصحابش پذيرائى كرده بودم در هتل اوريان ( مشرق ) منزل به او داده‌اند و ميهمان حكومت است . تفليس پايتخت گرجستان فعلا دولتى عليحده است . نزد او رفتم اطاقى هم به من دادند . دوازده روز در تفليس توقف كردم ، خستگى تبريز فى الجمله از رگ و ريشهء بدن\r\n\r\n","description":"","footnote":"","page_name":" 336 ","page_number":368},
  {"content":"\r\n\r\nمن بيرون رفت ، حال دماغى آرامش يافت . هتل اوريان را مكرر ديده بودم ، اول هتل تفليس بود از هرجهت آراسته و تميز و مرتب ، حال درنهايت بىنظمى است ، كثيف ، مبلها شكسته ، روميزيها پاره ، بعضى متعلق به هتل‌هاى ديگر ، روى ميز اطاق من روميزى هتل لندن ، چراغ نامنظم ، مجارى آب مسدود ، مستراح را آب برداشته بود و هفته‌اى گذشت كسى به مرمت نپرداخت .\r\nوزير خارجه باصطلاح هفته‌اى يك شب به سركشى ميآمد ، مقدارى مشروب مىخورد قمارى ميكرد و ميرفت گفتند به پول ما ماهى سه تومان مقررى دارد و شبى پنج تومان قمار ميكرد . تومان به پول روسيه صد هزار روبل كاغذ است .\r\nاز طرف شوروى مأمورى در گرجستان است از ممتاز الدوله خواهش كرده بود او را ملاقات كنم رفتم ، آلمانى حرف ميزد اما حرفى كه حرف باشد از او نشنيدم . محتاج عينك بودم با فريد السلطنه از اجزاى قنسولگرى خودمان به منزل دكترى رفتيم نمره معين كرد ، از ويزيت ( حق العلاج ) دكتر پرسيدم امتناع نمود ، تعجب كردم گفت تصور كرده‌ايد كه ما از محبتهاى شما در تبريز نسبت به اهالى قفقاز بىخبر بوده‌ايم قدر ندانسته‌ايم كه حالا براى مختصر خدمتى اجرت بخواهيم ؟ چون جوابى نداشتم آدرس او را خواستم .\r\nوسط ممتاز الدوله دست راست مخبر السلطنه ، ترجمان - السلطان جلاير ، دست چپ ساعد السلطنه ، اعتصام السلطنهء قديمى .\r\nصف دوم از راست به چپ حاجى مهدى مقدم ، ممتاز همايون مقدم ، سردار فاتح ، منتظم الحكماء\r\nچند روز بعد از ورود من دكان زرگرىئى در تفليس باز شد ، نقره و طلا و جواهر ميفروختند ، خيلى تعجب كرديم چه داشتن آن اشياء ممنوع بود ، معلوم شد دامى است هركس هرچه ميخرد بايد آدرس خودش را در دفترى بنويسد شب ميروند استرداد ميكنند ، آن مغازه چند روز بيشتر باز نبود .\r\nصاحب‌خانه‌اى مرد كه خانهء پنج طبقه داشت و فقط يك اطاق به او داده بودند در بقيه رنجبر سكنى كرده بود ، نعش او دو روز در كوچه ماند . گفتند مردم را در زيرزمين حبس ميكنند آب در زير زمين ميبندند و بسيار نسقهاى عجيب و غريب كه از وحشت آنرو افتاده است . عشق به كتاب مرا مكرر به - كتابفروشى سر راه برد و دو صندوق كتاب دور من جمع شد ، در تهران پشيمان شدم قدرى دير بود .\r\nامنيت ولايت و آزادى بقدرى بود كه در هر واگن دو سالدات كشيك ميكشيدند ، من غالب درب اطاق خودم را مىبستم ميرزا ابراهيم خان از اجزاى قنسولگرى با من ميآمد ، در حقيقت زبان قافله بود ، به او گفته بودند فلانى چرا در اطاقش را ميبندد و هوا گرم است و گرم هم بود ، اگرچه اول بهار است از چه احتياط مىكند ما اينجا هستيم . تو دلم گفتم از خودتان معلوم شد آن سالدات‌ها گرسنه‌اند ، شام و ناهارى به آنها نرسيده است ، نان و پنير خوب همراه داشتيم گفتم به آنها دادند و چاى از براى آنها خواستند شش دانگ رفيق شديم ديدند كه من از تاوارش‌ها تاوارش‌ترم .\r\n\r\n","description":"","footnote":"","page_name":" 337 ","page_number":369},
  {"content":"\r\n\r\nدر باكو سراغ هتل كرديم ، پيشتر دو سه هتل خوب داشت از بين رفته بود ، عمارتى را تازه به صورت هتل درمىآوردند تمام نبود ، چند اطاقى مهيا شده بود نامنظم درهم‌وبرهم ، فوق العاده كثيف . آقاى ساعد قنسول باكو خبر شده بود به هتل آمد و مرا به منزل خود برد دوروزيكه در باكو بوديم منتظم براى شام و ناهار به قنسولگرى مىآمد نهايت مهربانى را از ساعد ديدم . رئيس حزب باكو قاسم نامى بديدن آمد قدرى صحبت كرد گفت ما بشما ايرادى نداريم خيابانى با دولت طرف شد جنگ كرد كشته شد اما در قضيهء ميرزا كوچك خان بحث داريم پس از قتل چرا سر او را بريدند « 1 » و عكس انداختند ؟\r\nمحمد تقى خان در زدوخورد كشته شد چرا بىاحترامى به جنازهء او كردند ؟ گفتم با خيابانى جنگ نشد براى اينكه جنگ نشود شبانه فرستادم عالىقاپو را تصرف كردند خيابانى پنهان شد و درنتيجه مصادفه زخمى شد و انتحار كرد .\r\nديدم اين مردم بيش از آنچه گمان مىشود از همه‌جا مطلعند و موشكاف ، مرا در تفليس از مزاحمت اجزاى گمرك در باكو ترسانيده بودند ، درموقع سوارى به كشتى يكى را به معاونت رئيس گمرك معرفى كردند خوش‌باشى گفت و صندوقهاى ما را كه غير از كتاب چيزى نداشتيم به كشتى فرستاد اجرتى هم مطالبه نشد . كشتى به انزلى ميرود كشتى كوچكى است و بسيار كثيف دو اطاق براى مسافر دارد يكى تنگ و تاريك و بدهوا يكى روشنتر يا كمتر تاريك و كمتر ناتميز كه بعضى صاحبمنصبان مأمور لنكران گرفته‌اند . متحير بوديم كه چه كنيم ، جوانى خوشرو و مهربان پيدا شد گفت قدرى صبر كنيد من جاى سالم بشما مىدهم ، در اين اطاق حصبه‌اى بوده است ، رفت و برگشت ما را برد ، بالاى سطحهء منزل خودش را بما داد ، براى من و منتظم كافى بود ساير اجزا در سالن كشتى بسر بردند .\r\nشكر نعمت ميكردم كه دويست نفر سالدات ريختند روى سطحه ، كثيف ، بدبو و غالب مست . منتظريم كشتى حركت كند و هوا آن بوهاى بد را ببرد ، شب تا سحر از غوغاى آنها و صفير استفراغ خواب درستى نكرديم ، بىوحشت از اين همسايگان افسار گسيخته نبوديم . امشب هم گذشت ، صبح شد آفتاب برآمد به لنكران رسيديم ميهمانان محترم پياده شدند نفسى كشيديم كه به حمد اللّه بخير گذشت سطحه را شست‌وشوئى دادند و نظافتى شد . منتظم به گردش رفته من تنها هستم صاحب منزل كه بر ناخداست جوانى را آورد و در غرفه كرد در را بست و رفت . آن جوان نشست كفشش را كند ، جورابش را درآورد من فكريم كه چه مىكند ، بسته‌اى از جورابش دركرد گويا دو تومان دو هزارى پول ما بود .\r\nو كفشش را پاكرد كفش و جوراب ديگرش را درآورد بسته‌اى ديگر از كف پا بيرون آورد بسته‌ها را در كشو ميز گذارد و رفت . گفتم اين امنيت و آزادى را خدا از شما بگيرد . در آستارا مأمورين گمرك به كشتى آمدند همهمه شد .\r\nاز تجار رشتى دو نفر روى كشتى بودند و در غرفهء ناخدا منزل داشتند بسته‌اى كه ندانستم چيست به من دادند كه اين بسته در خدمت شما باشد با خيلى اكراه پذيرفتم و كنارى گذاردم .\r\nمأمورين گمرك كار خودشانرا انجام دادند يكنفر در منزل مرا باز كرد پس از سلام گفت من مأمور گمركم مسلمان بود و فارسى ميدانست گفتم بفرمائيد مأموريت خودتان را به عمل بياوريد\r\n\r\n\r\n","description":"","footnote":"\r\n( 1 ) - در روزنامهء پراودا وايزوستيا شرحى در مذمت نظام راجع به سر ميرزا كوچك خان نوشته شده بوده است . جواد قديمى اعتصام السلطنه چاى به مخبرين روزنامه داده توضيحاتى ميدهد كه بريدن سر ميرزا كوچك ربطى به نظامى نداشته مردم جنگلى كه نعش او را شناخته بودند اين كار را كرده بودند كه سر ميرزا را بياورند و انعام بگيرند . روزنامه‌نويسان خبر قبل را تكذيب ميكنند راپرت بوزير جنگ ميرسد شرحى به مشار السلطنه قديمى پدر اعتصام السلطنه در اظهار امتنان مىنويسد .\r\n1314 تاريخ 19 برج دلو 340 فدايت شوم مرقومهء شريفه بضميمهء سواد مراسلهء آقاى اعتصام السلطنه زيب وصول داد و احساسات ايشان و اقدامى كه در مورد مخلص نموده‌اند موجب مزيد امتنان گرديد . رضا مهر وزارت جنگ .\r\n","page_name":" 338 ","page_number":370},
  {"content":"\r\n\r\nگفت فقط براى سلام آمدم و تشكر از محبتهاى شما . چون هميشه از آستاراى ما چيزى ميخواستند و من اجازه ميدادم و مضايقه نميكردم و در آستاراى ما همه‌چيز بود و در طرف روسيه هيچ نبود .\r\nدر انزلى ياور روح اللّه خان كه مرا از شيراز ميشناخت دو شب به اصرار در غازيان مرا نگاه داشت و پذيرائى كرد .\r\nتلگرافى به حاج ساعد السلطنه كردم ، خدمت هم محبس محترم حاجى ساعد السلطنه ، به سلامت به انزلى رسيديم سلام مرا به رفقا برسانيد مهديقلى .\r\nدر رشت گوشهء سبزه ميدان هتلى بود اطاقى گرفتيم بدهم نبود اما از هتلهاى نمره اول پاريس و برلن گران‌تر و بواسطهء قلت مشترى نميتواند غير از اين باشد . ايرانى هنوز عادت به هتل ندارد غالبا به منازل شخصى متوسل ميشوند يا آشنايان از مسافر پذيرائى ميكنند . نايب الحكومه بحكومت دعوت كرد عذر آوردم مخالف اين رسم بودم كه مسافر مزاحم حكومت باشد . صديق اعلم مدير مدرسهء متوسطهء رشت است خواهش كرد به مدرسه رفتم آراسته و منظم بود . محمد صفى خان ناظم العلوم عمه‌زاده معاون وزارت فوايد عامه برشت آمده بود دعوت كرد ، شب دوم توقف را به مركز راه رفتم شاه قلى - ميرزا از شاهزادگان بهمن ميرزائى مدير است پذيرائى خوبى كرد قاليچهء كار هريس به يادگار به او دادم .\r\nروز ديگر بناى حركت داشتيم حكومت كه در راه بود رسيد و براى ناهار ما را نگاه داشت حركت قدرى ديرتر باتفاق محمد صفى خان شد دو بغروب مانده به ملاعلى رسيديم در راه برف گرفته هوا بشدت سرد است و اتومبيل من كه كرايه است هر دم رو ميرود گاهى پنچر مىشود گاهى در برف وا ميماند بهر زحمت پاسى از شب گذشته بقزوين رسيديم . عمارت ادارهء راه از ابنيهء روسها است همه قسم لوازم آسايش مهيا ، اطاقها گرم سفره چيده ما زحمت سرما كشيده فرج بعد از شدت بود . روز ديگر صبح زود حركت شد مگر مقارن غروب بتهران برسيم يا اقلا به مهرآباد ، كسالت اتومبيل مانع شد .\r\nاخوى مخبر الملك با بعضى منسوبان و آشنايان به مهرآباد آمده بوده‌اند مأيوسا معاودت ميكنند در چهارراه حسن‌آباد از آنها گذشتيم و بر سلامت شكر كرديم 20 / 12 / 1300\r\nهفته‌اى به ديد و بازديد دوستان گذشت به مجلس رفتم و احتمال خنكيها از طرف اقليت پرحرارت ميدادم . سليمان ميرزا طرفدار انقلاب مخالفت كرد ، كاسه و كوزه بر سر آزاديخواه بدبخت شكسته شد . دعوى آنكه من آزادى را كشته‌ام و حجت آنكه خيابانى در مجلس روى صندلى نشسته بود . در آن اوقات صندلى در مجلس نبود ، سعد الدوله و حاجى محمد اسمعيل مغازه هم در مجلس جلوس ميكردند . مطلق حضور در مجلس دلالت بر خوبى و بدى اخلاق ندارد قرارداد 1919 پرتست ميخواست و تشبثات سياسى . اعلان جمهورى در رشت و آشوب انداختن در مملكت و جنگ خانگى چارهء آن كار نبود يا علم مخالفت در تبريز بلند كردن .\r\nلوازم اجراى قرارداد در تهران حاضر شده بود ، ديكسن در نظام به عمل پرداخته دفتر آرميتاژ اسميت را من بستم ، بلواى رشت يا غوغاى تبريز از اجراى قرارداد جلوگيرى نميتوانست كرد ، اگر انقلابات سياسى روسيه واقع نشده و عهدنامهء تركمان‌چاى فسخ و قرارداد 1907 بين روس و انگليس خنثى نمانده بود .\r\nرشت و تبريز گول قفقازيه را خوردند كه پاره‌پاره شده بود و هر شهرى دعوى استقلال داشت و بجمهوريهاى گورزا دل خوش ميكردند . بارى سليمان ميرزا رطب و يابس در اطراف آزادى سخنورى كرد چنان كه عادت منفىباف است . من در جواب وقايع را چنان كه پيش آمده بود گفتم و بشمه‌اى از خدمات خودم كه آزاديخواهى را به عمل معتقدم نه به حرف اشاره كردم . آن عبارت كه اگر من به عصاى استبداد انتخابات دوره اول را انجام نداده بودم ، شايد حالا حالاها مجلس نميشد ، ميدانى بدست شاهزاده داد كه فلانى از استبداد مىگويد ولى گوئى نتوانست بزند چه من حقيقتى را گفته بودم و همه مىدانستند . پس از صحبت طولانى شاهزاده و جوابهاى دور و دراز من كه جزوه‌اى شده است و حيف كاغذ كه صرف آن لاطايلات شود و سواد آن را از مجلس گرفته‌ام ، مدرس\r\n\r\n","description":"","footnote":"","page_name":" 339 ","page_number":371},
  {"content":"\r\n\r\nبه تريبون رفت گفت محمد تقى خان و ميرزا كوچك خان هم وطن‌پرست و آزاديخواه بودند اما حدى هم در كار بايد قائل شد من دوكس به تبريز فرستادم ببينم خيابانى چه مىگويد گفت من حاضر نيستم با عراقى كار كنم و اين همان جواب بود كه خيابانى به قنسول انگليس و امريكا داده بود .\r\nرأى گرفته شد شش نفر به مخالفت ورقهء آبى / نداخته بودند سليمان ميرزا ، محمد ولى ميرزا ، سيد يعقوب ، ملك الشعراء و دو نفر ديگر .\r\nسليمان ميرزا مسلم ، محمد ولى ميرزا با خيابانى و حسين فشنگچى از يك صندوق انتخاب درآمده بودند ، ملك الشعراء را ندانستم چه بازداشته بود . در كميتهء دموكرات رفيق بوديم و حكم تبعيد او را كه از طرف احمد شاه تقاضا شده بود من برگرداندم سيد يعقوب برادرش را كه شريك مطبعهء محرمانه در شيراز بود من از شهر خارج كرده بودم . من در دفاع گفته‌ام كه مطلب ديگر هم دارم و نمىگويم و آن حمله به قنسول آلمان ووسترف « 1 » بود و كشته شدن قنسول و در شهر مى - گفتند كه پنجاه هزار تومان « 2 » از براى آن اقدام داده شده بوده است نه ربط به قرارداد 1919 داشت نه مقتضى سياست بىطرفى بود خيابانى كه در دورهء سوم وكيل بود همهء معلوماتش صحبت با ميرزا ابو طالب مدير روزنامهء ملا نصر الدين بود كه در سفر دوم من به آذربايجان مرا به شكل ميمونى در روزنامه كشيد كه افسارش دست انجمن ايالتى است از يك‌طرف مجلس مىخواهند و از دست ديگر موافقت با انجمن ايالتى را مسخره مىكنند . در سفر سوم فرارا به تبريز آمده بود گفتند پريشان است صد تومان براى او فرستادم .\r\nشرح ملاقات خودم را با خيابانى در منزل امام جمعه خوئى نوشته‌ام كه اصرار به بقاى مجلس داشت و در آن‌وقت حقوق وكلا ماهى هفتاد تومان بود « 3 » .\r\n\r\nياد ياران يار را ميمون بود .\r\nاين ميمون غير از ميمون جناب داروين است چون قدح خودم را ياد كرده‌ام ، بث الشكواى سيد المحققين ، دادخواهى بهاء الواعظين ، كاريكاتور ملا نصر الدين ، ذكر مدحى چندان قباحت ندارد از جناب وحيد دستگردى قطعه‌اى به من رسيده است اظهار محبتى كرده‌اند و ارمغانى فرستاده‌اند .\r\nقطعه\r\n مخبر السلطنه اى مير عدالت اوژن * حارث مرز كيان حافظ ناموس وطن\r\nداور داد و دهش بانى كاخ عرفان * رهبر علم و ادب روح هنر جان سخن\r\nفاش ميگويم و وجدان توام پاك گواه * كز همه نامه‌نگاران كنون تنها من\r\nمدح بدنام نگفتم پى كسب زر و سيم * نگشودم هم در قدح نكونام دهن\r\nبن هبنق را در علم نخواندم بقراط * يا فلاطون را از فرط جهالت كودن\r\nراهبر را به كسى واننمودم گمراه * كاوه را باز نگفتم به فريدون دشمن\r\nبه همين تقصير اى مير خردمند كبير * اندرين دوره بزرگان بدانش دشمن\r\nسفله‌طبعان حقيقت‌كش باطل‌پرور * نابكاران دغل‌پيشهء افتاده فكن\r\nسعد و ممتاز فرومايه و فرمانفرما * كه همه قائد قومند و بزرگان ز من\r\nارمغانرا همه يك ساله چنان بلعيدند * كاژدها آدميان را و پلنگان شادن\r\nوقت آن است كه ايخواجهء گردون بنده * گر پسنديده و صدق است همين عرضهء من\r\nارمغان را نگرى با نظر فيض قبول * بگذرانى سر شعر و ادب از چرخ كهن \r\n\r\n\r\n","description":"","footnote":"\r\n( 1 ) - قنسول شيراز كه بعد بتبريز رفت و كشته شد .\r\n( 2 ) - بيست هزار تومان قبلا مسلم است كه از ثقه شنيده‌ام .\r\n( 3 ) - آنچه بفكر من مىرسد قياميون منتظر بودند راه باكو باز شود و بساط رشت در تبريز رسما آغاز .\r\n","page_name":" 340 ","page_number":372},
  {"content":"\r\n\r\n\r\nدستور حكام\r\nسعى در رفع اختلافات كه بين ساكنين محل است تا نقارها مبدل به الفت شود اشخاصى را كه مهيج فتنه و فسادند بدوا نصيحت بعد توبيخ و آخر تبعيد بايد كرد با استقرار دولت قانونى و صالح بعنوان دروغى هركس علمى بلند كند آشوب‌طلب است و دفعش واجب . افراد ملت بايد امروز سعى كند در امنيت و مشروطه‌خواهى اين است ، در وصول و ايصال اصل و فرع ماليات كمال اهتمام را مبذول بايد داشت بين مالك و رعيت اجحاف نشود .\r\nتمام امور تداعى را به عدليه رجوع بايد كرد تا تشكيل عدليه سه نفر از اعيان بىغرض سه نفر از تجار بنشينند و روزى سه ساعت بعرايض رسيدگى كنند راپرت كارهاشان را به تبريز بفرستند يك منشى و يك نفر ثبات اجير كنند كه حقوق به آنها داده شود احكام ديوانخانهء تبريز را واجب الاطاعه بشمارند ، در نظميه اهتمام مخصوص بايد داشت همچنان به امنيه و در تنظيف شهر بكوشند دستور - العمل را از ادارهء تبريز بخواهند .\r\nمخارج نظميه را بايد اهالى شهر بدهند در تبريز از مستغلات يك عشر گرفته مىشود و اگر كفاف نكرد از خانه‌ها ذرعى يكشاهى گرفته شود البته اشخاصى كه ميخواهند شب در خانهء خود راحت بخوابند بايد متحمل مخارج بشوند ماليات براى كارهاى ديگر است .\r\nبا اهل تسنن با كمال مهربانى و برادرى سلوك شود از موجبات تنفر جلوگيرى كنند .\r\nهرهفته گزارش محل را به عبارت مختصر و مفيد به مركز بفرستند در تلگرافات كلمات زايد نگنجانند القاب زياد نگويند ايالت جليله كافى است همهء تشريفات در لفظ ايالت جمع است\r\nمحل ساخلو را هرهفته سركشى كنند و مواظب باشند جيره و عليق و حقوق نفرات صحيحا برسد .\r\nعشور كه در عدليه و غيره دريافت مىشود بايد تحويل ماليه داد ، صورت به مركز فرستاد ، از براى احكام و ثبت عرايض بايد تمبر مقرر به كار برده شود ، پست در هر خاكى كه سرقت شد اماكن اطراف راه مكلفند دزد را بدست بدهند ، نظميه بايد واردين را بشناسد ، مزاحمت بىمورد ندهد ، در آنچه تصريح نشده است از تبريز دستور بخواهند هريك از مأمورين بايد خودش را مسؤل حسن جريان امور قلمرو خود بداند و در همه كار ياور يكديگر باشند .\r\n\r\nشرحى كه بعنوان حيدر عمواغلى به رشت نوشته شد 25 سرطان 1300 شمسى\r\nبرادران عزيز ايرانى پانزده سال است بين ايرانيان وطنخواه و ايرانيان وطن‌خوار جنگ است و هميشه بازيگر ديگرى بوده است و ما دير ملتفت شده‌ايم ، گويا وقت تنبه رسيده است ، اين خيال انقلاب كه بسرما انداخته‌اند مفتاح آرزوهاى خودشان است ، درميان ضررها نفعى هم كه ميسر بود نبرده‌ايم ، زدوخورد خانگى جز خانه‌خرابى و صرف هستى مملكت بر سر چند حرف نابهنگام نتيجه ندارد ، اخلاق مردم ما ، وضع معاش ، موقعيت مملكت ، استطاعت انقلاب فرانسه را ندارد ، بالفرض كه آن انقلاب را بصرفهء مملكت تصور كنيم . البته آگاهان از سياست ملتفت ميشوند چه ميگويم ، در اين جنگ بين دولت و ملت قواى مادى و معنوى مملكت كه مصارف لازم دارد در ميانه تلف مىشود و ميدان تجرى روزبروز دست بدانديش مىافتد و در آخر نتيجه را ديگرى ميبرد . چرا عنوانى اختيار نكنيم كه همهء برادران بتوانند صميمى دست موافقت بهم بدهند ؟ ملت ، دولت ، مجلس در يك خط مشى كنند ؟ عايدات مملكت صرف خرابى نشود و حال آنكه مىشود صرف آبادى كرد . ما امنيت ميخواهيم كه بهانه بدست مدعى ندهيم ، معارف ميخواهيم كه از اين مذلت جهل بيرون بيائيم ، قيام گيلان در ابتدا عنوانى داشت مورد تقدير بود ، چه شد كه امروز طرف تنفر است ، آن روز بر خلاف حق‌شكنى بود امروز منطق ندارد . بايد آن چيزها را خواست كه خواستنى است و همهء عقلا همداستانند ، حيف است سرمايهء مادى و معنوى مملكت بهواى آرزوهاى غير عملى صرف خرابى بشود .\r\n\r\n","description":"","footnote":"","page_name":" 341 ","page_number":373},
  {"content":"\r\n\r\n\r\nجواب حيدر عمو اغلى\r\nحضرت اشرف ، تصور نمىكنم اشخاصى كه مدت « مديد يگانه آمال و آرزويشان در استخلاص وطن مقدس از گرگان داخلى و خارجى بوده فراموشم شده باشند ، خصوصا اشخاصى كه مثل آن حضرت اشرف و مرحوم صنيع الدوله كه اسمشان صفحات تاريخ ايران را مزين نموده از مدنظر محو شده باشد ، اوضاع سياسى امروزهء دنيا چنانچه حضرت اشرف بهتر از من ميدانيد بما نشان ميدهد كه امروز تا دير نيست بايستى به همه نوع فداكارى حاضر شده و استقلال ايران را تأمين نمائيم ، از آن جائى كه بدون تشكيلات منظم سياسى و قشونى غير ممكن است كه به اين آمال و آرزوى مقدس نائل آمد ، بايستى اقداماتى نمود . چيزى كه به نظر من ميرسد اين است و امروزه وظيفهء هريكى از ماها است كه جلوگيرى بكنيم . از مداخلهء اجانب به كارهاى ايران خصوصا جدا بايستى بر عليه دستجات دزد كه بدستيارى تركها امروزه حمله ميكنند به بعضى نقاط ايران قيام كرد اين است كه خواهشمندم تا رشتهء كار از دست نرفته و در عوض نتيجهء صحيح هرج و مرج پيش نيامده خيالات خودتان را در اين باب كه آرزوى مقدسى است مرقوم فرمايند .\r\nسلام و ادعيهء خالصانهء بنده را قبول فرمائيد حيدر عمواوغلى 25 ماه 1921 باكو .\r\nمن خيالات خودم را در مكتوب خود گفتم بقول موسولينى ميخواهم بدست ماجراجو ايجاد نظم بكنيم .\r\n\r\nحاشيه\r\nراضى و ناراضى همه‌وقت در عالم بوده است ، اشخاصى كه از منافع خود دور مانده‌اند دست بريزه‌خوانى مىگذارند ، معروف است خرده‌بينى انگشت ايراد بكارها مىنهاد امير وقت او را خواست و بيست چوب زد ،\r\n\r\n","description":"","footnote":"","page_name":" 342 ","page_number":374},
  {"content":"\r\n\r\nگفت اين از براى چه بود انتقادات من از نظر امير بيش از اين تنبيه مىخواست گفت اين مقدار براى تنبه بود كه چرا بايد آنقدر نادان باشى كه تصور كنى ما اين امور را در نظر نداريم تو مقتضيات را نميدانى . بلى ! جريان امور تمشيت معاش جمهور هيچوقت در حد اعتدال مقدور نبوده است و بيش از مقتضيات معقول هوى و هوس حرص و آز مدخليت داشته است و هروقت كار به آشوب ميكشيده . قديم‌ترين سابقه در ايران بلواى كاوه است منتها همه كاوه نيستند كه به حدى بايستند كاوه عدالت ميخواست اينان رياست و عبا و متأسفانه علمهاى كاوه كه امروز برپا مىكنند مسلك مزدك از چم و خم پرده‌اش ظهور مىكند و خونخوارگى بروز . ميرزا حسين خان در شكايت از اوضاع زمان به پدرم گفته بود تا روى اين قاليچه پا نگذارى نمىدانى مطلب چيست ، گروهى حفظ منافع خود ميكنند و گروهى تلاش در رسيدن بدان منافع ، جنگ مستمر است . در اين دوره عنوان مبارزهء استبداد و آزادى است . حد استبداد و آزادى كجا هست ؟ هنوز در نقشهء سياست معين نشده است ، حد معقول قانونى است بمصلحت عامه و امروز بيشتر نظر به ماديات است و علت خرابىها همين نظر است . قانون خودمان اوفى به منظور است قانونى است از روى ايمان مانع احتكار و موجبات تبذير و فساد اخلاق اگر اجراى آن را خواسته بوديم بىمخمصه به مقصود رسيده بوديم ، سوء نيت از راه مستقيممان منحرف كرد بدون رعايت زمان و مكان صرف راه تقليد پيموديم و ديديم آنچه ديديم .\r\nدر نوشتجات نواب محمد على ركنى نوهء مرحوم مغفور محمد تقى ميرزاى ركن الدوله مكتوبى از سيد جمال الدين اسدآبادى بدست آمد آينهء افكار آقايان است كه ميخواهند دنيا را گلشن كنند گلخن كرده‌اند و قابل ضبط .\r\nجمال الدين اسدآبادى\r\nاحزاب ، علما و اعتبار تحليف همه را شناخته‌ايم . از نگاه هركس چيزها درك ميكنيم .\r\n اين رند پارسا را ما خوب مىشناسيم * اين خرقه و عبا را ما خوب مىشناسيم . \r\n\r\nاحوال سيد جمال الدين اسدآبادى\r\nولادت سيد جمال الدين « 1 » معروف به افغان در سنهء 1839 بوده ، پس از تحصيل مقدمات به هند رفته سالى بماند عزيمت حج كرد ( 1857 ) به افغانستان برگشت ، به زمان امير دوست محمد خان از رجال سياسى شد ، در فتح هرات ملازم امير بود كه بمرد ، پسرش شير على خان در هرات جلوس نمود ( 1864 ) قصد بند و حبس برادران كرد هريك به محل حكومت خود فرار كردند .\r\nمحمد اعظم كه سيد طرفدار او بود در كابل حكم‌فرما شد و سيد وزير پسران جوان خود\r\n\r\n\r\n","description":"","footnote":"\r\n( 1 ) - مأخوذ از تعليم القرائت ابراهيم زيدان جزء خامس\r\n","page_name":" 343 ","page_number":375},
  {"content":"\r\n\r\nرا حكومت داد ، حاكم قندهار قشون بر سر عم خود شيرعلى كشيد ، منهزم شد ، شير على به قندهار آمد ، محمد اعظم كنار شد ، سيد در كابل بماند ، بدون آنكه مورد سوء ظن امير شود ! ! باز بهند رفت ماهى بماند عزيمت مصر كرد ، عضو مجلس معارف شد ، با شيخ الاسلام رقابت نمود در سنهء 1871 مدير دار الفنون از او نطقى در صنايع خواست به منبر رفت و خاطر مستمعين را به خود جلب كرد ، علماء انگشت ايراد به كلمات او نهادند شيخ الاسلام تبعيد او را خواست از آستانه براى او مقررى معين شد به تحرير مقالات پرداخت كه در دفع اجانب ناگزير از انقلاب است ( اجنبىترين اجانب خود انقلاب است ) گلادستون بفرياد آمد .\r\nدر مصر محفل فراماسون تشكيل داده بود ( فراموش‌خانه ) كه عدهء آنها به سيصد ميرسيد از مصر عذرش را خواستند بهند رفت ( 1879 ) و رساله‌اى در مذهب دهريون نوشت به پاريس آمد به شيخ محمد عبده از رفقا برخورد .\r\nدر مصر جمعيتى بنام عروة الوثقى بود بدعوت دوستش جريدهء عروة الوثقى را نوشتن گرفت در اوصاف عالم اسلامى كه 18 نمره از آن منتشر شد . سه سال در پاريس بماند مقالات مىنوشت و در فلسفه با اهل علم مباحثه داشت . ناصر الدين شاهش به تهران بخواند ( تلگرافا ) از هر طبقه به او اقبال كردند ، سخنانش سبب سوء ظن شاه شد به مسكو رفت ، از آنجا به پطروگراد و پاريس ، در مونيخ بشاه برخورد ، ملاقات كرد ، دعوت به ايران شد ، آمد ، مأمور نوشتن قوانين شد صحبتهايش شاه را ظنين كرد به حضرت عبد العظيم پناه جست و سخن از اصلاح ايران مىكرد از آنجا تحت نظر بحدود عثمانيش انتقال دادند . چندى در مصر بماند به لندن رفت پس به آستانه آمد ( 1892 ) به مرض سرطان زبان درگذشت ( 1897 )\r\n زبان بريده بكنجى نشسته صم و بكم * به از كسى كه نباشد زبانش اندر حكم \r\nسيد جمال هيكلى جالب و نطقى جاذب داشته است تلاش بىاندازه مىكرده است بمقامى برسد و مثل همهء آقايان از طبع بشر غفلتى داشته و ناصواب را صواب ميپنداشته بالفرض در مصر انقلاب ميشد مصر به روز بدترى مىافتاد ظاهرا سيد از اتحاد اسلام سخن مىگفت . نادر با همهء قدرتى كه داشت اتحاد اسلام را عنوان نموده و به جائى نرسيد اتحاد و اتفاق دو كلمهء بدبختند .\r\nدر هرصورت انقلاب راه اين كار نبود خصوصا با اغراض نفسانى كه از زير عناوين رحمانى گوشهء ابرو مىنمايد و چشمك مىزند . اين اشخاص را من به ستارهء دنباله‌دار تشبيه كرده‌ام خوش‌محضرند و مشئوم الاثر غرض گل كردن آب و گرفتن ماهى است عنوان اتحاد اسلام هم براى خدمتى بود به عبد الحميد دشمن ناصر الدين شاه .\r\n\r\nنمونه‌اى از صميميت آزاديخواهان و ايمان بمرام\r\nدر جزء نوشتجات امير حشمت نيسارى مكتوبى درآمد كه برادرش محمد على قراجه‌داغى براى او فرستاده بود درموقع فراموش شد اينجا ياد مىشود . ( صفحهء 217 )\r\nحالا مملكت قانونى است ، ممكن نيست فقط با مهر سرتيپ . . . حكم صادر شود ، ناچار بايد عروس ماژور امضاء كند ، فاطمه بىدندان ثبت كند ، محترم شيرازى صحه بگذارد .\r\nكارها با مجلس است ، وزراء صورت ظاهرى دارند ، پارلمان دوپارتى است انقلابيون و اعتداليون ، رئيس انقلابيون بيچاره تقىزاده است و حكيم الملك و نواب ، رئيس اعتداليون بيچاره مستشار الدوله كه بر ضد همديگر در زدوخوردند .\r\nمعاضد السلطنه ، حاجى ميرزا رضا خان ، حاجى ميرزا آقا ، حاجى سيد نصر اللّه و معز الملك جزء اعتداليونند و اكثريت دارند . تقىزاده و رفقاى او پس افتاده‌اند ، ستار خان و باقر خان مشغول ديد و بازديدند ، معروف است به عتبات خواهند رفت .\r\nستار خان در قزوين از حضرت عالى خيلى بد مىگفت ، عمو اوغلى دفاع كرده است كه اگر در تهران پشت‌سر امير حشمت بد بگوئى ميان ما برهم مىخورد .\r\n\r\n","description":"","footnote":"","page_name":" 344 ","page_number":376},
  {"content":"\r\n\r\nخاطر عالى از طرف تهران آسوده باشد ، با مخبر السلطنه راه برويد خودتان را نزديك به تقىزاده قلم‌داد نكنيد ، هر قدر بتوانيد با مستشار الدوله و معاضد السلطنه مكاتبه كنيد و گرم بگيريد و دلتنگى از تقىزاده بفرمائيد ، تقىزاده و مساوات فكر خودشانند .\r\nبا ثقة الاسلام تبريزى نزديك باشيد در اينجا نفوذ زياد دارد ، مخبر السلطنه از حضرتعالى بد مىنويسد او را دست خود نگاه داريد ( واى بر مخبر السلطنه ) چون مخبر السلطنه بسيار آدم عنود كله‌مستبدى است ( به ساز همه‌كس نمىرقصد ) مىترسم مخبر السلطنه بخاطر شما استعفا بدهد ( زهى اشتباه ) .\r\nمخبر السلطنه بد يا خوب از هركس نمىنويسد ، به مسلكهاى دروغى معتقد نيست ، بمقتضاى زمان و مكان در مصلحت جماعت كار مىكند .\r\nدر مجلات و سالنامه‌ها كه كابينه‌ها را ياد كرده‌اند منجمله كابينهء ناصر الملك مرا وزير\r\n\r\n","description":"","footnote":"","page_name":" 345 ","page_number":377},
  {"content":"\r\n\r\nعدليه دانسته‌اند همچنين در كابينهء عين الدوله . اما در كابينهء عين الدوله من هيچوقت داخل نبودم ، در كابينهء نظام السلطنه وزارت عدليه داشتم كه بوزارتخانه اساس دادم و باز در كابينهء چهارم مستوفى الممالك ( 1336 ) كه بدوا وزارت عدليه داشتم و در اين‌وقت مستشار فرانسوى داشتيم جريان را نپسنديدم بوزارت داخله رفتم و از آن دوره يادگارى دارم كه اينك گراور مىشود متحد المالى است از طرف كميتهء دموكرات موافق با راپرت نظميه ( دورهء وستاهل « 1 » )\r\nهم از يادگارهاى ادوارى كه ديديم يكى چاپ « بوشهر زير تصرف انگليس » بود ( صفحهء 270 ) در بوشهر يكى « السلطان محمد عليشاه قاجار » روى تمبر احمد شاهى در كردستان .\r\n Bushire under British Ocupation \r\nآنچه در اطراف مائهء نوزدهم كه مائهء بيستم نتيجهء آن است گفته شود در كارت‌پستى مجسم كرده‌اند . سيكل بفرانسه بمعنى مائه است و نام روزنامه‌اى در پاريس البته نظر اخلاقى است و راجع به اوضاع خودشان در نتيجهء افكار ناسخته .\r\n\r\n\r\n","description":"","footnote":"\r\n( 1 ) -  Vestedahl \r\n","page_name":" 346 ","page_number":378},
  {"content":"\r\n\r\n\r\nدورهء اخير\r\nشاه نعمت اللّه\r\n در سال غريص هركه باشد بيند * ملك و ملك و دولت و دين برگردد \r\nغريص به حساب ابجد 1300 است چون تاريخ را شمسى بگيريم .\r\n\r\n","description":"","footnote":"","page_name":" 347 ","page_number":379},
  {"content":"\r\n . \r\n","description":"","footnote":"","page_name":" 348 ","page_number":380},
  {"content":"\r\n\r\n\r\nتهران\r\nمشير الدوله رئيس الوزراء است ، شاه و وليعهد « 1 » در فرنگ ، سردار سپه پهلوان كودتا صاحب نفوذ و قدرت ، انگليس كه ايران را پنبه‌دار بين روسيه و هند مىخواهد ، طرفدار حكومتى كه نفوذ متجاسرين رشت را جلو بگيرد ضمنا مايل به جا افتادن قرارداد 1919 است .\r\nدر كابينه ، سردار سپه وزير جنگ است ، حكيم الملك وزير امور خارجه ، نير الملك وزير علوم ، مدير الملك كفيل ماليه ، سردار معظم تيمور تاش وزير عدليه ، اعتلاء السلطنه وزير پست و تلگراف ، اديب السلطنه حسن سميعى وزير فوايد عامه ، برنامه برنامهء كابينهء اسبق\r\nكيسه خالى ، ادارات نامنظم ، افكار پريشان ، وزير جنگ فعال ما يشاء و مقيد به رساندن حقوق نظامى ، دست روى ماليات غير مستقيم و عايدات خالصه گذارد ، بعضى روزنامجات از تخلف از قوانين ( اسم بىرسم ) به فرياد آمده ، روزنامهء حقيقت نسبت اختلاس به ارباب مناصب ( سردار اعتماد ) مىدهد . طوفان به حكومت نظامى مستمر در شهر متعرض است كه دشمن را بايد ترساند نه دوست را . ساعى در روزنامه مىنويسد : دندان خورد مىكنند و سر مىشكنند . وزير جنگ توقيف روزنامهء حقيقت را ميخواهد ، مشير الدوله معتقد است كه تعرض ناحساب را بايد بجواب حسابى رد نمود ، مردم از وضعيت و جريان ناراضى ، كشمكش سارى است ، اوضاع اشبه به گود زورخانه .\r\nشاه 4 دلو بفرنك تشريف برده‌اند ، بهانه كسالت مزاج است و در حقيقت طفره از مشاهدهء منظره لعل اللّه يحدث بعد ذالك امرا .\r\nبعضى روزنامه‌نگاران در سفارت روس متحصن ميشوند ( 18 حوت 1300 ) سعى تيمور تاش متحصنين را در سفارت متقاعد نمىكند\r\nروتشتين سفير روس پا در ميان مىگذارد بلكه حكومت نظامى ملغا شود و از تضييقات كاسته ، انگشتى در محلهء يهود بين مسلمان و كليمى بر سر هيچ و پوچ نزاع مىافكند ، سر و دستى شكسته مىشود ( 20 حمل 1301 ) بهانهء بقاى حكومت نظامى مىگردد .\r\nسردار سپه شخصا به سفارت روس ميرود 19 شعبان 1301 وعده‌ها مىدهد كه عملى نشده آخر در درخت متحصنين كرم توليد مىكنند به مقدارى نقد و مواعيد نسيه كه حرارت را به برودت مبدل مىسازد و باز در مقابل شاكى محضرى در بازار مشعر بر رضايت از خدمات سردار سپه شامل 256 امضاء غالب مجهول الحال تدارك مىشود كه لكهء شكايت به آب رضايت شسته شود .\r\n\r\n\r\n","description":"","footnote":"\r\n( 1 ) - كابينهء مشير الدوله 2 دلو 1300 برابر 24 جمادى الاولى 1340 تشكيل شده است مدتى بر سر عضويت مدير الملك و نير الملك در مجلس خصوصى بحث بوده است كه اين دو نفر در كابينهء سياه سيد ضياء بوده‌اند ، آخر مشير الدوله مىگويد يكى از اين دو نفر طرف علاقهء همسايهء جنوبى است نير - الملك عموزاده البته نبوده است .\r\n","page_name":" 349 ","page_number":381},
  {"content":"\r\n\r\nانواع تدابير از طرفين براى خسته كردن همديگر به كار ميرود ، از طرف دولت از طريق حمايت قانون از طرف مقابل توسل به جنجال .\r\nضياء الواعظين از روضه‌خوانان شيرازى ، در قرب مجلس ، قرائت‌خانهء جمهورى برپا كرده است ، دست به ريزه‌خوانى گذارده ، موافق و مخالف جمعند ، كارشان از مذاكره به مضاربه مىكشد ، هيئتى به مجلس رو مىآورند ، در بسته مىشود ، آزاديخواهان دوآتشه ، فرزندان ملت شش هزار ساله تهديد به التجاء به سفارت روس مىكنند ، براى جلوگيرى از اين نيت ميهن‌پرستانه در باز مىشود و عربده آغاز ، صميميتى در كار نيست منظور پشكل داخل مويز كردن است .\r\nما هم هستيم !\r\nاز تظاهرات زشت يكى هم بالا رفتن سيد نصر اللّه نامى بود بالاى درختى در عدليه و در آوردن گربهء مرده‌اى از خورجين و افكندن در صحن و نوحهء كثافت خواندن و شهرت يافتن به شجر الواعظين .\r\n هركس بطريقى جهت قرب تو جويد * گر خود بتوسل به يكى گرپهء مرده \r\nحتى براى توهين مقام سلطنت و تكميل مرام شيطنت گفتند شاه مقدارى از جواهرات خزانه را همراه برده است ، رسيدگى شد ، دروغ بود ، كى خجالت بكشد ؟ و باز گفتند شاه در فرنك كلاه اجنبى برسر گذارده كه در آن زمان عارى بود و مخالف شعار .\r\nارباب كيخسرو نغمهء فروش گندم و ذغال ميسرايد ، جماعتى در مجلس تحصن جسته‌اند كه واقانونا ( 29 حمل 1301 ) از طرف مؤتمن الملك برادر مشير الدوله و رئيس مجلس از ايشان پذيرائى نيكو مىشود ، شايد از اين نظر كه به متحصنين سفارت بفهمانند كه مركز توسل ملت مجلس است .\r\nانگشتى در نظميه تحريكى نموده دست از كار كشيدند ، مشير الدوله 25 هزار تومان ميدهد كه فتنه بخوابد ميبايست قبلا داده شده باشد .\r\nمجلس به ميخ و نعل مىزند و در اين موارد كج‌دار و مريز دواى درد نيست ، استخوان را بايد از لاى زخم درآورد ، يا رومى روم شد يا زنگى زنگ ، البته مسافرت شاه و وليعهد صلاح نبود اين قسم موارد استقامت آقا محمد خان را مىخواهد در شب شبيخون لطفعلى خان و از جوانان 24 ساله كمتر ساخته است .\r\nميبايست با مطالعهء اوضاع و سياست ، پس از ميرزا سيد ضياء رياست را به سردار سپه داده باشند طبعا شاخصى در نظام پيدا مىشد .\r\nگوشهء پرده بالا رفت ، از طرف سردار سپه به مشير الدوله كه از جنجال خسته نميشد پيغام رسيد كه اگر جلوگيرى از روزنامه نكنى مىگويم درب هيئت را ببندند يا به روايتى به هيئت راهت ندهند .\r\nكميسيون دوازده نفرى كه مشير الدوله براى همكارى از مجلس خواسته بود از سردار توضيح خواستند ( 29 حمل 1301 ) وزير جنگ مىگويد پيغام اين نبود بلكه اگر از روزنامه جلوگيرى نشود ما را به هيئت هم راه نخواهند داد و افزود براى اجراى تصميمات مجلس حاضرم ، رفع اين بحران را بكنيد ( مرا برياست بخواهيد . )\r\nهم از قضاياى بىسابقهء اين دوره حدزدن عزيز كاشى و اميرزاده خانم بود « 1 » به پافشارى حاجى آقا جمال اصفهانى كه شب 9 رجب 1340 ، 18 حوت 1300 دو نفر از اجزاى سفارت انگليس\r\n\r\n\r\n","description":"","footnote":"\r\n( 1 ) - رباعى مهستى بىمورد نيست با مختصر تصحيفى .\r\n شه تبره نمود سر و سيمين تن را * زين واقعه دل بسوخت مرد و زن را\r\nافسوس كه در تبره بخواهد سودن * پائى كه دوشاخ بود صد گردن را \r\nشنيدم عزيز آواز خواب دارد و صحبى مطلوب .\r\n","page_name":" 350 ","page_number":382},
  {"content":"\r\n\r\nدر خانهء عزيز بوده‌اند ، اميرزاده هم بوده است ( اسمارت و بريجمن ) صورتا تقويت و معنا خلاف شرع ، چه بىاجازه وارد خانهء غير شدن جايز نيست ، بگويند برگرد بايد برگشت آيهء قرآن است ، حضور مرد و زن در يك منزل خلافى را ثابت نمىكند در چنين موردى بود كه عمر گفت كل افقه من عمر حتى المخدرات فى الحجال .\r\nدر حبيب السير است كه چنگيزيان ذبح را ممنوع ميداشتند ، ميبايست سينهء گوسفند را بشكافند ، مسلمانى درب خانه را بسته گوسفندى را ذبح مىكرد ، مغولى از بام ديد آستينش را گرفته نزد قاآن برد ، فرمود اين مرد خلاف نكرده است چه درب خانه را بسته ترا چه ميرسيد كه از بام جاسوسى كنى ؟ بجاى آن مسلمان جاسوس را بياسا رساندند .\r\nمعلوم نيست در قضيهء عزيز زهره در چه برج بوده كه نحوست زحل دامن‌گير سنبله ( دو پيكر ) شده است ، گفتند موشك را هاوارت دوانده چه در توطئهء مجلس كه خود هم دعوت داشته و طفره زده است چه در سعايت و غمازى و ليس به اول قارورة كسرت فى الاسلام ، ظاهرا آن دو نفر با نقشه همراه نبوده‌اند و هاوارت خواسته باشد آنها را دور كند .\r\nمشير الدوله طبعا مرد جنجال نيست و ميدان دست هوچى افتاده است و تقويت مىشود ، مجلس هم متزلزل است ، مشير الدوله تلگرافا استعفا مىكند ، شاه به مجلس رجوع ، اظهار اعتماد به مشير الدوله مىكنند ، بسعى مجلس نرم مىشود ، لفظ را با عمل نمىبيند ترديد مىكند ، بحران 27 روز دوام مىيابد ، در اين ضمن از شاه به سردار سپه تلگرافى در حفظ نظم ميرسد ، رؤساى ادارات را خواسته تأكيد در مراقبت مىنمايد ، مقرر مىشود راپرتها را مستقيما نزد او بفرستند ضمنا اقتدار الدوله را از مازندران عذر خواسته ، نظامى بجاى او مىگذارد مشير الدوله جدا كناره مىجويد 2 جوزا 1301 .\r\nمصلحت منظور نيست ، طبيعت مشروطه و اساس نمايندگان توليد دستجات مىكند و مىخواهند غلبه كنند از سه كلمه كه گفته مىشود دو كلمه‌اش اتحاد و اتفاق است به لفظ و نفاق بمعنى .\r\n\r\nكابينهء قوام السلطنه 26 جوزا 1301\r\nدر كابينهء اول قوام « 1 » نظرى بوده است كه عده‌اى نظامى از فرانسه استخدام شوند ، سردار سپه به نكته برخورده پيشنهاد انضمام قزاق به ژاندارم مىكند كه تربيت سوئدى دارند و مخارج صاحبمنصبان فرانسوى تحميل بودجه نمىشود در عوض بنا مىشود از نظام عده‌اى شاگرد به فرنگ بفرستند .\r\nدر كابينهء قوام سردار سپه وزير جنگ است ( البته ) محتشم السلطنه ، فهيم الملك ، وحيد الملك ، مشار السلطنه ، عميد السلطنه ، منصور الملك وزارت معارف ، ماليه ، پست و تلگراف ، دادگسترى ، فوايد عامه ، داخله ، وزارت خارجه بعهدهء رئيس الوزراست مواد مهم پروگرام قانون هيئت منصفه ، فرستادن شاگرد به فرنگ از طرف وزارت جنگ ، استخدام مستشار امريكائى براى ماليه .\r\nبحث در قرارداد نفت شمال ، جريان جريان جاهليت ، كابينه الغاى حكومت نظامى را ميخواهد وزير جنگ در تبريز هم برقرار مىكند ، محمد حسن ميرزا وليعهد 17 جوزا وارد شده است ،\r\nدر بهار 1301 دست بخلع اسلحهء ايلات گذارده‌اند ، مقدم دفع شر اسمعيل آقاى شكاك است ، نظاميان موفق شدند چهريق را از تصرف اسمعيل آقا درآورند خودش به خاك تركيه فرار كرد 20 اسد 1301\r\n\r\n\r\n","description":"","footnote":"\r\n( 1 ) - من در مجلس بودم ، داخل و خارج اكثريت ، مدرس جدا طرفدار قوام السلطنه بود و من تعجب من كردم ، من مستوفى را در اين‌موقع انسب مىدانستم از نظر احترام شخصى و آزرم‌جوئى ، از نيت مدرس اطلاع نداشتم غافل از آنكه حسابى بينشان هست كه بعدها معلوم شد و بر ضررشان تمام .\r\n","page_name":" 351 ","page_number":383},
  {"content":"\r\n\r\nمراجعت از آذربايجان من از سردار ديدن نكردم چراغعلى خان را فرستاد گفتم منزل من سر راه سردار است به قصر ، ممكن بود سر راه كارتى فرستاده باشد حال كه مايلند خدمتشان خواهم رسيد ، رفتم و بازديد آمدند شنيدم از وضع منزل من تعجب كرده بودند .\r\n دولتى را كه نباشد غم از آسيب زوال * بىتكلف بشنو دولت درويشان است \r\n\r\nنطق معتمد التجار\r\nمعتمد التجار وكيل آذربايجان در 12 ميزان 1301 حكومت نظامى و مداخله در ماليه را عنوان كرده گفت دشمنان آزادى به زور نقشهء خودشانرا توسعه مىدهند روزى ميرسد كه مشروطيت بر باد خواهد رفت .\r\n\r\nاستعفا و تظاهر وزير جنگ 15 ميزان\r\nافسران در وزارت جنگ جمع شدند ، وزير جنگ اظهار داشت حالا كه نظام تشكيلاتى حاصل كرده و خدماتى به ظهور رسانيده اجانب به زبان مخالفين اعتراضات ميكنند ، بحضور اعليحضرت استعفاى خودم را خواهم گفت . آواز افسران بلند شد ، خير ، هرگز ، كجا ، ممكن نيست ، ما از شما دست‌بردار نيستيم . جلسه‌اى هم از اهل منبر ترتيب يافت و صحبتها اعاده شد حكومت نظامى برداشته شد اغتشاش در شهر بالا گرفت از اطراف به مجلس و وليعهد در رد استعفاى وزير جنگ تلگراف رسيد ، زبان آزاد فوق العاده بچاپ زد كه كناره‌گيرى وزير جنگ به باد رفتن ايران است « 1 » وليعهد با حضور قوام به وزير جنگ نصيحت كردند به مجلس برود و بقوانين تمكين نمايد روز 15 ميزان 1301 دستجات نظامى از سوار و پياده و توپخانه از درب مجلس عبور كردند يا براى اينكه مجلس ثمرهء خدمات سردار را ببيند يا براى آنكه هان خبردار\r\n\r\nنطق وزير جنگ\r\nوزير جنگ در 24 ميزان 1301 در پشت تريبون مجلس گفت يكى از نمايندگان اظهاراتى كرده است ، آنچه شخصى است صرف نظر مىكنم .\r\nآنچه راجع بعموم است حكومت نظامى عنقريب ملغى مىشود ، مداخلهء وزارت جنگ در ماليه از امروز موقوف است .\r\n\r\nامتياز نفت\r\nاستاندارد اويل پيشنهادى داده بود ، سينكلر شرايط بهتر پيش آورد ، فتفته ميان نمايندگان و روزنامه‌نويسان افتاد ، همه از نمد كلاه مى - خواهند ، بين شرايط اين و آن جمع كرده و به مجلس آوردند ( قوس ) بتصويب رسيد ، فرياد مسكو بلند شد كه در جوار روسيه بدون موافقت روسيه اجراى امتياز نفت صورت‌پذير نيست .\r\nقوام در مجلس اظهار داشت كمپانى يكصد هزار سهم كميسيون داده است تقديم مجلس مىشود ، لوچه‌ها آويزان شد ( روغن ريخته نذر امامزاده ) .\r\n\r\nمراجعت احمد شاه\r\nبواسطهء دعوت پادشاه اسپانى حركت شاه بتأخير افتاد ، خبر حركت به طرف ايران كه رسيد وزير جنگ به بوشهر رفت ، 25 قوس موكب همايون وارد تهران شد ، گفته شد كه در راه وزير جنگ پهلوى شوفر مىنشسته ، من ديرتر شرفياب شدم ، سبب پرسيدند ، عرض كردم حالا هم براى تبريك آمده‌ام ، فرمودند چه تبريكى ؟ عرض كردم شنيده‌ام اراده فرموده‌ايد به كارها توجه بيشتر بفرمائيد ، در\r\n\r\n\r\n","description":"","footnote":"\r\n( 1 ) - مىگويند روزنامه ركن چهارم مشروطيت است ، آنچه ديديم ركن اول انتشار اغراض است و بيخ مصلحت را مقراض دوروئى مىكند ، سه ضربه مىزند ، اگر مصلحتى بگويند چون با غرض آميخته است بر مرض مىافزايد ، اين را هم بايد گفت رفتار زمامداران شتر گاو پلنگ است لابد تلون افكار مىآورد و قليل من عبادى الشكور .\r\nروزنامه جاى منبر را گرفته است ، بر منبر از وظايف و اخلاق صحبت مىشد ، روزنامه وارد اغراض و شخصيات مىشود ، يكى از عمال مهم صلح و حفظ اخلاق و نشر وظائف روزنامهء با تقوى است ، به تمام معنى هزل و جد امروز درهم رفته است .\r\n","page_name":" 352 ","page_number":384},
  {"content":"\r\n\r\nباغ قدم ميزدند ، فرمودند به اطاق بروم دستور چاى هم بيكى از همگنان دادند ، نشستيم تا تشريف آوردند ، دنبالهء صحبت را گرفتم فرمودند من كه اختيارى ندارم عرض كردم كل اختيار را داريد هيچ قانونى مخالفتى با اقدام به صلاح مملكت نمىكند امر بمعروف و نهى از منكر وظيفهء هر مسلمان است فقط تشخيص معروف و منكر بايد داد آن را هم قانون تشخيص داده است .\r\nبسيار گفتم و كمتر اثر ديدم احمد شاه بقول خودش براى سلطنت ساخته نشده بود شنيده‌ام كه ناصر الملك از سازگارى ملت مأيوسش كرده گفته بوده است فكرى براى خودت بكن .\r\n\r\nكنفرانس لوزان\r\nدر مسئلهء بغازات در لوزان انجمن شد ، پطرس نامى مدعى وكالت از طرف كلدانيان صحبت از استقلال كرد و حد را بدرياچهء اروميه رساند .\r\nدر مجلس اعتراض شد كه چرا نماينده از ما نبوده است كه دفاع كند ، گفته شد داشتيم عذر آوردند كه بحث با ايران تماس ندارد پس از استماع صحبت پطرس در مراكز مربوطه پرتست كرديم يكى از تدابير دول معظمه ساختن حكومتهاى پوشالى است كه زير پر خود بگيرند يا جماعتى را رو به خود بكنند و بتحريك وسيلهء تزلزل حكومتى قرار بدهند ، شناختن قيمومت انگليس بر عراق در حالىكه نمايندگان عراق در تهران به هرجا پرتست مى - كردند ايرادى ديگر شد و قوام السلطنه استعفا كرد با استاندارد اويل صحبت از دو ميليون استقراض شده بود عمر كابينه وفا نكرد كه به اخذ دو ميليون دولار استقراض از استاندارد اويل نايل شود .\r\n\r\nكابينهء مستوفى الممالك 7 جمادى الاولى 1341\r\nمطابق 25 دلو 1301 بالاسحقاق سردار سپه وزارت جنگ دارد ذكاء الملك ممتاز الملك ، محتشم السلطنه ، نصر الملك ، اتابكى ، اديب السلطنه و مخبر السلطنه ، خارجه ، عدليه ، معارف ، ماليه ، پست و تلگراف ، كفالت داخله ، فوايد عامه ، نصر الملك در كشمكش با ميليسپو استعفا كرد بهاء الملك بجاى او آمد .\r\nروابط با شوروى بر سر تجارت تاريك است ، در كابينهء قوام بجاى باريك كشيده در كابينهء مشير الدوله طرح مذاكرات ريخته ، در كابينهء حاضر قرار التيامى داده شد ، بنا شد چهار ماه مقررات 1921 جارى باشد ، تقىزاده از برلن به مسكو آمده است بعضى تجار هم از تهران به مسكو رفته‌اند ، جنس شوروى باصطلاح بيكت است ، در مسكو گفته شد كابينهء قوام تا آنجا كه ممكن بود روابط را تاريك كرد ، كابينهء مستوفى روشن ، تجار در تهران جرگه‌اى دارند رحيم آقاى قزوينى تعزيه‌گردان است و با سردار سپه دم‌خور .\r\nدستخط رياست مستوفى 12 جمادى الثانى 1341 برابر 10 دلو 1301 صادر شد ، بواسطهء مخالفت مدرس كه بر ضرر خودش طرفدار قوام السلطنه است كابينه 11 رجب در مجلس معرفى شد در اوقات فترت وزراء بمرور معين شدند .\r\nاشكال عمده در قرارداد تجارتى بر سر مادهء ترانزيت بود كه روسيه به مال التجارهء ايران كه به خارج برود ترانزيت ميدهد براى صدور به ايران از خارجه نمىدهد .\r\nدر موقع بحث از برنامهء كابينه ، مدرس مخالفت خودش را آشكار كرد ، خلاصهء نطق مدرس با اشعار به كسالت : « . . . آقا شخص خوبى است و وطن‌خواه ، اما شخص خوب لازم هم نيست سائس خوب باشد ، من معتقد بهيچ‌يك از رجال سياسى شما نيستم و كسى را سراغ ندارم كه از خودم بهتر باشد . »\r\nپروگرام رئيس حاليه در دورهء سوم 23 ماده بود 15 ماده لوايح اولش مجلس سنا كه مايهء تلخى شد اما سنا مثل حالا در مكه است ديگر تشكيل ژاندارمرى كه بسعى من و سليمان ميرزا ريشه‌اش كنده شد ( اشاره به نهضت ) .\r\nدر اطاق تنفس در جواب متعرضين كه چرا مخالفت مىكنى گفته است مستوفى شمشير جواهر\r\n\r\n","description":"","footnote":"","page_name":" 353 ","page_number":385},
  {"content":"\r\n\r\nنشانى است كه براى روزهاى سلام به كار مىآيد قوام السلطنه شمشير برندهء فولادى است كه براى روز رزم خوب است .\r\nنطق تدين را هم ياد مىكنيم با اشاره به بسط كلام با وجود كسالت .\r\nفكر ديكتاتورى آقاى مدرس را اهل شهر مىدانند ، آقاى مدرس با دولتى موافقند كه مطيع فكر ايشان باشد و اين فكر وقتى عملى مىشود كه خودشان رئيس باشند نتيجه انحلال مجلس و تشكيل كابينه در كرمانشاه مىشود ( اشاره به نهضت )\r\nدر منبر و تريبون اثرى است كه بسط نطق مىآورد ، پاورقى هم لازم ندارد ، لاطايل بسيار گفته مىشود ، حرف حسابى دو كلمه است آقايانى كه مايل به قصه‌خوانى هستند صورت مذاكرات مجلس را بخوانند .\r\nدر اطاق تنفس كار از مشاجره به مضاربه هم مىكشد كه رئيس در جلسهء 15 حوت 1301 ياد مىكند .\r\nقوام السلطنه موقع را مناسب دانسته شرحى از خدمات خودش گفت در مقام حسن طلب شعرى از حافظ ياد نمود .\r\n نازپرورده تنعم نبرد راه بدوست * عاشقى شيوهء رندان بلاكش باشد \r\nبالجمله پس از نطقها و كشمكش‌ها از 88 نفر عدهء حاضر 62 رأى بمستوفى داده شد .\r\nسران مهاجرت در كرمانشاه جمع شدند برياست نظام السلطنه پسر برهان الدوله برادرزادهء حسينقلى خان نظام السلطنه حاكم محل دولتى ساختند و در تحت تعليمات افسران آلمانى مشغول تجهيز شدند ، نادلنى نامى به سمت سفارت آلمان ملحق شد ، اعتماد كلى به پشت‌بندى ترك است ، مقدارى نقره به سكهء ايران آورده بودند كفايت نمىكرد ، قيمت مارك را به تومان روى اسكناس آلمانى چاپ كرده رواج دادند « 1 » كابينه ساختند :\r\nنظام السلطنه و الا حضرت رئيس دولت ، مدرس وزير عدليه ، محمد على خان ما فى وزير خارجه ، اديب السلطنهء سميعى وزير داخله ، فرزين وزير ماليه ، حاجى عز الممالك وزير فوايد ، قاسم خان وزير\r\n\r\n\r\n","description":"","footnote":"\r\n( 1 ) - صحبت من با استيونس صفحهء 198 ، جواب من به سليمان ميرزا 289 نتيجه‌اى كه از اين مهاجرت برده شد ازهم پاشيدن ژاندارم و تفريط اسلحه و قورخانه بود ، آلمان پس از جنگ با ما چه رفتار مىكرد مسئله است ، تركها خوش‌خيال نبودند ، هامر از اعضاى سفارت آلمان كه باقى مانده بود در اواخر جنگ تلگرافى آورد و با حال افسرده به من ارائه داد خبرى بود از برلن كه ما به حكم اضطرار دست تركيه را نسبت به آذربايجان باز گذارديم .\r\n بغم‌خوارگى جز سرانگشت من * نخاريد كس در جهان پشت من \r\n","page_name":" 354 ","page_number":386},
  {"content":"\r\n\r\nپست « آنچه كرديم غلط آنچه نكرديم غلط » من هيچوقت با اين بازيها همراه نبودم ، مستبدم .\r\nوستد اهل سوئدى كه براى نظميه استخدام شده است به انتظام اداره پرداخت ، مؤسسهء پاستور داير گشت .\r\nدر اين كابينه من پهلوى سردار مىنشستم روزى به من گفت : اگر شما فتنهء آذربايجان را نخوابانده بوديد كار ما در رشت دشوار بود بلى توپهاى سنگين و قورخانهء بسيار از تبريز به قزوين فرستاده شد ، باز اظهار داشتند كه در گرفتارى شما در تبريز مشير الدوله نگران بود ، گفتم در مصلحت مملكت ملاحظهء افراد نمىشود كرد ، تصديق كرد ، در دلم گفتم خودت هم يكى از افرادى .\r\n\r\nكشمكش با شاه\r\nدر مجلس چهارم يكصد هزار تومان نقد و سه هزار خروار غله از بودجهء دربار زده بودند ، يگانه توجه شاه به برگشت آن كسر است ، نقدش به - آبروى مستوفى در مجلس برگشت ، شاه جنس را هم ميخواهد و مستوفى از تجديد پيشنهاد استنكاف دارد ، حاضر شد قيمت جنس را از اعتبار دولت بدهد ، شاه را قانع نكرد ، اعزاز السلطنه موى دماغ مستوفى است .\r\nوزير جنگ جدى دارد كه امنيه به اختيار او برود ، مستوفى تأمل دارد ، مغز سياست اين دو امر است ، يكى برگشت غلهء شاه ، يكى واگذاردن امنيه به وزارت جنگ بلكه نظميه هم . . .\r\nكمپانى نفت جنوب مشترى نفت‌خانه است ، قراردادى در وزارت فوايد عامه با مداخلهء محتشم - السلطنه در تحت نظر مستوفى تنظيم شد به مجلس برديم ، مدرس گفت اين اول بار است كه سياست داخله بر سياست خارجه فايق آمده است ، از اين نقطه نظر كه نفت‌خانه قسمتى به ايران و قسمتى به عراق افتاده است و در قرارداد شرط شده بود كه اختلاف را كمپانى رفع كند و تعلق نفتخانه كلابه ايران از طرف انگليس تصديق شده بود ، مدرس طرفدار است ، نصرت الدوله و داور از كاركنان وزير جنگ مخالف : مدعيان مايل نيستند كار مهمى در اين كابينه بگذرد ، كشمكش مسلسل است چه نظر از براى مدرس پيدا شد ندانستم ( يا مىشود حدس زد ) كه از مخالفت با كابينه باز ننشست و درصدد تشكيل اكثريت برآمد ، خواستند به تظاهر كابينه را بموجب مادهء 67 متمم قانون اساسى مستعفى كنند بوقلمونان كرسىنشين از صبح تا شام اكثريت مىساختند و باز از هم مىپاشيدند « 1 » علت استيضاح مدرس را تمايل مستوفى به روس گفتند .\r\nمدرس پس از يأس از عملى شدن مادهء 67 با اكثريتى كه شكسته بسته تدارك كرده بود دست به استيضاح زد ، 19 جوز اورقهء استيضاح را تقديم مجلس كرد .\r\nمدرس طلاقت لسان دارد و در نطق قادر بر اختلاط موضوع است ، پس از ذكرى از انقلاب دول و توسل به كابينهء سياه يا سفيد يا همه رنگى و اينكه نميخواستيم آثارى از همسايهء ما در مملكت بماند ( انگليس ) و باز صحبت با صدر اعظم عثمانى و تشخيص مسلمان در جنگ به ختنه كه مايهء ضحك شد و اينكه از رژيم قديم روس در زحمت بوديم ( مثل رژيم جديد ) و اينكه در مقابل رويهء نامعلوم همسايه بايد بيدار بود بالاخره متكى بر قولى كه انگليس گفته است نمايندهء روس بايد از ايران برود و من نمىدانم كى به آن قول ترتيب اثر داده است و به كدام نماينده اين تكليف شده است ، نسبت قصور به كابينه مىدهد و درنتيجه اقدام به استيضاح كرده است . من از اين فرمايشات مدركى بدستم نيامد گناه فهم من است اين گناه آقا نيست .\r\nسليمان ميرزا در عنوان موافق شرح كشافى گفت ، البته همه خارج از موضوع چه موضوع محدود نبود ، قوام السلطنه يادداشتى براى رئيس فرستاده بود كه خوانده شود مشعر بر اينكه سليمان\r\n\r\n\r\n","description":"","footnote":"\r\n( 1 ) - در فوق العادهء كوشش : برهان الدوله اظهار اعتماد مىكند ، ميرزا عبد الوهاب ترديد ، بيان الملك از مخالفت عدول مىكند ، غضنفر خان به فراكسيون آزاد برگشته موافقت مىنمايد ، ميرزا ابراهيم قمى و لسان الملك امضاى خودشانرا مسترد مىدارند ، سرانجام آقا سيد ضياء را مرد ميدان معرفى مىكند .\r\n","page_name":" 355 ","page_number":387},
  {"content":"\r\n\r\nميرزا اسم از كنفرانس لوزان برد توضيح بدهند كه من قصور كرده‌ام يا اداى وظيفه نصرت الدوله اصرار دارد كه داخل رأى بشوند جلسه به شش ساعت بعد از ظهر قرار گرفت .\r\n\r\nنطق وزير خارجه\r\nذكاء الملك شرحى در اصول گفت و گوشها آماده شنيدن فروع است ، ايرادات را كه پايهء درستى نداشت منطقى جواب گفت ، راجع به مادهء 67 گفت لازمهء رعايت آن ماده اكثريت طبيعى است در متن مجلس نه اكثريت متزلزل و ترتيب محضر در حواشى .\r\n\r\nنطق مستوفى\r\nمقدمه‌اى فرمودند ، از چندى به اين طرف مشترى زياد براى صحت عمل و اجراى قانون و پاك‌دامنى نمىبينم ، هيچوقت براى رسيدن به مقام تلاش نكرده‌ام ، خوشوقتم كه در اين‌موقع آقاى مدرس بيش از قصور نسبتى به كابينه نداد و با اطمينان مىگويم كه كابينه اندك قصورى هم در وظيفه نكرده است . . . مطالب روشن شد وضعيات امروز طورى است كه مداخلهء امثال من پيشرفت ندارد اشخاصى مىخواهند كه آجيلها بخورند « 1 » و آجيلها بدهند ، ايام غيبت مجلس هم ايام بره‌كشى است معدهء من ضعيف است ، براى حفظ احترام اكثريت ميروم و استعفاى خودم را خدمت اعليحضرت مىدهم ( 22 جوزا 1302 ) و از مجلس خارج شدند ، وزراء تبعيت كرديم مگر وزير جنگ كه بىرقم قوشچىباشى است و تابع مقررات نيست .\r\nفرياد تماشاچى از داخل و خارج مجلس بلند شد ، مرده باد مدرس ، زنده باد مستوفى ، رئيس مجلس امر به توقيف تماشاچيان داد تا پس از بازرسى محركين مجازات يابند ، مردم را قواى نظامى متفرق كرد ، پس از خارج شدن وزراء از مجلس وزير جنگ نزد كرسى رياست رفته ميپرسد كه من هم بروم ؟\r\nرئيس به اختيار خودش مىگذارد و روزنامه‌هائى نسبت بگير و ببند را در صحن بهارستان بدستور رئيس مىنويسند ، در جلسهء 23 جوزا آن اخبار را تكذيب مىنمايد .\r\nتدين بعدا نطقى ايراد كرده و بعضى اشارات آقاى مستوفى الممالك را مباين طرز سخن عادى ايشان كه هميشه با ظرافت بوده است دانستند . بايد فراموش نكرد كه ايرادات بىمورد ، مرد بىآلايش خدمتگزار را عصبانى مىكند ، مطالعهء تاريخ آن زمان ثابت مىكند كه آن استيضاح خلاف مصلحت بود و بر مضرت افزود .\r\n\r\nنطق قوام السلطنه\r\nمعلوم است و مىدانيم كه مشير الدوله بجاى آقا خواهد آمد ، معلوم نيست قوام السلطنه چرا اشارات مستوفى را به خود متوجه كرد و حال آنكه قوام دست به ادبيات دارد و مثل « دست به چوب كه كردى گربهء مظنون فرار مىكند » را ميداند . خلاصهء نطق برائت از آجيل خوردن است تصديق بايد كرد كه اشارات مستوفى از نزاكت دور بود ، آجيل‌خورها را همه مىشناسند و باز بايد تصديق كرد كه فحواى اين نطق از پا دور كردن فكر رياست از خود است و از دست پيش كشيدن ضمنا فرمودند قصد نداشتم ورقهء آبى بدهم حال ورقهء آبى را تقديم مقام رياست مىكنم . پس از استعفا تقديم ورقهء آبى خنك‌تر از اصرار نصرت الدوله به گرفتن رأى بود . رئيس گفت با ارادهء استعفا رأى مورد ندارد و مجلس را ختم كرد .\r\nبعدها از محمد حسن ميرزا شنيدم كه احمد شاه در قبول استعفاى مستوفى از سفير انگليس سؤال\r\n\r\n\r\n","description":"","footnote":"\r\n( 1 ) - دهقان بختيارى گفت :\r\n آخر برخ حيات آزادى ما * دست ستم مخالفان سيلى زد\r\nتا بهره برد خويشتن از بره‌كشى * اين لطمه بما وكيل آجيلى زد \r\nعشقى سرود :\r\n مستوفى از آن نطق كه چون توپ صدا كرد * مشت همه وا كرد \r\nفرخى مدير طوفان نوشت :\r\n اين زاغ به باغ نقل مجلس شده‌اى * اى بوقلمون مگر مدرس شده‌اى \r\nتقريظ و تنقيدات را اعتبارى نيست مضامين بكر قابل ضبط است ادبيات هم در نامه سهمى دارد .\r\n","page_name":" 356 ","page_number":388},
  {"content":"\r\n\r\nكرده بود ، جواب مىدهد غير رسم عقيدهء من اين بود ، كه كابينه را به جلب اشخاص مبرز ديگر سنگين مىكردند .\r\nوزير جنگ منتظر دستخط رياست است ، شاه عذر آورد كه امور نظام مختل مىشود و اين اشتباه بود ، امر دولت دلو حاجى ميرزا آقاسى است مگر اينكه از آن دلو آب در مملكت مىافزود ، اين دلو روزبروز از آبرو مىكاهد ، رياست بين دو سه نفر دور مىزند ، تغيير مستمر فقط نتيجه‌اى كه مىدهد اينست كه فرصت تعقيب نقشه بدست نمىآيد ، تا گفتند بسم اللّه مىگويند الحمد للّه و منع سردار سپه از رسيدن بآرزو به تحريكات او مىافزايد ، روزگار مقتضيات را ايجاد كرده است .\r\nوزراء در جرگهء محدود باسامى مختلف انتخاب شدند ، كابينه صورتى است محلل ، به قول آن لر كه لرزانك براى او تجويز كرده بودند گفت « هنى اين خودش را نمىتواند نگاه بدارد مرا چطور نگاه خواهد داشت . »\r\n\r\nوقايع عمدهء 1300 و 1301\r\nتصويب عهدنامهء شوروى 23 قوس 1300\r\nالغاى امتياز خوشتاريا 23 قوس 1300\r\nقبول عضويت جامعه 9 جدى 1300\r\nتحديد مأموريت خارجه به پنج سال 16 حمل 1301\r\nاختيارات ميليسپو در ماليه 4 اسد 1301\r\nهيئت منصفهء موقتى 10 قوس 1301\r\nكبريت‌سازى تبريز 15 جدى 1300\r\nكنفرانس لوزان 27 جدى 1300\r\nتحويل بندرگاه انزلى 1300\r\nداير شدن مؤسسهء پاستور 1301\r\nتصويب نفت استاندارد 19 عقرب 1301\r\n\r\nكابينهء مشير الدوله 26 جوزا 1302 اول ذيقعدهء « 1 » 1341\r\nسردار سپه جنگ ، مصدق السلطنه خارجه ، محمد على فروغى ذكاء الملك ماليه ، ابراهيم حكيم الملك عدليه ، حسن خان حكيم الدوله فرهنگ ، مصطفى قلى فهيم الدوله پست و تلگراف ، علاء السلطنه كفالت داخله ، احمد خان عدل - الملك كفيل فوايد عامه .\r\nسردار سپه دوروز تمارض كرد ، ظاهرا به نصيحت دوستان 28 جوزا بوزارت جنگ آمد . شاه جنس مقطوع را ميخواهد ، كابينه در روزهاى اول در مجلس طرف ملاحظه است به پيشنهاد مشير الدوله برقرار شد ، تقاضاى وزارت جنگ راجع بمداخله در امنيه و نظميه مستمر است و تنها وزارت جنگ مستقر .\r\nتلگراف رسيد كه دو ميليون دلار حاضر است اما كمپانى شركت انگليس را لازم ميداند مشير الدوله رد كرد ، درثانى علاء خبر داد كه از شركت انگليس صرف نظر شد ، وجه رسيد ، سفارت انگليس يادداشتى فرستاد كه قبول وجه قبول شركت انگليس است ( رودستى ) مشير الدوله وجه را توقيف كرد و پيشنهاد را پس فرستاد ، از امريكا شركت انگليس را تكذيب كردند وجه بجريان افتاد .\r\n\r\nمهاجرت حجج اسلام 10 سرطان 1302 برابر با 20 ذيقعدهء 1341\r\nحكومت عراق از ترس آنكه اكثريت نصيب شيعه شود و در اثر سياستهاى پيچيده بر خلاف عقل و مصلحت ، هجرت آن ذوات محترم را به عنف پيش آورد ، از طرف شاه دستخطهاى اكيد به سرحد و ساير جاها باشد .\r\nهمه‌جا احترامات فايقه به عمل آمد ، در اطراف قم ساكن شدند ، شيعه آزرده ، دولت عراق پشيمان ، نمايندگان فيصل به تهران آمده‌اند كه حجج را عودت بدهند وجود علماى شيعه براى عراق سرمايهء اقتصادى است از هرطبقه به قم مىآيند و آقايان را زيارت مىكنند ، شورى در سرها است و غوغائى در كشور .\r\n\r\n\r\n","description":"","footnote":"\r\n( 1 ) - دستخط 28 شوال 1341 صادر شده است .\r\n","page_name":" 357 ","page_number":389},
  {"content":"\r\n\r\n\r\nتوقع باجا يا بىجا\r\nدو دسته نظامى قزاق و ژاندارم در مملكت بسعى صاحبمنصبان خارجه و توجه روس و انگليس خواهى نخواهى تربيت شده ، دولت كم و بيش از چريك و ايلات مستغنى است ، هردو قوه در دست سردار سپه است ، قدرتى در خود مىبيند و از اطراف آواز نابغه هم به گوش او مىخورد منتظر است از طرف شناخته و نشناخته مورد تعظيم و تكريم باشد ، هنوز آن كيفيت در او پيدا نشده است ، در اين زمينه هم خودنمائيهائى بظهور رسيد ، نمونه را يك دو فقره ياد مىشود در ذكر وقايع زشت و زيبا هر دوموقع دارد . شهيدزاده نابينا بود در صحن عدليه در گوشه‌اى نشسته سردار بر او برگذشت برنخاست ، مورد ضرب و شتم سردار شد ، آوازه در شهر پيچيد . قضيهء ديگر نهيب به حسين خان و ياربود در قلهك كه تكريم لازم را بجا نياورده بود ، سردار كه به جهتى پياده شده بود به او نزديك شده گفته بود ، « چه بى ادبى ! ميخواهى با اين چوب چشمهاى زاغت را بيرون بياورم ؟ » و از اين قبيل مواردى مذكور شد ، جاداشت به اين مصراع عذر بخواهد « تو بزرگى و در آئينه كوچك ننمائى » اين ويار از اصحاب من است و شرح آشنائى او را نوشته‌ام ، شهرت بين قوم سابقهء خانوادگى ميخواهد ، پسر عباسقلى داداش را از طايفهء پالانى شايد در سوادكوه بشناسند ، در تهران مقدماتى بيشتر ميخواهد و طول مدت ، شايد عباسقلى در زمرهء نواب فراشخانه سابقهء شناسائى داشته است .\r\nبهرحال سردار در قضاياى گيلان و آذربايجان « 1 » هنرى نموده و گوى سبقت از همگنان خود ربوده و در خود معنى\r\n ان الفتى من يقول ها ان ذا * ليس الفتى من يقول كان ابى \r\nاحساس مىكند هنوز آن‌موقع نرسيده است كه در تبار او شمشير بن شمشير بن شمشير گفته شود ، اين است حريف ايدل تا باد نپيمائى ، طرفداران او برهان قاطع دارند و مخالفين تار عنكبوت مىتنند . گفتند رمالى در طالع او نقش سلطنت ديده بوده است خانهء احمد شاه چنان كه رستم فيروزان به برادرش نوشت و در طالع يزدگرد ديده بود به حكم صلاب از پادشاهى تهى است . رمل يا صلاب كف - بينى يا مشاهده در كاسهء آب « 2 » ماخذ دارد يا ندارد مصادفاتى بلاشبهه انديشه مىآورد . كف‌بينى به ژوزفين دختر دهقانى در فرانسه مژده داد و ملكهء فرانسه شد زن ناپلئون اول . محمد ولى ميرزا پسر فتحعليشاه از مغيبات خبر مىداده است من‌جمله انقراض دودمان قاجاريه را به مظفر الدينشاه .\r\nشايد اگر ما ادارهء تفتيش كنفوتسى مىداشتيم همان اخطار را به محمد على ميرزا مىكردند سفرنامه صفحهء 86 .\r\nبارى مخالفت مدرس با سردار و توطئه‌اى كه بدست قوام السلطنه ديده بود و كشف شد خيال سردار را روزبروز بالا برد ، كشيد به آنجا كه كشيد ، در كابينهء سيد ضياء الدين نقشه مظنون بوده احمد شاه موافقت نكرده است .\r\n\r\nسانحهء غير مترقبه\r\nدر ضمن استنطاق چند نفر ترور توطئه كميتهء ترورى به قصد سردار سپه كشف مىشود معلوم مىشود سردار انتصار ، منتخب السلطان و مكرم السلطان مداخله داشته‌اند ، هرسه جلب و توقيف ميشوند . در استنطاق توطئه دامن - گير قوام السلطنه مىشود به وزارت جنگ احضار و توقيف ميگردد 27 صفر 1342\r\nدرنتيجه التجاى عيال قوام السلطنه و ارجاع امر از طرف شاه به هيئت وزراء سردار سپه در جلسهء 25 ميزان امتثال امر شاه نموده مقرر مىشود قوام السلطنه از ايران برود « 3 » .\r\nوزير جنگ دستور مىدهد دوسيهء امر را انتشار بدهند كه شبهه‌اى باقى نماند .\r\n\r\n\r\n","description":"","footnote":"\r\n( 1 ) - فتوحات آذربايجان و فتح قلعهء چهريق سبب شد مصدق السلطنه از حكومت كناره گيرد ، نظام تمكين از حكومتها نمىكند .\r\n( 2 ) - حكايت كاسهء آب را در افكار امم نوشته‌ام .\r\n( 3 ) - من حالا ميفهمم كه سر اصرار قوام السلطنه در تشكيل اردو برياست امير ارشد مرد -\r\n","page_name":" 358 ","page_number":390},
  {"content":"\r\n\r\nگفته شد منتخب السلطان تدارك ترور سردار سپه را ديده بوده است ، از قوام السلطنه امر كتبى ميخواهد بطفره مىگذراند سبب ترديد وى شده است ، مىفرستد يوسف ارمنى و فيروز نامى كه نامزد اجراء بوده‌اند و درب مجلس مستعد از عمل منع مىكند .\r\nاگرچه احمد شاه با اين نقشه موافق نبوده اين سوء تدبير دامن‌گير او مىشود .\r\nظاهرا در كابينهء ميرزا سيد ضياء الدين هم اين نقشه در نظر بوده است ، احمد شاه اجازه نمىدهد و اين را من از يكى از وزراء آن كابينه شنيدم .\r\nمعروف شد كه شيخ الاسلام ملايرى وليعهد را ملاقات نموده از طرف مدرس عنوان مطلب مىكند مىگويد شاه در پاريس به من گفت اين پيشنهاد به من شد گفتم جدم صاحب داعيه را از بين برداشت از او امامزاده ساختند من نميخواهم امامزادهء ديگرى درست بكنم .\r\nهم از فرمايشات احمد شاه است كه به او گفته بودند حزبى بسازد گفته بود مردم ايران همه حزب منند دسته‌اى را بخودم نسبت بدهم معنى ندارد .\r\nمعهود بود سركار وليعهد به تبريز تشريف ببرند ، نقل مكان هم شده بود ، براى تكريم علماء بقم تشريف‌فرما شدند ، در اين اثناء نارنجكى هم مجاور اطاق شاه منفجر شد ، در مجلس طرفداران وزير جنگ قوت گرفته‌اند و از تمايل برياست او زمزمه‌اى هست .\r\nخالصىزاده كه به حجاز تبعيد شده بود به سعى دولت و مداخلهء انگليس از طريق بوشهر به ايران آمد مردى است پرشور و گاهى بىنمك ، درزى علما و كمالى دارد برنگ محيط درآمد .\r\nرتشتين سفير روس عوض شده است شومياتسكى بجاى او آمده است 17 سرطان 1320\r\nميبايست به بحران پىدرپى خاتمه داد وقع القوس فى يد باريها پس از كابينهء ميرزا سيد ضياء مىبايست اين امر صورت گرفته باشد بسيار از اشكالات پيش نمىآمد .\r\n\r\nكابينهء سردار سپه « 1 » 5 عقرب 1302\r\nذكاء الملك وزير امور خارجه ، سليمان ميرزا فرهنگ ، مدير الملك دارائى ، معاضد السلطنه دادگسترى ، خدايار خان پست و تلگراف ، عز الممالك فوايد عامه ، ميرزا قاسم خان صور داخله ( كفيل ) عدل الملك معاون رياست وزراء .\r\n21 ربيع الاول 1342 هشتم عقرب 1302 شاه براى ملاقات آقايان حجج به قم تشريف‌فرما شدند ، 9 عقرب سفراء بحضور آمدند ، 10 عقرب رژهء نظامى در ميدان برگذار شد .\r\n\r\nسفر سوم احمد شاه\r\nخاطر شاه آشفته است ، جسته‌جسته صحبت‌هاى ناگوار هم به گوش مبارك ميرسد ، مايلند هرچه زودتر از تهران بروند ، بىكسالت مزاج هم نيستند ، در خارج شهر چادرى برافراشته‌اند شاه را در آن خيمه ديدم كه يأس از سيماشان ظاهر بود ، وزراء و درباريان دور شاه حلقه زده من دور ايستاده بودم فرمودند چرا كنار ايستاده‌اى ؟ عرض كردم شرفيابم ، تشريفات شايستهء مقام نبود ، حضار دودل ، سردار به خود مشتغل ، منظرى ملالت‌افزا بود ، وسايل موجود شد ، حركت فرمودند . سردار سپه رئيس الوزراء معهود است تا سرحد شاه را مشايعت نمايد .\r\n در كار گلاب و گل حكم ازلى اين بود * كان شاهد بازارى اين پرده‌نشين باشد \r\nسردار سپه رونقى در نظام داده ، نفوذ دولت در اطراف كشور افزوده ، مردم از كابينه - هاى متزلزل و افكار آشفته و فقدان نقشه بتنگ آمده ، آرزوها در دل انباشته ، سردار را مرد كار مىبينند و به دو اميدوارند . نغمه‌هائى هم از به دو مشروطيت در اذهان رسوخ يافته ، پيش‌آمدها در\r\n\r\n\r\n","description":"","footnote":"\r\nبىباك پرآرزو چه بوده است و عامه كه هميشه از بطون احوال آگاه‌ترند چرا گفتند كشته شدن امير ارشد به صد هزار تومان خرج مىارزيد ، رابطهء اسرار را به رفقاى خود محرمانه مىرساند و كل امر جاوز الاثنين شاع .\r\n( 1 ) - مقارن اين احوال خبر الغاى خلافت ، آرزوى گلادستون به تهران رسيد .\r\n","page_name":" 359 ","page_number":391},
  {"content":"\r\n\r\nآلمان و ايتاليا نقل مجالس است ، سوء تدبير قوام به تشويق مدرس در فكر سردار سوء ظن نسبت به شاه توليد نموده ، احمد شاه هم مزاجا عليل و عنايتش بامور قليل ، هردم راه فرنگ پيش ميگيرد و سر خويش موجبات تغيير مسير از هرجهت فراهم ، جماعتى نغمهء جمهورى مىنوازند كه به گوش اكثريت سنگين مىآيد دودستگى ظاهر قائدان طرفين ما هر غوغا برپا است ، شب آبستن است تا چه زايد سحر .\r\n\r\nخلاصهء بيانيهء رئيس الوزراء 21 عقرب 1302\r\nدو اصل سبب انحطاط است ، اختلال امنيت ، تشتت آراء ، امنيت به حمد اللّه فراهم است از چندين سال به اين طرف توسل بخارجه جسته مىشود اگر چاره نشود قوميت جامعه دچار ارتعاش خواهد بود . ملل متمدن تن به اين مذلت نمىدهند كه توسل به غير خودشان بجويند . ايرانى بايد قائم بالذات باشد مستقل الفكر و مستقيم الاراده ، شرافت ملى خود را بالاتر از آن بشمارد كه به ننگ تشبثات آلوده كند ، اشخاص متانت ملى را از دست داده توسل بمبادى خارجى را وسيلهء ارتزاق و پيشرفت مقاصد قرار داده‌اند . بلاشبهه بايد به امورى كه افناى مليت و قوميت را تهديد مىكند خاتمه داده شود ، در حفظ روابط حسنه با دول كاملة الوداد تأكيد مىشود ! »\r\nبيانيه اساسى است تا چه درجه از گفتار به رفتار آيد در موقع تذكار خواهم داد .\r\nدر سفر دوم كه من از برلن به تبريز آمدم محترمين و متمكنين شهر در اطراف قنسول - خانهء روس منازل كرايه كرده بودند و زيست جسته ، غوغاى آزاديخواه و مستبد يا نزاع بر سر عبا برپا بود از من هم چون وقتى رياست بكميتهء دموكرات مىكردم انديشناك بودند غافل از اينكه من آزادى را براى بردن عبا يا قبا پى نمىكردم عدل و خير عامه را مىخواستم در هرموقع قدر شربت را باقتضاى مزاج مملكت نگاه مىداشتم ، عدليه داير كردم و سپردم در عدليه از آزادى و استبداد سخن نرود حق و عدل معتبر شمرده شود اندك‌اندك بستيان عمل را به صحت تلقى كرده به منازل خود دعوت كردند و آرامى در شهر حاصل شد .\r\nبلى ! تشبث به اجنبى اقبح اعمال است و خلاف شرع و عرف ،  الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَمِيعاً  « 1 » آنان كه كافران را دوست گرفتند نه خدا را آيا مىجويند عزت را نزد ايشان همانا عزت كلا خدايراست . چه خوش‌بخت مىبوديم ما اگر به اصول و فروغ قرآن عمل مىكرديم افسوس كه خودخواهان و خودپرستان به انگشت اغراض افكار را ناهموار كردند و آسوده را گرفتار .\r\nسابق صرف به قوت شمشير برياستى ميرسيدند حال مقدمهء آشوبى فراهم مىكنند و آب را به گل مىآلايند تا صيد مقصود كنند انما الاختلاف فى الشبكات امر كه گذشت آب‌ها بكرد اول است .\r\nهركسى بمنظورى سنگ جمهورى به سينه مىزند ، صدر السلطنه در صحن مجلس ارجوزهء جمهورى ميخواند و آن رژيم را راه نجات مىشمارد ، انجمن معارف در منزل ممتاز الملك فلسفهء جمهورى بقالب مىريزند ، عارف در كرانهء هتل نغمهء دلنواز جمهورى مىنوازد و آن رژيم را عقده - گشا بنوا مىاندازد حتى زنها به غمزات دلربا از آزادى مىلافند و گيس جمهورى مىبافند بعنوان موسولينى اسلام يا رئيس الوزراى ايران از بمبئى مقاله ميرسد ، جمعى با جامعهء سرخ خون بديدهء خلق مىكنند ، جمهورى تركيه از بين رفتن خانوادهء سلطنت در تركيه آلمان و اطريش بريش گرفته مىشود غافل از مقدمات و نتيجه كه اينك روى كره مشهود است . در اين ميانه عشقى كه نغمهء مخالف ميسرود در نتيجهء تركيب‌بند\r\n « دريغ از راه دور و رنج بسيار » \r\nدر منزل خود مقتول شد . محمد فراش اخوى قاتل را با كارد خونين دستگير كرد در نظميه كه همچنان به تصرف وزارت جنگ آمده و عذر و ستد اهل خواسته شده بود توقيف شد كه خلاف وظيفه كرده‌اى ترا چه بگرفتن قاتل . در رسيدن به مقصد مقدس\r\n\r\n\r\n","description":"","footnote":"\r\n( 1 ) - سورهء نساء آيهء 138\r\n","page_name":" 360 ","page_number":392},
  {"content":"\r\n\r\nجمهورى قتل ، غارت ، بىناموسى همه مشروع بين الملل است .\r\n\r\nتسخير ماكو و چهريق\r\nتعقيب اسمعيل آقا سميتقو كه كانون فساد اكراد است ادامه دارد و خلع اسلحه از اصول مهمهء برنامه است چه در شمال چه در جنوب . طهماسبى حاكم آذربايجان موفق شد اقبال السلطنه را كه اجدادى در ماكو ريشه بسته‌اند از طايفهء شكاك و مردى است بعدت در اقليت و بثروت در اكثريت ، بدوستى فريب داده بتبريز بياورد و بساط او را برويد . در تبريز از مكنت اقبال السلطنه نقدا و جنسا حكايتها شنيده بودم در مسافرتهاى ناصر الدين شاه در خاك روسيه از شاه استقبال مىكرده است اين فتح صندوقخانهء وزارت جنگ را آباد كرد « 1 » . فتح چهريق بدست امان اللّه ميرزاى جهانبانى پس از فرار سميتقو كريم خان وكيل ، اول آزاديخواه حقيقى\r\n( اسمعيل آقا ) به خاك تركيه بر رونق و ابهت وزارت جنگ افزود و رجزها خوانده شد ، صحبت\r\n\r\n\r\n","description":"","footnote":"\r\n( 1 ) - مدرس خواست راجع باموال اقبال السلطنه استيضاح كند جنجال داخل و خارج مجلس مجال نداد و كسى نپرسيد خزاين ماكو كو .\r\n","page_name":" 361 ","page_number":393},
  {"content":"\r\n\r\nماكو را از ميان برد . در صلح گلستان در امر ماكو بين روس ، عثمانى و ايران بخوانين شكاك اختيار داده شد بهرطرف مايلند ملحق شوند الحاق بايران را مايل شدند از اين نظر اقبال السلطنه طرف رعايت و ملاحظهء قاجاريه بود .\r\nاگر اقبال السلطنه به تبريز آمد براى آوازهء دروغى مشروطيت بود و الا از ماكو به خاك روسيه مسافتى نيست و مناسبات او بسيار بود .\r\n\r\nتلگراف ولايات در بيزارى از قاجاريه\r\nسردار سپه مسافرتى را به تبريز لازم دانسته در مراجعت طهماسبى را همراه بتهران آورد و حكومت شهر را به دو محول داشت . از اطراف پيوسته تلگرافات انزجار از قاجاريه ميرسد و انتشار نمىيابد تا از تبريز تلگراف شكايت رسيد . رئيس الوزراء ناچار بر خلاف ميل باطنى اجازهء انتشار داد و روزنامه‌ها از شكايت انبوه شد در اين اثناء ظلمى هم بكريم خان شد كه استخوان او را علىرغم آقا محمد خان از زيرپلهء تخت مرمر درآوردند كه در بارگاهى سزاوار دفن كنند .\r\n\r\nمجلس پنجم\r\n22 دلو 1302 مجلس بتوسط محمد حسن ميرزا افتتاح شد ، برسر تصويب اعتبارنامه‌ها غبارها بر هوا رفت كشمكش‌ها و مبارزه بين جمهورىطلب و مخالفين سارى و جارى است . در ورود محمد فاتح باسلامبول ينى چريها كه وارد اياصوفى شدند در موقعى بود كه علماء بحث داشتند كه ميخ به ناسوت عيسى خورد يا به لاهوت ، ترك‌ها رسيدند و بحث را خاتمه دادند .\r\nمدرس براى جلب خاطر سردار سپه در تصويب رياست كل قوا براى رضا خان با شرط آنكه بدون تصويب مجلس از او سلب نشود شركت نمود ، براى رضا خان تحصيل حاصل بود ، فقط غير رسمى رسمى شد اين اختيار در واقع خلع سلطنت از قاجار بود ، مدرس تصور مىكند به اين مساعدت دل سردار را بدست آورده است و راه مراجعت احمد شاه را برگشوده باز دريغ از راه دور و رنج بسيار .\r\nسردار سپه هم بقبول نصرت الدوله و قوام الدوله در كابينه مدرس را گرم كرد .\r\n\r\nدعوت احمد شاه\r\nدسته‌اى از مجلسىها طالب مراجعت احمد شاه بوده تلگرافى هم در اين معنى به پاريس فرستادند ، تلگرافى هم از شاه برئيس الوزراء رسيد بعزيمت خودشان اخبار كردند ، رئيس الوزراء جواب سردى عرض كرد مشعر بر اينكه از كدام بندر تشريف‌فرما خواهند شد كه موجبات امنيت را فراهم كند . با اخبارى كه از اوضاع تهران البته به گوش شاه رسيده بوده است اين خوش‌باش مشوق او به حركت نمىشد و مسكوت ماند . شايد آن دعوت هم مقدمه‌اى بود براى اين جواب باندازه‌اى نيم كاسه زير كاسه‌ها هست كه هيچ امرى را ساده تلقى نمىتوان كرد .\r\n\r\nاستعفاى مؤتمن الملك\r\nدر بهمن 1302 مؤتمن الملك رئيس مجلس استعفا داد ، به مستوفى رجوع شد شفاهى و كتبى رد كرد رياست برعهدهء تدين نايب رئيس اول قرار گرفت و هو المطلوب .\r\n\r\nصحبت جمهورى در مجلس\r\nمرامى كه محل توجه دسته‌اى در مركز و ولايات است و مورد بحث « جمهورى » مىبايست بالاخره بمجلس بيايد ، سعى مدرس اين است كه اكثريت با مخالفين جمهورى باشد از گذشتن اعتبارنامه‌هاى موافقين جلوگيرى مىكند .\r\nبر سر گذشتن اعتبارنامهء وكلاى ولايات كه با نظر رئيس الوزراء انتخاب شده‌اند كشمكش سخت و مجادله جارى است ، طرفين عصبانى ، در تنفس بين مدرس و بهرامى باز مشاجره اتفاق افتاد ، كار به مشت رسيد ، بهرامى احياء السلطنه سيلىاى به گوش مدرس خوابانيد ، در شهر هيجانى شديد پديد آمد و تنفر از مخالفين مدرس حاصل شد .\r\n از اين سيلى ولايت پرصدا شد * دكاكين بسته و غوغا به پا شد \r\n\r\n","description":"","footnote":"","page_name":" 362 ","page_number":394},
  {"content":"\r\n\r\n\r\nبستن بازار 29 حوت 1303\r\nنشانى علاقهء كلى بامرى هميشه بستن بازار بوده است ، باصطلاح امروز اعتصاب عمومى . ميدانداران معركه بسلامت و رضايت موفق بانجام اين امر مهم نشدند ، درگاهى رئيس نظميه به بازار آمد ، تيرى چند رها كردند ، مردم خواستند به مسجد بريزند درب مسجد را بستند ، خالصىزاده در چهارسوق عبا گسترده به نماز ايستاد ، ممانعت شد ، جماعت رو بمجلس آوردند ، هياهو درگرفت ، تدين سراسيمه بيرون آمده به ضرب و شتم خالصى پرداخت ، كدورتى بر كدورتهاى اهالى افزود .\r\n\r\nنقشهء اختيار يكى از شاهزادگان\r\nگفته شد مدرس براى موافقت با سردار سپه سه شرط درميان آورده بوده است ، انحلال مجلس پنجم ، تجديد انتخاب با قيد حق تغيير در قانون اساسى ، اختيار يكى از شاهزادگان با نيابت سردار سپه . من از بساط حتى الامكان دورى ميجويم و از مذاكراتى كه مىشود نفرت دارم و در عاقبت كار تأمل ، احتشام السلطنه به منزل من آمد و دعوت به منزل مشير الدوله كرد ، رفتيم حاج ميرزا يحيى دولت‌آبادى و مصدق السلطنه بودند صحبت رفت روى اختيار يكى از شاهزادگان و قرار بمجلس ديگر در منزل مصدق السلطنه شد ، در اين جلسه تصميم گرفته شد كه به منزل رئيس الوزراء برويم و مطلب را عنوان كنيم و درآمد با من باشد ، رفتيم من در لباس كنايه عنوانى كردم كه سردار بسخن درآيد مشير الدوله تصريح كرد سردار هيچ نگفت ، چه بگويد طرفدارانش در مجلس قوت گرفته‌اند و جاده هموار مىنمايد التمريانع و الناطور غير مانع مجلس بتلخى گذشت .\r\n\r\nسقاخانهء گذر شيخ هادى و سانحهء آب‌بردار\r\nدر محلهء شيخ هادى بغتة سقاخانه‌اى از زمين روئيد و به زودى محل توجه عامه شد و مايهء تأمل منتظرين حوادث جديد كه زير اين كاسه چه نيم - كاسه‌اى خواهد بود ، شغل شاغل زايرين سقاخانه بدگوئى به بهائىها است ، كدام دسته بهائىاند موقوف به تفسير خودشان است ، همه منتظرند كه از اين سقاخانه چه دسته‌گلى به آب داده خواهد شد ، نظميه كه مانع اجتماعات است چرا در اين مورد ساكت مانده چون در ضمن عمليات در ترويج شعار اسلام اهتمامى مىشود سكوت نظميه را حمل بر اين معنى ميكنند ، در هرحال شب آبستن است تا چه زايد سحر !\r\nسخنى هم در شهر پهن شد كه بهائيها خواسته‌اند سقاخانه را مسموم كنند من الاتفاقات بعد از ظهر 27 سرطان كه جمعى تشنهء مراد و منشاء فساد اطراف سقاخانه را دارند ماژورايمبرى قنسول امريكا باتفاق بالوين سيمور هم امريكائى بتماشاى سقاخانه و جوشش اهالى مىآيند ، شايد به قصد و منظور تزئين سفرنامه كه محل توجه اروپائيها است كه اين گونه امور را خوش به نظر مىآرند مى - خواهند عكس بردارند ، در ممانعت از طرف مردم معلوم نيست چرا بر خلاف عادت و اخلاق كار بزد و خورد ميكشد و آن دو نفر زخمى ميشوند . نظميه آنها را در درشكه افكنده بمركز مىرساند آنچه غريب‌تر و انديشه‌آور است حملهء جماعت است در مركز نظميه و ادامهء آزار ايشان به حدى كه ايمبرى درميگذرد .\r\nمصادفهء اين واقعه با صحبت نفت شمال ارتباط داشته يا نداشته رشتهء احتمالاتى بدست داد و المعنى فى بطن الشاعر . در هرحال عقباتى از اين عمل ناهنجار محسوس نشد ، دسيسه ، دروغ ، تهمت ، پشت‌هم‌اندازى ، پاپوش‌سازى در اين دوره باندازه‌اى است كه شخص بايد دو چشم هم قرض كند و اطراف را مراقب باشد و آنچه ميشنود در بقعهء امكان بگذارد .\r\n شده بر بدى دست ديوان دراز * ز نيكى نبودى سخن جز براز \r\n\r\nپردهء آخر كه بالا نرفت\r\nنقشه اين است كه روز اول حمل 1304 توپ نوروز به تبريك جمهورى غرش كند . چهارشنبهء 5 شعبان 1303 احتشام السلطنه مرا ملاقات كرد گفت معهود است مشار الملك را ملاقات كنيم و من از اين عهد اطلاعى نداشتم . سر شب آقاى مستوفى به منزل من تشريف آوردند در اطراف جمهورى صحبت شد نتوانستيم رأيى اتخاذ كنيم . فرمودند با اينكه من موقع و احتمال انتخاب دارم\r\n\r\n","description":"","footnote":"","page_name":" 363 ","page_number":395},
  {"content":"\r\n\r\nاگر آزاد ميبود ، من بجمهورى معتقد نيستم . فرمودند سفير انگليس هم رأى بجمهورى ندارد و با جمع قوادر يك‌دسته مخالفت كرده بوده است . حضور در منزل مشار الملك را مناسب ندانسته مايل بودند ملاقات در منزل من بشود و به منزل مشار الملك تشريف نياوردند .\r\nصبح پنجشنبه احتشام السلطنه درشكه فرستاد با اينكه خودم را عضو على البدل مىدانستم رفتم ، معين الدوله ، ثقة الملك ، مدبر الدوله ، نصير الدوله بودند وثوق السلطنه آمد و تجاهل از موضوع كرد . گفته شد موضوع معلوم است از همه‌جا تلگراف رسيده است و ملت جمهورى ميخواهد ملتى كه از هزار نفر پنج نفر نمىدانند جمهورى چيست ؟ حضار ساكتند ، من گفتم جمهورى بجاى خود اصلى است ، سردار سپه هم خدمات شايان كرده است ، شايد بسلطنت « 1 » او بشود رأى داد اما جمهورى با طبع مملكت نمىسازد و جنگ بجوباره مىافتد . طغيان قراجه‌داغى و شاهسون را در رقابت با بختيارى در موقع كودتاى بر ضد محمد على شاه ديده بودم كه منجر بجنگ و آمدن سردار بهادر ويفرم به آذربايجان شد در صورتىكه پدر را برداشته و پسر را بجاى او نشانده بودند و كارى بر خلاف عادت مملكت نشده بود و باز در جمهورى هرچند سال در مملكت غوغا خواهد بود و كشمكش‌ها خواهد شد مردم ما را با مردم فرانسه و تاريخ اروپا تفاوتها است « به گوش عشق موافق نيايد اين گفتار . » « 2 » وثوق السلطنه مرا تصديق كرد گفته شد تصميم گرفته شده است .\r\nمشار الملك خواست اظهار فضيلتى كرده باشد گفت در دايرة المعارف مسائل ضبط است ضحك درگرفت . قرار شد روز ديگر عده‌اى بيشتر دعوت شوند ، محتشم السلطنه و مستشار الدوله .\r\nمجلس ديگر بروز يكشنبه قرار گرفت منظور ترتيب جلسات است و اشاعهء موافقت حضار ملك التجار ( حاجى قاسم ) ميگفت با هركس طرف هستيد حق يا باطل در مجالس عنوان كنيد ، عنوان حق بجانب بر مردم مشتبه مىشود .\r\nصبح چهارشنبه احتشام السلطنه و برادرش معين الدوله به منزل من آمدند كه يمين الدوله را ملاقات كنيم وليعهد را از نقشه مسبوق كند و به حضرت معظم نصيحت كه باغ گلستان را ترك كنند .\r\nگفته شد كجا بروند ؟ و وسيلهء زندگيشان چه خواهد بود ؟ احتشام السلطنه گفت نويدها داده‌اند ، حقيقت مجلس حزن‌آور بود . احتشام السلطنه دوستى است يا دستور ، مرا بر خلاف سليقه به اين مجالس ميكشد ميروم خودم بدم مىآيد ، نروم ديگران بدشان مىآيد و بىخطرى نيست بالاخره فرضا يكى واجب القتل باشد ميرغضبى از هركس برنمىآيد .\r\nجواب وليعهد اين شد كه صندلىاى را كه ملت به برادرم و او به من سپرده تا ملت از من نگيرد رها نمىكنم .\r\nگفته شد روز چهارشنبه ميتينگى داده خواهد شد ، جمعيت به منزل سردار سپه خواهند رفت\r\n\r\n\r\n","description":"","footnote":"\r\n( 1 ) - جادهء سلطنت را هموار نمىدانستم ، جمهورى عنوانى است كه بغلط هواخواه دارد .\r\nمشار السلطنه ، حكيم الملك ، نصر الملك ، فهيم الملك . . . نامزد شدند عده به 25 نفر رسيد و جلسه عصر جمعه معين گرديد ، من باز رأى خودم را اظهار كردم اكثر حضار موافقت داشتند مستشار - الدوله كه پهلوى من نشسته بود گفت ملت از تو ميرنجد خواهند گفت فلانى بر خلاف آزادى است گفتم بر خلاف علم و عقيده رأى نمىدهم لازمهء آزادى جمهورى نيست در هر رژيمى مخالفت با قانون خلاف آزادى است . نصر الملك گفت ما چه عنوان داريم آيا براى ما پنج سير وزن قائل هستند ؟ گفته شد خير !\r\n « خرمن مه بجوى خوشهء پروين بدوجو . » \r\n( 2 ) - من در رعايت خير و شر قوم تفاوتى در سلطنت و جمهورى نديدم ، دقت در تاريخ چهل سال اخير و جنگهاى پىدرپى لازم است تا بر همه روشن شود كه در هر رژيم اختيار بدست يكنفر ميافتد ملت را بگلشن يا گلخنى ميكشاند خواه شاه باشد خواه رئيس جمهورى و مؤثرتر از هردو رئيس الوزراء است .\r\n","page_name":" 364 ","page_number":396},
  {"content":"\r\n\r\nو او را با سلام و صلوات به گلستان خواهند آورد ، روز جمعه هم سلام رسمى خواهد بود ، شمايل حضرت حجت ( ع ) را بالاى كرسى رياست جمهورى نصب خواهند كرد « 1 » صلاح وليعهد ترك گلستان است .\r\n كرنا آواز خود در داده است * طبل و بوق و سورنا آماده است \r\nباحتشام السلطنه گفتم تو از رجال قاجارى اين ميداندارى سزاوار تو نيست كارى خواهد شد كنار باشيم بهتر است گفت قاجاريه را چنان مأيوس كرده‌اند كه غالب رضا برضا داده‌اند .\r\nعصر يكشنبه باز در منزل مشار الملك اجلاس شد ، سعد الدوله ، فرمانفرما ، سپهسالار هم هستند عده بچهل نفر رسيده است و چلهء جمهورى منعقد است . فرمانفرما از تلفن گفته بود اگر سخن جز روى جمهورى است من نخواهم آمد ، سپهسالار در مجلس گفت روزى از اين بهتر نميشود ما حاضريم ، مسجد بايد رفت برويم ، مجلس بايد رفت برويم ، همه فكر كلاهند كه از اين نمد بسرشان بيايد و آمد اما سرشان را خورد . سعد الدوله گفت من براى فردا دعوتى كرده‌ام تصميم را فردا خواهيم گرفت سپهسالار برآشفت كه براى مجلس ديگر حاضر نيستم ، فهيم الملك گفت از همين‌جا بايد به منزل سردار سپه رفت و اظهار موافقت كرد . مشار الملك از تلفن اطلاع داد ، رفتيم از نطق مشار الملك و فهيم الملك برمىآمد كه محضرى هم تدارك شده بايد امضا كرد ، سعد الدوله سپهسالار و فرمانفرما جملاتى در موافقت گفتند در اين ضمن ملكزاده وارد شد نطق مفصلى ايراد كرد و پايش را از سلطنت بالاتر گذارد و مقام نبوت براى سردار سپه قائل شد من در مطالعهء احوال تعجب ميكنم و دم نميزنم متفكرم كه چه خواهد شد اجرت خودمان را هم گرفتيم .\r\n\r\nنطق رئيس الوزراء\r\nملت اراده بقبول جمهورى كرده است ، ولايات تعطيل است و مردم شب عيد از كار بازار مانده‌اند ، مسئله بطورى مهم شده است كه جلوگيرى ممكن نيست ( مگر بيك كلمه نميخواهم « 2 » ) ناچار با ملت موافق هستم ( بيچاره ) جمهورى هم آرزوى ملل متمدنه است ! ! ( متأسفانه ) هركس را ميخواهيد رئيس كنيد ( نطق نادر در صحراى مغان ) منتها حالا كه مرا خواسته‌اند چندى متصدى خواهم شد تا كار برشتهء انتظام درآيد و چند دفعه تكرار كرد كه آنچه ميگويم قسمتى دوستانه است قسمتى رسمى در خاتمه فرمودند آقايان حاضر هم بوظيفه عمل كرده‌اند بلكه قدرى دير جنبيده‌اند ! ! !\r\nمحضر را هم آوردند مهر كرديم و مرخص شديم من از قرآن تفأل كرده بودم و مىدانستم كه جمهورى سر نميگيرد .\r\nبا احتشام السلطنه هم پالكى هستيم در راه گفت مثل ما مثل آن دهقان است كه ماديان خودش را برد فحل بكشد پنجهزار هم داد فحل راه را عوضى رفت دهقان با تأسف برميگشت آشنائى رسيد گفت اگور باشد گفت من پنجهزار و ماديانم يك كو . . . قرض داشتيم رفتيم داديم آمديم آن قدردانى رئيس الوزراء اين هم تسليت احتشام السلطنه رفيق بنده .\r\n\r\nملاقات وليعهد\r\nمذاكرات يمين الدوله بىنتيجه مانده صبح دوشنبه احتشام السلطنه با معين - الدوله به منزل من آمدند بگلستان رفتيم صاحب اختيار وزير خلوت و مغرور ميرزا رئيس در خانه هم هستند خدمت وليعهد بايد رسيد همه خودباخته و سپر انداخته .\r\n اين گلستان نه همان است كه من ديدم پار * چه فتاد است كه امسال دگرگون شده كار \r\nاحتشام السلطنه مأمور است بوليعهد تكليف ترك گلستان كند كه امروز شمشير ديگر در كار است ، گفته شد به باغ سردار محتشم نقل مكان فرمايند ، فرمودند پس ميگوئيد من دست حرم احمد شاه را بگيرم و بصحرا بروم ؟ مغرور ميرزا گفت تكليف اندرون با من است من كه بسر گرفتن جمهورى\r\n\r\n\r\n","description":"","footnote":"\r\n( 1 ) - هركس در پس پرده پشت هم اندازد دوزباز ماهرى است .\r\n( 2 ) - تلگراف امپراتور روس در جواب امپراطور آلمان صفحهء 294\r\n","page_name":" 365 ","page_number":397},
  {"content":"\r\n\r\nمعتقد نبودم سلطنت را بازى مىدانستم اشاره در انكار وليعهد كردم .\r\nاحتشام السلطنه گفت در اين مواقع بايد دل به دريا زد اگر اتومبيل نبود بايد درشكه كرايه‌اى گرفت . حال رقت براى وليعهد دست داد ، فرمودند مرگ از براى من بهتر است بريزند مرا بكشند ، انصافا آبرومندتر مىشد رفتار كرد ، اين عمل متأسفانه لكه‌اى است در تاريخ اين عصر بر پيشانى ملت و دولت چه مانع داشتند موافقين سردار سپه در مجلس كه ترتيب بهترى باينكار بدهند و هرروز از زير عدل مظفر عبور ميكنند .\r\nوليعهد فرمودند چند نفر از مجلس ميخواهم ، عرض شد چون بيم توهين ميرود عجله بفرمائيد تلفن شد سه بعد از ظهر وعدهء شرفيابى دادند سيد تدين ، شيخ العراقين‌زاده ، حاجى ميرزا يحيى دولت‌آبادى آمده بودند وليعهد در ضمن فرموده بودند امنيت هم ندارم ، مستوفى ، مشير الدوله و مؤتمن الملك را هم خواست صحبت كرده بودند سه ساعت از شب گذشته جواب مجلس رسيد كه حركت نفرمايند تا مسئله در مجلس حل شود ، سردار سپه را هم مسئول امنيت قرار دادند .\r\nروز 21 مارس كه 28 حوت است روز افتتاح كنفرانس روس و انگليس در لندن است ميخواهند اعلان جمهورى ايران صورت گرفته باشد و دو روز داريم به نوروز .\r\nدر مجلس سعد الدوله ناطق ناصر السلطنه بوده است و رأى رياست سردار سپه مادام المر .\r\n\r\nتنگ كلاغ‌پر\r\nروز چهارشنبه از صبح در شهر هياهو برپا شد ، اكثريت مصنوع جمهورى ميخواهد ، عمال انگليس مخالفند ، عمال روس موافق ، من صبح از خانه بيرون رفتم احتشام السلطنه سراغ من آمده بوده است و سفارش نموده كه بگلستان بروم ، چه گلستان كه از خارستان دلگيرتر است ، بعد از ظهر وزير دربار تلفن كرده بوده ، گفته بودند در منزلم ، لابد رفتم دو سه نفر سرايدار و چند نفر سرباز حيران ديدم وزير دربار سر بگريبان پاى درختى نشسته فضاى باغ را هم و غم فراگرفته احتشام السلطنه و معين الدوله در آلاچيقند . احضار شديم جماعتى از ورامين دعوت شده‌اند و شهرت دارد كه بگلستان حمله خواهند آورد ، همان جماعت كه از زمان محمد عليشاه به شهر خواسته شده بودند كه بمجلس بريزند ، وليعهد ما چند نفر را خواسته است از ما چه ساخته است در حضور وليعهد بوديم كه هياهوى هولناكى در خارج باغ بلند شد و چند تير تفنگ هم شنيده شد وليعهد انديشناك شد عرض كرديم اينها نمايش است حدى براى تخطى قائل خواهند بود سفارش مجلس را رعايت خواهند نمود . فرمودند با اين احوال بشما زحمتى ندارم ، عرض كرديم در باغ خواهيم بود . هياهو آرام گرفت و تيراندازى موقوف شد گفتند در قورخانه كه نزديك عمارت است مشق مىكردند چون از باغ بيرون آمديم دسته‌اى از جوانان با علم حركت ميكردند و مرده باد تدين فرياد ، ميتينگ هم كارش بافتضاح كشيده بود برعكس جمعى كثير اطراف مجلس را گرفته‌اند در ميدان بهارستان راه نيست علم جمهورى را همه جا پاره ميكنند .\r\nمجلس حاضر براى رأى است مخالفين چاره را منحصر به نارسائى عده ديده به بهانهء عيد بقم و اطراف مسافرت كردند امر موكول به دوم حمل 1304 گشت .\r\nاز آزادى سخنها سرزبان‌ها است ، اميدواريها به مجلس كه مظهر رأى ملت است ، در شهرهاى ديگر چه خبر است كسى نمىداند ، حكام نظميه ، ادارات ، همه بفرمان رئيس الوزراست تلگرافات از طرف كيست نمىدانيم ، آنچه مشهود است از صد نفر در تهران نود نفر مخالف تغيير اساسى است . وجوه وكلا : مدرس ، مشير الدوله ، مستوفى ، مؤتمن الملك ، مصدق ، ميرزا هاشم هائرىزاده ، كازرونى ، زعيم ، علائى و دولت‌آبادى مخالفند .\r\nجمعى ضعفاى مجلس و چند نفرى كه مرعوب شده‌اند يا به انتظارى محبوبيت طالبند مظهر ارادهء ملى محسوب ميشوند . اين است بازى رژيمها در دورهء تمدن ! فاعتبروا يا اولى الالباب .\r\nدر دورهء قدرت اتريش مترنيخ در مقابل سفراء سرفرود مىآورد از جهت پرسيدند گفت تا\r\n\r\n","description":"","footnote":"","page_name":" 366 ","page_number":398},
  {"content":"\r\n\r\nسر نيزه‌ها را پشت‌سر من ببينند .\r\n\r\nقانون 22 شهريور ماه 1304\r\nماده اول - مجلس شوراى ملى بدولت اجازه مىدهد كه عمارات و باغات و قنوات سلطنت آباد و اقدسيه و منضمات آن را به ملكيت شخص و الا حضرت محمد حسن ميرزا وليعهد واگذار و انتقال دهد .\r\nماده دوم - باستثناى حقابه كه از براى عمارات سلطنتى از آن قنوات ثابت باشد\r\nماده سوم - وزارت ماليه مكلف است از مطالبات معوقهء و الا حضرت وليعهد كه جمعا بالغ به هشتاد و هشت هزار و نهصد و نود و شش تومان است مبلغ بيست هزار تومان آن را نقدا بپردازد و بقيه را ضبط نمايد .\r\nرحيم آقاى قزوينى رفيق من در مدرسهء نظام خيمه‌ها برپا كرده و ديگها بار نهاده ازدحامى راه انداخته است ، بعضى افسران تبريك ولايت عهد به محمد رضاى پهلوى مىگويند .\r\nصحبت‌هاى احتشام السلطنه با وليعهد و تكليف نقل مكان به باغ سردار محتشم با اين قانون چگونه راست مىآيد براى من مجهول است ، اين اندازه بىانصافى حيرت‌آور است .\r\nروز 28 اوت خواهى نخواهى اجزاى وزارت‌خانه‌ها و دربار را بسلام سردار بردند هردسته لايحه‌اى در موافقت حاضر كرده برخواندند و اعلان بپذيرائى روز عيد شد .\r\nروز عيد جمعى از اهل بازار براى ملاقات و تبريك نزد وليعهد رفتند كه اگر كارمندان ممنوع از شرفيابى هستند ما بجاى آنها آمديم .\r\n\r\nدوم حمل 1303\r\nروزى است كه بايد مجلس رژيم جمهورى را تصويب كند ، ازدحام طبقات مختلف در صحن مجلس و بيرون باغ فوق العاده است ، موافقين بوحشت افتادند ، سردار سپه را به مجلس دعوت كردند ، عده‌اى نظامى ارمنى و مسلمان اطراف مجلس را دارند ، چهار و نيم بعد از ظهر سردار سپه به مجلس آمد در حالى كه سرتيپ خدايار خان ، سرتيپ مرتضى خان ، سرهنگ محمد درگاهى اطراف او را دارند ، عده‌اى هم سوار همراه است ، از ميان دو صف نظامى عبور مىكنند ، فرياد مرده باد جمهورى بلند است ، شيخ مهدى سلطان در سرسرا روى پله حرف مىزند ، سردار سپه لدى الورود با چوب‌دستى شيخ مهدى را سخت نواخته امر كرد او را از پله فرود آوردند ، در اين اثنا كلوخى به پشت گردن سردار خورد ، حكم شد مردم را بزنند ، بعضى مردانه پيش آمدند و از بعضى نظاميان سلاح آنها را گرفتند ، زدوخورد درگرفت ، سر و گردن‌ها شكست ، زخمى را از دو طرف زياد گفتند ، مقتول معلوم نشد ، مگر خر حاجى آقا جمال اصفهانى .\r\nمؤتمن الملك از جا حركت نمود ، در سرسرا به سردار برميخورد ، پرخاش مىكند كه بچه قاعده مردم را در خانهء امن خودشان با حربهء خودشان ميزنى ؟ مىگويد رئيس دولتم انتظام با من است . رئيس ميگويد در محوطهء مجلس انتظام با تو نيست و از كجا رئيس دولتى ، الان تكليف ترا معلوم مىكنم . امر مىدهد زنگ بزنند و به اطاق خود ميرود وكلاى موافق متوسل به مشير الدوله مىشوند معظم له تصديق رئيس مىكند و سردار را به اطاق رئيس ميبرد عذرخواهى مىكند . رئيس مىگويد از من چه عذر ميخواهى از نمايندگان و علماء عذر بخواه ، سردار به اطاق ديگر رفته از علماء عذر ميخواهد روبوسى مىشود و مذاكراتى در ميان مىآيد سردار مى - گويد حالا كه ملت موافق نيست « 1 » من از جمهورى صرف‌نظر كردم ولى آقايان بايد تكليفى براى من معين كنند با احمد شاه نمىتوانم كار كنم گفتند فعلا دستور بدهيد اشخاصى را كه توقيف كرده‌اند آزاد كنند . هاوارد قنسول انگليس كه در صحن مجلس حاضر بوده است سر راه به منزل صاحب -\r\n\r\n\r\n","description":"","footnote":"\r\n( 1 ) - تا حال گفته مىشد ملت جمهورى ميخواهد ، ملت نه اين آزادى را ميخواهد نه اين دموكراسى را .\r\n","page_name":" 367 ","page_number":399},
  {"content":"\r\n\r\nاختيار مىآيد ، تشنه است آب ميخواهد و مىگويد جمهورى هم به آب گوزيد . سه ماده تدارك شده بود خلع قاجاريه ، اختيار رژيم جمهورى ، رياست سردار سپه .\r\n\r\nرفتن سردار بقم\r\nبين علماء و دولت عراق التيامى شده است و معهود است معاودت بنمايند ، سردار سپه هم براى توديع هم براى بدست آوردن موقع بيانيه بقم رفت ، در مراجعت اعلاميه‌اى منتشر كرد خلاصه آنكه جلوگيرى از افكار ملت وظيفهء دولت نيست ( شتر گربه ) . . چون يگانه مرام من از اولين روز حفظ عظمت اسلام و استقلال ايران بوده است و چون افكار متشتت شده است و ممكن است منجر به فساد شود درموقع توديع علماء مقتضى دانستم كه توصيه كنم عنوان جمهورى را موقوف نمايند و سعى در برداشتن مانع ترقى كنند ( احمد شاه ) و در منظور مقدس تحكيم اساس ديانت و حكومت ملى با من معاضدت نمايند ( وقايع روز دوم حمل مدخليتى در امر نداشتند . )\r\nدر ملاقات هيئت چهل نفره در منزلش ملت خواب و خوراكش بخاطر جمهورى قطع شده بود اميدواريها به حكومت ملى است و متأسفانه ملت را بهر ضربى مىتوان برقص داشت .\r\n\r\nتلگراف علماء خطاب بعموم\r\nمقارن اين احوال خطاب به طبقات تلگرافى از علماء رسيد نظر بمواعيد رئيس الوزراء در تشييد اسلام و منع از افكار خام از او قدردانى بشود . ابو الحسن موسوى اصفهانى ، محمد حسين غروى نائينى ، عبد الكريم حائرى .\r\n\r\nرفتن رئيس الوزراء به بومهن\r\nخبر مخالفت اهالى با جمهورى به پاريس رسيد ، احمد شاه رئيس الوزراء را معزول كرده از مجلس رأى خواست ، سردار سپه معترضا به بومهن رفت ، شفق ياد از اردشير بابكان نموده سخن از نادر شاه ميراند ، از رونق نظام شمه‌اى ياد كرده كناره‌گيرى رئيس الوزراء را مقدمهء زوال ايران ميشمرد ، از سرلشكرها به عادت مألوف تلگرافات تهديدآميز به مجلس رسيد ، وجهاى ملت مرعوب شده مقتضى دانستند سردار سپه را استمالت نموده به شهر بياورند ، چون حركت رئيس - الوزراء استعفا مانندى بود مستلزم تجديد رأى اعتماد بكابينه شد ، شايد هم براى بدست آوردن ميزان اكثريت ، سليمان ميرزا از هيئت خارج شد مستشار الدوله بجاى او آمد ، عز الممالك به نظام - الدين حكمت تبديل يافت ، امير اقتدار محمود انصارى جاى خدايار خان را گرفت و كابينه 52 رأى اعتماد حاصل كرد .\r\nپس از وقايع دوم حمل تصور ميرفت كه سكونتى در افكار رخنه كرده باشد ، فكر ترميم ماجرا بسر وكلا مىآيد كنكاش ميكنند درنتيجه مصدق السلطنه مأمور شد در اين زمينه با وليعهد صحبت كند ، پس از گله‌گزاريها قرار مىشود مصدق سردار را با وليعهد ملاقات بدهد ، شب ديگر موعد اين ملاقات بود ملاقات صورت ميگيرد ، پس‌از مقدمات مصدق اجازه خواسته وليعهد و سردار را تنها مىگذارد كه هرچه ميخواهد دل‌تنگشان بگويند و بشنوند پس از اين ملاقات مدتى به مسالمت مىگذرد حتى فكر بازگشت شاه محتمل الاجرا مىنمايد ، شنيده شد احمد شاه قصد آمدن مىكند و منصرف مىشود در خارجه چه پيش آمد كرده است و چه تكليفى به او شده است خدا مىداند و آنكس كه كرده است كشمكش‌ها و زمينه‌سازيها در قلع مادهء اختلاف منجر به نيشتر 9 آبان شد لا راد لقضاء اللّه .\r\n\r\n9 آبان\r\nنهم آبان مجلس رأى به انقراض قاجاريه داد و دعوت مجلس مؤسسان .\r\n نه خود سرير سليمان به باد رفتى و بس * كه هركجا كه سريرى است ميرود بر باد \r\nدر اين روز عده‌اى از خوانين رو به مجلس آوردند به احتياط آنكه شايد مسلمانان شانه خالى كنند ، جمعى ارمنى مأمور بودند زن‌ها را متفرق كردند ، گروهى را به نظميه جلب ، فخر الدوله عمهء احمد شاه از ظل السلطان توسط مىكرد ، قائم مقام حاضر بود عرض كرد ارحم من - راس ماله رجاء و سلاحهه النساء و امر همين‌جا گذشت .\r\n\r\n","description":"","footnote":"","page_name":" 368 ","page_number":400},
  {"content":"\r\n\r\nمدرس در موقع رأى از مجلس خارج شد و گفت اگر صدبار رأى بدهيد خلاف قانون اساسى است . ميرزا حسين خان علاء ، تقىزاده ، دكتر مصدق با تصديق خدمات سردار سپه مختصر نطقى مشعر بر تعدى بقانون و تخلف از صلاح كرده خارج شدند . مصدق قرآنى هم از بغل درآورده سوگند خورد كه در آنچه گفتم جز صلاح مملكت نظرى نداشتم . دولت‌آبادى گفت اگر اين آقا شاه شود و قانونى باشد ديگر از وجود او نمىتوان برخوردار شد ( بقول وكلا صحيح است ) .\r\nشب دهم آبان عبد اللّه خان طهماسبى رئيس گارد احمد شاه ، سرتيپ مرتضى خان و دو نفر ديگر از افسران ، محمد حسن ميرزا را از قصر گلستان حركت داده بسرحد عراق رساندند و عصر نهم بعضى افسران بقصر رفته درها را مهر و موم كردند قانون 22 شهريور 1304 نسيا منسيا شد .\r\nروز بعد حرم را بطرزى ناشايسته از اندرون بيرون كردند ، محمد عليشاه كه در حمايت روس رفته بود سالى يكصد هزار تومان به او مرسوم دادند ، مدرس بعدها در موقعى گفت مىبايست داد و از احمد شاه زحمتى بايران وارد نيامده بود .\r\n قرض است فعلهاى بدت پيش روزگار * در هركدام عصر كه خواهد ادا كند \r\nمحمد حسن ميرزا و حرم او اين روزگار را دو نوبت ديدند ، خيابانى هم او را بافتضاح از آذربايجان عذر خواسته بود .\r\n روزگار است آنكه گه عزت دهد گه خوار دارد * چرخ بازيگر از اين بازيچه‌ها بسيار دارد \r\nاز طرف داور ، شيروانى ، ياسائى ، عبد الحسين صدر ، ملك التجار آشتيانى و 11 نفر ديگر 8 آبان 1304 تصويب موارد ذيل پيشنهاد شده بود ، انقراض سلسلهء قاجاريه ، واگذارى حكومت موقت به سردار سپه ، دادن اختيار به مجلس ششم در تعيين تكليف قطعى با حق نظر در مواد 35 و 36 و 37 و 38 و 40 متمم قانون اساسى كه بمجلس مؤسسان شناخته شوند . چون حوصله نبود جماعتى به سمت مؤسسان دعوت شدند كه فى التأخير آفات آنچه شد خير بود يا نبود غيب نمىشد دانست ، جوجه را آخر پائيز مىشمارند .\r\n17 آبان مجلس پنجاه هزار تومان اعتبار براى مصارف انتخاب مؤسسان تصويب كرد .\r\n15 آذر مجلس مؤسسان فراهم آمد در تكيهء دولت جمع شدند و وظيفهء خود را انجام دادند « 1 » و آن الغاى مواد چهارگانهء متمم قانون اساسى بود و استقرار چهار مادهء جديد بنام پهلوى .\r\nميرزا صادق خان برياست انتخاب شد .\r\nخطبهء سلام جلوس 25 حمل در تخت مرمر را محمد حسن خان اديب پسر محمد حسين خان اديب الدوله ناظم دار الفنون كه صداى رسا دارد برخواند تاج‌گذارى به ارديبهشت 1305 موكول گشت قاجاريه از بين رفتند و كريم خان گور بگور افتاد مدت سلطنت قاجاريه يك صد و پنجاه و يكسال شد ( 1193 - 1344 ) ميرزا نصر اللّه خان صدر اعظم كه به فراموش‌كارى معروف بود تاج را وارونه\r\n\r\n\r\n","description":"","footnote":"\r\n( 1 ) - تكيهء دولت فضائى محصور و مدور سكوى ميان آن را كه صحنهء تعزيه بود آرايش داده جلسات مؤسسان روى آن سكو تشكيل ميشد ، روز افتتاح مجلس با حضور رضا خان من در كنارى ايستاده بودم و تماشاى احوال مىكردم اميد و يأس در فكر حاضرين از رخساره‌ها پيدا بود ، خوش‌بين و بدبين مبادلهء نظر مىكند محلى كه من ايستاده بودم كنار طاقنمائى بود كه در اوقات تعزيه كامران ميرزا مىبست و شايد در اين محل مكرر رضا خان قراول ايستاده بود ، منظرهء روى سكو عجيب به نظر مىآمد و فكر مىكردم سربازى و لو بكفايت بدرجهء وزارت جنگ رسيده است با سياست پيچيدهء همسايگان چه خواهد كرد و باز بخاطر مىگذشت كه  عَسى أَنْ تَكْرَهُوا شَيْئاً وَ هُوَ خَيْرٌ لَكُمْ . \r\nآنچه خوانديم و شنيديم و ديديم سه چيز در اين عالم كار مىكند نمايش جاذب ، دستهء مجذوب و روز روز سركيسه را شل كنى نور على نور ، باقى حرف است و در هرحال منافع منظور .\r\n","page_name":" 369 ","page_number":401},
  {"content":"\r\n\r\nبسر محمد عليشاه گذارد و همان‌روز بفال بد گرفته شد از همان‌روز اين روز پيش‌بينى ميشد .\r\n\r\nبعضى مقررات اين دوره 4 - 1303\r\nمؤسسهء دفع آفات حيوانى 16 جدى واگذارى كل قوا به رضا خان 25 دلو\r\nسازمان قبر فردوسى / 15 حوت\r\n1304 تغيير اسامى بروج 11 فروردين\r\nانحصار قند و چاى 9 خرداد\r\nسجل احوال 14 خرداد\r\nهواپيمائى يونكرس 9 آبان\r\nرأى بانقراض دورهء قاجاريه 21 آبان\r\nاعتبار جشن جلوس 20 بهمن\r\nالغاى القاب 15 ارديبهشت\r\nتغيير مقياس 10 خرداد\r\nنظام اجبارى ( وظيفه ) 16 خرداد\r\nقانون ساختن راه‌آهن 17 آبان\r\nاعتبار مخارج مؤسسان 20 بهمن\r\n\r\nكابينهء ذكاء الملك\r\nرضا خان رئيس الوزراء پس از سه سال كشمكش و توسلات گوناگون و خستگى اهالى از اوضاع بوقلمون تخت سلطنت را تصرف كرد و تاج - گذارى به 4 ارديبهشت 1305 محول گشت ؛ ذكاء الملك مأمور تشكيل كابينه شد ، آرزوها در سينه‌ها انباشته و نهال اميد در دلها كاشته ، انتظار ميرود درخت آمال ازهار افكار سى ساله را ببار بياورد ، مانع عمده معاهدهء تركمان‌چاى بود كه مفقود و مقتضى موجود است .\r\nچلواربافى و شماعى از مؤسسات اول سلطنت ناصر الدين شاه چرا خوابيد ، آنهمه صحبت از راه‌آهن چرا دم به تو شد ، پيشنهاد صنيع الدوله به قند و چاى چرا سر نگرفت ، كارخانهء قندسازى كهريزك چرا از كار ماند ، ريسمان‌ريسى صنيع الدوله چرا چله شد همهء اين چراها يك جواب دارد زيرا عهد - نامهء تركمان‌چاى دست اقداممان را بسته بود . جنگ بين الملل 1914 - 1918 براى ايران ضرر بسيار داشت الغاى عهدنامهء تركمان‌چاى جبران همه بود .\r\n به كار امروز تخم نيكنامى * كه روزى بدروى و اللّه اعلم \r\n\r\nكابينهء ذكاء الملك 28 آذر 1304\r\nذكاء الملك رئيس ، عدل الملك داخله ، مشار الملك خارجه ، امير طهماسبى جنگ ، عماد السلطنه عدليه ، سردار اسعد پست و تلگراف ، داور فوايد و تجارت ، مشار اعظم كفيل علوم و اوقاف . از اين تاريخ راى رأى پهلوى است وزراء رافعى بين وزارت‌خانه و شاه . نقير و قطمير بايد بعرض شاه برسد و آنچه امر شد اطاعت مىشود .\r\n\r\nزيارت حضرت حسين عليه السلام در رؤيا\r\nدر اوايل خرداد 1335 قمرى وضع من به جائى كشيده بود كه عزم داشتم ناشناخت به طرفى بروم بمناسبت فراشى تكيه در اقامهء تعزيه‌دارى پدرم خودم را مجاز دانستم كه دست توسل بدامان حضرت حسين روحى فداه افكنم ، شكايت كردم و عنايت طلبيدم ، شب حضرت را بخواب ديدم يكى در خدمتشان بود در جامهء عربى و مولوى سفيد ، حضرت عمامهء ظريف سبز برسر داشتند آنكه مصاحب حضرت بود گفت حضرت حسينند مىفرمايند درست مىشود . روز ديگر مستوفى به منزل من تشريف آوردند بين من و مستوفى معهود بود تا مجلس باز نشود كابينه قبول نخواهند فرمود ، معلوم شد در كميسيون مدينه مدرس باصطلاح خودشان قبول كابينه را بگردنشان گذارده است مرا بوزارت خارجه نويد دادند مدرس با ورود من به كابينه مخالف شد سليقه است .\r\nچند روز مباحثه طول كشيد از ميرزا احمد خان اتابكى شنيدم كه علت تأخير چيست ؟ كار به آنجا كشيده بوده است كه مستوفى فرموده‌اند فلانى نباشد من هم نيستم ، قرار بر فوايد عامه ميگيرد و من هم راضى بودم چه ساختمان من با وزارت خارجه نمىسازد چشم به چشم بايد دروغ شنيد و دروغ گفت و برو نياورد براى من مشكل است .\r\n\r\n","description":"","footnote":"","page_name":" 370 ","page_number":402},
  {"content":"\r\n\r\n\r\nكابينهء آقاى مستوفى الممالك 16 خرداد 1305\r\nفروغى وزير جنگ ، تقىزاده خارجه ، وثوق الدوله ماليه ، بدر معارف ، اتابكى پست و تلگراف ، منصور الملك كفيل داخله ، منصور السلطنه كفيل عدليه ، داخله با رئيس الوزراء است ، فوايد عامه با حقير . تقىزاده مستغفى شد و مأمور ادارهء غرفهء ايران در نمايشگاه فيلادلفى و مشاور الممالك بجاى او از مسكو احضار شد .\r\nخلاصهء پروگرام فروش خالصه و از نتيجهء آن تأسيس بانك فلاحتى ، تأسيس بانك ملى شعبهء رهنى ، تأسيس كارخانهء ذوب‌آهن ، اجراى نقشهء راه‌آهن ، همه آرزوهاى ديرينه ، توجه مخصوص بتدوين و اجراى قوانين ( مقدمهء نسخ كاپيتولاسيون ) تعميم ثبت اسناد ، تأسيس شوراى دولتى پس از تصويب مجلس « 1 » . تيمور تاش وزير دربار ماست و رافع بين شاه و هيئت و نافذ در هر كار ، طرف اعتماد شاه است و از سياست آگاه ، روزى در هيئت فرمودند قول تيمورتاش قول من است .\r\nانتخابات در جريان است ، منتظر الوكاله فرصت مستوفى را تنگ كرده است ، زيد ميرود عمرو مىآيد . عمرو ميرود بكرو دولت نبايد در انتخابات دخالت كند ، در ملاير اتفاق افتاد كه در ازدحام چند زن تلف شدند ، شاه عازم ملاير شد 21 جوزا .\r\nهرجا آثار اندك بىنظمى ظاهر شود شاه بشخصه بدان صوب عزيمت مىفرمايند . از خراسان راپرتهائى رسيده بود ، سبب سوء ظن به جان محمد خان « 2 » شد ، شاه عزيمت خراسان فرمود ، ميليسپو از پرداخت مخارج سفر خوددارى مىكند ، مستوفى بتوسط جم يكصد هزار تومان از بانك شاهى قرض كرد شاه تشريف بردند جان محمد خان را مغضوبا بتهران روانه كردند و از كار خارج ، مسافرت از 3 - 24 مرداد طول كشيد .\r\nمقارن مسافرت شاه شوسهء مازندران باتمام رسيده بود مقرر شد مستوفى افتتاح كند ، در تنگهء عباس‌آباد صورت گرفت 19 مرداد ، دنبالهء مسافرت بسارى ، اشرف و استراباد كشيد ، در خواجه نفس سابقا مركز شرارت مدرسه داير بود در كمال انتظام 15 مرداد بتهران مراجعت شد 24 شاه تشريف آوردند .\r\nدر سارى مؤسسهء دفع آفات داير بود سرم مىساختند رعايا از استفاده تحاشى داشتند بين سارى و بندر گز در صحرا لش گاو فراوان ديده شد .\r\nدر شرفيابى اول پس از آنكه آقاى مستوفى گزارش مسافرت را بيان كردند من گفتم به اين اساس معتقد نبودم اما پس از ديدن صحرا . . . . سخن من تمام نشده فرمودند حالا ايمان آوردى ؟\r\nعرض كردم بلى !\r\n\r\nنطق شاه در مجلس ششم 19 تير 1305\r\nبا كمال مسرت اولين مجلس زمان سلطنت خود را به توفيق و عنايات سبحانى افتتاح مينمايم . اميدوارى كامل داريم كه سلطنت ما كه ارادهء آزاد ملت محبوب ما بوده تاريخ خوشبختى و سعادت مملكت ما را تجديد و نمايندگان ملت در تأمين سعادت و تهيهء وسيلهء آسايش عموم باجراى نيات خيريهء ما توفيق خواهند يافت .\r\nمجلس افتتاح يافته ، بايستى پروگرام دولت بتصويب برسد ، پنجم مهرماه با هشتاد رأى به تصويب رسيد سواى آنچه قبلا گفته شد توسعهء امور تجارت و رفع اشكالات موجوده ( ترانزيت ) تقديم\r\n\r\n\r\n","description":"","footnote":"\r\n( 1 ) - بطوريكه بعدها ديده شد شور با طبع شاه سازگار نمىافتاد .\r\n( 2 ) - از هرگونه تجاوز به جان محمد خان نسبت مىدادند و خالى از صحت نبوده منجمله بعنوان تدارك تحفه براى شاه مردم را سر و كيسه مىكرده است ، صحبتى از كودتا هم ميرفته است .\r\nدر ميامى كه پيشواز آمده بوده است امر مىشود سردوشى او را بكنند خودش مىكند و دور مىاندازد ، او و رفقايش را عازم تهران مىكنند و خارج از كار مدتى هم توقيف بود جهانبانى بجاى او منصوب مىگردد . طايفهء علاء الدوله غالبا ناراحتند .\r\n","page_name":" 371 ","page_number":403},
  {"content":"\r\n\r\nلوايح در اصلاح ماليه ، اهتمام در ترقى زراعت خصوص پنبه و ابريشم ، توسعهء قواى امنيه اتخاذ وسايل براى تفتيش سواحل ، در رأس همه حفظ حسن روابط با دول متحابه پس از الغاى عهدنامهء تركمان‌چاى ، كاملة الوداد از بين رفت امتيازى نماند كه كامل يا ناقص باشد .\r\nترميمى هم در كابينه شد ، انصارى خارجه ، وثوق الدوله عدليه ، اسفنديارى ماليه ، علامير ( احتشام السلطنه ) داخله بقيه بجاى خود .\r\nميليسپو اهتمامى در جمع‌آورى بقايا مىكند و مطالبهء قروض به بانك استقراضى اسبق ، سپهسالار ولى خان مبالغ هنگفت از بابت ماليات و قرض به بانك مقروض است مردى كه هرگز نه قائل به دادن ماليات بوده است نه پرداخت قروض سياسى به بانك در اين كشمكش انتحار كرد .\r\nدر خدمت آقاى مستوفى به سعد آباد ميرفتيم بين زرگنده و تجريش بجنازهء او كه بىخبر حركت داده بودند برخورديم و پياده شديم و تا امامزاده مشايعت كرديم دارائى او را بيست ميليون و پانصد هزار ريال تخمين كردند .\r\n\r\nتيرخوردن مدرس\r\nهفتم آبان 1306 در كوچهء سردارى مدرس مورد حمله واقع شده زخمى به دو وارد مىآيد ، در اين حال امام جمعهء خوئى ميرسد ، مردم جمع ميشوند پاسبانان او را به نظميه مىبرند از آنجا بمريضخانهء دولتى ، از خطر جان بدر برد و از ميدان در نرفت .\r\nحكاياتى از سوء قصد مدرس نسبت به پهلوى شايع است و رابطه ضايع .\r\n\r\nروابط تجارتى\r\nبا شوروى روشن نيست ، تجار غوغا دارند ، موعد معامله طبق 1921 سر - رسيده است ، مشاور الممالك مأمور مسكو شد . من نميدانستم مشاور - الممالك زن روسى دارد ، روزى بمناسبتى در هيئت گفتم اشخاصى را كه زن فرنگى اختيار مىكنند بايد چوب زد ، مستوفى در من نگاهى كرد و من سرم را پائين انداختم طورى شده است كه انسان هرچه بگويد به جائى برميخورد .\r\n\r\nپيشنهاد راه‌آهن\r\nاول اسفند 1305 من پيشنهاد راه‌آهن را به مجلس بردم ، من الغرائب مصدق - السلطنه مخالف شد كه در عوض قندسازى بايد داير كرد ، راه‌آهن منافع مادى مستقيم ندارد گفتم از راه‌آهن منافع مادى مستقيم منظور نيست منافع غير مستقيم راه‌آهن بسيار است ، نظميه يا نظام هم منافع مادى ندارند ضرورى مصالح مملكتند قند هم بجاى خود تدارك خواهد شد و اثبات شئى نفى ماعدا نميكند .\r\n\r\nمكتوبى از يكى از آشنايان\r\nسوم اسفند مكتوبى از يكى از آشنايان رسيد ياد ميكنم : . . .\r\n طاعت از دست نيايد گنهى بايد كرد * در دل دوست بهر شيوه رهى بايد كرد \r\nامروز كه در جرايد فرمايشات عالى را راجع براه‌آهن كه در مجلس فرموديد خواندم بسى خرسند گرديدم براى اينكه خودم را بخاطر . . . آورده باشم قطعه‌اى را كه در اين خصوص گفته‌ام ذيلا بعرض ميرسانم ، محمد على\r\n در فرنگ از بىخرى محتاج راه‌آهنند * ما كه خر داريم كى محتاج راه آهنيم\r\nدشمنان راه‌آهن دوستداران خرند * دوستداران خر و با راه‌آهن دشمنيم\r\nراه‌آهن ريشهء خر بركند از مملكت * هركه خواهد راه‌آهن ريشه‌اش را بركنيم\r\nتا جناب اشتر و عالىمقام خر بود * كى روا باشد كه ما از راه‌آهن دم زنيم \r\nسردار همايون هم شرحى به من نوشت و ياد از رسالهء راه نجات مرحوم صنيع الدوله كرد و مصادفهء پيشنهاد راه‌آهن بتوسط من\r\n\r\nكودكستان شاپور\r\nدارائى عزيز خان خواجه بموجب وصيت به اختيار شاه آمد ، علامير ( وزير داخله ) در مصرف آن پيشنهاداتى كرد مطبوع نيفتاد و لو عملى شد ، شاه خانهء عزيز خان را محل كودكستانى قرار دادند ( دار الايتام شاپور ) 21 بهمن 1305 يكصد نفر اطفال يتيم جمع‌آورى شدند ، املاك محل مخارج قرار گرفت .\r\n\r\n","description":"","footnote":"","page_name":" 372 ","page_number":404},
  {"content":"\r\n\r\nشاه مايل ترميمى در كابينه است ، مجلس استيضاح مانندى اعلام كرد 25 بهمن ، استيضاح روى ازدحام كارمندان است براى اضافه حقوق ، داور عدليه ، تدين معارف ، فاطمى داخله ، فيروز ماليه وارد كابينه شدند .\r\nقصد از اين ترميم خارج شدن وثوق و علامير بود و وارد شدن داور و نصرت الدوله ضمنا بيرون آمدن تدين از مجلس كه مؤتمن الملك بجاى او آمد .\r\n\r\nرياست من در تميز\r\nسوم ارديبهشت 1306 مستوفى مرا خواست رفتم ، داور در خدمتشان بود فرمودند داور براى رونق عدليه شخص آبرومندى براى تميز ميخواهد ، بمشير الدوله و مؤتمن الملك كه بيكارند رجوع كرده است نپذيرفته‌اند ، طالب است كه شما قبول كنيد . داور گفت اگر فلانى هم قبول نكند من استعفا ميكنم گفتم خواستن من و فرمايشات آقا دليل موافقت است ، حاجت داور هم معلوم ، در نظر منهم خدمت است بهرعنوان ، تا شاه چه بفرمايند . روز ديگر 4 ارديبهشت سلام است ، در سلام خصوصى شاه فرمودند امروز براى مملكت عدليه مهم‌تر از فوايد عامه است روز پنجم ارديبهشت من به تميز رفتم .\r\nحكايت - در رياست تميز من ترخانى داشتم و خدمت شاه ميرسيدم ، روزى صحبت پيش آمد ، قصهء غوغاى لاهوتى در تبريز مطرح شد ، در يكى از شبها كه من در ژاندارمرى بودم اجلال الملك ، لاهوتى و سرتيپ‌زاده نزد من آمدند كه بيا رياست جمهورى را قبول كن ترا روى طبق بسر به عالىقاپو ميبريم گفتم در حال حاليه ايران بجمهورى معتقد نيستم كسى را پيدا كنيد كه معتقد باشد ضحكى شد .\r\n\r\nالغاى كاپيتولاسيون\r\nبا الغاى عهدنامهء تركمان‌چاى يوغ‌ها از گردن ايران برداشته شد ، منجمله كاپيتولاسيون كه نظارت خارجه است در محاكمه‌هائى كه يكطرف تبعهء خارجه باشد ، ميبايست اعلان شود كه در ضمن عقد سكوت ادامه نيابد و سابقه نشود . دول دو ايراد كردند يكى آنكه قانون مجازات مدون نداريد ديگر آنكه محابس شما وضعيتى موافق با حفظ صحت ندارد .\r\nداور قانون مجازات بر طبق اصول مرتب كرد و چاپ شد ضمنا در قصر محبس بنا نهاده شد .\r\nكاپيتولاسيون دو ضرر اساسى داشت يكى آنكه مخل استقلال دادخواهى بود ديگر وسيلهء تمسك اهالى در معاملات به تبعهء خارجه يا شركت با اتباع خارجه ، چنان كه در قضيهء درياچهء ارومى ( رضائيه ) و در توقيف املاك شعاع السلطنه بتوسط شوستر ديديم و ضررها را كشيدم .\r\n\r\nكنترات ميليسپو\r\nكنترات ميليسپو سر آمده است و شاه مايل به تجديد نيست ، مجلس و عامه خواهانند ، مستوفى مردد ، بحث جارى است ، مستوفى على الظاهر موافق نيست ، مداخلهء تيمور تاش هم نامطبوع است ، فرمايش شاه هم باينكه قول تيمور تاش قول من است مىرساند كه سخنهائى در بين سارى است .\r\n\r\nاستعفاى مستوفى 12 خرداد 1306\r\nسعى تيمور تاش در تغيير تصميم مستوفى مفيد نيفتاد ، 15 خرداد ديرگاه به منزل من آمد كه مستوفى در استعفا مجد است ، شاه نظرش به تو است ، اظهار عجز كردم اصرار كرد كه طفره مناسب نيست ، من از كماهى جريانات پس از رفتن به تميز آگاه نبودم ، آن شب را مهلت خواستم ، صبح ديگر به سعد آباد رفتم خدمت مستوفى رسيدم و تفصيل را گفتم ، فرمودند محالست قبول كنم از من گذشته است تو باشى بهتر است .\r\nدر پشت و روى كار غور كردم و با بعض دوستان شور ، غالب را عقيده بمضمون اين شعر بود ، خلاف رأى سلطان رأى جستن .\r\nخصوص با مزاج پهلوى كه طبعا ديكتاتور است ، معتمدا به نويدى كه حضرت حسين عليه - التحية و السلام در رؤيا به من داده بودند دنده به قضا دردادم .\r\n\r\n","description":"","footnote":"","page_name":" 373 ","page_number":405},
  {"content":"\r\n\r\n\r\nبعضى جريانات اين دوره\r\nتاج‌گذارى 4 ارديبهشت 1305\r\nانتحار سپهسالار 27 تيرماه 1305\r\nتنظيم امر خراسان 3 تيرماه 1305\r\nموسسهء رهنى 10 آبان 1305\r\nتصويب راه‌آهن 4 اسفند 1305\r\nبانك ملى 14 ارديبهشت 1306\r\nخاتمهء خدمت ميليسپو اول خرداد 1306\r\nافتتاح بىسيم 6 ارديبهشت 1305\r\nافتتاح راه مازندران 19 مرداد 1305\r\nمجروح شدن مدرس 7 آبان 1305\r\nاصلاح عدليه 20 بهمن 1305\r\nالغاى قضاوت قنسولها 19 ارديبهشت 1306\r\nبموجب دستخط محمد شاه ، قلهك محل ييلاق سفارت انگليس مقرر شده بوده است ، سفارت دستخط را بدلخواه تفسير كرده سكونت را مالكيت پنداشته قلهك را خاك انگليس محسوب ميداشتند ، دولت در قلهك تصرفى نداشت ، اهالى قلهك تحت الحمايهء انگليس بودند .\r\nسفارت روس به فتواى كهر كم از كبود نيست زرگنده را خاك روس ميدانست و مركز بستى شده بود و پناهگاه صالح و طالح ، از نتايج الغاى عهدنامهء تركمان‌چاى اين كيفيت از زرگنده سلب شد در قلهك همچنان باقى بود ، اهالى اين دو قريه كانه رعيت ايران نبودند پس از مذاكرات بسيار انگليس هم قلهك را باز گذارد .\r\n\r\nكابينهء من 16 خرداد 1306\r\nداور عدليه ، فيروز ماليه ، تدين معارف ، اسعد جنگ ، مشاور خارجه اديب السلطنه داخله ، صور پست و تلگراف ، هدايت فوايد عامه .\r\nروابط تجارتى با شوروى هنوز حال اعتدال به خود نگرفته ، مشاور در مسكو است ، پاكروان كفالت خارجه دارد ، فروغى مأمور جامعهء ملل است\r\nدر هفته سه روز هيئت تشكيل مىشود ، شنبه و چهارشنبه در دربار با حضور شاه دوشنبه در عمارت بادگير از عمارات كنار گلستان .\r\n\r\nكلنگ اول راه‌آهن\r\nپولند امريكائى بدلالت ميليسپو براى تدارك نقشهء خط آهن استخدام شده است ، چند نفر مهندس و كارمند زيردست او كار ميكنند ، به او گفتم مهندسين را به چه اعتبار مىپذيريد ، ديپلم تحصيلات آنقدر مناط نيست ؟\r\nگفت ما به تصديق نامهء مؤسسات كه در آنها كار كرده‌اند نگاه مىكنيم .\r\nخط سير راه‌آهن را از بندر گز تا تهران تشخيص دادند و كلنگ اول در تهران بيرون دروازهء محمديه در 23 مهر 1306 بدست شاه زده شد ، در اين‌موقع من وزارت فوايد را با رياست وزراء داشتم و كلنگ نقره‌اى را كه تدارك شده بود در باد و طوفان كه اتفاقا آن روز برخاست بدست شاه دادم و پس از زدن كلنگ شاه دست قدردانى به من دادند .\r\nجشن شايان بود ، وزراء ، سفراء ، اعيان ، اشراف ، تجار و طبقات خلق جمع بودند ، خيمه‌ها بمراتب برپا و لوازم پذيرائى بجا ، بادى سركرد كه اوضاع را سخت برهم زد در همان غوغاى هوا كلنگ اول زده شد .\r\n\r\nپيشنهاد قند و چاى\r\nاز اوايل سلطنت ناصر الدين شاه يكى از آرزوها ساختن راه‌آهن بود كه شريان ترقى اقتصاديات است ، هميشه نقشه اين بوده است كه بسرمايهء اجنبى اين كار صورت بگيرد و همواره رقابت سياست مانع بوده تا آنكه مرحوم صنيع الدوله پيشنهاد قند و چاى را بمجلس داد ، روس و انگليس مخالفت كردند و عهدنامهء تركمان‌چاى را بهانه كه قند متاع خارجى و تحميل عوارض جديد مخالف صد پنج مقيد در عهدنامه ، صنيع الدوله نمك را عنوان كرد و تصويب شد ، سپهسالار مديون بانك رهنى حق داشت مخالفت كند ، تعجب از دموكرات نادان است كه علم و ارنجبرا را برافراشتند سخن دموكرات‌ها اين بود كه ماليات نمك‌بارى است بر دوش فقرا و حال آنكه تحميلى است به كيسهء اغنيا كه برنج بيشتر ميخورند به رنجبر بيش از سالى ده ريال تحميل نميشود و فى الحال هم نمك را مفت نميخورند .\r\n\r\n","description":"","footnote":"","page_name":" 374 ","page_number":406},
  {"content":"\r\n\r\nبطوريكه من قبلا نوشته‌ام من در تبريز كيفيت را براى تجار شكافتم خواستند با تهران وارد مذاكره شوند مجلس قانون را نقض كرده بود و فرصت از دست رفته .\r\nنوبتى بعضى آشنايان صحبت از گذاردن مجسمهء صنيع الدوله جلو ايستگاه راه‌آهن كردند گفتم هرچه راه‌آهن در ايران ساخته شود مجسمهء ذهنى صنيع الدوله و افتخار خانواده است خلاف شرع هم نيست .\r\n\r\nكنترات ميليسپو\r\nمذاكرات با ميليسپو جارى است نصرت الدوله ميخواهد باطوار جاهليت ميليسپو را خسته كند .\r\nبشاه عرض كردم اين رويه خوب نيست بايد او را بعلتى موجه از كار خارج كرد ، به تيمور تاش امر شد باتفاق من بدون ثالثى با ميليسپو صحبت شود ، سه روز مذاكره كرديم همهء شرايط او را پذيرفتيم ماند مسئلهء طريق حل اختلافاتى كه احيانا رئيس ماليه با وزير ماليه پيدا كند گفتيم حكميت رئيس دولت قبول نكرد گفتيم حكميت رئيس دولت و رئيس مجلس باز راضى نشد گفتيم رئيس دولت رئيس مجلس رئيس تميز تغييرى در رأى او نياورد و مداخلهء حكمى خارجى را لازم ميدانست از سه نفر يك نفر هميشه در اقليت است و مداخلهء خارجى راه نفوذ سياست را باز مىكند و مداخلهء اجنبى در حكميت بين وزيرى و كارمندى دون شئونات بود لابد قبول نكرديم .\r\nمطلب را چنان كه گذشته بود من در مجلس بيان كردم حاميان رئيس ماليه هم مجبور بتصديق شدند و الغاى كنترات ميليسپو تصويب شد . صحبت رفت روى قائم مقام او ، مدرس گفت خود فلانى ، مخالفى پيدا نشد ، من اميدوار بودم شاه نپذيرد به بهتر وجهى تلقى فرمودند ، 5 مرداد مجلس برياست ماليهء من با اختيارات قانونى 4 اسد 1301 رأى داد و اين رأى با مهلتهاى متفاوت سه نوبت تجديد شد 25 مهر 24 مرداد 23 فروردين 1307\r\n\r\nموقوفهء مشير السلطنه\r\nقريه‌اى را در شهريار مشير السلطنه وقف جوانان عزب طايفهء نخاوله در اطراف مدينه كرده است انصافا نخاله فكرى است چراغى كه به خانه رواست به مسجد حرام است . صدر اعظم وقت ، بعدها رئيس الوزراء و اينك نخست‌وزير را متولى قرار داده است كى ؟ كى ؟ كجا كسى اين عايدات را به آنجا مىرساند ، من امر را به اختيار حايرى رئيس اوقاف گذاردم كه بىروابط نيستند و بنا شد بتوسط شيخ العراقين زادهء حايرى ساكن قم بموقوف عليهم عايد گردد اگر احيانا جوانان عزب نخاوله با جوانان غير عزب قم مبادله شده باشد علم ندارم گاه فكر ميكردم چه كيفيتى سبب اين اختيار شده است .\r\n\r\nطى مشاجره با شوروى\r\nبر سر نرخ منات ( روبل ) تطبيق صادر و وارد و استفاده از شيلات و تشريفات مبادلات تجارتى از كابينهء قوام السلطنه مشاجره سارى بود تا در ماه مهر كه رشتهء دوستى بعهود و مقاولات بين مشاور الممالك و چيچرين بسته شد ، بيانات را كوسكى را در اينكه ايران تحت نفوذ انگليس است كاراخان تكذيب كرد كه اگر چنين بود قراردادهاى اخير بامضا نميرسيد آن قراردادها در تهران بين من و دافتيان 10 بهمن به امضاء رسيد و يادگارى مبادله شد .\r\nمن تاريخ امضاء را روى سينى نقره‌اى دادم حك كردند و با ملزومات سيگار كار شيراز براى دافتيان فرستادم او جزوكشى باروكشى از نقره كه نقشى از مناظر شمال روس بود ( نواحى يخ و خرس ) از براى من فرستاد پس از آنكه برخورد بحك تاريخ روى سينى ، برخواست جزوكش را داد تا تاريخ را روى آن حك كردند .\r\n\r\nغوغاى قم\r\nنوبت اجراى نظام اجبارى رسيد ، حاجى آقا نور اللّه فشاركى ، سيد العراقين و جماعتى از علماء اصفهان و غيره در قم اجتماع كردند ، تيمور تاش سعى دارد كار را شخصا بانجام برساند . بلى ! در مذاكرات با سفارتخانه‌ها زبردست است اما زبان علماء را نمىداند ، شيخ على نامى رافع است ، در رسالت بميل مستمع عباراتى\r\n\r\n","description":"","footnote":"","page_name":" 375 ","page_number":407},
  {"content":"\r\n\r\nمىسازد و استفاداتى مىكند غائله به طول انجاميد .\r\nاز اطراف تلگرافات مستقيم بشاه ميرسد و گاهى از تيمور تاش و نصرت الدوله كه بازيگر اين حوزه‌اند شكايت مىشود تيمور تاش در هيئت عنوان كرد كه صلاح نيست مردم شاه را طرف قرار دهند كسى بايد در ميانه هدف شود و خودش اين وجهه را نداشت . من متحد المآلى بولايات تلگراف كردم كه منتشر كنند مشعر بر اينكه مخابرهء مستقيم بحضور شاه خلاف ترتيب است و روى سخن با من .\r\nتيمور تاش به من گفت با شاه ملاقاتى بكنيد ، رفتم ، در اثر تلگرافات شكايت از تيمور تاش و نصرت الدوله شاه حدوسط را گرفته فرمودند ديگر حاجتى به نصرت الدوله نداريم چه عيب دارد از خدمت معاف باشد ؟ عرض كردم در اينموقع صلاح نيست معارضين جرى ميشوند فرمودند هرچه عقلت ميرسد بكن .\r\nاندك‌اندك من حس كردم كه مسئله با اقدامات تيمور تاش و مشورت داور و نصرت الدوله تمام نمىشود و بمنهم مداخله نميدهند من از آن زمره نيستم كه خودم را داخل كنم كه ما سه تا را كجا مىبرند ، از طرف ديگر مسئوليتى هم نسبت بمصالح مملكت دارم . سرخود شرحى بقم نوشتم نه از آن قبيل كه ملل اجنبى ( متمدن يا مترقى ) چنين و چنان كردند بلكه باعتماد احكام اسلام آيه را حجت قرار دادم  وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ  و باز الاسلام تحت سيوف الرجال اگر شب دزدى به خانه بيايد جوانان خانه را ميرسد كه دفاع كنند يا پير مردان را ، مملكت خانهء ملت است و دفاع كار مردان وامانده نيست و باز در حكم جهاد عموم مسلمانان شريكند .\r\n\r\nمكتوب علماء از قم\r\nمقام . . . رياست وزراء . . . با وجود بودن داوطلب زايد بر كفايت از شهرى و دهاتى و بيكار . نبايد كارگران را بيكار كرد و به جهت تمرين افكار بفنون قشونى تعليم اجبارى مناسب‌تر از نظام اجبارى است مستدعى است براى رفع نگرانى عموم در الغاى نظام اجبارى اقدام سريع بفرمائيد كه عموم داعيان بدعاى دولت ابدمدت . . .\r\nمحمد بن محسن ، شيخ نور اللّه نخعى هيئت علميهء اصفهان .\r\n\r\nجواب عرض شد\r\nبحاج آقا نور اللّه ، بعرض عالى مىرساند آنچه از داخل و خارج استنباط مىشود معاندين طرحى ريخته‌اند كه عمليات دولت را در خير مملكت خنثى كنند يا اينكه خاطر روحانيان محترم را از دولت مكدر و هردو خلاف مصلحت است . پافشارى دولت خدا نخواسته لجاج نيست شدت احتياج بانتظام و استقلال دولت اسلامى است سابق هم عرض شده بود فروع مسئله قابل بحث است و اين بحث با بعد مسافت غير ممكن . آقايان چه مانع دارند كه بتهران تشريف بياورند بگوئيم و بشنويم از براى دولت اشكال ندارد كه بازار اصفهان يا شيراز را بيك اعلان بگشايند . رعايت مقام روحانيت الزام مىكند مسئله بمذاكره ختم شود تقاضاى عوام كه آقايان حجج اسلام را در فشار گذارده درست مخالف استقلال مملكت و استحكام مبانى اسلام است آن ذوات محترم نبايستى براى تسلى عامى چند كه بعضى غافل و برخى معلم‌اند با چنين امرى كه يگانه وسيلهء حفظ شهامت ملى است موافقت بفرمائيد .\r\nملاحظه بفرمائيد امروز حال مملكت در پرتو عنايت الهى و كفايت ظل اللهى چه مقام حشمتى نسبت بسابق به خود گرفته است بهتر آن است يكدونفر از معتمدين بتهران تشريف بياورند و بمذاكرات لازم رفع اشكالات بشود .\r\n\r\nشرحى بآقا سيد نور الدين بشيراز\r\nتلگراف محترم و اصل ، تشكر دارم كه خدمات من در شيراز منظور نظر آقايان گرام هست ملاحظه فرمودند كه پس از ورود بشيراز و پس از مطالعهء احوال چارهء انتظام ولايت را منحصر بايجاد افواج محلى ديده و عقلا و متنفذين ولايت بر املاك خود عده‌اى سرباز نوشتند و پادار كردند و چه اثرها كرد من نبايد آيهء قرآن كريم را در تدارك قوه براى دفع اعداء اللّه به ياد جناب عالى بياورم .\r\n\r\n","description":"","footnote":"","page_name":" 376 ","page_number":408},
  {"content":"\r\n\r\nسابق رسمى معمول شده بود براى نظام از جوانان بنيچه ميگرفتند اما اخيرا واماندگان دهات حاضر ميشدند و به هيچ درد نمىخوردند اين غوغا كه امروز برپا است از طرف اهالى شهرها است و در نتيجه ضجه و نالهء زنان شهرى و هيچ بخاطر نمىآورند كه مادران دهات هم فرزندان خود را دوست مىدارند . بعقيدهء من حيف است با ترتيبى مخالفت بشود كه لازمهء آبروى دولت و ملت است . . .\r\nآنچه بيشتر سبب شد كه من دست باقدام بزنم اين بود كه تيمور تاش را درصدد اقدامات مضر ديدم ، در مجلسى كه من بودم و تيمور تاش و داور و حبيب اللّه خان شيبانى ، تيمور تاش صحبت از توپ بستن بقم كرد من گفتم گمان نمىكنم شاه به اين امر رضا بدهد حبيب اللّه خان خدا پدرش را بيامرزد گفت نه اين است كه به من امر خواهد شد ، هرگز باينكار اقدام نخواهم كرد .\r\nشريعتمدار و بحر العلوم رشتى براى مذاكره بقم رفته مراجعت كرده بودند و مىبايست شرفياب شوند و من نمىدانستم ، تيمور تاش مريض بود باحوال‌پرسى رفته بودم گفت حضرات از قم برگشته‌اند در اين ساعت موقع شرفيابى است تو برو مبادا رأى شاه را متزلزل كنند آمدم شريعتمدار و بحر العلوم شرفياب بودند كاغذ حسابى هم حاضر نبود چند كلمه روى قطعه كاغذى نوشتم مجلل برد بشاه داد ، احضار شدم ، وارد شدم صحبت از رجوع ثانوى بمجلس بود ، شاه را نرم ديدم رجوع دال بر سستى عزيمت بود و تزلزل در مجلس ميآورد سخن را گرفتم گفتم نظام اجبارى اسم غلطى است خدمت نظام وظيفهء هر جوانى است و مصلحت مملكت و من مسئول ، تغييرى در امر داده نمى - شود مگر اينكه شاه مسئوليت را از من سلب بفرمايند سخن قطع شد و حضرات رفتند .\r\nشاه نميدانم چرا دست انداخت زير بازوى من و مرا باطاق ديگر برد و گفت آنچه عقلت ميرسد بكن و من آنچه عقلم ميرسيد كرده بودم .\r\nعلماء جوابى بمكتوب نتوانستند بدهند در مقابل آن مكتوب چه بگويند . شريعتمدار اصفهانى را پسر آقا نجفى به حضرت عبد العظيم فرستادند ظاهرا آقا ميخواهد به عتبات مشرف شود مطلب معلوم است نزاكت مقتضى بود از او ديدنى بشود باتفاق تيمور تاش و ظهير الاسلام بديدن شريعتمدار رفتيم و او را دعوت بآمدن بتهران و شرفيابى كرديم ، روز ديگر آمد ، چون از پا ميناليد و منزل من مردانه در بالاخانه بود او را در اندرون پذيرفتم . از دربار خبرى نرسيد بآقا برخورد خواست برود گفتم بىحوصله نشويد كوكو و شامى خوب داشتيم ميل كردند و تمجيد فرمودند بعد از ظهر احضار شدند تشريف بردند بشاه عرض كرده بود چرا رئيس الوزراء را با اين تقرير بقم نميفرستيد غائله را خاتمه بدهد ، روز ديگر شاه مرا خواستند فرمودند چه عيب دارد شما بقم برويد گفتم هيچ عيبى ندارد تقاضا كردم تيمور تاش همراه باشد آمدم منزل به تيمور تاش نوشتم اتومبيل من بسته است اتومبيل شما باز ( آنكه ديده بودم ) خوب است باهم باشيم و بنه را در اتومبيل ديگر بگذاريم جوابى داد كه عينا درج مىشود :\r\nقربانت شوم اتومبيل بنده يعنى اتومبيلى را كه به سفر خواهم برد اتومبيل رنو اعليحضرت است كه دريچه باز است اما پرده دارد حالا هرطور صلاح باشد اقدام بفرمائيد . اما در باب اصل مطلب كه الان خود بنده ميخواستم با تلفن حضور حضرتعالى عرض كنم به بنده بعضى اطلاعات رسيده كه شايد مسافرت ما با موفقيت تمام نشود آيا بهتر نميدانيد كه همين امشب بوسيلهء هركس كه مقتضى باشد ( مثلا آقاى ظهير الاسلام ) اتمام حجت قطعى با شريعتمدار بفرمائيد و الا خيلى اسباب سرشكستگى خواهد شد قصد بنده تذكر بود . تيمور تاش\r\nنوشتم مطمئن باشيد ميرويم موفقيت هم حاصل مىشود فرق است بين تمسك به تمدن اروپائى و تمسك به قرآن خصوص در مقابل اشخاصى كه غير از قرآن مفرى ندارند باتفاق امام جمعه و ظهير - الاسلام رفتيم حضرات مىدانستند كه سخنشان سست است و حجت من قوى بهانه لازم بود كه از قم بروند صلح شد باينكه مقام علماى خمسه در مجلس محفوظ باشد كه مدرس يكى از ايشان شد .\r\nاتفاق كامل مجال نداد كه چهار نفر ديگر معين شوند .\r\nسيد العراقين مرا ملاقات كرد گفت از نفرين خلق نميترسى ؟ گفتم نظام را من خير امت\r\n\r\n","description":"","footnote":"","page_name":" 377 ","page_number":409},
  {"content":"\r\n\r\nميدانم آنچه را خير ميدانم ميكنم ولو همه نفرين كنند و آنچه را خير نميدانم نميكنم و لو همه دعا كنند .\r\nدر اين اوقات روزى شاه به من فرمودند از عراق تلگراف كرده‌اند و اجازه خواستند دو نفر را بفرستند مذاكره كنند ، چطور است ؟ عرض كردم البته روابط مستحكم باشد خوب است در ضمن گفتم گلادستون معروف قرآن را در دست گرفت و گفت تا اين كتاب در مشرق زمين است ما به آرزوى خود نخواهيم رسيد ( وقتى بشر بآرزوى خود ميرسد كه صميمانه و از روى عقيده به اين كتاب عمل كند ) اضافه كردم كه اين كتاب امروز در دست شما است حال روزى است كه ميشنويم مسلمانان را اين فكر بخاطر نشسته است كه ايران مركز اسلام باشد چه از دول اسلامى ايران است كه بنفس خود قائم است .\r\nصحبت از فرستادن شاگرد بفرنگ در راه قم پيش آمد و در مراجعت تيمور تاش بشاه عرض كرد و پسنديده شد .\r\nبشر در هر پيش‌آمدى ذوقا پى علت ميگردد آن هم علتى محسوس ، از اينجا آفتاب‌پرستى ، ستاره‌پرستى ، هياكل‌پرستى پيدا شد موسى هم در كوه طور آتش ديد محمد بيگانه ذات علت العلل راه نمود كه بمشاهده درنمىآيد بت و بتخانه و آتش و آتشكده را منسوخ كرد و مرا مىآورد كه مرامهاى ديگر جزئى از آن است و قرآن هرگز منسوخ نخواهد شد و روزى ميرسد كه يگانه صراط مستقيم باشد .\r\n\r\nفوت امير لشگر طهماسبى\r\nوى در موقع رياست وزراى پهلوى حكومت آذربايجان داشت مورد سوء ظن شد پهلوى بآذربايجان رفت او را همراه خود بتهران آورد مدتى حاكم نظامى تهران بود كه ياد كردم ، چندى وزارت فوايد عامه داشت ( 11 آبان 1306 ) براى سركشى راه بلرستان رفت در اطراف خرم‌آباد به تير غيب كشته شد فروردين 1307 از طرف دوست يا دشمن هردو گفته شد . در بروجرد و تهران ختم گذارده شد در بروجرد شاه كه در آن حدود بودند بفاتحه رفتند در تهران علماء بفاتحه نيامدند و خبطى بود بالاى خبطها .\r\nدر غوغاى قم دعوتى كردم كه در منزل من با حضور تيمور تاش صحبتى بشود و در اصلاح غائلهء قم شركتى داشته باشند ، امام جمعهء تهران و ظهير الاسلام آمدند ، تيمور تاش هم حاضر شد ، امام جمعهء خوئى و ميرزا سيد محمد بهبهانى نيامدند ، بعدها سؤال كردم چرا خودتان را دور مى - گيريد ضرر باساس ميزنيد ؟ گفتند حاجى آقا جمال استنكاف كرد ، روزبروز از عظم علماء كاست پيغمبر بخانهء يهودى تشريف ميبردند كه دلها را باسلام رايگان كنند بالفرض ما ظلمه ، بايد از ظلمه بمصلحت جلب خاطر كرد .\r\nبا الغاى كاپيتولاسيون ميبايست انضباطى در محاكم داده شود ، محاضر شرعى را دستورى معين شد با منظور آقايان وفق نداد كدورت حاصل شد ، بساط سيد محمودهاى حياط شاهى و ميرزا احمدهاى قمى مىبايست برچيده شود .\r\nاز صحبت‌هاى من با شاه يكى اين بود كه ديانت هم در مملكت اساس ادارى ميخواهد ، صحبت رفت روى آنكه شاخص كه باشد ، نتوانستم كسى را اسم ببرم فقط نتيجه‌اى گرفته شد تخصيص مدرسهء سپهسالار بود بمدرسهء معقول و منقول آن هم مدير لايقى پيدا نكرد . بقول حاجى على اكبر دهدشتى قحط الرجال آبليمو است . اسلام مرامى است ابدى ، ليكن در هروقت اشخاصى لازم است كه آن مرام را بقالبى متناسب بريزند و برگ و سازهاى نالايق را دور بيفكنند ( احاديث يا بارتنى « 1 » ) .\r\nعلماء نميخواهند قبول كنند كه موقع تطهير لوكوموتيو گذشته و در سيم تلگراف جن\r\n\r\n\r\n","description":"","footnote":"\r\n( 1 ) - افكار امم چاپ دوم صفحهء 139\r\n","page_name":" 378 ","page_number":410},
  {"content":"\r\n\r\nخبرگزار نيست ، شاه هم از منافع ديانت غفلت دارند ، مغرضين هم لاطايلات در عنوان ديانت به گوش خلق ميكنند ، مدافعى هم در بساط نيست ، حقايق روى منبر گفته نمىشود . طبايع هم طالب لهو و لعب است ، تفاوت معظمى كه بين مذهب كاتوليك و اسلام است تشخيص نميدهند .\r\nاشخاصى كه چند كلمه طوطىوارى فرانسه يا انگليسى آموخته‌اند و اطلاعات سطحى اندوخته شكايت طبيعيون فرنگ را از اصول كاتوليكى به حساب اسلام برمينگارند درصورتيكه مرام اسلام آرزوى دانشمندان است ، در هيچ مرحله از مراحل سياسى و اخلاقى كوتاه نمىآيد سخن در اخلاق و احكام است و الا در آيهء 5 در سورهء آل عمران قرآن به نظر اشخاصى بدگمان ناطق است گفتنى را در افكار امم گفته‌ام .\r\n\r\nپادشاه افغانستان\r\nپادشاه افغان امان اللّه خان به تقليد كمال پاشا دست به تجدد اروپائى زده است آن هم آنچه بسليقهء اراذل و دوره‌گردان بولوار پسنديده است و بمراحل دور از امورى كه مايهء تعالى قوم است . براى خودنمائى كه منم كه كلاه خود را عوض كرده‌ام در اروپا چرخى زده حال از راه ايران به وطن خود مراجعت مىكند و هرجا كتابچه‌اى شامل نقشى چند از دو سه عمارت كوتاه و بلند به اين و آن ميدهد : « اين منم طاووس علين‌شده »\r\n19 خرداد 1307 وارد ايران شد ملكه و بعضى رجال همراه او است ، پذيرائى شايان از او شد . چون هنوز در ايران مرسوم نيست كه زنان در مجلس مردان جلوه كنند ، ملكه در مجالس رسمى حاضر نميشود ، در صاحبقرانيه كه محل سكناى ايشان معين شده بود بنام او دعوتى شد رجال مملكت مدعو بودند در موقع آتش‌بازى من و شير محمد خان « 1 » رئيس مجلس افغان ( جرگه ) تنها بوديم از اوضاع خودشان اظهار دلتنگى كرد و از عاقبت كار امان اللّه خان نگران بود و بسرنوشت حبيب اللّه خان مثل زد .\r\n\r\nشبهاى فرمانيه\r\nتيمور تاش گفت خوب است مجالس محدود داشته باشيم ، مذاكراتى خصوصى در ميان بياوريم ، تابستان بود ، قرار شد در فرمانيه ملك نصرت الدوله ملاقات‌هائى بشود ، چند نوبت حاضر شديم امر مهمى مذكور نشد . تيمور - تاش است ، نصرت الدوله ، حبيب اللّه خان شيبانى و من شبى صحبت رفت روى كشف حجاب ، حبيب اللّه خان از محسنات كشف گفت مثلا هرگاه از منسوبان انسان يكى هرزه باشد ( بعبارت ديگر ) دانسته مىشود ، با خودم گفتم بهتر آن است كه دانسته نشود ، اگر از رفع حجاب گشودن رواست روبند مدتى است متروك است و شرعا هم مانعى ندارد امر بگشوده بودن صورت در نماز و در طواف مسلم است و از آيهء 52 سورهء احزاب برمىآيد ، منظور چيزهاى ديگر است و فساد اخلاق ، من وارد صحبت نشدم و روى خوش نشان ندادم آن جلسات موقوف شد .\r\nملتفت بودم كه در داخل و از خارج به گوش‌ها كشيده مىشود و مشترى خصوصى در جرگه - هاى مخصوص مىافزايد مطلوب جوانان هم هست و متأسفانه بساط قمار و رقص و شراب را پايهء تمدن\r\n\r\n\r\n","description":"","footnote":"\r\n( 1 ) - در بهمن 1309 كه بسفارت ايران آمد به من گفت كه آن صحبت سبب نجات من شد در بلواى بچه سقا خواسته بودند او را بكشند كه رئيس جرگه بودى و با بىديانتى موافقت نمودى اشاره بصحبت با من كرده بوده است و تقاضاى سؤال از من .\r\nدر مراجعت مردم بر سر تغيير كفش و كلاه و كج كردن راه به دو شوريدند مردى معروف به بچه سقا از كدورت عامه استفاده كرده بر كابل مسلط شد ، امان اللّه خان بقندهار رفت تجهيز كرد مغلوب شد رو به هند آورد و در ايتاليا سكنى گزيد . عنايت اللّه خان برادرش سه روزى بجاى او نشست و برخاست بتهران آمد ، محمد نادر خان به بچه سقا فائق آمد طولى نكشيد درگذشت محمد - ظاهر خان پادشاه شد بطورى كه شنيده‌ام تمدن را در افغانستان پس از امتحان اينك بمعنى گرفته‌اند و از صورت بريده‌اند و بر اصول شرع مشى ميكنند و از تمدن بولوارى صرف نظر كرده‌اند .\r\n","page_name":" 379 ","page_number":411},
  {"content":"\r\n\r\nميدانند از برلن مجلهء فرنگستان ميرسيد و رقص بيست ساعتى خانم ترك در نتيجهء تمدن جلوه داده مىشود و از بدبختى ايرانى كه به اين مقام تعالى نرسيده است ناله مىكند .\r\nزند دخت فارسى در تبريك‌نامهء نوروز شكل زردشت بچاپ مىزند من هرچه مىخواهم بين اعلاميه‌هاى پهلوى را پس از مراجعت از قم و موافقتش در ادارهء ديانت و اين پيش‌آمدها جمع كنم رشتهء فكر پاره‌تر مىشود .\r\n\r\nعريضهء خصوصى\r\nيك‌رشته از عرايض مهم چاكر را فقط بحضور مبارك ميتوانم عرض كنم و آن اين است كه نه فقط بايد توجه دولت برشتهء تعليمات عرفى باشد بلكه تعليمات اخلاقى به همان درجه از اهميت است . ديانت ستون اخلاق ملت است ، ديانت پليس مخفى است ، رابطهء معنوى بين افراد قوم است ، محرك تعصب حس برادرى و ياورى ، تسكين خاطر درماندگان و تسليت بيچارگان . در همهء شهرهاى اروپا عدهء نظميه بمراتب بيش از تهران است و امنيت تهران را ندارند ، پاريس كه باشتباه معروف بكانون آزادى ، مساوات و برادرى است شبى نيست كه يكدو قتل در آن واقع نشود ، مشرق زمين در سايهء ديانت كه هنوز در توده هست سازش ، قناعت ، صبر و بردباريش بيشتر است . اسلام خوشبختانه بر خلاف ساير اديان قاعده‌اى كه مانع ترقى و تعالى باشد ندارد ، نهايت تشويق را در كسب علم در استفادات اقتصادى از راه تجارت و مضاربه كرده است ، در مراحل معاش و زندگى بهترين راه را نموده است ، به منع از شرب و قمار و احتكار راه بسيار مفاسد را بسته است ، قوم را بكسب و كار تحريص كرده است ، از تبذير و مخارج بيهوده منع كرده و در استفاده از اموال اغنيا و صرف در حاجات عموم تأكيد بليغ نمودند . قاعدهء حلال و حرام اگر استوار داشته شود ، صحت عمل و درستى در معاملات بيش از آنچه تصور ميرود حاصل خواهد شد ، بسيار از شكايات كه امروز مايهء اعتصاب و انقلاب است از بين ميرود ، امر بمعروف و نهى از منكر افراد خلق را ناظر در حفظ قانون و اجتناب از خطاكارى ساخته همه كمك به پيشرفت مقاصد و مصالح جامعه‌اند .\r\nدر اروپا سعىها كردند قمار و شراب را محدود كنند نتوانستند و مسلمانان به اختيار اجتناب دارند . ملاحظه فرمودند كه اعلاميه‌ها و بيانيه‌ها كه در روزهاى آشفته صادر فرمودند چه نتايج مطلوب داد ، نظام وظيفه دويست سال است در اروپا معمول شده ، در جواب علماء كه بقم آمده بودند يك آيهء قرآنى كافى بود كه ايشان را مجاب كند ، لنين در يكى از نطقهاى خود ميگويد تا مشرق زمين علاقه بديانت دارد مرام ما پيشرفت نمىكند ، قاعدهء حلال و حرام بزرگترين سد است در مقابل چپاول . موسولينى براى جلوگيرى از هرج و مرج با پاپ صلح كرد و ما به حمد اللّه بتوجه ملوكانه با علماى خودمان جنگى نداريم ، چاكر مىبينم كه اين جنگ را ميخواهند توليد كنند و وظيفهء دولتخواهى اين بود كه بعرض برسانم ، ديانت مرامى است كه خاصيت طبع بشر پيش آورده است مرامهاى امروز خيالات عمرو و زيد است .\r\nقاجاريه به ترويج اشخاصى نالايق كه اراجيف بالاى منبر گفتند پايهء ديانت را سست كردند ، بتوجهات ملوكانه انشاء اللّه بطورى كه همه‌وقت فرموده‌اند مستحكم خواهد شد فدوى مهديقلى\r\n\r\nسرحد ايران و شوروى - تلگراف مشاور الممالك\r\n« حضرت اشرف رياست وزراء ، در باب اختلافات سرحدى راجع به فيروزه و حصار و نيم‌دايرهء عباس آباد در 120 تقاضاى شوروى را بعرض رسانده‌ام .\r\nدر باب مغان ميخواهند بهرام تپه طرف شوروى و تازه كند طرف ايران بماند به اين ترتيب نسبت به خط سرحدى موافق عهدنامهء تركمان‌چاى و حفظ خط سرحدى 1914 كيلومتر مربع اراضى ايران طرف شوروى ميماند .\r\nدر باب خط سرحدى اترك مىخواهند خط سرحدى موافق قرارداد 1881 و پرتوكل‌هاى 1886 معين شود بدين ترتيب خليج حسينقلى طرف شوروى خواهد ماند منتظر جواب است 125 عليقلى »\r\nدر مسئلهء سرحد آذربايجان و خراسان مذاكرات بسيار شد كه اسناد آن در وزارت خارجه ضبط است ، طرف خراسان به زمان ناصر الدين شاه محمد صادق خان سرتيپ توپخانه مأمور تعيين خط\r\n\r\n","description":"","footnote":"","page_name":" 380 ","page_number":412},
  {"content":"\r\n\r\nسرحدى بوده و ارفع الدوله مترجم پرتوكل 1886 راجع به آن تشخيص است دانسته يا ندانسته نهر موسى خانى را كه براى آوردن آب بصحرا بوده است با اترك جا زده‌اند و اترك مسافتى از اين نهر به طرف شمال است و وارد خليج حسينقلى چندين فرسخ مربع خاك ايران از دست رفته است .\r\nاما طرف آذربايجان حدى كه در عهدنامهء گلستان معين شده است امتداد رود ارس است تا آنجا كه رود مزبور سير دارد اختلاف در جهت بقيهء خط است نسبت به پيچ‌وخم رود ، خطى كه عملى شده است در امتداد جريان كلى است سر از بيله سوار درمىآورد خطى كه روس مدعى است به جهت خم آخر به طرف آستارا سير مىكند و مقدارى مهم اراضى به طرف شوروى مىافتد .\r\nاما فيروزه در سرحد خراسان محلى است مهم و آباد كه به زمان ناصر الدين شاه به خواهش امپراتور روس بروسيه واگذار شد درعوض حصار كه خرابه‌اى است كم‌آب و بدهوا بايران تعلق گرفت . در عهدنامهء اخير كه شوروى عهدنامهء تركمان‌چاى را لغو كرد متصرفات دولت امپراتورى را بايران برگرداند من‌جمله فيروزه است باسم ، ليكن از فيروزه دست برنداشتند و اختلافى است مستحدث مزيد بر اختلافات اسبق ، گمان نميرود اين اختلافات رفع شود مگر در مورد دادن امتيازى بشوروى .\r\n\r\nغوغاى ترياك\r\nمنع مخدرات مدتى است در جامعه مورد بحث است و از بين مخدرات منع زراعت ترياك ، كميسيونى برياست دلانو آمريكائى قبلا بايران فرستاده شده بود .\r\nراپرتى تقديم جامعه كرده بود ، فروغى كه در اروپا بود بنمايندگى اول معرفى شد كه از منافع ايران دفاع كند ، علاء و مكرماك كه از اعوان ميليسپو مانده بود نيز مأمور شدند ، اصولا با مدلول راپرت موافقت نمودند اظهار داشتند كه زراعت ترياك يكى از منابع مهم اقتصادى كشور است و تبديل آن بزراعت ديگر فرصت ميخواهد و آزادى كامل در تعرفهء گمرك و مهلت و فرصت كه غالبا فراموشى ميآورد چنان كه آورد . اين عنوان جامعه هم موضوعى بود براى صحبت و برگذار كردن اوقات مثل بسيار از عناوين ديگر .\r\nجامعه به صورت ملى و در معنى دولتى است و وسيلهء پيشرفت مقاصد ذى نفوذ روزبروز از عظم آن كاسته شد مثل مجلس صلح لاهه .\r\nاكشتراند رئيس شعبهء مخدرات جامعه كه در اواخر سنهء 1310 بتهران آمد منافع ترياك و اشكال تدارك نازل منزله‌اى براى آن را تصديق كرد ، قرار شد بتدريج اين زراعت بزراعت ديگر تبديل شود و از صدور قاچاق جلوگيرى ، چه صدور دو هزار صندوق بقاچاق از براى نام ايران خوب نيست دولت بجاى آنكه در اكثر صدور حد بگذارد مقدار اقل صدور را با متصديان 5500 صندوق قرارداد كرده است و بر هر صندوق صد ليره ماليات بسته كه در صورت صحت عمل سالى 550 هزار ليره درآمد ميتواند داشته باشد .\r\nكار صحيح آن است كه ژاپن كرده است در سفارت خود در چين مأمور مخصوصى دارد كه مراقب معاملات ترياك است و مانع صدور بژاپن .\r\nترياكى كه بچين ميرود بتوسط عمال نظامى به خرده‌فروش داده مىشود و از عايدات آن مخارج اردوها پرداخته .\r\n\r\nاختلاف با تركيه\r\nاختلافى در حدود آذربايجان با تركيه از سابق در بين است ، در شهريور 1306 امين‌باشى محمد شكربك در سرحد مورد حمله واقع شده عساكرى مقتول و اموالى منهوب ميگردد ، مأمورين سرحدى ايران از او پذيرائى ميكنند شبهه در تبعيت مرتكبين مىشود و در آنكارا شكرآبى حاصل ، فروغى از جامعه مأمور آنكارا شد و سوء تفاهم مرتفع .\r\nهم در اين سال در عراق تضييقاتى نسبت باتباع ايران ظهور كرد ، در مجلس قانونى در منع مسافرت بعراق تصويب شد البته منع عامه از زيارت خالى از اشكال نبود .\r\n\r\n","description":"","footnote":"","page_name":" 381 ","page_number":413},
  {"content":"\r\n\r\nدر اين اثنا از بغداد راپرتى رسيد از اقدام طايفهء بهره در هند كه اسمعيلىاند وعدهء آنها به هفتصد هزار نفر ميرسد در اماكن متبركه منازلى مهيا دارند و مأمورينى موظف كه زوار طايفه را جمع‌آورى ميكنند و مركزشان در كراچى است نذوراتى كه جمع مىشود بكراچى ميفرستند و مخارج از آنجا حواله مىشود و به زوار مستحق ميرسد اين راپرت مقارن منع ما اثر خوشى نكرد و زيرسبيلى منع فراموش گشت .\r\n\r\nصحبت بحرين\r\nبراى اينكه به كلى در فراموشى نرود و در تحت عنوان مرور زمان نيايد مذاكراتى در حقوق ايران به بحرين به عمل آمد كه در حكومت حسنعلى ميرزا بحرين جزء فارس اداره ميشده است ، انگليس شروع بمداخله مىكند بين حسنعلى ميرزا و كاپيتن پروس قرارى داده مىشود كه تا ايران وسائل ايجاد امنيت در خليج ندارد امنيت با انگليس باشد امر قاچاق هم در خليج مهم است ، دولت سفارش شش كشتى مسلح در ايتاليا داد اسفند 1307 .\r\nراپرت نظميهء بنادر 1307 - اهالى بنادر كه بضرورت ميخواهند به بحرين بروند بايد بتوسط بستگان خود از حكومت محل جواز تحصيل كنند و اگر پاس انگليس نداشته باشند از پياده شدن آنها ممانعت و پرتست در اين باب مستمر است .\r\n\r\nدعوت بكارخانهء ريسمان‌ريسى\r\nكارخانهء ريسمان‌ريسى صنيع الدوله مدتى بود بعللى اهم همه عهدنامهء تركمان‌چاى خوابيده بود در اين دوره بيست هزار تومان از دولت بتصويب مجلس استقراض شد و كارخانه راه افتاد شاه را براى تماشا بكارخانه دعوت كردم فال شد خوششان آمد ، كارخانه‌اى براى شاهى سفارش دادند و حسين خان رفيق شاهسون مرا كه مدير كارخانه بود جلب فرمودند .\r\nروزى در هيئت فرمودند حسين خان شما را ميخواهم براى ادارهء كارخانه شاهى بگيرم غير تسليم و رضا چاره‌اى نبود فرمودند چه به او ميدهيد گفتم بين من و حسين خان قاعده‌اى نيست ، مخارج خودش را از عايدات بر - ميدارد اما مهندسى است كه اگر بخواهند از خارج بياورند بهزار تومان هم ميسر نخواهد بود و معلوم نيست علم و درستى حسين خان را داشته باشد بهر حال حسين خان در ادارهء دربار رفت و ماهى پانصد تومان به او داده شد .\r\nكارخانه ريسمان‌ريسى صنيع الدوله ، حسين خان در لباس كار\r\n\r\nتغيير لباس\r\nظاهرا قصد از تغيير لباس از بين بردن لباس اهل علم است كه بسيارى مردم عادى دربردارند و وسيلهء اخاذى است و لباس فقر كه بهانهء ولگردى و گدائى همه قسم لباس بلند كوتاه بىدامن بادامن در مملكت باسامى مختلف متداول است بهرحال و هر قصد پيشنهادى بمجلس شد و لباس متحد الشكل بتصويب رسيد 6 دى 1307 و بر سر عمامه زدوخوردها شد مقرر گشت امتحان در كار بيايد وزراء كمرچين را مبدل\r\n\r\n","description":"","footnote":"","page_name":" 382 ","page_number":414},
  {"content":"\r\n\r\nبه كت كرده بودند شاه خودش لباس قزاقى داشت من چندى خوددارى كردم تا روزى شاه در هيئت يقهء مرا گرفت ، فرمودند بدهم برايت يك‌دست كت و شلوار بدوزند ؟ عرض كردم حال كه ميل مبارك است خودم تدارك ميكنم براى جلسهء ديگر حاضر كردم .\r\nكلاه پهلوى از يكطرف لبه داشت ، در نظميه كاسكت برسر گذاشتند و در آن‌موقع گفته شد زير كلاه را بايد عوض كرد و كارى مشكل است . تغيير كلاه نظميه به كاسكت انگليسى قدرى افكار را مشوب كرد اول كسى كه در اين باب اظهار نگرانى كرد آقا سيد محمد بهبهانى بود .\r\nدر اين اوقات روزى بشاه عرض كردم تمدنى كه آوازه‌اش عالمگير است دو تمدن است يكى تظاهرات در بولوارها ، يكى تمدن ناشى از لابراتوارها . تمدنى كه مفيد است و قابل تقليد ، تمدن ناشى از لابراتوارها و كتابخانه‌ها است . گمان كردم به اين عرض من توجهى فرموده‌اند آثارى كه بيشتر ظاهر شد تمدن بولوارها بود كه به كار لاله‌زار مىخورد و مردم بىبندوبار خواستار بودند .\r\n\r\nمنع فروش مشروبات\r\nدر دورهء ناصر الدين شاه مشروب‌فروشى آشكار در تهران نبود در دورهء مظفر الدين شاه احيانا بخاطر خارجه و ارمنى كه بسيار شده بودند مشروبات خارجى فروخته ميشد در اين دوره دكاكين مشروب‌فروشى رو به تزايد گذارده اخيرا تداول يافته بود ، حضرات علماء اظهارى كرده بودند ، شاه دستخطى خطاب به من صادر فرموده امام جمعهء تهران در ولنجك دعوتى كرد ، امام جمعه خوئى و ميرزا سيد محمد هم بودند ، دستخط را به من دادند جزء نوشتجات ضبط كردم چه ميديديم سفارش به نظميه اثرى نخواهد داشت سفارشات مستقيم مؤثرتر است .\r\nدر رياست ماليه نصرت الدوله رسومات را در قم داير كرد ، نوشتم در قم اقلا رسميت بخريد و فروش مشروبات ندهيد اثرى نكرد كانه در اشاعهء مشروبات عمدى است .\r\n\r\nغوغاى قشقائى\r\nبا اينكه خلع اسلحه شده است ايلات بىسلاح نيستند با همهء اهتمامات نه خيال شرارت از سر ايلات بيرون رفته نه هواى استفاده از دل نظاميان .\r\nاينان پيچيدگى ميكنند آنان طغيان ، على خان برادر صولت الدوله علم فساد برپا كرده بهارلو و ايلات خمسه شريك معركه شده‌اند ، در لار هم زاد خان سر نافرمانى برداشته شيراز را محاصره كرده‌اند ، شيبانى و صولت الدوله كه هم رئيس ايل قشقائى است ، هم نمايندهء مجلس ، مأمور فارس شدند تدبير شيبانى اين شد كه با طياره اعلان عفو عمومى در اطراف پرتاب كند .\r\nدر اين اثنا بختيارى هم در اطراف اصفهان جنجالى كرده و مجالى بدست آورده آوازه در - انداخته‌اند كه ايران جمهورى است و مستوفى الممالك رئيس جمهورى ، سردار اسعد مأمور اصفهان شد اول شب بود نگران براى خداحافظى آمد كنار پوش كه محل تشكيل هيئت است مرا ملاقات كرد سخت متوحش بود گفتم انديشه به خود راه ندهيد خطرى نيست . تيمور تاش آمد اشاره‌اى كرد كنارى رفتيم گفت خبرى رسيده است كه تسمه از پشت من كشيده گفتم عاقبت خير است ابدا وحشت نداشته باشيد روز ديگر به سعدآباد رفتم تيمور تاش گفت شاه سخت نگران است ملاقاتى بكن بعمارت سنگى رفتم در ايوان غربى عمارت سنگى نشسته بودند پيدا بود كه خالى از ملالى نيستند متفرقه صحبت كردم عرض كردم اعليحضرت نبايد از قضاياى فارس و اصفهان نگران باشند تا اول ربيع الاول آرامش برقرار خواهد شد بىتأثيرى نبود ليكن به نظر تعجب در من نگريستند ، اتفاق روز اول مرداد ، هم فارس هم اصفهان آرام گرفته بود شاه بهيئت تشريف آوردند در حالىكه دست آريا در دستشان بود فرمودند اين در قضاياى فارس خدمت كرده است يك درجه بر رتبهء او افزوده شود مطابق قانون جارى مجال نداشت بمجلس پيشنهاد شد و يك رتبه دربارهء او بتصويب رسيد از رتبه 7 به 8 ارتقاء يافت .\r\nصارم الدوله پسر ظل السلطان را كه حاكم فارس بود مغضوبا با طياره بتهران آوردند در ضمن از شاه شنيدم كه فرمودند نميكشمش و اين در موقعى بود كه مزد دست وثوق الدوله و صارم الدوله و\r\n\r\n","description":"","footnote":"","page_name":" 383 ","page_number":415},
  {"content":"\r\n\r\nنصرت الدوله در بستن قرارداد 1919 استرداد ميشد .\r\n\r\nافتتاح شوسهء خرم‌آباد 7 آبان 1307\r\nهرسال دو نوبت اسب‌دوانى مىشود بهار در تهران و پائيز در صحرا . در ورامين چمنهائى است اختصاص به ايلخى داده شده و اسب تربيت مى - كنند در اسب‌دوانى پائيز 1307 قبلا شاه به گنبد قابوس تشريف بردند هنوز دو سال نيست كه من رياست وزراء دارم بنظرها گران آمده بود شنيدم در شهر گفته بودند مريض هم نميشود . در راه گنبد صدمهء فوق - العاده به من وارد آمد ، تركمن‌ها در كنار جاده چالهائى كنده‌اند براىچه ندانستم ، كاميونى جلو اتومبيل بود و گرد بسيار ميكرد من و اعتماد الدوله و فرزندى نصر اللّه خان در اتومبيل هستيم شوفر اجازه خواست از راه خارج بشود و از كاميون جلو بيفتد من گفتم چه خيالى است آهسته ميرويم . دفعهء ديگر اجازه خواست اعتماد الدوله گفت چه عيب دارد ، اجازه دادم گرد بطورى است كه زمين پيدا نيست اتفاق چالى در راه بود چرخ زير پاى من در چال فرو رفت من دست راستم را سيخ روى صندلى تكيه داده بودم تكانى خورد كه نفس در سينهء من حبس شد اعتماد الدوله وحشت كرد لحظه‌اى گذشت نفس كشيدم درد كمى در پشت و بازو احساس ميكنم باين‌حال رفتيم ، اطراف گنبد سكوئى بود نتوانستم از سكو بالا بروم شب به زحمت در لباس بسر رفت روز ديگر مرخصى گرفتم به شهر آمدم بايد دستم را افقى نگاه بدارم بالجمله سه ماه بسترى شدم و درد بازو قسمى بود كه ميبايست دست بدست كيسهء نمك داغ كرده روى بازو بگذارند درنتيجه سه انگشت من مئوف مانده و هنوز پس از بيست سال بازوى من مستمر درد كمى دارد اين همه ناله در مقدمه براى اين بود كه هفتم آبان شاه براى افتتاح راه شوسهء خرم‌آباد به دزفول تشريف بردند وزراء و معاريف در ركاب بودند و من محروم مانده در بستر نالانم .\r\n\r\nبعضى مقررات [ 1306 و 1307 
  ]\r\n1306 انحلال كارگزاريها 15 تير\r\nقضيه حسن شكربك 30 شهريور\r\nامضاى قراردادها در مسكو 8 مهر\r\nرفتن كشتى جنگى شوروى از انزلى 9 مهر\r\nكلنگ اول راه‌آهن 23 مهر\r\nامضاى عهدنامه‌ها با شوروى در تهران 10 بهمن\r\nفوت عين الدوله 10 آبان\r\nفوت ناصر الملك 4 دى\r\nثبت اجبارى 21 بهمن\r\n1307\r\nشروع راه‌آهن توسط آلمانيها در شمال 30 فروردين\r\nشروع آمريكائيها در جنوب 30 فروردين\r\nاعزام محصلين به اروپا اول خرداد\r\nورود پادشاه افغان 16 خرداد\r\nآوردن آب كرج بتهران 30 مرداد\r\nافتتاح بانك ملى 7 آبان افتتاح مجلس هفتم اول آذر\r\nدستگير شدن دوست محمد بلوچ 26 بهمن\r\nسفارش كشتى در ايتاليا 19 اسفند\r\nانحصار دخانيات 26 اسفند\r\n\r\nنطق شاه درموقع شرفيابى شاگردان اعزامى به اروپا\r\nشاگردان امنيه كه براى تحصيل روانه شدند لباس يك فرم داشتند شما را هم در لباس متحد الشكل مىبينيم ، اينكه شما را از يك مملكت پادشاهى به يك مملكت جمهورى ميفرستم براى اين است كه حس وطن‌پرستى فرانسويان را سرمشق خود قرار بدهيد ، حب وطن را از آنها بياموزيد و با اين ذخيره بمملكت خود برگرديد و مشغول خدمت شويد ، اميدوارم اولاد من با دو ذخيرهء مهم يكى حب وطن و وظيفه‌شناسى ، ديگر تكميل علوم كه براى آن انتخاب شده‌ايد به ايران برگرديد ، آقاى علاء كه طرف اعتماد من است از براى سرپرستى شما معين شده است .\r\nاز حس وطن‌پرستى فرانسوى نتيجهء خوب بدست نيامد بعدها مقرر شد شاگردان را بممالك\r\n\r\n","description":"","footnote":"","page_name":" 384 ","page_number":416},
  {"content":"\r\n\r\nمختلف گسيل دارند پاريس مركز خوبى براى كسب اخلاق خصوصا در جوانى نيست ، ملاحظات سياسى ايران را بفرانسه از بدايت مراوده علاقمند كرده است و شكوه سلطنت ناپلئون اول از دورهء قاجاريه توجه ايران را بفرانسه معطوف كرده .\r\n\r\nمعرفى هيئت در مجلس هفتم\r\nفيروز ماليه ، داور عدليه ، اعتماد معارف ، شيبانى فوايد عامه ، صور پست و تلگراف ، اسعد جنگ ، پاكروان كفيل خارجه و اديب السلطنه داخله .\r\n\r\nخلاصهء پرگرام\r\nشرح آنچه شده است و آنچه در كار شدن است روابط خارجى رضايت‌بخش است بعضى مسائل معلقه بحسن نيت طرفين قابل حل است .\r\n\r\nتدارك تراورس ضبط ممسنى\r\nدر به دو ساختمان راه‌آهن صحبت بسيار شد كه تراورس چوبى باشد يا آهنى ، حاجى معين كمر همت بست كه تراورس چوبى تدارك كند ، شاه به مازندران تشريف بردند و از كار حاجى خشنود نشدند . دستگاه تراورس - سازى لنگ شد سهل است امر بتوقيف ممسنى فرمودند من عرض كردم موقع ضبط حاصل است اگر اجازه باشد ممسنى در دست معين التجار باشد حاصل تفريط نشود اجازه دادند ابلاغ بوزارت داخله كردم منصور الملك كه كفالت داشت چه عرض كرده بود كه مرا بعجله خواستند و منصور الملك در حضور بود ، نسبت بتوقيف ممسنى تعرض فرمودند عرض كردم اجازه فرموديد ، فرمودند من اينطور نگفتم ، عرض كردم من اينطور فهميدم ، اينطور فرمودند و اينطور فهميدم مكرر شد ، عرض كردم توقيف ضرر دارد مقطوعا تصرف بايد كرد اطاعت مىشود باينجا مصالحه شد ولى قدرى عصبانى بودند لازم ندانستم بمنصور الملك بگويم اگر نظرى داشتى ميخواستى به من بگوئى و خاطر شاه را مكدر ننمائى .\r\n\r\n24 اسفند 1307\r\nايلات نزديكتر بمركز ، بختيارى ، قشقائى و شاهسون تا درجه‌اى تحت تمكين آمده‌اند ، عربستان هم پس از كوتاه شدن دست خزعل كه در تحت حمايت پادشاه انگليس در تهران است تابع وزارت داخله است .\r\nتصفيهء بلوچستان در جريان است ، دوست محمد خان كه سركشى ميكرد و بتهران آمده تحت نظر بود موفق بفرار شد درثانى به بند افتاد و از بند حيات جست ( 26 دى 1307 ) .\r\nروز عيد شاه شرفياب بوديم از تمشيت كار بلوچستان صحبت ميفرمودند نظرى بگلهاى باغچه كه چندان رونقى نداشت افكندند فرمودند من توجهى به گلكارى ندارم در باغ من گسل مرغوبى نيست گفتم گلستان شاه اطراف كشور است و هرروز گلهاى امنيت در اطراف ميرويد و ريشهء خار از ساحت مملكت كنده مىشود چه گلستانى است از اين بهتر ، در اين‌موقع بود كه فرمودند شيرخواره بودم كه مرا مادرم بتهران مىآورد در راه از حيات من مأيوس شدند دائيم خواسته بود مرا به خاك بسپارد مادرم راضى نميشد كه هنوز اميدى هست در بغل خودم تمام كند .\r\nدر اين اوقات اسمعيل آقا هم كه فتنهء آذربايجان بود و بتركيه فرار كرده بود تأمين خواسته برگشته بتير غيب مقتول شد .\r\n\r\nتوقيف وزير ماليه 18 خرداد 1308\r\nروضه‌خوانى كه در وزارت جنگ پهلوى در قزاقخانه ميشد از اول سلطنت در تكيهء دولت مىشود فقط روزها است و نه به آن طمطراق كه در زمان ناصر الدين شاه ميشد .\r\nپس از اتمام مجلس جلوى در تكيه طرف باغ قدرى مكث ميشد روزى فرمودند به سيد الشهداء خيلى ارادت دارم اما اين اندازه گريه و زارى چه لزومى دارد ؟ فروغى گفت مىشود كم كرد .\r\n18 خرداد ( 10 محرم ) باز درب تكيه جمع بوديم آلبومهائى مشتمل بر عكسهائى از راه آهن جنوب رسيده بود شاه سينه بسينهء نصرت الدوله با بشاشت عكسها را نشان مىدادند و شرحى ميفرمودند برحسب معمول تشريف بردند و ما به طرف درب شمس العماره راهى شديم جلوى پلهء عمارت بادگير اقسرى از نظميه جلو آمد و نصرت الدوله را جلب كرد تيمور تاش هم بىخبر بود متحير مانديم\r\n\r\n","description":"","footnote":"","page_name":" 385 ","page_number":417},
  {"content":"\r\n\r\nراست گفته‌اند كه خندهء سلاطين نمودن دندان شير است . علت رنجش شاه از نصرت الدوله به اين غلظت معلوم نشد حدس من اين شد كه بايد ارتباط با صارم الدوله و قضاياى فارس داشته باشد . از خواص پهلوى است كه فكر او از وجنات او ظاهر نمىشود با اينكه خالى از عصبانيت نيست گاهى در چشم او حالى پيدا مىشد كانه حدقه تجسمى حاصل مىكرد و دور مىزد من يك نوبت اين طرز نگاه را از او ديده بودم در صورتى كه مقتضائى هم نبود .\r\nچندى نصرت الدوله در نظميه توقيف بود آقاى مستوفى وساطت كرد من بعرض رساندم فرمودند راه قانونى پيدا كنند ، داور بموجب مادهء 55 قانون مجازات پيشنهاد كرد در خانهء خودش توقيف باشد به ورد آورد ملك خودش رفت .\r\nدر محاكمه پس از اخبار داور به مجلس 26 اسفند و 12 فروردين 1309 محكوم به محروميت از حقوق مدنى و چهار ماه حبس تأديبى و پرداخت 5808 تومان غرامت سه برابر 1936 تومان مأخوذى از حاجى على آقا شد . داور نير الملك را كه پس از من رياست تميز داشت خواسته بود و با حضور تيمور تاش تأكيد كرده بود كه ، نصرت الدوله بايد محكوم شود و الا همه محكوميم .\r\nدر اين دوره سيره اينست حتى براى وكلاء مصونيت نيست ظاهرا حكمى كه شده بود مكفى نبود نير الملك هم محكوم به استعفا شد و سيد نصر اللّه تقوى صاحب قصيدهء غرا كه در هجو احمد شاه گفته بود رئيس تميز شد . ( قافيهء پالان )\r\nپس از نصرت الدوله شاه بماليه تشريف آوردند و ماليه را به من سپردند تا وزير معين شود بعدا مشار الملك متكفل شد\r\nدر اين سال در قوچان زلزلهء عظيمى شد و دره‌اى در زمين دهان باز كرد اعانه براى كمك به زلزله‌زدگان جمع شد ، هشتصد تومان دادم .\r\n\r\nتفتيش مستقل\r\nدر تابستان 1308 روزهاى دوشنبه هيئت در منزل من در دروس منعقد مىشد ، عمارت مناسبى نداشتم در چادر و سايهء درخت مىنشستيم ، در يكى از جلسات اول تيمور تاش گفت فرمايش شده است تدبيرى اتخاذ شود كه كارمندان « 1 » بى سررشته وقوفى از وظايف حاصل كنند و از اختلاسات جلوگيرى شود ، فرزين كه در اين وقت وزارت ماليه دارد پيشنهاد ساختن حزب كرد ، اعتماد الدوله وزير معارف معتقد به مدرسه بود ، اسم حزب پيش پهلوى نميشود برد روزى در هيئت فرمودند هر مملكتى رژيمى دارد رژيم ما يك نفره است مدرسه هم فرصتى ميخواهد من گفتم به نظر من تشكيل هيئت تفتيشى بايد داد كه در مركز و ولايات سير كنند هم وظيفه بياموزند هم برفتار كارمندان نگاه كنند .\r\nبايد از بين كارمندان آگاه كاردان و صحيح العمل اگر پنج نفر داريم آن پنج نفر اگر ده نفر داريم آن ده نفر را انتخاب كرد دستور و اختيار داد به تربيت كارمندان ناشى مبادرت كنند .\r\nتيمور تاش بعرض رساند تصويب شد . هيئتى نه چنان كه منظور من بود در تحت نظر تيمور تاش و داور مرتب شد و به اطراف فرستادند و از احوال آنها من بىاطلاع بودم و آنچه از دور و نزديك شنيدم براى من رضايت‌بخش نبود .\r\nيد اللّه خان پسر غلامرضا خان سردار پشت كوه امان خواست بعرض رساندم و بنظرم غريب مىآمد چه سپهبد قرآن مهر كرده بود تأمين داده بود سران الوار نزد او آمده بودند و همه را بدار زدند بهرحال دستخطى صادر شد 17 شهريور 1308 دستخط را با قرآنى به مهر خودم بتوسط سيد حسين كليددار كه رافع بود به بغداد فرستادم كه غلامرضا خان و فرزندش به تهران بيايند خوب شد\r\n\r\n\r\n","description":"","footnote":"\r\n( 1 ) - در اول مشروطيت بترويج حوزه‌هاى حزبى اشخاص بيسواد در ادارات راه يافته‌اند .\r\nهركس فقط نوشتن ارقام هندسى را يادداشت محاسب شد بلبشوئى در ادارات است كه آن سر آن پيدا نيست برداشتن اين جماعت هم از روى صندلىهاى اشغالى سهل نيست دولت دچار محذور مانده است .\r\n","page_name":" 386 ","page_number":418},
  {"content":"\r\n\r\nنيامدند و الا من پيش وجدان خودم شرمنده مىشدم .\r\n\r\nميسيون حجاز مرداد 1308\r\nپس از جنگ بين الملل ، عبد العزيز بن سعود وهابى در نجد و حجاز لواى استقلال برافراشت . شيخ ابو الفضل پسر شيخ عبد العزيز باتفاق شيخ محمد رؤف و سعيد افندى براى معرفى گردش در اروپا نمودند و از روسيه به ايران آمدند ، پذيرائى و تجليل بسزا از ايشان شد ، در عمارت ابيض در گلستان منزل براى ايشان معين شد ، منجمله شبى در دروس پذيرائى شدند .\r\nشيخ عبد الفضل فرزند دوم سلطان عبد العزيز نايب السلطنه است و ضمنا وزير خارجه ، در نتيجهء اين مسافرت دولت نجد و حجاز شناخته شد .\r\n\r\nواحد طلا بهمن 1308\r\nدر اول سلطنت ناصر الدين شاه مىبايست اشرفى را ده شاهى صرف داد نقره گرفت در اين وقت ليره را بانك شش تومان تسعير مىكند در بازار دوازده و سيزده تومان است بهرحال در وزارت مشار الملك از اول رمضان تا آخر شبها در وزارت ماليه اجلاس داشتيم و صحبت از رواج طلا ميشد ، عيار و وزن سكه‌هاى طلا معين شد و از تصويب مجلس گذشت . در نطق افتتاحيهء مجلس هشتم ، شاه استقرار واحد طلا را اعلان فرمودند از حبشه استخبار كردند كه ايران روى چه اصل ميخواهد طلا را رواج بدهد ، استفاده‌اى كه من كردم آن بود كه در سلام نوروز گفتم به حمد اللّه دورهء قند و شكر است و كارها سكه بر زر و كسى كه به لطف كلام برخورد شاهزادهء افسر بود ، بلى ! با توازن صادر و وارد مىشود پايهء پول را بر طلا نهاد ، اگر هوسك بگذارد .\r\nنتيجهء عملى مذاكرات يك ماهه تغيير اسم قران شد بريال كه اسپانيولى است و از پرتقاليها در جنوب ايران مانده بود معادل يك قران و ربع . قهر و آشتى مشار الملك و تيمور تاش را هم ديديم و ميانجيگرى كرديم .\r\n\r\nسهم‌بندى در تجارت\r\nدر اواخر هرسال شغل شاغل هيئت تشخيص صادرات و واردات و جبران كسر بودجه بود كه مىبايست بهروسيله تدارك كرد بلكه مازادى پيش‌بينى نمود از طريق ماليات مستقيم يا غير مستقيم مجال نمانده .\r\nدر ممالك ديگر كسر بودجه از طريق استقراض مىشود و تحميل فرع بر بودجه برسم استهلاك ، هنوز آن اعتبار براى ما نيست نه در داخله نه در خارجه ، در داخله نرخ گزاف است و اطمينان مفقود ، در خارجه پاى سياست در پيش مىآيد و وثيقه ميخواهند اين است كه همه‌ساله دست روى شعبه‌اى از شعب تجارتى گذارده مىشود و انحصارات جديد ايجاد ميگردد منجمله انحصار تجارت خارجى و فروش اجازه بتجار .\r\n\r\nاسكناس بانك\r\nبا تأسيس بانك ملى مىبايست اختيار چاپ اسكناس و انتشار آن بدست دولت بيايد پس از مذاكرات طولانى امتياز بانك شاهنشاهى براى انتشار اسكناس به 250 هزار ليره بازخريد شد در عوض بانك شاهنشاهى اجازهء معاملات رهنى محدود يافت بانك ملى اسكناس جديد چاپ كرد . ششم مرداد 1309\r\n\r\nاشياء عتيقه شهريور 1309\r\nدر لندن نمايشى از اشياء عتيقهء هر مملكت داده مىشود ، ايران در آن نمايش شركت كرد ، 270 قلم از بدايع صنعتى از خزانه و غيره بلندن فرستاده شد كه با طيارهء يونكرس به بوشهر و از آنجا با كشتى به لندن فرستاده شد خوشبختانه نه طياره پرت شد نه كشتى غرق .\r\nاز لندن آن اشياء را به پاريس بردند و از پاريس به موزهء ارميتاژ در پطرزبورگ ( لنين گراد ) و من العجائب بتهران برگشت .\r\n\r\nاستقراض دولت شوروى\r\nدر فروردين 1309 دولت يكصد هزار ليره بدولت روس بوعدهء چهل و پنج روزه قرض داد ، چندبار تجديد شد تا در 12 فروردين و 17 ارديبهشت و 26 تير 1310 تسويه شد .\r\n\r\n","description":"","footnote":"","page_name":" 387 ","page_number":419},
  {"content":"\r\n\r\nدولت روس قرض به انگليس داشت موعد رسيده بود و كسر داشتند درخواست كردند و مساعدت شد ، همان دولت ايران كه عاقبت براى 20 هزار ليره دست بدامان خارجه ميشد ، تفاوت عمده از از بركت نفت بود و حسن ادارهء اين دوره ، ترس و تزلزل دولت‌هاى سابق مانع بود كه كمبود مخارج مملكت را از ملت بخواهند .\r\n\r\nيازدهمين مجمع عمومى بين المللى 18 شهريور 1309\r\nافتتاح مجلس 10 سپتامبر 1930 ، در اين دوره هشت رئيس الوزراء 23 وزير امور خارجه شركت داشته‌اند نشستند و گفتند و برخاستند ، مذاكره در خلع سلاح و دستگيرى از اقليتها ( دول ضعيفه ) تشكيل كميسيونى براى ائتلاف اروپا به پيشنهاد وزير امور خارجهء فرانسه بريان ، خود او مأمور شد كميسيون را تشكيل بدهد  يَقُولُونَ بِأَفْواهِهِمْ ما لَيْسَ فِي قُلُوبِهِمْ . \r\nتقليل مواد مخدره ( باستثناى الكليات ) تعاون مالى ، از همه بامزه‌تر مطالعه در معاملهء شرقيان با زنان كه بمراتب در معنى بهتر از غربيان است و اين مطالعه در اروپا ضرورت بيشتر دارد كه زن را حيوانى باركش ساخته‌اند و به فعلگى بازداشته‌اند آن هم به نصف اجرت كه نصف ديگرش را بايد به تلاش شبانه تدارك كنند ، صحبتها هفتم دى به آخر رسيد و از نتيجه كسى چيزى نشنيد .\r\nدلواپسى اروپائى نسبت به حال زن از آن‌روست كه در مشرق زمين از صحبت زن در مجالس و رقص محرومند .\r\n\r\nمسافرت بلوچستان 1309\r\nمسافرت شاه در چهار جهت مملكت امرى است عادى ، مكرر بهرطرف تشريف برده‌اند و اوضاع را از نزديك مشاهده فرموده‌اند اين مسافرتها در تزئين ظاهر هرجا اثر كلى داشته است . مسافرت بلوچستان پس از تمشيت آن سامان از راه خراسان و قاينات اهميت مخصوصى دربرداشت چه بلوچستان تقريبا از تحت نفوذ دولت بيرون بود .\r\nپس از مراجعت مكرر اظهار تأسف از فقر و فلاكت مردم آن سامان ميفرمودند و به تأسف ميگذشت ، سابق در اين موارد يكدوسه سال معافيت از ماليات داده ميشد .\r\n\r\nوقايع اين دوره [ سالهاى ( 9 - 1307 ) 
  ]\r\n1307 ثبت املاك 11 مهر\r\nاجتماع قشقائى آبان و دى\r\nتوحيد لباس 6 دى\r\nنصب مجسمه در محمره 30 مهر\r\nافتتاح راه‌آهن جنوب 16 دى\r\nاختيار واحد ريال 27 بهمن\r\n1308 زلزله قوچان 12 ارديبهشت\r\nسيل تبريز 10 تير\r\nميسيون حجاز 19 مرداد\r\nتوقيف وزير ماليه 17 خرداد\r\nورود عنايت اللّه خان 2 مرداد\r\nافتتاح جامعه فروغى 8 شهريور\r\n1309 استقراض شوروى فروردين\r\nبانك فلاحتى 9 شهريور\r\nانحصار دخانيات 13 آبان\r\nانحصار تجارت خارجه 12 اسفند\r\nالغاى امتياز اسكناس 6 خرداد\r\nحفظ آثار عتيقه 12 آبان\r\nواگذارى تلگرافخانهء انگليس 11 اسفند\r\n\r\nنطق شاه در افتتاح مجلس هشتم 25 آذر 1309\r\nخوشوقتم از اينكه آنچه در مجلس قبل گفتم انجام گرفت ، آرزو داريم دورهء هشتم بدورهء اقتصاد معروف شود ، استقرار واحد طلا و حفظ ذخيرهء بزرگ مشوق اصلاحات اقتصادى بشود .\r\nتهذيب اخلاق عمومى و تحكيم ايمان و تقوى در جامعه بايد مورد توجه خاص بشود ! ! جلوگيرى از اسراف و تبذير چه در معيشت\r\n\r\n","description":"","footnote":"","page_name":" 388 ","page_number":420},
  {"content":"\r\n\r\nملى چه در عوائد دولت ( در جامعهء ملل سخن از حفظ اخلاق و منع لغويات رفته بود ما نيز هم بد نيستيم . )\r\n\r\nمعرفى كابينه 4 بهمن 1309\r\nفروغى خارجه ، داور عدليه ، تقىزاده ماليه ، اسعد جنگ ، اعتماد معارف صور پست و تلگراف ، منصور طرق ، سميعى اقتصاد ملى .\r\n\r\nبازديد خزانه\r\nگفته شد خزانه « 1 » دست‌خورده است ، ديبا مظنون بود ، شاه را خبر كردند و سر به خزانه زدند ، سراغ تاج نادرى را گرفتند ، خالى از تغيرى هم نبودند ، در صندوق اول نبود ، صندوقدار دست و پايش را گم كرد ، چند صندوق وارسى شد ، فقدان نمره و ثبت اين عيب را دارد بالاخره تاج درآمد در قفسه‌اى كه بود نهاده شد ، شاه در قفسه را قفل زد كليد را روى قفسه انداخت در موقع بيرون رفتن به من اشاره فرمودند كه تا آخر باش ، استنباط كردم كه ستارهء تيمور تاش در افول است ، ديبا چند روز بعد به كرمانشاه تبعيد شد و ديگر از او خبرى ندارم .\r\nاز فراشهاى هيئت يكى يك تخته از قالىهاى اندرون ناصر الدين شاه را خريده بود ، ده ذرع در پنج ذرع ، ظاهرا كسى مشترى نشده بود ، اعتماد دربار گفت براى چادر به كار مىخورد شما بخريد هشتاد تومان خريده بود من صد و ده تومان رعاية به او دادم و در اطاق من افتاده است امروز از طبقهء متوسط هم كسى آن قالى را در اطاقش نمىاندازد نخاله است و باصطلاح خرسك . شايد روز نوى ذرعى پانزده ريال خريده‌اند امروز اسرافى در فرش ادارات مىشود كه در عمارت شخصى ناصر - الدين شاه نميشد و بعضى مخارج ضرورى طرف توجه نيست . اثاثيهء وزارت خارجه را در برلن ديده‌ام به نهايت ساده است ، قاليهاى عمارت امپراتور آلمان در پوتسدام جنس متوسطى است كه مايهء تعجب من شد . هرون عمارتى مجلل ساخته بود در ملاقات به حضرت موسى بن جعفر عليه السلام گفت چطور مىبينى ؟ فرمودند اگر از مال خودت ساخته‌اى اسراف است و اگر از مال غير ، حرام است .\r\nساختمانهائى كه امروز مىشود در بنيان ضرورى است و در سازمان تفريط ، محلى كه در ماليهء مملكت داريم مفيدتر به مصرف ميتوان رساند جنجالى است كه صدا بصدا نميرسد .\r\n\r\nتقسيم فوايد عامه به سه ادارهء مستقل\r\nتجارت بعهدهء عبد اللّه ياسائى است ، فلاحت بعهدهء على اكبر خان حكيمى ، صناعت بعهدهء سيد مهدى خان فرخ .\r\nبلديه و طرق مورد اهتمام مخصوص است ، در توسعهء محلهء كاخ توجه فوق العاده است ابنيهء جديد و قصور عديده ساخته مىشود ، سنگلاخى امروز محله‌اى است .\r\n\r\nعزيمت وليعهد به سويس 16 خرداد 1310\r\nشاه توجه مخصوص به تربيت وليعهد بمقتضاى دورهء زمان دارند ، على عليه السلام فرمود فرزندان خود را بآداب زمان تربيت كنيد كه آنها دورهء ديگرى خواهند داشت و آن روى اخلاق ، عادات و تقوى است خصوص عادات كه در تغيير است و متأسفانه روى در بهترى ندارد .\r\nو الا حضرت عازم سويسند ، تا رشت در ركاب اعليحضرت خواهند بود كه از راه خلخال عازم تبريزند ، از رشت تيمور تاش در خدمتشان خواهند بود ، مؤدب الدوله ملازم دائم است .\r\nميبايست براى توديع به سعدآباد بروم ، قرآنى بازوبندى خط آقا صادق اصفهانى و بوستانى\r\n\r\n\r\n","description":"","footnote":"\r\n( 1 ) - درب خزانه مهر و موم است به مهر رئيس دولت ، وزير دربار ، خزانه‌دار و مستوفى خزانه . در حراج انبارهاى گلستان زير و بالاهائى شد و اشيائى حراج شد كه قابل نگاهدارى بود در اقدام به اين عمل با من شورى نشد . ديبا دستى در قمار داشته است ، از مجلل 25 هزار تومان مى - برد ، مجلل در اين‌موقع سكته كرد ، شاه امر فرمودند آن برد را به ورثه رد كرد .\r\n","page_name":" 389 ","page_number":421},
  {"content":"\r\n\r\nبه خط خوش و همان قطع همراه بردم و تقديم كردم ، تيمور تاش قرآن را گرفت به افسرى كه ملازم بود داد و شرط ادب نسبت به قرآن بجا نياورد خيلى متأسف شدم بلكه پشيمان ، نميدانم آن قرآن كه نزد من بسيار عزيز بود بدست كى افتاد .\r\nمن به نيت خود خواستم آن قرآن همراه وليعهد باشد و به حمد اللّه آن سفر بسلامتى برگذار شد .\r\n\r\nاختلاس در بانك ملى\r\nحسينقلى خان نواب تخلفاتى در بانك كشف كرده بعرض رساند ، معلوم شد معاملاتى بدون وثيقهء كافى شده و خساراتى وارد آمده است ، ليندن بلات رئيس بانك زياد مقيد به رعايت نظرات هيئت نظارت نبوده است و شايد متكى به تيمور تاش ، در هرحال اختلاساتى مسلم شد .\r\nليندن بلات به خيال گريز مىافتد به بهانهء مرض و معالجه با اجازه مسافرت مىكند فوگل نايب رئيس چاره را در فرار مىبيند ، شاه شخصا به بانك رفته و طلاى وثيقه را بازديد ميفرمايند نقصى نداشته است .\r\nفوگل بغتة مفقود الاثر مىشود ، آيرم در گاراژها معلوم مىكند كه دندانسازى آلمانى بدعوتى به بغداد رفته است تفحص مىكند هيچ‌جا او را در اتومبيل نمىيابند بعدها كاشف به عمل آمد كه در صندوق پشت اتوموبيل پنهان بوده است به اين تدبير از سرحد ميگذرد در بغداد معطل نشده به بيروت ميرود حال 70 نفر آلمانى در بانك مستخدمند .\r\nدولت ، فوگل را از حكومت شام ميخواهد وى ناچار انتحار مىكند .\r\nاين واقعه از براى آلمان نهايت اهميت را داشت عدهء كثيرى متخصصين آلمانى در ادارات ما كار ميكنند بطوريكه مىشود گفت سياست آلمان در ايران رو به غلبه دارد و بانك ملى قلب اقتصاد است .\r\nليندن بلات از راه قانونى ملجاء شده با وكيل مدافعى بتهران آمد به 18 ماه حبس و 7000 ليره و 46 هزار ريال محكوم شد ( 63 هزار تومان )\r\nجرم ليندن بلات با 18 ماه حبس چه تناسب دارد من نمىدانم ، 15 يا 20 عقود جارىترى هستند كدام ترازو 18 را به سنجش درآورده است ، اين است كه قوانين مجازات پاورقى ندارد .\r\nسفير آلمان را ديدم كه از رئيس بانك شاهنشاهى امتنان داشت كه در اين قضيه كرم‌كشى نكرد .\r\nتقىزاده در مجلس قضايا را عنوان كرد ضمنا گفت از غلطكارى دو نفر حكومت بر اخلاق ملت آلمان نميشود كرد ، متأسفانه حكومت بر اخلاق بشر بطور كلى نميشود كرد و  قَلِيلٌ مِنْ عِبادِيَ الشَّكُورُ . \r\nدر همان جلسه كنترات يكنفر آلمانى براى ماليه بتصويب رسيد .\r\nدولت باز يكنفر آلمانى را بتوسط سفارت خودمان در برلن برياست بانك اجير كرد ، هرست نامى معين شد .\r\nشهرت هم كرد كه خانم تيمور تاش ليره را در بازار سفيد ميخريده و در بازار سياه ميفروخته من در صحت خبر ترديد كردم رندى گفت غير از اين باشد اين مخارج گزاف از كجا مىشود .\r\n\r\nحادثهء غيرمترقبه\r\nدر روزنامهء مصور مونيخ شرحى با نقش و نگار در عنوان قيصر بىنام و نشان منتشر شد نگارنده لئوماتياس و مضمون آنكه پهلوى را تبار معروفى نيست در رياست قراولان سفارت آلمان از گراف كواك ضربتى خورده است .\r\nسران سلسله تبارشان جوهر ذاتى است بقول ناصر خسرو :\r\n گرد گران را شرف به آل و تبار است * من شرف و افتخار آل و تبارم \r\nاز وزارت خارجه به سفير آلمان كه تازه‌وارد شده است اخطار مىشود و از عقبات آن اظهار نگرانى .\r\n\r\n","description":"","footnote":"","page_name":" 390 ","page_number":422},
  {"content":"\r\n\r\nدر اطراف مسئله قلمفرسائى خالى از حقيقت هم چنان كه شيوه مغرض است شده بود ، از سفارت برلن برحسب وظيفه نسخه‌اى بتهران فرستاده شد ، خاطر پهلوى را بىاندازه آزرده كرد در تغير متخصصين آلمانى را از قورخانه جواب گفت و از وزارت خارجه آلمان تقاضاى جبران شد .\r\nدر آلمان به اخبار روزنامجات درجهء دوم و سوم اعتنائى نيست ، سوابق تاريخى هم در دست است . افسرى رنجيده شرحى در مذمت فردريك كبير نگاشته مقابل دربچه دفتر را به ديوار نصب كرد فردريك ديد و مردم ازدحام كرده ميخواندند ، گماشته‌اى را فرستاد خبر بياورد ، رفت برگشت و جرأت نميكند مضامين ورقه را بگويد ، فردريك ميگويد هرچه هست بگو ، ميگويد ، ميفرمايد برو ورقه را بكن زيرتر نصيب كن كه خلق در خواندنش زحمت نداشته باشند .\r\nليث صفار يا سبكتكين هم از خانواده نبودند ، نادر پسر پوستين‌دوزى بود ، ناپلئون كى بود ؟ روزنامهء كلادراداج بيسمارك را سرى بىمو ميكشيد و از براى او سه شاخ ميگذارد بهرحال بازى آزادى اين سرشكستن‌ها را دارد .\r\nدولت آلمان را قانون در اين موارد دست بسته است ، دولت سفارت خودش را از برلن احضار كرد و امور را بدولت ايتاليا باز گذارد ، دولت آلمان هم سفارت خودش را از تهران خواست ببرد كه روابط يكطرفى نميشود ، دولت با اين تهديد فقط فرزين و مستشار سفارت را احضار نمود عنوان سفارت محفوظ ماند و مداخلهء ايتاليا موقوف شد و اين مذاكرات سبب تعويق شرفيابى سفير آلمان ويپرت فن بلوشر كه 27 روز معوق ماند گرديد .\r\nمقارن اين احوال روزنامهء پيكار در برلن هم از اوضاع بد مىنوشت و مزيد بر علت شد علوى مدير روزنامه را از برلن تبعيد كردند ، فرخى هم كه شورى در سر دارد جاى او را گرفت و نهضت را منتشر كرد تيمور تاش كه از سفر مشايعت وليعهد مراجعت كرده بود بسفارت آلمان گوشزد كرد كه احتمال بستن درب مدرسهء آلمانى ميرود و طلاب ايرانى از برلن بجاى ديگر انتقال خواهند يافت ، آلمان كانون ترويج كمونيستى شده است فرخى مرد ناراحتى است .\r\nدر اين اثنا كابينهء برلن تغييرى كرد كه رعايت دموكراسى خشك نمىكرد فرخى را از آلمان عذر خواستند به ايران آمد و مورد مزاحمتى نشد . سفير آلمان گفت اگر فرخى مستحق عفو است ، روزنامه‌نگار آلمانى مستحق‌تر است .\r\nدر نتيجهء مذاكرات ، دولت آلمان روى حواشى خالى از حقيقت مقاله ، روزنامهء مصور مونيخ را شش ماه از انتشار ممنوع مىكند .\r\nسفير آلمان پس از 27 روز معطلى بار مىيابد ، شاه قدرى از تغييرات در ايران صحبت ميفرمايند ، سفير هم از وسعت خيابانها و عمارات جديد تمجيد مىكند ، در ضمن شاه ميفرمايند من دوستى آلمان را محترم ميشمارم بايد نگذارد در آن اخلال پيدا شود ، سفير هم به توجه مخصوص هيندنبورگ به ايران اشاره مىكند ، رسيده بود قضائى ولى بخير گذشت .\r\nمنجمله شاه از سابقهء سفير در ايران ميپرسد ، ميگويد در كرمانشاه نماينده بودم ميفرمايد اوقات ناهموارى بود ، آن اوقات ايران ضعيف بود ( حالا قوى است ) سفير ميگويد شهر بطورى تغيير كرده است كه من نشناختم از شولن بورگ سفير اسبق تمجيد ميفرمايند .\r\nتأسيس مدرسهء آلمانى در سنهء 1906 شد ، مدرسه اهميت كلى دارد و باب نفوذ علمى است . در اين مواقع براى رعايت قانون روابط دو دولت را نميشود برهم زد پس از جنگ بين الملل مدرسهء آلمانى بمدرسهء حرفه و صنعت مبدل شد و از انفع مدارس بود برياست دكتر اشترونگ . مدارس ديگر مؤسسات بيگانه در باطن قصد تخريب ديانت ما را داشتند كه بر ديانت خودشان مزيات دارد .\r\n\r\nرقعهء ارفع الدوله 25 تيرماه 1310\r\nفدايت شوم ، چون مراتب الطاف و عنايات حضرت اشرف اعظم دامت عظمته را نسبت به خود با على درجه ميدانم دو نمره از روزنامهء مصور اينجا را كه حاوى شرح جشن پنجاه سالهء خدمات سياسى بنده است تقديم محضر انور مينمايم . در نتيجهء اين جشن به تمام دنيا ثابت شد كه در سال 1923\r\n\r\n","description":"","footnote":"","page_name":" 391 ","page_number":423},
  {"content":"\r\n\r\nمسيحى ايران با يك رأى منفرد در مقابل انگليس جامعهء ملل را از زوال نجات داد و هرقدر كه از آن تاريخ تاكنون و از اين تاريخ به بعد در جامعهء ملل در منع جنگ و خونريزى و اصلاح ذات البين و ساير اقدامات انسانيت پرورانه به عمل آمده و خواهد آمد جامعهء ملل و عالم انسانيت بايد مرهون منت ايران باشند . جناب سراريك درومند رئيس دار الانشاى جامعه و جناب دكتر اريك نمايندهء اول فنلاند كه ژنرال قنسول استكهلم از قول او در نطق خود ميگويد كه بنده جامعهء ملل را از زوال نجات دادم هردو بعد از مطالعهء اين روزنامه‌ها رسما به بنده تبريك گفتند و مندرجات روزنامه را تصديق كردند . اينك سواد مراسلات معزى اليهما را براى استحضار خاطر مبارك تقديم مينمايد زياده ايام عظمت مستدام باد ، رضا .\r\nمكتوب جناب پرنس ارفع را عينا به ياد خدمات برجستهء ايشان ياد ميكنم كه مزيد رسايلى باشد كه خودشان انتشار داده‌اند . متأسفانه برحمت ايزدى پيوسته‌اند و رستاخيزها را بعد از خودشان نديدند ، جامعهء ملل از بين رفت و تمدن آتشى افروخت كه دودش قرنها از چشم انسانيت بيرون نخواهد رفت مگر طوفان نوحى اين طغيان تربيت را از خاطر ملل محو كند و اين مايهء كثافت را از زمين بشويد باز درياها ملوث خواهد شد . ( 15 اسفند 25 ) .\r\nدر فرانسه روزنامه‌اى چاپ مىشود باسم مائه ( سيكل ) رندى ورقى از آن روزنامه را به مصرف معين رسانيده و بموقع كنايتى به مائهء حاضر بفكرش رسيده است كه گراور شد صفحهء 346\r\n\r\nمبادلهء عكس\r\nفروغى كه از جامعهء ملل مأمور آنكارا شده بود عكس شاه را حامل بود ، در دى ماه 1310 خدمات خود را در تسويهء قضاياى سرحدى انجام داده مراجعت نمود ، توفيق پاشا وزير خارجهء تركيه در معيت او بتهران آمد و عكس غازى را براى پهلوى آورد ، چند روزى كه در تهران بود در عمارت سردار اسعد از او پذيرائى شد .\r\nدر ملاقات به او گفتم در اين قرن چهار نفر گوى از ميدان شهامت بردند ، موسولينى ، غازى پهلوى و هيتلر . اميد است سياست قرار بگيرد « 1 »\r\n\r\nكارخانهء قندسازى 1310\r\nفروغى در وزارت فوايد عامه فاتح را به اروپا فرستاد كه در اطراف كارخانجات افزارسازى مطالعه به عمل بياورد و با رسم تجارت امروزه ضرورتى نداشت و سبب تأخير شد و شرحى از دفتر مخصوص به من نوشته شد كه علت تأخير خريد كارخانه چيست ؟ شما كه در امر قند عقيده اظهار كرده بوديد و من پيشنهادى بعرض رسانده بودم . بارى بهرجهت جوابى دادم وزراء مستقيما با شاه مذاكراتى ميكنند فقط راپرتى به هيئت مىآوردند كه بعرض رسانديم تصويب فرمودند من پس از رفتن فاتح از مسافرت و قصد او مطلع شدم و از دادن توضيحات خوددارى دارم ، توجه شاهانه از تجار تشويقى كرده كارخانهء كهريزك را داير كردند .\r\nبا ترتيبى كه در فرنگ هست سفارش كارخانه مأمور مخصوص نميخواهد ، نميدانم چه منظور بود . بصيرى لازم است كه بداند چه سفارش بدهد . ريسمان‌ريسى را مرحوم صنيع الدوله بسفارش كتبى خواست ، در افتتاح كارخانهء كرج از طرف وزارتخانه خطابه‌اى تدارك شده بود و در مقدمه شرح مبسوطى در تمجيد از پيشرفتها . شاه متغير شدند كه تظاهر ميكنيد و خطابه خوانده نشد و اين خود تظاهرى فوق تظاهر است . نمايندهء كمپانى اشكودا در تهران با من داخل مذاكره شد و بتوسط او كارخانهء كرج خريدارى بدون آنكه مأمورى مخصوص باروپا برود . پس از اتمام قرارداد پيغام كرد على الرسم كارخانه صد سه حق العمل ميدهد گفتم از قيمت كسر كن بشاه عرض كردم و نميدانم آن صد سه به كى رسيد چون تمركزى در كار نيست .\r\nبعقيدهء من ميبايست در ايران قند از نيشكر ساخته شود آن هم در مازندران و خوزستان ،\r\n\r\n\r\n","description":"","footnote":"\r\n( 1 ) - از اين چهار نفر يكتن سر بسلامت بگور برد كه همان غازى بود .\r\n","page_name":" 392 ","page_number":424},
  {"content":"\r\n\r\nفرصتى مىخواست . چغندر را نزديكتر به كار دانستند گرفتن قند از چغندر مازندران عملى نشد و در ساير نقاط كم‌آبى و زحمت به عمل آوردن چغندر سبب گرانى قند شد . در اروپا زراعتها ديمى است .\r\nنيشكر از زمان ميرزا تقى خان در مازندران باقى و خودرو است . كارخانهء مازندران را آخر بورامين انتقال دادند فعلا در ورامين ، كرج ، كهريزك و كنار بند امير در فارس كارخانه‌هاى قند داير است و حاجت مملكت را نميدهد باز بايد تدارك نيشكر كرد .\r\n\r\nاحضار نصر الملك از بغداد\r\nپاكروان محرمانه به من گفت شاه بتغير فرمودند كمال هدايت را از بغداد بخواه ، در دههء عاشورا بود گفتم چند روز تأمل كن با تيمورتاش صحبت كردم گفت من چيزى بعرض نميرسانم تعجب كردم كه چيست . در موقعى كه شاه از تكيه مراجعت ميفرمودند عرض كردم همچو معلوم است كه خاطر مبارك از كمال هدايت رنجيده است ؟ فرمودند بلى و بلى آب‌بردارى بود . عرض كردم كمال هدايت از مستخدمين تربيت شده است ، سكوتى فرمودند پس از لحظه‌اى فرمودند براى خاطر شما سه ماه ديگر باشد . به نصر الملك نوشتم در بغداد نشسته‌اى و هيچ نميگوئى مأمورين خارجه بايد سعى كنند اخبارى از آن قبيل كه در روزنامه‌ها نيست بدست بياورند ، راپرت بدهند . راپرتى فرستاد شخصا بشاه دادم و التيامى شد .\r\nدر اين اثنا از لندن تلگرافى رسيد ، وزارت خارجه ملاقات نصر الملك را با كميسر عالى حكايت و اظهارات وزير مختار خودشان را تأييد نموده ميگويد اگر اين ميسيون براى رفع اختلاف است و تحبيب جاى نگرانى است كه به اين رويه مقاصد دولتين حاصل شود نمرهء 110\r\nالبته نصر الملك تمكين صرف نداشته است ، اخوىزادگان من نصر الملك حسنعلى خان و فهيم الدوله مصطفى قلى خان به من بىلطفند و دانسته شده است . اين قضيه را براى آن نمىنويسم كه بدانند من در حفظ الغيب كوتاهى نميكنم ، نه دربارهء آنها . در حق هيچكس . همچنين حفظ الغيب فهيم الدوله را در مأموريت سويس كرده‌ام و پاكروان وارد مسئله بوده است بفضل خداوند از هيچكس در هيچ مورد سعايت نكرده‌ام در غزلى گفته‌ام و شايد اغراق نباشد .\r\n محبت همه‌كس را بدل گرفتم من * محبت من بيدل به هيچ دل ننشست \r\n\r\nمسافرت ملك فيصل ارديبهشت 1311\r\nسوم ارديبهشت ملك فيصل بتهران وارد شد در قصر ابيض از او پذيرائى به عمل آمد ، نورى پاشا رئيس الوزراء ، رئيس تشريفات و آجودان مخصوص ملازمند ، مدير مطبوعات نيز همراه است . در بازديد مجلس ملى پهلوى با وى مصاحبت كرد ، در طى مجالس بعضى مسائل جارى بخوشى فيصل يافت مجالس آراسته به تجليل پادشاه ترتيب يافت منجمله در عمارت بلديه .\r\nمقارن اين احوال تاكور شاعر معروف هندوستان بمصاحبت دين شاه بتهران آمد ، از او در يكى از عمارات مجلس نيكو پذيرائى شد و ارباب كيخسرو پذيرا بود ، در كليساى آمريكائى دوشنبه 22 ارديبهشت با دين شاه ملاقات اتفاق افتاد ، معروف بود خيال توطن در ايران دارد ، در ملاقات خصوصى مكدرش ديدم ، از تشويق در قبول آداب اروپائى و از اوضاع عدالت مأيوس بود .\r\nفيصل تا 15 شهريور در تهران مورد تجليل و تكريم بود او را مردى آراسته بجا آوردم خانم تاگور همراه او بود ليكن آفتابى نميشد .\r\n\r\nفوت مستوفى 6 شهريور 1311\r\nدر زمان فتحعليشاه مركز سياسى تبريز بود سفراء در تبريز مىزيستند به همين جهت هم بيشتر اعضاى وزارت خارجه آذربايجانى بودند .\r\nحكايت ميهمانى و تعرض قائم مقام و خدمتگزارى ميرزا حسن پدر ميرزا يوسف را محمد شاه نوبتى براى ناصر الدينشاه ميخوانند ، ميرزا يوسف كه در آن‌وقت بيكار بوده است احضار و بشغل خود منصوب مىشود . بارى همان احترام را ناصر الدين - شاه براى ميرزا حسن هم منظور ميداشت دوازده ساله بود كه ميرزا يوسف مرحوم شد جبهء مرواريد خلعت يافت و به منصب پدر مفتخر شد ، ميرزا هدايت وزير دفتر از او پيشكارى ميكرد . خطاب\r\n\r\n","description":"","footnote":"","page_name":" 393 ","page_number":425},
  {"content":"\r\n\r\nشاه به ميرزا يوسف « آقا » همان خطاب ميرزا حسن تعلق گرفت .\r\nدر اواسط سن سالى چند در پاريس بسر ميبردند ، شنيدم هر روز ده دوازده نفر از ايرانيها كه در پاريس بودند بر سر سفرهء آقا حاضر ميشدند كه به دولت هنگفت ميرزا يوسف در اين مسافرت شكست افتاد . در سفر دوم مظفر الدينشاه كه من در برلن براى كار عكاسى و گراور توقف كرده بودم روزى باتفاق آقا و احتشام السلطنه گردش ميكرديم و مدتى بود مستوفى در فرنگ بودند ، احتشام السلطنه « در به تو ميگويم ديوار تو گوش كن » به من گفت چه آمده‌اى و اينجا بى خود معطلى بايد رفت در مملكت كار كرد ( خودش به اين اعتقاد نبود ) گفتم يك برادر من وزير تلگراف است يك برادرم داماد مظفر الدينشاه عموى من وزير علوم است براى من مقام و مجالى نيست ، آقاى مستوفى كه يگانه فرزند مستوفى الممالك مرحومند بايد بتهران تشريف بياورند كه مصدر كارهاى مهم خواهند بود من هم گوشه‌اش را بگيرم . چندى بعد آقا بتهران تشريف آوردند و هميشه مورد توسل دولت و ملت بودند ، مكرر رئيس الوزراء شدند از درستى و وطن‌پرستى ايشان استفاده ميشد و در معنى شاخص ملت محسوب ميشدند . وقتى پهلوى به صاحب اختيار غلامحسين غفارى گفته بود به رفيقت بگو اين اندازه بملت تكيه مكن ، ملتى در كار نيست . حقيقت جاى تأسف است كه همينطور است بستگى در مردم ما نيست ، افرادند .\r\nمختصر بگويم ميرزا حسن مستوفى رحمت اللّه عليه مردى بود رؤف ، مهربان ، در دوستى ثابت و از دشمنى روگردان ، بدى مىديد خوبى ميكرد ، مناعت داشت ، تكبر نداشت گفتند كم‌اراده است ، اراده و ثبات‌رأيى كه او در جنگ بين الملل در مقابل سفارتين بظهور رساند در قوهء هيچيك از رجال قوم نبود چون در خواهش به پيمانه قائل نيستند به بهانه ايراد مىگيرند . چون ملت نمىدانند چه مىخواهند متصديان امور هم نمىدانند چه كنند بىراه ميروند به منزل نمىرسند به چپ و راست مىزنند .\r\nآقاى مستوفى تكسر قلبى داشتند ، شايد حفظ صحت لازم را نمىفرمودند ، روز ششم شهريور در امامزاده قاسم ميهمان سردار فاخر بودند ، بدون مقدمه از صندلى افتادند و داعيهء حق را لبيك اجابت گفتند ، جنازه را به اختياريه كه محل توقفشان بود آوردند و از اختياريه بمشايعت خاص و عام به ونك ملك خودشان بردند و در جوار پدر بزرگوار به خاك سپردند رحمت اللّه عليه از اختياريه تا ونك مشايعين مسلمان بوديم در ونك دستجات ارامنه با علم پيش آمدند و جلو افتادند .\r\n\r\nالغاى امتياز دارسى 6 آذر 1311\r\nبطوريكه قبلا اشاره شد چندى است شاه به تيمور تاش خوب نگاه نميكند ، روزى در افسردگى در هيئت اين ابيات را برخواند « 1 » و از فردوسى مىدانست .\r\n يكى ابلهى شبچراغى بجست * كه با وى بدى عقد پروين درست\r\nفزون‌تر ز ماه و ز خورشيد بود * سزاوار بازوى جمشيد بود\r\nخرى داشت آن ابله كوردل * بجانش بدى جان خر متصل\r\nچنين شبچراغى كه نايد بدست * شنيدم كه بر گردن خر ببست\r\nمن آن شبچراغ سحرگاهيم * كه روشن كن از ماه تا ماهيم\r\nو ليكن مرا بخت ابله شعار * ببستست بر گردن روزگار \r\nگفتند كه در غرور يا از حواس دور از او تراوش كرده باشد كه :\r\n رستم يلى بود در سيستان * منش كرده‌ام رستم داستان \r\n\r\n\r\n","description":"","footnote":"\r\n( 1 ) - در مقدمهء فردوسى چاپ امير بهادر ، اديب الممالك من الغرائب اين اشعار را بنام فردوسى نگاشته در شاهنامه نيست و بكلام فردوسى نمىماند . در تذكرهء محمد طاهر نصرآبادى باسم ملازمانى يزدى ضبط است كه ديوان خواجه را مصدر گفتار قرار داده است نزد شاه عباس برد كه خواجه را جواب گفته‌ام فرمودند جواب خدا را چه ميدهى ؟\r\n","page_name":" 394 ","page_number":426},
  {"content":"\r\n\r\nليكن مطلب اين نيست .\r\nدر قضيهء طوفان نوح آورده‌اند كه خر عقب مانده بود هراسان مىآمد كه به كشتى نوح برسد در حالىكه نوح ميخواست در را ببندد فرياد كرد بيا بيا دنيا بىتو صفائى ندارد گويند گوش خر بخارى گرفت دراز شد .\r\nبسعى تيمور تاش در 1310 انحصار تجارت ترياك به امين التجار اصفهانى داده شد و گفته ميشد كه خر كريم را نعل كرده است .\r\nدر 1311 كمپانى نفت خبر داد كه سهم دولت از نفت در 1310 ، 200 هزار ليره شده است در صورتىكه 700 و 800 هزار تا يك ميليون بود تيمور تاش بلندن رفت كه در ضمن كارها با رئيس نفت صحبت كند نتيجه بدست نيامد در مراجعت چند روزى در مسكو معطل شد معروف شد كيف كاغذ او مفقود شده است اسمى هم از پاكروان برده شد پس از مراجعت تيمور تاش ، كدمن « 1 » رئيس كل نفت ( در كارهاى ايران ) بتهران آمد در هر موقع كه بتهران مىآيد تيمور تاش از او ميهمانى مىكند اين نوبت چون نوبتهاى ديگر منهم بودم و بعد از شام نمىماندم دو روز بعد در ملاقات ، شاه از من پرسيد رئيس نفت چه صحبت مىكرد ؟ عرض كردم قبل از شام فرصت صحبت نيست و بعد از شام من نبودم .\r\nشاه دوسيهء نفت را خواسته است ظاهرا چند روز هم گذشته شب ششم آذر تيمور تاش دوسيه را به هيئت آورد ، شاه تشريف آوردند و متغيرانه فرمودند دوسيه نفت چه شد ؟ گفته شد حاضر است . زمستان است ، بخارى مىسوزد ، دوسيه را برداشتند انداختند توى بخارى و فرمودند نميرويد تا امتياز نفت را لغو كنيد ، تشريف بردند ، نشستيم و امتياز را لغو كرديم ، وزير خارجه به جكمن مدير مقيم اخطار كرد ، از سفارت اعتراض آمد ، تيمور تاش جوابى لايق نوشت كه وزير آلمان تمجيد كرد .\r\nنوشتيم منافع دولت محفوظ نيست لهذا امتياز را ملغى كرديم و براى قرارداد بهترى از مذاكره مضايقه نيست جواب سفارت هم در همين لحن داده شد .\r\nچند روز بعد تيمور تاش توقيف شد من در صحبت تمجيد وزير آلمان را بعرض رساندم فرمودند تو كه با تيمور تاش هم‌عقيده نبودى ؟ عرض كردم حالا هم نيستم اما حقايق را بايد بعرض برسانم ضمنا گفتم گيوم دوم كه به بيسمارك كم‌لطف شد گفت بر سر ملك خود برود .\r\nاز لندن خبر رسيد كه در تايمز يا روزنامهء ديگر نوشته بودند كيف كاغذ تيمور تاش بدست آمد و كشف شد كه بست و بندى با شوروى داشته است ، راست يا دروغ معلوم نشد و من از شاه چيزى نشنيدم . مطالب رايج در اين دوره محرمانه است تا چه رسد بمطلبى كه يك‌سرش در لندن است و يك‌سرش در مسكو . سوء ظن همه قسم شد آنچه مقرون به صحت بود تيمور تاش قصدش از صحبتهاى مسكو ترساندن انگليس بوده است . در كار نفت تفسيرات ديگر كردند ، مصارف انگليس را اهل خبره 42 ميليون ليره ديده بودند و كمپانى آلمانى حاضر بود بدهد اگر تغيير كلى مسير ميبود امتياز نفت براى آلمان صد ميليون ارزش داشت .\r\nكار تيمور تاش بمحاكمه كشيد ، صحبت از مبالغ گزاف ميرفت روز 23 اسفند مقبل وكيل او نزد من آمد كه تخفيفى از شاه تقاضا كنم ، روز 24 اسفند تولد شاه و افتتاح مجلس است پس از برگذار شدن تشريفات مجلس شرفياب شدم عرض كردم عنقريب اولاد تيمور تاش متوسل بخاكپاى مبارك خواهند شد و امر خواهند فرمود براى آنها فكرى بشود زمينه‌اى كه محكمه برداشت كرده است گزاف است فرمودند خيال كردم براى تبريك آمده‌اى ؟ عرض كردم زمين و آسمان تبريك مىگويند ، فرمودند رجوع بعدليه كرده‌ام هرچه حكم كنند .\r\nدر اين اثنا كاراخان بتهران آمد ، تسويهء بعضى امور معوقه بهانه بود و توسط از تيمور تاش\r\n\r\n\r\n","description":"","footnote":"\r\n( 1 ) -  Cadman \r\n","page_name":" 395 ","page_number":427},
  {"content":"\r\n\r\nنشانه ، مزيد بر سوء ظن شد .\r\nظاهرا شاه از سفير افغانستان پرسيده بودند كه سفراء در قضيهء الغاى امتياز نفت چه ميگويند ؟\r\nتصور نميكنند كه من در فسخ قرارداد محق باشم ؟ سفير ميگويد منتظر نتيجه هستند ميفرمايند حاضرم كار با انگليس به اسلحه بكشد ولو جانم در خطر باشد .\r\nدر هوش ، فراست ، پشتكار ، مجلس‌آرائى ، چاره‌جوئى ، نكته‌سنجى تيمور تاش انگشت ايراد نميتوان گذاشت . بىپروائى ، بآب‌زنى ، هوس‌رانى هم بافراط داشت خشونتش بيش از ملاطفت بود و اواخر بىغرورى نمينمود دچار بعض عادات هم بود كه گاه آنهمه معلومات را در پرده مى - افكند ، چه بحث بر كسى در حالىكه نداند چه ميگويد و چه ميگويد و چه مىكند ، در گيلان اتوموبيل بر ميگردد جمعى بىگناه بدار آويخته ميشوند  إِنَّمَا الْخَمْرُ وَ الْمَيْسِرُ   رِجْسٌ مِنْ عَمَلِ الشَّيْطانِ  واى به آنكه ترياك هم ضميمه بشود .\r\nدعوتهاى رسمى را كه سفراء در يك‌شب از من و تيمور تاش مىكردند به دو شب قرار دادند .\r\nشبى من و بعضى از وزراء و شبى تيمور تاش و بعضى ( فيروز ، داور ) البته با حضور من دعوت زن ايرانى در سفارت ممكن نبود و هنوز رفع حجاب نشده بود من بعد از شنيدن اين قصه كم‌كم به بهانهء كسالت دعوت‌ها را عذر مىخواستم .\r\nبخار نفت از ديرگاه در باكو و اردبيل تراوشى كرد چنان كه در آن حدود شعلهء آتش مستمر بود و آتش‌پرستى در ايران از آنجا پيدا شد .\r\nدر شوشتر نفت سيال از زمين مىجوشيد ، در كركوك شعلهء كبود رنگ در اثر انفجار نفت دائم بود ، تكميل مكانيك و افزار وسيله بدست داد كه نفت را از اعماق زمين بيرون بكشند از اكناف كره چشم به روى نفت باز است و دستها دراز ، ايران هم بايد چشم بمالد كه اين يگانه سرمايهء طبيعى را برايگان از دست ندهد . سياح معروف سون هدن مىنويسد ايران از هرجهت بىبهره است مگر از جهت صحراى بىآب و علف ، نميدانست زير اين صحرا انبار طلا خوابيده است .\r\nدر سنهء 1279 ( 1901 ) دارسى نامى به خيال افتاد در قصر شيرين مته به زمين نهد ، قراردادى با دولت بست شصت ساله كه از منافع حاصله 200 هزار سهم بدولت بدهد و صد 16 از لب عايدات و 20 هزار ليره نقد .\r\nدر قصر شيرين به نتيجه نرسيدند با شركت نفت بر ما شريك شد ، مته را در مسجد سليمان به كار انداختند در عين يأس به رگى برخورده چشمها كه از سنگينى خرج بيهوده سياهى ميرفت به روى شاهد مقصود روشن شد در 1287 ( 1909 ) كمپانى موفق شد مؤسسه را تكميل نمايد .\r\nبمرور دولت انگليس از اسهام كمپانى خريدارى نموده اينك سهم شير ميبرد و در حفظ آن تپش قلب دارد .\r\nدر جنگ بين المللى اول كلين « 1 » از افسران آلمان موفق شد خسارتى به مجراى نفتى كه به دريا ميرود وارد بياورد نه آنقدر كه خسارت مؤثر به كشتىرانى انگليس وارد بشود .\r\n\r\nمعرفى رجال ما در سفارتخانه‌ها\r\nسالمان پتروسكى سفير روس گويد تيمور تاش فعال و سياسى است تا زن و ورق چه بروز او بياورد ، فروغى مرد نظر است و در عمل سست ، داور هوشيار است اما فاقد اسلوب .\r\nسفير آلمان بر آن است كه فروغى دانشمند است و در عمل نرم ، تقى - زاده را روح بزرگ در قالب كوچك ميداند ، منصور الملك را گويد تودار است و شناخته نميشود داور را گويد در فن خود ماهر است و در معاشرت سرد ، صور خوش‌برخورد است و شوخ ، سردار\r\n\r\n\r\n","description":"","footnote":"\r\n( 1 ) - اين كلين همان است كه بتبريز آمد و ميخواست دنبال اردو به اهر برود و باز در حكومت من در فارس باتفاق سفير فرانسه لوكنت بشيراز آمد .\r\n","page_name":" 396 ","page_number":428},
  {"content":"\r\n\r\nاسعد اهل صحبت است و شكار و از نظام بىاطلاع ، تيمور تاش مجلس‌آراست و حوزه گرم‌كن و در سياست چاره‌جو .\r\nدر سفارتخانه‌ها صحبت از بلبل هم ميشده است گفتم بلبل كيست ؟ معلوم شد بواسطهء دوستى تيمور تاش باديبا او را در ميهمانيها دعوت مىكنند و بلبل اسمى بوده است كه تيمور تاش به زن ديبا نهاده بوده است و به همين مناسبت ميهمانى رسمى را به دو شب قرار داده بودند .\r\nبهرحال تا تيمور تاش بود چرخ دولت و مجلس به آرامى مىچرخيد در تمام دوره‌ها از خراسان وكيل ميشد ، وزارت فوايد عامه و عدليه ميكرد و از براى وزارت دربار اين دوره ساخته شده بود ، شايد شاه از بازيگران در دورهء تغييرات اساسى نگران است و از بعضى روگردان ، خوش نداشت كسى زياد رشد كند حتى اگر حكام قبول عامه مىيافتند بولايات سركشى ميكردند اوضاع را مطالعه فرموده و مدعى را بتهران ميآوردند .\r\nدر كار تيمور تاش چون نصرت الدوله حاجت به رجوع بمجلس نبود وزير دربار خارج از حوزهء كارمندان رسمى است . براى محاكمهء وزراء تصويب مجلس لازم است .\r\nدر اين دوره از وكلائى چند سلب مصونيت شد ؛ جواد امامى ، اسمعيل عراقى ، اعتصام - زاده و رضاى رفيع كسى اسم شاه بر زبان مىآورد يقه‌اش را مىچسبيدند كه منظورت چه بود و گاهى هر محمل كه ميخواستند به آن مىبستند و راه دخلى براى مأمورين بود .\r\n شده بر بدى دست ديوان دراز * ز نيكى نبودى سخن جز براز \r\nكار به جائى كشيده كه شاه طالب ايمان به خودش است و كلمهء خدا شاه ميهن شاهد مدعا ، بالجمله تيمور تاش در محكمه به اخذ 1712 ليره از حاجى امين و باز 200 هزار ريال محكوم شد سه سال حبس و محروميت از حقوق اجتماعى . ( تناسب نداشت )\r\nروزى شاه به حبس ميروند ، مختصر وسايل آسايش و نظافت كه براى او مهيا بود امر ميكنند بيرون بريزند ، بارى آفتاب حيات او بهروسيله روز 9 مهر 1312 خاموش شد كسان او را خبر كردند ، جنازه را بدون هر تشريفاتى به امامزاده عبد اللّه برده به خاك سپردند خداوندش بيامرزد .\r\n جهانا چه بىمهر و بدخو جهانى * كه با كس نسازى و بر كس نپائى \r\n\r\nچراغ برق تهران\r\nدر تابستان 1310 تيمور تاش باتفاق داور و حسين خان و يار آشناى من در قلهك با نمايندهء كمپانى بلژيكى نشستند و قراردادى براى چراغ برق تهران تنظيم كردند ، سر شبى تيمور تاش قرارداد را آورد به هيئت كه نخوانده پاراف شود كه بعرض رسيده تصويب فرموده‌اند ( فورمول رايج ) مسئله قدرى بىرويه به نظر آمد ، بداور گفتم من كه نميدانم در اين قرارداد چه نوشته شده است ، شما ميدانيد بايد اول شما پاراف كنيد بعد من به اعتماد بشما پاراف خواهم كرد و چنين كرديم ، پس از توقيف تيمور تاش كمپانى آمد كه وسايل فراهم شده است ، فروغى وزير خارجه امتيازنامه را آورد كه امضا شود خوانده شد چند فصل آن را من نپسنديدم سلب اختيار دولت در امور كمپانى و صد بيست از اجزاى كار بلژيكى باشند كه مجال براى ايرانى برياستى نمىماند ، قيمت برق به اختيار كمپانى و حكومت در اختلافات با خودش گفتم من امضا نمىكنم ولو استعفا كنم ، داور شيراز بود و شاه مازندران هر دو آمدند ، به داور امساك خودم را در موقع پاراف يادآور شدم ، داور عنوان استعفاى مرا شنيده بود گفت در امرى كه رئيس استعفا بدهد وزراء چگونه امضا خواهند كرد و فروغى گفت بعرض رسانده‌ام فرمودند خودم مىآيم به هيئت ميگويم چه بايد كرد ، ديدم فروغى لابد بنفع كمپانى صحبت كرده است و من در هيئت بايد محاجه كنم ، صبح چهارشنبه شرفياب شدم ، فرمودند چيست ؟\r\nعرض كردم شرفياب شدم شايد فرمايشى باشد ، با قدرى تشدد فرمودند من عرضى ندارم گفتم من عرض دارم ، فرمودند چيست ؟ گفتم امتيازى كه براى برق تهران تدارك شده است چند فصل مضر دارد ، وزراء خواستند امضا شود گفته‌ام اگر اين قرارداد را بايد امضا كرد من پاى شاه را مى -\r\n\r\n","description":"","footnote":"","page_name":" 397 ","page_number":429},
  {"content":"\r\n\r\nبوسم و مرخص مىشوم ، فرمودند مىآيم در هيئت ميگويم چه بايد كرد ، خوب شد مرا مسبوق كردى ، به هيئت تشريف آوردند فرمودند اين مسئله كار بلديه است به آنجا رجوع كنيد به بلديه رجوع شد و سر نگرفت .\r\n\r\nنشان عراق\r\nفيصل پس از مراجعت بتوسط نمايندهء خودمان در عراق نشان رافدين از درجهء اول براى من فرستاد ، تشكر نوشتم ، نشان را گوشه‌اى گذاردم و الان كه اين سطور را مىنگارم نميدانم كجا است ، من در عمرم يك‌دفعه نشان زده‌ام آن هم نشانى كه نداشتم ، در سفر اول آذربايجان در سلام به اصرار نظام الدوله كه بى نشان نميشود در سلام ايستاد ، نشان خودش را آورد و به سينهء من زد و همين يك‌دفعه بود . بعضى علاقهء مخصوص به نشان دارند ، صحبت خودم را با عين الدوله نوشته‌ام ، امير بهادر بواسطهء مسافرتهاى مظفر الدين شاه به فرنگ نشان بسيار داشت گاهى كه طرف سينه كفايت نميكرد كار به روى دامن ميكشيد .\r\nبلى ! من يك شب رسمى نشان زده‌ام و جبهء جگركى از پارچهء نزديك به جانى خانى دربر كرده‌ام و آن شبى بود كه امان اللّه خان ميهمان پهلوى بود ، پس از تشريف آوردن امان اللّه خان يك بقچه جبه و نشان آوردند و بيرون چادر به وزراء دادند . جبه‌ها را پوشيديم و نشانها را زديم ، آن جبه را يكى از من گرفت كه ربدوشامبر كند نشانش لابد گوشه‌اى افتاده است ، اسمش چيست و از چه درجه است نميدانم ، جبه خيلى بود اما وطنى بود و كار افغان و من باستعمال اشياء وطنى علاقهء كلى دارم البته كار ايران .\r\n\r\nافتتاح مجلس نهم نطق شاه 11 اسفند\r\nدر نطق اين دوره اشاره بتوسعهء آبادى فرمودند و از اين نظر اقدام به تقسيم اراضى خالصه بين رعايا ، لهذا امر شد لوايح مربوط بمجلس پيشنهاد شود ، ضمنا اظهار اميدوارى به حسن نتيجه در ترتيب كار نفت فرمودند و باز تأكيد در تهذيب اخلاق عمومى و ترويج صفات وطنپرستى ، در اين زمينه بود كه اشخاصى مأمور شدند در مركز و ولايات براى عامه نطق كنند و افكار را بپرورانند در عنوان خدا شاه ميهن ، اس اساس اخلاق و ديانت و تقوى از قلم افتاد . در خاتمهء دورهء هشتم 24 دى 1310 دادگر رئيس مجلس پس از اظهار خدمتگزاريها گفت اگر خداوند بما توفيقى عنايت كند بار ديگر وسيلهء اصلاحات باشم . . . در خاتمه اشاره به تسريع انتخابات نمود من هم از مساعدتهاى مجلس اظهار خشنودى كردم .\r\nدر اسب‌دوانى صحرا كاشف به عمل آمد كه گفتارهاى آن روز مطبوع خاطر ملوكانه نبوده است از شركت در اصلاحات دم زدن و دو منشاء براى پيشرفت قائل شدن نزديك به كفر است .\r\nدر اسب‌دوانى دادگر مخاطب بخطابات سخريه‌آميز شد و فرمودند بلى ! مساعدتهاى مجلس رونقى بامور داد ، در انتخابات تسريع مىشود و شما هم رئيس خواهيد بود معلوم بود كه تصديق من هم بجا نبوده است .\r\nدر خاتمهء دورهء نهم نطقها شد ، اورنگ آخر از همه صحبت كرد گفت دست و چشم بايد باهم كار كنند ، دولت دست است و مجلس چشم ، من مىبايست على الرسم چيزى بگويم صحبت اسب - دوانى در گوشم بود گفتم آرى دست و چشم بايد باهم كار كنند ليكن كله‌اى هم ميخواهد كه عمل دست و چشم را در تناسب بيندازد ، دولت از مساعدت مجلس خشنود است ليكن پيشنهادى هم نشد كه قابل بحث باشد . صداى اين نطق ساده در روزنامهء چهره‌نماى مصر بتهران برگشت ، ضمنا عكس جد من رضا قلى خان را كه مأمور تربيت وليعهد مظفر الدين ميرزا بود در گروپى كه از مظفر الدينشاه و اصحاب موجود است بطبع رسانده بود ، يقين دارم كه اينهم اگر بعرض رسيده باشد مطلوب نيفتاده است چنان كه پشت تقويمى ندانسته بدون اطلاع من شكل مرا گذارده بودند و مورد ايراد شد .\r\n\r\n","description":"","footnote":"","page_name":" 398 ","page_number":430},
  {"content":"\r\n\r\n\r\nمعرفى آخر 30 فروردين 1312\r\nفروغى خارجه ، تقىزاده ماليه ، داور عدليه ، اسعد جنگ ، منصور طرق ، زرين كفش كفيل داخله ، صور پست و تلگراف ، يحيى خان قره‌گزلو معارف ، ياسائى تجارت و فرخ صناعت .\r\n\r\nكاخ\r\nعمارت شاه در تهران موسوم به كاخ است ، صحراى جلاليه چول ، امر شد بانك براى آباد شدن محله وجوهات با تسهيلى به اشخاص بدهد ، در اندك زمانى محلهء جديد كنار شهر توليد شد و معروف بمحلهء كاخ چنان كه امر بر شهردارى در تدارك چراغ و آب دشوار شده است ، چراغ به توسعهء كارخانه سهل است تدارك آب به اشكال سخت برخورده .\r\n\r\nمعافيت ياسائى از خدمت\r\nدر صادر و وارد شوروى تفاوتى حاصل شده بود و سبب تغيير پهلوى ، امر شد به حساب صادر و وارد شوروى رسيدگى شود ، كميسيونى مقرر شد رسيدگى كردند بصرفهء ياسائى نشد بيشتر هم اختلاف در قند بود و نبردن برنج ، قدرى هم بيش از قرارداد قند آورده بودند كه برنج را بوعده خواهيم برد و نبرده بودند در حالىكه خود پهلوى برنج بسيار دارد ، در موقعىكه امر برسيدگى شد من بصرفهء ياسائى شرحى عرض كردم مفيد نيفتاد .\r\n\r\nمكتوب بدفتر مخصوص\r\nرياست محترم دفتر مخصوص شاهنشاهى نمرهء 115 مورخهء 21 ر 1 ر 12 زيارت سواد صورت نهائى كه رئيس تجارت بعرض رسانده براى من هم فرستاده است ، برحسب امر مطاع ملوكانه به حساب صادر و وارد رسيدگى دقيق خواهد شد ، در اين‌موقع لازم است بعرض برساند كه ايجاد قانون تجارت براى جلوگيرى از واردات شوروى بود و قرارداد تجارتى به همين نظر بسته شد .\r\nسابقا واردات از روسيه ده دوازده ميليون بيش از صادرات آنها از ايران بود اگر امروز سه چهار ميليون تفاوت هست بيشتر بواسطهء نبردن برنج است كه مانده است نقص قرارداد تجارتى در طرز محاسبه و مهلتى است كه دارند . در سر اين فصل دو سه ماه كشمكش شد قبول دادن تصديق صدور نكردند در مذاكرات آتيه بايد اين عيب رفع شود اگر بواسطهء بدحسابى عيب ديگرى پيدا نشود سوء نيت هر قرارداد خوبى را بد مىكند تكليف با اشخاصى كه دربند حفظ عهد نيستند مشكل است .\r\n\r\nمعما !\r\nبه تشويق ميليسپو رئيس ماليه پولند امريكائى استخدام شد ، طرح اول راه‌آهن را ريخت نظر شاه ديگر شد ، ساختمان راه بشركت فيليپ هلنسمان ، يوليوس برگر و سيمنس كمپانىهاى آلمانى راجع گشت ، شمال را خودشان برداشتند و بملاحظات تجارتى بولن امريكائى را در كار شريك كرده جنوب را به او واگذاردند و امانى مشغول كار شدند ، ساختمان شمال ولو قدرى گران ، از هرجهت ممتاز افتاد ، ساختمان جنوب رضايت‌بخش نشد ، سيل غير محتملى صدمهء كلى وارد آورد ، امريكائيها از كار خارج شدند در صورتىكه ساختمان آلمانىها در نهايت خوبى بود قسمتهاى ديگر مكرر محتاج تعمير شده است و كار آلمانىها از هرجهت رجحان دارد ، چندى كار بدست مهندسين داخله ادامه يافت تعهد آلمانيها سر رسيد حتى از ژاپن مهندس خواسته شد ، در شمال بكمك مهندسين سوئدى در جنوب بكمك كارل امريكائى از مهندسين شركت ، در اين اثنا نمايندهء شركت دانماركى كامپساكس باتفاق يكى از كارگزاران ترك كه با فروغى آشنا بود بتهران آمد ، اين شركت دانماركى در تركيه عمليات رضايت‌بخشى كرده است بسعى فروغى ساختمان راه‌آهن به اين شركت واگذار شد در وزارت منصور .\r\nشركت شش ميليون ليره بالمقاطعه براى اداره و تدارك افزار كار خواست سواى مخارج ساختمان ، شركتى آلمانى پنج ميليون پيشنهاد كرد ، من در هيئت مذاكره كردم وزارت راه يك ميليون كاست درثانى آلمانىها چهار ميليون و نيم پيشنهاد دادند بشاه عرض كردم منصور الملك\r\n\r\n","description":"","footnote":"","page_name":" 399 ","page_number":431},
  {"content":"\r\n\r\nحاضر بود گفت در پنج ميليون قرارداد با كامپساكس امضا شده است شاه كه اعتنا بامضاى فلك ندارد فرمود حالا كه امضا كرده‌اى باشد . در صورتىكه ساختمان آلمانيها در نهايت خوبى بود و قسمتهاى ديگر مكرر محتاج تعمير شده است و كار آلمانىها از هرجهت رجحان دارد . من تعجب كردم شاه كه جزئيات را در اقتصاد ملاحظه دارد ، چطور از نيم ميليون ليره اغماض مىفرمايند و حال آنكه قرارداد مقطوعا بتصويب هيئت نرسيده بود . از اول 1312 ساختمان بعهدهء كامپساكس قرار گرفت و عمليات بمناقصه انجام ميشد ، مصالح راه خريدارى از داخله يا خارجه .\r\n\r\nاستخراج آهن\r\nدر به دو امر معهود بود معدن آهنى داير شود از كروپ مهندسين براى كشف معدن تشخيص استطاعت و ساختمان كارخانه استخدام شد . تشخيص يافت كه معدن دوشان‌تپه از قرار روزى پانزده تن آهن كه مصرف شود سه سال آهن كافى ميدهد . معدن ديگر طرف دامغان پانزده سال و معدن حوالى انارك يزد سيصد سال مصرف روى كره را . بعذر تعطيل ساختمان راه در انتظار آهن خودمان صحبت تدارك آهن خاموش شد و حال آنكه اگر آهن خودمان به اول كار نميرسيد به اواسط و آخر ميرسيد و كمتر از راه چالوس خرج داشت بعلاوه آهن از ضروريات اوليهء اقتصاد است كرايه‌اى كه بآهن داده شد از ريل و تراورس بيش از خرج استخراج آهن بود چرا ؟ ندانستم .\r\nدر تعقيب راه شمال و جنوب به طرف خراسان و آذربايجان شروع بساختن راه شد و همچنان كل آهن از خارجه تدارك مىشود و از استخراج آهن صحبت نيست .\r\nجنگ بين المللى ثانى فعلا در كارها تعطيل انداخته بايد منتظر روزگار بهترى شد كه چهل را تيغ در دست و عقل را خار در پا نباشد .\r\n\r\nنور حماده در تهران\r\nفكر مردم اروپا نسبت بزناشوئى يا حال زن در مشرق خصوص تركيه و ايران مشتبه است صورتا اوضاع خودشان را مصدر قرار ميدهند و مرام و قصد ، تزلزل اسلام است و تعقيب سياست ديرينه . در باطن ميسيونهاى مذهبى همه‌جا براى توليد اختلاف و نفاق است بمصداق من تشابه بقوم فهو منهم‌همه را همرنگ خود ميخواهند تا آنجا كه مفيد باستفادات خودشان باشد حوصله‌ها تنگ است كه رخنهء مستقيم در اندرون زندگى ما ندارند . خانمها در سفارتخانه‌ها آزاد مراوده نميكنند بچاپلوسى و دست‌بوسى از آنها كسب اطلاع مشكل است ، در تركيه مقصود حاصل شده است نوبت ايران است ما هنوز از آثار تمدن منتفع نشده‌ايم و گل تربيت نچيده‌ايم . در سنهء 1310 مجلس اعزام كميسيونى از طرف جامعهء ملل را براى منع تجاوزات « 1 » بحقوق زن در مشرق تصويب كرد بدون آنكه اجازهء رد داشته باشد . اشخاصى كه بزنى اروپائى آشنا باشند و اقوال عقلا را خوانده باشند خوب ميدانند كه در اروپا جنايت نسبت بزن بيشتر است و راه استفاده شهوت‌رانان گشاده‌تر .\r\nدر سنهء 1312 نور حماده نمايندهء كنگرهء نسوان شرق باتفاق نمايندگانى از هند مصر و شام بايران آمدند ، كنگره تشكيل كردند مقرراتى مسلم داشتند و تصديق كردند كه مقام زن در اسلام محفوظتر است و شكايات ابتر .\r\nدر فقرهء هفتم از تصميمات ، طلاق را مطابق امر شرع روا داشتند و جريان عادى اروپا را مستحسن نشمردند .\r\nدر فقرهء دهم رأى خانمها آن شد كه قاعدهء زواج را بطورى كه رسم ايران است رواج بدهند .\r\nدر فقرهء شانزدهم صرف مسكرات و صرف مخدرات حتى كشيدن سيگار را ممنوع داشتند .\r\n\r\n\r\n","description":"","footnote":"\r\n( 1 ) - مردها هم لازم است از حقوق خود دفاع كنند چه تجاوزات دوطرفى است .\r\n","page_name":" 400 ","page_number":432},
  {"content":"\r\n\r\nدر فقرهء هفدهم نصيحت بقبول آداب خوب اروپا و رد آنچه بر هوى و هوس است نمودند .\r\nدر تاريخ 8 فروردين مكتوبى از نور حماده با نسخه‌اى از مقررات به من رسيد .\r\nمتأسفانه خانمها پردهء كنگره را دريدند و سراسيمه در ميدان هوى و هوس دويدند مسكرى نماند كه نخوردند و منكرى نماند كه نكردند .\r\n نفس اژدهاست او كى مرده است * از غم بىآلتى افسرده است \r\n\r\nنامهء نور حماده 8 فروردين 1327\r\nاعرض لمعاليكم حيث انه من القوانين الازمه « 1 » فى المؤتمرات النسائيه بان تقدم مقررات كل مؤتمر « 2 » للحكومة اللتى عقد المؤتمر فى عاصمتها « 3 » اولا و من ثم تعاد و تقدم لبقية الدول فى غير ممالك فبناء عليه ارفع مقررات المؤتمر الشرقى النسائى الى مجلس الوزراء راجية بان تنظروا و مجلس البرلمان الكريم فى تنفيذها فى الوقت المناسب لحالة النساء فى بلادكم الموقره و ذلك تحت ظل مولانا الشاه المعظم و رعاية الحكومة الموقره هذا و فى الختام اقبلوا فائق احتراماتى . رئيسة المؤتمر النسائى الشرقى نور حمادة .\r\n\r\nامر به استعفا 21 شهريور 1312\r\nمن حس كردم كه آخر پرگرام ده ساله به جاهائى ميكشد و دنباله‌هائى دارد كه با عقايد من نمىسازد ، در اواسط شهريور با سردار اسعد كه تا درجه‌اى جاى تيمور تاش را گرفته در استعفا شور كردم ، هم خودم هم مردم و هم شايد شاه از دوام رياست من خسته شده بوديم . گفت شايد مخالف نظر شاه باشد صدمه خواهى خورد اگر نظرى باشد لابد من مطلع خواهم بود . دو سه نوبت شاه در جلسه اسم از حقوقى كه ميگيرند برده بودند شايد نظرشان به امساك من بود در دويدن در كارها و اينكه من قدرى در حاشيه مشى ميكردم .\r\nشب 21 شهريور خواب ديدم كسى پهلوى من كانه از زمين سبز شد او را مىشناختم و نمىشناختم گفت مرا ميشناسى ؟ گفتم درست بجا نمىآورم گفت من رفيق قديمى هستم آمدم احوالى از تو بپرسم ، سر و وضعش را متوسط ديدم از خواب بيدار شدم ، با خود گفتم نوبت برگشتن به وضع اسبق است ، شب ناچار روز مىشود و روز شب ، نزديك غروب شاه مرا خواست ، رفتم ، از دور فرمودند خبر خوشى برايت ندارم ، عرض كردم خبرى كه از طرف اعليحضرت باشد خوش است ، اظهار نارضامندى از دو سه نفر از وزراء كردند و فرمودند همه استعفا بدهيد اين تكليف استعفا خيلى بخوشى بود عرض كردم اجازه ميفرمائيد صبح استعفا عرض ميكنيم ، فرمودند همين حالا ، تو هم هر كارى بخواهى مىدهم داخله يا خارجه ، عرض كردم هيچ‌كار نمىخواهم استدعائى ندارم مگر اجازهء گاهى شرفيابى ، در ضمن فرمودند متأسفانه‌اى هم گفته بودى ؟ هيچ بخاطرم نيامد بكجا برميخورد اما بموقع بود كه گفتم ممكن است در خدمات قصورى شده باشد اما در صميميت قصور نكرده‌ام تا تيمور تاش بود فرموديد قول تيمور تاش قول من است بعد از تيمور تاش هر وزيرى هر مطلبى بهيئت آورد گفت بعرض رسيده تصويب شده است . مجلس بخوشى و مهربانى گذشت ، آمدم زرگنده منزل سردار اسعد گفتم رفيق تازه چيست ؟ چيزى نداشت تفصيل را گفتم تلفن كرديم وزراء آمدند سواى فروغى كه در تجريش بود و صبح ملاقات مفصل با شاه كرده بود و مظنون بود كه نظر به او است به منزل او رفتيم صور استعفانامه را نوشت گذارديم و مرخص شديم .\r\nمن مىدانستم كه بر سر بطئى پيشرفت ساختمان عمارت پستخانه از صور دلتنگند از تقىزاده بدوجهت دلتنگ بودند يكى آنكه تقىزاده فرمايشى كه مىشد اگر محتاج بود به مجلس ميبرد و قانونى مىكرد ديگر آنكه مبلغى از ارز نفت موقتا به مصرف خريد طلا زده بود . نوبتى در موقع شرفيابى وكلا اشاره كرده بودند كه تقىزاده در هر وزارت‌خانه دزدى گذارده است مقصود محاسبين بود كه از طرف ماليه در وزارتخانه‌ها مأمور بودند و مطلوب نبود .\r\n\r\n\r\n","description":"","footnote":"\r\n( 1 ) - پذيرفته\r\n( 2 ) - كنگره ( جرگه )\r\n( 3 ) - پايتخت\r\n","page_name":" 401 ","page_number":433},
  {"content":"\r\n\r\nشب فكر ميكردم متأسفانه بكجا برميخورد ، خاطرم آمد كه در اوايل روزى بشاه گفته بودم كه متأسفانه قوه و قدرت بعضى كارها براى من نمانده است ، فرموده بودند ما از شما صميميت مى - خواهيم ، ديدم جواب را درست داده‌ام از همان ساعت كه به منزل آمدم شروع به نوشتن هيئتى كردم ، از زمين منصرف و به آسمان مشغول ، دوره‌هاى سخت بر من گذشت به حمد اللّه همه با حسن عاقبت .\r\nحسنعلى خان وزيرى شاگرد كمال الملك از نقاشان نمرهء اول است ، در منزل من بود صحبت كرديم شام خورديم من به اطاق خودم بكتابخانه آمدم و كتب هيئت را جمع‌آورى كردم صبح باتفاق به شهر رفتيم گفتم ميروم نوشتجات شخصى را بياورم و گوشهء دروس مشغول فكر خودم باشم گفت ديشب چيزى نگفتيد گفتم چه ميگفتم راحت شدم و براى خودم زندگى ميكنم و مسئوليتى ندارم .\r\nتابستان را حسنعلى خان در دروس با من بود گفت روزى نشسته بوديد و كتابى در دست داشتيد مطالعه مىكرديد وضعيتى خوش بود در نظر گرفتم به آن پز شكل شما را بسازم بوضعى كه خواست مرا نشاند كتابى در دست گرفتم و مشغول مطالعه شدم در آن‌حال شكل مرا كشيد هركس مىبيند تمجيد مىكند . يكدو تصوير هم از دورنماى استخر و عمارت سادهء دروس كشيده است كه يادگار آن اوقات است .\r\nارادهء رفتن به آمريكا داشت مقدماتش را من فراهم كرده بودم و به مقصود خود رسيد پس از مراجعت در گلاب‌دره انزوا اختيار كرده است و در وزارت فرهنگ مشغولياتى در رشتهء خود دارد من گاهى از او ياد ميكنم و او از من ياد نمىكند البته گلاب‌دره كجا و دروس كجا ، به يادگارهاى او در دروس خوشم .\r\nاز 1312 قمرى كه وارد خلوت ناصر الدين شاه شدم تا 21 شهريور 1312 شمسى با خدمات قبلى در دار الفنون پنجاه و سه سال مشغول خدمات مملكت بودم و سابقه خدمت قانونى طبق مقررات اين دوره نداشتم يا بواسطهء غفلت تدارك نشده بود . مشاغل من در اين دوره وزارت بود و ايالت كه به حساب رتبه نمىآيد .\r\nداور را خواستم گفتم رفيق ممر معاش من لنگ است چهار هزار تومان هم قرض دارم گفت گمان ميكردم پس‌اندازى داشته باشيد گفتم اگر حقوق رئيس الوزراء زيادتر است تكاليفى هم دارد و الا رئيس الوزراء نه بيشتر مىخورد نه مىپوشد دويست و پنجاه تومان از مقررى مرا مرتبا به شاگرد مدرسه و بعضى مستحقين ميرسانند مسافر و زاير و اعانه بكنار و بعضى را داور ميدانست .\r\nصورتى از خدمات خودم نزد رئيس الوزراء فرستادم فروغى از اول همراه بود در رياست مدرسهء علميهء من سمت معلمى داشت همان صورت را داور مصدر قرار داده بر پايهء حقوق تميز ماهى سيصد و نود و هشت تومان تقاعد از براى من در مجلس تصويب شد .\r\nاز وزرائى كه در اين دوره بر كار خود سوار بودند و جدى عمل كردند تقىزاده بود و داور كه رعايت قانون و حسن جريان اداره را با حسن وجه ميكردند .\r\nدر دورهء پهلوى هيچكس اختيار نداشت تمام امور مىبايست بعرض برسد و به آنچه فرمايش ميرود رفتار كنند و تا درجه‌اى اختيار نباشد مسئوليت معنى ندارد ، برنامه و دستور برف‌انبار شده است و بسيار اتفاق مىافتد كه تعقيب دستور بسيار افكار را ميكشد كارمندان باينكه كار را بدستور موافقت داده‌اند قانع ميشوند و رجال صاحب اراده پيدا نميشود .\r\nتا محمد خان درگاهى رئيس نظميه بود راپرت يوميه براى من مىفرستاد و جواب ميدادم وقتى گفت دستورات شما غالب موافق دستور دربار بود . پس از وى كوپال هم راپرت يوميه براى من مىفرستاد بعد از او موقوف شد مسئولين بايد از امور بىخبر باشند .\r\nيكى از مسائلى كه من به پهلوى خاطرنشان كردم اين بود كه عمال دولت در مسئوليت خود اختيار ندارند مسئوليت بىحدى اختيار معنى ندارد و بسيار امور است كه پيش‌بينى آن مقدور نيست بايد مأمور با مسئوليت صحت و مصلحت اختيار عمل براى خود داشته باشد تصديق مانندى فرمودند ليكن ترتيب اثرى ديده نشد .\r\n\r\n","description":"","footnote":"","page_name":" 402 ","page_number":434},
  {"content":"\r\n\r\n\r\nوقايع و مقررات اين دوره [ 12 - 1310 
  ]\r\n1310 مسافرت وليعهد براى تحصيل 14 شهريور\r\nجلسهء آخر مجلس 24 دى\r\nحركت داور و علاء براى دفاع نفت 10 دى\r\nامضاى قرارداد سرحدى با تركيه 24 بهمن\r\n1311 رواج ريال اول فروردين\r\nورود ميسيون حجاز 8 تيرماه\r\nالغاى امتياز دارسى 6 آذر\r\nورود فيصل پادشاه عراق 3 ارديبهشت\r\nفوت مستوفى الممالك 6 شهريور\r\nمحاكمهء تيمورتاش 25 اسفند\r\n1312 امتياز جديد نفت 7 خرداد\r\nاستعفاى من 21 شهريور\r\nبانك سهامى فلاحت 21 خرداد\r\nفوت امير فيصل 17 شهريور\r\n\r\nكابينهء فروغى 20 شهريور 1312\r\nاسعد جنگ ، داور ماليه ، منصور طرق ، جم داخله ، صدر الاشراف عدليه ، دولتشاهى پست و تلگراف ، كاظمى خارجه ، حكمت كفيل معارف ، بهمن تجارت و بيات صناعت و پرگرام پرگرام هدايت در دورهء هفتم .\r\n26 آبان 1312 شاه براى اسب‌دوانى پائيز ببابل رفتند سردار اسعد همراه است و قوام الملك مصاحب او ، شبها تا مدتى در خدمت شاه بصحبت ميگذرانند ، هفتهء بعد خبر توقيف سردار اسعد و قوام رسيد در حالىكه شب تا ديروقت با شاه و مورد مهربانى بوده‌اند ، مثل بمب در شهر تركيد روزبروز اعتماد ميكاهد ، قوام الملك موفق مىشود شرفياب گردد و با حال گريه عرض كند كه با سردار اسعد ارتباطى ندارد چون او را مورد التفات شاه ديده است خود را به او بسته ، مرخص مىشود ، سردار اسعد را به قصر آوردند دهم آذر از محمد تقى خان بردار سردار اسعد كه نمايندهء ملت بود سلب مصونيت شد همچنين قوام الملك و محمد تقى خان را به قصر فرستادند 13 فروردين 1313 ، معروف شد كه اسعد فوت كرده است كار بمحاكمه نكشيد گفته شد كه محرمانه اسلحه‌اى به بختيارى وارد شده بوده است بعدها در ملاقات از شاه شنيدم « 1 » « بلى ! ميخواهند محمد حسن ميرزا را بياورند ، شهوترانى كه از اين بيشتر نميشود ! » بيش از اين چيزى نفرمودند و معلوم بود صحبت از سردار اسعد است .\r\nسينه‌زن‌هاى پاى علم جمهورى و تغيير سلطنت يكىيكى پاداش خدمت مىيابند ، نصرت - الدوله ، تيمور تاش ، سردار اسعد و تدين ، از براى هيچكس امنيت نيست . بلى ! رؤساى ايلات و بعضى اشرار قلع و قمع شدند ، كم و بيش نظامىها جاى ايشان را گرفتند ، ذخاير در يك مركز جمع شد اما امنيت بهيچوجه حاصل نشد ، عدليه آلت تدارك پروندهء جنايت است .\r\nاز سال هفتم و هشتم سلطنت پهلوى اميدها به يأس مبدل شد ، نظم كلى در امور ، داير شدن كارخانه ، ساختمان راه‌آهن و گشادكردن خيابانها جلوه‌اى كرد و امورى بود شدنى ، پايهء عدالت متزلزل شد و تمام محسنات به اين عيب نمىارزد .\r\n\r\nحركت شاه به تركيه 12 خرداد 1313\r\nبراى تحكيم دوستى شايد هم دعوتى در كار بوده ، شاه عزيمت بتركيه فرمودند ، كاظمى وزير امور خارجه ، سميعى رئيس تشريفات ، شكوه رئيس دفتر مخصوص و عده‌اى از افسران ارشد همراهند خسرو بك سفير كبير تركيه نيز بملتزمين ركاب ملحق شد .\r\n\r\n\r\n","description":"","footnote":"\r\n( 1 ) - به حكم عادت بعضى عصرها به دربار ميرفتم ، نوبتى اتفاق افتاد كه شاه در حياط جلوى عمارت راه ميرفتند فقط سميعى حضور داشت ، مقارن رسيدن من آن عبارت را ميفرمودند .\r\nمن از سردار اسعد جز صميميت نسبت به پهلوى نديدم و در نسبتى كه به او دادند ترديد دارم فرمايش شاه را تا درجه‌اى سياست ميدانم و از براى سردار اسعد طلب آمرزش ميكنم .\r\n","page_name":" 403 ","page_number":435},
  {"content":"\r\n\r\nخط سير تبريز ، خوى ، ماكو ، بايزيد ، ايگدر ، قارص ، ارز روم ، طرابوزان ، سامسون و آنكارا است سفير كبير ايران به ماكو آمده همراه شد ، 26 خرداد با تجليلات شايستهء و داد ورود به آنكارا اتفاق افتاد ، غازى و اركان دولت در گار مقدم ميهمانان محترم را استقبال كردند شامها و ناهارها با تشريفات مخصوص برگذار شد و نطقهاى رسمى ايراد .\r\nروز 30 خرداد در عمارت وزارت خارجه با حضور وزراى خارجهء طرفين شاه و كمال پاشا مصاحبه واقع شد و توافق نظر حاصل ، سپس به سياست ازمير و بغاز پرداخته در اسلامبول در قصر دلمه باغچه نزول اجلال فرمودند .\r\nشاه در نطق خودشان ميفرمايند بواسطهء برداشتن خرافات مذهبى « 1 » در مدت سلطنت من اميدوارم كه هر دو ملت بعد از اين باهم با يك روح صميميت متقابل دست در دست داده منازل سعادت و ترقى را طى خواهند كرد .\r\nجشن باشكوهى روى به سفر تنظيم يافت و شادمانيها شد 17 تيرماه مراسم توديع به عمل آمد 18 مرداد ورود به تبريز واقع شد .\r\nاين مسافرت و كيفيت مجالس شاه را در خط تأسى صرف انداخت و تشبه به اروپائى .\r\nاگر خرافات را به مذهبى وصف نكرده بودند بهتر بود در مذهب اسلام خرافات نيست اگر چيزى هم داخل شده است بضرورت از مذاهب ديگر است .\r\n\r\nنطق شاه در موقع شرفيابى وكلا\r\nدادگر عرض مىكند ايران در ترقى از تركيه پيش است . . . شاه سخن او را قطع كرده ميفرمايند من تركيه را ديدم ( در چهار ديوار زينت و صفاى طبيعى بساط خودنمائى ) شما ميخواهيد به اين اظهار نگذاريد ايران جلو برود . . . كوشش من اينست كه ايرانرا در طريق ترقى و قبول تمدن جديد وارد كنم ( واى بر تمدن ) آيا مردم حاضر نيستند خود را براى زندگى جديد حاضر نمايند ( رقص ، قمار ، شراب و فحشاء ) تا اين اندازه هم كه پيشرفتى نصيب ايران شده نتيجهء اعمال زور و قدرت من است ( از عدليه پيداست ) و همين كه اين زور از ميان رفت پيشرفت بهر نقطه‌اى كه رسيده باشد متوقف خواهد ماند ( رژيم يكنفره غير از اين نتيجه ندارد ) از اين تاريخ آنچه شد حالا و مالا اسباب اميدوارى نبود .\r\n\r\nجشن هزارهء فردوسى 20 مهر 1313\r\nدر فرنگ عادتى است كه پنجاه سالگى و خصوص هفتاد و پنج سالگى را در خانواده‌ها جشن ميگيرند و روز تولد را عيدى بجا ميآورند ، روز تولد فرزندان نشاطى برپا ميكنند اين رسم است كه داعى به جشن‌هاى صد ساله از فوت بزرگان شده است . در سنهء 1313 از فوت فردوسى هزار سال مى - گذرد و در اروپا يكدو جشن از اين قبيل گرفته شد بعضى را بفكر جشن بنام فردوسى انداخت و فردوسى از شعراى پارسى برازندهء اين مقام هست و نام او در همهء ممالك معروف و ستوده است تحريك اين فكر بيشتر از طرف تقىزاده شد و شاه هم از آنرو كه پهلوى بروز كرده و تجديد دورهء باستانى را وجههء نظر دارد به اقدام در اين اثر شوقى ظاهر نمود .\r\nدر حوت 1312 مجلس دولت را دعوت كرد كه مخارج بناى مقبرهء فردوسى را در بودجه بگنجاند شروع بساختمان شد و تدارك جشن همه‌جا شهرت يافت از هر ديار مستشرقين معروف براى شركت در جشن حاضر شدند و از ايشان پذيرائى شايان به عمل آمد نوبت آن شد تخمى كه فردوسى كاشته بود بثمر رسد چنان كه خود پيش‌بينى كرده است .\r\n از اين پس نميرم كه من زنده‌ام * كه تخم سخن را پراكنده‌ام \r\n\r\n\r\n","description":"","footnote":"\r\n( 1 ) - اگر منظور از سخنهاى بين سنى و شيعه است هنر ناصر الدين شاه بود اما در اين دوره ندانستم كدام خرافات از ميان رفت فقط ديديم كه فحشاء قويا بميان آمد .\r\n","page_name":" 404 ","page_number":436},
  {"content":"\r\n\r\n\r\nهدايت جدالى\r\n گوهرى كاندر سخن فردوسى طوسى نشاند * تا نپندارى كه كس از جملهء انسى نشاند\r\nاول از بالاى كرسى بر زمين آمد سخن * او دگر بارش به بالا برد و بر كرسى نشاند \r\nوزارت فرهنگ مدالى بيادگار آن جشن سكه كرد و منتشر نمود يكى هم به من رسيد گزارش جشنها و خطابه‌ها و مقالات تاريخى كه در اين موقع ايراد شده بود در دىماه 1313 بطبع درآمد در مراجعت شاه فرمودند هدايت خوب از عهده برآمد و مقصودشان مصطفى قلى كمال هدايت بود اخوىزاده گفتم او سالها رئيس تشريفات وزارت خارجه بود در پذيرائى خارجه ورزش دارد .\r\n\r\nاتحاد بين المجالس\r\nاتحاد بين المجالس يا مجلس المجالس دست‌وپاى بيهوده‌ايست براى فريب ورزش‌كاران گود زورخانهء سياست و همه ملتفتند ، در موقع انعقاد عهدنامهء حكميت بين امريكاى شمالى ( متحابه ) و فرانسه و انگليس در پاريس عنوان يافت ، براى تأمين صلح عمومى ايجاد شد ( 1888 ) در سال بعد اولين بار كنفرانس مزبور در پاريس با حضور 96 نفر نمايندگان مجالس ممالك اروپا و امريكا تشكيل شد ، در 1921 در سوئد جمع شدند در مدت جنگ تعطيل شد و قصد اساس تأمين صلح بود .\r\nدر دورهء هفتم تقنينيه ( 1309 ) مجلس ايران عضويت آن مجلس را قبول كرد ( ما هم هستيم ) در مجمع 1313 كه در اسلامبول تشكيل ميشد شركت كرديم نشستند و گفتند و برخاستند تا گربهء ميوميوكن در يك سهم است و قاطر لگد زن در يك سهم ، صلح برقرار نخواهد شد و جوامع سر بىصاحب ميتراشند .\r\n\r\nرفع حجب يا حجاب سوقات آنكارا\r\nمجالس نشاط لوليدن مرد و زن در بساط انبساط ميآورد و نفس را انتعاش ميدهد ليكن شب شراب نيرزد به بامداد خمار ، معروف است جوجه را آخر پائيز ميشمرند فكر تشبه به اروپائى از آنجا بسر پهلوى آمد ، صورت بلى آراسته است و بيشتر معايب كه امروز گريبانگير ملل است از طرز زندگى برخاسته ، در شرق فقط زنها در چادر نبودند زندگى اعيانى تا درجه‌اى در پرده بود تجملات در برزن و بازار ظهور نداشت و كمتر تحريك به رشك و رقابت ميكرد ، كمال پاشا اگر سرباز خوبى بود و پيشرفتى كرد بيشتر در اثر اصطكاك سياسات بود تقليد اروپائى به صورت خوش مينمايد بمعنى دشوار است و معنى به كار تقليد بولوار دلفريب است تأسى به لابراتوار كار مرد اريب ، ترقى اروپا در افزارسازى است نه در اسكى و فوتبال‌بازى .\r\nبلى ! پوشيدن رو طبيعى نيست حتى پوشيدن لباس طبيعى نيست تمدن آورده است چه بسيار مردم امروز هم برهنه ميگردند آنها را وحشى ميخوانيم . زنهاى ما به نيمهء راه وحشت رسيدند .\r\nچادر و چاقچور و روبند شرعى نبود حجابى كه در شرع وارد است خوددارى از تظاهر و جلب نظر است ، در مكه و مدينه روبند نيست نصف صورت باز است با جامهء بلند عبا و چادر پرده‌اى بود بر سر صد عيب نهان .\r\nچادر و مشكو رسم ايرانيان بود و از آنجا ريشه داشت در شاهنامه در سه جا ذكر چادر شده است يكى در رفتن كرديه به ايوان بهرام چوبين يكى در ملاقات شيرين و شيرويه و باز در تكليف كاوس به سياوش كه به مشكو برود كه سبب هلاكت او شد . حفاظ فخر نجبا بوده است و ما مدعى تجديد دورهء پهلوانى هستيم . در تخت جمشيد يا نقش‌هاى بيستون صورت زن نيست .\r\n منيژه منم دخت افراسياب * برهنه نديده تنم آفتاب \r\nدر چين تا چهل سال قبل كه مسافرتى اتفاق افتاد زن در معابر ديده نشد مگر در محفه يا پرده اندرونى و بيرونى داشتند بشر در هر كار افراط و تفريط دارد كل شيء جاوز حده انعكس الى ضدد .\r\nقرنى است كه زمزمهء بىحجابى سارى است در شمارهء 300 از سال سى و ششم حبل المتين\r\n\r\n","description":"","footnote":"","page_name":" 405 ","page_number":437},
  {"content":"\r\n\r\nترجمه از تركى .\r\n گل با همه پرده‌پوشى خود * بىپرده عيان شود بگلزار\r\nاين چيست گرفته‌اى به پيكر * وين چيست نهاده‌اى برخسار\r\nاز پيكر خويش پرده برگير * وز صورت خود نقاب بردار\r\nآن پرده كه پرده‌دار خلقت * پيچيده ترا در آن به حكمت\r\nآن چادر زرنگار تقوى است * آن پردهء عفت است و عصمت\r\nامداد نما به زندگانى * بنماى به كار مرد شركت\r\nاين خانه كه گشته است بنياد * از سعى دو تن بگردد آباد\r\nاين رنج برد پى معيشت * و و آن سعى كند كه اين زيد شاد\r\nپاينده بماند آن سرائى * كز مهر كنند اين دو آباد \r\nترجيع‌بند پنجاه و چهار بيت است همه متناقص خيالى ميآيد و گفته مى - شود معايب به نظر ميرسد فكر برميگردد درو گشودن مستلزم تخطى از عفت است بايد به تشكيل خانواده گريز زد به تقوى اشاره نمود ترك پرده در فكر بسحق هم بوده است .\r\n بدلمه‌گر برسى گو كه پرده از سر گير * جمال قورمه بمانى تو تا به كى پنهان \r\nصرف‌نظر از مراتب ديگر دوام عبا و چادر روى اقتصاد بود هركه هرچه در برداشت مستور بود .\r\n امداد نما به زندگانى * بنماى به كار مرد شركت \r\nلازمهء امداد به زندگانى اگر رفع حجاب باشد رفع حجب و حيا زندگانى را خراب كرد\r\nدر اروپا عفت و ناموس را فداى تجارت كرده‌اند زن را مضطر ميخواهند كه اجرت كمتر بدهند بايد نصف‌گذران را شب به زحمت بدست بياورند تا آخر عمر صاحب زندگى نميشوند .\r\n امداد نما به زندگانى * بنماى به كار مرد شركت \r\nزنان بدرفتار در شهر هستند و بوئى از نقشه برده بودند در درشكه‌ها باروى باز حركت مى -\r\n\r\n","description":"","footnote":"","page_name":" 406 ","page_number":438},
  {"content":"\r\n\r\nكردند ، روزى بشاه عرض كردم اگر بايد روگيرى موقوف شود پرگرام ميخواهند كه آبرومند و مقرون بعفت باشد ، محمد خان درگاهى حاضر بود او را خواندند و فرمودند فلانى چنين ميگويد خودم هم ديده‌ام البته منع كنيد جلو بگيريد قصد من آن بود گل به جائى نرسد كه پيلان بلغزند وقتى گفته‌ام .\r\n مردم پارساى در پاريس * طشتش اكثر ز بام مىافتد\r\nپخت‌وپز چون همى توان آسان * سهل در فكر خام مىافتد\r\nچون بود دام در رهش بىشك * مرغ زيرك بدام مىافتد \r\nدر سنوات 1306 و 1307 ملكه ترويج دكلته ميكرد و منع چادر نماز ، عيال من كه به اندرون ميرفت و چادر نماز داشت مورد ايراد ميشد آخر ترك رفتن نمود .\r\nاواخر رياست من ، در جلسه‌اى از جلسات هيئت كه اسهام صادر و وارد محدود ميشد تيمور تاش كلاه زنانه را داخل امتعهء مجاز كرد .\r\nگفتم چه حاجت ؟ گفت لازم مىشود گوشهء پردهء پرگرام ده ساله بالا رفت قصد من از پرگرامى كه بشاه عرض كردم اين بود كه بجاى چادر روپوش نجيب و محترمى برقرار شود كه زينت زن جز صورت و كفين پوشيده باشد چنان كه در مكه ديده بودم و در شرع مقرر است بالجمله امر صادر شد كه از اول فروردين 1314 مردها كلاه فرنگى ( لگنى ) برسر بگذارند و زنها چادر را ترك كنند . كلاه اجنبى مليت را از بين برد و برداشتن چادر عفت را ، پردهء حجاب باقى بود زنها لباس بلند پوشيدند و روسرى برافكندند و اين حجاب شرعى بود . پليس دستور يافت روسرى را از سر زنها بكشد روسرىها پاره شد و اگر ارزش داشت تصاحب ، مدتى زدوخورد بين پليس و زنها دوام داشت بسيار زنها را شنيدم كه از خانه بيرون نيامدند امر شد مبرزين محل مجالس ترتيب بدهند زن و مرد محل را دعوت كنند كه اختلاط عادى شود ، وثوق الدوله از پيش‌قدمها بود در كافهء بلديه شب‌نشينى مرتب شد منهم دعوت داشتم نوشتم خانمى مجلس‌آرا ندارم و تنها آمدن خلاف نزاكت است .\r\nتعجب در ميداندارى محتشم السلطنه رئيس مجلس و آخوند اعيان بود بيرون از حد وظيفه البته بىاجبار نبود حتى نظميه به من اطلاع داد كه در گوشهء دروس چنان مجلسى فراهم كنم خوشبختانه رعاياى دروس ارمنىاند و چند پيرزن كه با چادر و روى نيمه‌باز آمدند .\r\nآنچه اجبارى بود بجاى خود ، مردان بىناموس و متملقان چاپلوس زنهاى خودشان را بمجالس رقص بردند و به الدنگها سپردند .\r\nميرزا ابو طالب صاحب حمام پاك را كه در ارك پيائى است از نظميه خواستند كه در حوزهء خود مجلس آشتىكنانى ترتيب بدهد برخاست و به راه افتاد گفتند كجا ؟ گفت قصر ، ميدانم كه من اين خلاف اخلاق را نخواهم كرد و محكوم بحبس خواهم شد نگفته خودم ميروم .\r\nدر خيابان لاله‌زار پليس متعرض مردى شد كه كلاه پهلوى برسر داشت كلاه را روى زمين انداخت لگدمال كرد و ديگر كلاه برسر نگذارد ، هستند مردان باغيرت .\r\nدر ملاقات روزى شاه كلاه مرا برداشت و گفت حالا اين چطور است ؟ گفتم فى الجمله از آفتاب و باران حفظ مىكند اما آن كلاه كه داشتيم اسمش بهتر بود . آشفته چند قدمى حركت فرمودند گفتند آخر من ميخواهم همرنگ شويم كه ما را مسخره نكنند گفتم البته مصلحتى در نظر گرفته‌اند در دلم گفتم زير كلاه است كه مسخره ميكنند و تقليدهاى بىحكمت .\r\nدر باطن چه بود كه محترمين از پيكره دررفتند و چون مرغ از قفس جسته خود را بدر و ديوار زدند و از آنچه خواسته شده بود پيش افتادند « 1 » .\r\n\r\n\r\n","description":"","footnote":"\r\n( 1 ) - نميدانم عزيز كاشى و اميرزاده خانم به اين بساط چه خواهند گفت و چه گناه داشتند شاه ملكه و شاهد ختها بدانشسراى تهران تشريف برده‌اند دوشيزگان آراسته حاضر و جوانان پيراسته ناظر .\r\n","page_name":" 407 ","page_number":439},
  {"content":"\r\n\r\nعقد صورت را به زير پستان و روى ناف رساندند كفين را به بالاى بازو و زير بغل و ساق پا را تا كفل جاى شكرش باقى است كه سرتاپا برهنه در كوچه آمدن را در پاريس و برلن پليس منع كرده بود و الا در حرارت تقليد بانوان ما مستعد تقليد بودند و آنچه در پرده داشتند مينمودند اگرچه برنگ لباسهاى تنگ اينك هم پيداست .\r\nمعاشرتها امروز مخل آسايش مضر اقتصاد و مخرب اخلاق است و داعى بفحشاى عمومى كاين منم طاوس عليين شده .\r\nدر خراسان برسر بىحجابى غوغائى شد كه به تحصن در اطراف بقعهء متبركه كشيد و از استعمال حربهء آتشين مضايقه نشد جمعى مقتول شدند اسدى متولىباشى بر سر آن كار بر دار رفت و فروغى كه رئيس الوزراء و با او منسوب بود شايد در نتيجهء توسطى معزول شد 13 آذر 1314 جم بجاى او آمد .\r\nمعروف شد در قضايا به پسرش نوشته است :\r\n در كف شير نر خونخواره‌اى * غير تسليم و رضا كو چاره‌اى \r\nو بدست آمده است .\r\nشاه نعمت اللّه در قصيده‌اى گويد :\r\n در سال غريص هركه باشد بيند * ملك و ملك و ملت و دين برگردد \r\nغريص به حساب ابجد 1300 است و بسنوات شمسى با اين دوره راست مىآيد ملك سياست است ملك پادشاه برگشتن دين ممنوع شدن از تقوى و زوال مليت به تغيير كلاه كه من تشابه بقوم فهو منهم داروين گفت حيوانات حس قباحت ندارند و الانسان حيوان ناطق .\r\n\r\nسنگ بناى دانشكدهء پزشكى\r\n15 بهمن شاه براى بازديد عمارت جراحى و نهادن سنگ بناى دانشكدهء پزشكى كه در اراضى جلاليه بنا مىشود تشريف بردند وزراء و امراء حاضر شدند ، لدى الورود شاه از منظرهء عمارت جراحى كه ساده و برنگ سيمان بود خوششان نيامد در مذمت آن تغير فرمودند حواسها پرت شد خشت طلائى تدارك شده بود در همان‌حال تغير گرفتند در چالى كه كنده شده بود نهادند هيچكس چيزى نگفت من ديدم خيلى خنك شد نزديك رفتم شاه با اينكه آهنگ حركت كرده بود مكث كرد گفتم يك كلنگ در جنوب به زمين زدند آبادى پيكر كشور بود اين خشت در شمال شهر آبادى روح كشور است . قصد من راه‌آهن بود در جنوب و اساس صحت در شمال و همينقدر مجال شد .\r\n\r\n17 دى 1314 توقيع تمدن\r\n17 دى روز ورود بصحنهء تمدن است عرصهء مملكت را آوازهء تمدن و ترقى فرا گرفته است .\r\n\r\nنطق اعليحضرت\r\nمسرورم كه مىبينم خانمها در نتيجهء معرفت بوضعيت خود آشنائى يافته‌اند ، نصف قواى مملكت بيكار بود و به حساب نيامد اينك داخل جماعت شده است « 1 » .\r\nدر هيچ‌جاى دنيا زن به قدر ايران كار نميكرد و نميكند در شهرها و قراء زن علاوه بر كار خانه‌دارى بزرگترين كمك را باقتصاد مملكت مىكند ، قالى گليم جاجيم غالب از زير دست زن بيرون ميآيد يا دخترها . صفحهء 406\r\nهمه حرف در تهران است ، در تهران هم زن‌هاى خانه‌دار و كدبانو در فرصت خياطى ، گلدوزى و بافندگى مىكنند سواى شوهردارى و تربيت اطفال ، اگر تمدن امروز صحنهء سينما ، تآتر ، قهوه‌خانه ، گردش لاله‌زار و اسلامبول فرصت بدهد .\r\nخانه‌دارى در جماعت اهم كارها است از معدودى هرزه‌گرد و لاابالى كه بگذريم .\r\n\r\n\r\n","description":"","footnote":"\r\n( 1 ) - با آنكه مشغول خانه‌دارى بودند بعرصهء ولنگارى قدم نهادند .\r\n","page_name":" 408 ","page_number":440},
  {"content":"\r\n\r\nزنده بوديم ديديم معرفت خانمها بوضعيت خودشان چه ثمر بخشيد اوضاع را بعضى نويسندگان عفيف نوشته‌اند كه در ميان مردم بوده ديده‌اند . من كه در كنارى هستم و از هزار يك موضوع را ميشنوم به حال اين زندگى و عواقب آن تأسف ميخورم ،   لَعَلَّ اللَّهَ يُحْدِثُ بَعْدَ ذلِكَ أَمْراً .  \r\nقبيح‌ترين زندگى پاريس ، مركز فواحش ، امروز مصدر زندگى تهران شده است البته بشهرهاى ديگر به نسبت اسباب بىسرايت نمانده هجوم مردم ولايات بتهران و تنگ شدن عرصه بر اهالى روى همين ولنگاريها است .\r\nآنچه بآزمايش رسيده است زنهائيكه از خانه‌دارى بازمانده باشند ، در اجتماع پرستارى را شايسته‌تر از مردند ، همچنان در خدمات خيريه ندرتا بوده‌اند زنانى كه از مرد كم نياورده‌اند ( صفحهء 30 و 129 ) آنچه در تعديل صادر و وارد رشته بوديم به حملهء كفش و كلاه چله شد پولمان را ميخواستيم طلا كنيم هبا شد . بالجمله نطق‌ها كردند و قصايد سرودند و ريشهء عصمت و عفت را درويدند يكى گفت :\r\n گهر تا حجاب صدف را گشود * جهان را ز رخ گوهر آگين نمود \r\nصدف‌هاى بىحجاب را در روزنامه‌ها ديديم غالب خزف بودند .\r\nحيدرى وكيل مجلس گفت : « ز مردان جهان بالائى اى زن » و حال آنكه عادتا زنند و بگيس گرفتند .\r\nهم شعر سعدى را مثل آوردند :\r\n چو در بسته باشد چه داند كسى * كه گوهرفروش است يا پيله‌ور \r\nآرزوها برآمد و پوشيدنيها از پرده درآمد « 1 »\r\nو هم سعدى راست :\r\n هركجا چشمه‌اى بود شيرين * مردم و مرغ و مور گرد آيند \r\nو مراست :\r\n هان ز اغيار بپوشان رخ زيبا زنهار * نرسد ميوه در آن باغ كه ديوارش نيست \r\nبراى اينكه مجبور نشوم خلاف وجدان تصديقى بكنم من به آن مجلس نرفتم ميدانستم لجام كه برداشته شد سرانجام چه خواهد بودن .\r\nدر فضايل تمدن بولوارى مرا قصيده‌اى است چند بيت ياد مىشود :\r\n مردم عفت شعار در سنواتى هزار * كرده بدند استوار عفت پير و جوان\r\nپردهء عصمت نگر خورده ز هر سوى چاك * چاك نه زان سان بود كش همه بخيه توان\r\nاين روش زندگى لازمه‌اش اين بود * هرجا زايشگهى هرجا كودك‌ستان\r\nآتش شهوت ربود آب ز چشم گروه * باد هوس كرد گرد بست همى چشممان\r\nاز همه علم و هنر تحفهء ما رقص شد * رقصى و شرب و قمار هست كنون رايگان\r\nمالش با ميكروفن از نك پا تا ذقن * سحق بدن بر بدن سينه و ناف و ميان\r\nچادر اگر خود نبود لازمهء زندگى * لازمه همچون نبود كشف تو تا بيخ ران\r\nتا كه بوضعيت خويش شد آگاه زن * رامسر و سينما شد مقر خانمان\r\nمدرسه‌اى كان فزود مدرسهء رقص بود * مشغلهء خانگى شرب و قمار كلان\r\nگويم من آنچه آن گفت ببايد همى * گرچه بگوئى مگر مرتجع است اين فلان\r\nگرچه تجدد بود اينكه بديديم ما * من ز تجدد برى باشم و لعنت بر آن \r\nشبى در ميهمانى آتاتورك كلاه سفير مصر را شوخى جدى برداشت ، سفير مجلس را ترك گفته واقعه را بقاهره اعلام كرد ، دستور آمد آنكارا را ترك كند ، كمال از بيكمالى خود عذر خواست\r\n\r\n\r\n","description":"","footnote":"\r\n( 1 ) - در هفتاد سال پيش در مرند موقع مراجعت از فرنگ همين محظور را از تلگرافچى محل شنيدم ، كه زنى را تعقيب مىكنى دده سياه درمىآيد ( صفحهء 30 )\r\n","page_name":" 409 ","page_number":441},
  {"content":"\r\n\r\nالتيام شد .\r\nپيش‌آهنگى نه سنگرى بدست آورد كه شكست بدان وارد توان آورد .\r\nشرح آن مجلس ( 17 دى 1314 ) و ارجوزه‌ها كه خوانده شد از كيسهء فتوت ارفع الدوله بطبع رسيد .\r\n\r\nاوج ديكتاتورى\r\nديكتاتورى اول نرمى دارد و آخر سختى و طبيعى است . نطق شاه را در مراجعت از قم صفحهء 368 همچنين نطق افتتاحيه مجلس هشتم را نوشته‌ام ، همهء گناه را بشاه نسبت نميتوان داد قدرى غرور كه لازمهء قدرت است و دوچندان ملق چاپلوسان احوالات را پيش ميآورد .\r\nمن نمىدانم عدل مظفر را بامر شاه از بالاى درب مجلس برداشتند يا براى ملق ، در خرابى سيد نصر - الدين استقامت خيابان دليل بود و آن دليل عليل بر خرابى دروازه‌ها ، بعضى اروپائيان افسوس خوردند آثارى بود از طرز معمارى و خوش‌تناسب افتاده بود .\r\nدروازه دولت كه مونومانى بود طرف توجه داخله و خارجه\r\nدر ضمن تغيير بنا نام ناصر الدين شاه جزو سردر باب همايون از بين رفت ، در كتبهء مسجد سپهسالار هم به ملق تحريف شد از دورهء دوازدهم انتخابات فرمانى شد سيد - يعقوب در ملاقات در راه شميران به چه ميكنى ، دعاگو هستم ، چه عيب دارد وكيل باشى ، وارد مجلس شد ( كن فيكون . )\r\nتغيير اسامى بعضى بلاد و بنادر بىحكمت نبود بىمناسبت تغيير بندر عباس بود و به همين جهت نما سيد .\r\nدزداب زاهدان شد خبيص شهداد .\r\nانزلى پهلوى ، علىآباد شاهى ، حبيب‌آباد نوشهر ، بارفروش بابل ، اشرف بهشهر ، استراباد گرگان ، ارومى رضائيه ، سلماس شاپور ، قمشه شهرضا ، محمره خرمشهر ، سلطان‌آباد اراك ، فهرج ايرانشهر ، تون فردوس « 1 »\r\nمقبره جد من در خيابان اسلامبول واقع است سر در مختصرى دارد . بلديه اهتمامى داشت كه خراب كنم دو اسكافه بسازم مهلت خواستم منجر شد بشهريور 1320 مرده و زنده بايد در ايران اسم از كسى برده نشود ايران را در فرنگ پارس ميگويند تقاضا شد ايران باب همايون\r\n\r\n\r\n","description":"","footnote":"\r\n( 1 ) - جز تشويش جغرافيا و تاريخ اين نوىها چه لزوم داشته است تون با فردوس يا خبيص با -\r\n","page_name":" 410 ","page_number":442},
  {"content":"\r\n\r\nبگويند باز موجه بود .\r\nچون همه‌چيز بايد تغيير كند ، خان ، بك و ميرزا موقوف شد شايد هم نظر بشاهزاده بود كه به اجزاى خانوادهء سلطنت اسبق ميگفتند .\r\n\r\nفرهنگستان ارديبهشت 1314\r\nبدوا در فرانسه و بعدا در ممالك ديگر تأسيس آكادمى شد ، براى تلخيص زبان و تكميل اصطلاحات يا قبول الفاظ جارى برسميت در كتب لغت ، ما هم فرهنگستان ساختيم اما براى تخريب ريشهء زبان ، آكادمى هيچ مخالف با كلمات لاتينى و يونانى كه در السنهء اروپائى تداول دارد نشد كه در وضع اصطلاحات كمكى فوق العاده است همان كيفيت را بلكه بمراتب بيشتر و بهتر عربى دارد در فارسى ، لغت عرب اختصاصاتى دارد كه در هيچ زبانى نيست زبانى است به پيمانه كه هر معنى را بقالب الفاظ ميتوان ريخت و عند الحاجت ريشهء آن را در لغت بازيافت .\r\nفضلاى گذشته الفاظ عربى را بلهجهء فارسى گنجانده‌اند حتى فردوسى مجبور بوده است كلمات عربى در كار بياورد به او ايراد كردند كه در ملك گفت احسن فلك گفت زه ، ملك فلك و احسن عربى است ، جواب داد من نگفتم ملك و فلك گفته‌اند .\r\nاين فكر كه بواسطهء اسلام ايران تحت الشعاع عرب واقع شده است بايد رخنه باسلام كرد و ترك لغات عربى را گفت فرهنگستان را لون ديگر داد ، هيچيك از اديان در پاريس و لندن ظهور نكرده است سرتاسر اروپا قليلى يهودند و قاطبه عيسوى و تحت الشعاع كنعان نيستند .\r\n مرد بايد كه گيرد اندر گوش * گر نوشته است پند بر ديوار \r\nبا اين تشويش خيال تدريس شرعيات و قرآن در مدارس ممنوع شد ، اعتماد الدوله يحيى قره‌گزلو بر سر اين كار استعفا كرد ، در ورزشگاه آتش زردشت را ديديم .\r\nتكليف منع قرائت قرآن در هيئت به زبان نيامد ، تيمور تاش محرمانه به يحيى خان توصيه كرده بود ، حكمت از نصايح قرآن و كلمات حضرت امير ع دفترى مرتب كرد و همان را احيانا مى خواندند يا نميخواندند مقرر بود در مدارس شرعيات گفته ميشد و اقامهء نماز ميكردند كه اساس تربيت است و حفظ مصلحت موقوف شد .\r\nفرهنگستان هيئتى بود مركب از چند نفر از اعضاى ناجور غالب بيسواد ميرزا اسمعيل خانى داشتيم مجلس‌آرا و با رجال آشنا ، مرباى قاآنى و گاهى تلخ ، گفته بودند اگر سنگ جهنم به ريشت بمالى سفيد نميشود ماليده بود صورتش سياه شده بود و ريشش سفيد ، مدعى ادب بود و در مواقعى بىادبى مينمود ، كسى را گير ميآورد مغلقاتى از او سئوال ميكرد كلمات دور از ذهن مثلا از معنى حيص و بيص ميپرسيد غالب نميدانستند مقدماتى بود براى اينكه بگويد سواد آقا در صورت من است سواد آقايان هم در صورت ميرزا اسمعيل خان است .\r\nفروغى كه اهل ادب بود و بر السنهء خارجه واقف ، رساله‌اى در انتقاد چاپ كرد و از رياست استعفا ، امر بود كه بجاى كلمات عربى فارسى بياورند و در ميدان لغت در فارسى بينهايت تنگ است و پاى تتبع لنگ ، آنجا كه لفظ هم داشتيم از آن غفلت داشتند مثلا سجل را نام و نشان گفتند اسباب سخريه شد شناسنامه كردند و حال آنكه پروز لغت است ، فردوسى گويد :\r\n بگفتا كه من دخت گرسيوزم * بشاه آفريدون رسد پروزم \r\nمن ايراد كردم گفتند شناسنامه بعرض رسيده است و تصويب فرموده‌اند ديگر جاى سخن نبود بعضى اختيارات فرهنگستان حقيقت مفتضح بود و در شهر مسخره ميشد ، ادبا متأسف ، هزارگونه سخن بر زبان و لب خاموش مركباتى بدتركيب بقالب زده‌اند و شافع نموده .\r\n\r\n\r\n","description":"","footnote":"\r\nشهداد چه مناسبت دارد من نميدانم آنچه به نظر ميرسيد همه نوىها در تجدد زمينه بود براى تصرف در عقايد و تغيير كلاه .\r\n","page_name":" 411 ","page_number":443},
  {"content":"\r\n\r\n\r\nپيمان سعدآباد 9 مهر 1314\r\nاجتماع سياسيون در محلى سابقهء بسيار دارد ميبايست ما اين مرحله را هم گذرانده باشيم وزراى خارجهء تركيه افغانستان و ايران در سعدآباد جلسه‌اى تشكيل دادند و پيمانى در اتحاد سه دولت منعقد شد ، وحدت نظر در سياست عمومى و حمايت متقابله ، البته اين گونه معاهدات چشم رقيب را مىگشايد و غالبا دير نمىپايد ، ظن غالب اين است كه اين اجتماع از صحبت پهلوى و غازى ريشه بسته باشد ، نميدانم منافع خياليش بيشتر است يا مضرات فعلى يا آنكه نحويون چنين كردند ما همچنين ميكنيم . شاه در نطق خود در مجلس يازدهم گفت پيمان سعدآباد در مشرق بىسابقه بود و در اين هنگام كه امور عالم مشوش است مدد بزرگ به بقاى صلح خواهد بود موقع امتحان هم به زودى بدست آمد اين گونه پيمان در مشرق تظاهر مشت است در مقابل سندان ، پيمانهاى خيلى قوىتر نتيجه نداد در ميدان سياست امروزه « آن ذره كه در حساب نايد مائيم » و بهتر كه بقول سعدى رفتار كنيم :\r\n سعدى افتاده‌اى است آزاده * كس نيايد بجنگ افتاده \r\nدر توكيو سفير انگليس به اتابك گفت روزى كه عهد صلح و جنگ بين انگليس و ژاپن امضا شد در لندن تظاهر كردند و در توكيو برو نياوردند و ما در اثر پيمان بىاساس رجزخوانى كرديم . متانت حكومت دوهزار ساله « 1 » بر حكومت هفتصد ساله چربيد تا چه رسد بحكومت ده ساله .\r\n\r\nتوسط از رهنما و رفقا\r\nرهنما ، تجدد برادرش ، بهرامى رئيس اسبق دفتر مخصوص و دشتى بعللى كه نميدانم توقيف بودند ، با رهنما خصوصيتى داشتم چند ماه هم معاون من بود ، روزى به خيال من رسيد توسطى بكنم ، در شرفيابى عرض كردم روى سياه و موى سفيد تكليفى مىآورد و اشخاص بىانتظارى نيستند رهنما و دشتى و بهرامى اگر تقصيرشان قابل عفو است استدعاى عفو دارند ، بعادتى كه شاه دارد و راه ميرود در خيابانى كه بود رفتند و برگشتند و دو سه مرتبه اين رفت و آمد واقع شد آخر فرمودند آنها را بخشيدم بروند بولايت خودشان و منظور رهنما و تجدد بود كه توطنا عراقيند ، بهرامى و دشتى هم بنا شد از تهران بروند ، عرض كردم اجازه هست امر ملوكانه را بنظميه ابلاغ كنم ؟ فرمودند بلى ، ابلاغ كردم و امر رسمى هم صادر شد ، رهنما و تجدد بعراق رفتند بهرامى و دشتى به بروجرد و بهبهان . در مورد بهرامى فرمودند نمىكشمش در 28 خرداد يا شهريور 1314 رهنما از بغداد شرحى در تشكر به من نوشت و منهم از زبان خودم امتنان دارم كه هميشه بخير گرديده است .\r\n\r\nمحروميت از ملاقات\r\nمتأسفانه همه وقت گفتن مصلحت منجر بعافيت نميشود ، هفته‌اى پس از امر به ترك چادر بدانشكده كه در اراضى من بيرون دروازه دولت ساخته شده است دعوت شدم ، اديب السلطنه كه حال رئيس دربار است ، حكمت وزير معارف ، تربيت از نمايندگان مجلس و بعضى ديگر بودند معلوم شد وزارت معارف قطعهء ديگرى از اراضى مرا طالب است و مقصود تخفيف قيمت است ، در اين‌موقع اديب السلطنه قدرى پنبه‌دار به كار برد و از سوابق خانواده به معارف صحبت شد منهم كه اصلا در معامله سختى ندارم به تقاضا رضا دادم ، البته در اين روزها صحبت از كشف حجاب كه نقل مجالس است در ميان مىآيد گفتم چادر عادتى بود خوب يا بد تركش به جائى برنميخورد و خانمها در تابستان بىشكايت نبودند و تركش عادت خواهد شد اما شب تا صبح در قهوه‌خانه رقصيدن رفع حجاب نيست رفع حجب است و من امروز عصر كه شرفياب خواهم شد بعرض ميرسانم ، عصر رفتم گفته شد شاه سوار شده‌اند ، در حركت بسرزمين ، اديب السلطنهء سميعى به من اشاره‌اى كرده بود كه اين حرفها را چرا ميزنى ؟ و من تصور نميكردم كه رقص هم جزء پرگرام است پس از آن تاريخ مكرر بدربار رفتم و ملاقات ميسر نشد كوتاه\r\n\r\n\r\n","description":"","footnote":"\r\n( 1 ) - دول آسيا دوهزار سال است تاريخ تمدن دارند اروپاى شمالى هفتصد سال .\r\n","page_name":" 412 ","page_number":444},
  {"content":"\r\n\r\nانداختم ، نوبتى اديب السلطنه گفت كمتر بدربار ميآئى ؟ گفتم حس كرده‌ام كه نبايد بيايم گفت من حس نكرده‌ام گفتم من حس كرده‌ام .\r\nخيلى فكر كردم كه چه موجب بوده است ؟ صحبت كلاه ، توسط از رهنما يا احتياط از توسطهاى ديگر . چه طرز صحبت من قسمى بود كه شاه را ميربود باز صحبت ملامت از رقص و فحشاء يا آنكه به من سفارش فرموده بودند به انجمنى كه در حمايت جامعه تشكيل ميشد بروم و من اساسا و خصوصا بجامعه‌اى كه محتاج بحمايت ما باشد معتقد نبودم و نرفتم .\r\n جائى كه عقاب پر بريزد * از پشهء لاغرى چه خيزد \r\nاصولا تجربيات و علاقه به پنديات ديرينه كهنه‌پرستى بود و تقليد صرف از اصول بولوارى خلاف مسلك من .\r\nدر ختنه‌سوران وليعهد شاه شامى به وزراء داده بودند و در آن‌موقع من عرض كرده بودم انشاء اللّه پلو عروسى را خواهيم خورد ، با حافظهء سرشارى كه دارند گفتم شايد آن صحبت را بخاطر بياورند ، در ايام عروسى شرحى بدفتر مخصوص نوشتم و وقت شرفيابى خواستم جواب آمد كه فرصت شاه كم است اگر مطلبى باشد بنويسم .\r\nنوشتم درموقع استعفا يگانه استدعاى من اجازهء گاهى شرفيابى بود و در موقعى كه تقاعد من از مجلس گذشت نويد مراحم ديگر هم فرموده بودند « 1 » مدتى است از سعادت شرفيابى محروم است و از مراحم ديگر مهجور ، خواستم عرض كنم اگر گناهى رفته است قلم عفو بر آن بكشند ، جواب نيامد . در يكى از شبهاى جشن عروسى شكوه الملك گفت عريضهء شما را بعرض رساندم فرمودند بشما بگويم آسوده باشيد چيزى نيست بنده هم آسوده بودم آسوده‌تر شدم ، اليأس احدى الراحتين ، در مجالس جشن ، شاه براى اواخر شب ( سوپه ) بمجلس تشريف ميآوردند و من تا آنوقت نمىماندم ، قائم مقام الملك ظاهرا شبى اسمى از من برده بود فرموده بودند نديدم .\r\n\r\nعروسى وليعهد\r\nجم براى تمهيد مقدمات در 14 خرداد عازم مصر شد . پنجم اسفند وليعهد باتفاق اسفنديارى رئيس مجلس ، كاظمى وزير خارجه ، سفير مصر و جمعى كشورى و لشكرى از راه عراق و سوريه بقاهره تشريف بردند ، در كاخ ضيافه نزول اجلال فرمودند ، روز 24 اسفند كه مولود پهلوى است رسم عقد به عمل آمد ، پس از برگذار شدن ضيافتها منجمله اطعام شش هزار نفر از اهالى بخرج حكومت مصر روز 13 فروردين « 2 » وليعهد باتفاق ملكهء نازلى والدهء فاروق و فوزيه عروس پهلوى و شاهزاده خانمها فائزه و فائقه خواهرهاى عروس از راه دريا با كشتى مخصوص ( محمد على ) عازم بندر شاهپور شدند ، ملكهء پهلوى و شاهدخت‌ها در بندر شاهپور ميهمانان محترم را استقبال كردند ، 24 فروردين 1318 مسافرين وارد بندر شدند ، يكشنبه 26 به ايستگاه تهران نزول اجلال فرمودند اعليحضرت پهلوى در عمارت ايستگاه ميهمانان را بملاطفت پذيرا شدند .\r\nدر رقعهء دعوت چاپى با مركب اكليل براى شب 4 ارديبهشت تصريح شده بود كه لباس خانمها بايد برنگ سفيد و دكلته باشد بىآستين ، در شب اول ارديبهشت برنگ بازو با آستين قيد شده بود ، من بنده از آن استفاده نكردم چه ميبايست فراك پوشيد .\r\n\r\n\r\n","description":"","footnote":"\r\n( 1 ) - در دورهء نهم تقنينيه استدعا كرده بودم فرزندى نصر اللّه نمايندگى داشته باشد لطف شاه بقدرى بود كه مأمور مخصوص از وزارت داخله بمحلات رفت و آن امر را انجام داد پس از فوت ناكام نسبت به فتح اللّه آن تقاضا را كردم و پذيرفته نشد .\r\n( 2 ) - مناسب اين بود كه روز 14 حركت ميفرمودند ، اگرچه پدرم به 13 معتقد نبود و ميفرمودند كه سيزدهء عيدى بدرب خانه رفتم مورد محبت ناصر الدين شاه واقع شدم و قمه‌اى به من لطف شد كه آن قمه حال در ضبط من است .\r\n","page_name":" 413 ","page_number":445},
  {"content":"\r\n\r\nشاگردان مدارس پسر و دختر كنار خيابان صفوف آراسته دسته‌گلها نثار كردند .\r\nاز اكثر دربارها نمايندگان مخصوص براى تبريك بتهران آمده‌اند .\r\nبه فشار نظميه در شهر و بيرون ديوارهاى كاهگلى سفيد شد ، در گذرها طاقهاى مجلل از طرف اهالى ( تجار و اصناف ) بسته شد ، بانك ملى آئين‌بندى بسزائى روا داشت ، بنمايشات پيش‌آهنگان و ورزشكاران پسر و دختر طمطراقى به عمل آمد ، ارامنه و كليمىها تقديمىهاى شايان تدارك كردند كه همه در موزه گذارده شد ، قسمى اداى تكليف بود و قسمى شايد تكلف ، 4 ارديبهشت رسم عروسى در قصر مرمر از عمارات شاه به عمل آمد ، انشاء اللّه مبارك باشد ، ميهمانيهاى مجلل در دربار و باشگاهها داده شد ، خوانين همه بهره‌ور از حقوق اجتماعى بمد آخر پاريس در مجالس جلوه‌گر شدند ، در باشگاه وزارت خارجه خانمى را يا بانوئى را ديدم كه تا زير ناف برهنه بود گويا ياد از مد حوا نموده بود ، خانم سبزهء تند ، صورتش ناموزون ، اندام بىتناسب ، اشبه بزاغ در خرام كبك « كاين منم طاوس عليين شده » مدتى در آن هيكل مدروس و جلوهء منحوس بحيرت نگريستم ياللعجب كجائيم و چه مىبينيم ، اين بود معرفت بانوان بوضعيت خود كه شاه در نطق 17 دى فرمودند .\r\n نفس اژدهاست او كى مرده است * از غم بىآلتى افسرده است \r\nيادم آمد عروسى جعفر برمكى ، ديدم او در مائهء سوم بود و در آن‌وقت پاريس شايد ده كوره بود و مادر مائهء بيستم هستيم ، در ضيافات بعدهء ميهمان كتلت در طبق ميگذارند پاريس مركز رسومات است و تجاوز از رسومات خلاف ، عمل بوظيفه تقليد و امروز اداى وظيفه سخت ملحوظ است .\r\nتا ديروز شنيده و ديده بوديم كه در شاديها خلعتها مىدادند و بخشش‌ها ميكردند و هديهء دلمه رواجى داشت ، شعراء و خطباء به نوائى ميرسيدند ، همهء آن رسوم امروز در حكم تبذير و كهنه‌پرستى متروك ، شنيده شد كه نوبتى وليعهد بمدرسه ميروند پانصد تومان انعام ميفرمايند مورد ملامت ميشوند كه بذل مال چه معنى دارد تو بايد بگيرى نه آنكه بدهى .\r\nملكهء نازلى مراقب نماز است ، روز اول صبح كه برميخيزند ملزومات حاضر نبوده است تكدرى حاصل مىشود . از تشريفات اين جشن ملوكانه تبديل سفارت طرفين بسفارت كبرى شد و سفيد چشمه را براى چشم‌روشنى از منازل راه‌آهن فوزيه ناميدند ، همچنان هنگى را بنام عروس محترم .\r\n15 ارديبهشت ملكهء نازلى و شاهزادگان مصرى تهران را وداع گفتند ، شنيدم زياد خشنود نبوده‌اند البته برخورد عادى تازه چرخ با محترمين ورزيده مطبوع نمىافتد .\r\nاصل 37 متمم قانون اساسى راجع بمادر وليعهد كه بايد ايرانى الاصل باشد بمادهء 976 قانون مدنى تفسير شد ( 14 آبان 1317 ) و فرمان ايرانى بودن فوزيه صادر گشت ، در دورهء كيان زمانى مصر جزء متصرفات ايران بوده است .\r\n\r\nمتاركه با فرانسه 18 دى 1317\r\nروزنامجات پاريس نسبت بمقام سلطنت دست به اطالهء زبان نهادند ، از طرف حكومت ايران شكايت شد ، دولت منتظر بود روزنامجات تنبيه شوند ، قانون فرانسه اجازه نميداد ، كار بخواستن تلاميذ ايرانى از پاريس كشيد ، نظميهء پاريس آن قدرت را ندارد كه به امر دولت روزنامه توقيف كند يا روزنامه‌نويس را زندانى ، دول سايره براى بستن زبان روزنامه‌نويس در سفارت خودشان بودجهء مخصوصى دارند ( صفحهء 227 ) و گفته‌اند :\r\n و ارسل رسولا و لا توصه * و ذاك الرسول هو الدرهم \r\nالبته اطالهء لسان هم بىمايه‌اى از طرفى نبوده ، روزنامه محركى داشته ، بهرحال دولت فرانسه قانونى از مجلس گذراند كه از زبان درازى نسبت به مقامات خارجى بتواند جلوگيرى كند و\r\n\r\n","description":"","footnote":"","page_name":" 414 ","page_number":446},
  {"content":"\r\n\r\nالتيامى شد . « 1 »\r\nجم كه از قاهره برگشت صحبت از رأفت پادشاه مصر و ملاطفت با عموم كرد كه با ادنا رعيت مهربانى ميفرمايند ، چيزى نگذشت كه پهلوى پيرمردى را از رعايا در راه سعدآباد به اتومبيل خود دعوت كرده به تجريش كه مقصد پيرمرد بود رساند ، درموقع توديع صد تومان هم به او انعام كرد ، پيرمرد تضرع نمود كه صد تومان را نميخواهم امر بفرمائيد پسر مرا كه كمك من است از خدمت نظام معاف بدارند فرموده بودند اين صد تومان را ببر به آن فلان فلان شده‌ها بده پسرت را معاف ميكنند .\r\nبا همهء قدرت و مراقبت پهلوى حال ادارات اين بود و خودش ميفرمود .\r\n\r\nحكومت سليمانى يا داودى\r\nيهودىاى سيصد تومان گم كرده بود مسلمانى پيدا ، به قوت ايمان برد بشهربانى داد يهودى براى اينكه مشتلقى ندهد گفت پول من پانصد تومان بود كشمكش شد شاه طرفين را خواست بحضور رفتند به يهودى فرمودند چه گم كرده‌اى ؟ گفت پانصد تومان ، به مسلمان گفت چه پيدا كرده‌اى ؟ گفت سيصد تومان ، فرمودند اين سيصد تومان مال تو پانصد تومان يهودى هم هروقت پيدا شد برود بگيرد .\r\nبراى افسران اضافه حقوق پيشنهاد كردند پهلوى رد كرد كه اگر حقوقشان كم است هر شب در سينما چه ميخواهند ؟ سينماها با صفوف بانوان سينه‌چاك نه آنقدر جالب دلشدگان هلاك است كه از كفش و كلاه براى ديدار از آن ستارگان نوظهور خوددارى كرد .\r\n هر كه شيرينى فروشد مشترى بر وى بجوشد * يا مگس را پر ببندد يا عسل را سر بپوشد \r\nلامارتين شاعر معروف فرانسه گويد براى تخريب اخلاق بشر بساطى از صحنهء تآتر مضرتر وضع نشده است .\r\n اى سليم آب ز هر چشمه ببند * كه چو پر شد شتر و بار ببرد \r\n\r\nمحاكمات ماليه\r\nدر عدليه هرچه باشد رعايت حقوق بيشتر مىشود و از شقوق زور كمتر گفته لازم آمد كه امور مالى در محكمهء مخصوص موضوع از دادگسترى محاكمه شود ، يك فقره را كه در آن واردم ياد ميكنم . اقبال الدوله بيست هزار تومان از دولت طلب داشته به تبانى فته‌طلبى ببانك ميدهد ( غلط ) و سندى از بانك ميگيرد كه آن فته - طلب بلاوجه است آن وجه وصول نميشود اقبال الدوله مرحوم مىشود فته‌طلب در بانك روس مىماند و باطل‌نامه در نوشتجات اقبال الدوله .\r\nروسيه برهم خورد عهدنامهء جديد پيش آمد ، بانك رهنى روس بدولت قرار گرفت پس از سالها مقرر شد مطالبات بانك روس را جمع‌آورى نموده بانك رهنى داير شود ضمنا معهود است كه بدهى بانك را وقعى ننهند و بستان را شديدا مطالبه كنند .\r\nاز محاكمات ماليه بناى مطالبه از غلامحسين خان غفارى برادر اقبال الدوله گذاردند و فرع‌بندى كردند سيصد هزار تومان برعهدهء او وارد آوردند در صورتىكه مدت اقتضاى آن مبلغ را نداشت بنا بر ساختن حساب گزاف است كه بهرجا صلح شود مبلغى معتنابه بدست بيايد البته وكيل مدافع به نسبت سيصد هزار تومان حق الوكالهء گزاف ميخواهد .\r\nپس از رسيدگيها و مراجعه به اسناد و دفاتر بانك محقق شد كه آن مطالبه مورد ندارد صاحب اختيار غلامحسين غفارى را به چهار هزار تومان محكوم كردند آنچه دادخواهى كرد به جائى نرسيد كه محكمه نميتواند دولت را محكوم كند منطق هم غلط زيرا محكوميت دولت در كار نبود مطالبه\r\n\r\n\r\n","description":"","footnote":"\r\n( 1 ) - در آلمان هم اين غوغا را داشتيم .\r\n","page_name":" 415 ","page_number":447},
  {"content":"\r\n\r\nبه غير حق بود . « 1 »\r\n\r\nرياست وزراى منصور الملك\r\nدر جاهليت معمول بود امير و دبير مورد سخط واقع ميشدند ، بعد از مدتى خلعتى از طرف شاه به آنها داده ميشد و حكم آب توبه داشت كه گناه را ميشويد ، در مشروطه قوام السلطنه را ديديم كه از محبس به كرسى نخست‌وزيرى جلوس كرد ، ساير وزراء و عمال در محاكم عدليه برائت حاصل ميكنند و پاك ميشوند ، نه اتهامات پايه دارد نه تبرئه‌ها مايه .\r\nمنصور الملك در وزارت طرق مورد سوء ظن شد ، پرونده‌اى براى او تنظيم يافت دو ايراد به دو وارد آوردند يكى كه از كامپساكس پانزده هزار ليره گرفته است ، بعقيدهء من اگر راست باشد كم گرفته است چه باحترام امضاى او كامپساكس پانصد هزار ليره نفع برد ، اتهام به شهادت يكنفر بود بدعوى ميانجيگرى ، ديگر آنكه كارخانهء ابريشم ضعف آنچه برآورد شده بود تمام شد گفته شد برآورد اول ناقص بود ميبايست تكميل شود و با تصويب هيئت دولت بوده است كار به تميز كشيد تميز ادلهء اتهام را كافى ندانسته به برائت منصور الملك حكم داد در نتيجهء اين محاكمه رضا - قلى خان هدايت پسر عمو از رياست تميز معاف شد ، منصور مغضوب بود تا آنكه برياست وزراء منصوب شد ، در گلستان خوانده‌ايم كه بآواز خوش كودكان و محبت پادشاهان اعتماد نبايد كرد كه آن به خوابى و اين به خيالى مبدل شود از اين معميات بسيار پيش ميآيد .\r\nمتين دفترى كه پس از جم رياست يافت روى سياست خارجه ، ظاهرا روابط با سفارت آلمان به حكم سابقهء انشاء در آن سفارت معاف شد براى رياست عظمى نمانده و در اين دوره حاجت به استيضاح نيست تو برو تو بيا است .\r\n\r\nعروسى شمس و اشرف پهلوى\r\nتجدد بر هم‌زن همهء رسوم و آداب است ، عروسى فرمايشى هم يكى از آن جمله است در كابينهء جم معروف شد عكس عده‌اى از جوانان را به شاهدختها عرضه دادند تا كه قبول افتد و كه در نظر آيد پسر جم و پسر قوام شيرازى پسند افتادند ، چه حاجت به عكس بود من نميدانم ، جم و قوام هردو در قلهك مىنشينند و عصرها محل گردش آنها و شاهدختها در صحراى دروس بود همديگر را خوب ميشناختند قوام پس از قضيهء اسعد مورد لطف مخصوص واقع شده در مسافرتها ملازم خدمت است بهرحال مجلس عقد بيمزه‌اى منعقد شد ، با اينكه من متاركه داشتم بموجب دعوت در مجلس حاضر شدم يكطرف تالار شاه ايستاده بودند و قدرى فاصله وزراى سابق و لاحق طرف ديگر ، ملكه و شاهدختها روى كرسى نشسته بودند ساكت و صامت ، دامادها عبوس زيردست عروسها ايستاده در حال خود متفكر مينمودند نه شيرينى نه ميوه‌اى در بساط بود ، لحظه‌اى گذشت امام جمعه خوئى و ميرزا سيد محمد بهبهانى وارد شدند نزديك شاه رفتند و ظاهرا تبريك گفتند ، عقد در خارج به عمل آمده بود ، علماء رفتند و حضار متفرق شدند ، صاحب اختيار از جم كه حاضر بود سراغ دلمه گرفت او هم دوپهلوى از كيف درآورد يكى به صاحب اختيار داد يكى به من ، روى - همرفته مجلس خنكى بود و بعد خنكيهاى بيشترى بروز داد بلكه به برودت كشيد پسر قوام از اول ناراضى بود پسر جم را نميدانم ، شنيده بودم كه دامادهاى ناصر الدين شاه ميبايست از پائين پاى عروس در رختخواب بخزند در اين‌موقع از رسم رختخواب اطلاعى ندارم ليكن در اتوموبيل دامادها ميبايست پهلوى شوفر قرار بگيرند تا پهلوى بود مماشاتى از طرفين ميشد پس از پهلوى كار بتفريق كشيد .\r\nحتى فوزيه هم بطور قهر بقاهره رفت ، به هيچ وسيله مراجعت ايشان تا حال كه 1327 است ميسر نشده است ، اشرف پهلوى احمد شفيق را در مسافرتهاى بمصر پسنديده بشوهرى پذيرفته است وى از محترمين است ، شمس چند سال در اروپا و امريكا بسياحت گذراند ، والاحضرت اشرف\r\n\r\n\r\n","description":"","footnote":"\r\n( 1 ) - قضيهء سعد الدوله را نوشته‌ام .\r\n","page_name":" 416 ","page_number":448},
  {"content":"\r\n\r\nرياست سازمان شاهنشاهى خدمات اجتماعى دارند و و الا حضرت شمس پهلوى رياست شير و خورشيد سرخ و در اين دو خدمت نامى نيكو تحصيل نموده مورد توجه ملتند . گاهى شنيده مىشود كه مداخله در امور ادارى مىكنند انشاء اللّه دروغ است .\r\n\r\nترياك خوردن داور\r\nاز رجال اين دوره داور به بصيرت در قوانين اروپا منزلتى كسب كرده بود ، اخلاقا هم از سايرين مزيت داشت ، در وزارت عدليه اختياراتى از مجلس گرفت و اصلاحاتى كرد و يكدوره قانون بدفتر آورد ، اواخر هم وزارت ماليه داشت ، به تقرب مفتخر بود ، از او تظاهر بزندقه نديديم و به عفت قائل بود .\r\nبعضى مالياتها كه بضرورت شايد هم به اجبار بمجلس ميبرد و ميگذراند دلخورى در جماعتى توليد كرده بود ، تنظيم محاضر كه لازمهء تنسيق عدليه بود علماء را از او رنجانده ميداشت .\r\nجاى تأسف است كه جريان عدالت بهتر نشد ، در بهمن 1318 بدون مقدمه شنيده شد كه داور ترياك خورده است و درگذشته .\r\nگفتند از ادارهء ترياك نمونهء انواع خواسته با خود به منزل برده سر شب اطفال خود را نوازش بسيار كرده به عيالش گفته كه كار بسيار دارم شما بخوابيد من مشغول كار خواهم شد تا تمام شود ، خلوتى بدست آورده ترياك را بسيار نرم كرده و خورده است .\r\nشهرت كرد كه شاه در حد تهديد دو روز قبل پرخاش به او كرده بوده است و باز گفتند كه شاه فرموده بوده است كه من كه به او ايرادى نگرفته بودم .\r\nآنچه ظاهر شد جنازهء او را به مسجد ناصرى آورده بودند و اسباب تجليل فراهم ، ناگاه دستورى ميرسد ، مشايعت و تجليل موقوف مىشود ، مشايعين به سرچشمه رسيده بودند سفراء كه براى مشايعت آمده بودند ميروند و سايرين متفرق ميشوند جنازه را بطور تخفيف حركت ميدهند .\r\nاين واقعه و واقعهء افسرى كه بمحكوميت خود قطع حاصل كرده در يأس سرهنگ خلعتبرى را كه حاكم قضيه بوده درب دادگاه نظامى هدف تير تقاص نموده تيرى هم به خودش زد كه بى بركت بود بمريضخانه‌اش بردند بهبودى يافت برائت ذمه حاصل كرد و بجرم جسارت تيرباران شد ولى تيرباران كردن مردم را دسته‌دسته بسوءظن و بدون تحقيق عميق تخفيف داد و در شهر چون بمبى اثر نمود .\r\n\r\nباز جنگ بين الملل\r\nپس از جنگ بين الملل 1914 ترجيع‌بندى ساخته بودم بند اولش را ياد ميكنم .\r\n باز چه نيرنگ زد حقه‌گر ، روزگار * طرح دگر درفكند نقش دگر زد به كار\r\nمنظره‌اى هولناك پرده ز رخ بركشيد * معنى آن درد و غم صورت آن اضطرار\r\nفتنه جهانگير شد مشرق و مغرب گرفت * بسته ز هر سو نگر بر همه راه فرار\r\nبرگ نشاط و طرب سوخت از اين تندباد * شاخهء خرم نماند گشت خزان نوبهار\r\nورد زبان همه بمب و تفنگ است و توپ * آتش كين شعله‌ور گاز حسد در بخار\r\nگر تو بگوئى كه اين باز چه بيدادى است * طرفه جوابى دهند كز پى آزادى است \r\nپس از جنگ 1914 سه عنوان جديد براى اجراى اغراض قديم روى كار آمد در روسيه بلشويكى در ايتاليا فاشيسم در آلمان نازى و مشغول بازى شدند هرسه مسلك در حدود خود قوت گرفت عباراتنا شتى و حسنك واحد .\r\nآلمان كامرون را ميخواهد كه در جنگ پيش از تصرف او درآوردند مردمش در افزايشند ميدان نشو و نما ندارند ، تجهيزات زياد مىكند ، در مقدمه دست به بعضى قطعات اتريش و چك - اسلواكى نهاد ، لهستان را با روسيه تقسيم كرد كه دالان دانزيك را متصرف شود و آن ظلم را\r\n\r\n","description":"","footnote":"","page_name":" 417 ","page_number":449},
  {"content":"\r\n\r\nجبران نمايد ، روى سخن او با انگليس است و موضوع اختلاف كامرون . ملاقات چمبرلن در برلن نتيجهء مطلوب نداد شايد در خط موافقتى بود منجر به كناره‌گيرى شد ، چرچيل روى كار آمد با مخالفت بسيار كار بجنگ كشيد ، آخر الدوا ، الكى حريف را غافلگير كرد و لازمهء تجهيزات بسيار قهرا همين است ، دست بيچاره چون بجان نرسد چاره جز پيرهن دريدن نيست ، در دو ماه اول حملات بهت‌آور كرد ، فرانسه سپر انداخت ، انگليس عده‌اى كه بفرانسه آورده بود بعجله بيرون برد تكليف صلح برادرانه كردند در مفهوم غالب و مغلوب پذيرفته نشد . انگليس دست بدامان امريكا زد چاره را در توسل بروس ديدند و باوجود عهد اتحاد با آلمان ، روسيه را حاضر جنگ كردند محتاج كمك اسلحه ، قورخانه و آذوقه بود . راه رساندن ملزومات به دو منحصر بايران و راه‌آهن خليج به خزر يگانه وسيله ، پر جنگ ايران را گرفت بيطرفى بخرج نرفت عهدشكنى اصل اصول بين - الملل است .\r\nدر بهانهء 28 تير و 25 مرداد اخراج آلمانيها را از ايران خواستند كه در مردم نفوذى دارند « 1 » دولت اطمينان داد كه از عمليات جلوگيرى خواهد كرد و بعضى از اتباع آلمان را عذر خواستند مفيد نشد . سفير انگليس و روس يادداشتى حضورا برئيس الوزراء كه منصور الملك است دادند و تهديد باقدامات نظامى كردند و اصل قصد تصرف راه‌آهن بود و در عين حال در شمال روس و در جنوب انگليس از طرف عراق نظامى از سرحد ايران تجاوز داده بودند .\r\nبر پهلوى امر گران نمود ، منصور كه پيشنهاد شورى كرده بود مورد خطاب و عتاب شد ، فروغى بجاى او آمد ، در اين‌حال امر بدفاع داده شده بود البته حفظ آبرو و مقام لازم است اما اهون ضررين را نيز رعايت ضرورت داشت « 2 » .\r\n نه هركه دارد شمشير حرب بايد كرد * نه هركه دارد ترياق زهر بايد خورد \r\nراه ميخواستند ميبايد داد ، شايد بافتضاح اخراج سفراى آلمان و ايتاليا نميكشيد چنان كه سوئد بآلمان راه داده بود و سابقه ميشد پيشرفت آلمان در اندك‌مدت چشمها را گرفته است . فروغى صبح 9 شهريور در مجلس ماجرا را اجمالا گفت و به بردبارى دعوت نمود و بمذاكرات اميدوارى داد و گفت بعضى بىجهت از شهر ميروند و اين سبب آشفتگى افكار است و باز از حرص مردم در تدارك آذوقه كه بجاى يك من دو من نان ميخرند و جاى نگرانى است .\r\nدر ملاقات بكوپال گفتم چه ميكنيد ؟ گفت متحيرم براى يك‌شب هم آذوقهء سفر نداريم ، نمايش كفش و كلاه و رژه در بساط آراسته ديگر است و تدارك ميدان جنگ ديگر . هواپيماهاى روس در نواحى شمال تهران منجمله دروس جلوه‌گر شدند و بمبى چند رها كردند ، سلطنت‌آباد كه محل كارخانهء اسلحه‌سازى است و ميدان فرودگاه قلعه مرغى بخصوص در مد نظر است . اعلانات در هوا از طرف روس منتشر شد كه ما را با ملت ايران اختلافى نيست ، وحشت مردم زياد شد دست و پاها درهم رفت اختلاف با دولت يا با ملت بمب وحشت ميآورد در مجلس گفته شد دولت در پيروى نيات صلح‌طلبانهء اعليحضرت دستور خوددارى نظاميان را از مدافعه صادر نمود و البته در سرحدات زد و خورد شده بود و تلفاتى دست داده در شهر اعلان حكومت نظامى شد كه اقلا از استفادهء اشرار از بازار آشفته جلوگيرى شود .\r\nهشتم شهريور سفيرين هريك يادداشتى حضورا به نخست‌وزير و وزير خارجه دادند مشتمل بر فصولى چند :\r\n1 - دولت انگليس و شوروى هيچ نقشه‌اى بر عليه استقلال ايران و تماميت ارضى آن ندارند ( عبارتى است كه در هرموقع گفته و نوشته مىشود و ابدا اعتبار ندارد ) مجبور شدند اقدامات نظامى به عمل بياورند چه دولت ايران توجهى بپيشنهاد دوستانهء ايشان نكرد و اين اقدامات بر عليه دولت\r\n\r\n\r\n","description":"","footnote":"\r\n( 1 ) - صحبت جليل الملك با هاوارت را نوشته‌ام صفحهء 310\r\n( 2 ) - نطق شاه در مجلس پس از معاهدهء سعدآباد .\r\n","page_name":" 418 ","page_number":450},
  {"content":"\r\n\r\nايران نبوده بلكه بر عليه اقدامات ممكنهء آلمانيها بوده چنان كه دولت ايران حاضر براى اشتراك مساعى باشد علتى براى ادامهء خصومت نخواهد بود .\r\n2 - دولت پادشاهى انگليس و دولت شوروى خواستار بعضى ضمانتها هستند حالا كه دولت مايل بانجام تقاضاهاى عادلهء آنها مىباشد :\r\nالف - دولت ايران بايد امر نمايد قشون ايران بدون مقاومت از خط خانقين تا بندر ديلم عقب‌نشينى كند .\r\nدر شمال خراسان ، مازندران ، گيلان ، آذربايجان و كردستان تا حدود قزوين را از قشون خالى كنند و در تحت اشغال بگذارند « 1 » .\r\nروس اطمينان ميدهد كه بر عليه ملت ايران قصدى نداريم و هيچوقت از دولت سخن بميان نميآورد و حاضر است در خاتمهء جنگ روى مرز قرارداد 1921 مشى كند .\r\nب - اخراج آلمانيها و تسليم صورت در يك هفته به سفارتين .\r\nج - منع ورود آلمانى به ايران .\r\nد - تسهيل عبور و مرور و حمل لوازم جنگى چه روى زمين چه از هوا .\r\n3 - در مقابل دولتين موافقت مينمايند :\r\nالف - حقوق مربوطه به نفت و غيره ايران را كما فى السابق بپردازند .\r\nب - وسايل و لوازم اقتصاد مورد حاجت را فراهم كنند .\r\nج - پيشروى نيروى خود را متوقف سازند و بمحض اينكه وضعيت نظامى اجازه بدهد قشون خود را از خاك ايران خارج نمايند .\r\nد - علاوه بر اين دولت ايران بيطرفى خود را ادامه و هيچگونه عملى كه بر خلاف منافع انگليس يا شوروى باشد در اين مبارزه كه در اثر تجاوز آلمان بر آنها تحميل شده ننمايد ، شوروى وعده ميدهد حق امتياز شيلات را بپردازد ، تقاضاى امتياز نفت خوريان را دارد ، در موضوع نفت خوريان گفته شد در عهدنامهء سابقه نيست و اگر مذاكراتى بوده مشمول امرار وقت است معهذا دولت حاضر است موافق مقتضيات درموقع داخل مذاكره بشود ، در طى مذاكرات لاحق دولتين قبول كردند كه در نقاط اشغالى حكومت ايران عده‌اى براى حفظ نظم متوقف داشته باشد .\r\nانگليس قبول كرد پس از جنگ خسارات حقهء ايرانيها را بپردازد .\r\nروس گفت جنگ و بمباران مادامى دوام داشت كه ارتش ايران مداومت ميكرد و با تكليف اخراج آلمانيها از ايران مقاومت .\r\nحفظ مقام دولت مستقل مقتضى مقاومت بود اگر بسوئد هم تكليفاتى از اين قبيل شده بود كار به زدوخورد ميكشيد كه بحيثيت دولت لطمه وارد نيايد .\r\nهم از تكاليف ناروا و حق‌شكنى شرم‌آور آن بود كه بيرون رفتن نمايندگان آلمان و بعضى مستخدمين رئيسه را در تحت نظر مأمورين خودشان صورت دادند و اين تقاضا نسبت بنمايندگان ايتاليا مجار و رومانى نيز به عمل آمد ، زور زور زور .\r\nدر موقعىكه فروغى شرح قرارداد با دولتين را در مجلس ميداد محمد على روشن از تماشاچيان حمله آورده ديوانه‌وار سنگى كلان به طرف او پرتاب كرد خوشبختانه مصادف نشد .\r\nنيمى از اشارهء دولتين نيمى باقتضاى افكار استعفاى پهلوى پيش آمد ، روسيه اساسا منكر سلطنت است انگليس هم پهلوى را مايل بآلمان بجا آورده است و دنبالهء كار دراز است ، اولى دارد\r\n\r\n\r\n","description":"","footnote":"\r\n( 1 ) - مازندران بملاحظهء راه‌آهن ، آذربايجان و كردستان بملاحظهء نقشه احتمالى تركيه ، خراسان گيلان و قزوين نبود مگر به خيال تصرف از طرف شوروى . عدل و انصاف تصرف خط راه بود و اگر ملاحظه از تركيه داشتند ممكن بود در سرحد قفقاز و عراق قوه داشته باشند .\r\n","page_name":" 419 ","page_number":451},
  {"content":"\r\n\r\nو وسطى و آخرى . از تكرار شوروى در انتشارات كه ما با ملت ايران مخالفت نداريم بوئى استشمام ميشد « 1 » در هرموقع روس بفكر ترويج مرام است .\r\n\r\nاستعفاى پهلوى\r\nنظر باينكه من همهء قواى خود را در اين چند ساله مصروف امور كشور كرده‌ام ناتوان شده‌ام ، حس ميكنم كه اينك وقت آن رسيده است كه يك قوهء جوانترى به كارهاى كشور كه مراقبت دائم لازم دارد بپردازد و اسباب سعادت و رفاهيت ملت را فراهم بياورد . بنابراين امور سلطنت را بوليعهد و جانشين خود تفويض كردم و از كار كناره نمودم . از امروز كه 25 شهريور 1320 است عموم ملت از كشورى و لشكرى وليعهد و جانشين قانونى مرا بايد بسلطنت بشناسند و آنچه از پيروى مصالح كشور نسبت به من مى - كردند نسبت بايشان منظور دارند كاخ مرمر تهران 25 شهريور ماه 1320 رضا شاه .\r\nطبيعت عوض نميشود بايد گفت كه آشفتگى اوضاع و پاشيدگى امور فكر تغييرى در اذهان آورده بود و سردار سپه هنرهاى نظامى نموده ميبايست دورهء بيست ساله پيش بيايد و كارها نظمى بگيرد در استعفانامه هم لحن ديكتاتورى برملا است . لفظ بايد در اين نامه نميگنجد بهتر اين بود ميفرمودند اميدوارم وليعهد بتواند بمراقبت در نظم مملكت و تدارك رفاهيت عامه توجه ملت را به خود جلب نمايد . در اثناى مذاكرات پس از تنظيم قرارداد روزى فروغى به منزل من آمد در صحبت از قرارداد سؤال كرد گفتم نظر به پيش‌آمد غير از آنچه دست و پا كرده‌ايد چه مى - توانستيد بكنيد .\r\nحقيقت اين است كه باز رقابت بين انگليس و روس بجان ما رسيد و انگليس است كه در قرارداد قاعدهء ترك ايران را پس از جنگ برجا نهاده و از طرف امريكا تأييد شد .\r\n\r\n\r\n","description":"","footnote":"\r\n( 1 ) - مدتى بوده است كه از اطراف به انگليس اظهار ميشده است كه پهلوى را شما بر ما مسلط كرديد و نيمهء آخر پرگرام ده ساله راه به اين شكايت ميداد و سخنهائى ميرفت و محرمانه مذاكراتى در بين ميشده است شبها اتومبيل سفارت آلمان درب سراى وليعهد ديده شده بود .\r\n","page_name":" 420 ","page_number":452},
  {"content":"\r\n\r\n\r\nبعضى وقايع اتفاقيه [ 1320 - 1313 
  ]\r\n1313 جشن فردوسى 22 ارديبهشت\r\nمصاحبه با غازى 20 خرداد\r\nوليعهد سوئد در تهران 20 آبان\r\nمسافرت شاه بتركيه 12 خرداد\r\nشركت در مجمع عمومى اسلامبول 2 مهر\r\nسنك دانشكدهء پزشكى 15 بهمن\r\n1314 كشف حجاب اول فروردين\r\nكلاه تمام لگنى اول خرداد\r\nنمايش عتيقيات در اروپا شهريور\r\nتأسيس فرهنگستان 14 ارديبهشت\r\nحل اختلاف سرحدى با عراق مرداد\r\nكابينهء جم 3 آذر\r\n1315 مراجعت وليعهد از سويس 17 ارديبهشت\r\nفوت داور بهمن\r\nاستعفاى ادوارد هشتم 11 آبان\r\n1316 نصب مجسمه در ايستگاه راه‌آهن 15 خرداد\r\nمجسمهء بهارستان 20 شهريور\r\nفروش خالصهء تهران 20 آبان\r\nختم مناقشهء سرحد عراق اواسط تير\r\nسنك كارخانهء آهن 22 مهر\r\n1317 پيمان سعد آباد 4 تير\r\nايرانى بودن فوزيه 14 آبان\r\nحركت وليعهد بمصر 5 اسفند\r\nتبعيت فوزيه 8 آذر\r\nاتصال راه‌آهن جنوب 4 شهريور\r\nفوت كمال‌پاشا 19 آبان\r\nمراسم عقد فوزيه 24 اسفند\r\n1318 عروسى وليعهد 9 ارديبهشت\r\nسرشمارى تهران ( 540 هزار ) 10 اسفند\r\nكابينهء متين دفترى 20 آبان\r\nنصب مجسمهء ميدان سپه 25 اسفند\r\n1319 كابينهء على منصور 4 تير\r\nتولد شهناز دختر وليعهد 5 آبان\r\n1320 طرح فروش موقوفات 13 ارديبهشت\r\nكابينهء فروغى 5 شهريور\r\nاستعفاى پهلوى 25 شهريور\r\nورود قشون روس و انگليس 3 شهريور\r\nحكومت نظامى 8 شهريور\r\n\r\n","description":"","footnote":"","page_name":" 421 ","page_number":453},
  {"content":"\r\n . \r\n","description":"","footnote":"","page_name":" 422 ","page_number":454},
  {"content":"\r\n\r\n\r\nسلطنت محمد رضا شاه\r\n\r\n","description":"","footnote":"","page_name":" 423 ","page_number":455},
  {"content":"\r\n . \r\n","description":"","footnote":"","page_name":" 424 ","page_number":456},
  {"content":"\r\n\r\nصبح روز 25 شهريور اعليحضرت محمد رضا شاه بر سر سلطنت مستقر شدند و فروغى « 1 » بادامهء خدمت مفتخر گشت . عصر روز 26 شهريور شاه جوانبخت بمجلس تشريف‌فرما شده رسم تحليف بجا آوردند .\r\nپهلوى دارائى خود را از جنس و نقد باعليحضرت محمد رضا شاه هبه كرد كه بمصارف مفيدهء مملكت صرف شود ، كارخانجات خصوصى بدولت تعلق گرفت ، شاه جوان الحق داد داد و بخشش را داد ، قاآن ثانيش بايد خواند .\r\nدر نطق سلام نوروز فرمودند معروف است صد سال به اين سالها چون مخاطب ملت است مىگويم هزار سال به اين سالها ، توفيق باريتعالى سعادت ملت را يار باد ، بايد كار كرد و كار آنگاه نتيجه‌اى ببار مىآورد كه به صحت و صميميت باشد ، اتفاق وسيلهء نجات است ، ميهن‌پرستى جز رعايت مصالح نوع نيست اين بود فهواى فرمايشات ملولانه .\r\nشاه ماضى عنايت مخصوص به كار داشت و مراقبت تمام به صرفه‌جوئى .\r\nتوجهات ملوكانه هم از به دو امر بتدارك بيمارستان ، بذل ده ميليون ريال به اشخاص بينوا در سراسر كشور ، توجه بمبارزه با مالاريا ، تقسيم جوايز باهل فن كه بديعى مفيد در كار آورند ، تأسيس آسايشگاهها در ولايات خصوص در زمستان و در هردو مورد بذل مال فرمودند .\r\n گر دل و دست بحر و كان باشد * دل و دست خدايگان باشد \r\nروز ششم مهر شاه ماضى باتفاق مادر شاهپورها ( دختر مجلل ) و فرزندان ، عليرضا ، عبد الرضا ، حميد رضا ، شمس و فاطمه و فريدون جم شوهر شمس از بندر عباس به طرف بمبئى حركت كردند قصد سكنى در پرو غرب امريكا بود ، سياست بدبينى راه را سوى جزيره موريس پيش آورد كه جزيره‌اى پرت و بدهواست ، تاج را بتقليد ناپلئون از دست امام جمعهء خوئى گرفتند و خود بر سر نهادند عاقبت كارشان هم شبيه بعاقبت ناپلئون شد او را به سنت هلن بردند ايشان را بموريس ، الهى عاقبت محمود گردان .\r\nجماعتى از محبوسين سياسى آزاد شدند بعضى مأمورين نظميه مورد تعقيب ، تعليمات نظامى از برنامهء متوسطه و پيش‌آهنگى از برنامهء دبستانها حذف شد ، مادهء واحدهء 25 دلو 1303 راجع برياست كل قوا لغو و ژاندارمرى از نظام مجزى .\r\n10 مرداد 1321 جماعتى غالب از اعضاى نظميه از طرف قواى انگليس باحتمال سابقهء هواخواهى آلمان توقيف و روانهء عراق شدند منجمله متين دفترى كه سابقهء وزارت و رياست كابينه داشت . مشهور شد كه طرفداران آلمان اجرتى هم داشته‌اند چون بنقد نمىشد پرداخت تقسيم جنس در كار بوده است . در كوههاى اطراف اصفهان آلمانها تلگراف بىسيم داشته‌اند و زاهدى فرمانده\r\n\r\n\r\n","description":"","footnote":"\r\n( 1 ) - قابل توجه است كه فروغى در بدايت و نهايت دست‌اندركار بود هم در تاجگذارى هم درموقع استعفا و سوگوارى\r\n","page_name":" 425 ","page_number":457},
  {"content":"\r\n\r\nنظامى محل رابط بوده است ، به بهانهء شكار بكوه ميرفته و مخابره ميشده دستگاه جاسوسى انگليس كشف مىكند . در موقعىكه زاهدى بكوه رفته بوده است از طرف انگليس مأمورينى به منزل او رفته از زير تختخواب صندوقى بيرون مىآورند كه در آن اسنادى بوده است مىبرند و زاهدى را نيز در مراجعت گرفته به بغداد انتقال ميدهند . در خيال كودتا و چپاول شهر هم بوده است ، اخوىزاده مصطفى قلى خان كه استاندار بود زير بار نميرود ، امان از اين اخلاق .\r\nدولت و مجلس سر بگريبان ناظر پيش آمدند و منتظر فرمان ، ملت گرفتار تنگى و گرانى نرخها ، در غلا گندم شد خروارى چهارصد الى ششصد تومان ، پول روزبروز تنزل مىكند در جنگ پيش اگر ضرر داشتيم مبالغ گزاف طلا از روسيه انگليس و تركيه بايران آمد اين نوبت نرخ بليره از قرار سيزده تومان بستند دولت را مجبور بچاپ كاغذ كردند و خريدهاى خودشانرا به پول مملكت برگذار كردند و گفتند در مقابل طلا ذخيره كرده آخرسر قرض خودمانرا ميپردازيم مقدارى هم طلا ببانك رساندند مبالغ گزاف طلبكار مانديم كه روسيه در مقابل تا امروز كه دهم فروردين 1327 است كراوغلى ميخواند و امريكا جنس ميپردازد غالب بيمصرف ، هنوز نرخها بالا است مردم در زحمت و نگرانى در پيش‌بينى در هر غوغا و جنگى جماعتى به نوا ميرسند ( تازه بدوران رسيده ) و چندين برابر از اهالى بينوا ميشوند و مستعد بلوا .\r\n\r\nكنفرانس سه دولت\r\nچرچيل ميداند ارهنگامه ، هر روز در محلى جرگه‌اى ميسازد و قراردادى ميپردازد ، گاه روى دريا گاه روى زمين و اگر ميسر بود روى هوا ، در اتلانتيك و افريقا مكرر ملاقات بين چرچيل و روزولت اتفاق افتاد نوبتى هم در مصر چانكايچك رئيس جمهورى چين شركت كرد . استالين زمامدار شوروى به جاهاى دور - دست نميرود ، در اوايل آذر 1322 كنفرانسى در تهران واقع شد ، استالين ، روزولت و چرچيل در تهران انجمنى كردند 5 - 8 آذر .\r\nچرچيل در سفر پيش از شاه ديدن كرده بود ، روزولت از كمر عاجز است و حركت براى او دشوار ، استالين بديدن شاه آمد و اظهار مودت كرد\r\nاعليحضرت براى بازديد استالين و ديدن روزولت و چرچيل بسفارت روس تشريف بردند ايران اعلان جنگ بموافقت متفقين نمود .\r\n\r\nاعلاميهء دول ثلاثه اول دسامبر 1943\r\nخلاصه - دول ثلاثه كمكهاى ايران را خصوص در قسمت تسهيل حمل و نقل مهمات اذعان ميكنند موافقت دارند در مقابل مشكلات اقتصادى خاص كه براى ايران فراهم آورده‌اند كمك اقتصادى خود را تا حد امكان بدولت ايران ادامه بدهند .\r\nراجع بدورهء بعد از جنگ دول ثلاثه موافقت دارند كه هرنوع مسائل اقتصادى كه در پايان مخاصمات ايران بدان مواجه باشد از طرف كنفرانسها يا مجامع بين المللى كه براى مطالعهء مسائل اقتصادى بين المللى تشكيل شود با مسائل اقتصادى ساير ملل متحده مورد توجه كامل قرار بدهند .\r\nدول ثلاثه در حفظ حاكميت و تماميت ارضى ايران اتفاق نظر دارند و در برقرارى صلح بين الملل طبق منشور اتلانتيك كه مورد قبول چهار دولت است استظهار وينسون چرچيل ژ . د .\r\nاستالين فرانكلين روزولت .\r\n\r\nمنشور اتلانتيك\r\nمنشور اتلانتيك « 1 » اساس عهود تاليه است كه بين روزولت و چرچيل 14 - اوت 1940 منعقد گرديد « 2 » .\r\n\r\n\r\n","description":"","footnote":"\r\n( 1 ) - معاهدات روى زمين پا در هوا است چه عجب اگر معاهده روى دريا نقش بر آب شود .\r\n( 2 ) - چه خوب بود كه روى آب آتش جدال را به آب ترحم بر اهالى زمين مينشاندند و طرح صلحى ميريختند سنگ تجارت سبوى سلامتى را شكست\r\n","page_name":" 426 ","page_number":458},
  {"content":"\r\n\r\nروى كشتى پرنس اف ولز طرح كشى در ميدان قهر و آشتى ريخته شد بر هشت فصل :\r\nعدم طمع به خاك يكديگر .\r\nمخالفت با تغييرات در حدود كه با موافقت آزاد ملل مربوطه نباشد .\r\nشناختن حق ملل در انتخاب حكومت خود .\r\nتسهيل امر تجارت ملل خواه غالب خواه مغلوب و كمك اقتصادى .\r\nبرانداختن ظلم ( نازى ) .\r\nاقامهء صلحى كه همه برخوردار باشند .\r\nآزادى مراوده در درياها .\r\nخلع سلاح مللى كه ممكن است دست به تعدى بيازند ( تشخيص متعددى را كى بدهد ) .\r\nاگر اين هشت در به روى ملل گشوده ميشد دنيا بهشتى ميگشت متأسفانه بالا رفتيم آب بود پائين آمديم دوغ بود قصهء ما دروغ بود ، ميرسيم و مىبينيم چه ميگفتند و چه كردند .\r\n بزرگى سراسر بگفتار نيست * دوصد گفته چون نيم‌كردار نيست \r\n\r\nفرمان اعلان جنگ\r\nبنا بپيشنهاد دولت بر طبق اصل پنجاه و يكم قانون اساسى از تاريخ 17 شهريور 1322 حالت جنگ را بين كشور خودمان و آلمان مقرر و اعلام ميداريم .\r\nبراى مزيد استفاده از مقررات منشور اتلانتيك كه دول متحدهء امريكا و انگليس بر آن توافق كرده‌اند و دولت شوروى نيز در سپتامبر آن سال اصل مزبور را تأييد كرده است و دولت شاهنشاهى هم تمايل خود را به آن اصل ابراز مينمايد ، بين ايران و دولتين انگليس و شوروى پيمان اتحاد بسته شد 6 بهمن 1320 مشتمل بر 9 فصل و سه ضميمه از طرف ايران على سهيلى وزير امور خارجه ، از طرف انگليس سرريدر ويليام بولارد وزير مختار و نمايندهء فوق العادهء انگليس ، از طرف جماهير شوروى آقاى آندره آندرويچ اسميرنف سفير كبير فوق العاده شوروى .\r\nنمايندگان فوق بموجب اختيارات ثابته موافقت كردند :\r\n1 - تعهد مشترك و منفرد در حفظ حاكميت و تماميت ايران .\r\n2 - انعقاد پيمان فيما بين .\r\n3 - تعهد مشترك و منفرد در دفاع ايران از حملهء آلمان يا دولت ديگر .\r\nاعليحضرت پادشاه ايران متعهد ميشوند با تمام وسايل غير از قواى نظامى با دول متحده همكارى كنند و بدول متحده حق غير محدود در استفاده از وسايل ميدهند ، خاك ، آب ، راه رودخانه ، بنادر ، ميدان تلفن و تلگراف و مساعدت در فراهم آوردن مصالح و كارگر .\r\nحوائج ضرورى ايران منظور خواهد بود .\r\n4 - حضور قواى نظامى دول در خاك ايران اشغال نظامى نخواهد بود و باز تنظيم قراردادهاى مخصوص براى معاملات و طريق واگذارى ابنيهء متحدين پس از جنگ بايران و حدود مصونيتها كه قواى دول متحده از آن برخوردار خواهند بود .\r\n5 - بردن قواى خود پس از اتمام جنگ با آلمان و شركاى او در منتها شش ماه بعد و اگر زودتر صلح شد بدون درنگ پس از صلح .\r\n6 - دول متحد با كشور ديگر قرارى در بين نخواهند آورد كه از جهتى به حال ايران مضر باشد و بر خلاف اين پيمان پيمانى نخواهند بست ، در امور مربوط بايران با ايران شور خواهند نمود .\r\nاعليحضرت هم در روابط خود با كشورهاى ديگر روابط دوستىاى منافى اين پيمان اختيار نخواهند كرد .\r\n7 - تعهد سعى در رفع اشكالات كه در نتيجهء جنگ حاضر پيش بيايد .\r\n8 - دوام اين پيمان تا موقع بيرون بردن قواى متحدين از ايران خواهد بود .\r\n9 - اين پيمان براى طرفين الزام‌آور است .\r\n\r\n","description":"","footnote":"","page_name":" 427 ","page_number":459},
  {"content":"\r\n\r\nضميمهء اول و دوم تأييد فصول عهدنامه است و ضميمهء سوم راجع بعدم تقاضا از ايران بشركت در مخارج نظاميان متحدين .\r\nدر صورت سقوط اين پيمان قبل از صلح فصل نهم ضميمهء اول به قوت خود باقى خواهد بود و آن تعهد دولت انگليس است كه در هيچ كنفرانس بر ضرر ايران تصويبى نكند و راجع به امور ايران قبلا شور كند .\r\nانعقاد اين عهدنامه 6 بهمن 1320 بتصويب مجلس رسيد .\r\nانگليس در حسن نيت رفيقش ظنين است تعهداتى بر خود تحميل مىكند حق حاكميت و و تماميت استقلال ايران بصرفهء او است ، همه سنگ در راه تجاوز مدعى ميگذارد چه خوب گفته است هركه گفته :\r\n تفرقت غنمى فقلت لها * رب سلط عليها الذئب و الضبعا \r\n\r\nتلگراف شاه بروزولت\r\nاز آنجا كه ميدانيم جنابعالى با كمال توجه ناظر جريان وقايع در ايران ميباشيد خوشحالم كه به اطلاع جنابعالى برسانم كه دولت ما با توجه به اصل منشور اتلانتيك كه با آن كمال موافقت را داريم پيمان اتحاد با دولت انگليس و دولت جماهير شوروى بستيم ، بامضا كردن اين سند ما اتكاى خود را بحسن نيت و دوستى ديرين كه بين كشورهاى متحد امريكا و ما وجود دارد ابراز ميداريم و اطمينان داريم كه رويهء ديرين جنابعالى نسبت بمبادى اصلى اين پيمان اجراى تعهداتى را كه در اين پيمان مندرج است تضمين مىكند و براى كشور و ملت ما آيندهء درخشانى در سايهء صلح و آرامش در داخل مرزهاى كشور ايجاد مىكند . محمد رضا پهلوى .\r\n\r\nجواب روزولت\r\nتلگراف اعليحضرت را مشعر بر اينكه دولت ايران پيمان اتحاد با دولت انگليس و دولت جماهير شوروى سوسياليستى بسته است دريافت داشتم ، اين پيمان را مطالعه كرده و خيلى خوشوقتم كه مىبينم در ضمن شرايط آن تعهد دول متفقه در محترم شمردن تماميت ارضى ، حاكميت و استقلال سياسى ايران و همچنان تعهدات چندى از طرف اعليحضرت كه درخور دوستى باستانى كه بين مملكت ما از ساليان دراز موجود بوده و مىباشد داير بر همكارى با متفقين در مبارزهء آنها بر عليه متجاوزين ظالم كه سعى دارند حق بقاى دول آزاد را انكار كنند منظور گشته است . آرزوى من اين است كه عقد اين پيمان ترقى مسالمت‌آميز ايران را تقويت كرده و سعادت ملت اعليحضرت را تأمين نمايد . فرانكلين روزولت .\r\n\r\nدورهء واويلا\r\nآشوب در تمام ذرات عالم است ، روى كره ميسوزد ، خشك و تر ، مرد و زن ، در تهران قشون روس يكطرف قشون انگليس يكطرف قشون امريكا بين اين دو ، سى چهل هزار نفر لهستانى غالب با دست خالى وارد تهران شدند و سربار زحمتهاى ديگر ، اضطراب به جائى رسيد كه ياران فراموش كردند عشق ، روزنامجات رنگارنگ در انتقاد دورهء پهلوى همآهنگ ، ميدان بدست آورده ضرب شست مينمايند . در دورهء پهلوى زبان انتقاد و فحاشى خاموش بود دلها تنگ نام و ننگ فراموش شد ، ورثهء مقتولين در قصر دعوى قصاص دارند ، اجزاى شهربانى مورد تعقيب ، مختارى زندانى شد ، زشت و زيبا درهم آميخته ، اغراض بقالب ريخته ، در محاكم غوغا است ، دولت خسته ، رشته گسسته .\r\nآلمان بقفقاز نزديك شد اضطراب افزود ، سخنى از جبههء قفقاز ميرود ، روزبروز عدهء انگليس و امريكا مىافزايد آذوقه ميكاهد ، آخر تدبير دولت تشكيل وزارت خواربار شد مزيد بر علت گشت و تدين مورد تهمت و تعقيب .\r\nدورهء چهاردهم تقنينيه داير شد 6 اسفند 1322 غوغاى اعتبارنامه بر ساير غوغاها اضافه ، شرح جنجال و قيل و قال در مجلس از صحبت ما بيرون است همينقدر گوئيم كه لحنها بيغاره است و حضور قشون اجنبى يگانه چارهء پتياره . معروف است در جهنم مارى است كه از او پناه به عقرب مىبرند ، اگر فتنه‌جويان ساكتند از بيم نيروى اجنبى است ، ميليسپو كه براى ماليه استخدام شده\r\n\r\n","description":"","footnote":"","page_name":" 428 ","page_number":460},
  {"content":"\r\n\r\nبود وارد شد ، اختيارات نامحدود براى او بتصويب رسيد ، قانون ماليات بر درآمد و اختيار ضبط مازاد محصول از مصرف مالك برقرار گشت 3 ارديبهشت 1322 ، از حيث نان سكونتى حاصل شد انتظار بهبودى به طفيل رئيس ماليه كه امريكائى است فوق آن است كه وضعيت اجازه بدهد .\r\nميليسپو هم اختيارات خود را از حد تجاوز داده تصرف در امورى مىكند كه محتاج تصويب مجلس است ، روزنامه‌ها انتقاد ميكنند و فرياد ميزنند ، اين داد و بيداد هم از حد اعتدال بيرون است ، بر سر تغيير رئيس بانك كشمكش بين رئيس ماليه و رئيس بانك ملى داير است از مقالات در روزنامه كار بانتشار رسالات كشيده است .\r\nآلمان كه از استالين گراد پيش آمده بود در اواخر سنهء ماضى و هذه السنه ( 1322 ) عقب مىنشيند ، در جبههء دوم مقدارى از خاك فرانسه به تصرف متفقين آمده است به ايتاليا نفوذ كرده‌اند نگرانى تخفيف يافته احيانا مال التجاره وارد مىشود در وسايل حمل و نقل هم گشايش حاصل شده است . كابينهء ساعد هم پس از تزلزلى ثباتى يافته اميد بهبودى ميرود . گندم كه در سنهء گذشته به پانصد ششصد تومان رسيده بود ( 300 كيلو ) به صد و پنجاه و كمتر داد و ستد مىشود ، برنج كه تا هزار تومان خروارى رسيد اينك سيصد و چهارصد داد و ستد مىشود قند كه يكمن ( 3 كيلو ) پنجاه تومان ( 500 ريال ) به فروش ميرفت حال بيست تومان ارزش دارد قيمت پارچه تنزل نموده است تا روزگار چه باز پيش آورد .\r\nيك ماه است جنگ راكد است ، در اين اوقات كه ثلث آخر مهر است ( 1323 ) چرچيل به مسكو رفته است ، روسيه شكايت از نرسيدن ملزومات كافى مىكند .\r\nبر سر نفت آتش روشن است متفقين در ازاى زحماتى كه بايران وارد آورده‌اند و بعبارتى كه شايع شد ايران را پل پيروزى ميشناسند چشم به يگانه منبع دست به نقد كشور دوخته‌اند . روسيه مصرتر است ، مذاكراتى هم شده است ، مجلس اين صحبت را به خاتمهء قطعى جنگ موكول داشت ، انگليس و امريكا به تأمل تن دردادند ، روسيه به تهديد پرداخت ، حزب توده كه برانگيختهء او است حمله بمجلس مياورد ، در روزنامجات خود بقبول تقاضاى روسيه دعوت مىكند ، نفت‌هاى روى زمين رو به اطفا است بر سر نفتهاى زير زمين آتش برپا است .\r\nدر كابينهء ساعد صحبتى رفته بود ، نمايندهء شوروى كافتارادزه معاون وزير خارجه براى گرفتن نتيجه بتهران آمد ، برخورد بمنع مجلس ، منجر بقطع روابط شد ساعد كنار رفت .\r\nكى كابينه بسازد ؟ دو هفته سخن از مصدق ميرفت ، مدعى پابرجاى ميرزا سيد ضياء ، در مجلس بقاى بر وكالت را شرط كرد و نزاكت را از حقوق رياست وزراء صرف نظر ، صورت نگرفت گفتند اختيار او براى آن بود كه از مجلس بيرون برود آنكه ميتواند استيضاح كند چرا خود را مورد استيضاح قرار بدهد در تاريخ 4 آذر 1323 رأى اعتماد به مرتضى قلى بيات داده شد كه از خويشان مصدق است . به پيشنهاد مصدق قانون مجازاتى براى وزير و سفيرى تصويب شد كه صحبت از امتياز نفت بميان آورد دولت اجازه بطرح نقشه در طريق استخراج و احيانا فروش نفت يافت ( 11 آذر )\r\nدروغ يا راست تبعيد ميرزا سيد ضياء طباطبائى هم بتقاضاى شوروى در السنه جارى است مخالفت با سيد ضياء روى ضديت جدى با حزب توده است كه در سايهء حمايت پرچم داس و پتك كار مىكند يكى از نسق‌هاى جاهليت گذاردن خزوكى بود زير كلاه متهم كه اقرار كند ، سياست قوى نسبت بضعيف امروز در حكم آن خزوك است .\r\nچرچيل در مراجعت در مسكو در پارلمان نسبتى را كه به او ميدادند خود اظهار كرد كه هرروز چون مستمندان ( پيرزنان ) بدر خانهء اين و آن ميروم در اين‌موقع خاتمهء جنگ را به بعد از بهار نويد ميدهد .\r\nميليسپو را فكر ديكتاتورى بسر آمده است ، حضور قشون امريكا بادى بدماغ او انداخته\r\n\r\n","description":"","footnote":"","page_name":" 429 ","page_number":461},
  {"content":"\r\n\r\nمدعى است كه پيشنهاد تعليمات عمومى چرا بدون استحضار او بمجلس داده شده است شايد اين ايراد بى جا هم نباشد چه تنظيم بودجه بعهدهء او است ليكن تعطيل حقوق افسران كه رئيس بانك ملى بايد به اختيار من باشد آب‌بردار است ، ظاهرا منظور نصب يكنفر امريكائى و شايد مآرب ديگر در كار است ، من از مستشار خارجهء سرخود خير نديدم اگر بعضى خسارت اقتصادى بما نزدند خسارت سياسى وارد آوردند .\r\nغوغاى شوستر را با سفارت روس من در برلن در روزنامه خواندم مادام ديتريثى تمجيد كرد و عبارتش نسبت بشوستر مرد تمام بود ، من كه از اوضاع خودمان اطلاع داشتم ديدم كه آخر خوبى ندارد و كار مرد تمام ناتمام خواهد ماند .\r\nدر نتيجهء تقاضاى بى مورد ، اختيارات ميليسپو لغو شد ، در جواب گله‌مندها سفارت گفت خودتان او را آورديد دولت امريكا مداخله‌اى نداشت .\r\nميليسپو را از سفر سابق خوب ميشناسم يك‌دنده است و بدكله .\r\nآسمان هم بر احوال ما ميگريد ، بيست روز است مستمر برف و باران داريم معهذا با خرابى بسيار در خانه‌ها مىخنديم و دلخوش ميكنيم كه سال ديگر آب داريم ، در اين سنه كم‌آبى باندازه‌اى بود كه زنهاى اهل محل دروازهء شاه عبد العظيم اجتماعى كردند و اخبار به آتش نمودند از شهردارى كاميونهاى پرآب به محل آمد از آتش پرسيدند زنها گفتند خودمان آتش گرفته بوديم و با ظرفهائى كه همراه داشتند آب كاميونها را بردند و حال آنكه در آن محله همهء خانه‌ها چاه آب داشتند .\r\nكارها بطورى گره خورده است كه قمهء اسكندر ميخواهد كه شكافته شود ( گره گردن ) .\r\nجمعه 10 / 2 / 23 جشن سر سال انجمن سه نفره است ، در اين روز بود كه روزولت در اثر اظهارات شاه در مقررات بين خودشان نقطه روى حفظ استقلال ايران گذارد .\r\nروزنامه‌ها تند و كند از بيرون بردن قشون از شهر صحبت ميكنند در شهر ثلث عابرين اجنبىاند ، روس امريكائى هندى با افسران انگليس ، روسها در مدت جنگ كمتر مزاحم بودند ، امريكائىها اجازهء آزادى بيشترى به خود ميدادند و دستشان در خرج باز بود و نرخها را در شهر بالا بردند .\r\nدر شمال ايران نقشهء ديگرى در كار است ، روزنامهء رهبر زمزمه مىكند كه شمال ايران حريم روسيه است ، خداوند اين آزاديخواهان وطن‌پرست دوآتشه را هدايت فرمايد .\r\nچرچيل نطق مفصلى در پارلمان ايراد نمود خلاصه آنكه نظر ما آن است كه هر قومى بفهواى اكثريت خود ( از آن حرفها است ) در رفاه باشد اكثريت هم يكى از آن دلخوشيها است كه بسى دردسر توليد كرده است .\r\nروزولت در آمال امريكا گويد تجربه بر ما معلوم كرد كه آرامش و سعادت ما موقوف بملل دوردست است بايد ما خودمان را عضوى از سازمان كلى بدانيم و آن رعايت دوستى است براى تحصيل دوستى اگر ملل عملا با ما طريق دوستى بپيمايند متوقع دوستى ما باشند ! مخاطب كيست ؟ من نيستم !\r\nتا محور سياست روى مركز تجارت و تمدن روى اصل صادرات است ، لغزش متبادر است ، آلمان خراب شد روى پيش‌دستى در صنعت و تجارت .\r\nاستملاك منازل ديگران بهر مذهب غصب است و حرام ، اما چون اين لقمهء حرام را همه خورده‌اند آلمان ملامت ندارد اگر مطالبهء سهم خود را ميكرد اضطرار او را ناچار از تهور نمود .\r\nنكته‌سنجان گفته‌اند جنگ را آنكس سبب بوده است كه پيش آورده است نه آنكه پيش‌قدمى كرده است و باز آن تهور را تصديق نمىتوان كرد .\r\n\r\nسرانجام كار پهلوى\r\nپهلوى از مردانى بود كه مىشود به انگشت شمرد اگر از اشراف مملكت نبود و معلومات ادبى نداشت تهور و كفايت او از يكطرف و خالى بودن مملكت از اشخاص با حزم و عزم از طرف ديگر او را بمقام\r\n\r\n","description":"","footnote":"","page_name":" 430 ","page_number":462},
  {"content":"\r\n\r\nشامخ رسانيد .\r\n بالاى سرش ز هوشمندى * ميتافت ستارهء بلندى \r\nهنر اول رضا خان خواستن عذر كلرژه بود سرهنگ جديد روس از حزب بلشويك .\r\nاز نارضامندى صاحب منصبان ديگر استفاده كرده قراولان مركز قزاقخانه را از فوج خود گذارده بتهديد استعفاى كلرژه را گرفت ، استارسلسكى بجاى او رئيس شد در اين مقدمه هاوارت در قزاقخانه سبز مىشود .\r\nدر موقعىكه بنابر قرارداد 1919 ميبايست مدير انگليسى دست روى نظام بگذارد در پيش‌بينى رضا خان بتوسط حسين خان هنگ آفرين معلم موزيك قزاق از حشمت الدوله وزير جنگ تقاضا مىكند كه درموقع تحويل قزاقخانه بژنرال ديكسن انگليسى او را براى اين كار معين كنند قبل از آنكه هنگ آفرين فرصت صحبت با حشمت الدوله بيابد به اشارهء ديگران مأمور اردوى قزوين مىشود .\r\nدورهء زندگى پهلوى آئينهء عبرت است از سربازى بسردارى ، از سردارى بسلطنت تا پيش آمد حادثهء 25 شهريور 1320\r\n چنين است رسم سراى فريب * نگيرند عبرت و امر غريب \r\nپهلوى رفت ، لجام از سر ياوه‌سرايان برداشته شد ، فحش و فحشا متن و حاشيهء روزنامه‌ها را فراگرفت نه عرض ماند نه ناموس بزرگتر ايرادى كه به پهلوى ميگيرند منع از هرزه‌درائى است و ما اينرا از هنرهاى او ميدانيم و لو قدرى زياده‌روى شده باشد .\r\n زبان بريده بكنجى نشسته ، صم بكم * به از كسى كه نباشد زبانش اندر حكم \r\nدر ميدان فساد اخلاق تاختنى كردند كه مشكل بتوان ميدان را از فجايع پرداخت .\r\n\r\nتاريخچه\r\nكريم خان سرسلسلهء زنديه پادشاهى رئوف و مهربان در عين‌حال با جربزه بود پس از او خوانين زنديه بجان هم افتادند و بيم هرج و مرج ميرفت .\r\nآقا محمد خان سرسلسلهء قاجاريه مردى مدبر و مدير بود اطراف مملكت را جمع‌آورى كرد ، ايراد وارد به آقا محمد خان قتل و غارت در گرجستان بود كه سبب از دست رفتن قفقاز شد .\r\nملكم در تاريخ خود مينويسد از حاجى ابراهيم خان از شجاعت آقا محمد خان پرسيدم گفت كله‌اش نگذارد كار ببازو بكشد .\r\nاز كلمات خود خان است كه اگر شاه عباس سلطان ميشد ، نادر لشكركش ، من وزير ، عالم را مسخر ميكرديم البته تصور صحيحى از عالم نداشته است .\r\nدر دوره‌اى كه ما ديديم در پروس اين مقارنه دست داد گيوم اول ، بيسمارك و مولتكه از پروس دولت آلمان بدان عظمت را ساختند .\r\nاگر آقا محمد خان گفته بود در آن اجتماع مملكت را آباد و اهالى را خرم و شاد ميكرديم بعقل نزديكتر بود .\r\nدر زمان فتحعليشاه ايران روابط بيشترى با ممالك غرب پيدا كرد از روسيه و انگليس سفراء بايران آمده بودند ناپلئون اول كه راه به هند ميخواست باب مراوده با ايران گشود در رقابت همسايه‌ها جنگ با روس پيش آمد اگر ايران استطاعت زمان نادر را داشت رنجش قفقازى و حريف تازه را ميبايست در ميزان گذاشت .\r\nميرزا ابو القاسم قائم مقام در مشورت از وسعت خاك و عدهء نفوس و ميزان درآمد پرسيد ؟\r\nگفتند ، گفت شما با عده و سرمايهء خودتان چگونه وارد جنگ با روس ميشويد ؟ نشنيدند جنگيدند و نتيجه را ديدند « 1 » بزرگترين خسارتى كه در آن جنگ به مملكت وارد آمد عهدنامهء\r\n\r\n\r\n","description":"","footnote":"\r\n( 1 ) - سفرنامهء مكه صفحهء 118\r\n","page_name":" 431 ","page_number":463},
  {"content":"\r\n\r\nتركمان‌چاى بود .\r\nدورهء محمد شاه دورهء فترت بود و در هر قدم عهدنامهء تركمان‌چاى ؟ ؟ راه ، باز معلمين فرانسوى خواستند و فكر اصلاح داشتند اگرچه گفته شد :\r\n نگذاشت بملك شاه حاجى درمى * شد صرف قنات و توپ هر بيش و كمى\r\nنه مزرع دوست را از آن آب نمى * نه خايهء خصم را از آن توپ غمى \r\nباز حاجى به تناسب زمان و ميدان وسائل در آبادى و تداركات قوه ميكوشيد و باقتضاى زمان همانقدر كه ميكردند ميتوانستند .\r\nدر دورهء ناصر الدين شاه چشم و گوشها بازتر شده بود ، در اول سلطنت به بينائى ميرزا تقى خان در هر رشته دست به كار گذارده شد ، دسيسهء رجال مملكت دست آن مرد كافى را كوتاه كرد ، دوره دورهء جاهليت شد ، آخر تدبير ناصر الدين شاه جلب سفراء از هر مملكت بود كه شاهد رفتار همسايه‌ها باشند و در تجدد قدر شربت نگاه ميداشت .\r\nمظفر الدين شاه خوش‌نيت بود و بىقدرت ، ميخواست و نميتوانست ، باقتضاى دوره و تقاضاى زمانه بافتتاح مدارس جديد رغبتى پيدا شد و پيش آمد راه به تشكيل مجلس برگشود چنان كه در مقدمه فوايد الترجمان گفته‌ام از او دو يادگار ابدى ماند .\r\n به روى حلق دو در برگشود شاه سعيد * چنان كه بود هماره بخاطرش مضمر\r\nدر معارف تا جهل‌ها كند درمان * در عدالت تا از ستم كشد كيفر \r\nمحمد عليشاه ذكاء و دها داشت ، صاحب قلم بود و قادر بر عمل ، رقابت برادران « 1 » او را در دامن روس افكند و حريف را عبوس ميداشت با عادات جاهليت وارد ميدان مشروطيت شد نه ير او گوارا بود نه مدعيان در خط مدارا و در گلستان خوانديم « 2 » .\r\n اگر از هردو جانب جاهلانند * اگر زنجير باشد بگسلانند \r\nاحمد شاه معصوم بود ، بقول خودش براى سلطنت ساخته نشده بود و دوره‌اى بود پرمصيبت همسايگان مستمر اشكالها مىتراشيدند اجراى قرارداد 1907 و 1919 مجال فكر به رجال دولت نمىداد .\r\n\r\nفرج بعد از شدت\r\nدر نتيجهء جنگ بين الملل 1914 - 1918 روسيه تزارى از هم پاشيد ، رژيم جديد روى كار آوردند ، در تخريب رژيم اسبق و اعلان آزادى مطلق عهدنامهء تركمان‌چاى را لغو كردند كه از مظالم حكومت امپراتورى است ، راه عمل از هرجهت براى ايران باز شد و موقع پرواز . متأسفانه ببهانهء قرارداد 1919 رشت و تبريز علم مخالفت با مركز برافراشتند تخم اختلاف كاشتند انگليس در انتظار عملى شدن قرار - داد نيروى نظامى در همدان و قزوين برقرار مىداشت و روسيه برقابت آتش رشت را باد ميزد كار بكودتاى سوم اسفند 1299 كشيد « 3 » .\r\nميرزا سيد ضياء الدين رئيس دولت شد ، در بيانيه گفت قرارداد 1919 را لغو ميكنم و قرارداد 1921 را استقبال ، تخته را از زير پاى او كشيدند با پشت‌بند نظام ميدان بدست پهلوان كودتا افتاد ، سوء تدبير و قصد تدمير او روزبروز خيال او را بالا برد حريفى در مقابل نبود و با آنچه پيش آمد منجر بزوال سلطنت قاجار شد .\r\n\r\n\r\n","description":"","footnote":"\r\n( 1 ) - صحبت از ولايت عهد نصرت السلطنه ميرفت .\r\n( 2 ) - پس از رفتن شاه بمجلس و سوگند ياد كردن كه انتظار آرامش و سازش ميرفت بمب رضا خان شجاع لشگر چه بود و چه جهت داشت كه شاه عصبانى و مأيوس نشود . رضا خان شجاع لشگر پس از آن عمل به خاك تركيه متوارى شد در دورهء قيام به تبريز آمد و پس از قيام با لاهوتى بروسيه رفت . در آن‌موقع حيدر عمو اوغلى محاكمه ميشد .\r\n( 3 ) - تاريخ تجديد مىشود عمل موسولينى سرمشق شد .\r\n","page_name":" 432 ","page_number":464},
  {"content":"\r\n\r\n\r\nدورهء پهلوى\r\nدورهء پهلوى را من سه قسمت ميكنم :\r\n\r\nقسمت اول\r\nاز كودتاى 3 اسفند 1299 تا 15 آذر 1304 ، هشت ماه چند فوج و عده‌اى سوار دور تبريز را گرفتند ، مردم شهر در دفاع فايق آمدند ، عده‌اى قزاق در يكشب بتهران مستولى شدند و آب از آب نجنبيد اين بود تفاوت خواب با بيدار و نتيجهء زمامدارى سپهدار .\r\nرضا خان بقول خودش در قزوين نهايت آرزويش وزارت جنگ بوده ، بالاستحاق سردار سپه است ، مردم از اوضاع دلتنگ ، از احمد شاه مأيوس ، سردار را مرد كار ديده دور او گرد آمدند تدابير معكوس و تملق چاپلوس روزبروز هواى سردار را بالا برد ، احمد شاه هم بىعنايت باوضاع ، هردم مملكت را وداع ميگويد التمر يانع و الناطور غير مانع .\r\nنظام ، نظميه و امنيه در فرمان سردار است ، كرسى رياست وزراء هم تفويض او شد ، بالطبع حكام ولايات هم در تحت نفوذ او درآمدند ، جمهورى را آقايان منور الفكر اقرب به عمل ميدانند با اينكه ابعد بمصلحت است دور علم جمهورى آتش‌افروزى كردند آخر نقش بر آب شد رنگ سلطنت ريختند ، روز 15 آذر از قوه بفعل آمد وقع القوس فى يد بارىها .\r\nدر دورهء رياست وزراء هيجانى در ادارات و جريانى در امور پيدا شده بود همه اميدبخش اگر برداشت بآداب جاهليت بود فرو داشت جبرانى نمود .\r\n\r\nقسمت دوم\r\nدر اين دوره كه دورهء اول سلطنت است رعايت افكار و عنايت بشعار ميشد ، اشاره بحسن اخلاق ميرفت ، به حضرت عبد العظيم تشريف ميبردند . انعامات ميدادند . طايفه‌اى از متجددين خواستند پهلوى را به خود نسبت بدهند در مدرسهء تربيت را بست و طويله كرد ، مجلس مقامى داشت و ملت احترامى ، تأسيسات مفيد بسيار شد ، بساختن راه‌آهن توفيق يافتيم اقتصاديات نمو لايق كرد ، قوانين از مجلس گذشت ، عايدات دولت روزبروز افزود ، شهرها بخيابانهاى وسيع و عمارات مجلل مزين گشت ، دولت كه هميشه دستش براى مختصر مبلغى دراز بود صدهزار ليره بدولت شوروى مساعدت ميتواند كرد .\r\nسلام تخت مرمر\r\nبرنامهء دهساله در نظر گرفته شد ، اساس برنامه آوردن نويها بجاى معمولات و آداب كهنه است و ياد از دورهء پهلوانى لباس متحد الشكل ، قران ريال شد ، من كيلو ، ذرع متر ، دينار يك برده بر ارزش افزود ( و سودى نبود ) بنائى ، نجارى ، خاتم -\r\n\r\n","description":"","footnote":"","page_name":" 433 ","page_number":465},
  {"content":"\r\n\r\nكارى رونق گرفت گلهاى آرزوهاى سىساله در بستان كشور رخ برنمود تا آنجا كه شگفت‌آور بود كه در چند شعر در مقدمهء ايران باستان گفته‌ام :\r\n شاد زى اى مرز ايران شاد زى * كز زيان رستى و شد هنگام سود\r\nدست نيرومند كت بد آرزو * ز آستين پهلوى رخ برنمود\r\nرخنهء بيگانگان هر روزه كاست * فرهى ايران زمين هردم فزود\r\nمر ستمگر را بهرجا دست بست * مستمندانرا ز بند او پا گشود\r\nآبروئى در به ميهن شد پديد * كانچنان اندر گمان كس نبود \r\n\r\nقسمت سوم\r\nيكى از تدابير دول مغرب اين است كه ملل مشرق را بقبول آداب و رسوم زندگى پرطمطراق خود آلوده كنند و تحت شعاع خود بياورند . از اطراف ورود تركيه را به تمدن بولوارى بگوشها كشيدند « 1 » ما را هم آلودهء زندگى پرتكلف كردند ، تك خويش را فراموش كرديم و از براى آوردن نويهاى اواخر برنامه مىبايست زهره‌چشمى از مردم گرفته شده باشد . آن فرمايش كه هر مملكتى رژيمى دارد رژيم ما يكنفره است « 2 » به تمام معنى جلوه‌گر شد ، عامه مغلوب ، مجلس مرعوب ، ناطقين نداى تثليث در سرتاسر مملكت درانداختند : خدا شاه ميهن ، ديانت كه اساس اخلاق است از قلم افتاد اوامر منسوخ ماند ، نواهى رواج يافت ، مشتريان فواحش ميدان يافتند و مردانه تاختند ازجمله نويها آتش زردشت سر از كنار ورزشگاه درآورد موج آزادى در استخر رامسر اوج گرفت .\r\nما از دورهء باستان و پهلوانى ياد ميكنيم كلاهى كه داشتيم در تخت جمشيد نقش بر حجر است و صورت زن در هيچيك از آثار باستانى ما نيست اين نويها سوغات مسافرت تركيه بود و سبب نفرت عقلاء شد اگر بمذاق عده‌اى شهوت‌پرست شيرين آمد آخر مزه‌اش تلخ است .\r\nجاى تأسف است پهلوى اهرمى بود كه مملكت را تكان داد و رو به تعالى برد آرزوهاى ديرينه را عملى كرد اگر لباس سوء اخلاق در كار نيامده بود ميشد بگوئيم دورهء پهلوى دورهء الماس بود .\r\nپهلوى هوش سرشار داشت و حافظهء بسيار ، با بىسوادى متصرف در عبارات بود و ملتفت اشارات ، نكته‌سنج و متين‌آهنج غيظ را فروبردن مىتوانست و هرچيز را بجاى خود نهادن ميدانست عزم سنگين داشت و ارادهء آهنين در كارها بنيان ميخواست و مراقب فرجام بود .\r\nچون هرچه خواست كرد و پيشرفت نمود توازن در سياست را هم از دست داد آلمانيها در كارها نفوذ كلى يافته بودند و افكار را بسوى خود تافته .\r\nشايد تصور شود پهلوى قساوت قلب داشت اينطور نيست عبد اللّه ميرزا پسر ايرج ميرزا در شعبهء رمز ارتش كشف اسرار كرده بود ، در حكومت نظامى محكوم به اعدام شد ، پدرش در مجلس بود از او توسط كردند ، امر شد راه قانونى پيدا كنند ، ماده‌اى كه خاطرم نيست از قانون در - آوردند و شرحى نوشته شد ، من نزد پهلوى بردم نهايت لطف را نسبت به آن جوان داشتند و در ضمن مذاكره در چشمشان اشك ديدم . اعدام مبدل بحبس ابد شد .\r\n\r\nخاتمه\r\nجنگ بين الملل 1939 درگرفت انگليس امريكا و شوروى در اضطرار از ايران راه خواستند غرورى شد و كار باستعفاى پهلوى كشيد و ترك ميهن .\r\nدر اصفهان به صارم الدوله گفته بودند تا آن پيرمرد بود گاهى چيزى ميگفت و مرا آگاه ميكرد در يزد به جم گفته بودند از قول من به محمد رضا بگو شهر يزد دچار كم‌آبى است فكرى\r\n\r\n\r\n","description":"","footnote":"\r\n( 1 ) - خلافت ، آرزوى گلادستون ، را از بين بردند .\r\n( 2 ) - لوئى چهاردهم گفت دولت منم ، امير تيمور گفت دنيا گنجايش دو پادشاه ندارد جغرافيا نمىدانست .\r\n","page_name":" 434 ","page_number":466},
  {"content":"\r\n\r\nبراى آب يزد بكن خودشان به يزد تشريف برده بودند سزاوار بود همانوقت توجهى ميفرمودند چه مصارف بيهوده در تهران و چالوس شد .\r\nدر موقع ترك خاك وطن و رفتن بكشتى محن حال سوگوارى براى شاه و همراهان دست - ميدهد جم از كشتى برميگردد مسافرين ديده بساحل دوخته بخاطر ميگذرانند .\r\n كاى ناخدا بهر خدا كشتى ما آهسته ران * تا يك زمان گريان شوم بر ربع واتلال وطن \r\nكشتى « 1 » نسبتا محقر بوده است ، از همه‌جا بى خبر ، روزهائى ملالت‌اثر بسر ميرود فقط دريا اضطرابى بر اضطرابها نمىافزوده پس از چهار روز دورنماى بمبئى نمايان مىشود مسافرين لباس عوض كرده بشوقى پروبال مىگشايند كه از قفس كشتى خلاص خواهند شد بر خلاف انتظار كشتى چرخى زده دور تر از بندر لنگر مىاندازد دلها بشور مىافتد كه نقشه را خلاف منظور مىبينند قايقى از بندر عده‌اى سرباز بكشتى ميآورد با بنه و خواربار ، سه نفر انگليسى وارد كشتى ميشوند نزد شاه ميآيند ، اسكرين نام از طرف لرد لين ليتگو نايب السلطنهء هند ميگويد در سيملا نايب السلطنه دستور ميهماندارى جنابعالى را به من داد بايد پنجروز در اين كشتى بمانيد تا كشتى اقيانوس‌نورد برسد شما را به جزيرهء موريس ببرد كه محل اقامت خواهد بود ، شاه فرموده بودند مگر من زندانيم به من گفتند در خارج هركجا بخواهم مىتوانم بروم اقلا اين پنجروز بگذاريد در خشكى سر كنم ، جواب اين اظهارات تلگراف ميكنم بوده است « 2 » .\r\nرفتار سلطان صلاح الدين ايوبى را با ريشارد شيردل پادشاه انگليس بايد با اين سلوك سنجيد و اخلاق اسلامى مشرق زمين را با اخلاق مسيحى مغرب زمين قياس نمود يا رفتار الب ارسلان را با رومانوس قيصر روم شرقى ( اسلامبول ) .\r\nرومانوس در جنگ اسير الب ارسلان شد او را روى تخت پهلوى خود پذيرفت در ضمن صحبت گفت اگر تو بر من دست يافته بودى چه ميكردى ؟ گفت بند از بندت جدا ميكردم . الب - ارسلان گفت اين است دستور مسيح بشما ؟ من ترا بعزت روانهء سرجا و منزلت ميكنم « 3 » .\r\nفرضا به احتياط عمل ناپلئون ، پهلوى را ميترسيدند آزاد بگذارند مبادا سر از بوشهر دربياورد چه مانع داشت در هند يا جاى خوش‌هواترى در تحت نظر نگاه ميداشتند ؟\r\nشمس پهلوى گويد در مقابل جبر جز صبر چاره نبود كرديم ، نام جزيرهء موريس را در رمان پل ويرژينى خوانده بودم ، صحنه‌هاى حزن‌انگيز آن داستان را بخاطر داشتم نميدانستم سرنوشت روزى ما را بدان جزيره ميبرد اجازه خواستيم همينقدر به شهر برويم تداركى براى زندگى روى آن جزيره ببينيم اجازه ندادند . بتوسط خودشان لوازمى تدارك شد . مستخدمين ما اسم جزيرهء موريس را كه شنيدند و روزگار ما را ديدند اجازهء بازگشت خواستند اجازه ندادند . اعليحضرت ما را به بردبارى نصيحت ميفرمودند .\r\nرومانوس الب ارسلان\r\n\r\n\r\n","description":"","footnote":"\r\n( 1 ) - از خاطرات شمس پهلوى .\r\n( 2 ) - اينها را ميشنويم حال محمد حسن ميرزا را ديديم .\r\n( 3 ) - تاريخ كوروين آلمانى چاپ دوم صفحهء 563\r\n","page_name":" 435 ","page_number":467},
  {"content":"\r\n\r\n كجا آن بزرگى و آن دستگاه * كجا آن‌همه تخت و فر و كلاه\r\nدريغ افسر و تخت زرين عاج * همان ياره و طوق و زرينه تاج \r\nشكايت پىدرپى انگليس را موافق مىكند بدوربان تشريف ببرند هشت شبانه‌روز دريا طى مىشود بدوربان ميرسند دو ماه ميگذرد توقف در دوربان مطبوعشان نبوده به يوهانسبورگ تشريف مىبرند بدوا در هتل لنگهام و بعدا در منازل خصوصى زندگى خانواده‌اى اختيار ميكنند و بمطالعهء تواريخ ايران وقت ميگذرانند . در چهارم مرداد 1323 جهان فانى را بدرود گفت .\r\n شرمنده از آنيم كه در روز مكافات * اندر خور عفو تو نكرديم گناهى \r\nغالبا به پهلوى سه ايراد ميگيرند يكى آنكه جلو قلم ياوگوئى را گرفت در زمان او روزنامه‌ها آنچه ميشد مىنوشتند تهمت فحش و فحشاء ممنوع بود انتقاد كمتر ميسر بعد از او ديديم كه كار روزنامجات بانتشار الفيه و شلفيه كشيد آبرو براى هيچكس باقى نماند و اين است آزادى كه آن را مىخواهند .\r\nديگر نسبت طمع به او دادند مردى بود مقتصد ملكها مىخريد و آباد ميكرد در مقابل كارخانه‌ها داير كرد و به ضرر مملكت تمام نشد . بلى ! واقع شد كه گاهى صاحب ملك را مجبور به فروش ميكرد . روزى در صحبت فرمودند من خرج زيادى ندارم حقوقى كه به من ميرسد صرف بنائى ميكنم .\r\nايراد ديگر بعضى سياست‌هاست شايد بتواند بگويد كه آرامش مملكت تقاضا ميكرد حقيقت را نميدانيم چون اقداماتى مىشد و جهت آشكار نبود و گفته‌اند ، پادشاهان از پى يك مصلحت صد خون كنند .\r\nايرادى كه مىتوان گرفت يكى آنست كه عنايتى كه در اوايل بديانت و حسن اخلاق داشت اواخر متزلزل شد با رفع حجاب حجب هم از بين رفت كار باستخر رامسر كشيد « 1 » .\r\nپهلوى با اصحاب بر سر ناهار در يوهانسبورگ وسط رضا شاه دست راست شمس پهلوى - عبد الرضا - حميد رضا دست چپ شاهپور غلامرضا - احمد رضا - محمود رضا - فاطمه\r\nملك الكلامى را قطعه‌اى است :\r\n روزى دو سگ كنار خيابان ناصرى * بودند در جماع و همى گفت بدرگى\r\nدردا و حسرتا كه در ايران هنوز ما * آزاد نيستيم به اندازهء سگى \r\n\r\n\r\n","description":"","footnote":"\r\n( 1 ) - هر غلطى در گوشه‌اى از دنيا كردند ما هم بايد بكنيم و باقتضاى فكر تجدد دولت چشم بر هم ميگذاشت . قرمساقى در كنار خيابان شاه استخرى ساخت موسوم به رامسر و لوندهائى پيدا شدند كه بشيوهء ملل مترقى ناموس خود را در معرض استفادهء ديوثان بگذارند از آزادى همين را در نظر گرفته‌ايم .\r\n","page_name":" 436 ","page_number":468},
  {"content":"\r\n\r\nمترقيان شهر در رامسر تخم تمدن را آزادانه كاشتند تا چه برداشت كنند .\r\nديگر آنكه بواسطهء رژيم « انا و لا غيرى » رجال در دورهء او تربيت نشد ، نميخواست كسى در مملكت جلوه‌گر شود بقول خودش من كه رفتم آنچه كرده‌ام از بين ميرود صفحهء 404 وزراء و كار - كنان صاحب اراده نبودند گوش بفرمان داشتند شخصيت از بين رفت و امنيت قضائى متزلزل شد و باز مىشود گفت مخارج بيهوده ميشد و مخارج انفع مورد عنايت نميشد ( معدن آهن ، سد كارون ) پس از وى زبان بسته‌ها افسار گسيخته گرفتار مرض و غرض ناسزاها سرودند و ناسپاسيها كردند تا آنجا كه باز گفته شد كاش دستى از غيب برون آيد و كارى بكند .\r\nدر زمان پهلوى اگر عنان حيا گسيخته شد در محافل بود ، رامسر هم حصار داشت ، در روز - نامجات و مجلات به اكناف مملكت منتشر نميشد .\r\nآن دست غيب كه اينك آرزو مىشود دست محمد رضا شاه است كه به درايت از پدر كم نيست و بعلم و حلم بيش است مادهء واحدهء 25 دلو 1303 امروز بجا است و بى جا لغو شد تحمل سنوات اول سلطنت با ياوه‌سرائيهاى مردم بر ملعنت كارى مردى سالخورده و مجرب بود بمتانت برگذار فرمودند امروز در دل ملت مقامى بشوكت دارند و محبوبيتى بعزت و رجاى واثق است كه آستين برافشانند و آشفتگى را بنشانند بعون اللّه تعالى .\r\n دى شيخ با چراغ همى گشت گرد شهر * كز ديو و دد ملولم و انسانم آرزوست\r\nگو خواه چاره‌اى ز محمد رضا شاه * گو رفته جان ز كشور و هان جانم آرزوست\r\nاز هرج‌ومرج خود بستوه آمده است خلق * زين هرج‌ومرج خسته و پايانم آرزوست\r\nمشغول خويش مجلس و سردرگمند خلق * سامان بكس نمانده و سامانم آرزوست\r\nبسكه غرض مرض بفزوده است هان بملك * بيمار گشته كشور و درمانم آرزوست\r\nگفتم كه مهديا چه بود چاره باز گفت * در چاره هان ديانت و ايمانم آرزوست\r\nكج كرده‌اند راه و به بيراهه ميروند * دنبال ملحدند و مسلمانم آرزوست \r\n\r\nجنگ چه شد\r\nخبر 12 بهمن 1323 تجهيز كامل امريكاست ، مسئلهء ژاپن در پيش ، در مشرق اقصى آتش جدال برپا ، در شرق نزديك ( بين خودمان ) در مجلس و كابينه زدوخورد برپا ، صحبت از تغيير كابينهء ببات است كه منجر به 28 ر 1 ر 1328 شد و حكيمى بجاى او آمد .\r\nدر شاهزاده عبد العظيم اجتماعى است عنوان سال دكتر ارانى يكى از 53 نفر كه به علت توطئهء انقلاب در حبس قصر فوت كرده است ضمنا كارگرهاى كارخانه‌ها اضافه حقوق ميخواهند هركه نقش خويش مىبيند در آب .\r\nاز طرف انجمن زردشتيان در هند مجسمه‌اى از فردوسى فرستاده‌اند 10 بهمن 1323 در ميدان فردوسى نصب شد ، ارباب رستم گيو نماينده است ، مجسمه كوچك است و ميدان بزرگ مناسب بود جلوى درب دانشگاهى نصب شود .\r\nآرداشس ارمنى در مجلس عربده دارد كه منشور اتلانتيك كاغذ پاره‌اى است هرجا معارض باشد نقشه نقشهء شوروى است .\r\nدشتى ميگويد اينكه حق نمايندگى به ارمنى و كليمى داده شد براى بردن رنگ بود اما اين دو طايفه دلشان با ما نيست ( در دل خودمان هم حرف است ) .\r\nمصدق ميگويد ملتى كه به حد رشد رسيده باشد مستشار خارجى نميخواهد ( در موضوع حرف است ) نظر به ميليسپو است و در ماليه خدمتى كه كرد جمع‌آورى جنس و رساندن نان بود امناى خواربار نتوانستند و اين در نتيجهء اختيار بود .\r\nبمستشار حاجت داريم نه با اختيارات ديكتاتورى بلكه براى دستورات ادارى ، ما هنوز اندر خم يك كوچه‌ايم ، كاركنان ما در علم و عمل ورزش ندارند كنتراتى هم نيستند كه نتوان هرروز از كار بىاختيارشان كرد و نگذارد كارى را بپايان برسانند و فى الجمله اختيار لازمهء كار است .\r\n\r\n","description":"","footnote":"","page_name":" 437 ","page_number":469},
  {"content":"\r\n\r\n\r\nكنفرانس سه نفرى در ادسا\r\nدر دههء آخر بهمن 1323 روزولت ، استالين و چرچيل در ادسا ملاقات كردند غرض آنكه بر سر ممالك اشغالى چه بياورند ، طيارهء حامل چند نفر اعوان چرچيل در درياى سياه به آب افتاد .\r\nمصر بآلمان و ژاپن اعلان جنگ مىكند ( قدرى دير است ) ماهر پاشا رئيس الوزراء مقتول شد ميگويند دكتر شاخت براى مذاكرهء صلحى بسويس رفته است ( دير است )\r\n23 فوريه تركيه هم به آلمان و ژاپن اعلان جنگ كرد ، سكوت و تماشا منطقىتر بود دكتر مصدق 13 اسفند پيشنهاد كرد كه مجلس پروندهء تدين را 15 روز به اختيار ايشان بگذارد پيشنهاد رد شد درنتيجه دكتر عصبانى شده گفت مجلس دزدگاه است و بيرون رفت ( طرفدار بيات است ) .\r\nروز 15 اسفند طلاب دانشگاه او را روى دست بمجلس بردند شكل كار و هياهو سبب انديشهء پاسبانان مجلس شده چند تيرى به هوا انداختند بلاى جان رضاى خواجه‌نورى شد كه در ايوان منزل خود بود و فارغ از اين تاروپود .\r\nمجلس چهاردهم گود زورخانه است ، مصدق و ميرزا سيد ضياء پهلوان ، هرروز در مجلس رعد و برق است در كابينه زلزله و در محيط طوفان ، حلقه « 1 » گرد ميآمد ، توده پهن مىشود نمايشات مستمر است ، بيرقها با نقش چكش و داس در اهتزاز است ، پرتقال‌فروشها بآرزوى چپاول در سوز و گداز ، عامه پريشان ، خواص سر بگريبان ، سخنى كه در بين نيست سامان ايران است .\r\nآشوب غريبى در آذربايجان برپا است ، جاى پهلوى خالى است كه به نهيبى مجلس را رام و بمشتى بلواچى را آرام كند ، متأسفانه هنوز محتاج مشتيم تا بوده چنين بوده و تا هست چنين است .\r\n5 تير 1324 مصدق در نطق گفت چهار سال از دورهء مشروطهء سوم ميگذرد مجلس براى بهبود حال ملت و مملكت چه كرده است ؟ نه دولتى مستقل روى كار آمد نه اصل مكافات و مجازات رعايت شد نه قانون انتخابات اصلاح ، نه هزينهء زندگى قرارى گرفت ( منظور از مشروطهء سوم دورهء پس از پهلوى است ) و حال آنكه در دورهء پهلوى فقط دولت مستقل داشتيم و هزينهء زندگى هم خللى نداشت ، اقتصاديات رونق گرفت . بلى ! مجلس گود زورخانه نبود و تو لنگ كابينه نميكردند .\r\nبفروغى ايراد شد كه چرا مجلس 13 را ملغى نكرد و انتخابات فرمايشى را ابقا نمود ( با اين قانون انتخابات هر مجلسى فرمايشى است ) باز فرمايش دولت بر فرمايش ثروتمندان و آشوب - طلبان مزيت دارد كه آن انتظام مملكت ميخواهد « 2 » و اينان نميدانند چه ميخواهند .\r\nكار اختلاس به جائى كشيده كه 109 ميليون اختلاس و سرقت هزار عدل قماش را اهميت نميدهند ( در دورهء پهلوى اين گونه معاملات كمتر ميشد ) چندين اعلام جرم در كميسيون دادگسترى زير زانو مانده .\r\nمخارجى كه در موقع انتخاب مىشود و نقص قانون انتخاب است براى بدربردن عدلهاى قماش است در بر من چه گذشت ( خلاصهء احوال خودم ) گفته‌ام :\r\n شك نبود زانكه اختلاس رواج است * شبهه هنوزم بود به شركت رندان\r\nدر مثل استى كه ديگ گويد با ديگ * روت سياه و سپايه گردد خندان \r\n\r\n\r\n","description":"","footnote":"\r\n( 1 ) - حلقه حزب ميرزا سيد ضياء الدين است .\r\n( 2 ) - در آلمان وقتى قيل و قال دموكراتها بسيار شد دولت يكى از فحول دموكرات را وزير ماليه كرد كه حساسترين وزارتخانه‌ها است ، چندى گذشت آرزوها صورت نبست رفقا بوزير ماليه ايرادات كردند گفت بسيار فرق است از تختهء نطق حوزه تا صندلى وزارت ، آنچه آنجا گفته مىشود آرزو است اينجا پاى مصلحت در كار ميآيد و آرزوها خام است . قصهء 20 چوب را نوشته‌ام صفحهء 342 .\r\n","page_name":" 438 ","page_number":470},
  {"content":"\r\n\r\nما رجال نداريم در ممالك باصطلاح راقيه هم به اين درد مبتلا هستند پس از بيسمارك كنت‌بولو بجاى او آمد من در برلن بودم در روزنامجات نوشتند بولو مردى كه ميخواهيم نيست چه كنيم بهترى نداريم . ما كجا و آلمان كجا درد اينجا است كه اگر اشخاصى هم داريم اختلاس چى كنار مىكند شرافت و عزت نفس از بين رفته است .\r\nاوضاع باندازه‌اى درهم و برهم است كه قلم سرميكشند با آشفتگى اوضاع عالم چيزى كه در كار نيست مصالح مملكت است ، اراده و نسق با پهلوى ايران را وداع گفت . دهان روزنامه‌نويس چاك ندارد و مجلس از توليد هرج و مرج باك . پارتى بازيهاى مجلس فرصت بكابينه نميدهد كه پشت - گوشش را بخاراند يا جلوى پايش را ببيند با كيف و بىكيف دوازده وزير در كابينه است هردسته بلكه هر نفر از وكلاء در هيئت وزيرى طرفدار ميخواهد كه راه معاملات و جاانداختن رفقايش در اداره باز باشد .\r\nاز 18 ر 12 ر 1320 تا 29 ر 9 ر 1324 ده كابينه عوض شد :\r\nسهيلى 18 ر 12 ر 1320\r\nقوام 18 ر 5 ر 1321\r\nسهيلى 18 ر 11 ر 1321\r\nسهيلى 23 ر 9 ر 1322\r\nساعد 8 ر 1 ر 1323\r\nحكيمى 23 ر 2 ر 1324\r\nبيات 4 ر 9 ر 1323\r\nصدر 16 ر 3 ر 1324\r\nحكيمى 5 ر 8 ر 1324\r\nانصافا كابينه‌ها هم با يك مشت دماگوژى و دوئيت محافظه‌كارى به شيوهء موش موشه آسه بيا آسه برو كه گربه شاخت نزند حركت مذبوح ميكنند وقت به مباحثه در فروع ميگذرد عزم و حزمى در كار نيست .\r\nمجلس چهاردهم چه خوب بوظيفه رفتار كرده است كه صحبت از تمديد دورهء مجلس مىشود مصدق گفت وكيل حق ندارد بر دورهء اختيارات خود بيفزايد بيش از آنچه موكلين به او حق داده‌اند ، مطلب منطقى است ليكن من تصور نميكنم موكلين در اين فكرها بوده باشند حتى متوجه بوده باشند كه قصد از مجلس است و وظيفهء نماينده كدام است .\r\nدر مملكت ما رأى عمومى و پنهان معنى ندارد اگر ما نمايندگانى ميخواهيم كه وكيل موكلين باشند و وظيفه‌شناس بايد انتخاب طبقاتى باشد و آشكار ، با اوضاع امروزه و تشتت افكار در هيچ‌جا انتخاب عمومى و پنهان خير جماعت و ملت نيست اگر كفر گفتم استغفر اللّه العظيم .\r\n\r\nكوچ نيروى بيگانه\r\nنوبت رسيده است كه نيروهاى بيگانه دست از سر ما بردارند و بعهد بسته رفتار كنند ، شوروى در تلاش است كه به پاداش زحمات و خسارات ما ناز شصتى هم بگيرد ، بقول خودشان ايران پل پيروزى بود و از پل نميخواهند بگذرند ، كشمكش مسلسل است ، امتياز نفت ما به الصلح .\r\nدر كابينهء ساعد دم از مساعدتى زده شد كافتارادزه هم بتهران آمد كه وارد مذاكرات شود مجلس شانه خالى كرد و منجر باستعفاى ساعد شد .\r\nدر اين‌موقع مصدق آن پيشنهاد را كرد و از مجلس گذشت كه وزراء يا نمايندگان ما در دربارها حق ندارند وارد مذاكرات قراردادى در باب نفت بشوند و مجازاتى مقرر شد . در كابينهء دوم حكيمى از تعلل شوروى در ترك ايران كار به شكايت بسازمان ملل متحد كشيد .\r\n\r\nخلاصهء تلگراف ماجراجويان تبريز\r\nپيشگاه اعليحضرت همايونى ، رئيس مجلس ، رئيس دولت ، روزنامهء ايران ما\r\nكنگرهء ملى آذربايجان از 26 الى 30 آبان 1324 در شهر تبريز تشكيل يافته در چهارمين جلسهء خود باتفاق آراء تصميم گرفت بحكومت مركزى ايران و دول معظمهء دموكرات جهان امريكا ، انگليس ، اتحاد جماهير شوروى ، فرانسه و چين مراجعه نموده درخواستهاى مشروع و قانونى خود را كه رؤس آن در موارد زير قيد شده است\r\n\r\n","description":"","footnote":"","page_name":" 439 ","page_number":471},
  {"content":"\r\n\r\nاعلام نمايد :\r\n1 - مردم آذربايجان داراى مليت ، زبان و آداب و رسوم و خصوصياتى هستند كه بايشان حق ميدهد مانند تمام ملل عالم با مراعات استقلال و تماميت ايران طبق منشور اتلانتيك « 1 » در تعيين سرنوشت خود مختار باشند .\r\n2 - نظر به علاقه و روابط فرهنگى ، اقتصادى ، سياسى كه ملت آذربايجان با مردم ساير ولايات و ايالات ايران دارد و نظر بفداكاريهاى بىشمار كه در ايجاد ايران كنونى بخرج داده ( بر عليه محمد عليشاه جنگيده‌اند ) براى حفظ استقلال و تماميت آن بهيچوجه حاضر نيست تقاضاهاى مشروع خود را روى اساس تجزيهء آن قرار بدهد و بمرزهاى آن خلل وارد بياورد .\r\n3 - ملت آذربايجان خواهان رژيم دموكراسى است ( دموكراسى چيست هنوز تحديد نشده است )\r\n4 - ملت آذربايجان با فرستادن نمايندگان خود بمجلس شوراى ملى و اداى ماليات عادلانه شركت خواهد كرد .\r\n5 - ملت آذربايجان حق دارد براى امور ملى و داخلى خود با مراعات تماميت ايران حكومت ملى تشكيل بدهد و آذربايجان را طبق اصول دموكراسى اداره نمايد .\r\n6 - ملت آذربايجان ميخواهد حكومت خودمختارى تشكيل بدهد مجلس ملى و داخلى خود را انتخاب مينمايد و لازم ميداند حكومت داخلى ملى خود را از ميان نمايندگان مجلس خود انتخاب نمايد ( خلاف دموكراسى است )\r\n7 - ملت آذربايجان به زبان ملى خود علاقه دارد .\r\n8 - كنگرهء ملى خود را مجلس مؤسسان ناميده هيئتى عبارت از سى و نه نفر انتخاب نموده و به آنها اختيار داده است براى عملى كردن منظور تدابير لازمه را اتخاذ نمايند حاضر براى برادر كشى نيست ( مگر آنهائيرا كه كشته‌اند ) ولى اگر دولت مركزى بخواهد حق مشروع او را به زور از بين ببرد از حقوق خود دفاع خواهد نمود . پيشه‌ورى ، رفيعى ، دكتر جاويد ، قيامى ، شبسترى ، جودت ، مكرم ، ترابى ، بىريا و غيره .\r\nپس از اين اعلاميه بيات بعنوان حكومت عازم تبريز شد 7 آذر 1324\r\nحكيمى در خطابهء خود در مجلس نظر به پذيرائى كه از بيات در تبريز شده است اظهار خوش‌بينى مىكند .\r\nآفرين بر نظر پاك خطاپوش باد منجمله ميفرمايند قصد دارم باتفاق آقاى وزير خارجه قريبا به مسكو عزيمت كنم من خود يكى از فرزندان آذربايجان هستم و كاملا بر احساسات ايران - دوستى برادران آذربايجانى واقف ، آنكه آذربايجانى است هرگز بر خلاف قانون اساسى و تماميت ايران اقدام نميكند .\r\n\r\nخبر تبريز\r\nصبح چهارشنبه 21 آذر 1324 شهر تبريز بتوسط نيروهاى اطراف محاصره مىشود ، مجلس ملى آذربايجان مفتوح و آقاى شبسترى برياست مجلس انتخاب مىشود و جعفر پيشه‌ورى رهبر فرقهء دموكرات به سمت نخست\r\n\r\n\r\n","description":"","footnote":"\r\n( 1 ) - كنگره ، دكلاراسيون ، دموكراسى و آنچه از لاطايلات مضر در مجلس كنوانسيون پاريس گفته شد و علت غائى خرابيهاى فعلى است مركوز اذهان مشوش‌شده در هر موقع مؤيد افكار خود قرار ميدهند اگر معنى الفاظ را بپرسى نميدانند ، منشور اتلانتيك هم از آن حرفها است .\r\n","page_name":" 440 ","page_number":472},
  {"content":"\r\n\r\nوزيرى ، آقاى بيات پس از ملاحظهء اين احوال بتهران معاودت كرد « 1 » .\r\nاز اقدامات اوليهء محلى موافقت سرتيپ درخشانى فرمانده لشگر آذربايجان با قرارداد ذيل بود با جعفر پيشه‌ورى :\r\n1 - هيچيك از افراد پادگان نبايد تا دستور ثانوى از سربازخانه خارج شود .\r\n2 - كليهء تسليحات بايد در انبارى جمع‌آورى شود .\r\n3 - هريك از افسران مايل باشند مىتوانند بموطن خود بروند .\r\n4 - هريك از افسران بخواهند در ارتش ملى آذربايجان خدمت نمايند پس از انجام مراسم تحليف به خدمت پذيرفته خواهند شد .\r\nروز جمعه 23 آذر عده‌اى كه براى تقويت پادگان آذربايجان در شريف‌آباد قزوين معطل بودند پس از وصول خبر تسليم پادگان تبريز بتهران عودت نمودند .\r\n\r\nرأى عجيب\r\nدكتر مصدق راجع بخودمختارى آذربايجان اظهار داشت من نمىگويم مملكت ما مثل كشور سويس يا ايالات متحدهء امريكا است ولى اين امر مستلزم رفراندوم است و قانون اساسى ما اجازهء تشكيل چنين دولتى را نميدهد اگر ملت رأى داد كه مملكت ما هم مثل سويس و ايالات متحدهء امريكا فدرالى باشد آنوقت تشكيل دولت آذربايجان مانعى ندارد ، من مخالف با دولت فدرال نيستم ولى هر تغييرى كه در قانون اساسى ما وارد شود بايد با رفراندوم باشد .\r\nآن روز كه سويس يا امريكا رژيم فدرالى « 2 » قبول كردند خودشان حاكم بودند و معنى فدرال ار مىفهميدند .\r\nاوقاتى كه در برلن بودم انجمن بلدى شارلتن بورگ آرزو ميكرد جزء انجمن شهرى برلن باشد و برلن قبول نميكرد . چه عايدات شهرى شارلتن بورگ كافى نبود نوبت ديگر كه به برلن رفتم شارلتن بورگ بقدرى آباد شده بود كه برلن ميخواست شريك انجمن شارلتن بورگ باشد .\r\nدوم دىماه وزير دارائى لايحه‌اى براى ايجاد بانك صنعتى و لوايحى براى تقسيم خالصجات ، تأمين زندگى كارمندان دولت و تفكيك كارمندان درست از نادرست تقديم مجلس كرد . بانك صنعتى بجا ، تأمين زندگى كارمندان لازم است ، خدا كند مجلسى نصيبمان بشود كه با تفكيك درست از نادرست موافقت كند ، مجلس كنونى آن مجلس نيست به همين جهت لايحه زير زانو رفت و اين لايحه بهترين لوايح بود كه بمجلس پيشنهاد شد . اين پيشنهاد نشان ميدهد كه كابينهء حكيمى ميخواست به درد كار برسد مجلس نمى -\r\n\r\n\r\n","description":"","footnote":"\r\n( 1 ) - شفق در وصف آذربايجان از اشعار عبد الرحيم طالب‌اف دو شعر خواند :\r\n گردهم شرح من از جور و فساد وطنم * سوزد از آتش دل نامه و بر لب سخنم\r\nبخدائى كه برافراشته اين چرخ كبود * شرمم از گفتهء خود آيد و از خويشتنم \r\n( 2 ) - رژيم فدرالى دلالت به اتفاق حقيقى ندارد بلكه نوعى نفاق سبب بوده است ، در اتفاق كامل تجزيهء مملكت مصلحتى ندارد ديديم كه در رفراندوم سارشاهد از انگليس ضرورت پيدا كرد .\r\nاگر ماجراجويان آذربايجان ميدانستند كه بىناظر اجراى اين امر ميسر است دنبال ميكردند ( كجائيم و چه ميگوئيم ) اشاره‌اى هم بلزوم انجمنهاى ايالتى و ولايتى كرده بودند درنتيجه دولت بهمه‌جا دستور لازم را فرستاد انشاء اللّه بر اشكالات نخواهد افزود . من در دو سفر به تبريز با انجمن كار كرده‌ام و اشكالات را ميدانم شايد پس از تجارب چند ساله ملت آماده‌تر شده باشد همچنين حكام . همان اغراض كه در مجلس شوراى ملى سبب كشمكش مىشود در انجمنها هم عامل است .\r\nدر انقلاب فرانسه هم از طرف روزنامه‌نگاران اين اظهار شد ، بارز در مجلس كنوانسيون گفت اين پيشنهاد خير رعيت نيست آسوده را به زحمت انداختن است كنوانسيون بمالكيت رأى داد .\r\n","page_name":" 441 ","page_number":473},
  {"content":"\r\n\r\nخواست و بغرضى كج‌تابى ميكرد .\r\nاما از تقسيم خالصجات مكرر صحبت شده است ، بتقليد ، نفهميده و براى دماگوژى . بلى ! در چين از دو هزار و چهار صد سال قبل زمين ملك آسمان است و مالك پسر آسمان كه خاقان باشد بهر نفرى مقدارى زمين ميدهند كه زراعت كند . ماليات عبارت از اجارهء زمين است جز زارع كسى حق داشتن زمين را نداشته است نبايد فراموش كرد كه در چين محتاج قنات نيستند .\r\nغوغاى تقسيم اراضى اروپا در ايران موضوع ندارد ، در اروپا زراعت ديمى است و در موارد ضرورى زمين از رودخانه مشروب مىشود . نكتهء ديگر آنكه حاصل را تمام مالك و ارباب ميبرد برعيت اجرت ميدهند ، رعيت اجرت خودش را با گنبدهاى خرمن « 1 » قياس مىكند و مغبون ميداند مخارج را به نظر نميآورد . در ايران از ديرگاه رسم تقسيم بوده است غالبا حاصل پنج قسمت مىشود به نسبت آب ، خاك ، كارگر ، گاو و بذر ، سه قسمت رعيت ميبرد ( گاو ، كارگر ، بذر ) دو قسمت ارباب ( آب و خاك ) ماليات ، روفتن قنات ، تعميرات ده با مالك است عند الواقع مالك يك سهم ميبرد ، در دست خرده مالك ده خراب مىشود ما مىبينيم املاك مشترك بين دو مالك در نتيجهء اختلافات خراب شده است . در كشمكش بين مالك مختلف قنات از آب مىافتد و قلعه خراب مىشود اينكه برعيت نبايد تعدى بشود صحيح است چاره تقسيم ملك بين خرده پا نيست تعديلات ديگر است .\r\nدر مملكتى كه ايلات دارد و هرروز مشغله راست مىشود ، رادمنش مدعى است كه مصارف نظام بهتر است صرف آبادى بشود ، نظام يا امنيه نباشد آباديها هم خراب خواهد شد ، ما از اخلاق خودمان غافليم نطق براى خودنمائى ميكنيم كه چيز تازه‌اى گفته باشيم ولو بىمنطق . غوغاى آذربايجان را در نتيجهء سوء اعمال عمال دولت دانست گمان مىكند ماجراجويان سنگ ملت به سينه ميزنند لا و اللّه بهانه‌اى است براى رسيدن بنوائى . صحبت از نهضت دموكراسى مىشود ( بدبخت دموكراسى كه معلوم نيست در تحت اين لفظ چه نظرات است شدنى است يا نشدنى ) جز دماگوژى حرفى نميشنوم و دماگوژى است كه رشته‌ها را پاره كرده است و همه از بستنش عاجزند .\r\n19 دىماه در مجلس صحبت از كميسيون سه جانبه پيش آمد كه نمايندگان امريكا و انگليس و ايران در امور مملكت مداخله كنند البته معايب بسيار داشت و قبول آن بمحسناتش نمىارزيد .\r\nنهم دى تهرانچى ورقهء استيضاح تقديم مجلس كرد ايراد بسيار است با اوضاع حاضره غالبا غيروارد ، عمده غوغاى آذربايجان است و رفع آن در حيز قدرت دولت ايران نيست اما بهانه است .\r\n\r\nخلاصهء نطق حكيمى در مجلس\r\nقدرى از اتحاد و اتفاق و توجه به اشكالات صحبت فرموده از پيش‌آمدها در نتيجهء جنگ تذكار دادند و اينكه در سياست خارجه دولت كل سعى را كرده است كه با دول صلحدوست خصوص امريكا و انگليس و شوروى بهترين روابط را حفظ كند نهايت اهتمام شده است كه شالودهء روابط با شوروى بر پايهء محكمى برقرار شود متأسفانه در اين راه چنان كه اميدوار بوديم تاكنون مقصود حاصل نگرديده باز از فقدان اتحاد و اتفاق ( و برخورد به درد ) شكايت كرده‌اند بحران در اين‌موقع مصلحت نيست و با خاتمه دادن به بحران هرچه از دستم برآيد حاضرم .\r\nآنچه نظر به رفع اشكالات ميسر بود با مسكو مذاكره كردم جوابى نرسيد ، ميدانيد كه در كنفرانس وزيران خارجهء سه دولت كه در مسكو هم تشكيل شد ما به آن كنفرانس توسل جستيم از طرف امريكا و انگليس اظهار شد كه با رضايت ايران كميسيونى بتهران بيايد مقررات عهدنامهء\r\n\r\n\r\n","description":"","footnote":"\r\n( 1 ) - ابو عبد اللّه معاوية بن يسار وزير مهدى عباسى رسم مقاسمه را برقرار كرد ، مىشود گفت قدما دموكرات‌تر بودند بهمين‌جهت هم آتش فساد از مغرب برخاست .\r\n","page_name":" 442 ","page_number":474},
  {"content":"\r\n\r\nسه‌جانبه و اعلاميهء معروف سران سه دولت را كاملا در مد نظر بگيرند و موجبات خارج شدن نيروى خارجه را پيش از دوم مارس 1946 كه رسما تعهد كرده‌اند از ايران فراهم بياورند كه دست دولت در عمليات و اصلاحات باز شود . دولت قبول كرد مشروط بر آنكه كميسيون براى مدت قليلى باشد هرگاه با اين نظريه موافقت شده بود ، فورا به اطلاع مجلس ميرسانديم تاكنون جوابى نرسيده است .\r\nپس از يأس از نتيجهء اين مذاكرات و تكميل مراتب رعايت نزاكت به نمايندگى ايران در مجمع ملل متحد دستور داديم كه موضوع ايران را در نمايندگى طرح كنند و نظر بلياقت ثابته آقاى تقىزاده را برياست مجمع نصب نموديم .\r\n\r\nيادداشت نمايندگى ايران 29 دىماه\r\nچون دولت شوروى بوسيلهء مأمورين و نيروهاى مسلح خود در امور و شئون داخلى كشور ايران مداخله نموده و اكنون در ايران وضعيتى بوجود آورده كه ممكن است موجب اختلال وضع عمومى و بين المللى شود بموجب مادهء 34 اساسنامهء ملل متحد دولت ايران بارها مجاهدت نمود با دولت شوروى از راه مستقيم وارد مذاكره شود ولى اين مجاهدت نتيجه نبخشيد لذا هيئت نمايندگى ايران در سازمان ملل متحد از جانب خود احترامات فائقه را تقديم و تقاضا مينمايد بموجب مادهء 35 اساسنامه حل و فصل اين شكايت مورد دقت شوراى امنيت قرار گيرد تا اين شورا بتواند راه مناسبى پيدا كند و توصيه نمايد .\r\n\r\nاستيضاح\r\nقرار و مدارها داده شده است ، دورهء مجلس در شرف انجام است ، بقول مرحوم مستوفى هنگام بره‌كشى است ، حق و ناحق بايد استيضاح كرد .\r\nآقاى تهرانچى در جلسهء 29 دىماه سخن از استيضاح راند ، مصدق گفت ممكن است استيضاح را خود ايشان قبول كنند ، فرهودى ورقهء استيضاح را تقديم مجلس كرد .\r\nچون معلوم بود مقصود و مقصد چيست ، عصر يكشنبه 30 ديماه آقاى حكيمى استعفاى خود را بحضور همايونى تقديم و من تأسف خوردم ، حكيمى زياد فعال و خودنما نيست لكن حسن نيت دارد و جز در مصلحت مملكت قدم نميگذارد . از پيشنهاد وزير ماليه پيداست كه حكيمى جدا درصدد اصلاحات اساسى بوده است و براى مردم‌فريبى كار نميكرده است چه بايد كرد كه ميدان دست هوچى است .\r\nاواخر دى 1324 آقا ميرزا سيد ضياء الدين نزد من آمد كه داخل كار شوم ، سپس امير جنگ برادر جعفر قلى خان سردار اسعد و باز روحى و طاهرى از وكلاى مجلس اعادهء مطلب نمودند ، گفتم يازده سال است كه از كار بركنارم ، مردمى كه روى كار آمده‌اند نميشناسم ، وضع مجلس و روزنامه‌ها مشوق نيست ، بقول مرحوم مستوفى مىبينم كه امثال من مشترى ندارند ، نميدانم از من چه كار ساخته است ؟ گفتند همينقدر ميخواهيم كه خانهء ما را در حالىكه خوابيم نفروشند گفتم اين مقدار از من ساخته است رفتند و به حمد اللّه برنگشتند ، شنيدم سفارت شوروى مخالف بوده است . در مسافرت من بشيراز هم مخالف بودند در روزنامه خواندم كه فلانى پير است . بلى ! قدرت زورخانه ندارم .\r\n\r\nكابينهء قوام\r\n6 بهمن 1324 بين پيرنيا و قوام قرعه كشيده شد 51 رأى به حسن پيرنيا افتاد و 52 رأى به قوام با نيم رأى علاوه هم نوبتى اسفنديارى رياست مجلس يافت .\r\n28 بهمن قوام وزراى خودش را در مجلس معرفى كرد ضمنا اظهار داشت رفع اشكالات مقدم بر برنامه است معهود است من فردا صبح به طرف مسكو راه هوا پيش بگيرم .\r\nصبح 29 با طيارهء مخصوص كه از مسكو رسيده بود با همراهان حركت نمودند فيروز مدير رعد امروز كه بمعاونت سياسى نخست‌وزير منصوب شده است همراه است .\r\nچه انتظار شوروى داشت ، چه اميدوارى قوام ، موقوف به موقع مراجعت بايد نمود .\r\n\r\n","description":"","footnote":"","page_name":" 443 ","page_number":475},
  {"content":"\r\n\r\nدر همان روزهاى اول تلگراف مودت‌آميز از طرف رئيس الوزراء به نيويورك ، لندن ، مسكو و پاريس شد مشعر به اعلان زمامدارى و دوستى و يگانگى و همكارى ، تلگرافى هم به تقىزاده شد كه با نمايندهء شوروى در سازمان ملل متحد وارد مذاكرات خصوصى بشود .\r\n21 بهمن اعلاميه‌اى پس از شرح و بسطى از علاقه به دموكراسى و توسل بمنشور ملل متحد منتشر شد ، ضمنا اخبار باينكه مقررات حكومت نظامى دربارهء احزاب و اجتماعات از تاريخ 23 بهمن موقوف است مگر در قسمت راجع بروزنامه تا اعلاميهء ثانيه . به كسى اجازه داده نميشود كه مخل آرامش اقدامى بنمايد .\r\n\r\nدر لندن\r\nتقىزاده در سياست ورزيده ، دستورى كه رسيده بود بموجب مادهء 35 اساسنامه باستحضار مقامات مربوطه رسانده ضمنا اظهار داشت كه مذاكرات خصوصى نبايد سبب سلب توجه شوراى امنيت از قضيهء ايران بشود و قبول شد .\r\n15 بهمن مذاكرات خصوصى شروع شد و به جائى نكشيد .\r\n\r\nمراجعت نخست‌وزير\r\n19 اسفند طيارهء شوروى هيئت مسافرين را وارد تهران كرد ، آرزومندهاى نتيجه بفرودگاه رو آوردند ، معلوم شد نتيجه موقوف بآمدن سفير شوروى است .\r\nاگر نتيجه‌اى براى اين مسافرت تصور شود ، همان مبادرت در قصد اصلاح است . عكس العمل پيش آمدن مذاكرات در موضوع نفت شد و طبيعى بود .\r\n21 اسفند مجلس چهاردهم خاتمه يافت ، اول خبر توقيف ميرزا سيد ضياء الدين بود ، گفته شد بتقاضاى شوروى بوده نظر بمخالفت جدى جماعت حلقه با حزب توده و هم گفته شد به تلافى 3 اسفند 1299 ، فيروز در جواب نمايندگان روزنامه گفت معزى اليه بر ضد امنيت اقدام مىكرد ، جف القلم .\r\nهم از نوادر اتفاقات در اين اوقات قتل احمد كسروى بود معروف بزندقه و كفر بدست دو برادر مشهور به امامى از اهل اصفهان ، قاتلين زخمى و دستگير شده فحواى عمومى مانع از سياست آنها شد .\r\n\r\nورود سادچيكف\r\n6 فروردين ماه 1325 سفير شوروى وارد شد ، يك مشت طرفدارى و غمخوارى و اظهار دوستى ملت در بغل ، از كرج و شاهرود نيروى شوروى دست به پا كشيدن گذارد .\r\n\r\nكنفرانس سانفرانسيسكو\r\nدر ارديبهشت 1325 ( 25 آوريل ) كنفرانس افتتاح شد ، انتظام وزير خارجه ، عدل وزير دادگسترى ، سياسى وزير مشاور ، تقىزاده از لندن و آهى از مسكو مامور شدند استعفا كردند ، كاظمى ، صالح و دكتر قاسم غنى بجاى ايشان رفتند ، وظيفهء كنفرانس تهيهء اساسى نافذ است كه بتوان اتخاذ رأى و اجراء كرد بر خلاف جامعهء اسبق اين امور برعهدهء شوراى امنيت قرار گرفت . قواى مسلح دول متحد در تحت امر اين شورا گذارده شد ، ايران در كميتهء اجرائيه عضويت يافت ، در تالار كنفرانس نمايندهء شوروى بآواز بلند گفت كه بايد دندان جهانگيرى و مداخله در كار ممالك كنده شود .  يَقُولُونَ بِأَفْواهِهِمْ ما لَيْسَ فِي قُلُوبِهِمْ  « 1 »\r\n\r\nشروع مذاكرات در شوراى امنيت\r\nگروميكو نمايندهء شوروى در شوراى امنيت گفت نيروى شوروى در تخليهء ايران اقدام نمود و مناسب است شكايت ايران از ثبت شورا خارج شود ، قضيه بمذاكرات خصوصى انجام خواهد يافت ، شوروى نيروى خودش را از ايران خواهد برد مگر اينكه تازه‌اى اتفاق بيفتد .\r\nبرنز وزير امور خارجهء امريكا گفت كيفيات مذاكرات خصوصى بايد باستحضار شورا برسد ، انگليس موافق شد و گفت ما مطابق قرارداد 1942 نيروى خودمانرا از ايران بيرون برديم بدون\r\n\r\n\r\n","description":"","footnote":"\r\n( 1 ) - سورهء آل عمران آيهء 167\r\n","page_name":" 444 ","page_number":476},
  {"content":"\r\n\r\nشرطى ، شوروى شرط پيش‌آمد مىكند پيشنهاد گروميكو رد شد .\r\nنمايندهء مصر و استراليا لازم دانستند نظر دولت ايران گرفته شود ، نمايندهء چين ( رئيس شورا ) مذاكرات را به جلسهء ديگر خواست موكول كند ، امريكا و انگليس مخالف شدند ، جلسه به عصر قرار گرفت ، نمايندهء امريكا گفت بايد بنمايندهء ايران اجازه داده شود كه عقيدهء خود را در اين جلسه اظهار بدارد و الا سازمان ملل در كودكى خواهد مرد ، نمايندهء مصر گفت دول كوچك ميل دارند از طرف دول بزرگ مورد احترام قرار گيرند رأى بورود علاء در جلسه گرفته شد .\r\nعلاء در جلسهء عصر حاضر شده گفت هيچگونه قراردادى محرمانه يا غير محرمانه در بين نيست ، دولت شوروى پيشنهادى بدولت ايران كرده است كه با حاكميت و استقلال كاملا مخالف است و آن پيشنهاد از اين قرار است ، با بقاى شكايت در ثبت موافقت شد ، گروميكو متعرضا از مجلس بيرون رفت و ما انتظار داريم قضيه بين خودمان حل شود ! !\r\n\r\nتقاضاهاى شوروى\r\n1 - آنكه نيروى شوروى در بعضى نواحى ايران على الدوام بماند .\r\n2 - حكومت خودمختارى آذربايجان شناخته شود .\r\n3 - شوروى حاضر مىشود از تقاضاى نفت شمال ( خوريان ) صرف نظر كند به شرط آنكه شركتى بين ايران و شوروى ايجاد شود كه ايران در آن شركت 49 سهم داشته باشد و شوروى 51 سهم ( اكثريت ) 16 فروردين 1325\r\n\r\nذيل\r\n1 - شوروى از تاريخ 4 / 1 / 1325 در ظرف يك ماه و نيم نيروى خودش را از ايران ببرد .\r\n2 - قرارداد شركت نفت در ظرف هفت ماه بتصويب مجلس رسانده شود .\r\n3 - راجع به آذربايجان ترتيب سلامت‌آميزى با روح خيرخواهى اتخاذ شود .\r\n( جاى انگشت )\r\n4 - نواحى غربى آذربايجان از ميدان عمليات شوروى خارج باشد به شرط آنكه با غير شوروى مستقلا يا با شركت ايران قراردادى بسته نشود .\r\nسرمايهء ايران همان اراضى نفت‌خيز است مخارج كلا بعهدهء شوروى است .\r\nامضاء رئيس دولت و سادچيكف\r\nدر تعقيب اين نتيجه ، تلگرافى نخست‌وزير به استالين مىكند و تلگرافى استالين به نخست وزير آن اظهار خوشوقتى از نتيجه ، اين تشكر از حسن اهتمام .\r\nبر سر صحبت قرارداد نفت كابينهء ساعد مستعفى شد و مصدق آن ماده را از مجلس گذراند تزلزل كابينهء حكيم الملك هم در اثر شكايت بسازمان ملل متحد بود .\r\nدولت اين قرارداد پرفساد را وقعى نهاده بيرون رفتن نمايندهء شوروى را از شوراى امنيت در نظر نگرفته خواست شكايت را استرداد كند ، قدرى آب‌بردار است .\r\nمقدمتا چند نفر بعنوان بازرس به تبريز فرستاد ، راپرت رسيد كه شش شهر را بازرسى كرديم و آثار از نيروى شوروى نديديم .\r\nدوشنبه 26 فروردين به علاء دستور فرستاده شد كه قضيه را از ثبت خارج كنند .\r\n\r\nجلسهء شوراى امنيت اول خرداد 25\r\nعلاء به جلسه دعوت شد ، نمايندهء شوروى حاضر نشد ، نامهء علاء را مطرح كردند ، نمايندهء امريكا گفت در آذربايجان بيش از شش شهر است قضيه در ثبت بماند تا مطلب روشن شود .\r\nنمايندهء لهستان گفت شكايت و رضايت هردو از يك منبع است شكايت پذيرفته شد بايد رضايت هم پذيرفته شود .\r\nعلاء را خواستند گفت نامهء دولت را قطعى تصور نمىكنم اكنون در آذربايجان يك ارتش از شورشيان ياغى تجهيز شده است كه در تحت نظارت شوروى است و مانع ورود قواى دولتى . به\r\n\r\n","description":"","footnote":"","page_name":" 445 ","page_number":477},
  {"content":"\r\n\r\nپيشنهاد نمايندهء هلند بنا شد شكايت براى مدت قليلى ( 15 روز ) در دستور بماند .\r\nدر سى و ششمين جلسهء شوراى امنيت به اصرار نمايندهء شوروى باز قضيهء ايران مطرح شد ، با موافقت هشت رأى در دستور ماند ، نمايندهء شوروى گفت اين خلاف منشور است ديگر در مجلس حاضر نخواهم شد .\r\nنمايندهء لهستان در طرفدارى از شوروى ، خواستن بعضى توضيحات را از علاء لازم دانست ، در جلسهء عصر علاء حاضر شد و نمايندهء شوروى حاضر نشد .\r\nسؤال - آيا به سفير ايران دستور رسيده است كه با تأخير مذاكرات تا 15 آوريل مخالفت نمايد ؟\r\nجواب - برحسب وظيفه بدستوراتى كه رسيده بود مكلف بودم رفتار كنم .\r\nسؤال ديگر - مسافرت قوام به مسكو براى نوشيدن و دكا و حضور در جشنها بود ؟\r\nجواب - هدف قوام مذاكره دربارهء ترك مداخلهء شوروى در امور داخلى ايران بود . بلى ! پذيرائى كامل از ايشان شد ولى آقاى قوام به منظور خود موفق نشد « 1 » .\r\n\r\nمعافيت علاء\r\nهشتم خرداد علاء از نمايندگى ايران در سازمان ملل معاف شد ، انصاف بايد داد كه اگر اقدامات تقىزاده و علاء نبود شوروى به اين آسانى نيروى خودش را از ايران خارج نميكرد و قوام سر بىصاحب ميتراشيد .\r\nقوام بىآشنائى بسياست نيست مىشود گفت از هول هريسه در تنور افتاد ، منهم بجاى او بودم سعى ميكردم كار بدست خودم تمام شود اما از اصرار شوروى در خارج كردن شكايت از دستور در حسن نيت مدعى ترديد ميكردم .\r\nدر نيمهء اول ارديبهشت 1325 پس از 25 سال خون عشقى قاتل او را گرفت ، معروف شد در قهوه‌خانه از كيفيت آن جنايت رجزخوانى مىكرده است جرزى خراب مىشود و از ميان چند نفر او را زير مىگيرد چه حسابى است نميدانم و گفته‌اند .\r\n قرض است فعلهاى بدت پيش روزگار * در هركدام عصر كه خواهد ادا كند \r\n\r\nاعلان تخليه\r\n23 مه ماه سادچيكف رسما اعلان كرد كه قشون شوروى از ايران بيرون رفت دولت ميبايست معطل نشده اقدام جدى در كار آذربايجان بنمايد اعزام حكومت و قواى كافى با روح خيرخواهى منافات نداشت .\r\n\r\nدر داخله\r\nميبايست موضوع بحث بدست روزنامه‌نگار و متجسس اخبار داده شود ، 20 فروردين تصويبنامه در منع كشت خشخاش صادر شد كه يكى از مسائل غامض بلكه مراست ، در زمان پهلوى باوجود مداخلهء جامعهء ملل صورت نگرفت ، البته جلوگيرى از صرف ترياك از انفع و الزم كارها است لكن بيش از يك تصويب - نامه مقدمات دارد ، در اين مسئله معارضهء سود و زيان قوى است .\r\nتصويبنامهء ديگر لوله‌كشى آب بود به عرض و طولى كه به اين زوديها ميسر نخواهد شد سنك بزرگ برداشته شد و سنگ بزرگ كمرشكن است ، مكرر تدارك آب سالم براى شهر مطرح مذاكره شده است ، دست به نقدترين پيشنهادات اين بود كه از آبهاى سالم براى خوراك به طرز مناسب به محلات لوله ميكشند تا اهالى از شير آب خوراكى بردارند چنان كه در محلهء سنگلج عملى شد .\r\nباز تصويبنامه‌اى صادر شد در تقاضاى سهم از نفت بحرين . بلى ! بر وفق سوابق تاريخى بحرين بايران تعلق دارد دزد دريائى ( پيرات ) همه‌جا بود و در خليج هنوز هست دولت ايران قادر\r\n\r\n\r\n","description":"","footnote":"\r\n( 1 ) - در كنفرانس برلن تصميم گرفته شده بود كه نيروى دول سر موعد از ايران خارج شوند نمايندهء شوروى در تالار سانفرانسيسكو بآواز بلند گفت تجاوز باستقلال ملل و تماميت ارضى آنها بايد از ميان برود .\r\n","page_name":" 446 ","page_number":478},
  {"content":"\r\n\r\nبدفع سارقين نبود در زمان حكومت حسنعلى ميرزا در فارس قراردادى با انگليس منعقد شد كه تا دولت ايران وسيله براى حفظ امنيت در خليج ندارد اين مهم بعهدهء انگليس باشد . تا سى سال قبل آثار علاقهء بحرين بايران بود ، سعى انگليس و يأس مشايخ آن مو را هم پاره كرد و البته حق را نبايد فراموش كرد   لَعَلَّ اللَّهَ يُحْدِثُ بَعْدَ ذلِكَ أَمْراً   « 1 » .\r\nدر سنوات 1311 و 1313 راپرت از بحرين داشتم كه حكومت سكهء ايران را جمع مىكند ، اسناد مالكيت را از بين ميبرد ، مدرسهء ايرانى را مىبندد ، قبوض مالياتى را از دست شيوخ ميگيرد .\r\nكلاه پهلوى را موقوف مىكند ، بعدها خودمان هم موقوف كرديم .\r\n\r\nكشمكش با تبريز\r\nدر تبريز بچه دولتى كمونيستى تشكيل شده در حمايت شوروى شورى دادند ، از مركز همه‌چيز ميخواهند جز حكومت ، دولت نزاكت بخرج داده با ايشان داخل مذاكره شد بريش گرفته‌اند و مايهء تشويش شده‌اند مدتى وقت به ضرر مال و جان و ناموس اهالى تلف شد .\r\nحق اين بود كه همان 23 ماه مه كه سادچيكف رسما خبر تخليه را داد اتمام حجت شده اقدام مجد به عمل آمده باشد و با روح خيرخواهى منافات نداشت .\r\n8 ارديبهشت هيئتى برياست جعفر پيشه‌ورى بتهران آمد ، فيروز مأمور پذيرائى شد .\r\nدولت نسبت بآذربايجان در طريق موافقت هفت ماده پيشنهاد نمود مبتنى بر اصول قانون اساسى نسبت به انجمنهاى ايالتى و ولايتى .\r\n1 - رؤساى فرهنگ ، بهدارى ، شهربانى ، دادگسترى و دارائى از طرف انجمن ايالتى و ولايتى انتخاب شده احكام رسمى آن از طرف دولت صادر مىشود ( دادگسترى و دارائى قابل بحث است )\r\n2 - تعيين استاندار با جلب نظر انجمن ايالتى با دولت خواهد بود ، فرماندهان نظامى و ژاندارمرى از طرف دولت منصوب خواهند شد .\r\n3 - زبان رسمى فارسى است ، دفاتر كارهاى محلى به فارسى و آذربايجانى ( زبان تازه ) تنظيم مىشود ، تدريس در پنج كلاس ابتدائى به تركى خواهد بود ( كافى است براى اينكه فارسى ياد نگيرند ) .\r\n4 - نسبت بآبادى شهرها و اصلاح فرهنگ و بهدارى و غيره دولت سهم آذربايجان را از بودجه درنظر خواهد گرفت ( اين مصارف محلى است )\r\n5 - فعاليت سازمانهاى دموكراسى مانند ساير نقاط كشور آزاد است . ( معنى ندارد )\r\n6 - نسبت بكاركنان دموكراسى آذربايجان در گذشته تضييقاتى به عمل نخواهد آمد . ( مگر كاركنان دموكراسى عيبى در كارشان است . )\r\n7 - با افزايش عدهء نمايندگان آذربايجان به تناسب موافقت حاصل است .\r\nهيئت نمايندگى آذربايجان به اين مواد رضايت نداده صبح روز دوشنبه 23 ارديبهشت از تهران رفتند و اين بهترين موقع بود كه دولت بوظيفهء حقهء خود رفتار كند . دولت اعلاميهء دنباله‌دارى در افسوس بر خنثى ماندن زحمت 15 روزه منتشر كرد كه اگر چه هنوز توافق كلى حاصل نشده است ولى با نمايندگان آذربايجان تماس حاصل شد بقسمى كه از افكار يكديگر متسحضر شديم سپس روى سخن را به عناصر ارتجاع و نمايندگان تحميلى نموده چند « اينها هستند » در عبارت آورده‌اند .\r\nاينها هستند كه روابط با شوروى را تيره‌تر كردند . ( اگر پاى شوراى امنيت در ميان نبود تيره‌تر ميشد )\r\nاينها هستند كه روى نيات پليد اعتبارنامهء پيشه‌ورى را رد نمودند تخم كينه و نفاق كاشتند .\r\nاينها هستند كه در مجلس چهاردهم يك قدم براى آسايش مردم برنداشتند و جز جمع مال\r\n\r\n\r\n","description":"","footnote":"\r\n( 1 ) - سورة الطلاق آيهء 1\r\n","page_name":" 447 ","page_number":479},
  {"content":"\r\n\r\nهدفى اختيار نكردند .\r\nاينها هستند كه متوسل بسفارتخانه‌ها شدند . ( مثل آنهائى كه بعد آمدند )\r\nاينها هستند كه امروز در مقابل تاريخ مسئول شناخته ميشوند .\r\nاينها هستند كه دولتهاى ناصالح را روى كار آوردند و ميخواهند در انتخابات آينده باز ميدان بدست بياورند ( آنچه ديديم مجلس پانزدهم بهتر نشد ) و كابينهء حاضر را هم همان‌ها روى كار آوردند .\r\n\r\nهيئت اعزامى به تبريز برياست فيروز\r\nشامها صرف شد ، خوش‌باش‌ها سروده نطق‌هاى سر سفره پرداخته اخبار راديو منظما منتشر ميگشت . نطق آقاى فيروز در لحن پيروزى ، امشب از تبريز مهد جنبشهاى بزرگ آزاديخواهان براى هموطنان صحبت ميكنم پس از استفاده از لفظ آزادى و ارتجاع و بسط نسبت سوء سياست بدولتهاى اسبق و ستايش قوام كه دو ستون روزنامه را گرفته است ذكر موافقت بين دو دولت ميكنند و اصلاحات مواد هفتگانه ابلاغيهء 2 ر 2 ر 1325 كه مورد توافق شده است .\r\nدر مادهء اول افزوده شد كه رئيس دارائى نيز به پيشنهاد انجمن و تصويب دولت تعيين خواهد شد .\r\nدر مادهء دوم قرار شد وزارت كشور استاندار را از ميان چند نفر كه انجمن پيشنهاد كند انتخاب نمايد ( باز اختيار از دست دولت بيرون است )\r\nدر مادهء سوم مجلس ملى بجاى انجمن شناخته مىشود موكول بتصويب مجلس ( اساسا انجمن بتصويب رسيده است ) مقصود چيست معلوم نيست .\r\nمادهء 4 - قواى محلى جزء ارتش ايران محسوب مىشود كميسيونى از نمايندگان دولت آقاى قوام السلطنه و انجمن ايالتى در محل راه‌حل آن را جهت تصويب هرچه زودتر پيشنهاد خواهد كرد .\r\nمادهء 5 - بيست و پنج درصد از عوايد آذربايجان جهت مخارج عمومى بمركز فرستاده مىشود .\r\nمادهء 6 - در ساختمان راه‌آهن از ميانه به تبريز تسريع خواهد شد .\r\nمادهء 7 - فدائيان به ژاندارم تبديل خواهند شد « 1 » نمايندگان دولت آقاى قوام السلطنه و انجمن ايالتى ترتيب كار را معين خواهند كرد .\r\nمادهء 8 - خالصجات بتصويب مجلس بين دهاقين تقسيم خواهد شد ( از غلطهاى صواب‌نما است ) .\r\nمادهء 9 - دولت قبول مىكند قانون انتخابات جديدى كه شامل نسوان هم باشد بمجلس پيشنهاد نمايد . ( واويلا )\r\nدر قرارداد موافقت شده است كه تدريس تا كلاس پنجم به تركى يا كردى باشد ( كافى است براى آنكه نه ترك نه كرد فارسى نياموزد . )\r\nتبريز 23 خرداد 1325 مظفر فيروز - پيشه‌ورى\r\nپيشه‌ورى در نطق خود ملت ما ميسرايد و از مجلس ملى سخن ميراند نتيجه آنكه ايران منقسم شد بدولت آقاى قوام و دولت آقاى پيشه‌ورى .\r\nدر تبصره عوايد تلگراف ، گمرك ، راه‌آهن و كشتيرانى متعلق بدولت مركزى است و مخارج برعهدهء او .\r\n\r\n\r\n","description":"","footnote":"\r\n( 1 ) - نخست‌وزير اصرار دارد شاه رسميت افسران قواى محلى را امضاء بفرمايند ، ميفرمايند حاضرم از سلطنت كناره بگيرم اقدام بر خلاف مصلحت مملكت نميكنم .\r\n","page_name":" 448 ","page_number":480},
  {"content":"\r\n\r\nبيست و پنجم خرداد هيئت اعزامى باتفاق سلام اللّه جاويد بتهران آمدند .\r\nهشت ميليون ريال براى اصلاح شهرستانها ( با مصارف ديگر ) در اختيار انجمن آذربايجان گذارده شد .\r\nآقاى دكتر سلام اللّه جاويد « 1 » به استاندارى آذربايجان انتخاب شد نام ژاندارمرى مبدل به نگهبان .\r\n\r\nتشكيل حزب دموكرات\r\nحزب در زندگى مفيد بوده يا مضر امريست قابل بحث تا مرام حزب و ايمان نفرات بمرام چه باشد ، فعلا اساس حكومت ملى روى سازمان حزبى است بايد نتيجه را ديد .\r\nشب 9 تير نخست‌وزير تشكيل حزب دموكرات را اعلان كرد ، دسته‌اى گرد آمدند در مقابل توده و به صورت همرنگ آشوبيان تبريز سخن از دموكرات ايران و دموكرات تبريز ميرود و شايد منظور همين التباس بود .\r\n29 تير قوام را به رهبرى حزب اختيار كردند اين لقب اول به كرمول داده شد ( لرد پروتكتور ) .\r\nاخيرا هيتلر خودش را رهبر ناميد ( فورر ) فعلا بما رسيده است ، قوام در تهران و پيشه‌ورى در تبريز ، اثرى كه ديديم گرانى خواربار بود براى چرچر دموكرات .\r\nگفتيم شايد انتخابات دورهء پانزدهم مجلس بهتر شود بدتر شد .\r\n\r\nاعتصاب در مراكز نفت\r\nحزب توده تشكيلات عريض و طويلى پيدا كرده است و بهمهء ولايات دست انداخته كارگران را بيشتر و رعايا را كمتر جلب كرده است پس از پهلوى جماعتى كه در حبس او بودند آزاد شدند و دست گذاردند به فريب كارگر و عمله البته با نويدهاى دلفريب هزارها مجذوب گرد مراكز خود جمع آوردند و در تهران نمايشهاى عجيب دادند تا ده هزار نفر ، شنيدم با علم داس و چكش دور شهر گرديدند .\r\nمنجمله در سنهء 1321 دكتر يزدى و دكتر احتشام بدروس آمدند كه ما طبيبيم سرتاسر هفته در مطب‌هاى خود از مردم حق طبابت ميگيريم ميخواهيم در دروس مركزى ترتيب بدهيم و فقراء را مجانى معالجه كنيم و منزلى به اجاره خواستند ، من متأمل شدم و گفتم تجريش مركز است و انسب ، اصرار كردند باغچه‌اى بود بايشان اجاره دادم و در وكالتنامه نوشتم براى تنظيم مطب ، چون باغچه به اختيار ايشان درآمد بالاى درب لوحهء حزب توده زدند معلوم شد به قصد كارگران قورخانه و ضرابخانه اين محل را انتخاب كرده‌اند ، روزهاى جمعه در باغچه ازدحامى ميشد ، روز ماه رمضان نزديك مغرب بدرب قورخانه رفته كه در سلطنت‌آباد است سخنورى آغاز كردند ضمنا سيگار هم ميكشيدند يكى از كارگرها گفت ما زبان روزه كار كرده‌ايم حال ميخواهيم برويم نماز كنيم اينها آمده‌اند اين حرفها را ميزنند و سيگار هم ميكشند بيائيد برويم .\r\nبيكى از باغبانهاى دروس كه به او گفته بودند تو به اين جمعيت چرا داخل شدى گفته بود اينها مردمان خوبى هستند ميگويند در قرآن است كه ايران جزء روسيه است .\r\nمرامهائى كه پيدا شده است همه روى فكر آسايش عمومى است و آسايش در حدى ممكن است و از حد كه گذشت اسباب زحمت است و خير شر مىشود چه راهنمايان و پيش‌قدمان به اغراض شخصى از حد تجاوز ميكنند و مرام را وسيلهء رسيدن بمقام قرار ميدهند و بيش از آنچه در حيز قدرت است نويد ميدهند ( نان دوگز قد و كباب يك‌وجب پهنا ) دموكراسى متجاوز از دو هزار سال\r\n\r\n\r\n","description":"","footnote":"\r\n( 1 ) - اين دكتر سلام اللّه جاويد همان سلام اللّه مددزاده است يكى از شانزده نفرى كه براى ترويج كمونيستى به تبريز آمده بودند ، مدد را جاويد كردن سهل است اما دكترى معلوم نيست از كجا بدست آمده است صفحهء 336 .\r\n","page_name":" 449 ","page_number":481},
  {"content":"\r\n\r\nاست كه سر زبانها است چون از حد نصاب تجاوز كرده‌اند پيشرفت نكرده است اسم جديد پيش آورده‌اند . بلى ! تعديل لازم است ليكن در اين تعديل ناگزير است از انصاف جماعتى و قناعت جماعتى تند و كند در زندگى نباشد زندگى اداره نميشود . مرام دمكراسى و زاده‌هاى آن سوسياليستى و كمونيستى در نيت ايجاد اعتدال قابل تمجيد است ، چون بد اداره مىشود مايهء تزلزل زندگى شده است ، بقول موسولينى نزاع لايق و نالايق تمامى ندارد . قدرى از مطلب دور افتاديم برويم سر مطلب ، شيوهء كمونيستى كشيدن بدبختى و بىبهرگى است به چشم اشخاص كه بايد كارهاى تعليمى بكنند و بهرهء معلم را ندارند و فريب ميخورند چنان كه در اصفهان كارگران دست از كار كشيدند سودى نديدند سربكار خود فرود آوردند . همان تحريك در مركز نفت سبب اعتصاب كلى شد كارگران بىاجرت ماندند و دست از اعتصاب كشيدند نتيجه آنكه جمعى در اين ميانه تلف شدند و طبيعى است كه از فساد هميشه فساد ديگر ميزايد .\r\nيكشنبه 23 تير كارگران تمام ادارات نفت اعتصاب كردند و دست بفساد زدند فيروز در محل حاضر شد حكومت نظامى برقرار كرد نظم در كار آمد .\r\nديلى نيوز خبر داد كه پس از نظامى كردن و برقرار كردن نظم در نتيجهء مجازات تاجرى بدون محاكمه بين اعراب و جمعيت توده نزاع برپا شد 17 نفر مقتول و 150 نفر مجروح شدند و مقدارى اموال ( لحاف ملا نصر الدين ) تلف شد معلوم شد اعتصاب جهتى جز تحريك سياسى نداشت محل تأسف است كه جماعتى برادران خود را به تزريقات مضر به راه فساد بياورند براى اغراض و رقابتهاى بيگانه .\r\nروز 26 تير در سمنان آشوب برپا گشت بين توده و مخالفين و باز عده‌اى مجروح شدند و كار بحكومت نظامى كشيد گفته شد در عبور سيد ابو القاسم كاشانى كه قصد مشهد داشته آن فساد را ايجاد كرده است سيد توقيف شد .\r\nسيد خودش را از پيشوايان مسلمانى ميداند و دين اسلام مغز دموكراسى است باعتدال و مخالف فساد ، سيد تو در ترويج مرام خودت باش .\r\n\r\nمسافرت اشرف پهلوى به مسكو 7 تير\r\nو الا حضرت اشرف پهلوى از طرف شير و خورشيد سرخ دعوت بمسكو شدند ( دعوت سياسى ) يكى از همشيره‌زادگان من در خدمتشان بود معلوم شد اوايل پذيرائى آزاد و كامل ميكرده‌اند تا شبى كه در اپرا بوده است ديروقت بيرون ميآيند مردم بيرون اپرا ازدحام فوق العاده كرده بودند و دسته‌گل زير بغل داشته نثار ميكنند از آن به بعد ميهمانان را بمحافل عمومى نميبرند .\r\n\r\nانجمن صلح پاريس\r\nايران حق تقاضاى شركت در مجامع بين المللى داشت ميبايست قبول شود .\r\nدر جلسه 26 مرداد ويشينسكى نمايندهء شوروى شرحى از مساعدتهاى ايران در اوقات جنگ بيان نموده اظهار داشت ايران يكى از اجزاى ملل متحد است .\r\nدر سال 1943 شوروى ، انگليس و امريكا متعهد شده‌اند كه ايران را به كنفرانس صلح دعوت نمايند . نمايندهء چين و امريكا موافق شدند باتفاق آراء تصويب شد از طرف ايران سپهبدى وزير مشاور بعضويت مأمور شد .\r\nدر اول نطق پس از تشكر از مولوتف رئيس انجمن و ويشينسكى نمايندهء شوروى و نمايندهء چين و امريكا و دولت فرانسه كه ميزبان است در ضمن فصل 6 منشور اتلانتيك را يادآور شد كه گويد صلحى سزاست كه هر ملت به ايمنى در حدود خود زندگى كند بدون هراس و تزلزل « 1 » .\r\n\r\n\r\n","description":"","footnote":"\r\n( 1 ) - اشكال اينجا است كه پيمانه رفته است روى دموكراسى و حدود دموكراسى معلوم نشده است . يكى از كنفرانس‌هاى لازم آن است كه بنشينند و حدى از براى دموكراسى معين كنند كه بزرگترين مايهء صلح خواهد بود و سلوك طبقات باهم در تحت قانون خواهد آمد امروز دموكراسى تمكين به رأى صاحب زور است و اين قلچماقى است . مصلحت بيرنگ است رنگ سوسياليسم ، كمونيسم ، فاشيسم و نازيسم است كه نميگذارد زندگى قرارى گيرد .\r\n","page_name":" 450 ","page_number":482},
  {"content":"\r\n\r\n\r\nتوقيف\r\n27 مرداد دكتر طاهرى ، حسام دولت‌آبادى ، شيخ حسين لنكرانى و لنكرانيهاى ديگر توقيف شدند علت توقيف معلوم نشد مادهء 5 حكومت نظامى .\r\n\r\nآزادى زنجان\r\nصبح روز چهارشنبه 30 مرداد شبسترى رئيس انجمن تبريز ( مجلس ملى ) جاويد استاندار آذربايجان وارد تهران شدند در جزء شرايط دست كشيدن از خمسه بود . هيئتى از طرف دولت و تبريزيان بزنجان رفتند مقصود انجام نگرفت .\r\nتحريكات توده را در اصفهان گفتيم ، فيروز عازم اصفهان شد ، لدى الورود جهانشاه صمصام و برادرش امير بهمن بختيارى توقيف شدند و حكومت نظامى برقرار ، مرتضى قلى خان بختيارى نيز توقيف و روانهء تهران شد ، در مراجعت آقاى فيروز تحريكات جنوب را به بيگانگان نسبت ميدهد و هيچ از شمال اسم نميبرد .\r\n\r\nاستعفا\r\nشب پنجشنبه 10 مرداد كابينه استعفا كرد ، عصر دهم كابينهء جديد معرفى شد سه نفر از سران توده وارد كابينه شدند ايرج اسكندرى پيشه و هنر ، فريدون كشاورز فرهنگ ، دكتر يزدى بهدارى و حزب توده سمت رسميت پيدا كرد .\r\nدر هرموقع اعلاميه ناگزير است و موضوع علل قبول مسئوليت خدمتگزارى بملت ، حفظ استقلال و تماميت ايران ، ترويج اصول دموكراسى ، وحدت ملى ، رفاه عمومى ، هم‌آهنگى با عناصر مترقى و احزاب آزاديخواه ، اين كلمات را چهل سال است ميشنويم و عملا اثرى نمىبينيم در هرموقع از تماميت و استقلال ايران صحبت مىشود كانه شك داريم .\r\nناصر الدين شاه هم اين لفظ را به زبان آورد اما بلحن ديگر ، بميرزا حسين خان نوشت از سفارتين بپرس مگر ما مستقل نيستيم چرا در كارهاى ما مداخله ميكنند ؟\r\nوارد كردن وزراى جديد در كابينه مخالف اين اظهارات است ، فتنهء اصفهان ، سمنان و آبادان نتيجهء اعمال همين اشخاص بود ، آذربايجان بجاى خود .\r\nدر نتيجهء اعمال همين جماعت از هند پادگانى به بصره آمد ، در راديو دهلى گفته شد كه نيروى هند براى حمايت منافع انگليس در هندوستان در جنوب ايران به بصره آمد .\r\n\r\nبعض تواريخ [ 1324 - 1320 
  ]\r\n1320 شكايت دولتين از نفوذ آلمانى 28 تير\r\nبمباران تهران از طرف شوروى 5 و 6 شهريور\r\nسوگند محمد رضا شاه عصر 26 شهريور\r\nقانون رد املاك ضبطى 6 آبان\r\nختم مجلس دوازدهم 9 آبان\r\nانجمن سران سه دولت در تهران 5 آذر\r\nحوالهء سنگ بفروغى در مجلس 5 بهمن\r\nكابينهء سهيلى 11 اسفند\r\nتجاوز از مرز شمال و جنوب 3 شهريور\r\nاستعفاى پهلوى 25 شهريور\r\nعفو مقصرين سياسى 27 شهريور\r\nالغاى قانون فروش موقوفات 8 آبان\r\nافتتاح مجلس سيزدهم 22 آبان\r\nتصويب پيمان سه دولت 24 آذر\r\nنسخ قانون رياست كل قوا 7 اسفند\r\nوزارت دربار فروغى 11 اسفند\r\n1321 قطع روابط با ژاپن 3 ارديبهشت\r\nقطع نرخ ليره به 130 ريال 5 خرداد\r\nكابينهء قوام پس از سهيلى 18 مرداد\r\nتصويب استخدام ميليسپو 17 مرداد\r\nشركت در قانون وام و اجاره 12 ارديبهشت\r\nعنوان محاكمهء متهمين شهربانى 3 مرداد\r\nويندل ويلكى در تهران 31 مرداد\r\nاعلان جنگ بآلمان 16 شهريور\r\n\r\n","description":"","footnote":"","page_name":" 451 ","page_number":483},
  {"content":"\r\n\r\nفوت فروغى 6 آذر\r\nمحاكمهء متهمين شهربانى راجع به قتل تيمورتاش ، سردار اسعد و مدرس 11 آذر\r\nاستعفاى قوام 24 بهمن\r\nسقوط طيارهء حامل افسران بمصر 28 دى\r\n1322 وليعهد يونان در تهران 3 خرداد\r\nانحلال وزارت خواربار 23 تير\r\nانتخابات مجلس چهاردهم اول آبان\r\n1323 كابينهء ساعد 6 فروردين\r\nكابينهء حكيمى 13 خرداد\r\nشركت در منشور ملل 13 شهريور\r\nكابينهء مرتضى بيات 3 آذر\r\nالغاى اختيارات ميليسپو 18 دى\r\nرد بندر شاهپور 30 بهمن\r\nاعلان جنگ به ژاپن 10 اسفند\r\n1324 فوت روزولت و رياست ترومن 25 فروردين\r\nكابينهء حكيمى پس‌از بيات 23 ارديبهشت\r\nكابينهء صدر 23 خرداد\r\nتسليم بلاشرط ژاپن 24 مرداد\r\nزدوخورد توده در سارى اول شهريور\r\nنمايندگان كنگرهء امريكا در تهران 20 شهريور\r\nترك تهران از طرف شوروى 29 شهريور\r\nفساد اكراد بارزانى 26 آبان\r\nحركت بيات به تبريز 7 آذر\r\nخاتمهء كنفرانس مسكو 5 دى\r\nتشكيل مجمع سازمان ملل متحد 20 دى\r\nشكايت به سازمان ملل متحد 29 دى\r\nاستعفاى حكيمى 30 دى\r\nرد لايحهء تمديد مجلس 23 بهمن\r\nمراجعت قوام با دست خالى 19 اسفند\r\nشكايت دانشجويان ، استفادهء آشوب‌طلبان و حمله بمجلس 17 آذر\r\nتأسيس وزارت كار اول بهمن\r\nكابينهء سهيلى 28 بهمن\r\nاغتشاش فارس 22 تير\r\nمراجعت ميرزا سيد ضياء الدين 7 مهر\r\nماليات بر درآمد 19 آبان\r\nجشن سر سال انجمن سه نفره 10 ارديبهشت\r\nفوت اعليحضرت پهلوى 4 مرداد\r\nمنع مذاكراه در امتياز نفت 11 آذر\r\nنصب مجسمهء فردوسى 10 بهمن\r\nفوت اسفنديارى 6 اسفند\r\nاعزام نمايندگان به سافرناسيسكو 27 اسفند\r\nاعلام ترومن بخاتمهء جنگ در نتيجهء بمب اتم هيروشيما و ناكازاكى 18 ارديبهشت\r\nزلزله در گرمسار سمنان 22 ارديبهشت\r\nحركت فوزيه بمصر 30 خرداد\r\nفساد افسران در خراسان 28 مرداد\r\nموافقت با منشور ملل متحد 13 شهريور\r\nاستعفاى صدر 29 شهريور\r\nكابينهء حكيمى 12 آبان\r\nدكلاراسيون تبريز 30 آبان\r\nمراجعت 22 آذر\r\nتقسيم خالصه 2 دى\r\nرد كميسيون سه جانبه 20 دى\r\nشكايت بمجمع راجع به تخليهء ايران 25 دى\r\nرأى به قوام 6 بهمن\r\nعزيمت قوام به مسكو 25 بهمن\r\nخاتمهء دورهء مجلس چهاردهم 21 اسفند\r\n\r\nنمايشهاى كارناوال\r\nدو مجلس از كارناوال ساخته شده بود درموقع فراموش شد در جزء بازيهاى امروز بمناسبت محل پيدا كرد .\r\nپهلوى مرد هزل نبود با لهو و لعب موافقت نداشت ، از ولگردى و معركه‌گيرى منع فرمود ، تشويق از جديت و كار مينمود ، پنجاه و چهار روز تعطيل را به بيست و دو روز تخفيف داد . در\r\n\r\n","description":"","footnote":"","page_name":" 452 ","page_number":484},
  {"content":"\r\n\r\nاثر وسوسهء بو الهوسان در عنوان رسومات ممالك متمدن و مترقى اجازه به تنظيم كارناوال داد سبك و خنك ديده از تجديد منع كرد .\r\nقبطيان بنام ايزيس رب النوع زراعت ( گندم ) فينقيان بنام آدونيس مظهر جمال جشنهاى ملى داشتند آن رسم به يونان و روم رسيد و كار برسوائى كشيد . در يونان بنام ديونيزس و در روم بنام باخوس رب شراب و شاهد جشنى برپا ميكردند و بمدلول شعر يغما پردهء حيا را ميدريدند :\r\n يكى در تغنى يكى در سماع * يكى در تجرع يكى در جماع \r\nجشنهاى با كانتى همچنان در قرون وسطى گرفته ميشد رسوائى به جائى كشيد كه پاپ بفرياد آمد .\r\nبعدها كارناوال ( عيد گوشت ) تداول يافت و كلوخ اندازانى بود . قبل از اوقات پرهيز كاتوليك‌ها كه نزد ايشان چهل روز گوشت خوردن ممنوع است گاوى را آرايش ميكردند و با تجليل و تشريفات بمسلخ ميبردند .\r\n( شتر قربانى خودمان )\r\nقسمتى از كارناوال خودمان\r\nامروز كارناوال مقدمهء اوقات پرهيز رژهء جنس لطيف است با بسى تجمل ، ارابه‌ها تزئين ميكنند روى آنها در ميان گل و رياحين بانوان آراسته و بهفت قلم پيراسته طناز به حال عشوه و ناز غمزه ميفروشند و دل ميربايند از موضوعات شعر يغما اثرى نيست سعدى راست :\r\n بتماشاى ميوه راضى شو * اى كه دستت نميرسد بر شاخ \r\nدر پاريس تنظيم كارناوال با مصارف گزاف وظيفهء اصناف است و به حكم سابقه صنف قصاب مقدم ( گوشت گوشت است مأكول يا مكحول ) زيباترين بانوئى كه گوى حسن را از ميدان جمال برده باشد از جرگهء قصابان ملكهء اجتماع است اصحاب او باز گرو بردگان حسن شمايلند ، هر صنف محفلى مخصوص دارد كه به ترتيب و رديف در سير ميآيند ، در مراكز شهر جلوه‌گر گشته تا بحضور رئيس جمهور ميروند ملكهء قسمت ديگر از كارناوال خودمان\r\n\r\n","description":"","footnote":"","page_name":" 453 ","page_number":485},
  {"content":"\r\n\r\nزيبائى هديه‌اى ميگيرد و بوسى ميدهد و نمايش خاتمه مىيابد خاتمه مىيابد پرهيز بهانه است و كلوخ‌اندازان نشانه .\r\nدر تهران چنين جشنى بيموقع تنظيم يافت ، چرخى زدند و بحضور پهلوى رفتند مطلوب نيفتاد و ممنوع شد ، نه هر تقليد هرجا خوش بيفتد ، بجاى طنازى و جمال تكلف و ملال از چهرهء حاشيه‌نشينان محافل كارناوال پيدا بود و نقص تناسب هويدا .\r\n سروى بلب جوئى گويند كه خوش باشد * آنان كه نديدستند سروى بلب بامى \r\n\r\nزاد فى الطنبور نغمة اخرى\r\nسلوك با تبريز باد بدماغ مستعدين انداخت ، خوانين قشقائى علمدار دموكراسى شدند ( حقيقت خنده‌آور است ) .\r\nيكشنبه 20 شهريور تلگرافى از شيراز رسيد .\r\nدر نتيجهء حكومت 20 ساله كه همه توجه بنواحى ديگر شد يأس كلى براى مردم فارس آورده است حقوق حقهء خود را مطالبه دارند و اين تقاضاها نصب العين تمام ايلات و اهالى فارس است :\r\n1 - ترميم فورى كابينه .\r\n2 - تغيير رؤساى حساس ارتش .\r\n3 - محاكمه و مجازات عمال ناصالح دورهء ديكتاتورى .\r\n4 - واگذارى كارهاى فارس از لشگرى و كشورى به خود اهالى .\r\n5 - تشكيل انجمنهاى ملى .\r\n6 - تجديدنظر در تعداد نمايندگان مجلس .\r\n7 - اعطاى مبلغ كافى براى اصلاح امور فرهنگى و بهداشت و طرق و شوارع .\r\n8 - تجديد نظر در قوانين مضر و متناقض كه منافى قانون اساسى است .\r\n9 - اتصال راه‌آهن مركز بشيراز و اسفالت جاده‌هاى اصلى .\r\nمحمد ناصر ، ملك منصور ، محمد حسين قشقائى\r\nوقتى كه كلماتى بيموقع و بدون حاجت سر زبان مردم افتاد و حدود آن را ندانستند و از سرمايهء خود غفلت داشتند دولت هم همان كلمات را وسيلهء رواج خود دانست اين گونه تلگرافات مستبعد نيست .\r\nسوم مهر 1325 نيك پى معاون ادارى نخست‌وزير ، سردار فاحر استاندار كرمان و بعضى ديگر به طرف شيراز پرواز نمودند تلگرافى هم بعبارات چاپى معمول بسران قشقائى شد .\r\nاز بوشهر هم فرياد بلند است كه اشرار ( متجاسرين ) دور شهر را گرفته‌اند .\r\nروز سه‌شنبه 9 مهر عشاير متجاسر بر بوشهر دست يافتند و اصول دموكراسى كشتن خراب كردن و اصل اصول چاپيدن كاملا مجرى شد .\r\nكازرون هم از چشمهء دموكراسى بىبهره از خون دل خوردن نماند پادگان محل بقدرى كه فشنگ و وسيله داشت پايدارى كرد تا از پا درآمد كمك زمينى مقدور نبود كمك هوائى درمان نشد .\r\nسرلشگر زاهدى كه در چاره‌جوئى بتهران آمده بود 21 مهر معاودت نمود بلكه بلطف و قهر آتش را خاموش كند در نتيجه تلگراف از محمد ناصر رسيد تيمسار سرلشگر زاهدى و امير همايون فرمايشات را در قبول مستدعيات اهالى فارس ابلاغ نمودند دستور پراكندگى نفرات را دادم تقصير افتاد به گردن افراد ناصالح كه مىخواستند با تبليغات سوء خود لباس ديگرى بنهضت فارس بپوشانند و مقدارى عبارات متناقض ، من ندانستم در ايران صالح كيست .\r\n\r\nاستعفا\r\nوزراى توده‌اى مطيع امر نخست‌وزير نيستند كه ما خود مسئوليم و در كار خودمختار . 25 مهر آقاى نخست‌وزير استعفا نمودند درثانى مأمور تشكيل كابينه شدند نتيجه بيرون رفتن وزراى توده‌اى از كابينه شد فيروز وزير كار مأمور دربار شوروى است .\r\n\r\nرحلت رهبر حقيقى رحمت اللّه عليه\r\nروز دوشنبه 13 آبان آيت اللّه آقا سيد ابو الحسن اصفهانى پيشواى شيعه جهان فانى را بدورد گفت و برحمت ايزدى پيوست در نجف اشرف به خاك سپرده شد از كاظمين تا نجف دوازده كيلومتر مسلمين جنازه را بدوش اخلاص كشيدند ، ابر سوگوارى افق اقاليم شيعه را فروگرفت ، بزرگوارى\r\n\r\n","description":"","footnote":"","page_name":" 454 ","page_number":486},
  {"content":"\r\n\r\nاخلاقى آن مرد باخدا جالب همهء فرق بود ، اهل سنت و جماعت هم در تعزيت شركت كردند بلكه ملل سايره .\r\nدر همهء ولايات ادارات تعطيل و مجالس تعزيت برپا شد و اين تعظيم و تكريم يك ماه داير بود ، مردم از اين مجلس به آن مجلس رهسپار بودند ، در مجلس ترحيم در مسجد شاه اعليحضرت همايونى براى ختم مجلس تشريف‌فرما شدند .\r\nسميعى رئيس دربار از طرف شاه و محمد رضا آيت اللّه‌زاده عازم عراق شدند كه در تشريفات هفتهء آيت اللّه فقيد شركت كنند .\r\nزندگى آيت اللّه اصفهانى باخلاق زنده جاويدانى بعسرت مىگذشته است پس از رسيدن بمقام شامخ رياست و مرجعيت با اينكه كرورها وجوه خيريه از خمس و غيره كه بدست آن مرد بزرگ به تمام معنى ميرسيد بشيوهء مقتدايان اول اسلام در اعلى درجهء قناعت زيست مىكرده‌اند در ميان شيعه و سنى و ملل ديگر مورد اعتماد و تكريم بوده‌اند .\r\nدر مقام تسليم بمقدرات الهى در موقع قتل فرزند برومندشان مقام رضا و نيروى صبرى ظاهر ساختند كه در قاطبهء مسلمين حيرت‌آور است رحمة اللّه عليه .\r\nحكايتى از اورنگ شنيدم كه دليل بر نهايت برخورد بحقيقت ديانت دارد گفت سيدى از تلاميذ آن مرد سعادتمند مورد بىلطفى شد كارش بمنتها درجهء پريشانى كشيد ، من در خدمت آن مرحوم آبروئى داشتم وقتى عرض كردم بيچارگى فلان طلبه بىاندازه شده است فرمودند اين بدبخت دست از فضولى برنميدارد ، هميشه از فسق مردم صحبت مىكند ، آخر خداوند فسق فساق را بهتر از من و تو مىداند بلائى بر آنها نميفرستد ترا چه ميرسد كه جاسوسى كنى و از فسق مردم خبر بدهى و از كجا بر صحت خبر آگهى دارى ، تعهد كردم او را ملامت و نصيحت كنم اظهار لطف فرمودند .\r\nدر احوال او خواندم كه مقارن قتل پسرش حاجتمندى از آن مرد بزرگ تقاضائى مىكند آن حادثه واقع مىشود سر بگريبان يأس فرو مى - برد روز در جنجال مشايعت او را مىبينند مىخوانند و تقاضاى او را از بغل درآورده مىدهند كه در آن‌حال هم از اداى وظيفه غفلت نداشته‌اند .\r\nمرحوم جنت مكان آيت اللّه آقاى سيد ابو الحسن اصفهانى\r\nتمام تدابير سياسى در مقابل هياهوى توده بىاثر ماند بلكه تقويت كرد و بر جسارت ايشان افزود . در اوقات عزادارى عامه بحوزهء توده‌اى - ها كه رفتند صور اجنبى را جاى شمايل مولى ديدند هجومى غريب شد آن صور را كندند و دريدند و توده‌اى را كافر خواندند عوامى كه فريب خورده بودند هوشيار شده از توده روگردان شدند در تهران و تجريش حوزه‌هاى توده پريشان شد .\r\n\r\n","description":"","footnote":"","page_name":" 455 ","page_number":487},
  {"content":"\r\n\r\n\r\nتقسيم نشان\r\nرؤساى شعب كارخانه‌هاى اسلحه‌سازى و قسمتهاى راه‌آهن در اوقات جنگ مراقبتهائى در حسن جريان كرده بودند در سفارت شوروى دهم مهر ضيافتى شد و ياد از كنفرانس تهران در تالار سفارت و اتفاق دولت ايران با اساس قرارداد سه‌گانهء 1942 نمودند و بافسران و عمال ساعى نشان داده شد .\r\nبه سرلشگر شفائى كه در مسافرت اشرف پهلوى عازم مسكو شده بود يك قبضه شمشير قاب طلا از طرف ارتش سرخ اعطا شد ( قاب طلا موافق مسلك نبود ) .\r\n\r\nتوجه ملوكانه بامر آذربايجان\r\nشنيده مىشد كه ارادهء ملوكانه توجه جدى است د ركار آذربايجان و نخست‌وزير موافق نيست ، پس از اعلان سادچيكف به تخليه ، حق اين بود با اتمام حجتهاى قانونى اولتيماتومى به مفسدين تبريز داده شود و در صورت عدم تمكين اقدامى كه آخر شد اول شده باشد نه ايلچى به تبريز بفرستند نه ايلچى بخواهند و بپذيرند كه عناوين خارج از مصلحت در كار نيايد دولت من و دولت تو به زبان نيامده باشد .\r\n28 آبان 1325 غفلتا آقاى نخست‌وزير براى هواخورى بملك خودشان در گيلان مسافرت كردند محل تعجب شد كه چه‌موقع هواخورى است .\r\nاز طرف ديگر معلوم شد اعليحضرت جدا امر باقدامات نظامى به طرف زنجان صادر فرموده‌اند و شخصا براى ملاحظهء ميدان عمليات بدان صوب تشريف برده‌اند . به اندك نهيبى اشرار در زنجان فرار كردند امر زنجان تسويه شد .\r\n19 آذر 1325 قواى دولتى متوجه ميانه شد 20 آذر ميانه به تصرف قوا درآمد جاويد تلگرافات عاجزانه مىكند همان جاويدى كه راضى نمىشد براى مقدمات انتخاب قواى تأمينيه به تبريز اعزام شود غافل از آنكه سروكار با رهبر حقيقى مملكت است كه جز آسايش عامه و رفاه رعيت و استقلال مملكت خيالى ندارد و با دعوى حفظ تماميت ايران وارد مذاكرهء تجزيهء آذربايجان نميشود .\r\nآقاى نخست‌وزير پس از يكهفته هواخورى بتهران مراجعت كردند در شهر گفتند كه آن مسافرت از يأس از پيشرفت نظاميان بوده است خواسته بودند پس از عجز نظاميان برگردند و بگويند من نبودم حركتى متهورانه شده است و بدست تدبير دريدگى را رفو فرمايند رفوئى كه كرده بودند دريد .\r\nنظاميان كه به ميانه رسيدند اهالى تبريز به نيروى خود حوزهء اشرار را ( در ماسك دموكراسى ) متلاشى كرده انتظام شهر را در دست گرفته بودند هريك از سران حوزه به طرفى فرار كردند و پيدا شد كه از حركت مسكو تا آخر هفتهء هواخورى آنچه فساد شد زير سر رهبر دموكرات بدانديشه بود و تيشه بريشهء استقلال ايران .\r\n\r\nتلگراف اعليحضرت به سرهنگ هاشمى\r\nسرهنگ هاشمى فرمانده نيروى نظامى از خدمات كليه افسران و گروهبانان و افراد باشهامت رضايت خود را بدين وسيله اعلام مىدارم خدمات افسران همواره منظور نظر و مورد تحسين و تقدير بوده است و خواهد بود و شما را كه فرماندهى نيروى نظامى را عهده‌دار هستيد بدرجهء سرتيپى قرين افتخار مينمايم محمد رضا شاه پهلوى .\r\nغروب جمعه 22 آذر 1325 نيروى دولتى با هلهله و شادى بىنظير وارد تبريز مىشود .\r\n\r\nگزارش سرتيپ هاشمى\r\nاز راديو تبريز ستاد ارتش ، براى اطاعت امر ملوكانه كه هرچه زودتر خودم را به تبريز برسانم و موجبات آسايش اهالى را فراهم آورم بنده با چند ارابهء جنگى و زره‌پوش پنج بعد از ظهر وارد تبريز شدم احساسات اهالى در تاريخ نظير ندارد كاش روزنامه‌نگاران بودند و مىديدند ( كدام‌هاشان )\r\n\r\n","description":"","footnote":"","page_name":" 456 ","page_number":488},
  {"content":"\r\n\r\nمهاجرين در چند نقطهء شهر عماراتى را اشغال كرده مزاحم مردم مىباشند دستور دادم عمارات اشغالى را محاصره كرده پيشنهاد تسليم كنند در صورت استقامت آنها را سركوب كنند .\r\nزنده‌باد اعليحضرت همايونى پاينده‌باد ايران .\r\nچند نفر از سران آشوب با قريب يكصد كاميون محمولات از مرز ايران خارج شدند ( به بهشت دموكراسى ) يك كاميون اشياء متعلق به غلام يحيى درموقع فرار از ميانه بدست آمد با حضور كميسيون و رئيس بانك بازديد شد دويست هزار تومان پولى كه از يك بانك ميانه برداشته بودند بدست آمد .\r\nپيشه‌ورى و مهندس آذرى و كاويانى و غلام يحيى توانستند از مرز خارج شوند .\r\nآستارا پس از چند ساعت جنگ تصرف شد ( در اين جنگ يكى از كسان من نصر اللّه شكرابى كه اداى وظيفهء نظامى ميكرد نشان رشادت گرفت ) متجاسرين هنگام فرار غارت‌ها كردند و خانه‌ها آتش زدند ( قربان دموكراسى )\r\nو الا حضرت اشرف پهلوى براى دلجوئى به زنجان و ميانه حركت كردند .\r\n25 آذر دكتر جاويد و شبسترى را تحت الحفظ بتهران آورده بشهربانى سپردند .\r\n23 نفر از افسران ارتش كه فريب اشرار را خورده بودند بجرم قيام مسلح برضد ارتش پس از محاكمه اعدام شدند .\r\nمحمود ذو الفقارى از خوانين زنجان كه تمكين از اشرار نكرده بود و در حمله به زنجان پا بپاى نظاميان جنگيده خود و كسانش به اخذ نشان‌ها از درجات مختلف نايل گشتند همدوش دستجات ارتش روز اول دى ماه در ميدان سپه از جلو تمثال همايونى رژه دادند .\r\n\r\nاعلاميهء حزب توده 15 دى ماه\r\nرفقاى عزيز ، برحسب تصميم متخذه از طرف كميتهء سابق هيئت اجرائيهء موقتى براى اصلاحات لازم با اختيارات كامل انتخاب شده اعلام مىكند .\r\nهيئت اجرائيهء موقت روش گذشتهء حزب را انتقاد كرده با آشكار كردن خبط و خطاهاى گذشته راه آينده را روشن خواهد كرد . اعلاميه ده ماده است سخن از آزادى ، دموكراسى ، وطن‌پرستى ، چه سود از نگاشتن دروغ .\r\n\r\nانتخابات دورهء پانزدهم مجلس\r\nدر دورهء انتخابات همه از مداخله فرياد مىكنند و امان وزارت داخله را مىبرند براى مداخله قرارداد نفت با شوروى را بايد از تاريخ قرارداد منتها در هفت ماه بمجلس برد .\r\nفرمان انتخابات صادر شد و شكايات متبادر در جاى خود نوشته‌ام كه منكرين مداخلهء دولت چه بروز مستوفى مىآوردند « 1 » .\r\n\r\nازدحام دانشجويان\r\nصبح روز يكشنبه 15 دى قريب هزار نفر از تلاميذ دانشگاه در عنوان شكايت از ترتيب انتخابات راه دربار پيش گرفتند پاسبانان ممانعت مى - كنند كار بزد و خورد ميكشد چند نفر از تلاميذ و چند نفر از پاسبانان زخمى ميشوند « 2 » بعضى دانشجويان متفرقا خود را بدربار مىرسانند نمايندگانى بحضور اعليحضرت پذيرفته مىشوند مىفرمايند بدولت دستور مىدهم كسانى كه بدانشجويان اهانت كرده‌اند تعقيب شوند .\r\n\r\nايرادات « 3 »\r\nنخستين ايراد بفروغى است كه چرا پس از واقعهء 25 شهريور 1320 مجلس را برهم زد ، بايد از آقايان پرسيد قشون اجنبى وارد مرز ايران شده است ، شاه مستعفى است ، بمب در اطراف مملكت ميتركد حتى در اطراف دروس همسايهء قورخانه ، دم بدم دولت با مجلس كار دارد بايد با دول قرارداد بست چه موقع انحلال مجلس است بر اين عقل و دانش ببايد گريست .\r\n\r\n\r\n","description":"","footnote":"\r\n( 1 ) - صفحهء 371\r\n( 2 ) - سفرنامه صفحهء 107\r\n( 3 ) - گفتند انشاى مصدق است .\r\n","page_name":" 457 ","page_number":489},
  {"content":"\r\n\r\nبمجالس دورهء پهلوى ايراد داريم كه فرمايشى بود . قربان آن دوره ، باز كارهائى بنفع مملكت شد ، دوره‌هاى بعد چه كردند ؟ با اين قانون انتخابات در اين مملكت و اين مردم هرگز صاحب مجلس نخواهيم شد . اگر مجلس بايد بمناسبت احوال مملكت براى خير مملكت كار بكند جز در دورهء اول در هيچ دوره وكلا وكيل موكلين نبودند و هر دوره از دورهء قبل بدتر شد . در دورهء پهلوى اقلا پهلوى كه زمامدار بود وكلا را مىشناخت و وكلا موكل خودشانرا ، ولو بگوئيم پهلوى خودش بود . كاميون كاميون گوسفند نمىآوردند كه رأى در صندوق بيفكنند . بعقيدهء من بايد وكلا را نه‌تنها موكلين خاص بشناسند بلكه همهء اهالى بشناسند طرز انتخاب نمايندگان سنا بمراتب بهتر از طرز انتخاب نمايندگان مجلس بود .\r\nميگويند بايد تشكيل احزاب داد و وكلا از طرف احزاب انتخاب شوند . وكلاى احزاب وكلاى چند نفر اعضاى كميته خواهند بود و مقيد به افكار آنها ، نتيجه همين آشوب مىشود كه امروز برپاست هر حزبى كه پيش افتاد ميخواهد بر ديگران رياست كند ، از كجا كه مصلحت عامه باشد ، نماينده بايد عاقل ، بافكر و اراده‌اى آزاد باشد .\r\nصحبت از برگزيدگان ملت مىشود ، ثبت الارض ثم النقش ما نسبت بحكومت ملى حكم كورى را داريم كه غريب بشهرى ناشناخته وارد شده باشد كه نه راه و چاه را بداند نه رسوم و آداب را چه ميگوئيم و چه ميخواهيم خودمان هم نمىدانيم ، مللى كه هزاران سال است در حكومت ملى بحث ميكنند و هنوز به مقصود نرسيده‌اند ما را كجا مىبرند ، آنچه ما ميجوئيم داشتيم از دست داديم ، عوض آنكه در رفع نقائص بكوشيم همان مقاصد را در تحت الفاظ ناآشنا خواستيم و درمانده‌ايم ، عند الواقع ديگران هم درمانده‌اند .\r\nآن روز ملت معنى مجلس و حاجت به نماينده را فهميده است كه انتخابات خرج برندارد و وكلاى مستغنى تحميلى بر بيت المال نداشته باشند چنان كه در دورهء اول چنين بود .\r\nنه هر راهى كه رفته‌اند مىشود گفت راه به مقصد بوده است ، بيراهه در عالم بسيار است ، وكلا كه پس از انتخاب كه كار از كار گذشته است همه آنها را خواهند شناخت چرا قبل از انتخاب كه چون و چرا ممكن است نبايد شناخت ، وكلا نمايندهء تمام ملتند نه آنهائى كه رأى مىدهند .\r\nدر طرز انتخاب فعلى وكلا براى تدارك موكل حرف ميزنند ولو مضر در عمل باشد روى آرزوى جاهلانه .\r\nتعميه است كه اشخاص را من غير حق يا به ضرر مصلحت بمجلس ميآورد چندبار بايد تجربه كرد و عبرت نگرفت .\r\nانتخاب علنى مانع تشكيل حزب نيست مردم خارج از حزب شيفته و فريفته نميشوند .\r\nچه ضرر دارد كه عده‌اى از ميان همهء طبقات معروف به صحت ، ديانت و وطن‌پرستى از طرف كميسيونى نامزد بشوند چندبرابر حد نصاب و وكلا از ميان ايشان بقرعه انتخاب شوند اقلا اين فايده اخلاقى را دارد كه جماعتى علاقه به پاكدامنى ، درستى و وطن‌پرستى پيدا ميكنند و وكلاء كمتر گماشتهء اجنبى خواهند بود .\r\nمنظور از مجلس حفظ مصالح مشترك است نه مصالح خاصه يا يكدسته آن هم بآرزوهاى غير ميسر و تقاضاهاى از عمل دور اين است راه سلامت .\r\n من آنچه شرط بلاغ است با تو ميگويم * تو خواه از سخنم پند گير و خواه ملال \r\nاينكه ديگران چنين كردند ما همچنين كنيم گوئيم ديگران هم اشتباه كردند و نتيجه‌اش را مىبرند .\r\nاز ملل مترقى صحبت مىكنيم اگر ملل به حد ترقى رسيده بودند جنگ نميشد ، ساختن افزار دال بر ترقى اخلاق نيست از حيث اخلاق ملل شرقى مترقىترند چه سه هزار سال است راه تكامل مىپويند و ملل غربى هفتصد سال ، حتى غلو در افزار روزگار كنونى را پيش آورده است رشد زياد سبب جوانمرگى است .\r\n\r\n","description":"","footnote":"","page_name":" 458 ","page_number":490},
  {"content":"\r\n\r\n22 دى جماعتى شاكى از انتخابات در كاخ همايونى متحصن شدند ، امام جمعهء تهران ، دكتر مصدق ، متين دفترى ، فرخ و عده‌اى ديگر منجر به نطق نخست‌وزير در راديو شد پس از بسط كلام در چه بود و چه شد امروز كه خطرات مرتفع شده اشخاصى كه در خبايا مخفى بودند قانونگذار و عدالت‌خواه شدند ، دورهء عوام‌فريبى گذشته ( در همين نطق تأمل است ) ملت حكومت خواهد كرد آنكه اين همه اشكالات را تصفيه كرده ( ؟ ) راه غلط نمىپيمايد . در خاتمه اظهار اكراه مىكنند از اينكه خودشان انتخاب شوند ( حسن طلب صنعتى است ) مصادفتا انتخاب شدند .\r\n\r\nپيغام شاه به متحصنين\r\nآقاى سميعى فرمايش شاه را به متحصنين ميرسانند كه رسيدگى به امر انتخابات وظيفهء دولت است اعليحضرت همايونى هيچگونه اقدامى نخواهند كرد .\r\nصبح پنجشنبه 26 دى از دربار خارج شدند اشخاص قانوندان چرا بايد در چنين امرى بشاه رجوع كنند ( قانون اساسى ) .\r\n\r\nافتتاح دورهء پانزدهم تقنينيه\r\nباهمهء شكايات انتخاباتى شد ، البته اكثريت خصوص در تهران با دموكرات در تحت‌نظر رهبر كل است . در شهريور 1326 مجلس حاضر كار شد اول صحبت در مجلس تقدير خدمات حسين پيرنيا ( مؤتمن الملك ) بود كه در چند دوره رياست مجلس داشت و به صحت و صداقت و تا درجهء قدرت برگذار كرده بود و مورد تصديق شد .\r\n\r\nاعتماد به كابينهء احمد قوام\r\nدر افتتاح هر مجلس بايد تجديد اعتماد بكابينه بشود ، برنامهء كابينهء احمد قوام 12 مهرماه 1326 تصويب شد شامل مواد ذيل :\r\n1 - حفظ روابط متقابله با دول .\r\n2 - در اقتصاد انحصار تجارت خارجه و حمايت صنايع داخله .\r\n3 - طرح قانون كار .\r\n4 - افزودن صد 15 بر سهم زارع .\r\n5 - برنامهء هفت ساله كه لوايح آن تدارك شود .\r\n6 - اصلاحات ادارات و تقليل مستخدمين .\r\n7 - اصلاح قانون شهردارى .\r\n8 - ايجاد 400 خانه براى رفاه مستخدمين .\r\n9 - رفع نواقص قوانين .\r\n10 - تشكيل انجمنهاى ايالتى و ولايتى .\r\n15 فروردين 1326 قرارداد نفت 15 فروردين 1325 لغو شد .\r\n5 آذر پرداخت حقوق و اضافات و كمك هزينه‌ها طبق پرداخت مهرماه 1326 با تبصره به اين كه اين اجازه مؤيد تصويب‌نامه‌هاى صادر در زمان فترت نخواهد بود تصويب شد .\r\n\r\nتزلزل كابينه\r\nقاعدهء طبيعى است كه   الْإِنْسانَ لَيَطْغى أَنْ رَآهُ اسْتَغْنى   « 1 » در گرمى كارها غالبا منم‌هائى زده مىشود و ايراداتى به ديگران گرفته مردم موشكافند و از لاى پردهء الفاظ حقايق را بخاطر مىگيرند . زمزمهء نارضامندى در مجلس و حوزه‌هاى خارج سارى است جريان قضاياى آذربايجان ساده نبود « 2 » نخست‌وزير با مطالعهء اوضاع\r\n\r\n\r\n","description":"","footnote":"\r\n( 1 ) - سورة العلق آيه‌هاى 6 و 7\r\n( 2 ) - صحبتهاى ناموافق در مجلس مىشد حتى يكى از وكلاى آذربايجان در مجلس با حضور نخست‌وزير در امر آذربايجان نسبت خيانت به او داد ، غريب است كه مردم مداخلهء دولت را در انتخابات ، ساختن زمينه براى ابقاى كابينه مىدانند و غالب كابينه‌ها پس از داير شدن مجلس سقوط كرده است .\r\n","page_name":" 459 ","page_number":491},
  {"content":"\r\n\r\nرأى اعتماد خواست از 112 نفر عدهء حاضر 46 نفر رأى مثبت دادند كافى نبود\r\n\r\nكابينهء حكيمى\r\nپس از طرح برنامه كابينهء حكيمى 76 رأى حاصل كرد .\r\nبرنامه‌ها چاپى است مواعيدى است كه غالبا سال و ماه فرصت ميخواهد تا صورت بگيرد در برنامهء حكيمى ماده‌اى كه تازگى دارد حذف اعتبارات تجملى است ! ! ! وزرا ده نفر معرفى شدند ، پست وزير كشاورزى و خارجه فعلا خالى است .\r\nدر ضمن اجازهء پرداخت حقوق سه ماههء آخر سال در تبصرهء يكم از پرداخت هزينه‌هاى تجملى منع شد از قبيل اتومبيل و هزينهء مسافرتها و توقفهاى بيمصرف اشخاص در خارجه ( كه تحميلى هنگفت بر بودجهء مملكت است « 1 » )\r\nمسافرت به امريكا و لندن و پاريس امرى عادى شده است حتى بعضى خانم‌ها به آن ولايات براى زائيدن ميروند .\r\n اى چه خوش گفت آن حكيم برده‌اى * سر همان چانه كه باده خورده‌اى \r\nدر تبصرهء ديگر ( 3 ) امر به بازرسى بتصويب‌نامه‌هاى دولت اسبق و پيشنهاد آنچه قابل اجرا است شده است ، 5 اسفند رأى اعتماد داده شد .\r\n17 بهمن تصويب شد در حدود ده ميليون دلار اسلحه در مقابل مطالبات از امريكا خريدارى شود . رأى اعتماد به حكيمى در نتيجهء استيضاح آشتيانىزاده ، شريعت‌زادهء امينى و اسكندرى تجديد شد و رأى به الحاق ايران بسازمان بهداشت بين المللى داده شد .\r\n\r\n[ وقايع سالهاى ( 1326 - 1325 ) 
  ]\r\n1325 توصيف ميرزا سيد ضياء الدين اول فروردين\r\nگروميگو در شوراى امنيت تخليهء ايران 6 فروردين\r\nبحث در شوراى امنيت 26 فروردين\r\nزندانى شدن دشتى امامى و سالار سعيد 31 ارديبهشت\r\nاخبار سادچيكف به ترك نيروى شوروى ايران را 4 خرداد\r\nحركت فيروز به تبريز 21 خرداد\r\nانجمن فرهنگى ايران و شوروى 4 تير\r\nتشكيل حزب دموكرات 9 تير\r\nتقاضاى شركت در كميسيون صلح با آلمان 16 تير\r\nغوغاى سمنان 26 تير\r\nتجديد عنوان جناب اشرف براى قوام 3 مرداد\r\nاعلان لوله‌كشى 16 مرداد\r\nورود سادچيكف 6 فروردين\r\nطرح قرارداد نفت 16 فروردين\r\nحركت بارسان به تبريز 21 ارديبهشت\r\nكنفرانس سانفرانسيسكو ارديبهشت\r\nجلسهء شوراى امنيت در كار آذربايجان اول خرداد\r\nمعاف شدن علاء از نمايندگى در سازمان ملل 8 خرداد\r\nبازگشت باتفاق سلام اللّه 25 خرداد\r\nحركت اشرف پهلوى به مسكو 7 تير\r\nتعقيب مورخ الدوله 15 تير\r\nاعتصاب كارگران نفت 23 تير\r\nرهبرى قوام به حزب دموكرات 29 تير\r\nمنع نظامى از دخول به حزب 5 مرداد\r\nورود وزراى توده‌اى به هيئت 10 مرداد\r\n\r\n\r\n","description":"","footnote":"\r\n( 1 ) - بردن سرمايهء مملكت بخارجه و تفنن كه امروز رواجى دارد از طرف اشخاص هم سزاوار است منع شود مگر بضرورت طبى با خيلى دقت اگر اين‌هم باب مداخلى نشود براى دادن جواز .\r\n","page_name":" 460 ","page_number":492},
  {"content":"\r\n\r\nزندانى شدن دكتر طاهرى 27 مرداد\r\nغوغاى شيراز 20 مرداد\r\nمأموريت انتظام بسازمان ملل 21 شهريور\r\nفرمان انتخابات 14 مهر\r\nفوت آيت اللّه اصفهانى 14 آبان\r\nمنع نمايش بيرون حوزه 25 آبان\r\nورود قوا به تبريز آبان\r\nشرفيابى 140 نفر از سران ايلات آذربايجان بحضور همايونى 10 بهمن\r\nشركت در صندوق بين المللى 6 اسفند\r\nافزون صد پانزده بر سهم رعايا 9 مرداد\r\nغوغاى اصفهان مرداد\r\nكلنگ اول 400 خانه 7 شهريور\r\nغلبه بر اشرار بوشهر 9 مهر\r\nاستعفاى قوام خروج وزراى توده‌اى از هيئت 25 مهر\r\nهواخورى نسخت وزير 21 آبان\r\nتوجه قوا به طرف زنجان 28 آبان\r\nاعتذار توده از غلطهاى گذشته 15 دى\r\nتقاضاى شركت در انجمن صلح آلمان 10 بهمن\r\nتبديل كارمندان اجير به رسمى 14 آبان\r\n1326 اعليحضرت د رمجلس ترحيم شهداى كردستان 30 فروردين\r\nافتتاح مجلس پانزدهم 25 تير\r\nخبر خاتمهء امپراطورى در هندوستان 23 مرداد\r\nاعلام جرم نسبت بقوام 15 شهريور\r\nورود تقىزاده بتهران 21 مهر\r\nرژهء ارتش به شادى خاتمهء غائلهء آذربايجان 21 آذر\r\nحضور كابينهء حكيمى در مجلس 6 دى\r\nاعتراض شووى به موافقت‌نامهء با آمريكا 10 بهمن\r\nتشريف‌فرمائى به تبريز 2 خرداد\r\nفوت مؤتمن الملك حسين پيرنيا 9 شهريور\r\nورود هشت نفر اعضاى كنگره در تهران 3 مهر\r\nرد مقاولهء قرارداد نفت 29 مهر\r\nتمايل به نخست وزيرى حكمت رئيس مجلس 22 آذر\r\nقتل گاندى پيشواى معروف 9 بهمن\r\nتصويب خريد ده ميليون دلار اسلحه 27 بهمن\r\nتبرئهء سهيلى 2 اسفند\r\n\r\nنطق اعليحضرت شب نوروز 1327\r\nفرمايشات ملوكانه حكم لقمانى و نصايح انوشيروانيست متأسفانه گوش شنوا در ما نيست .\r\nفساد چرخ نبينيم و نشنويم همه كه چشمها همه كور است و گوشها همه كر فرمايشات از راديو : اكنون شش سال است بمناسبت اين عيد با ملت عزيز خود سخن ميگويم و حقايق را موافق شئون و مطابق تمدن كنونى گوشزد ميكنم ليكن عدم توجه طبقات مؤثر به اين حقايق موجبات ملالت خاطر مرا فراهم مىسازد . . . در ضمن فرمايشات اشاره به سختى زندگى طبقه‌اى از مردم فرموده‌اند . . « 1 » كشورى شايستهء اين جشن و سرور است كه افرادى از قوم فاقد لباس و غذا نباشند در ضمن تشويق مىفرمايند كه ثروتمندان قوم به تأسيس مؤسسات ثروت‌خيز مجال كار براى مستمندان ايجاد كنند و قانونى براى اجراى اين امر تدارك شود .\r\nرأفت ملوكانه در هرموقع شامل حال بينوايان شده است بذل همينقدر مىشود كه ميفرمايند\r\n\r\n\r\n","description":"","footnote":"\r\n( 1 ) -  وَ فِي أَمْوالِهِمْ حَقٌّ لِلسَّائِلِ وَ الْمَحْرُومِ  از آيات قرآن است و از براى اشخاصى كه سركيسه را سخت كرده‌اند  خُذْ مِنْ أَمْوالِهِمْ صَدَقَةً  وارد ، حبس ذهب و فضه ممنوع و احتكار حرام اين است . مرام ديرينهء ما كه از همه‌وقت بيشتر امروز تعقيب آن ضرورت اساسى دارد . منع اسراف و تبذير را نيز بايد بخاطر آورد تمدن امروزه بلاى مبرم بشر است در افزار مىنگريم و از افكار غفلت داريم .\r\n","page_name":" 461 ","page_number":493},
  {"content":"\r\n\r\nميليون ميليون براى مصارف خيريه اعطاء فرموده‌اند كه قاآن‌ها حاتمها و معن‌ها از شرم سر به پيش‌افكنده‌اند و شخصا سازمان شاهنشاهى را براى دستگيرى به بينوايان تأسيس فرموده‌اند .\r\nدر روزهاى اول اين سال مسافرتى بكرمان و زاهدان و بيرجند فرمودند و در مراجعت روز نهم فروردين 125 پارچه املاك و عمارات منجمله مريضخانهء هزار تختخوابى را كه از عايدات رقبات حضرت رضا سلام اللّه عليه ابتياع و ايجاد شده بود براى مزيد اعتبار وقف فرمودند « 1 » انشاء اللّه مايهء مزيد عمر و شوكت ذات ملوكانه خواهد بود .\r\nصاحبال ثروت آنقدر بىهمت و غيرت نيستند ، اطمينان و اعتبار متزلزل است ، پايهء عدالت سست ، يادداشت پدرم را براى ناصر الدين شاه صفحهء 80 ياد ميكنم امروز كارهاى اساسى سرمايهء كلى ميخواهد به صورت شركت صورت تواند بست و اعتماد نيست . موسولينى گفت هرچند پله براى سياست قائل شويم پلهء آخر جاى رئيس عدليه است . ( اگر مصونيت نالايق بگذارد )\r\n18 خرداد 1327 كابينه سقوط كرد و برنامه ناتمام ماند ( چه ميخواهيم نميدانيم ) منظور آوردن هژير است گفته شد بعض والاحضرت‌ها مداخله داشته‌اند ( مجلس نمىگذارد كابينه‌ها قرارى گيرند ) .\r\n\r\nكابينهء هژير 8 تير 1327\r\nيكى از مدارس سياسى ما سفارتخانه است در خدمات انشاء و ترجمه ، جم در سفارت فرانسه ، متين دفترى در سفارت آلمان و هژير در سفارت روس .\r\nدر تغيير كابينه رفتن حكيمى و آمدن هژير بر له و عليه از طرف عامه تظاهراتى در ميدان بهارستان شد باندازه‌اى كه سبب انديشهء رئيس مجلس گشت ، در جلسه از اوضاع شكايت نمود و به شهربانى اخطار كرد كه در اوقات مجلس رسمى از تظاهرات ممانعت شود .\r\n10 خرداد كار به چند ساعت بستن بازار كشيد و 27 خرداد كار بزدوخورد با پاسبانها و از طرفين نفراتى زخمى شدند گفته شد تحريك از سيد ابو القاسم كاشانى بوده و بفال نيك گرفته نشد .\r\nبرنامهء هژير سنگين و رنگين است نمك اصلاح بسيار دارد اگر فلفل استيضاح بگذارد .\r\nوزراء از جرگهء محدود انتخاب شدند روزهاى اول گرم ميگيرند سلسلهء همتى مىجنبانند اندك‌اندك با دمه‌هاى زنجير موانع ظاهر مىشود و هر باد مه بزلف يارى برميخورد چه‌عجب اگر كابينه‌ها از سعى خود برخوردار نميشدند .\r\nبالجمه ريزه‌خوانى در اطراف اين كابينه در اوراق و محافل بسيار شد ، از آزادى ليره ( نرخ بانك ) گفتند ذخيرهء لايق بدست آمد 17 بهمن 1327 محمد ساعد در مجلس اكثريت يافت .\r\nهژير تصويبنامه‌اى صادر كرده بود كه در اماكن مقدس مشهد قم و حضرت عبد العظيم ( شهر رى ) تدارك و فروش مسكرات ( نوشابه ) ممنوع باشد ، مايهء سخريهء نوشابه‌نوشان شد اگرچه با پيشرفتى كه در تمدن كرده‌ايم و مترقى شده‌ايم اين منع قابل اجراء نيست ليكن چه در اماكن مقدسه چه در اماكن متنجسه سبيل بودن مسكرات از حرمت كه بگذريم بلاشبهه صددرصد مايهء فساد اخلاق و داعى به جنحه و جنايات است . تصور ميكنند مسكر را كه نوشابه گفتيم حرمتش برداشته مىشود .\r\nتمجيدى كه از هژير ميتوان كرد همين منع است و باز منع كارمندان ادارات دولتى از اشتغال بوظايف ديگر منجمله شركت در مؤسسات روزنامه و مجلات ، كار باستيضاح كشيد و صحبت از اختناق آزادى كه بلاى جان بشر و علت هر شر است . مادامى كه ملل محتاج قانونند آزادى معنى\r\n\r\n\r\n","description":"","footnote":"\r\n( 1 ) - خوب است از اين به بعد منافع رقبات حضرتى صرف ايجاد منابع كار بشود چه در خراسان چه در نواحى ديگر هرجا مصلحت و حاجت ايجاب نمايد و شايد بهترين مصرف كمك بايجاد سد كارون باشد و لو به قرض و استهلاك كه هم منافع بسيار ميآورد هم منبع كار مىشود .\r\n","page_name":" 462 ","page_number":494},
  {"content":"\r\n\r\nندارد و رفع يوغ بيگانه از مملكت آزادى است يا رهائى از گرفتارى .\r\nهژير گفت حاضرم كناره بجويم و تصويب‌نامه را لغو نخواهم كرد اين پادارى و پادارى حكيمى در امر نجم كه نوشته‌ام قابل تمجيد است .\r\n\r\nسهولت مراوده\r\nامروز كه زحمت مسافرت روى زمين و مرارت مسافرت روى آب از بين رفته است از امور عادى محسوب مىشود ، يكروز راه را در چند دقيقه طى ميتوان كرد خيلى ميبايست پشت گوش را خاراند تا شخص تصميم مسافرت بلندن را بگيرد . مسافرت و الا حضرت نايب السلطنه و وليعهد عراق بتهران حكايت چند ساعت بيشتر نبود اين ملاقاتهاى دوستانه طبيعى است كه حس مودت را جنبشى ميدهد .\r\nو الا حضرت در ضمن پذيرائىها به مجلس موزه و مؤسسات ديگر و سفرى بمازندران تشريف بردند به زيارت بقعهء متبركهء حضرت رضا ( ع ) هم موفق گشتند سوم تير مراجعت فرمودند .\r\n\r\nعزيمت اعليحضرت به لندن\r\nبراى 27 تير اعليحضرت محمد رضا شاه پهلوى از طرف اعليحضرت پادشاه انگليس ژرژ ششم بلندن دعوت شده‌اند در نزاكت بين المللى قبول فرموده‌اند ، روز 22 تير نمايندگان مجلس را خواسته ارادهء ملوكانه را اظهار داشتند ، اشاره بملاقاتهاى اوقات جنگ نمودند منجمله اجتماعى كه در تهران شد بمنافع اين گونه ملاقاتها اشاره فرمودند حتى اين گونه ديد و بازديدها را از طرف مجلسين براى مزيد آشنائى بىمناسبت ندانستند و توضيحاتى فرمودند كه اين ملاقات هيچگونه جنبهء سياسى دربر ندارد ( مگر آنچه به آن بچسبانند ) .\r\nبهانهء دعوت جشن چهاردهمين المپياد است در لندن . المپ كوهستانى است در يونان محل اجتماع ارباب انواع به افتخار ژوپيتر رب النوع قدرت جشنها را در دامنهء آن كوه ترتيب ميدادند براى نمايشات پهلوانى و زورآزمائى همچنان چابكى و زبردستى از هر ديار هنرمندان در آن جشن‌ها حاضر مىشدند و گروه‌بندى ميكردند ، در اروپا هرچند گاه در محلى چنين جشن‌ها برپا ميكنند « 1 » .\r\nاما د رالمپياد خودمان سخن از جرايمى است كه بآقاى قوام نسبت داده شده است و در تعقيب يا عدم تعقيب ، مجلس بايد رأى بدهد . مجلس بمنع تعقيب رأى داد فرياد روزنامه‌نگاران بلند شد .\r\nاعلاميه‌اى از طرف جامعهء روزنامه‌نگاران منتشر شد كه قضات از همكاران قوام بوده‌اند و آن برائت باوجود اعتراف صريح خودشان در پيشگاه مجلس و يك سلسله اسناد و مدارك غير قابل ترديد اعتبار ندارد .\r\nسابق هركه مورد بىلطفى پادشاه ميشد چندى راندهء درگاه بود و روزگارش سياه ، در موارد خاص طرفداران توسط مىكردند خلعتى به او داده ميشد و حكم آب توبه داشت گناه را مىشست .\r\nحال احتياج به تحميل بخزانه و تدارك خلعت نيست بهمت رفقا و صرف دراهم معدود غالبا در موارد صحت اتهام هم كسب برائت ميسر است ( باران رحمت خمينه « 2 » ميباريد )\r\nمحمود جم وزير دربار و بعضى ديگر از رجال كشورى و لشگرى در ركابند .\r\n\r\nشوراى عالى\r\nهيئتى مركب از اعضاى ذيل براى ادارهء رؤس مسائل مقرر شد .\r\nشاهپور عليرضا ، شاهپور غلامرضا ، شاهپور عبد الرضا ، هژير نخست‌وزير ، حكمت رئيس مجلس ، ابراهيم حكيمى ، سيد محمد صادق طباطبائى ،\r\n\r\n\r\n","description":"","footnote":"\r\n( 1 ) - المپ كوهستانى است در يونان كه به تجليل ارباب انواع در دامنهء آن جشنها براى ورزش و نمايشات پهلوانى ترتيب ميدادند ( المپياد ) و اين رسم در اروپا مانده است و از هر ديار پهلوانان به محل جشن رو ميآورند و هنرنمائى ميكنند از تهران هم عده‌اى مدعى پهلوانى و زور - آزمائى متوجه لندن شدند .\r\n( 2 ) - بر وزن كمينه باران تند بىوقت غير موسم را گويند\r\n","page_name":" 463 ","page_number":495},
  {"content":"\r\n\r\nسپهبد امير احمدى وزير جنگ و سميعى رئيس دربار .\r\n29 تير اعليحضرت با تجليل و تكريم تمام بلندن ورود فرمودند پس از انجام جشنها دهم مرداد بدعوت رئيس جمهورى بپاريس تشريف بردند در تعقيب مسافرت به نيس و سويس و رم نيز تشريف‌فرما شدند .\r\nصبح پنجشنبه 4 شهريور با طيارهء سلطنتى انگليس حركت فرموده عصر جمعه در فرودگاه مهرآباد نزول اجلال اتفاق داد .\r\nدر هرموقع فرمايشات مفيد ميفرمايند از نطق اين موقع كلمهء شاهانه را ياد بايد كرد تحول بايد از بالا شروع شود اگر نه از پائين شروع خواهد شد مگر مخاطبين پنبهء غفلت از گوش خودپرستى بيرون كنند .\r\n ارى تحت الرماد و ميض نار * و يوشك ان يكون لها ضرام \r\n\r\nكابينهء ساعد\r\nبرنامهء اقلام معهود ، وزراء از حوزهء معدود ، زمين در چرخ ، روز و شب ، اصلاح قانون مطبوعات 12 اسفند مورد بحث .\r\nدر اين دوره انتخابات نمايندگان سنا انجام يافت . مدرس گفت سنا در مكه است آن سنا تلخ است انشاء اللّه اين سنا شيرين خواهد بود .\r\nفرمان انتخابات دورهء 16 تقنينيه 19 اسفند صادر شد .\r\nبواسطهء تعطيل مجلس كابينه دوامى يافت و قوامى نگرفت نفوذ دولت قريب به صفر رسيده است .\r\nمحمد فاتح كه وارد اسلامبول شد دسته‌اى از گندآوران وارد مسجد اياصوفى شدند جمعى از كشيشان مشغول بحث بودند كه ميخها به ناسوت عيسى برخورده است يا به لاهوت ، گندآوران بحث را خاتمه داد .\r\nچون صحبت اختلاس نقل مجالس است و پيشنهاد وزير دادگسترى در دورهء حكيمى در نظر اوراق چاپى منتشر شد كه كارمندان مشاغل گذشتهء خود را در آن اوراق ياد كنند و معلوم دارند در ورود به خدمت در چه‌حال از نعمت بوده‌اند اگر چه لازم نيست حقايق روى كاغذ بيايد باز اين فكر متبادر بذهن بود كه شايد تدبيرى است براى شناختن صالح و طالح اقدامى كه امروز مورد توجه است جز صرف مقدارى كاغذ و نهادن در گوشه‌اى نتيجه‌اى ديده نشد .\r\n28 آبان بين اعليحضرت محمد رضا شاه و ملكهء فوزيه تفريق اتفاق افتاد ناسازگارى آب و هواى ايران مانع مراجعت فوزيه شد . ضمنا خبر رسيد كه اعليحضرت فاروق هم ملكهء فريده را طلاق داده‌اند براى تسلى فوزيه بوده يا آب و هواى قاهره بايشان نميساخته معلوم نشد .\r\nبرودتهاى زمين بجاى خود خنكى آسمان هم علتى براى شكايت شد ، در زمستان 1327 برف و يخبندان فوق العاده داشتيم سرماى تهران از 16 درجه زير صفر گذشت . بسيارى از اسفالتهاى خيابانها خراب شد اين موضوع هم مايهء انتقاد گشت . راست است شهردارى وسايل كافى براى اين موارد ندارد ليكن براى جلوگيرى از يخبندان گمان نميكنم وسيله باشد . در بعضى منازل آب خوراكى بدست نمىآمد برف را آب مىكردند انتقاد هم از حد اعتدال كه گذشت بىاثر مىافتد .\r\n\r\nغوغاى نفت\r\nنفت زير زمين آتشى افروخته است كه روى زمين تر و خشك ميسوزد ، جنجال و قيل و قال مستمر است ، مجلس 15 به جدال بر سر نفت گذشت ، فعلا سخن در نفت روى زمين است و بحث بر سر نفت جنوب جارى شد .\r\nدر بهمن 1327 مباحثه اوج گرفت تجديد قرارداد دارسى امواج انتقاد پيش آورد ، آقاى تقىزاده مورد حملات شديد شد در دفاع گفتند شيوهء من هو و جنجال نيست بعضى دوستان هم اشاره كردند كه جواب نگويم براى رفع بعضى شبهات از طرف اشخاص ناآشنا بموضوع حقايقى را\r\n\r\n","description":"","footnote":"","page_name":" 464 ","page_number":496},
  {"content":"\r\n\r\nاظهار ميدارم « 1 » .\r\nمسائل تاريخى بايد هميشه با زمان و مكان و احوال مقارن آن سنجيده شود . وقايع تاريخى را كه در زمان خاص وقوع يافته با موازين امروز محاكمه نميتوان كرد ضمنا اشاره به زشت و زيباى آندوره نموده گفتند باهمهء صفات خوب ، شخص به حكم طبيعت خالى از نقص نيست تاريخ نيك و بد را بدفتر ميآورد در مقابل خوبى بسيار ، زشتى كم مغتفر است .\r\nدر نسخ قرارداد دارسى اسمى از تمديد مدت برده نشده بود ، مذاكره مدتى طول كشيد منجر به رجوع بجامعهء ملل شد ، در نتيجه قراردادى نسبتا بهتر از قرارداد اسبق تنظيم يافت ، بغتتا صحبت تمديد پيش آمد ، پادارى نظار سبب پافشارى طرف شد و تهديد به قطع مذاكرات . شاه بهر ملاحظه تن درداد و البته در مقابل ارادهء او كسى قدرت تفوه نداشت ، همان اجبار كه براى نمايندگان بود كه سبب دادن ورقهء سفيد در مجلس شد الغاى امتيازات بىمطالعه و از روى عصبانيت « 2 » اتفاق افتاد و برگشتن ممكن نبود ، شاه هم باطنا پشيمان شد و گفت ما كه سى سال بر گذشتگان براى اين كار لعنت كرديم پنجاه سال ديگر مورد لعنت مردم شديم قبل از اقدام ميبايست شورها شده باشد .\r\nدر جلسهء 7 بهمن كه تقىزاده در جواب اسكندرى معلوم الحال اين توضيحات را داد رحيميان گفت با بيانات جناب آقاى تقىزاده اين قرارداد لغو است ، صحيح است هم گفته شد .\r\nبلى ! نسبت به قراردادهاى جديد كه در اطراف بسته شده است سهم حقهء ما بما نميرسد حق شكايت داريم و غبن و غرر حقى است مسلم بايد جدال را كنار گذارد و روى حق و حساب سهم خود را خواست . كمپانى نفت جنوب عند الواقع اداره‌اى دولتى است و شأن دولت انگليس نيست كه پشت ماسك كمپانى حق ما را ندهد ، دولت قوى شوكت انگليس نبايد از كيسهء محقر ما استفادهء ناحق بنمايد .\r\nدر كليه با نظراتى كه امروز متوجه نفت است يگانه چاره تشكيل شركتهاى داخلى بسرمايهء داخلى است و متخصص خارجى تا خودمان نداريم . نميتوانم بگويم كه مردم ما ملتفت منافع اين كار نيستند يا در داخله سرمايه نيست اعتبار قضائى و امنيت ادارى نداريم بناى دادگسترى به عدالت و امنيت برقرار شود سرمايه‌هاى خارجى هم بطيب خاطر چون سيل بمملكت روخواهد آورد رشوه و دزدى است كه مانع رسيدن بآرزوها است .\r\n\r\nدريدن يقه\r\nدر موقع اولتيماتوم روس شاگردان مدارس با علم يا مرگ يا استقلال دور شهر گشتند در اين‌موقع هم دانشجويان در ميدان بهارستان ميتينگ دادند و الغاى نفت جنوب و انحلال بانك شاهنشاهى را خواستند .\r\nتعصب به كنار ، آن روز كه قرارداد دارسى بسته شد نفت اهميت امروز را نداشت و نمونه‌اى در دست نبود ، اقدام دارسى تيرى در تاريكى بود و در مقام انصاف بايد گفت كه آن قرارداد از بهترين قراردادهاى زمان ، بعقيدهء امروز جاهليت ، بود منتها ما بواسطهء غفلت از تربيت محاسب مناسب غفلت كرديم و نتوانستيم استيفاى حق خودمان را مطابق همان قرارداد كرده باشيم مفتشين ما صورتى بودند بر ديوار لندن ، امروز سهم خودمان را مطابق با قراردادهاى متشابه مىسنجيم و فرياد مىكشيم و مغبون هم هستيم .\r\nموضوع بحث در مسئلهء نفت جنوب مذاكره با كمپانى است و تشخيص منابع حقهء دولت كه تقاضا دارد سهم ايران به تناسب اسهام ساير شركاء كمپانى يا مطابق موازين قراردادهاى سايره در بحرين و غيره پرداخت شود ، لايحهء پيشنهادى دولت در نتيجهء مذاكرات با كمپانى مجلس را قانع ننموده مردود ماند و دورهء مجلس خاتمه يافت .\r\n\r\n\r\n","description":"","footnote":"\r\n( 1 ) - تقىزاده ، فروغى ، داور و علاء مأمور تنظيم قرارداد جديد بودند من سمت نخست‌وزيرى داشتم ليكن از مذاكره بر كنار بودم خوشبختانه به من اظهارى نشد . در دوره‌اى كه براى رجال مجال رأى نيست بهتر كناره‌گيرى است .\r\n( 2 ) - شايد تغير نسبت به تيمور تاش هم ممد عصبانيت بود و سخنهاى جامعهء ملل را در طرفدارى ملل ضعيفه به نقد گرفته بودند .\r\n","page_name":" 465 ","page_number":497},
  {"content":"\r\n\r\n\r\nسانحهء 15 بهمن 1327\r\nسه ساعت بعد از ظهر 15 بهمن برحسب معمول سنواتى اعليحضرت براى حضور در جشن ساليانه بدانشگاه تشريف‌فرما شدند شخصى از جرگهء مخبرين و روزنامه‌نگاران از پشت دوربين عكاسى چند تير به طرف اعليحضرت رها كرد سه تير بكلاه مصادفه نمود يك تير بلب و گونهء راست و تيرى بكتف چپ « 1 » خراشى داد .\r\nجانى موسوم به ناصر فخر آرائى از روزنامهء پرچم اسلام كارت خبرنگارى داشته به تير صفارى و لطمات گارد مخصوص از پا درآمد كه راه به اسرارى نمود .\r\n چون پرده ز روى كارها بردارند * معلوم شود كه در چه كارند رنود \r\nدر اين اثنا سرتيپ عيسى هدايت پسر هدايت قلى هدايت عموزاده بر من وارد شد و آن خبر وحشت اثر را اظهار كرد ، بهت مرا گرفت ، چيزى نگذشت كه از راديو بشارت سلامت وجود مبارك رسيد شكر خدا بجا آوردم ، دشمن چه كند چو مهربان باشد دوست .\r\nهيچ تزلزل بخاطر مبارك راه نيافته بوده است با دستمال خون لب را جلوگيرى فرموده بمريضخانهء يوسف‌آباد تشريف مىبرند جراحان زخم را بخيه ميكنند .\r\nدر شهر و ولايات جشنها برپا كردند ، نذورات دادند ، فرياد خدا با ماست همه‌جا بلند شد ، اين واقعه ايمانى بود كه خلق روى دل بسوى خدا كنند و زندقه را رها .\r\n تدبير كند بنده و تقدير نداند * تدبير به تقدير الهى بنماند \r\nدر جلسهء 16 بهمن شوراى ملى دكتر اقبال و وزير كشور انتساب آن عمل اهريمنى را به حزب توده به اطلاع نمايندگان رسانيد و انحلال حزب توده را در تمام كشور اعلام نمود ، حايرىزاده استيضاح خود را استرداد نمود ، مجلس پشتيبانى دولت را از الزم وظايف شمرد .\r\nدر جلسهء 17 بهمن مجلس اقدامات دولت را تحسين و تقدير نمود ، استيضاح اسكندرى را كه از مفسدين و اجنبىپرست بود توقيف كرد عليه ما عليه فرار بر قرار اختيار كرده رو به امريكا آورد .\r\nچون نسبت به بعضى روزنامه‌ها من خوش‌بين نيستم و گاهى مورد انتقاد قرار داده‌ام اسامى مديران كه در اين‌موقع مقصر شمرده شدند و مستحق مجازات نام ميبرم .\r\nنوبخت مدير سياست ما ( كه مرده‌شوى ببرد ) بشارت مدير صداى وطن ( كه وطن از او بيزار است ) محمود دژكام ناشر روزنامهء رگبار ، جهانگير بهروز نويسندهء قيام ايران ، سيد محمد باقر حجازى ناشر روزنامهء وظيفه ، همه وظيفه‌خور اجنبى ، رأفت ملوكانه اين جماعت را كه از دو سال تا پنج سال محكوم به حبس بودند عفو فرمود  الْكاظِمِينَ الْغَيْظَ وَ الْعافِينَ عَنِ النَّاسِ  « 2 » جاى انكار نيست اما ستم بر ستم‌پيشه عدل است و داد .\r\n\r\nفكر تشكيل سنا\r\nدر موقع تشرف نمايندگان فراكسيون براى تشكر از سلامت ذات ملوكانه اعليحضرت 15 اسفند شرحى از نقائص اصول مشروطيت ايران بيان فرمودند و لازم دانستند چون در همهء ممالك باستقرار سنا استحكامى در اساس ايجاد شود .\r\nدر انقلاب فرانسه پس از آنكه مجلس مؤسسان قانون اساسى را تنظيم كرد از طرف لوئى 16 به امضاء رسيد . در كنوانسيون كه بدست ماجراجويان قوم افتاد تا يك مجلس داشتند هرج و مرج و قتل و غارت حكمفرما بود آخر بسعى اعتداليون و جوانان طلا ( ژونس دوره ) دو مجلس اختيار كردند باز آشفتگى اوضاع مشت ناپلئون را در كار آورد .\r\nواشينگتن هم كه اساسنامهء حكومت متحابه را ترتيب ميداد به دو مجلس قائل شد گفتند چه حاجت\r\n\r\n\r\n","description":"","footnote":"\r\n( 1 ) - رسمى شده است كه اعليحضرت در جشنهاى ادارى تشريف‌فرما ميشوند تفقد و مهربانى ميفرمايند ، جاى تشكر است ، خوب بود از طرف عموم استدعا شود كه غالبا نايبى بفرستند برداشتن عكس هم در اين دوره مرضى شده است كه مداوا ميخواهد .\r\n( 2 ) - سورهء آل عمران آيهء 134\r\n","page_name":" 466 ","page_number":498},
  {"content":"\r\n\r\nاست گفت چاى در فنجان داغ است لب را ميسوزاند بايد در نعلبكى ريخت كه قابل تناول بشود .\r\nگوئيم با يك مجلس اكثريت حاصل نميشود رأى مجلس در نتيجهء يك رأى است در مقابل رأى دولت ، در معارضه بين دو رأى اكثريت حاصل نيست رأى سومى لازم است كه در تأييد يكى از آن دو رأى كيفيت اكثريت ببخشد « 1 » .\r\nديكتاتورى ديكتاتورى است خواه از طرف مجريه خواه از طرف مقننه خواه در رژيم سلطنت خواه در رژيم جمهورى .\r\n\r\n[ وقايع سال 
  ] 1327\r\nتوقيف 125 پارچه املاك ملوكانه / فروردين / تمايل به هژير اجتماع در ميدان / 23 خرداد\r\nمحكوميت جاويد و شبسترى / خرداد / حركت شاه بلندن / 26 تير\r\nمراجعت اعليحضرت / 19 مرداد / عفو مجرمين آذربايجان / 26 مرداد\r\nرأى اعتماد به هژير / 6 شهريور / فوت محمد على جناح / 20 شهريور\r\nكابينهء ساعد / 25 آبان / تفريق بين شاه و فوزيه / 28 آبان\r\nهديهء ابن سعود / 20 آذر / سوء قصد نسبت بذات ملوكانه / 15 بهمن\r\nتصويب برنامهء هفت ساله / 26 بهمن / منع تعقيب قوام / 20 بهمن\r\nتصويب مجلس سنا / 8 اسفند / محاكمهء سران توده / 11 اسفند\r\nمنع اطالهء لسان نسبت به خانوادهء سلطنت 12 اسفند\r\n\r\nافتتاح مجلس مؤسسان اول ارديبهشت 1328\r\nنطق ملوكانه ، بنام خداوند متعال لازم ميدانم آقايان را بمسؤليتى كه در برابر خدا دارند متوجه سازم تا بر اصول مقدس ولا يتغير دين مبين اسلام به انجام اين خدمت ملى قيام نمايند .\r\nاز وضعيت دادگسترى در عمارت دادگسترى اظهار تأسف ميفرمايند كه دغدغهء خاطر ماست منجمله سعادت را هم‌آهنگى با ملل متمدن مترقى ميدانند « 2 » .\r\nجز شخص شاه كه همت و توجهشان بآبادى عدالت و رفاهيت مملكت و ملت است غمخوارى نمىبينم آنچه به اختيارات ملوكانه است بيدريغ بذل ميفرمايند و از نصيحت نكته‌اى نگفته نميگذارند پيشتر ميگفتند چوب تر حال گوئيم چوب قانون .\r\n\r\nدر اطراف برنامهء هفت‌ساله\r\nامور مملكت يك سلسله وظايفى است كه بايد بمرور زمان و در حد امكان بجا آورد الا هم فالا هم در هفت سال اول چه بايد كرد كه در هفت سال بعد نبايد ، عقد هفت چه حكمت دارد معلوم نيست . بهرحال گفته شده است و شايد قصد هفت سال مجال براى كابينه باشد . برنامهء هفت ساله بتصويب مجلس هم رسيده است ، دو سال است مشغول اجراى برنامه هستيم ادارات عريض و طويل هم ساخته شده است منتظر نتيجه‌ايم و چشم به راه مساعدت همسايه .\r\n بغم‌خوارگى جز سرانگشت من * نخاريد كس در جهان پشت من \r\n\r\n\r\n","description":"","footnote":"\r\n( 1 ) - در اول مشروطيت تصورات مشوب و آشوبى بود روى سوء ظن به محمد عليشاه و اولياى دولت ، قوانين به نظر مصلحت و موافق احوال مملكت نوشته نشد كانه دولت و ملت دو مدعيند متعارض يكديگر و بسى علت از اين فكر ناشى شد جوانها هم نقش روبسپير و دانتن بازى ميكردند .\r\n( 2 ) - البته نظر ملوكانه به جنبهء علم و صنعت است متأسفانه ذهن مردم ما به جنبهء نقش و نگار زندگى مغرب زمين متوجه است . يقه و گل يقه را بانضمام تقليدهاى ديگر همه صورى و زشت بلكه مضر و داعى بفساد اخلاق براى استفاده از ازهار تمدن و ترقى كافى دانسته‌اند .\r\nآتشى كه امروز در عالم مشتعل است و همه از اطفاى آن درمانده‌اند در نتيجهء عمليات و اساس فكرى اين تمدن و ترقى است ( ماترياليسم ) كه منجر بطرقه شده است نوبت ارتجاع است و العود احمد احتراز از ارتجاع بموقع هم استبداد است . گريز بهنگام ستوده‌تر است از پادارى بدفرجام .\r\n","page_name":" 467 ","page_number":499},
  {"content":"\r\n\r\nشرط اول برنامه بايد جلوگيرى از افراط و تفريط باشد ، صحت عمل و درستى حساب و رعايت مراتب اهميت ، چارهء اساسى در كندن ريشهء اختلاس است .\r\nبناى سياست اقتصاد ما بايد روى شالودهء زراعت باشد ، بهروسيله بايد از آبهاى مملكت استفاده كرد ، در مرحلهء اولى بايد به بستن سد كارون اقدام كرد كه قطعه‌اى از كشور آباد مىشود و هزاران مرد بيكار در كار .\r\nشرط ديگر نرخ پول است كه به تعادل صادر و وارد اصلاح مىشود ، بسيار از اجناس را بايد از ورود منع كرد ، پارچه‌هاى گران ، مأكولات و تنقلات ، ملزومات بزك ، جنس خرازى . آن روز كه صادر و وارد ما در تعادل بيفتد علت ندارد كه پول ما با دول ديگر برابرى نكند ميگويند كار نيست البته وقتىكه كفش و كلاه و جوراب و ساير ملزومات از خارج بيايد پول ميشكند و كار كم مىشود ، روغن و پنير و كره هم كم‌كم از خارج ميايد نوبت برنج و گندم هم خواهد رسيد .\r\nاميدوارى همه در انتظار اجراى برنامه پيدا شدن كار و پائين آمدن هزينهء زندگى است . هزينهء زندگى امروز جز حرص مالكين و طمع مختلسين همچنين تعدى فروشنده جهت ندارد اينجا است كه يك قسمت از اظهارات سوسياليست مايه ميگيرد اجناس داخله خصوص خواربار روى اجناس خارجه گران شد اجناس خارجه در قيمت تنزل بين كرده است خواربار چرا پائين نميآيد جهت قوه ، رستوران ، سينما ، هتل زندگى خيابان اسلامبول است كه جز ضرر مادى و معنوى ندارد و موجبات رشك را هم فراهم ميآورد .\r\nسدهاى كوچك به حال ملاك محل نافع بوده وسعت مهمى بميدان كار نميدهد و حق اين است خودشان بسازند . سد كارون بسته شود صرف‌نظر از منافع مادى هنگفت ميدان كسب معاش هزاران بيكار بدست ميآيد . در مرحلهء ثانى استخراج ذغال سنگ است و تدارك ذغال به قيمت ارزان . محال نيست كه روزى بحادثه‌اى چاههاى نفت بخوابد تمام دستگاهها ميخوابد كسب كار و زندگى مختل خواهد شد .\r\nكارخانه درحدود حاجات مبرم داخله مفيد تواند بود آن هم نه بدست دولت و توسعهء اداره بلكه بدست ثروتمندان مملكت كه تشويق شوند از بانكها وقتى بايشان كمك شود كه مسلم باشد در خيابان اسلامبول به مصرف نخواهد رسيد .\r\nاميد نتيجه بسيار از برنامه بطورى كه شروع شده است نميرود ، بعناوين مختلف جز خرج - تراشى و جاانداختن رفقا اثر بينى ظاهر نيست .\r\n\r\nاعليحضرت ملك عبد اللّه در تهران 6 مرداد 1328\r\nششم مرداد اعليحضرت ملك عبد اللّه پادشاه كشور هاشمى اردن بتهران تشريف‌فرما شدند ، اساس اين مسافرت تشييد مبانى دوستى و روابط تجارتى و سياسى بين المللى بود بر پايهء صلح عمومى و بهم‌بستگى ملل اسلامى كه سزاوار است با اختلاف عناوين بر پايهء يگانگى مشى كنند كه نداى همه لا إله الا اللّه است و پرگرام قرآن مجيد .\r\n\r\nتشريف‌فرمائى اعليحضرت به امريكا 24 آبان 1328\r\nبدعوت ترومن رئيس جمهورى امريكا تصميم مسافرت بدان صوب فرمودند ، مسافرت بلندن و امريكا را جواب اجتماع سران دول ثلاثه بايد دانست كه در تهران جمع شدند ، روزولت ، چرچيل و استالين . جاى بسى تأسف است كه شوروى در را به روى مراودات بسته است و روى هم‌آهنگى نشان نميدهد و نزديكترين همسايهء باشهامت ماست و دوستى او را مغتنم مىشماريم . اختلاف عقيده بسيار است  كُلُّ حِزْبٍ بِما لَدَيْهِمْ فَرِحُونَ *  « 1 » نبايد سبب جدائى بشود در هر موقع تأكيد شده است كه بايد ملل را آزاد گذارد كه به طرز خود زندگى را بيارايند ! !\r\nهواپيماى شخصى ترومن بتهران آمده است و معهود است روز 25 آبان در واشينگتن تشريف داشته باشند مدت مسافرت 40 روز خواهد بود .\r\nبرادران گرامى شاه ، ساعد نخست‌وزير ، حكيمى و سيد محمد صادق طباطبائى در غيبت\r\n\r\n\r\n","description":"","footnote":"\r\n( 1 ) - سورة المؤمنون آيهء 53\r\n","page_name":" 468 ","page_number":500},
  {"content":"\r\n\r\nذات ملوكانه بعنوان شوراى سلطنتى معين شدند .\r\nساعت هشت صبح 24 آبان عزيمت فرمودند ، نمايندگان دول ، وزراء و نمايندگان مجلس و اعيان شهر در مهرآباد جمع بودند بنده هم افتخار حضور داشتم « 1 » .\r\nاعليحضرت همايونى در نطق وداعيه سفارش بهمكارى و مراقبت كامل در امور فرمودند و نطق ملوكانه را به اين عبارت خاتمه دادند ، « خداى حافظ ايران و يار و ياور شما خواهد بود . »\r\nرئيس جمهور باتفاق اعيان و انصار در فرودگاه واشينگتن براى پذيرائى مقدم شاهانه منتظر است ، بسلامت به مقصد رسيدند و به بشاشت و محبت فوق العاده و آواز بلند خير مقدم شنيدند .\r\nافتخار داريم كه پادشاه ما از تمام رموز سياست آگاه است بفنون و علوم آشنا در خلبانى ديپلم دارند و در انواع اسپرت مقام تقدم\r\nدر اين مسافرت از ايران معرفى بسزا شد و همه‌جا پرچم ايران برپا بمناسبت هر مقام فرمايشات آراسته و خوش‌فرجام فرمودند گاهى به انگليسى سخن راندند .\r\nلدى الورود شهردار واشينگتن كليد شهر را تقديم كرد شرح مسافرت ملوكانه را كتابى كرده‌اند مصور كه بطبع رسيده است ، ميهمانيها ، بازديد مدارس ، مريضخانه ( تفقد با مرضى ) رژه‌هاى زمينى دريائى و هوائى ، تلطفات مخصوص بمحصلين ايرانى گذاردن گل بر آرامگاه واشينگتن و مزار سرباز گمنام .\r\nدر ضمن فرمايشات اظهار اشتياق ميفرمايند كه شايد حضرت رئيس جمهورى موقعى بيابند\r\n\r\n\r\n","description":"","footnote":"\r\n( 1 ) - فرمايش رفت كه امريكا را ديده‌اى ؟ عرض كردم در مسافرت تشرف بمكهء معظمه ديده‌ام ، امريكائى در تلاش معاش و ثروت نسبت به اروپائى مورچهء سوارى است چيزىكه قبل از همه چيز در امريكا جالب نظر است عظمت عمارات است كه سر به آسمان كشيده‌اند و جنب‌وجوش بىاندازه ، از زيرپا و بالاى سرترن راه‌آهن ميگذرد بطورى كه وحشت‌آور است .\r\nهتلى كه در نيويورك گرفته بوديم طبقهء هشتمش طبقهء اول هتل بود هفت طبقه زير تجارتخانه و انبار .\r\n","page_name":" 469 ","page_number":501},
  {"content":"\r\n\r\nايران را بحضور خود شادان كنند و حاجات مملكت ما را از نزديك مشاهده فرمايند كه بكمك مادى و معنوى دوستان نيازمند است و منتظر كه از ازهار صلح عمومى در مقابل زحمات دورهء جنگ بهره‌اى بسزا داشته باشد .\r\n\r\nبازديد زندگى معتاد در امريكا\r\nدر چند روزهء توقف غير رسمى ، اعليحضرت مايل شدند زندگى عادى و متوسط امريكائى را هم ديده باشند ، ارادهء ملوكانه را با ميهماندار در ميان آوردند معزى اليه به يكى از آشنايان تلفن كرد كه شب را براى صرف شام با دوستى به منزل او خواهد آمد ، چون وارد شدند صاحب‌خانه اعليحضرت را كه ديد مشوش شد كه اوضاع لايق پذيرائى شاه نيست فرمودند همين را مىخواستم مهربانى شاهانه اهل خانه را از نگرانى درآورد .\r\nنهم دى در پايان مسافرت فرمايشات ملوكانه را راديو بتهران رساند ، شرحى در تحسين پيشرفت علم و صنعت در امريكا فرمودند ، در خاتمه اظهار داشتند هدف ما به طورىكه مكرر گفته‌ام تأمين امنيت ، تكميل بهداشت و فرهنگ و تدارك حداقل ما يحتاج زندگى براى كليهء افراد است .\r\nدر مخاطبات و داعيه بين اعليحضرت و حضرت رئيس جمهورى در تأييد مذاكرات اسبق سخن از اميدوارى به بهبود احوال درميان آمد ، رئيس جمهورى « 1 » وعده مىدهد كه در حدود موافقت كنگره بر وفق اصل 4 ترومن براى مساعدت همراه است عين مخاطبات در واشينگتن چاپ شد .\r\nما همراهى مادى و معنوى از امريكا منتظريم در گوش ما ميكشند كه تا ادارات ما پايه و مايه حاصل نكند و امنيت كامل پيدا نشود براى مساعدتها حاضر نيستند ، پشتيبانى منشور ملل معنيش تجهيزات است كه هيچ مناسب حال ما نيست .\r\nيكساعت و سه ربع بعد از ظهر روز دوشنبه 12 دى ماه اعليحضرت پاى اجلال در فرودگاه مهرآباد نهادند اهالى شاديها نمودند از جمله فرمايشات وروديه اشاره به تدارك كار اتحاد كلمه و مبارزه با مفاسد اخلاق بود كه تنها راه موفقيت است . مشكل‌ترين كارها امروز مبارزه با مفاسد اخلاقى است كه روزبروز تأييد مىشود و طبع اهالى را تسخير مىكند .\r\n\r\nنقشهء مارشال 5 ژوئن 1947\r\nقرينهء منشور اتلانتيك نقشهء مارشال : دول اروپا بايد در اعادهء اوضاع پيش از جنگ مجدانه و صميمانه بكوشند دولت و ملت امريكا با ايشان همكارى خواهد نمود با اين وضعيت هيچكس نمىتواند آرزوى صلح و امنيت داشته باشد . هدف سياسى ما مبارزه با گرسنگى ، استيصال و هرج و مرج است .\r\nهدف ديگر ما ايجاد يك وضعيت اجتماعى است كه در آن هر كشورى بتواند آزادانه نشو و نما كند .\r\n باز آمد آن مغنى با چنگ ساز كرده * دروازهء بلا را بر خلق باز كرده\r\nخود كشته عاشقانرا در خونشان نشسته * وانگاه بر جنازه يك‌يك نماز كرده \r\n\r\n\r\n","description":"","footnote":"\r\n( 1 ) - حضرت رئيس جمهورى حاضرند بعضى كمكهاى نظامى را كه براى ايران لازم باشد بنمايند كه ايران بتواند به منظور پشتيبانى از اصول منشور ملل تدابير مؤثره اتخاذ نمايد مقدمتا ده ميليون دلار اسلحه خريدارى شده است چه درد ما را دوا مىكند من نميدانم ، خدا كند مزيد بر دردها نشود ، با حال ما شعر سعدى بهتر ميسازد .\r\n سعدى افتاده‌اى است آزاده * كس نيايد به جنگ افتاده \r\n","page_name":" 470 ","page_number":502},
  {"content":"\r\n\r\n\r\nقوم سياه‌پا\r\nقومى معروف به سياه‌پا در امريكا به طرز و آب ديرين خود زندگى ميكنند و بتكلفات تمدن دل ننهاده‌اند همچنان در چادر بسر مىبرند ، فيوج خودمان .\r\n\r\nاعتراض\r\nروسيه مدعى است كه موافقت نامهء 1947 بين ايران و امريكا مخالف عهدنامهء 1921 است كه با روسيهء شوروى بسته شد ، در آن عهدنامه فصلى است كه در ايران كانون مخالفتى فصلى است كه در ايران كانون مخالفتى از طرف دولت ثالثى ايجاد نشود آن فصل مانع نيست كه دولت ايران از دولت ثالثى كمك مالى بخواهد يا متخصصين كشورى و نظامى اجير كند ، دولت ايران بايد براى حفظ امنيت داخله تجهيزاتى داشته باشد و امروز دولتى كه ميتواند بما كمكهاى لازم بكند دولت امريكا است . دولت شوروى پريروز بود كه رفيق صميمى امريكا بود و فعلا هم داخل در سازمان ملل متحد است . ايران قرارداد 1947 را با دولت دوست شوروى در ميان آورده است و تصور نمىكند بين شوروى و امريكا موجبات دشمنى فراهم بيايد در مشى عادى موضوع اصطكاكى متصور نيست اگر اختلاف مسلك هست شوروى موافقت در منشور اتلانتيك كرده است كه دست هر ملتى را باز مىگذارد كه به طرز خود ، خود را بسازد و در هرموقع شوروى مخالف جهانگيرى و مزاحمت ملل بوده است . شوروى همسايهء محترم ما است و بدوستى او از هرجهت حاجت‌منديم جاى بسى تأسف است كه اين صحبتها مانع شده است و الا در جواب انجمن سه نفره در تهران پادشاه ما ميبايست اول به بازديد ژنراليسم استالين رفته باشند چه كنيم كه در به روى ما بسته است .\r\n\r\nتشريف‌فرمائى به پاكستان\r\nنه تنها دعوت بل موجباتى چند : هم‌زبانى ، هم‌كيشى ، همسايگى ، سابقهء تاريخى و تجديد استقلال دولت اسلامى پاكستان مؤيد شد كه اعليحضرت محمد رضا شاه تصميم فرمودند با ملت و دولت اسلامى پاكستان از نزديك آشنا شوند و بر روابط چندگانه كه بين دولتين حاصل است سجل خلوص و يگانگى بنهد .\r\nصبح روز يكشنبه دهم اسفند عزيمت و يكساعت بعد از ظهر بكراچى نزول اجلال فرمودند هواپيما كه در فرودگاه به چشم آمد فرياد اللّه اكبر از هزاران مشتاق برآمد اگر مسبوق بودند كه اعليحضرت طياره را شخصا اداره ميفرمايند نداى ما شاء اللّه هم بلند ميشد .\r\nآواز اللّه اكبر را از راديو شنيديم بانگى فرحبخش بود بجاى تق‌تق دست .\r\nاز هواپيماها كه در هوا جولان داشتند گل و اوراق خير مقدم فرو ريخت .\r\n محمد رضا شاه والاگهر * شهنشاه ايران پر جاه و فر \r\nحضرت نظام الدين فرمانفرماى كل پاكستان تبريك ورود گفتند و علاقهء فراوان مردم پاكستان را به تشييد مبانى روابط برادرانه با ايران به بيان آوردند .\r\nدر جواب فرمايش شد كه دعوت پاكستان را از صميم قلب پذيرفتم تا با حضور خود در ميان برادران هم‌كيش ترجمان بهترين احساسات برادران ايرانى بوده باشم .\r\nنطق نظام الدين بر سر ميز شام : ما پاكستانيها اعتقاد داريم كه ممالك اسلامى در عالم يك مأموريت واحد دارند و آن اين است كه پيام دين مبين اسلام را كه اساسش صلح و فلسفه‌اش هم - آهنگى از نظر مادى و معنوى است به تمام جهان برسانند دنيا را از ترس و بيقرارى كه سراسر آن را\r\n\r\n","description":"","footnote":"","page_name":" 471 ","page_number":503},
  {"content":"\r\n\r\nگرفته است برهانند ( شرط عمل است و از عمل هنوز دوريم )\r\nاين مطلب كاملا بتحقيق رسيد كه لاقيدى بمعنويات سبب تزييد بربريت در عصر جديد گرديده است و همان است كه مدنيت را به انحلال ( بلكه زوال ) تهديد مىكند « 1 » .\r\nهم از تفننات پاكستان سوارى فيل به قصد شكار شير بود كه در امريكا موقع نداشت .\r\nنخست قدم سعى در آسايش عامه است پيغمبر فرمود الفقر يهدى الى الكفر ( و هم گفته‌اند من تشبه بقوم فهو منهم تا صورت محفوظ نماند معنى محفوظ نميماند . )\r\nشرح جشنهاى رنگين و صحبتهاى نمكين ، شاديها و خوشباشها از راديو شنيده شد و از دور شريك شاديها بوديم .\r\nعلامهء اقبال مردى صاحب كمال و حال است كه در مقام ملاى روميش ميدانند در جواب نطق حكمران كل سند شاه در ضمن فرمايشات به شعرى از وى اشاره فرمودند :\r\n وحدت افكار و كردار آفرين * تا شوى اندر جهان صاحب نگين \r\n\r\nرژهء بانوان\r\nاز تشريفات پاكستان اين يكى را در برنامهء لندن و امريكا نداشتيم .\r\n كتاب شعر توقاآنى ار به جوى درافتد * ز آب يكدوقدم بيشتر رود به روانى \r\nنميدانم اين رژه با آيهء قرآن چگونه راست ميآيد  وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى  « 2 » .\r\nزن در پشت صفوف براى پرستارى وارد ميدان شده است و نخست بار در روسيه بىبند و بار در محاربه شركت كرده است رانندهء طياره‌اى كه بمب بسلطنت‌آباد انداخت زن بود .\r\nاز كشيدن زن زير اسلحه بوى صلح نمىآيد « 3 » و چون تعميم يافت بر قوت نمىافزايد ( بلكه ضعف مىآورد ) فقط در آتيه تدارك زايشگاه و كودكستان در اردوها لازم مىآيد « 4 » باز خوب است كه اقلا لباس نظامى زنان پاكستان زينت\r\n\r\n\r\n","description":"","footnote":"\r\n( 1 ) - كلمهء جامع امروز فرياد برگرديم بسوى خداست . اين فرياد را از واشينگتن ، لندن و از بالاى هواى آزاد سويس ( كو ) و اينك از كراچى مىشنويم خداوند توفيق ارزانى دارد كه از دل فرياد كنيم و از دل قبول بلكه اين راه كج كه در قرون اخير پيموده‌اند به استقامت بپيوندد انشاء اللّه درد را شناخته‌ايم درمان را يافته‌ايم ميگوئيم و همان معايب را به تقليد پى ميكنيم ( سفر مكه صفحهء 131 )\r\n خلق را تقليدشان بر باد داد * اى دوصد لعنت بر اين تقليد باد \r\n( 2 ) - سورة الاحزاب آيهء 33\r\n( 3 ) - جنك تروا بر سر ناموس شد .\r\n( 4 ) - من نميدانم در اردو چه اثر خواهد داشت يا هم در ميدان مشق چون گفته شود خانم فرمانده زائيمان دارند و 15 روز از حضور ممنوعند .\r\n","page_name":" 472 ","page_number":504},
  {"content":"\r\n\r\nشرعى را مگر موى سر « 1 » پوشانده است . رژهء دخترهاى خودمان ( دوشيزگان ) كنار خيابانها در تشريفات ميهمانان محترم يا ميدان جلاليه در لباس قباحت عارى از حكمت و مقدمهء فضاحت است زندگى خانوادگى به اين طريق معدوم خواهد شد چه صرفه خواهيم برد معلوم نيست .\r\n\r\nتشويق زبان فارسى\r\nسه هزار روپيه براى طبع كتب فارسى در پاكستان بذل فرمودند كه مستمر همه‌ساله لطف فرمايند .\r\n\r\nخبر مهم\r\nچند روز پس از مراجعت اعليحضرت خبر رسيد كه حكومت هند صد هفتاد و پنج از ثروت نظام دكن را ضبط كرده است از منقول و غير منقول در حقيقت ثروت مرده‌اى را بنفع عموم زنده كرده‌اند . نظام دكن سواى قصور و جواهر ، نقدينهء ( طلا ) هنگفت داشته و در انبارها انباشته نه شخصا استفاده ميكرده است نه دست به بخشش ميگشاده با همهء دستگاه رنگين گذران مسكينى ميكرده است .\r\nاينانند كه پيغمبر فرمود خذ منهم الصدقه آنكه به اختيار ندهد بايد از او گرفت .\r\n آنكس كه بدينار و درم خير نيندوخت * سر عاقبت اندر سر دينار و درم كرد\r\nخواهى متمتع شوى از نعمت دنيا * با خلق كرم كن چو خدا با تو كرم كرد \r\nعيد نوروز 1329 را ديديم دو ماه و نيم هم هست كه وارد 1950 شده‌ايم يك نيمه از مائه‌اى كه در آن هستيم گذشت ، آشفتگى ، اضطراب و بيچارگى به جائى رسيده كه قلم اينجا رسيد و سر بشكست .\r\n\r\n[ وقايع سال 
  ] 1328\r\nنطق شاهانه / اول ارديبهشت / عبور پادشاه افغان براى معالجه / 6 فروردين\r\nافتتاح مجلس مؤسسان / اول ارديبهشت / تصويب آئين‌نامهء سنا / 14 ارديبهشت\r\nخاتمهء مجلس مؤسسان / 20 ارديبهشت / لياقت على خان در تهران / 24 ارديبهشت\r\nحكم دادگاه نسبت بسران توده / 28 ارديبهشت / برگشت املاك دولتى به اعليحضرت / 15 خرداد\r\nشروع ساختمان مقبرهء بوعلى / 17 خرداد / نايب السلطنهء عراق در تهران / 24 خرداد\r\nفرمان انتخابات سنا / 25 خرداد / فرمان انتخابات مجلس سنا / 26 خرداد\r\nعنوان كبيرى براى پهلوى / 31 خرداد / مسافرت نايب السلطنهء عراق بخراسان / اول تير\r\nنيك پى در اثر اختلاس زندانى شد / 16 تير / قرارداد نفت در مجلس / 28 تير\r\nخاتمهء دورهء پانزدهم مجلس / 6 مرداد / ورود ملك عبد اللّه / 6 مرداد\r\nفكر تأسيس شركت براى استخراج نفت / مرداد / خبر تنزل نرخ ليره / 27 شهريور\r\nتقاضاى تابعيت آقا خان / 17 مهر / تحصن دكتر مصدق بدربار / 22 مهر\r\nروضه‌خوانى در مسجد سپهسالار / 7 آبان / قتل هژير در مسجد / 13 آبان\r\nتبعيد دكتر مصدق / آبان / حكومت نظامى در شهر و حومه / 13 آبان\r\nعبور پادشاه افغانستان / 17 آبان / ابطال انتخابات تهران / 19 آبان\r\nورود هواپيماى رئيس جمهور امريكا / 21 آبان / عزيمت ملوكانه بامريكا / صبح 24 آبان\r\nورود به واشينگتن / 25 آبان / خاتمهء برنامهء رسمى پذيرائى در امريكا / 15 آذر\r\nرژهء روز آزادى آذربايجان / 21 آذر / فرم جديد نظام / 9 دى\r\nمراجعت اعليحضرت از امريكا / 12 دى / استعفاى ساعد / 21 دى\r\nافتتاح مجلس شانزدهم و مجلس سنا / 20 بهمن\r\nمجلس سنا تشكيل شده بيست روز در گردش عيد تعطيل كرده‌اند سالى كه نكوست از بهارش پيداست . بخاطرم رسيد كه در برلن بودم بولو نخست‌وزير آلمان شب به اپرا رفته بود در روزنامه نوشتند معلوم مىشود امور مملكت آلمان بقدرى مرتب است كه بولو مجال رفتن\r\n\r\n\r\n","description":"","footnote":"\r\n( 1 ) - به صورت ظاهر هم اگر كلاه ساده بر سر ميداشتند بهتر بود .\r\n","page_name":" 473 ","page_number":505},
  {"content":"\r\n\r\nبه اپرا دارد .\r\nامروز روزى است كه سنا و مجلس شب و روز در تنظيم مملكت و ترميم خرابىها سر از پا نشناسد .\r\nمن نميدانم بين فرمايشات شاه در هرموقع و اين بىعلاقگى را چگونه جمع كنم خصوصا كه در اين‌موقع سخن از تغيير كابينه هم ميرود و شنيده شد كه على منصور مأمور ساختن كابينه شده است يا على ! !\r\nهشتاد سال بآرزو روزگار گذرانديم انتظار روز بهتر كشيديم و هرروز را از روز ديگر بدتر ديديم شمه‌اى از آنچه ديديم نگاشتيم گذاشتيم و گذشتيم و به اين غزل ختم ميكنيم .\r\n محرمى گر ز هواخواهى ميهن دم زد * دست غير آمد و بر سينهء آن محرم زد\r\nشيوهء رند سياسى چه بود در مسلك * شيوه آن است كه بايد همه را برهم زد\r\nرهزنى شيوهء ابليس بد از روز الست * مار خوش‌نقش برانگيخت ره آدم زد\r\nبر زبان لاف هواخواهى آسايش خلق * تيشه بر ريشهء آسايشمان محكم زد\r\nنقش انگشتريت فتنه و ظلم و آشوب * نتوان لاف سليمانى از اين خاتم زد\r\nخرمن عاشق و معشوق بيكباره بسوخت * اندرين آتش بيداد كه بر عالم زد\r\nمهديا آن بت عيار به صد عشوه و ناز * رهزنى بود زبردست و رهت كم‌كم زد \r\n\r\n","description":"","footnote":"","page_name":" 474 ","page_number":506},
  {"content":"\r\n\r\nبسمه تعالى بدعوت و ترغيب جناب آقاى محمود سرشار من سه نوبت در كانون هدايت افكار كه بمديريت جناب معظم له مرتب است صحبت كردم شمه‌اى از آن جمله را ياد مىكنم . با مزيداتى و شايد مكرراتى\r\nعنوان اين بوده است كه در اين آشوب افكار راه عافيت چيست ؟\r\nعلت آشفتگى را بايد ديد تا چاره بدست بيايد . به نظر من علت آشفتگى چهار اشتباه است :\r\n\r\nاشتباه اول\r\nآنكه در غرور برخورد به بعضى قواى طبيعى ، بخار ، الكتريسيته و غيره و سير در آفاق و انفس مستغرق در صورت تصور كردند عقلها زياد شده است لا و اللّه حرص‌ها زياد شده است .\r\nهگل كه در حل معميات سبعه گويد عقلها زياد شده است آخر اقرار مىكند كه بيش از آناكسيماندر نفهميده‌ايم كه گفت حقيقت وجود هيله است ( هيولى « 1 » ) . هيولى آن چيز است كه صورت بدان قائم است ما جز صورت كيفيتى درك نمىكنيم .\r\nابو شكور بلخى ( 336 ) گفت :\r\n تا به جائى رسيد دانش من * كه بدانم همى كه نادانم \r\nاما فخر رازى ( 606 ) گويد :\r\n هفتاد و دو سال فكر كردم شب و روز * معلومم شد كه هيچ معلوم نشد \r\nدر اين تيهو بهواى افكار خواستند تازه‌اى بگويند مذاهب چون علف هرزه از زمين افكار شيفته روئيدن گرفت مبدأ و معاد را طبيعت گرفتند از خدا رو به طلا آوردند توكل و توسل را از دست دادند خواستند عالم را كه بر اسپريتوآليسم « 2 » بنيان دارد و امور غيبى در آن مدخليت تام صرف روى ماديات ماترياليسم « 3 » بسازند منور الفكرهاى تاريك بين جز مادى نديدند و در ميدان نفسانيات دويدند .\r\n وَ قالُوا ما هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ وَ ما لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ  « 4 »\r\nو گفتند نيست مگر زندگى دنيائى ميميريم و زنده مىشويم و نمىميراند ما را مگر دهر و علمى برين ندارند نيست الا تصورى كه مىكنند .\r\nدر سازمان زندگى روى ماترياليسم و استفاده از نعم مادى طريقه‌ها پيش آوردند همه خودپرستى كه بسوسياليسم كمونيسم آنارشيسم و فروع چند انديويدوآليسم « 5 » كلكتيويسم « 6 » سنديكاليسم « 7 » حتى هدنيسم « 8 »\r\nو غيره كشيد\r\n\r\n\r\n","description":"","footnote":"\r\n( 1 ) - افكار امم صفحهء 233\r\n( 2 ) - روحانيت\r\n( 3 ) - ماديت\r\n( 4 ) - سورة الجاثيه آيهء 23\r\n( 5 ) - انفرادى\r\n( 6 ) - دسته‌جمعى\r\n( 7 ) - تضمنى انتصارى\r\n( 8 ) - ول‌انگارى ( هرزگى )\r\n","page_name":" 475 ","page_number":507},
  {"content":"\r\n\r\nحافظ :\r\n كام‌بخشى دوران عمر در عوض دارد * جهد كن كه از عشرت كام خويش بستانى \r\nو مراست\r\n هركه آمد عمارتى نو ساخت * رنگ برزد به زيورش پرداخت\r\nچون موافق نبود با حكمت * اولش برد بود و آخر باخت \r\nپس از خرابيهاى جبران‌ناپذير امروز از هر گوشه فرياد بلند است كه العود احمد برگرديم روى مرام الهى ( صفحهء 305 ) روى رضايت و قناعت توكل و توسل مردمى و ياورى .\r\nافكار امم چاپ دوم در سنهء 1325 بطبع رسيده بود در تابستان 1328 اول نمره از مجلهء تجهيز اخلاقى بر اساس مرام الهى كه از طرف انجمن كودر سويس چاپ مىشود بدست من رسيد ديدم همان راه را رفتن ميخواهند كه من در افكار تعقيب و ترغيب كرده‌ام .\r\n وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  « 1 » حبل اسلام اقوى است و قصد من از اسلام روح اسلام است  لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ وَ لكِنَّ الْبِرَّ مَنْ آمَنَ بِاللَّهِ وَ الْيَوْمِ الْآخِرِ وَ الْمَلائِكَةِ وَ الْكِتابِ وَ النَّبِيِّينَ وَ آتَى الْمالَ عَلى حُبِّهِ ذَوِي الْقُرْبى وَ الْيَتامى وَ الْمَساكِينَ وَ ابْنَ السَّبِيلِ وَ السَّائِلِينَ وَ فِي الرِّقابِ وَ أَقامَ الصَّلاةَ وَ آتَى الزَّكاةَ وَ الْمُوفُونَ بِعَهْدِهِمْ إِذا عاهَدُوا وَ الصَّابِرِينَ فِي الْبَأْساءِ وَ الضَّرَّاءِ وَ حِينَ الْبَأْسِ أُولئِكَ الَّذِينَ صَدَقُوا وَ أُولئِكَ هُمُ الْمُتَّقُونَ .  « 2 » .\r\nخوبى آن نيست كه رو به طرف مشرق يا مغرب كنيد خوبى ايمان بخداست و روز آخر و ملائكه و كتاب و پيغمبران و آنكه بدوستى او مال را بدهند به خويشان و يتيمان و بينوايان و راه - گذران و سائلان و آزاد كردن بندگان ، گذاردن نماز ، دادن زكات و وفاى به عهد چون عهد كرده باشند و صبر كردن در سختيها و شدايد و در شدت ايشانند كه راست گفتند و ايشانند پرهيزكار . اينست حقيقت دموكراسى از طريق مقتضيات امروزه .\r\n\r\nاشتباه دوم\r\nدر غفلت از طبع و اخلاق بشر ناراضىهائى از وضعيت خود گوشه‌اى نشسته بشرى به طبع خود تصور نموده و روى آرزوهاى خود دستورى براى زندگى و معاش آن بشر خيالى نوشتند ، قبل از همه افلاطون ، هيچ بخاطر نياوردند كه اين آقاى بشر كه به صورت چهار رنگ است سياه سفيد سرخ و زرد به سيرت صد رنك است كه آنها را در دو صف مىشود قرار داد .\r\nاقليت : عاقل ، عادل ، فعال ، قانع ، بذال ، زيرك ، دلير ، سخى ، رفيق ، امين ، مصلح و و و .\r\nاكثريت : كاهل ، جاهل ، تنبل ، ظالم ، حريص ، لئيم ، مسرف ، تن‌پرور ، ابله ، دزد ، طرار ، چاقوكش ، قمارباز ، عرق‌خور ، ترياك‌كش و و و .\r\nدر بهار 1328 جمعى جوانان خواستند از كوه دماوند بالا بروند اكثر در اوايل واماندند چند نفرى بدرجات بالا رفتند كسى نزديك قله نرسيد اين است استطاعت بدنى ما . از صد شاگرد كه به مدرسه ميروند در تحت يك اسلوب درس ميخوانند ندرت دارد كه يكى نمرهء 20 بگيرد عده‌اى باصطلاح رفوزه مىشوند اين است استعداد دماغى ما .\r\nحكمت بالغه اين‌طور خواسته است كه اگر اختلاف طباع نبود امور اجتماعى راست نمىآمد در قوم هم عطار لازم است هم كناس .\r\nاگر بشر همه لقمان و سليمان بودند حكومت لازم نبود امور عالم هم تمشيت نميافت اختلافات عين حكمت است ، تقسيم كار در تلاش روزى .\r\nسعدى در بوستان گويد در قحطى دوستى را ديدم كه از او بر استخوان پوستى مانده بود گفتم : «\r\n ترا هست بط را ز طوفان چه باك \r\n» گفت :\r\n من از بىنوائى نيم روى زرد * غم بىنوايان رخم زرد كرد \r\n\r\n\r\n","description":"","footnote":"\r\n( 1 ) - سورهء آل عمران آيهء 103\r\n( 2 ) - سورة البقره آيهء 177 .\r\n","page_name":" 476 ","page_number":508},
  {"content":"\r\n\r\nباز گويد آتش به بغداد افتاد .\r\n يكى شكر كرد اندر آن حال زود * كه دكان ما را زيانى نبود \r\nاگر درصد پنج نفر از قسم اولند نود و پنج نفر از قسم ديگرند .\r\nحكايت - به زمان بهرام قوم فيوج شكايت كردند فردوسى از زبان ايشان گويد .\r\n به آواز رامشگران مى خورند * چو ما مردمان را به كس نشمرند \r\nبهرام به هريك گاوى و خرى داد كه زراعت كنند .\r\n بهريك يكى گاو داد و خرى * ز لورى همى ساخت برزگرى \r\nسر سال بهرام پژمرده و دلتنگشان ديد .\r\n به دو گفت شاه اين نه كار تو بود * پراكندن تخم و كشت و درود\r\nبخر بايد اكنون بنه برنهيد * بسازيد رود و بريشم تنيد \r\nبعض طوايف هم از طبع مدنى بوده‌اند بعضى در وحشت مانده بعضى در اصطكاك با تمدن از بين رفته‌اند در بحبوحهء تمدن طايفهء پاسياه در امريكا هنوز به دأب خود چادر نشينند صفحهء 471 .\r\nجماعتى بربرى رانده از افغانستان به تهران آمدند در شهر ويلان بودند پدرم امر كرد آنها را به بالابان بردم كه تيول ما بود مقدارى پارچه تهيه كردم كه آنها را بپوشانم چون در محل حاضر شدند و ديدند كه بايد به زراعت بپردازند فرار كردند . ملا گويد :\r\n هركسى را بهر كارى ساختند * ميل آن را در دلش انداختند \r\nروز آفتابى در برلن كم است و چون به تعطيل بيفتد غنيمت است مردم شهر به تفرج - گاههاى بيرون هجوم مىآورند از صبح تا عصر به محلى ميروند و براى شام همه ميخواهند برگردند ادارهء راه‌آهنها در اين روزها ترن مخصوص زياد مىكند بطورىكه مزاحم ترنهاى رسمى نباشد . در يكى از تفرجگاههاى دور از شهر جماعتى جمع شده بودند در موقع مراجعت در ايستگاه معطل شدند دماغها تر و كله‌ها خشك دست به عربده گذاردند ، در دهات خط راه حفاظت ندارد مردم روى خط آهن ازدحام داشتند مستحفظ ايستگاه فرياد كرد كه از خط بيرون شويد موقع ترن چيزى است كه اينجا نگاه نميدارد دشنامش دادند التماس كرد سخط گفتن آغاز كردند در اضطرار خواست فانوس سرخى كه داشت و ايما به خطر است ببرد جلو ايستگاه بياويزد گفتند خيال فرار دارد بر سرش ريختند و فانوس را شكستند بيچاره با حال آزرده دويد و فرياد كرد شوفر نشيند و همچنان مىآمد هياهو شنيد بخار را خواباند و ليكن دير بود هفتصد نفر زير ترن رفتند و زخمى و تلف شدند اين است روحيهء جماعت .\r\n\r\nاشتباه سوم\r\nخوشى را در مال دنيا دانستند و گفتند ثروت زادهء بازوى كار است .\r\nانسان سه سرمايه با خود مىآورد فكر ، اراده و استطاعت . فكر براى پيدا كردن راه ، اراده براى عمل كردن فكر و استطاعت براى انجام و اين سه سرمايه در هر فردى به كمال نيت درجات دارد چنان كه گفتيم .\r\nشرح حال سيمنس را در صفحهء 16 ياد كرده‌ام فكر با كمك علم از سيمنس بود سرمايه و افزار از هالسكه بازوى كار از كارگران پس مولد ثروت در مرحلهء اولى علم است سپس فكر آنگاه سرمايه كه تدارك افزار كنند آخر بازوى كار در مرحلهء پنجم .\r\n\r\nزمان بجاى سرمايه « 1 »\r\nحاجى محمد حسن كمپانى در به دو امر فكرش به آنجا ميرسد كه خرازى بفروشد سرمايه نداشت بر طبقى كه به گردن مىآويخته است و دور مى - گشته به مداومت و قناعت اندك سرمايه بدست مىآورد مشغول تجارت مىشود كارش بدانجا كشيد كه اول ثروتمند شد .\r\nراكفلر در امريكا بدوش نفت بدرب خانه‌ها ميبرد و پيمانه پيمانه ميفروخت به مداومت و فكر رسا\r\n\r\n\r\n","description":"","footnote":"\r\n( 1 ) - افكار امم صفحهء 188\r\n","page_name":" 477 ","page_number":509},
  {"content":"\r\n\r\nآخر پادشاه نفت شد ( صفحهء 121 )\r\nحوصله قناعت و مداومت هم از سرمايه‌ها است .\r\n\r\nمرامهاى قديم\r\nموسى بيشتر نظر به دنيا داشت ( افكار امم صفحهء 66 ) در مصر زنان بنىاسرائيل را گفت طلا و نقره از زنان قبطى عاريه كنند برداشتند و فرار كردند .\r\nبودا صرف بعالم ديگر متوجه بود و از دنيا بيزار ، ظهور بشر و گرفتارى به اين شور و شر را مجازات اعمال اسبق مىدانست بعقيدهء خودمان تخلف آدم از فرمان . بقول حافظ :\r\n من ملك بودم و فردوس برين جايم بود * آدم آورد در اين دير خراب آبادم \r\nگويد بايد روح را به رياضات اخلاقى و كف نفس منزه كرد تا سزاوار عود بعالم نيروانا شويم ( افكار امم صفحهء 12 )\r\nگناه را ده رقم شمرده است :\r\nسه‌رقم راجع به بدن : قتل ، دزدى و زنا .\r\nچهار رقم راجع به زبان : دروغ ، تهمت ، غيبت و استهزاء .\r\nسه رقم راجع به دل : طمع ، خدعه و حسد .\r\nعيسى ترويج تورات مىكرد به مهربانى محبت و قناعت نصيحت گويد اگر كسى مدعى قباى تو شد عبات را هم بده ( ندهد مىبرند ) .\r\nانديشه مداريد كه چه خوريد چه آشاميد و چه پوشيد مرغان نه ميكارند نه ميدروند نه ذخيره مىكنند پدر آسمان شما آنها را مىپرورد .\r\nمحمد ( ص ) ميانه را گرفت ( امر بين امرين )  وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا وَ أَحْسِنْ كَما أَحْسَنَ اللَّهُ إِلَيْكَ وَ لا تَبْغِ الْفَسادَ فِي الْأَرْضِ إِنَّ اللَّهَ . لا يُحِبُّ الْمُفْسِدِينَ  « 1 »\r\nدرياب از آنچه خدا به تو داد سراى آخرت را فراموش مكن بهرهء خود را از دنيا و نيكى كن چنان كه خدا با تو نيكى كرد و مجوى فساد را در روى زمين . « 2 »\r\n\r\nدستور افلاطون\r\nافلاطون تجديد ثروت خواست و آنكه كارمند دولت نه دارائى داشته باشد نه تشكيل خانواده بدهد براى حفظ نسل در سال جشنها بيارايند مرد و زن از 20 ساله الى 50 ساله هركه بهم بپردازند اطفال را آنچه ضعيف باشد تلف كنند قوى را بپرورانند « 3 » .\r\nكى مىداند كه ضعيف قوى نشود و قوى ضعيف ، زراعت منحصرا شغل بندگان باشد ( قبول عبوديت ) تجارت كار غرباء كه بيست سال بيشتر حق زيست در هلاد ندارند .\r\nبقول خودش مگر گروهى از ذوات لاهوتى ( ايده ) به زمين بيايند و آن دستور را عملى كنند ذوات ناسوتى آن دستور را نپسنديدند و قبول نيافت .\r\nمرام مجنون را هم بقول سعدى ياد كنيم :\r\n مجنون عشق را دگر امروز حالت است * كاسلام دين ليلى و باقى ضلالت است \r\n\r\nنداى آزادى\r\nدر حكمت روزبروز برخوردى ميشد پاپ جدا ممانعت ميكرد در سنهء 1198 اينوسانت سوم تدريس حكمت را در دار الفنون پاريس منع كرد گاليله كه گفت زمين متحرك است دچار شكنجه شد معروف است كه در حين توبه آهسته مىگفت و به پا اشاره مىكرد كه تو متحركى .\r\nكوپرنيك كه آفتاب را بجاى زمين نهاده گفت زمين دور آفتاب مىگردد لرزه بكرسى پاپ\r\n\r\n\r\n","description":"","footnote":"\r\n( 1 ) - سورة القصص آيهء 77\r\n( 2 ) - قول دنى سورا صفحهء 307\r\n( 3 ) - مرد و زن از 14 سالگى و گاهى زودتر بالغ مىشوند .\r\n","page_name":" 478 ","page_number":510},
  {"content":"\r\n\r\nافتاد . اسلام تشويق مىكند در حديث است . طلب العلم فريضة على كل مسلم و مسلمة پىجوئى علم واجب است بر هر مسلمانى مرد و زن و باز اطلبوا العلم و لو بالصين بجوئيد علم را اگر چه در چين  سِيرُوا فِي الْأَرْضِ فَانْظُرُوا كَيْفَ بَدَأَ الْخَلْقَ  « 1 » بگرديد در زمين و ببينيد چگونه تازه آورد آفرينش را ( راه همهء اكتشافات ) .\r\nاصول مذهب كاتوليك كه بنام عيسى ساخته‌اند با پيشرفتى كه در علم مىشد نمىساخت ( تثليث ) اگرچه هاتف گويد :\r\n سه نگردد بريشم ار او را * پرنيان خوانى و حرير و پرند \r\nاو كاريستى كه نان و شراب گوشت و خون عيسى است و صرف نان و شراب در اعياد به اين نيت ( منع مانى از شراب گواهى است كه عيسى شراب نميخورده است )\r\nبرداشتن استخوان ميت ( مقدسين ) بجاى حرز خريد ثواب و فروش گناه كه آخر به طرح و و اجبار كشيد و سب پرتست لوتر شد و بسيار آداب سخيف ديگر اهل علم و فضل را به فرياد آورد و از قيد رسومات كاتوليكى آزادى خواستند جهال اين آزادى را به مذهب چسباندند كه در ملاهى و مناهى دست باز داشته باشند . صائب تبريزى گويد :\r\n لاف آزادى در اين بستان مزن زيرا كه من * همچو سرو آزادگان را پاى در گل يافتم \r\nدر انقلاب فرانسه منكر الوهيت شدند ناپلئون كه پاپ را مقهور كرده بود گفتند اصولا اين اساس را ازميان بردار گفت بهترى ندارم بجاى آن بگذارم اين بشر بدون مذهبى متكى به غيب اداره نمىشود .\r\nباز از علل تزلزل كرسى پاپ مداخلهء كلى در اجراء بود و دعوى خلافت و انا و لا غيرى .\r\nاينجا هم قرآن رعايت حدود ثلثه را كرده است .  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  « 2 » اطاعت كنيد خدا رسول و فرمانداران خودتان را خدا قانونگذار رسول قاضى صاحب امر مجرى ( افكار 15 و 172 )\r\n\r\nحكومت\r\nحكومت همه‌وقت و هرجا به حكم طبيعت بصور مختلف از سه عضو تشكيل مىشده است علماى روحانى كه راه مىنموده‌اند ( قانون ) ، گروهى كه بقانون حكومت مىكردند ( قضات ) و گروهى كه اجرا مىكرده‌اند و نظم را برقرار مىداشته‌اند ( امنيه ) هروقت اين سه عامل بوظيفه عمل كرده‌اند امور قوم به انتظام بوده رو به تعالى نهاده‌اند و الا نظم مختل شده كار به هرج و مرج كشيده است قدرتى از نو روى كار آمده است و انتظام را برقرار كرده است .\r\nخوى جهان‌گيرى صاحبان اقتدار و هوس اقتدار يافتن آرزومندان بر كنار سبب تحولات و انقلابات بوده است و هست در هر دوره به وسايلى و تشويقاتى .\r\nانقلابات بوده است و هست در هر دوره به وسايلى و تشويقاتى .\r\nانقلابات صد نود رشك و رقابت بر سر ثروت و مكنت بوده است ، صاحبان قدرت و عدت به نهيب تيغ خواسته‌اند به مكنت و ثروت برسند ، آرزومندان مستمند به فريب بىنوايان كه هم تدبيرى است قاطع به تحريك حس رقابت و توليد نفاق و عداوت از راه سخنورى و نوحه‌گرى پيشوايان به نوائى ميرسند و كلاه مستمندان پس معركه مىماند .\r\n وَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ  « 3 » آرزو ميكنيد آنچه را كه خدا بدان برترى داد بعض شما را بر بعضى ايمان را متزلزل كردند و طبقات را از بين بردن خواستند و ما دوصف برشمرديم و طبقات امرى است طبيعى و ناگزير ، قوم را سرى بايد كه در تمشيت مصالح مشترك و حفظ نظم و امنيت بكوشد جماعت را ميرسد كه رفع نقائص و تعدى را بخواهند و تن به ظلم در ندهند و اين مقصود سابق بتوسط روحانيون انجام مىگرفت حال بتوسط مجلس شوراى ملى و عيب\r\n\r\n\r\n","description":"","footnote":"\r\n( 1 ) - سورة العنكبوت آيهء 19\r\n( 2 ) - سورة النساء آيهء 59\r\n( 3 ) - سورة النساء آيهء 32\r\n","page_name":" 479 ","page_number":511},
  {"content":"\r\n\r\nدر اخلاق عامه و تشتت منافع است متأسفانه يكى از ظلم منتفع است يكى از عدل يكى نظم ميخواهد يكى بازار آشفته .\r\n\r\nظهور دموكراسى\r\nدر مقابل دستور ليكورك در اسپارت كه آشفته‌تر از دستور افلاطون بوده و سرمشق مزدكى ، سولون حكيم ( 640 - 558 قم « 1 » ) از هفت دانشمند زمان دستورى براى مردم آتن نگاشت و قوم را در ديدن مصلحت جمهور شركت داد .\r\nپريكلس ( 459 قم ) آن دستور را مجرى كرد ( دمس به يونانى مردم است )\r\nغلام و بنده حقوق آزادگان يافتند ، مردان 20 ساله حق رأى داشتند ، خدمت لشگرى دو سال برقرار شد ، مردم به نسبت پرداخت ماليات به چهار طبقه منقسم شدند ، اخلاق معتبر گشت ، غربا از حقوق بوميان محروم ماندند نه‌چنان بود كه خواص تحت الشعاع عوام واقع شوند مراتب را محفوظ داشتند .\r\nآتن يا خود يونان شهرى محقر و ولايتى محدود بود ، نه مملكتى بوسعت ممالك امروز ، نه اين جمعيت متشتت ، نه اين سياست پيچيدهء گره در گره ، نه اين تجارت عالم‌گير ، نه اين اندازه موجبات حسد و رقابت .\r\nبراى گنجاندن آن دموكراسى به وضعيت كنونى مجلسين ملى و سنا را برقرار كردند كه از زمان روميان سابقه دارد تا امور با شور كارآگاهان ملت جريان يابد .\r\nتجاوز اهل حل و عقد از حدود اعتدال بلواى كبير فرانسه را پيش آورد و در دورهء هرج و مرج آواز آزادى مساوات و برادرى بلند شد و روى اين سه حرف توخالى حرفهاى تازه غالب غير قابل اجرا و بيرون از حدود اعتدال پيدا شد .\r\nدموكراسى كشيد به سوسياليسم و كمونيسم « 2 » و مذهب رفت روى ماترياليسم ( ماده‌پرستى ) پيغمبر فرمود : اخوف ما اخاف على امتى ان يكثر لهم المال فتحاسدون و تقاتلون بيمناك‌ترين انديشه كه براى امت خود دارم اين است كه مال ايشان زياد شود حسد ببرند و قتال كنند .\r\nدر روايت است كه پيغمبر ص فرمود : هر آينه خواهد آمد براى مردم زمانى كه سالم نمىماند براى دين‌دارى دين او مگر آنكه فرار كند از كوهى به كوهى يا از سوراخى به سوراخى چون روباه با بچه‌هاش .\r\nحدود دموكراسى مدلول لا يؤمن احدكم حتى يحب لاخيه المؤمن ما يحب لنفسه است يعنى ايمان نياورده است هيچ‌يك از شما مگر اينكه بخواهد از برادر مؤمنش آنچه را كه براى خودش ميخواهد و در حديث است من اصبح لا يهتم بامور المسلمين فليس بمسلم آنكه صبح برخيزد و در فكر اهتمام در امور مسلمين نباشد مسلم نيست رفتن دنبال حرفه و هنرى كه طرف حاجت است همان اهتمام است .\r\nمقصود و مقصد در حدود معقول و ميسر قابل ستايش است اغراض كورى و كرى آورده است طريق ليكورگ « 3 » دستور افلاطون ، اوتوپى « 4 » موروس « 5 » ، اتلانتيس « 6 » بيكن « 7 » ، آفتاب « 8 » كامپانلا « 9 » ،\r\n\r\n\r\n","description":"","footnote":"\r\n( 1 ) - قبل از مسيح\r\n( 2 ) - كمون هرچيزى است كه جماعتى در آن شركت داشته باشند اصطلاحا اشتراك مردم حوزه‌اى است در تمشيت امور خودشان طريقه‌اى كه در بلواى فرانسه كانون ظهور فساد روى كارآمد كمون بلديه را ميگفتند افكار صفحهء 168 و 385\r\n( 3 ) -  Lycurgue \r\n( 4 ) -  Utopie \r\n( 5 ) -  Morus \r\n( 6 ) -  Atlantis \r\n( 7 ) -  Bacon \r\n( 8 ) -  Cite du soleil \r\n( 9 ) -  Campanella \r\n","page_name":" 480 ","page_number":512},
  {"content":"\r\n\r\nاستبداد ماكياول درهم رفته است و افكار در اين گرداب سرگردان است .\r\nامروز مجالس در اقطار عالم داير است و سعى دارند مفهوم معقولى براى دموكراسى بدست بياورند مگر از طريق فساد برگشته بصراط مستقيم حق و عدالت برسند .\r\n\r\nاشتباه چهارم\r\nغفلت دارند از اينكه ثروتى كه امروز در فرنگ جمع شده است ثمرهء بازو و كار نيست از دولت افزار است كه يك چرخ‌كار هزار بازو مىكند و در اقطار كره هرجا بازوى كار را از كار انداخت ملل غافل بتدريج بيدار شدند تهيه چرخ كردند و هرجا مقدارى از حاجات خودشان را خود تدارك مىكنند بازار فروش اروپا روزبروز كاسد مىشود فرياد كارگر از آنرو بلند است و از اطراف شاخه و برگى بر آن بسته‌اند .\r\nبالفرض چنان كه ميخواهند و تصور مىكنند بهبودى حاصل مىشود اموالى كه امروز در دست مردم زبردست است تقسيم كردند « 1 » چه خواهد شد بقول سعدى :\r\n اگر گنجى كنى بر عاميان بخش * رسد هر بينوائى را برنجى \r\nدر شصت سال قبل آقا محمد جوادى بود بزاز خانمها به بازار نميرفتند بزازى را به خانه‌ها مىآوردند از صد توپ قماش هشتاد توپش ولايتى بود مخمل كاشان ، زرى اصفهان ، شال كرمان ، تافتهء يزد اليجه ، قدك ، صوف ، دارائى تاچيت بروجردى همهء اينها از بين رفت منسوجات خارجه جاى آنها را گرفت و عده‌اى از مردم ما بيكار شدند امروز ورق در كار است برميگردد خواه در فرنگ سرمايه بدست اشخاص باشد خواه دست جماعات و كارى كه از اشخاص صاحب شامه ساخته است از جماعت با اختلافات سلق و افكار ساخته نيست .\r\nممالك اروپا بعضى نان كم دارند بعضى زياد آنان كه كم دارند بايد از صادرات و واردات جبران كنند نان انگليس را زلاند جديد ميدهد اگر برادرى حقيقتى دارد بايد آنان كه نان بكفايت دارند صادرات را به آنان كه كم دارند باز گذارند نه در حرص صادرات رعيت را در فشار بگذارند و تجهيز جنگ ببينند .\r\n بر لبت صلح و در دلت جنگ است * پاى اين صلح تا ابد لنگ است \r\nجنگ دموكراتها را ديديم بوئى از صلح نمىشنويم دموكرات يا سوسياليست را چه به تجهيز ، پس دروغ مىگوئيم و چراغ دروغ را فروغ نيست همه برادرند و مهياى برادركشى و در ته دل جهانگيرى .\r\n كلنا فى الوجود نقصد صيد * انما الاختلاف فى الشبكات \r\n\r\nجنجال آقايان سوسياليست و كمونيست\r\nمنكر نيستيم كه سرسفرهء طبيعت : نبات ، حيوان ، خصوص ناطق را سهمى است متأسفانه طبيعت جابر است اگر نبات و حيوان هم زبان داشتند فرياد شكايتشان بلند بود . گياه‌هاى خرد در سايهء درختهاى تنومند ناله مىكردند كه اين جابران منع آفتاب از ما ميكنند . مرال و غزال زبان شكايت مىگشودند كه پلنگ و گرگ بچه‌حق ما را مىدرند بقول لره زور - دار بىزور را خورد . شأن انسان ايجاد اعتدال است نه برهم زدن طبيعت . انسان كه خودش را اشرف ميداند گرفتار اخلاق و استطاعت خودش است همه را آرزو در دل و پاى لياقت در گل و محال عقل است كه خردمندان بميرند و بىخردان جاى ايشان گيرند .\r\n\r\nتأسى به يونانيان اسبق\r\nبالجمله در تعقيب اقوال سابقين طرح‌هائى ريخته‌اند مگر آنكه زشت و زيبا را آميخته‌اند بيختنى بايد تا صحيح از سقيم و حق از باطل جدا شود .\r\nلوئى بلان « 2 » در فرانسه و لاسال « 3 » در آلمان پيشرو صاحبان افكار انقلابيند .\r\n\r\n\r\n","description":"","footnote":"\r\n( 1 ) - ما منكر ثروتهائى هستيم كه از راه غير مشروع بدست آمده باشد .\r\n( 2 ) -  Blanc \r\n( 3 ) -  Lassalle \r\n","page_name":" 481 ","page_number":513},
  {"content":"\r\n\r\nبه مذهب بىعنايتند و خود را از پيروان سن سيمون ( از منسوبان عيسى ) مىدانند .\r\nكابه « 1 » ( 1800 بم « 2 » ) بر اصول اوتوپى موروس دستورى نوشت معروف به مسافرت ايكارى « 3 » ويتلينگ « 4 » معتقد است كه قوم در اختيار سه نفر فيلسوف اداره شود ( سفسطه‌باف‌ها پوست از سر آن فيلسوفها خواهند كند . )\r\nپس از جنگ 1914 در ايتاليا فاشيسم و در آلمان نازيسم دو طريق اداره بر اصول ( ايردانتا ) هم نژادى روى كار آمد در روسيه بلشويسم ( كمونيسم ) كه اوضاع را زير و رو ميخواهد .\r\nكمونيست بر آن است كه وضعيت اسبق را بايد خراب كرد و دنيا را روى اصل مساوات آباد نمود خرابى را ديديم آبادى را پنهان مىكنند از كيفيات آن مطلع نيستيم مىگويند بهشتى ساخته‌ايم و درب بهشت را سخت بسته‌اند .\r\n تو بر آنستى طريقى جسته‌اى * گرد ظلم از روى ملت شسته‌اى\r\nعاشقم من بر چنين فكر عميق * ليك بايد در عمل ديد اى رفيق \r\nآنچه مىشنويم و در سفارت شوروى مىبينيم زندگى اعيان شوروى دورو دارد .\r\n زاهدان كاين جلوه در محراب و منبر ميكنند * چون بخلوت ميروند آنكار ديگر ميكنند \r\nچرا سفارت بدأب سوسياليستى جلوه نمىكند كه ديگران هم اقتباس كنند و رسوم ديگران را مرعى ميدارند و تجمل را روا نميدانيم . اپراى مسكو بخرج كى اداره مىشود ؟ براى تفنن كى ؟ كشاورزان يا كارگران سياه‌چالهاى معادن چه استفاده دارند .\r\nهمه از ديكتاتورى شكايت دارند و جز ديكتاتورى نه در كار است نه به كار ، آنچه مىبينيم سلطنتى جمهورى كمونيستى همه ديكتاتورى است يك نفر سر جماعت را مىپيچاند .\r\nبين كارل ماركس « 5 » و باكونين « 6 » برسر ديكتاتورى اختلاف افتاد كه او ديكتاتورى ميخواست و اين منكر بود ( لوئى 14 هم جز ديكتاتورى نميخواست ) .\r\nدر هايد پارك لندن قدم ميزدم دو كرسى بفاصله نهاده بود و دو كس بالاى آنها نطق ميكردند نطق هردو در اين بود كه آن رفيق دروغ ميگويد و هردو راست مىگفتند .\r\nدر همهء مسالك قصد اين است كه در حد امكان همه در رفاه باشند حد رفاه كجا است محل نزاع است .\r\nطفلى پشيزى گم كرده بود زارى مىكرد كسى پشيزى به دو داد بيشتر گريستن گرفت پرسيدند ديگر چرا مىگريى ؟ گفت اگر پشيزم را گم نكرده بودم حال دو پشيز داشتم .\r\n گر عوض گشته است طبع اين بشر * من ندارم زين عوض گشتن خبر \r\nافراديون طرفدار انديويد و آليسمند كه مىشود آنها را اعتدالى گفت به دست باز افراد معتقدند كريم خان زند گفت رها كن خودش بگيرد خودش بخورد . فقط رفع موانع را ميخواهند ، خدمت نظام تكلف مدرسه و گمرك را مخل آزادى افرادى مىدانند و هردو تا درجه‌اى ضرورت دارد . دولت‌هاى سوسياليستى بيش از همه‌وقت در تجهيز مىكوشند .\r\nافراديون ( سوسياليست و كمونيست ) به چند گروه منقسمند و بين ايشان در مسائل ذيل اختلاف است .\r\nتسهيم منافع به نسبت لياقت و كاردانى .\r\nرد و قبول مذهب و نكاح يا نكاح اختيارى .\r\nارث كليه ممنوع باشد مطلقا يا از وسايل كار .\r\nمداخله و عدم مداخله دولت در اجتماعات حرفتى .\r\nاز بين بردن مالكيت كلا يا بعضا .\r\n\r\n\r\n","description":"","footnote":"\r\n( 1 ) -  Cabet \r\n( 2 ) - بعد از مسيح\r\n( 3 ) -  Le Voyage en icarie \r\n( 4 ) -  Weitling \r\n( 5 ) -  Karl Marx \r\n( 6 ) -  Bakunin \r\n","page_name":" 482 ","page_number":514},
  {"content":"\r\n\r\nاينكه كار در مقابل اجرت باشد يا تسهيم محصول .\r\nتمركز يا تفرق سانترالى يا فدرالى ( گروه‌هاى مستقل )\r\nكارل ماكس كتابى بعنوان سرمايه روى آن اصل كه ثروت مولد از بازوى كار است نوشت ( اشتباه دوم ) ميگويند كه بهتر به درد برخورده است . انگلس « 1 » شاگرد او متممى نگاشت و فلفل مرام را افزود فلفل سرخ مزيد كرد « 2 » لنين و تروتسكى از پيروان كارل را از ايتاليا بيرون كردند ( صفحهء 297 ) گيوم دوم ترن مخصوص به اختيار آنها گذارد به روسيه رفتند چون شكست بروس افتاد استفاده نموده عنان دولت را بدست آوردند و به اجراى مرام پرداختند تا لنين حيات داشت درب بر مراوده باز بود پس از او بين تروتسكى و استالين اختلاف افتاد .\r\nتروتسكى معتقد بود ترتيبى در كار داده شود آبرومند از هرجا بيايند ببينند اقتباس كنند او را از روسيه عذر خواستند و ترتيبى اختيار كردند كه در پرده نگاهداشته از پشت پرده به ترغيب و تطميع ملل را دعوت ميكنند نفاق و شقاق روزبروز بالا مىگيرد و صحبت از بمب اتمى مىرود و همه مدعيند كه دموكراتيم . خدا سولون حكيم را بيامرزد كه اين تخم لغ را در دهنها شكست ملل طبقاتى بين خود اختيار كرده بودند و شكايت‌هاى امروز را نداشتند و پيروان او را انصاف بدهد كه در حدود اعتدال بمانند .\r\nفوريه « 3 » به فالانستر « 4 » معتقد بود ، حوزه‌هاى مركب از 300 الى 400 خانوار كه باشتراك معيشت كنند ( طبخ مشترك ) اتحاد سليقه و پسند ميخواهد و در بشر نيست .\r\nبلان معتقد است كه حوزه‌هاى اجتماعى به ارادهء جماعت اداره شود بدون مداخلهء دولت ( عملى نيست ) رأيى هم هست كه حوزه‌هاى اجتماعى را بدوا دولت تشكيل بدهد بتدريج سر خود بگذارد .\r\nلاسال تقسيم منافع را دون عدالت ميداند ، سرمايه براى تأسيس مؤسسات از دولت ميخواهد معلوم نيست دولت در اصول سوسياليستى چه مفهوم دارد .\r\nدر پارلمان كارگران پس از انقلاب 1848 در عمارت لوكزامبورگ در دورهء حكومت موقت برياست بلان قرار شد وزارت پيشرفت ( پروگره ) تشكيل گردد تدارك كار ببيند راه‌آهن و معادن را براى دولت بخرند بيمه را در ادارهء دولتى تمركز بدهند بانك فرانسه را دولتى كنند و با اين سرمايه شركتهاى صنعتى و فلاحتى تشكيل بدهند .\r\nنظر همه در رعايت كارگر كارخانه‌ها بود ، شاگردان تعميم دادند و تجاوز كردند .\r\n\r\nمجمع بين المللى كارگران\r\nدر انترناسيونال 1871 كار به تشتت و افتراق كشيد كابه و ويتلينگ گمان داشتند كه با مؤسسات سوسياليستى افراد زندگى بهشتى خواهند داشت با بف « 5 » و اون « 6 » گفتند كمونيستى زندگى مادى ناهموارى فراهم خواهد آورد ملت در روحيات رو بانحطاط خواهد گذارد ( زندگى تن - پرورى تنها نيست ) .\r\nبابف و اون معتقد بودند پايهء زندگى بر فلاحت باشد ( ژان ژاك روسو ) افزار به قدر حاجت مبرم در كار داشت شهرهاى بزرگ را بايد از بين برد كه كانون فساد و امراضند معيشت را بايد ساده كرد تا تعميم ميسر گردد . ( حرفها حسابى است )\r\nبلى ! منشاء دزدى ، حيزى ، هرزه‌گرى و كل مفاسد شهر بزرگ است حالا كه شهر را نميشود كوچك كرد بايد هرزه‌گرد را متفرق كرد و راه فحشا را بست .\r\nتظاهرات زندگيست كه رشك مىآورد ديوژن ( ديوجانس ) طفلى را ديد كه از مشت خود\r\n\r\n\r\n","description":"","footnote":"\r\n( 1 ) -  Engels \r\n( 2 ) - ماكياول كتابى در استبداد نوشت كه فردريك كبير بران رونوشته است\r\n( 3 ) -  Fourier \r\n( 4 ) -  Phalanstere \r\n( 5 ) -  Babeuf \r\n( 6 ) -  Owen \r\n","page_name":" 483 ","page_number":515},
  {"content":"\r\n\r\nآب مىخورد لاوك بندزدهء خودش را دور انداخت كه زيادى است ، نه ديوژن بايد بودنه قارون .\r\nخير الامور اوسطها .\r\nدر هيچ‌جا نديديم منعى از شرب و قمار در كار باشد كه دو پايهء فساد اخلاقند  يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ  « 1 »\r\nبگو همانا شراب و قمار و بت‌ها و گروبندى پليد است و كار اهرمن ، دورى بجوئيد از آن مگر رستكار شويد . اينجا است كه پاى تقوى لنگ است و بين گروه جنگ .  يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما  « 2 » ميپرسند از تو از خمر و قمار بگو در آن دو گناهى بزرگ است و منافعى براى مردم ، گناه آنها بزرگتر از نفعشان است ، بلى ! طبعا در شراب بجاى خود فايده‌اى هست ليكن نه در خيابانها و على شهود الانظار و بيش از اندازه .\r\nبا قول بابف مىشود زندگى معقولى ايجاد كرد كه نسبتا روى لياقت ، همه سهمى ببرند وسايل و نعمت دنيا باندازه‌اى هست كه هيچكس بىقوت و لباس و مسكن نماند شهر بزرگ از بين برود بيشتر مفاسد رفع مىشود منتها عملى نيست .\r\nمخالفت با مذهب براى قبولاندن اراجيف است و اخلال به نكاح براى از بين بردن علاقهء خانوادگى و در اخلال به نكاح سيويليزاسيون سيفيليزاسيون خواهد شد مگر اينكه بانوان و خواتين محترم هفته‌اى دو نوبت راه مريضخانه پيش گيرند و خويش را در معرض بازرسى قرار بدهند .\r\nحكمت در نكاح حفظ صحت و تشكيل خانواده بود كه پايهء تمدن است غالب حيوانات جفت جفت زندگى مىكنند و خالى از رقابت نيستند ، رقابت طبيعى حيوانات است منتها\r\n جانور دربند آب و رنگ نيست * برسر اين آب و رنگش جنگ نيست \r\nتئودور روزولت براى زنى كه بيست فرزند آورده بود وظيفه مقرر كرد ، رئيس انجمن نسوان شكايت نمود مگر زن براى زائيدن است .\r\nچون نظر در توليد است پوليگامى را بر پولياندرى ترجيح داده‌اند در اسلام به مونوگامى تأكيد شده است .\r\nايمان حافظ تقوى است زليخا پرده بر بت كشيد يوسف متنبه شد .\r\nعدم مداخلهء دولت معنى ندارد اجرائى ناگزير است و دولت جز آن نيست .\r\nمالكيت وارث نباشد سرمايه جمع نميشود ، خريد و فروش از بين مىرود ، اصراف را بايد منع كرد حكومت شوروى كه فئودالى است باز حكومت مركزى دارد همچنين امريكا و سويس .\r\nانتظام امور اين عالم ميسر نيست مگر آنكه يكنفر در رأس اجراء واقع شود تمام آباديها و متأسفانه خرابىها را يكنفران كرده‌اند همچنين تمام انكشافات و اختراعات را .\r\nدرد اينجا است كه در مقابل شجاعت و بيشتر زبان‌آورى خصوص دلسوزى و غمخوارى گروه مستسبع تسليم افكار آن يكنفر مىشوند به آبادى و خرابى ميكشد سنجش و منطق كمتر در كار است غوغائى كه امروز برپا است نتيجهء افكار يكنفران خودخواه است . جاه‌طلب حريص و غافل از عاقبت امور در حرارت پندار و غافل از انعكاس افكار گفتند و كردند و امروز گرفتار اين اضطرارند كه امنيت و آسايش از جهان برداشته شده است . عقلاى مؤيد مصالح عمومى را براى خودنمائى و جلب خاطر گروهى نگفتند .   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   « 3 » و نميگويد از روى هواى نفس ، نيست مگر وحى كه الهام مىشود  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ  « 4 » خدا امر مىكند بعدل و نيكوكارى و دست‌گيرى نزديكان و نهى مىكند از كار زشت و ناروا و دشمنى و بدخواهى پند ميدهد شما را باشد كه پند بگيريد .\r\n\r\n\r\n","description":"","footnote":"\r\n( 1 ) - سورة المائده آيهء 90\r\n( 2 ) - سورة البقره آيهء 219\r\n( 3 ) - سورة النجم آيه‌هاى 3 و 4\r\n( 4 ) - سورة النحل آيهء 90\r\n","page_name":" 484 ","page_number":516},
  {"content":"\r\n\r\nطايفه‌اى هم از سوسياليست‌ها به حد وسط قائلند دولت را برقرار ميخواهند شركت جماعت را در اجراء رد ميكنند افراد را مختار و مسئول اعمال خود ميدانند تعديل ميخواهند : آزادى حرفه ، كمك بدرمانده و تسهيم عادلانه برآنند كه بدون مداخلهء دولت كار به هرج و مرج ميكشد و ضرر ضعفا است مالكيت را روا ميدارند .\r\nبچه‌ها قبول دارند كه كار بزرگان از ايشان ساخته نيست و بچه‌هاى ريشدار ( اگر چه ميتراشند ) اين تنبه را نسبت به بزرگان بالاستعداد حاصل نكرده‌اند .\r\nغوغا برسر خواستن است و آسايش در نخواستن ، رفاهيت به بضاعت نيست به رضايت است و رضايت فرع قناعت است . مراست :\r\n بيشى طلبى مايهء صد رنج بود * در كنج قناعت است اگر گنج بود\r\nخرسند بزى و در قناعت دل نه * خوش باش كه گرده نبود پنج بود \r\nاما تسهيم به نسبت هم از كارهاى دشوار است فرضا يكى را نان و گوشتى و لباس و اطاقى به كفاف دادند . يكى را نظر بهنر مزيدى روا داشتند البته در حد كفاف دون تجمل و گزاف باز در تسهيم به نسبت لياقت اسهام مختلف مىشود و رقابت و رشك باقى است هيچكس به بىلياقتى خود معترف نيست و بمشخص لياقت معترض خواهد بود همان آش است و همان كاسه .\r\n گر از بسيط زمين عقل منعدم گردد * گمان به خود نبرد هيچكس كه نادانم \r\nهمهء سخن از كارگر است ، طبقات ديگر را بايد به خاك سياه نشاند درنتيجه مىبينيم كه حال كارگر بدتر شده است . فراموش ميكنند كه هنر از افزار بود و كاربينان .\r\nهرچه بدهند بايد بخورد هرچه بدهند بايد بپوشد سليقه و اختيار هم نداشته باشد . با اجبار بهشت جهنم مىشود « 1 » .\r\nگوئى تجمل چه لزومى دارد گويم تجمل نباشد نصف كارگر بىكار ميماند .\r\n\r\nاشياء سربخارى\r\nنوشته‌ام كه روزى يكى از آشنايان در شيوهء دماگوژى به من گفت اين اشياء سربخارى چيست ؟ گفتم اجرت يك سلسله كارگر از معدن كار ، زرگر ، نجار ، ميناكار ، قالب‌گير و غيره من وجهى زايد بر مصرف معاش بدستم آمد اين اشياء را خريدم و آن سلسله باجرت رسيدند اگر خريدار نباشد براى چه بسازند و اگر نسازند چه بكنند .\r\nحب زينت سركيسهء ثروتمند را ميگشايد و باحصاء مسلم است كه مال را يكى مياندوزد و يكى نگاه ميدارد يكى پراكنده مىكند . كمتر مالى از پشت سوم بچهارم رسيده است ، چه‌شده است ؟\r\nببهاى تجملات و تفننات رفته است و بين جماعت منتشر شده است بقول فردوسى جهان را چه سازى كه خود ساخته است . روى اين مصلحت در قرآن منع نشده است  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  « 2 » بگو كه حرام كرده است زينتى را كه خدا براى بندگانش برآورده است و خوردنىهاى نيكو را و باز براى آنكه در زينت اسراف نشود و تجمل را اعتبار ندهند امر است كه در مساجد زينت را از خود بردارند  يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ  « 3 » اى فرزندان آدم زينت را در مساجد از خود برداريد .\r\n\r\nسهم و اقبال\r\nدر هيئتى خواندم كه چرا قوهء جاذبه بفكر كپلر نرسيد گوئى سهم نيوتن بود همچنان جيمزوات و قوهء بخار يا گاليله و حركت زمين ، اين‌گونه برخوردها از انواع الهام است و اين پيش‌آمدها است كه در همهء زبانها در لغت رفته است : سهم ، اقبال ، بخت حتى ادبار و به زبان شرع قضا و قدر . ملتى نيست كه در اقبال\r\n\r\n\r\n","description":"","footnote":"\r\n( 1 ) - حريرى صاحب مقامات عادت داشت مو از ريشش مىكند حاكم بصره منع كرده بود روزى لطيفه‌اى گفت وظيفه براى او مقرر گشت گفت اگر لطف ميفرمائيد اختيار پشم را به خودم بگذاريد .\r\n( 2 ) - سورة الاعراف آيهء 32\r\n( 3 ) - سورة الاعراف آيهء 31\r\n","page_name":" 485 ","page_number":517},
  {"content":"\r\n\r\nو ادبار لغت نداشته باشد هرروز مىبينيم براى يكى ميآيد براى يكى نميآيد و روى اين تجربه گفته‌اند :\r\n چو آيد بموئى توانى كشيد * چو برگشت زنجيرها بگسلد \r\nبسيار كارها با تدارك مقدمات صورت نمىگيرد و برعكس كارهائى بدون تدارك انجام مىگيرد .\r\nخواهى گفت اينها اوهام است شايد ، ليكن اين اوهام هست و خواهد بود و در زندگى مؤثر است .\r\nبسيار مردم يك‌دست نداشته‌اند يكى فندك را مىسازد و ثروتى بهم مىزند ، بچه حق بايد آن ثروت را از او گرفت\r\nپولاد كروپ و داروى باير را ديگران نمىتوانند بسازند جنس آلمانى رونق بازارش بيشتر است ثروت مىآورد و در رشك و رقابت آلمانى را بايد از پا درآورد ، دموكرات و سوسياليست و حامى كارگر هم هستيم .\r\n كس نتواند گرفت دامن دولت به زور * كوشش بىفايده است وسمه برابر وى كور \r\nيك كارخانه كشتيش غرق مىشود كارگرش بىپا ، كارخانهء ديگر آتش مىگيرد كى بايد تاوان بدهد .\r\n شمال از جانب بغداد خيزد * گناه مردم شط العرب چيست \r\nدر بخت‌آزمائى صد نفر ميبازند يكنفر ميبرد از او بايد گرفت چرا ؟\r\nتنبل و كاهل درمىماند گناه ساعى و عامل چيست ؟ بلى ! مورد ترحمند سورهء توبه آيهء 60 ترياك و الكل گروهى را بىنوا مىكند چرا منع نمىشود .\r\nآتش ، طوفان ، سيل و زلزله آثار ماتريلند و بلاى جان ماترياليست . سوانح را كدام مرام مىتواند جلوگيرى كند در دنيا به طرز دنيا بايد زندگى كرد يگانه چاره منع اسراف « 1 » است و دستگيرى درمانده و مالياتهاى تصاعدى .\r\nدر قصص يونانى است ( افكار امم صفحهء 43 ) كه دختر ولكان را براى پرومت فرستادند .\r\nحقهء سربسته‌اى همراه داشت در گشودن درب حقه خوددارى مىكرد برادرش گشود اسقام و آلام بيرون ريخت زود درب حقه را بست آرزو در حقه بماند .\r\nتصور نبايد كرد كه ما خودمان را اداره مىكنيم ما خودمان را به پيش‌آمد مىگنجانيم و در عجز بشرى يگانه تشفى انتظار پيش‌آمد است . حافظ گويد :\r\n از خلاف آمد عادت بطلب كام كه من * كسب جمعيت از آن زلف پريشان كردم \r\nو مراست :\r\n جفت و طاقى هست اندر اين رواق * گاه مىآرى تو جفت و گاه طاق\r\nهيچ‌كس سر درنياورد و نگفت * تا چه باشد مايهء اين طاق و جفت \r\nملت نمىتواند ادارهء سياست كند سياست بايد ملى باشد . بسيارند مردمى كه خير خودشان را نمىدانند قيم مىخواهند و آن قيم دولت عادل است .\r\n ضرورت است كه افراد را سرى باشد « 1 » * و گرنه ملك نگيرد بهيچ‌وجه نظام\r\nبه شرط آنكه بداند سر اكابر ملك * كه بىوجود رعيت سرى است بىاندام \r\nمىگويند مساوات ليكن لفظى است براى دلخوشى ، باز سعدى راست :\r\n آنكه با خود برابرش كردى * زود باشد كه برترى جويد \r\n« 2 » تا طلا قبلهء اهل دنيا است ماده‌پرستى برجاست .\r\nدر جنگ بين الملل اخير 1939 بربريتهاى اسبق فراموش شد انگليس و ايتاليا سلطنتى امريكا و فرانسه و آلمان جمهورى ، روسيه سوسياليستى شوروى همه صاحب مجالس ملى و مدعى\r\n\r\n\r\n","description":"","footnote":"\r\n( 1 ) - حكايت عمارت هرون را قبلا در صفحهء 307 نوشته‌ام .\r\n( 2 ) - سعدى\r\n","page_name":" 486 ","page_number":518},
  {"content":"\r\n\r\nدموكراسى و طرفدار آسايش خلق ، علمداران تمدن و تربيت روى بخت النصر و چنگيز خان را سفيد كردند . قرآن ميگويد  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ  « 1 » سزاوار نيست پيغمبر را كه اسير بخواهد تا آنكه خون بريزد روى زمين ، شما متاع دنيا را ميخواهيد و خدا آخرت را ميخواهد و خدا غالب و دانا است .\r\nتجارت آلمان را كه موضوع رقابت بود از بين برديد حال چه ميخواهيد و اين تجهيزات براى چيست ؟ چرا آسايش ضعفا را بهانه كرده‌ايد و حرص دنياگيرى را از دل بيرون نمىكنيد دروغ ميگوئيد و اوضاع را آشفته ميخواهيد .\r\nمايه و بهانهء امروز غبن كارگر است بايد كارگر را در حساب وارد كرد تا خودش را به اضعاف مغبون نداند .\r\n\r\nچه بايد كرد\r\nموضوع اين بود كه در اين آشوب افكار راه عافيت چيست به غير از سير در راه خرد نيست و خرد اختيار اهون الضررين است كه  لَنْ تَنالُوا  كل الميل بكل سود نخواهيد رسيد .  اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  « 2 » درحد معقول و قابل اجرا آنچه ميخواهند قرآن بدست داده و من مرام اسلام را در افكار امم بشرح باز نموده‌ام براى مؤمن عمل به اين مرام خير دنيا و آخرت دارد براى غير مؤمن خير دنيا .\r\nچون جنجالها و قيل و قالها بر سر ثروت و مال دنيا است چيزى از مرام را ياد ميكنم در الناس مسلطون على اموالهم و انفسهم از نظر ديگر و  الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  « 3 » آنان كه طلا و نقره را انبار ميكنند و نميدهند آنها را در راه خدا مژده بده ايشان را به عذاب دردناك . امروز چه عذابى است از حملهء كمونيست مهيب‌تر .\r\nحافظ راست :\r\n ساقى بجام عدل بده باده تا گدا * غيرت نياورد كه جهان پربلا كند \r\nو آن جام عدل هنوز بدست نيامده است .\r\nطلا ، نقره ، الماس ، ياقوت و نفايس ديگر در دنيا موجود است و از استخراج آنها گذران ميكنند . در كمونيستى آنها را چه بايد كرد و در دست كى باشد خريد و فروش آنها نباشد نصف بازار بلكه بيشتر ميخوابد .\r\n\r\nچند اصل ديگر از مرام\r\n وَ فِي أَمْوالِهِمْ حَقٌّ لِلسَّائِلِ وَ الْمَحْرُومِ  « 4 » در اموال ايشان حقى براى سائل و محروم است و اگر ندادند  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها  « 5 » بگير از اموال ايشان صدقه و پاكشان كن .  إِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ وَ اللَّهُ عَلِيمٌ حَكِيمٌ .  « 6 »\r\nهمانا صدقات از براى بىنوايان و درماندگان و جمع‌كنندگان صدقات و آنان كه دلهاشان بدست آورده شده و براى آزاد كردن بنده و قرض دادن بحاجتمندان در راه خدا و راه‌گذاران محتاج فريضه‌اى است از جانب خدا و خدا باخبر و دانا است .\r\nيك طبقه در جماعت لابد عاجز از تلاش است در آيه رعايت همه شده است .\r\nو باز در تأكيد گويد  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  « 7 » به خير نخواهيد رسيد\r\n\r\n\r\n","description":"","footnote":"\r\n( 1 ) - سورة الانفال آيهء 67\r\n( 2 ) - سورهء آل عمران آيهء 103\r\n( 3 ) - سورة التوبه آيهء 34\r\n( 4 ) - سورة الذاريات آيهء 19\r\n( 5 ) - سورة التوبه آيهء 103\r\n( 6 ) - سورة التوبه آيهء 60\r\n( 7 ) - سورهء آل عمران آيهء 92\r\n","page_name":" 487 ","page_number":519},
  {"content":"\r\n\r\nمگر آنكه انفاق كنيد از آنچه دوست ميداريد .\r\nدر اقوال عمرو و زيد همه‌اش صحبت از كارگر است از عاجز و درمانده و آواره ياد نميشود  لَيْسَ لِلْإِنْسانِ إِلَّا ما سَعى  « 1 » بهرهء انسان به قدر سعى او است و من احيا ارضا مية فهى له آنكه زمينى باير را احيا كند همانا از او است و الكاسب حبيب اللّه آنكه دنبال كسبى برود دوست خدا است .  يا أَيُّهَا الَّذِينَ آمَنُوا لا تَأْكُلُوا الرِّبَوا أَضْعافاً مُضاعَفَةً  « 2 » اى آنان كه ايمان آورده‌ايد نخوريد سود را گزاف در گزاف .\r\n\r\nاز صد بند مخبرى\r\n« 3 »\r\n گوئى اين حرص چيست در دل پير و جوان * زاده اين حرص دان آنچه نوت در جهان\r\nمال پراكنده بد حرص ورا جمع كرد * گر نبد آن حرصمان جمع نمىگشت آن\r\nمال پراكنده را فايده چندان نبود * جمع چو شد مالها فايده‌ها شد عيان\r\nفى المثل آيا عسل هيچ فراهم شدى * گر نبدى نحل را حرص ذخيره بجان\r\nگر تو ز روى مرام نحل پريشان كنى * هيچ نيابى دگر از عسل او نشان\r\nپس بگذار آن عسل نحل بيارد بده * زايد آن را بگير بىعسلان را بده\r\nگر مگس بىهنر سخت حسد ميبرد * كاين بچه حق در جهان نحل عسل مىخورد\r\nاو ز فرومايگى هرچه زند كف بسر * از سر بىدانشى پردهء خود ميدرد\r\nنحل بجهد و هنر جمع كند انگبين * تا به كواره از آن زادهء خود پرورد\r\nهرگز مسكين مگس نحل نخواهد شدن * بيهده در اشتباه هر طرفى ميبرد\r\nمرد هنرمند را بهرهء ديگر بود * آنكه هنر نيستش كس به كسش نشمرد\r\nآنكه هنر نيستش هرچه كند روى سفت * جاى هنرمند را مىنتواند گرفت \r\nبىديانت زندگى روح ندارد . عليل ، مريض و درمانده تشفى ندارند از منافع توسل محرومند  الَّذِينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ  « 4 » آنان كه كافر شدند بهره‌ور ميشوند و مى - خورند چنان كه حيوانات ميخورند ، زندگى آنها حيوانى است .\r\nلنين از م . سلطان گاليف طريق نفوذ در اهل ديانات خصوص مسلمين را خواست گفت در مبارزه با اسلام احتياط بايد كرد كه اگر نبازيم باشكالات سخت برخواهيم خورد اسلام از بين ديانات شامل اصول اخلاق سياست و اقتصاد است در همهء حاجات زندگى دستور دارد ( افكار امم صفحهء 300 )  يا أَيُّهَا الَّذِينَ آمَنُوا لا تُلْهِكُمْ أَمْوالُكُمْ وَ لا أَوْلادُكُمْ عَنْ ذِكْرِ اللَّهِ وَ مَنْ يَفْعَلْ ذلِكَ فَأُولئِكَ هُمُ الْخاسِرُونَ  « 5 » اى آنان كه ايمان آورده‌ايد از راه در نبرد نه اموال و فرزندان شما را از ياد خدا و آنكه چنين كرد گزند و زيان خواهند ديد .\r\nراه مردم بىديانت بن‌بست است از چپ و راست ميروند و راه نميجويند چون گاو عصارى در مرحلهء اولى اين است راه عافيت و جز اين نيست .  اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  « 6 » .\r\nدر مرحلهء ثانى شناختن حد آزادى است و مفهوم دمكراسى .  كُنْتُمْ خَيْرَ أُمَّةٍ أُخْرِجَتْ لِلنَّاسِ \r\n\r\n\r\n","description":"","footnote":"\r\n( 1 ) - سورة النجم آيهء 39\r\n( 2 ) - سورهء آل عمران آيهء 130\r\n( 3 ) - اموالى كه از دزدى و رشاء و گرانفروشى و سبك سنگينى بدست آمده حرام است و طرف بحث ما نيست .\r\n( 4 ) - سورهء محمد آيهء 12\r\n( 5 ) - سورة المنافقون آيهء 9\r\n( 6 ) - سورهء آل عمران آيهء 103\r\n","page_name":" 488 ","page_number":520},
  {"content":"\r\n\r\n تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ  « 1 » شما بهترين مردميد كه خدا از ميان خلق برآورد به خوبى ميخوانيد و از بدى باز ميداريد و به خدا ايمان داريد اين است حد آزادى نه شرب و قمار و رشاء و غيبت و تهمت و فحشاء  وَ الَّذِينَ هُمْ عَنِ اللَّغْوِ مُعْرِضُونَ  « 2 » آنان كه از هرزگى دورى ميجويند كه خارى است در چشم مغرضين و متقى مرتجع مىشود . الناس مسلطون على اموالهم و انفسهم مردم اختيار جان و مالشان را دارند .  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  « 3 » .\r\nخدا آسانى براى شما ميخواهد نه دشوارى ، تكلف در اسلام نيست از عبادات روزه و حج فرع استطاعت است از هرجهت نماز وظيفه‌اى است مفيد شامل نظافت ، طهارت ، مراقبت در اوقات ، تنبه بوظايف و ورزش . در افكار امم آن را دفتر يادداشت گفته‌ام  أَقِمِ الصَّلاةَ إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  « 4 » برپا بدار نماز را كه نماز از زشتيها و بديها باز ميدارد ( دنى سورا صفحهء 307 )\r\n  وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ   « 5 » آنكه رضاى خدا را بخواهد راه به او باز مىشود و روزى او را مىرساند بطورى كه پيش‌بينى نكرده است « 6 » . تقوى آن نيست كه نماز نافله بخوانى يا روزهء غيرواجب بگيرى تقوى آن است كه اوامر و نواهى را محترم بشمارى و دربند رضاى خدا بيشتر باشى تا دربند هواى نفس ، به زحمت تلاش روزى بكنى بعفت برگذار ، نسبت بخلق يار شاطر باشى نه بار خاطر و بفضل خداوند اميد ببندى كه اميدوارى گل نشاط است و در يأس روح در انحطاط تا آنجا كه ممكن است منجر بمرگ شود .\r\nدر تشخيص مراتب  إِنَّ أَكْرَمَكُمْ عِنْدَ اللَّهِ أَتْقاكُمْ  « 7 » محترم‌تر از شما پرهيزكارترتان است مفاخر دنيوى و طمطراق معيشت را احترام نيست .\r\nگوئى ضامن اجراى اين مرام كيست ؟ گويم آنكه ضامن اجراى مرام تو است در هر مرام سرى لازم است و قوت اجراء .\r\n آنكه با خود برابرش كردى * زود باشد كه برترى جويد \r\n وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ  « 8 » اگر دفع خدا نبود مردم را برخى به برخى زمين تباه ميشد . سعدى راست :\r\n ضرورت است كه آحاد را سرى باشد * و گرنه ملك نگيرد بهيچ‌گونه نظام\r\nبه شرط آنكه بداند سر اكابر ملك * كه بىوجود رعيت سرى است بىاندام \r\nاساس مرامهاى جديد دستور افلاطون است كه ارسطو بعضا رد كرد و مردم هم نپسنديدند و ما هيچ دليل نداريم كه اقوال عمرو و زيد را بر اقوال حكماء و عقلاى خودمان ترجيح بدهيم خصوص كه اقوال قدماى ما سالها بخوشى امر را برگذار كرده است و اقوال متأخرين نفاق و دشمنى منجر بفساد توليد كرده است و اوضاع امروز نتيجهء آن اقوال است .\r\nمادامى كه ما رفقا را نصيحت ميكنيم به جائى نخواهيم رسيد .  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ وَ أَنْتُمْ تَتْلُونَ الْكِتابَ أَ فَلا تَعْقِلُونَ  « 9 » آيا امر ميكنيد مردم را به نيكى و خودتان را فراموش ميكنيد مگر كتاب را نميخوانيد و تعقل نميكنيد زهى سعادت كه هرروز خودمان بخودمان بگوئيم رفيق خوب باش نسبت به همه نيك‌بين باشيم . دشمنى ، عداوت ، بدخواهى ، خودپسندى ، بغض ،\r\n\r\n\r\n","description":"","footnote":"\r\n( 1 ) - سورة آل عمران آيهء 110\r\n( 2 ) - سورة المؤمنون آيهء 3\r\n( 3 ) - سورة البقره آيهء 185\r\n( 4 ) - سورة العنكبوت آيهء 45\r\n( 5 ) - سورة الطلاق آيه‌هاى 2 و 3\r\n( 6 ) - من بسيار اوقات بعسرت و تنگى گذرانده‌ام امروز را حتم و موجبات آن را تصور نمى - كردم فروش مزرعهء خود را در شهريار ضرر ميدانستم پس از سى سال سبب گشايش زندگى من شد .\r\n( 7 ) - سورة الحجرات آيهء 13\r\n( 8 ) - سورة البقره آيهء 251\r\n( 9 ) - سورة البقره آيهء 44\r\n","page_name":" 489 ","page_number":521},
  {"content":"\r\n\r\nكينه و حرص را لعنت كنيم . دوستى ، مروت ، پاكدامنى ، مهربانى ، محبت ، دستگيرى بمال و انتصار را وجههء نظر قرار بدهيم . شخص ، گروه ، جماعت نشناسيم و فردى باشيم نيكخواه افراد ، غنى نيتش دستگيرى باشد و درويش نيتش قناعت ، دور نيست زندگى رو به صلاح برود از دسته‌بندى ، افتراق ، دودستگى و تفرقه خير نخواهيم برد « آنچه گفتند غلط آنچه كردند غلط » قول كافى نيست بايد عملا ضعيف ببيند كه قوى در فكر او است چنان كه مثل است اره باشيم نه تيشه نه رنده .\r\nيك انشاء اللّه قوت باراده ميدهد و استغفر اللّه بسى فتنه و فساد را مينشاند . ادعيه در حكم سوگژسيون است ( تلقين بنفس )\r\nآندرآس درموقع عبور زهره از جلو آفتاب به سمت مترجمى با گروهى كه بفارس آمده بودند براى ملاحظه بايران آمده بود در زبان فارسى مطالعه داشت در برلن خواهش ملاقات از من كرد ، غرض آنكه در فارسى حرف تعريف چيست ؟ گفتم مطلق يا و در فارس او ( يارو ) در ضمن صحبت تمجيدى از مردم سادهء ايران نمود گفت بهر ده كه رفتم صحبت كدخدا مرا گرفت و در دهات خودمان صحبت كدخدا براى من ملالت‌آور است در ايران صحبت پيرمردان عرفانى بود و در فرنگ صرف روى ماديات چه سود بردم چه زيان كردم ( اسپريتوآليسم و ماترياليسم ) در ايران افكار متوجه مواعظ منبرى است در فرنگ متوجه نطقهاى هوس‌پرورى آن رضايت و قناعت اين شكايت و برائت ميآورد .\r\nهگل مينويسد در اسلامبول بمسجدى رفتم سادگى و سكوت مرا به حال خوش آورد در كليساى خودمان عربدهء ناقوس و الوان نقش و نگار مجال حال نميدهد .\r\nپيرلتى ميگويد در اسلامبول شب دريچه را باز ميگذارم كه فرياد روح‌افزاى اذان را سحر بشنوم .\r\nبهمنيار بو على سينا را تشويق به دعوت ميكرد شبى از شبهاى زمستان حكيم تشنه شد از بهمنيار آب خواست و گفت كاسه يخ بسته است گفت بيرون درب آب جارى است بهمنيار عذر آورد در اين‌حال آواز اذان بلند شد شيخ گفت مرا بدعوت ميخوانى و از دو قدم براى من برداشتن مضايقه دارى پيغمبر چهارصد سال قبل دعوت كرد مؤذن در اين سرما بالاى منار به اداى وظيفه ميپردازد .\r\nاصولى از مرام اسلام را ياد كرديم تا معلوم شود حقيقت دموكراسى و سوسياليستى عملى قابل اجرا چيست ، حبس فكر ، منع اراده و سلب آزادى افرادى نيست مجال استفادهء مشروع به همه داده شده است و هيچ طبقه به مراتب محروم نمانده است . تاريخ نشان مىدهد كه تا اين مرام به نيمه مجرى بوده بشر بچه مقام از تعالى و تربيت رسيد امروز هم انقلابى اگر لازم است در تجدد بايد برگشت بمسلمانى كه اصولى قابل قبول هر صاحب وجدانى است .\r\nفوريه ، لاسال ، كارل ماركس ، باكونين و بابف ممكن است خوش‌نيت بوده باشند خالى از هوا و هوس نبوده‌اند و بدور مرام ماترياليسم تنيده‌اند كم و بيش حسد و رشك داشته‌اند اشتباهات اربعه را كرده‌اند  الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ  « 1 » آنان كه بخل ميكنند و مردم را به بخل ميخوانند .\r\nمنشاء دموكراسى را گفتيم سوسياليستى در روم از اختلاف حقوق پيدا شد مهاجرين حقوق متوطنين را نداشتند بين فريفتن كار به زد و خورد كشيد سنا هر طبقه را حقوق و حدودى مقرر داشت .\r\nدرد اينجا است كه هيچكس براى خود حدى قائل نيست ، لياقت ، وسايل ، پيش‌آمد فراموش مىشود در كدام مردم است كه به وجود آهنگر نجار كفاش نانوا قصاب و و و حاجت نباشد يكى\r\n\r\n\r\n","description":"","footnote":"\r\n( 1 ) - سورة النساء آيهء 37 .\r\n","page_name":" 490 ","page_number":522},
  {"content":"\r\n\r\nدر سياه‌چال معادن كار نكند و يكى سر ميز دفتر بادبزن برقى كنارش نباشد .\r\nهمه به همه محتاجند و همه را در مئونه و نشاط سهم است شاگرد و استاد ناگزير است .\r\n هيچكس از پيش خود چيزى نشد * هيچ آهن خنجر تيزى نشد\r\nهيچ حلوائى نشد استاد كار * تا كه شاگرد شكرريزى نشد \r\nاسراف و طمطراق است كه رشك مىآورد . ديانت جلب محبت مىكند در ساختمان تلگراف - خانه روبميدان توپخانه ( حالا سپه ) مراقبت داشتم ، ماه رمضان بود ، روزى براى نماز به مسجد مروى رفته بودم روز ديگر كه تلگرافخانه رفتم طاهر نامى بود فراشباشى از دور كه مرا ديد صلواة فرستاد نزديك شدم معلوم شد براى اين است كه روز قبل مرا در مسجد ديده است اگر رفتن به مسجد زحمتى باشد اين ثمر را دارد .\r\n\r\nوجه جامع\r\nملت وجه جامع ميخواهد ماديون وطن را اعتبار كرده‌اند و اين در مقابل دشمن خارجى مؤثر باشد جماعت براى حفظ مال و ناموس اتحاد كنند براى كسب مال از وطن ميگذرند .\r\nسعدى راست :\r\n سعديا حب وطن گرچه حديثى است صحيح * نتوان مرد به سختى كه من اينجا زادم \r\nو حافظ گويد :\r\n ديار و يار مردم را مقيد مىكند ليكن * چه جاى فارس كاين محنت جهان يكسر نميارزد \r\nمردم امريكا بومى امريكا نيستند براى كسب معاش از اقطار عالم آنجا جمع شده‌اند بسيار از ايشان آلمانيند در جنگ بين الملل 1914 اول مبالغ گزاف كمك براى آلمان فرستادند آخر با آلمان وارد جنگ شدند و نبود مگر روى منافع مادى .\r\nدر داخله در كلى ديانت وجه جامع است و خصوصى منافع مشترك كه داعى شركت در امور عامه است . وطن هم‌زبانى و هم‌عقيدتى است و عادت .\r\n بىهنرانند و فرومايگان * مايهء آشوب و فتن در جهان \r\n\r\nدولت\r\nدر صحبت من منجمله سخن رفت روى شكايات از دولت گفتم همه از دولت شكايات دارند هيئتى از ما مردم است اگر بد است ما بديم خوب بشويم تا دولت هم خوب شود .  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 1 » خدا تغيير نميدهد احوال قوم را تا اطوار خودشان را تغيير ندهند .\r\nوقتى دزدى ، بىموالاتى ، بىعفتى ، دويدن دنبال نفسانيات و سستى در ديانت شايع شد بدولت هم سرايت مىكند ، ما پاكدامن باشيم و پاكدامنى بخواهيم دولت هم پاكدامن مىشود « تو خود حجاب خودى حافظ از ميان برخيز . »\r\nحكومت ايران هزار و سيصد سال است مشروطه است حكومتى مشروطه بحفظ اوامر و نواهى شرع ، امروز مجلس بجاى حاكم شرع آمده است ، روزنامه بجاى منبر و مايهء خرابى . اين است كه اين دو عضو بوظيفه عمل نميكنند طمع و غرض نميگذارد اگر گروهى فرشته هم از آسمان بيايند و تشكيل دولت بدهند دولت قهرا همرنگ جماعت خواهد شد .\r\nمملكت آرامش و تعالى حاصل نميكند مگر بقدرت و عدالت ، قدرت را بايد بدولت داد و عدالت را خواست .\r\n عدالت بىقدرت هبا است * و قدرت بىعدالت بلا است \r\n\r\nاقتصاد\r\nنعمتان مجهولتان الصحت و الامان حتى صحت بىامنيت نميشود و امنيت قسمتى از صحت است و پايهء اقتصاد و اقتصاد تدبير بدست آوردن مال و صرف آن در تنظيم حوائج درحد ضرورت .  لا تَأْكُلُوا أَمْوالَكُمْ \r\n\r\n\r\n","description":"","footnote":"\r\n( 1 ) - سورة الرعد آيهء 11\r\n","page_name":" 491 ","page_number":523},
  {"content":"\r\n\r\n بَيْنَكُمْ بِالْباطِلِ  « 1 » به بيهوده اموالتان را صرف نكنيد .\r\nهرون عمارتى مزين ساخته بود در ملاقات حضرت موسى بن جعفر « 2 » گفت اين را چگونه مىبينى ؟ فرمودند اگر از مال خود ساخته‌اى اسراف و اگر از مال غير حرام . رعايت حلال و حرام در زندگى اصلى بس مهم است .\r\nعمارات مجلل را مىشود در رديف زينت آورد و اگر از مال حلال باشد وسيلهء انتشار ثروت دانست .\r\nاما بخت‌آزمائيها را قسيم  خُذْ مِنْ أَمْوالِهِمْ صَدَقَةً  آنجا كه نظر به رفع حاجتى از حاجات باشد و بر صرفهء فقراء .\r\n\r\nبلاى تقليد\r\nتمدن و تربيت در مشرق سابقه دارد در مغرب در اكتشافات علمى و صنعتى پيش افتادند در اخلاق هنوز بمقام مشرقيان نرسيده‌اند بلكه در مائهء اخير كه مذهب اهل حل و عقد ماترياليسم شد عقب رفتند تمدن بولوارى بر تمدن لابراتوارى غلبه كرد و آن تمدن ناچيز بما سرايت . تمدن را به صورت گرفتيم كلاهمان را عوض كرديم كه رنگ تمدن به خود بدهيم در حوزهء خواص مليت ما از دست رفت در مقابل هنرهاى لابراتوارى بىسيم راديو هواپيما مستسبع شديم ، رقص قمار شرب تظاهر بفواحش را ترقى دانستيم افكار بىپاى ماترياليسم را به خود راه داديم كه امروز از بيداد آن همه‌جا غوغا به پا است و فرياد بلند . دور سر خود چرخ مىزنيم و نميدانيم چه كنيم يكى از مراحل رسيدن به راه عاقبت برگشتن از اين راه غوايت است كه العود احمد و ما هنوز اندر خم يك كوچه‌ايم .\r\nما زندگىاى داشتيم ساده ، آرام ، بىدغدغه ، خالى از بغض و تكلفات مزاحم ، يك اطاق براى زندگى كافى بود در آن زيست ميكرديم ، ميخوابيديم ، غذا ميخورديم ، امروز اطاق خواب معطل ، تخت‌خواب اطاق ناهارخورى معطل ، بساط تغذيه اطاق دفتر اطاق سالن حتى اطاق قمار لازم شده است براى تدارك به همين نسبت بحرص و دزدى افزوده .\r\nسابق يك اطاق يا دو اطاق براى زندگى يك خانواده كافى بود اطاقها طاقچه داشت بجاى ميز و قفسه رف داشت كه كالاى پس دستى را بالاى رف ميگذاردند ( صندوقخانه ) رختخواب را كنار ديوار ، امروز تختخواب ميز صندلى نيمكت قفسه جا تنگ‌كن منزل لازم است ، همهء اين تكلفات زندگى را دشوار كرده است رشك و حسادت را بسيار و تلاش روزى را مشكل .\r\nطمطراقى اگر بود در منازل مستور بود امروز در سينما ، هتلها ، رستورانها ، قهوه‌خانه‌ها و شيرينىفروشىها مكشوف و برملا است همه سبب رشك ، حسد ، رقابت و بدتر از همه تخريب زندگى خانواده و ترويج فحشا . لازم نيست كمونيست‌ها بر سر نكاح به خود زحمت بدهند اين طرز زندگى روزبروز بالاتر خواهد رفت دزدى رشوه و حيزى دست بالا را خواهد گرفت .\r\nخانقاهها هرجا داير بود زندگى وارستگان براى قوم سرمشق استفادهء اخلاقى ، از حرص و دويدن دنبال دنيا منصرف ميشدند و تسلى ميافتند حال آنهمه از دست رفته است همت مقصور در استفاده از شهوات و نفسانيات است « جهد كن كه از عشرت كام خويش بستانى » از شعر ديگر حافظ و امثال آن ياد نميشود :\r\n غلام همت آنم كه زير چرخ كبود * ز هرچه رنگ تعلق پذيرد آزاد است \r\nتا سى چهل سال قبلا باصطلاح دموكرات نبوديم اما زندگى دموكرات داشتيم ، اعيان و اشراف در مساجد در روضه‌خوانيها با عامه اصطكاك داشتند ، دستگيرى ميكردند ، خرجها مى - دادند ، درب خانه‌ها باز بود ، سفره‌ها پهن ، خانه‌اى نبود كه در آن وسيلهء پذيرائى ده الى بيست نفر از هرجهت فراهم نباشد حتى رختخواب . خدمه از مرد و زن به حد خود قانع و راضى بودند فاضل ناهار دربار را در سبزه ميدان ميفروختند كمتر خانه‌اى بود كه چهار پنج نفر را از مرد و\r\n\r\n\r\n","description":"","footnote":"\r\n( 1 ) - سورة البقره آيهء 188\r\n( 2 ) - بهلول را هم گفته‌اند .\r\n","page_name":" 492 ","page_number":524},
  {"content":"\r\n\r\nزن جمع‌آورى نكند تا صد و دويست هم ميرسيد .\r\nوزارتخانه‌ها سفرهء عام داشتند خلطه و آميزش زياد بود همه خرسند بودند از گوشه و كنار حرفهاى تازه را نفهميده به گوش مردم ميكشيدند و مورد اعتنا نبود . عنوان مجلس كه پيدا شد سخن‌هاى سخيف و افكار كثيف در عنوان آزادى بىپيكر بر سر زبانها افتاد بتقليد تمدن بولوارى و تفنن در بيعارى رشتهء زندگى سادهء خودمان از دست رفت و پا بدايرهء تجدد گذارديم آن دموكراسى حقيقى فراموش شد و فساد اخلاق بالا گرفت درب خانه‌ها بسته شد ، علاقه‌ها گسسته ، شكايات پيوسته .\r\nروزبروز بر تكلفات زندگى افزود و از تعيشات عمومى كاست . بين طبقات افتراق افتاد و از هر طرف تزريق نفاق شد كارخانه اگر داشتيم بازار ارسىدوزها بود باز هم العود احمد .\r\n وَ الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ لَهُمُ اللَّعْنَةُ وَ لَهُمْ سُوءُ الدَّارِ  « 1 » آنان كه ميشكنند پيمان خدا را پس از پيوستن و مىبرند رشتهء رسيدن به امر اللّه را و فساد ميكنند در زمين لعنت او بر ايشان و براى ايشان بدى سراى ديگر خواهد بود ( در همين سرا مىبينيم ) وقت آن است كه بگويم ، اما از دل ،  اهْدِنَا الصِّراطَ الْمُسْتَقِيمَ  « 2 » .\r\nحكايت ما حكايت آن مكتبدار شد كه شاگردان روى مواعده گفتند جناب ميرزا خدا بد ندهد مگر كسالت داريد ؟ امر بر جناب ميرزا مشتبه شد برخاست و از پى معالجه رفت .\r\nمرض را در ذهن ما تزريق كردند و مشتبه شده‌ايم تا رفع اشتباه نكنيم صحت نخواهيم يافت .\r\nمرض در ممالك سايره ، آزادى و مساوات دروغى است در ولايت ما تعقيب تمدن و ترقى بولوارى و تكلفات مضر .\r\nنكاح كه در اسلام مورد تأكيد بسيار است رو به تقليل است  إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ  « 3 » اگر ارتباط مرد و زن را بشود در تحت قانون آورد بهترين قوانين چه در آميختن چه در گسيختن قانون اسلام است ( افكار امم صفحهء 188 ) در ميان مترقيان روزبروز در كاستن است .\r\nبواسطهء رفع حجاب ، در حقيقت حجب و قبول رسوم ناباب و تقليد هرزه‌گردان پاريس تكلف در لباس به جائى كشيده كه عايدات مشروع و حلال هشتاد درصد وفا به ايفاى مد نميكند لباس صبح لباس ظهر لباس عصر لباس شب كفش و جوراب و كلاه همرنگ دامن .\r\n مد چيست ز عادت تو هرچه وارو * در كاستن موى ز طرف ابرو\r\nتغيير برش بجامه و كفش و كلاه * رنگ غلط لب و سرانگشت و مو \r\nسابق وسمه ميكشيدند سرانگشتان را حنا مىبستند چون پولى بخارج نميرفت وحشيگرى بود حال كه مبلغى گزاف به بهاى ماتيك ميرود نشانهء ترقى و تمدن است .\r\n خلق را تقليدشان بر باد داد * اى دوصد لعنت بر اين تقليد باد \r\nبگوئيم مد هم وسيلهء انتشار ثروت است ، در صورتى خواهد بود كه از متاع داخله باشد نه از جنس خارجه و منحصر به ثروتمندان به بلاى جان بىثروتان بشود و مزيد رشك .\r\nازدحام زن در ادارات بر ضرر خانواده است مگر زنهاى جاافتاده در بهدارى و فرهنگ كه مقتضى حفظ عفت و تجزيه مدارس دختر و پسر است .\r\nمردها از بيكارى فرياد دارند زنها هم وظيفهء خود را از دست داده پا در كفش مردها ميكنند يكى از جنگهاى آتيه جنگ زن و مرد خواهد بود زن بهتر است به وظيفهء خود بپردازد .\r\nحرص بصادرات زنها را در خارجه به كار كشيد ما آن حاجت را نداريم صرف تقليد است با فكر شيطنت .\r\n\r\n\r\n","description":"","footnote":"\r\n( 1 ) - سورة الرعد آيهء 25\r\n( 2 ) - سورهء فاتحة الكتاب آيهء 6\r\n( 3 ) - سورة النور آيهء 32\r\n","page_name":" 493 ","page_number":525},
  {"content":"\r\n\r\n\r\nاما مدرسه\r\nبرنامهء مدارس ما صحيح نيست هنوز يك مدرسه با تمام ملزومات نداريم و مدرسه زياد ميكنيم و افاده‌چى ناقص مىسازيم از هر طبقه در مدارس قبول مىكنيم و يك رقم تدريس . ادارات ما روزبروز پر مىشود از اجزائى كه طرف حاجت نيستند . چند سال است كه مدرسهء فلاحت داريم يكنفر كه بحقيقت فلاحت بداند تربيت نشده است اگر هم ندرتا يكى چيزى آموخته است بآبادى ملك پدرش نپرداخته . شاگرد مدرسهء فلاحت بايد از اولاد ملاك باشد دنبال فلاحت برود نه دنبال بازرسى فلان اداره و اگر از رعيت‌زاده‌ها هم يكى بمدرسه مىآيد براى تعقيب شغل پدرش نيست در اداره‌اى صندلى ميخواهد .\r\nدر ممالك سايره محصلين قانون وارد خدمت دولت مىشوند از شعب ديگر موقوف به حاجت است .\r\nممالك مترقى براى هر حرفه ، نجارى ، آهنگرى ، خانه‌دارى ، آشپزى ، خياطى و غيره مدرسه دارند مدرسه دستگاه كارمندسازى است نه مردمى كه چهار كلمه از اينجا و آنجا ياد گرفته معطل بمانند مزاحم باشند . مدرسه در دهات بطرزى كه برنامه مرتب است سبب خواهد شد كه رعيت و زارع از دست برود همه در شهر بريزند و از دولت كار بخواهند مختصر بودجه‌اى كه داريم بايد صرف مدارس شهرى مفيد بشود در مرحلهء اولى طب ، مكانيك ، مهندسى ، حساب و كارهائى كه مشترى داشته باشند و پى كار خارج و آزاد بروند .\r\nامروز از مدارس لازم مدرسهء معلم‌سازى مهم است معلم نداريم مدرسه ميسازيم خصوص در حساب و رياضى و از همين‌جهت جوانان ما از رياضى گريزانند .\r\nبجاى مدرسه در دهات بدستيارى شاگردان مدرسهء فلاحت فرمهاى فلاحتى ترتيب بدهند كه نمونه باشد فعلا بمراتب بهتر است . ميدانم مرا تخطئه ميكنند ليك نفى حكمت مكن از بهر دل عامى چند در دهات همان مكتبخانه‌هاى سادهء قديم كافى است . دستگاه نميخواهد .\r\nسردفتر برنامهء مدارس ما بايد ديانت باشد آن هم در تحت نظر مردمان متدين روشن - فكر كه حقيقت ديانت و حكمت آن‌را بياموزند نه قناعت بسطحيات كنند و به متشابهات بپردازند .\r\nيكى از كسان من كه ليسانس گرفته است ميپرسد كه حضرت فاطمه ( ع ) چه نسبت با حضرت حسين ( ع ) داشت تف بر اين معارف .\r\nمدرسه بايد مربى اخلاق باشد حتى جوانان فاسد الاخلاق را خالى به پيشانى بنهد .\r\nمولوى گويد :\r\n تيغ دادن در كف زنگى مست * به كه افتد علم ناكس را بدست \r\nدزدهاى مدرسه ديده بكمك فنون علمى دزدى ميكنند .\r\nدو طايفه امروز در جامعه مشترى مدارس ناقص هستند و قانع به خواندن بدون استطاعت امتياز صحيح از سقيم روزنامه‌نويس براى ازدياد مشترى و اهل فساد براى انتشار افكار ناهنجار و توليد وسوسه در افكار .\r\nمدرسه بايد كارآگاهان سربزير بسازد نه مفسدان سربهوا . نيچهء آلمانى هم اگر خوش‌خيال بود عاقبت‌انديش نبود . اين‌را هم بگويم عالم بهر فنى بيش از حاجت ، وجود معطله خواهد بود .\r\nديانت ما نكته‌اى از تربيت اخلاقى سياسى و اقتصادى فروگذار نكرده است ، راستى ، درستى ، مردم‌دوستى ، ميانه‌روى ، دستگيرى ، كسب روزى از راه حلال ، آموختن علم ، سياحت در آفاق و احتراز از فساد ، عناد ، تبذير ، اسراف و مناهى .\r\nفايده‌اى كه از توسعهء مدارس برده‌ايم اين است كه جمعى را از رشتهء خود منصرف كرده‌ايم چند كلمهء ناقص آموخته‌اند و بار بودجهء مملكت شده‌اند بدون هيچ نتيجه يا رفع حاجتى همه حريص در تلاش كسب ثروت نه ايمان دارند و نه وجدان نه به حدى قناعت . نه وقوف\r\n\r\n","description":"","footnote":"","page_name":" 494 ","page_number":526},
  {"content":"\r\n\r\nكافى بشغل خود « 1 » .\r\nمراقبت در اخلاق در مدرسه امرى است مهم يك بداخلاق جماعتى را بداخلاق مىكند اخلاق فاسد مسرىتر از اخلاق نيك است « 2 » .\r\n نديدستى كه گاوى در علفزار * بيالايد همه گاوان ده را \r\n\r\nكارمند\r\nوظيفهء دولت اين است كه زندگى را ببرد روى سادگى بىآلايشى ، ما مقلد على ( ع ) هستيم ما را چه به طمطراق تبذير و اسراف تا كارمندان تأسى كنند حسد ، رقابت و رشك كم شود . حتى الامكان به بيت المال كمتر زحمت بدهند اوحى الى داود انك نعم العبد لو لا تأكل من بيت المال وحى شد به داود كه تو بندهء خوبى هستى اگر از بيت المال نميخوردى .\r\nكارمندان دولت بايد افتخار به خدمت مملكت داشته باشند و خدمت مملكت بايد مقام احترامى داشته باشد مكنت و ثروت در آن مدخليت نداشته باشد و اگر ثروتمندى لياقت خدمت به دولت و ملت را داشته باشد بخزانهء مملكت تحميلى نكند نه خدمت را براى تحصيل ثروت بخواهد كما نحن فيه . در عين‌حال بايد كارمند در معيشت آسايش داشته باشد و رعايت عائلهء او بشود كه از تشكيل خانواده طفره نرود چنان كه در نظام براى هر فرزند مبلغى بر حقوق كارمند مىافزايند در ممالك سايره سفراء را از اركان ثروتمند اختيار مىكنند كه بيشتر از بودجه حفظ آبرو بكنند و ما . . .\r\nدرحال كنونى جادارد دولت بين كارمندان باسواد و خط و بىسوادان با خطوط لا يقرء امتيازى بگذارد ماشين تحرير خط را از بين برده است آنجا كه به ماشين نتوانسته‌اند متوسل شوند بايد از رمل سررشته داشت تا بتوان خطوط را خواند .\r\n خط چنان به ز قلم راننده * كه بياسايد از آن خواننده \r\nاردشير به مبلغى محتاج شد تاجرى تقبل كرد به شرط آنكه پسر او را كار دولتى بدهند اردشير نپذيرفت كه كارمند دولت بايد بشغل خود مفتخر باشد خريد و فروش نمىشود و ثروت در آن معتبر نيست .\r\nنه فقط وظيفهء دولت است كه باقتصاد زندگى كند ثروتمندان را هم بايد از اسراف و خودنمائى منع كرد ثروت در راه تدارك ثروت صرف شود تا مردم مملكت مستفيض شوند و بىكار نمانند .\r\nمنع كسب ثروت ضرر جماعت است ثروت هرچه بيشتر بهتر ليكن بايد از راه حلال كسب و بحاجات مبرم جماعت صرف شود به تجمل و تعيشات نامشروع منابع ثروت مملكت را ضايع نكنند به اباطيل بيگانه بهدر ندهند ثروت در بانكها جمع شود و به مصرف توسعهء تجارت و توليد منابع ثروت برسد ثروتمندان نباشند بانك نخواهد بود . مدارس ، مساجد ، حمام ، پل ، كاروانسرا و آباديهاى ديگر را در مملكت ثروتمندان كرده‌اند .\r\nطبع ايرانى تجمل‌پسند و خودنما است مرد آخر بين مبارك بنده است  كُلُوا وَ اشْرَبُوا وَ لا تُسْرِفُوا  « 3 » .\r\nتجار ما هم از پيكر دررفته‌اند سابق معروف بود نان بشيشه ميماليدند و تجار معتبر به\r\n\r\n\r\n","description":"","footnote":"\r\n( 1 ) - قسمت عمدهء توجه به ورزش است خصوص دخترها در لباسهاى مخصوص كه محو قباحت مىكند و حس حيا را ميكاهد باز لعنت به تقليد نمىدانم مسابقهء دخترها در دويدن كجاى تربيت است .\r\n( 2 ) - در رساله‌اى خواندم كه جوانان را بايد در ترغيب نكاح راه و رسم عشق‌بازى آموخت قدما بر آن بودند كه جوانان را بايد در طريق تقوى به اهميت تشكيل خانواده كه پايهء تمدن است آگاهى داد و وظيفهء وجدانى آموخت آب و رنگ را مدخليت نداد نام و ننگ را در نظر گرفت نه ظهور شكوفه جلوهء گل و نواى بلبل همه براى توليدمثل و بقاى نوع است . لمؤلفه\r\n طبيعت همه از پى زايش است * جهانرا ز زايش خود آرايش است \r\nنكاح اجبارى شايد اهميتش كمتر از تعليمات اجبارى نباشد .\r\n( 3 ) - سورة الاعراف آيهء 31\r\n","page_name":" 495 ","page_number":527},
  {"content":"\r\n\r\nقاطرى قناعت داشتند امروز ميز شام و ناهارشان از هركس رنگين‌تر است تختخوابشان مزين‌تر و اتومبيل نمرهء اول را سال‌بسال عوض ميكنند رقابتى شده كه مردم خانه ملك و كالا را ميفروشند و اتومبيل ميخرند كه از گردشگاهها استفاده كنند همهء معايب برميگردد روى زندگى طمطراقى و انصراف از تقوى ، تقليد معيشتى كه امروز جهان را مستأصل كرده است .\r\nدر زمان ناصر الدين شاه تا اواخر درشكه منحصر بود به دربار و چند نفر از اعيان ، سايرين حق سوارى درشكه نداشتند پدرم اواخر درشكه داشت اما اخوان اجازهء سوارى نداشتيم مسافات دور را با اسب طى مىكرديم از علماء اول كسىكه درشكه سوار شد مرحوم سيد عبد اللّه بهبهانى بود و باز سالها علماء مركبشان قاطر بود .\r\nحال در خيابان رديف اتومبيل ايستاده راه بر عبور و مرور مسدود است تصور ميكنيم پيش رفته‌ايم . بلى ! حاجت بوسائل نقليه افزوده ليكن بايد عمومى باشد وسايل عمومى را بايد تميز و مرتب كرد كه مجبور به تدارك خصوصى نباشيم و به اين اندازه سرمايهء مملكت را بخارج نفرستيم .\r\nمعايب بسيار است همه ميگويند و مينويسند و بگوشها باد است « 1 » .\r\n فساد چرخ نبينيم و نشنويم همى * كه چشمها همه كور است و گوشها همه كر \r\n\r\nمجلس شوراى ملى\r\nمردم يونان مردمى بودند مهاجر به طرز ايلات رئيس بر خود اختيار ميكردند و گردن بفرمان او مىنهادند ، شجاعت و طلاقت لسان مردى را روى كار ميآورد ، سابقهء سلطنت و خانواده چون ممالك باستانى نداشتند چنان كه گفتيم سولون حكيم دستورى داد و پريكلس بموقع اجراء گذاشت ملت را شريك حكومت كرد از آنجا دموكراسى پيدا شد . مردم آتن معدودى بودند همرنگ و همسر نه تباين بسيار در زندگى بود نه پيچ بىشمار در سياست . روزبروز حاجات متشتت شد و سياست گره برداشت ملل امروزه آن‌گونه مداخله در امور مقدورشان نيست مجلسى كه برقرار كردند شركت جامعه در . آن ميسر نيست جمعى از مبرزين هرطبقه بايد انتخاب شوند و ناظر اعمال هيئت اجرائيه باشند با اوضاع امروزه نميتوان در سياست تنها رفت ، پيش‌آمدها و سياستهاى متضاد چون سيل ملل را با خود ميبرد اگر حكومت ملى بود جنگ نميشد .\r\nما هم روى پيش‌آمد مجلس ساختيم و بواسطهء عدم آشنائى به اين اساس تكى را اختيار كرديم كه قالب قدم ما نبود پس از چهل سال هنوز ملت تصور صحيح از حكومت مجلسى و حكومت شورائى ندارد . . نمايندگانمان هم .\r\nديانت ما امر بشور مىكند  وَ شاوِرْهُمْ فِي الْأَمْرِ  « 2 » يا  أَمْرُهُمْ شُورى بَيْنَهُمْ  « 3 » وارد است شوراى ما با شور آيه فقط در لفظ مشترك است .\r\nما شكايت داشتيم از استبداد دولت با طرز انتخابات و نبودن ثالثى درميان ، گرفتار استبداد غيرمسئول شديم دولت هرچه بود در انتظام امنيت و آسايش مسئول بود مجلس در كارها به سوداها\r\n\r\n\r\n","description":"","footnote":"\r\n( 1 ) - در كابينهء من محمد عليميرزا خاقانى رماز بود در رشوه‌اى شركت داشت و از رؤيتش بدم مىآمد او را از خدمت معاف كردم آقاى سيد ابو القاسم كاشانى مكرر توسط كرد عذر آوردم .\r\nحامدى پسر اعتماد دربار را كه از اعضاى كابينه بود در حوزهء جاسوسى شوروى دعوت كردند و ماهى دويست تومان به او ميدادند به آيرم رئيس نظميه اطلاع داد قرار شد چندى برود و اجرت را بگيرد و به او اطلاع بدهد منجمله گفته بودند از پستخانه تلگرافخانه و وزارت خارجه مستحضريم از گنجهء اسناد هيئت بىخبريم و آن گنجه به اختيار هدايت قلى هدايت ( اعتضاد الملك ) پسرعمو بود ، درنتيجه 23 نفر گرفتار شدند و پس از استنطاق پنج نفر تيرباران منجمله خاقانى . پس از من در كابينهء فروغى هدايت بر سر شغل خود رياست كابينه بود در كابينهء جم ديگرى را بجاى او آوردند ! ! ! خيلى تعجب كردم تعجب هم نداشت او همرنگ نبود .\r\n( 2 ) - سورهء آل عمران آيهء 159\r\n( 3 ) - سورة الشورى آيهء 38\r\n","page_name":" 496 ","page_number":528},
  {"content":"\r\n\r\nانگشت مىكند و مسؤليت هم ندارد باغراض شخصى و انگشت غير هردم تزلزل در دستگاه دولت مىاندازد و امور نزديك به هرج و مرج است .\r\nدولتهائى كه ميآيند روى سازش‌هائى است ، سياه و سفيد كه در عمل عهود مورد اجرا پيدا نميكند منجر به تغيير مىشود ، صلاح و لياقت مناط نيست ، وزرا هرقدر توانا باشند فرصتى ميخواهند تا اشتباهات خودشانرا اصلاح كنند .\r\nعند الواقع بيشتر وكلاى ما موكل ندارند و علت در طرز انتخاب است كه امروز همه‌جا مضر اضطرارى است و در مملكت ما مضر اختيارى .\r\nحكمت مجلس شوراى در مصالح مملكت بود در اين مملكت وسيلهء رسيدن بمقام و استفاده از منابع دولتى يا ملتى است مصلحت در كار نيست و گاهى حرفهاى حسابى زيرزانو مىرود ، دولت اكثريت را ميپايد براى چند روزى رياست ، اكثريت با دولت همراه است براى استفاده از هر قبيل :\r\nجاانداختن دوستان ، تلافى با مخالفان و بردن منابع دولتى ارزان .\r\nمىگويند ارادهء ملت ، ملت آرزوش امنيت و آسايش است كه ميدانداران بايد تدارك كنند و همهء اشتباهات را باسم ملت اينان كرده‌اند ناحق ميگوئيم ناحق ميجوئيم از حق چه انتظار داريم .\r\nدولت‌هاى باصطلاح دموكرات اقلا حق انتقاد بسياست‌پژوهان ميدهند اينك در عنوان مساوات طرزى هم به شيوهء دورهء فراعنه شايع است كه از بطون قصور عالى امر صادر ميگردد و مردم ميبايست تعبدا به نان و آبى ساخته گنبدهاى هرمان را برپا كنند مردم قبط دو فرقه بودند قومى زباندار قومى زبان‌بسته .\r\nوزير مختار آذربايجان قفقاز پس از آنكه باكو به تصرف شوروى رفت عزيمت تركيه كرد روزى نزد من آمد و دو ساعت صحبت كرد و من گوش دادم آخر گفت شما بارى از دل من نمىتوانيد برداريد اما متشكرم كه به صحبت من گوش داديد و آنچه در سينه داشتم گفتم و اين از براى من تشفىاى بود واى به حال مردمى كه نتوانند درد دل خودشان را اظهار بكنند .\r\nپزشكان سياسى در دياگنستيك ( تشخيص مرض ) همه‌وقت اشتباه كرده‌اند و هيچگاه قدر شربت نگاه نداشته‌اند اين است كه مزاج ملل روبصحت نميگذارد افراط است و تفريط .\r\nطبع حكومت شورائى تشكيل احزاب پيش آورد ، حيدرى و نعمتى رسميت يافت ، اختلاف رفت روى بهره از سفرهء صنعت و نسبت استفاده جنگ طبقاتى درانداختند صدق رسول اللّه صل لا يؤمن احدكم حتى يحب لاخيه المؤمن ما يحب لنفسه ايمان نياورده‌ايد هيچيك ( يا امنيت نداريد ) مگر آنكه بخواهيد براى برادر مؤمن خودتان آنچه را براى خود ميخواهيد وقت است كه رو به حزب اللّه بياوريم  فَإِنَّ حِزْبَ اللَّهِ هُمُ الْغالِبُونَ  « 1 » از تجمل بايد كاست و رضاى مستمندان را بايد خواست و بر شيطان نفس لعنت فرستاد  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ  « 2 » .\r\nبه شهادت تاريخ دسته‌بنديها و تشكيل احزاب « 3 » و تلاش در بدست آوردن حكومت جز نفاق و شقاق نتيجه نداد پايهء زندگى را بر صنعت و تدارك معاش را از راه صادرات خواستند و اين در تعقيب اشتباهات چهارگانه اشتباه پنجم است . اروپا صادر كن امريكا صادر كن ، آسيا در تدارك ، مگر عقب‌ماندگان افريقا و جزاير دريا چه اندازه استطاعت خريد دارند آنجا هم دست به كار خواهند گذارد بايد در صادرات كه در آتيه مبادلهء اجناس خواهد بود اندازه و انگاره بدست آورد و بيشتر به زراعت پرداخت و مهاجرت بىتوپ و تفنگ .\r\n\r\nجنجال در اطراف قانون اساسى\r\nدر اطراف تغييرى در قانون اساسى بسيار گفتند و روى اقوال عمرو و زيد مصلحت را خلاف مصلحت شمردند قانون اساسى البته محترم است خصوص قانون اساسى ما كه پايهء بر اسلام دارد در اساس تغييرپذير نخواهد\r\n\r\n\r\n","description":"","footnote":"\r\n( 1 ) - سورة المائده آيهء 56\r\n( 2 ) - سورهء فاطر آيهء 6\r\n( 3 ) - آخر نتيجهء دسته‌بنديهاى حزبى ، سياست موسولينى ، لنين و هيتلر بود همه افراط و تفريط .\r\n","page_name":" 497 ","page_number":529},
  {"content":"\r\n\r\nبود به اقتضاى وقت در قرآن هم بدا حاصل شده است ( در فروعات ) بقره آيهء 100 آنچه از آيات برگردانيم يا فروگذاريم مىآوريم بهترى يا مثل آن را .\r\nفصل مكتوب حفظ مصلحت نيست فحواى عام و خاص نگاه‌دار مصلحت است ديديم كه بساط باغ شاه جلوگيرى از اعادهء مصلحت نكرد و ديديم كه خستگى از هرج و مرج و تدارك امنيت و پيشرفت امور در نتيجهء ديكتاتورى بيش و مجلس را برسر تسليم آورد .\r\nتمام اصطلاحات شايعه در معنى لغوى نه مفيد است نه مضر در عمل مفيد و مضر مىشود تا نيت چه باشد و عمل چه . اجراى عدالت بايد خواست و از تقاضا فرو ننشست عدالت بىديكتاتورى عاطل است و ديكتاتورى بىعدالت باطل . انحلال مجلس توأما با صدور فرمان انتخابات راه ضررش مسدود است شاه مملكت قانونى با ملت بيدار بر خلاف مصلحت مملكت و ملت عملى نمىكند چه بر ضرر خودش است پس نگرانى نيست و  كُلَّ يَوْمٍ هُوَ فِي شَأْنٍ .  « 1 »\r\n\r\nمطبوعات و روزنامه\r\nروزنامه « 2 » ميبايست جاى منبر را گرفته باشد . منبر بمداخلهء مردم بى - سواد خاصيت خود را از دست داده بود روزنامه بدتر شد چون علف صحرا هرروز از زمين افكار ميرويد عدهء روزنامه و مجله از حد احصاء بيرون رفته است قليلى وقايع را مينويسند بعضى معايب را با قدرى فلفل مىنگارند . اكثرا از كيسهء صاحبان اغراض اداره مىشوند مجلات غالب شعر است در عنوان ادبيات بعض روزنامه‌ها دلال فحشاء و وسيلهء تقاضا بوده عنوانى به تهديد ميكنند مگر نيازى برسد و اغماضى بشود .\r\n خواجه اسفنديار مىدانى * كه برنجم ز چرخ روئين‌تن « 3 »\r\nخرد زال را بپرسيدم * حالتم را چه حيلت است و چه فن\r\nگفت افراسياب دهر شوى * گر بدست آورى ز زر دو سه من\r\nگر فرستى توئى فريدونم * ور نه آنكه نعوذ باللّه من \r\nروزنامه‌هاى ما مطلب ندارند چون فحشاء ، غيبت ، تهمت و رذالت بيشتر مشترى دارد موضوع بحث است نمىدانم مردم روزنامه‌ها را خراب كرده‌اند يا روزنامه‌ها مردم را در هرحال روزنامه بيش از حاجت داريم .\r\nگاهى با مركب سياه گاهى مركب سرخ بعضى مغربى بعضى مشرقى ، جنبهء مضر بعض مطبوعات ميچربد . اگر مقالات مفيد هم ميآورند مضر غلبه دارد نفسانيات و شهوت‌آميزى معقول را از بين ميبرد طبع ملت را به رذائل فحشاء و بىقباحتى جلب كرده‌اند .\r\nيك‌طرف صحبت از ورزش است و تقويت اعصاب طرف ديگر صحبت از عشق‌ورزى و تضعيف اعصاب پيشتر شاهنامه ميخواندند حالا . . . « 4 »\r\nيكى در پاريس هرروز تفحص ميكرد كى مرده است و طبيبش كه بوده است ، اطبا را فكرى ميبايست كرد ، قرار گذاردند او را بوظيفه‌اى از اين اعلان منصرف كنند .\r\n\r\n\r\n","description":"","footnote":"\r\n( 1 ) - سورة الرحمن آيهء 29\r\n( 2 ) - لايپزيك از شهرهاى آلمان اختصاصى به چاپخانه دارد معروف است كه از بارگاه قدس به ملائكهء كروبى خطاب رسيد سياستى براى شيطان معين كنند . شديدتر سياستى كه به فكر مقربان ملاء اعلى رسيد اين بود كه شيطان آب درياها را بيرون بريزد يا ريگ بيابانها را برشمارد . خطاب رسيد كافى نيست آنچه كتاب در لايپزيك چاپ مىشود يك بار بخواند اگر مجله و روزنامه را به حساب بياوريم تهران به نسبت كم از لايپزيك نيست هروقت مطلب كم مىآورند يادى از شعراء مىكنند هنوز يك مجلهء علمى نداريم . در ممالك سايره در هر رشته مجلهء مخصوص دارند جدى و فكاهى از هم جدا است « گروهى اين گروهى آن پسندند . »\r\n( 3 ) - از انورى است .\r\n( 4 ) - گفته مىشود روزنامه ركن چهارم سياست است و بالاترين وسيلهء ثبات چهار پايه است نمىدانم سياست ما روى چهارپايه چرا ثبات نمىيابد . ( صندوق عدالت صفحهء 103 )\r\n","page_name":" 498 ","page_number":530},
  {"content":"\r\n\r\n\r\nدر سياست خارجه\r\nقلم اينجا رسيد و سر بشكست مگر به خدا پناه ببريم قبل از مشروطيت و الغاى عهدنامهء تركمانچاى اساس در سياست رعايت دول كاملة الوداد بود و كاملة الودار روى مدلول عهدنامهء تركمان‌چاى كه از هرجهت خصوصا اقتصاد دست ما را بسته بود در نامجات به كلمات دوستان استظهار انامل مودت و خاطر حق‌گزار برگذار ميشد از طرف ما به تصريح عجز و از طرف مقابل ريشخند پس از مشروطه آن عبارات مبدل به عمل متقابله شد من حقيرى و در برابر تو كبيرى .\r\nمترنيخ صدر اعظم اطريش در مقابل نمايندگان خارجه سر فرود ميآورد گفتند شأن مقام شما نيست گفت ميخواهم سرنيزه‌ها را پشت سر من ببينند بناى سياست بر زور است چارهء ما اصلاح احوال خودمان است و تا بتوانند سنگ در راه مىاندازند .\r\nبلى ! پس از جنگ اخير صحبت از منشور اتلانتيك و منشور دول متحد و سازمان ملل ميرود متأسفانه بين مشتركين در آن پيمانها اتفاق نيست و بوى صلحى نميآيد آشوب در تمامى ذرات عالم است تا خدا چه خواهد\r\n « مگر آن شهاب ثاقب مددى كند سها را « 1 » » \r\nروى مرز مروت و مدارا مشى بايد كرد و بهانهء خشونت بدست نبايد داد .\r\nگيوم اول به گيوم دوم همان وصيت را كرد كه نظام الملك به پسرش ، آن در معضلات سلطنت اين در اشكالات و خطرات وزارت هردو از شغل خويش مذمت كردند كه بايد دروغ گفت خدعه كرد و مظالم بر گردن گرفت .\r\n\r\nبازهم چه بايد كرد\r\n قُلْ ما أَسْئَلُكُمْ عَلَيْهِ مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّهِ سَبِيلًا  « 2 » بگو اجرا از شما نميخواهم مگر هركه ميخواهد بگيرد راهى بسوى رب خود .\r\nقصد من از ديانت روح ديانت است و روح همهء ديانات خوبى ، مهربانى و دستگيرى است . اسلام جامع است با مزيداتى و تشخيص كيفيات از براى حفظ روح بايد بدن را سالم نگاه داشت صورت را از دست نداد رنج‌هاى بدنى راحت روح ميبخشند .\r\nبشر مريض است گرفتار لرزه و تشنج ، دواى لرزه گنه‌گنه است و گنه‌گنه تلخ . ديانت تلخىها را بقند آلوده مىكند و آرامش روح ميدهد تا آنجا كه شكايتها به رضايت ميكشد كه وراى آن هيچ نعمت نيست .\r\n آدميزاده طرفه معجونى است * از فرشته سرشته وز حيوان\r\nگر كند ميل اين شود كم از اين * ور كند ميل آن شود به از آن \r\nحيوان عيشش بخور و خواب است فرشته بمقامات روحانى و تا روح آرامش نداشته باشد شخص آسايش ندارد مغربيها عرفان را از دست داده‌اند .\r\n وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ  « 3 » آنكه بزرگ شمارد دستورات خدا را همانا از پاكى دل است .\r\nخصايل بشر بعضى غريزى و طبيعى است بعضى كسبى ، غريزى احساسات است و اخلاق كسبى صنعت و علم و اخلاق مسرى است بد يا خوب ، به تربيت و مراقبت مىشود از بد كاست و بر خوب افزود در مدارس و محافل بايد مراقبت تام داشت و اخلاق و آداب را از موضوعات مهم شمرد به نظافت ، نزاكت ، ادب ، اقتصاد و نگذراندن وقت به بطالت نظر داشت .  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 4 »\r\n تو خود حجاب خودى حافظ از ميان برخيز . \r\n\r\nچند كلمه در انترناسيوناليسم\r\nكه قصد ادارهء امور بين المللى است . سابق امور مشترك تحت قواعدى مقبول ملل منظور بود چون تلگراف ، پست ، روابط ، مراوده ، تجارت و مسافرت امروز كار كشيده است به مداخله در شخصيات ، تحريك طبقات نسبت بهمديگر ، بعنوان حمايت دموكرات بر ضد سرمايه‌دار\r\n\r\n\r\n","description":"","footnote":"\r\n( 1 ) - سياست تركيبى پيدا كرده است كه بايد گفت مرده‌شوى تركيبش را ببرد .\r\n( 2 ) - سورة الفرقان آيهء 57\r\n( 3 ) - سورة الحج آيهء 32\r\n( 4 ) - سورة الرعد آيهء 11\r\n","page_name":" 499 ","page_number":531},
  {"content":"\r\n\r\nيا بىبضاعت در مقابل ثروتمند و جمع حاصل مساعى ملت در دست دولت و صرف آن به ادارهء زمامداران بيشتر براى رفاه خود و تبليغات ، تجهيزات و جهانگشائى به صورت خيرخواهى . ملت طرف شور است اما حق نفس كشيدن ندارد ( فضولى موقوف ) دموكراسى معنيش اين بود كه همه رأى داشته باشند ، سوسياليسم برگشت روى آن اصل كه هيچكس رأى نداشته باشد ديكتاتورى در اشد استبداد و خفه‌كردن عامه ، منكر نميشود شد كه زمره‌اى از اصول مبوب حق است و اختلاف مسكين و غنى بيرون از حد اعتدال ، متمكن از اداى حق مستمندان خوددارى كرد تيشه را به قصد قطع ريشه برداشتند بغض و كينه جلوه‌گر شد . رعايت اخلاق ، عادات ، مشرب و عقايد در اين تعديل نمىكنند و اين معنى است كه در را بر صلح بسته است زندگى و معيشت كل فرق از قطبين تا خط استوا بر يك منوال به سليقه و دستور يك مركز محال است و كوشش بىفايده البته من بپوشم من بخورم من برقصم تو تماشا كن طريق نيست باهم بپوشيم باهم بخوريم و بىجا نرقصيم راه صلح است لا ضرر و لا ضرار .\r\nدر مملكت ما عده‌اى عاجزند آنها را بايد به اندازه جمع‌آورى كرد و بكارى باز داشت امر برميگردد به زارع و كاسب .\r\nاما زارع در مملكت ما شكايت ندارد و تزريقاتى كه كردند مؤثر نيفتاد چه مزدور نيست محصول تسهيم مىشود روى اسهام تن ، بذر ، افزار ( گاو گاوآهن ) خاك ، آب . تن و بذر و افزار با رعيت است و سه سهم ميبرد آب و خاك با مالك و دو سهم ميبرد . تعمير ابنيه ، تنقيهء قنات و پرداخت ماليات با ارباب است اراضى ملك قرا پشك است يعنى زمينى كه در قرعه به هر رعيتى افتاد موروثا به اختيار او و اعقاب او است و اگر تجديد پشك بشود با رضايت است . رعيت ميداند محصول چيست و به او چه ميرسد و ارباب ( صاحب آب و خاك ) چه ميبرد و اين قاعده‌اى است كه از هفتصد سال قبل گذارده‌اند .\r\nكاسب بر دو قسم است زمره‌اى به جمع و خرج خود كسب مىكنند ( كسب فرادى ) ايشان روى بازار متاع خود حساب كار خود را مىكنند .\r\nزمره‌اى در كارخانه‌ها كارگرند اگر شكايتى است راجع به اين جماعت است اينجا هم بايد قاعدهء تسهيم برقرار شود و صاحب سهم اينجا سرمايه ، افزار ، مخترع ( طراح ) ، مدير ، كارگر است نسبتى بايد با ملاحظهء حوادث در كار آورد و از پنج سهم بفراخور حال هريك سهم ببرند البته اين تسهيم به سادگى تسهيم در زراعت نيست تدارك مصالح ميخواهد و زحمت پيدا كردن بازار . كارگر بايد وارد حساب باشد تا خودش را در نسبت مغمون نداند و خواهد دانست كه عرضه و تقاضا و گردش بازار اجرتها را محدود مىكند ، اجناس در رقابتها ارزش فروششان محدود است باز بيكار و بيمار سهم دارند رؤسا بايد از اسراف بكاهند و زندگى مشروع و به تقوى بنمايند و اين اصول چنان كه حلاجى كرديم همه در احكام قرآنى ملحوظ است مع شيئى زايد .\r\n سالها دل طلب جام جم از ما ميكرد * آنچه خود داشت ز بيگانه تمنا ميكرد \r\nبا يكى از رفقا در برلن به مغازه‌اى رفتيم ميخواست زير پيراهنى كشباف بخرد فروشنده چند رقم آورد به قماش مختلف نپسنديد و بهتر ميخواست گفت روزى يك نفر امريكائى بحجره آمد جوراب خواست همه رقم آوردم و قانع نشد بهتر ميخواست من هم از همان رقم آخر آوردم و قيمت را دوبرابر گفتم راضى شد حدى براى بهتر بايد قائل شد .\r\n تن آدمى شريف است بجان آدميت * نه همين لباس زيباست نشان آدميت \r\nاگر آنچه امروز مىگويند و ميخواهند سه چهار قرن پيش عنوان و تعقيب شده بود هيچيك از شهرهاى بزرگ آباد نمىشد كه حال از نظر مىاندازند و اختراعات و مكاشفات صورت نمىبست چه‌اندازهء ذوق شخصى و استقامت افراد در رسيدن به مقصود صرف شده و ثروت به كار رفته است تا تمدن امروزه حاصل شده است مسلكهاى جديد بلاشبهه به انحطاط خواهد كشانيد .\r\nدر خانه‌هاى ساخته منزل گرفتن و كالاى موجود را تقسيم كردن سهل است آباد كردن مشكل .\r\n\r\n","description":"","footnote":"","page_name":" 500 ","page_number":532},
  {"content":"\r\n\r\nوقتى مردم را روى حرفه چهار طبقه كردند سولن حكيم اداى ماليات را مأخذ قرار داد آنكه براى مملكت بيشتر ثمر داشت برتر شمرده ميشد . آنچه بگويند بشنو و باور مكن كه در جماعت از طبقات گزير باشد چون چنين است بايد معيشت را مرتب نهاد و از اسراف در زندگى در حدودى منع كرد كه ثروت به باطل صرف نشود و همه به نسبت مستفيد باشند « 1 » در كمونيستى هم طبقات محفوظ است .\r\n\r\nصلح\r\n اگر پيل‌زورى و گر تيزجنگ * به نزديك من صلح بهتر كه جنگ \r\nجنگ در ابتدا با چوب بود و سنگ ، شمشير و منجنيق و كشكنجير هم بمرور در كار آمد يونانيان آتش را هم بميدان آوردند در شاهنامه هم داريم :\r\n يكى آتشين ديگ انداختند * زمين از نريمان بپرداختند \r\nهانيبال بوته به شاخ گاو و گوسفند بست آتش زد و رها كرد روميان جادوئى پنداشته فرار كردند .\r\nچون بشر پا به ميدان ترقى و تعالى گذارد توپ و تفنگ پيدا شد اينك كه تمدن در فوق ترقى و تعالى است ( دموكرات بىغل و غش ) كار به گاز مختنق و بمب اتم كشيده است . در مقابل انسانيت استعمال گاز خفه‌كن را منع كردند و بجاى آن بمب اتم به كار مىبرند كه در يك لحظه شهريرا زير و رو مىكند و تا مسافات بسيار اختناق مىآورد . در حمايت آزادى از هيچگونه ويران كردن آتش - زدن و گروه‌گروه مردم بىطرف را فانى كردن خوددارى ندارند همه بخاطر دموكراسى كه تازه پى آن مىگردند كه پايهء ادارهء امور است به مصلحت نسبى عامه . قدما بر آن بودند بقول سعدى :\r\n چو شمشير پيكار برداشتى * نگهدار پنهان ره آشتى \r\nاين دقيقه در اين دورهء تمدن از مد افتاده است بتصور كندن ريشهء فساد ريشه‌هاى افسد مىنشانند .\r\nعلى عليه السلام ميفرمايد لا خير فيمن لا يألف و لا يؤلف خير در كسى نيست كه نه دوستى بكند نه دوستى بپذيرد . در جنگ اخير عنوان صلح شد و نپذيرفتند .\r\nتا مناسبات روى امر و اطاعت است بعبارت ديگر جبر اميد توافق بالاراده نيست يكطرف غلول است بايد مناسبات برود روى همكارى و مفهوم معاضدت و يارى تا كارها بصلاح بيفتد اختلافات سر لحاف ملا نصر الدين است بايد لحاف را به عدالت تقسيم كرد تا نزاع بر طرف شود متأسفانه امروز همهء صحبت روى صنعت است و ابتلاى كارگر . اين اختلاف چنان كه گفته‌ام از غرور و غلو در صنعت پيدا شده است و روزبروز در تزايد است طرحهائى كه ريخته مىشود موقتى است تركت الرى فى - الرى مرد آخر بين مبارك بنده‌اى است . قول ژان ژاك روسو را ياد كرده‌ام افكار امم صفحهء 175 همان روز ميبايست فكر امروز را كرد و امروز فكر فردا را ، عمر ملت دراز است شاهين ترازوى صادرات روزبروز بر تزلزل ميافزايد و عرصهء بازار تنگ مىشود .\r\n\r\n\r\n","description":"","footnote":"\r\n( 1 ) - از پنج عامل مولد ثروت ولو بدرجات مؤثر باشند همه را در منافع سهيم بايد دانست و هيچيك از عوامل را نمىشود از سهم خود محروم گذارد در حكم امروز بخار و برق اهميت مخصوص دارند و در شمار عمال پنجگانه نميآيند محركند و سبب رونق فوق العاده و عليحده سهمى دارند كه در آن مؤسس و بازوى كار شريك خواهند بود و امروز رعايت سهم كارگر نميشود كارفرما و كارگر نبايد روى مفهوم آمر و مأمور سلوك كنند بلكه روى مفهوم مقدم و معاضد بنابر محبت و همكارى باشد . مراست :\r\n مردم بجهان چنين گرفتار نبود * در راه معاش اينهمه خار نبود\r\nگر خلق بخوردند غم يكديگر * خالى بجهان كسى ز غمخوار نبود \r\n","page_name":" 501 ","page_number":533},
  {"content":"\r\n\r\n\r\nاتم را منفجر كرديم نوبت عقدهء حرص و حسد است « 1 »\r\nامناء و عقلاى با نام نشستند و عهد بستند كه به اراضى غير ، نظر نداشته باشند و هر قومى را به حال خود بگذارند كه بدأب و ذاكان خرد خود را اداره كند اگر دروغ بود چرا گفتند و نوشتند اگر راست بود چرا بوى صلح نمىآيد . نيست مگر حرص جهانگيرى اينجا هم تعليم قرآنى فايق است و حاكى از نيات  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ  « 2 » پيغمبر را سزاوار نيست كه چشم به اسير ( مال ) داشته باشد تا خون بريزد در زمين ، شما متاع دنيا را ميخواهيد و خدا آخرت را ميخواهد و خدا غالب و داناست .\r\n سعديا بسيار گفتن وقت ضايع كردن است * وقت عذر آوردن است استغفر اللّه العظيم « 3 » \r\n\r\nخاتمهء كتاب و حسن مآب\r\nخطرات دوران را بسر آوردم زير و بالا بسيار ديدم زشت و زيبا بسيار شنيدم شكر خدا را موفق شدم لابلاى خدمات موظف هم‌وطنان را يادگارهائى ادبى بدفتر بياورم و اگر گاهى بىادبى شده است و قلم سركشى كرده است عذر ميخواهم و عذر عند كرام الناس مقبول هيچگاه فرصت را از دست نداده‌ام و در قصيده‌اى گفته‌ام :\r\n نيست زوال در جهان جز به زمان و اين بدان * سود كنى تو يا زيان فرصت تو است اسيرى \r\nجد من رضا قلى خان هدايت گوشهء خلوص را بر مسند جلوس ترجيح ميداد اوقات را همه به قدم و قلم در خدمت به علم و ادب برگذار كرد پدرم اساس تلگراف را برقرار .\r\nتلگرافخانه معبر اسرار بود و مطمح انظار به حسن اداره كه در آن دوره نظير نداشت با توجهى كه ناصر الدينشاه بدين اداره داشت مقام اعتمادى بسزا حاصل كرده بود كه هيچيك از ملازمان را نبود .\r\nاين بنده در عنفوان جوانى بخدمات شخصى وى بسر بردم شب‌ها بمصاحبت او مفتخر بودم و از فرمايشات او مستفيد مىشدم شبى فرمودند ميرزا حسين خان صدر اعظم تلگرافخانه را وسيلهء تأييد كار خود ميخواست و من در محظور بودم با من پيچيدگى مىكرد تا آنجا كه سفارت روس را به شكايت از جريان ادارهء تلگراف برانگيخت و طرح سعايت ريخت شكايت را مستقيما تقديم شاه كرده بود پشت پاكت كه نزد من ضبط است دستخط شده است اين عرايض بايد با اطلاع مخبر الدوله بعرض برسد . جواب پدرم هم كه نزد من موجود است دندان‌شكن بود نه از آن‌گونه كه بتوان به سفارت گفت مكتوبى از ميرزا حسين خان دارم كه از پدرم خواهش مىكند ، از سفارت روس ملاقاتى بنمايند و ايشان نپذيرفته‌اند كه لون تصديق به خود نگيرد .\r\nمنجمله در اين‌موقع فرمودند نه سال دچار دسيسه‌هاى صدارت بودم و در آن اضطراب نگران .\r\n\r\n\r\n","description":"","footnote":"\r\n( 1 ) - جنگ مستمر است و همه در جنگ ، دشمن كيست و موضوع چيست ؟\r\nسابق موضوع تصرف كوه ، دره ، رودخانه و ضمنا بردن بضاعت همسايه بود امروز عنوان آزادى است كه مفهوم صحيح آن محرز نيست ، هركس بسليقهء خود تفسير مىكند و تا مفهوم معقولى براى دموكراسى مسلم ندارند جنگ تمام نميشود ،\r\nچون نيتها سلطه و توسعهء ميدان نفوذ و استفاده است براى تحديد مفهوم دموكراسى حاضر نميشوند و الا حرف حسابى دوكلمه است و هيچ صاحب شعورى از حرف حساب روگردان نيست به حساب نميخواهند گردن بنهند رنجبر بهانهء قوى است و محتكر هدف مطلوب . دنيا سيرى داشت و مردم به عادت مشى ميكردند قوهء بخار و برق آن رشته را گسيخت انتفاعات بطفيل بخار و برق از تعادل بيرون رفت عنوان حصول تعادل است و غرش تعدى و تجاوز اين است توافق حاصل نميشود ( تو مچاپ كه من بچاپم ) بقول موسولينى مال دنيا تا بدست دموكرات نيامده است حرام است .\r\n( 2 ) - سورة الانفال آيهء 67\r\n( 3 ) - مصرف وقت چيست لابد مىگذرد به صحبت ما جد بهتر .\r\n","page_name":" 502 ","page_number":534},
  {"content":"\r\n\r\nاو همهء اسباب را براى آزار من داشت من چه داشتم . فكر كردم ديدم من يك وسيله بيشتر ندارم و آن « نخواستن » است و با حربهء نخواستن موفق شدم .\r\nاين كلمهء نخواستن در دورهء زندگى مركوز ذهن من بود اگر به مشكلات معضل برخوردم و برخوردار شدم كه رخت آبرومندى از ورطهء خطر بدر ببرم به طفيل اين كلمه بود در « بر من چه گذشت » گفته‌ام :\r\n نه از رشوت مرا فلسى است در خوان * نه از ذمة مرا خارى است بر تن \r\nاينك در گوشهء دروس بخاطر جمع زندگى ساده‌اى دارم هنوز قوت قلمم هست و از دست نميگذارم پس از فروش بضاعت موروث خانهء شهر و مزرعهء شهريار سه دانگ دروس به ملكيت من درآمد دودانگ و نيم آن را حبس اولاد ذكور و موقوف بر بعض امور خيريه كردم نيم دانگ را به اختيار خويش گذاردم اخيرا اراضى آن نيم دانك را فروختم و بعض عمارات ساختم كه اجارهء آنها كمك به ادارهء زندگى من مىكند در به دو امر از اين مبادله دلتنگ بودم اينك مىبينم مصداق   مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ   « 1 » بوده است .\r\nبه حكم پيش‌آمد طرحى ريخته شد كه از هوائى اراضى دروس علاوه بر منافع مزروع انتفاعى برده شده باشد اين فكر براى من آمده بود كه به اجاره از هوائى آب و خاك استفاده به مصلحت عام بشود سرمايه ميخواست و موجود نبود . آقايان احمد روستا و كاظم امامى باتفاق آقاى حسينقلى كمال هدايت نزد من آمده عنوان كردند با معزى اليهم قراردادى دربين گذارده شد كه آن اراضى را به مدت طولانى به اشخاص اجاره بدهيم عايدات تخمينى معامله بنظرم لقمه‌اى ناهموار و هضم آن دشوار آمد مگر سروشم به گوش هوش برخواند كه هان فراموش مكن كه به  لا تَأْكُلُوا أَمْوالَكُمْ بَيْنَكُمْ بِالْباطِلِ  « 2 » دلالت كرده و صحبت از   فِي أَمْوالِهِمْ حَقٌّ مَعْلُومٌ لِلسَّائِلِ وَ الْمَحْرُومِ   « 3 » .\r\nقرار شد سالى دوازده هزار تومان ( 120000 ريال ) سهم منافع آب و خاك به موقوف عليهم برسد بقيهء مال الاجاره به مصرف ساختمان مريضخانهء 50 تختخوابى كه 25 تختخواب مجانى باشد ، مسجدى به اندازه و حمامى به طرح تازه برسد و بعدها نگاهدارى شود « 4 » .\r\nشكر كردم كه واعظ غير متعظ نبوده‌ام آقايان امامى و روستا آن استطاعت را نداشتند امامى خارج شد انديشه بود كه آن نيت انجام نپذيرد دست توفيق و دلالت آقاى ابو الفتوح علوى نعم الرفيق آقاى غلامعلى چيت‌ساز را كه شخص باشرافت و مؤيد به سعادت است به مساعدت برانگيخت همت انجام اين امر نمودند اينك از مراتب سه‌گانهء مريضخانه به بهتر اسلوب و مصالح مرغوب دومرتبه انجام يافته است اميد است انشاء اللّه ختام آن را به چشم ظاهر بنگرم و تشكر توفيق را به زبان بجا آورم و انشاء اللّه حاجتمندان برخوردار شده از بانى يادى خواهند نمود بتاريخ 21 ماه مهر 1329\r\n كس نماند دير در اين كهنه دير * خير بادت گر كنى يادم بخير \r\n\r\n\r\n","description":"","footnote":"\r\n( 1 ) - سورة الطلاق آيه‌هاى 2 و 3\r\n( 2 ) - سورة البقره آيهء 188\r\n( 3 ) - سورة الذاريات آيهء 19\r\n( 4 ) - در هشتاد سال قبل شمال منازل ما كه حال سفارت تركيه و آلمان است صحرا بود پدرم زمينى خريد و رضا قلى خان هدايت را در آنجا دفن كردند و تكيه ساختند و درموقع توسعهء خيابانها قسمتى از آن بخيابان افتاد بقيه را من آباد كردم و مخصوص درمانگاهى شد كه داير است و اهالى مستفيد . حال آن بنا كنار خيابان اسلامبول افتاده است منافعى كه از مغازه‌هاى كنار خيابان عايد مىشود مطابق وقف‌نامه به بهدارى و شير و خورشيد سرخ ميرسد .\r\n","page_name":" 503 ","page_number":535},
  {"content":"\r\n\r\n\r\nدر وضع اعراب ( حركات )\r\nحروف مطلقا بآواز موضوعى خود خوانده ميشوند ساكن و متحرك . سخن در « الف » « واو » و « يا » است كه مختلف بتلفظ ميآيند .\r\nالف بر دوقسم است همزه و حاوى ، حمزه از حروف است حاوى قسيم حركات ( لا )\r\nالف چه همزه باشد چه حاوى در اول كلمه به صورت الف ( ا ) نگاشته شود حاوى را مدى برسر ميگذارند ( آ ) يا الفى خنجرى دربر ( « 1 » ا ) در وسط كلمه همزه به صورت مخصوص نوشته ( ء ) و روى « الف » « واو » و « يا » نهاده مىشود بسته به آنكه ماقبل آن مفتوح مضموم يا مكسور باشد : شأن ، مؤيد ، بئر ، لؤلؤ ، لئالى . باشد كه همزه خود متحرك بود : سؤنه ، مؤيد ، تأمل ، مؤثر . ضم ميم اينجا اثرى در آواز ندارد و همزه مفتوح است . الف حاوى اشباع فتحه است .\r\nواو در تلفظ سه حال دارد به آواز موضوعى ( روان ، داور ) متحركا و ساكن .\r\nاگر ماقبل آن مضموم باشد اشباع ضمه است رو ، مو ، دود و اين واو را معروف گويند و اگر خود حركت باشد بجاى ضمه است دو ، تو ، لوكوموتيو .\r\nآنجا كه ماقبل واو مضموم باشد و واو بصوت موضوعى خود جزم روى واو گذاريم نمو ، دنو و اگر خود متحرك باشد باز به صورت موضوعى خوانده شود حركت ميخواهد . موفق ، متوالى .\r\nو او معدوله آن است كه نوشته مىشود و خوانده نميشود : خود ، خواهر ، خوارزم ، خوانچه در بعض ولايات خراسان و لرستان چيزى از آواز « واو » را ادا ميكنند .\r\n« يا » دو حال دارد به صورت موضوعى متحرك و ساكن يگانه بيان جاى « يا » قسيم حركت را اشباع كسره ، در اين صورت مسبوق به كسره است : ايران ، دين يا بين دو حركت دو يا گفته مىشود « 1 » بينديش ياى دوم در آواز بهمزه اشبه است .\r\nواو و ياى مجهول همان كرسى همزهء ساكنند و آواز از همزه است ممدودا شئير ( شير درنده ) در مركبات چيزى از آواز حركات به آواز واو و يا آميخته مىشود اى ، مى ، رى ، آى ، او ، هو دولت بفتح ميم و دال در لهجهء عراقى ( ايراك ) امروز اى مى رايج است بكسر ميم .\r\nبسيار از تلفظات الفاظ اجنبى سماعى است خصوص در التقاى ساكنين در ستاتيستيك سين ساكن است و فارسى زبان يا سين را كسره مىدهد يا همزهء مكسوره مقدم ميدارد استاتيستيك .\r\nآوازها عند الواقع همزهء متحركند و در ممدودات حركتى بين دو همزهء اول متحرك آخر ساكن كه در عروض سبب بسى اشتباه شده است كه درجاى خود ياد كرده‌ام ( رسالهء عروض )\r\nپايان چاپ دوم\r\nآبان ماه 1343\r\n\r\n\r\n","description":"","footnote":"\r\n( 1 ) - ياء اول معروف است دوم مخرجى و متحرك ياء اشباع كسره را نيز معروف گويند همچنين واو را\r\n","page_name":" 504 ","page_number":536},
  {"content":"\r\n\r\n\r\nفهرست اسماء رجال ، اماكن ، كتب ، روزنامجات ، مجلات و غيره « * »\r\n« آ » آبادان : 451\r\nآباده : 245 ، 246 ، 247 ، 250 ، 252 ، 268 ، 286\r\nآب انار ( ده از دهستانهاى بخش زرقان فارس ) ، 250\r\nآتاتورك ( غازى - مصطفى كمال ) : 379 ، 392 404 ، 405 ، 409 ، 412 ، 421\r\nآتانياز : 54\r\nآتن : 233 ، 237 ، 480 ، 496\r\nآثار عجم : 282\r\nآجودان باشى : 86\r\nآجودان باشى حسين خان : 63\r\nآجودان باشى عزيز خان : 63\r\nآدم : 24 ، 478 ، 485\r\nآدونيس : 453\r\nآذربايجان : 5 ، 51 ، 56 ، 61 ، 85 ، 98 ، 99 ، 104 ، 108 ، 140 ، 145 ، 147 ، 148 ، 151 ، 162 ، 165 ، 167 ، 168 ، 169 ، 170 ، 171 ، 173 ، 177 ، 179 ، 180 ، 182 ، 185 ، 186 ، 187 ، 188 ، 189 ، 192 ، 194 ، 195 ، 196 ، 197 ، 198 ، 199 ، 203 ، 210 ، 213 ، 214 ، 215 ، 216 ، 221 ، 223 ، 224 ، 225 ، 226 ، 227 ، 228 ، 243 ، 250 ، 266 ، 268 ، 310 ، 313 ، 314 ، 315 ، 318 ، 320 ، 323 ، 224 ، 325 ، 328 ، 329 ، 330 ، 331 ، 340 ، 352 ، 354 ، 355 ، 358 ، 361 ، 364 ، 369 ، 378 ، 380 ، 381 ، 385 ، 398 ، 400 ، 419 ، 438 ، 439 ، 440 ، 441 ، 442 ، 445 ، 446 ، 447 ، 448 ، 449 ، 451 ، 456 ، 459 ، 460 ، 461 ، 467 ، 473 ، 497\r\nآذرى ( مهندس - ) : 457\r\nآرتور آف كانت ( پرنس - ) : 120\r\nآرداشس : 437\r\nآرميتاژ اسميت : 311 ، 312 ، 339\r\nآرنولد : 108 ، 177 ، 180 ، 191\r\nآريا : 383\r\nآستارا : 330 ، 331 ، 332 ، 333 ، 334 ، 335 ، 336 ، 337 ، 338 ، 339 ، 381 ، 457\r\nآسوئروش : 238\r\nآسيا : 303 ، 305 ، 412 ، 497\r\nآسياى صغير : 291\r\nآسياى غربى : 239\r\nآسياى مركزى : 76\r\nآسيه خانم دختر رضا قلى خان هدايت : 29 م\r\nآشتيانىزاده : 460\r\nآصف : 265 ، 266 ، 284\r\nآصف الدوله : 335\r\nآصف الدوله على خان : 71\r\nآصف الدوله غلامرضا خان : 159 ، 160 ، 162 ،\r\n\r\n\r\n","description":"","footnote":"\r\n( * ) اعدادى كه حرف م در كنار آنست نمايندهء صفحات مقدمهء كتاب است .\r\n","page_name":" 505 ","page_number":537},
  {"content":"\r\n\r\n167\r\nآصف السلطنه : 137\r\nآفتاب ( كامپانلا ) : 480\r\nآقا بابا : 326\r\nآقا بيك : 218\r\nآقا جمال ( حاجى - ) : 378\r\nآقاجونى تجريشى : 30 م ، 31 م\r\nآقا خان ( ميرزا - ) : 142\r\nآقا خان دليكانلو : 200\r\nآقا خان شيطان آبادى : 214\r\nآقا خان محلاتى معاصر محمد شاه : 27\r\nآقا خان محلاتى جد كريم خان آقا خان فعلى : 473\r\nآقاسى ( حاجى ميرزا - ) - ميرزا آقاسى\r\nآقا سيد ابو الحسن اصفهانى : 368 ، 454 ، 455 461\r\nآقا سيد نور الدين : 376\r\nآقا شاهزاده ( لطفعلى ميرزا ) : 85\r\nآقا صادق اصفهانى : 389\r\nآقا محمد خان قاجار : 28 م ، 30 م ، 282 ، 350 ، 362 ، 431\r\nآقا مردك : 77\r\nآقا نجفى : 141 ، 377\r\nآقا نور اللّه فشاركى ( حاجى - ) : 375 ، 376\r\nآقمزار : 314\r\nآقوب : 205 ، 206 ، 207\r\nآكسفرد - مدرسهء آكسفرد\r\nآكواريوم : 120\r\nآلبو ( دكتر - ) : 36 ، 43 ، 114\r\nآل بويه : 129\r\nآلپ : 9\r\nآلزاس : 26 ، 291 ، 295\r\nآلمان : 1 ، 8 ، 11 ، 22 ، 42 ، 44 ، 46 ، 47 ، 48 ، 49 ، 51 ، 52 ، 53 ، 95 ، 113 ، 117 ، 133 ، 155 ، 175 ، 180 ، 185 ، 198 ، 220 ، 230 ، 270 ، 271 ، 272 ، 273 ، 274 ، 275 ، 276 ، 278 ، 279 ، 280 ، 290 ، 291 ، 292 ، 293 ، 294 ، 295 ، 296 ، 297 ، 304 ، 309 ، 310 ، 312 ، 323 ، 327 ، 329 ، 340 ، 354 ، 360 ، 365 ، 389 ، 390 ، 391 ، 395 ، 396 ، 415 ، 416 ، 417 ، 418 ، 419 ، 425 ، 427 ، 428 ، 429 ، 430 ، 431 ، 438 ، 439 ، 451 ، 460 ، 461 ، 462 ، 473 ، 481 ، 482 ، 486 ، 487 ، 491 ، 498 ، 503\r\nآماندا - ديتريثى\r\nآمورينى ( شواليه - ) : 129\r\nآناطولى : 291\r\nآنتوان عكاس : 123\r\nآندرآس : 490\r\nآنقره : 325 ، 328 و . . . آنكارا\r\nآنكارا : 381 ، 392 ، 404 ، 409 و - آنقره\r\nآنگرامانيو ( اهريمن ) : 24\r\nآنورس : 117\r\nآهاسوئروس : 236\r\nآهى : 444\r\nآيت اللّه‌زاده محمد رضا : 455\r\nآيرم : 390 ، 496\r\n« الف » اب المله - سعد الدوله ميرزا جواد خان\r\nابراهيم : 233\r\nابراهيم ( حاجى ميرزا - ) از علماى اردبيل : 195\r\nابراهيم آباد اراك : 287\r\nابراهيم پسرعموى محمد مهدى سلطان : 30 م\r\nابراهيم پسر مهدى خليفهء عباسى : 38\r\nابراهيم تبريزى ( ميرزا - ) : 162 ، 163\r\nابراهيم خان كارمند كنسولگرى ايران در تفليس ( ميرزا - ) : 337\r\nابراهيم خان كلانتر فارس ( حاجى - ) - اعتماد - الدوله\r\n\r\n","description":"","footnote":"","page_name":" 506 ","page_number":538},
  {"content":"\r\n\r\nابراهيم زيدان : 343\r\nابراهيم شريف - ابراهيم محلاتى\r\nابراهيم صادق : 336\r\nابراهيم قمى ( ميرزا - ) : 355\r\nابراهيم محلاتى : 243 ، 271 ، 267 ، 274\r\nابقراط : - بقراط\r\nابن بابويه : 243 ، 281\r\nابن رشد : 236\r\nابن سعود : 467\r\nابن سينا - بو على سينا\r\nابن عباس : 257\r\nابن علقمى : 55\r\nابو اسود دئلى : 239\r\nابو الحسن اصفهانى ( سيد - ) - آقا سيد ابو الحسن اصفهانى\r\nابو الحسن خان دكتر : 68\r\nابو الحسن خان خواهرزادهء مخبر السلطنه : 183\r\nابو الحسن خان سردار : 27\r\nابو الفتح بك : 218\r\nابو الفتح‌زاده اسد اللّه خان : 309\r\nابو الفضل پسر شيخ عبد العزيز ( شيخ - ) : 387\r\nابو القاسم ( سيد - ) : 388\r\nابو القاسم كاشانى ( سيد - ) - سيد ابو القاسم كاشانى\r\nابو القاسم على : 336\r\nابو الملوك ميرزا : 140\r\nابو النصر شيبانى : 34\r\nابو شكور بلخى : 475\r\nابو طالب ( ميرزا - ) صاحب حمام پاك : 407\r\nابو طالب ( ميرزا - ) مدير روزنامهء ملا نصر الدين :\r\n340\r\nابو طالب زنجانى ( ميرزا - ) 161 ، 162\r\nابو طالب كاشانى : 30 م\r\nابو طالب لغوى : 38\r\nابو عبد اللّه معاوية بن يسار : 442\r\nابى صلت هروى : 60\r\nابيض ( قصر و عمارت ) : 69 ، 134 ، 387 ، 393\r\nاپرت فرانسوى : 237\r\nاتابك ( پارك - ) : 134\r\nاتابك عبد المجيد ميرزا - عين الدوله\r\nاتابك ميرزا تقى خان - امير كبير\r\nاتابك ميرزا على اصغر خان - امين السلطان\r\nاتابكان : 56\r\nاتابك قراجه سلغرى : 282\r\nاتابكى ميرزا احمد خان : 291 ، 353 ، 370 ، 371\r\nاتازونى - امريكا\r\nاتحاد مقدس : 294\r\nاترك : 380 ، 381\r\nاتلانتيس : 480\r\nاتوشولص : 52\r\nاجتماعيون عاميون - حزب اجتماعيون عاميون\r\nاجلال الملك : 170 ، 171 ، 174 ، 175 ، 196 ، 213 ، 214 ، 217 ، 332 ، 333 ، 334 ، 373\r\nاحترام الدوله خرم بهار خانم : 30 م\r\nاحترام السلطنه دختر مظفر الدين شاه و زن مرتضى قلى خان صنيع الدوله : 43 ، 64 ، 98 ، 136 ، 144 ، 224\r\nاحتساب الملك : 79\r\nاحتشام ( دكتر - ) : 449\r\nاحتشام السلطنه محمود علامير : 110 ، 123 ، 133 ، 142 ، 145 ، 147 ، 150 ، 159 ، 163 179 ، 186 ، 187 ، 190 ، 363 ، 364 ، 365 ، 366 ، 367 ، 372 ، 373 ، 394\r\nاحتشام حضور : 215\r\nاحساس النغمه : 41\r\nاحسان اللّه خان : 309\r\nاحسن الدوله : 147\r\nاحمد آقا پسر قاپوچى باشى : 51\r\nاحمد خان رئيس تلگرافخانهء شيراز ( ميرزا - ) :\r\n250\r\n\r\n","description":"","footnote":"","page_name":" 507 ","page_number":539},
  {"content":"\r\n\r\nاحمد خان ( ميرزا - ) : 118 ، 152\r\nاحمد خان حيدرى ( ميرزا - ) : 158\r\nاحمد خان خواجهء شكوه السلطنه : 101\r\nاحمد خان سرتيپ مرندى : 324\r\nاحمد خان صفا : 309\r\nاحمد خان لارى ( ميرزا - ) : 250 ، 255\r\nاحمد شاه قاجار : 194 ، 310 ، 311 ، 340 ، 352 ، 353 ، 356 ، 358 ، 359 ، 360 ، 362 ، 365 ، 367 ، 368 ، 369 ، 386 ، 432 ، 433\r\nاحمد شفيق : 416\r\nاحمد قمى : 378\r\nاحياء السلطنه ( دكتر بهرامى ) : 320 ، 362\r\nاحياء الملك : 229\r\nاختياريه : 95 ، 394\r\nادسا : 44 ، 46 ، 158 ، 190 ، 438\r\nادوار - رسالة ادوار\r\nادوارد : 121\r\nادوارد گرى ( سر - ) : 241 ، 242 ، 292 ، 294 ، 298\r\nادوارد هشتم : 421\r\nادوارد هفتم : 292\r\nاديب الدوله محمد حسن خان پسر محمد حسين خان اديب الدوله : 63 ، 64 ، 369\r\nاديب الدوله محمد حسين خان : 29 م ، 1 ، 2 ، 3 ، 53 ، 62 ، 63 ، 110 ، 138 ، 369\r\nاديب السلطنه حسن سميعى : 349 ، 353 ، 354 ، 374 ، 385 ، 389 ، 403 ، 412 ، 413 ، 455 ، 459 ، 464\r\nاديب الممالك : 394\r\nاراستراتس : 238\r\nاراك : 410\r\nارانى دكتر تقى : 437\r\nارباب جمشيد : 269\r\nارباب رستم گيو : 437\r\nارباب كيخسرو : 350 ، 393\r\nارتانگرين : 276 ، 278\r\nارداقى على اكبر : 309\r\nاردبيل : 49 ، 195 ، 197 ، 200 ، 203 ، 208 ، 212 ، 225 ، 226 ، 241 ، 336 ، 396\r\nاردشير : 234 ، 236 ، 238\r\nاردشير : 495\r\nاردشير بابكان : 368\r\nاردشير درازدست : 237\r\nاردن هاشمى : 468\r\nاردوان سوم : 130\r\nاردوباد : 321 ، 322\r\nارزروم ( ارزنة الروم ) : 56 ، 404\r\nارس : 177 ، 199 ، 381\r\nارسطو : 247 ، 256 ، 489\r\nارشد السلطان : 314\r\nارشق : 49\r\nارفع الدوله پرنس رضا خان دانش : 190 ، 311 ، 381 ، 391 ، 410\r\nارفع الملك : 215\r\nارك تبريز : 196 ، 197 ، 333\r\nارك تهران : 33 ، 56 ، 58 ، 63 ، 81 ، 163 ، 407\r\nارك شيراز : 248\r\nارك ( ميدان - ) - ميدان ارك\r\nارك عليشاه : 31\r\nارمغان - مجلهء ارمغان\r\nارمنستان ( جمهورى - ) : 321 ، 322\r\nارمنستان ( محلهء تبريز ) : 216 ، 293 ، 317\r\nارموى عبد المؤمن : 37 ، 289\r\nارميتاژ ( موزهء - ) : 387\r\nاروپا : 1 ، 5 ، 9 ، 10 ، 20 ، 21 ، 22 ، 23 ، 63 ، 76 ، 100 ، 123 ، 125 ، 128 ، 135 ، 165 ، 178 ، 185 ، 191 ، 197 ، 239 ، 254 ، 293 ، 298 ، 303 ، 305 ، 307 ، 310 ، 364 ، 379 ، 380 ، 381 ، 384 ، 387 ، 388 ، 392 ،\r\n\r\n","description":"","footnote":"","page_name":" 508 ","page_number":540},
  {"content":"\r\n\r\n393 ، 400 ، 401 ، 404 ، 405 ، 406 ، 411 ، 412 ، 416 ، 417 ، 421 ، 442 ، 463 ، 470 ، 481 ، 497\r\nاروميه ( رضائيه ) : 174 ، 195 ، 202 ، 213 ، 214 ، 217 ، 316 ، 324 ، 332 ، 410\r\nاروميه ( درياچهء - ) : 293 ، 323 ، 353 ، 373\r\nارونق : 108 ، 213 ، 227\r\nاريك ( دكتر - ) : 392\r\nاريك درومند ( سر - ) رئيس دار الانشاى جامعهء ملل : 392\r\nازمير : 404\r\nاسپارت : 129 ، 480\r\nاسپانيا : 130 ، 291 ، 352\r\nاسپرى دولوا ( روح القوانين ) : 131\r\nاستاروسلسكى : 327 ، 431\r\nاستاز : 250 ، 254 ، 257 ، 259 ، 262 ، 263 ، 264 ، 280\r\nاستالين : 331 ، 426 ، 438 ، 445 ، 468 ، 471 ، 483\r\nاستالين گراد : 429\r\nاستاند : 115 ، 117 ، 118 ، 126\r\nاستاندار داويل : 352 ، 353\r\nاستپان : 204\r\nاستخر رامسر : 434 ، 436 ، 437\r\nاستراباد : 30 م ، 6 ، 54 ، 60 ، 63 ، 371 ، 410\r\nاستراليا : 11 ، 293 ، 305 ، 445\r\nاستكهلم : 392\r\nاستيونس : 198 ، 354\r\nاسحق : 233\r\nاسحق خان كارگذار ( ميرزا - ) : 175\r\nاسحق موصلى : 38\r\nاسخونينگن : 117\r\nاسد اللّه ( شيخ - ) : 87\r\nاسد اللّه پسر امام جمعهء خوئى ( ميرزا - ) : 314\r\nاسد اللّه خان نورى ( ميرزا - ) : 60\r\nاسد اللّه ميرزا : 121\r\nاسدى طوسى : 246\r\nاسدى متولى آستان قدس رضوى : 408\r\nاسعد الدوله : 255\r\nاسعد السلطنه : 218\r\nاسفنديار : 237 ، 498\r\nاسكافى : 13\r\nاسكالاى : 209\r\nاسكرين : 435\r\nاسكندر ( قمهء - ) : 430\r\nاسكندر دوم : 202\r\nاسكندر مقدونى : 93 ، 121 ، 234 ، 247\r\nاسكندرى ايرج : 451 ، 460 ، 465 ، 466\r\nاسكندرى سليمان ميرزا : 36 ، 288 ، 312 ، 339 ، 340 ، 353 ، 354 ، 355 ، 359 ، 368\r\nاسكورسك ( ژنرال - ) : 171\r\nاسلامبول : 4 ، 5 ، 85 ، 110 ، 180 ، 186 ، 187 ، 190 ، 195 ، 219 ، 224 ، 258 ، 289 ، 291 ، 292 ، 294 ، 310 ، 312 ، 325 ، 362 ، 404 ، 405 ، 421 ، 435 ، 464 ، 490\r\nاسلامبولچى : 195\r\nاسلاوها - صقلابيان\r\nاسمارت : 188 ، 242 ، 248 ، 249 ، 251 ، 252 ، 281 ، 351\r\nاسمعيل : 28\r\nاسمعيل ( حضرت - ) : 231 ، 232\r\nاسمعيل خان ( ميرزا - ) : 411\r\nاسمعيل خان پيشخدمت عليقلى خان مخبر الدوله :\r\n6 ، 7\r\nاسمعيل خان دكتر ( ميرزا - ) : 68 ، 69\r\nاسمعيل خان رئيس انبار غله ( ميرزا - ) : 309\r\n\r\n","description":"","footnote":"","page_name":" 509 ","page_number":541},
  {"content":"\r\n\r\nاسمعيل خان رئيس قزاق - امير فضلى\r\nاسمعيل خان سرابى : 210\r\nاسمعيل خان فراشباشى : 56\r\nاسمعيل عراقى : 397\r\nاسمعيل كمال : 28 م\r\nاسمعيل نوبرى ( ميرزا - ) : 214 ، 217 ، 241 ، 323\r\nاسميت صاحب : 34 ، 35\r\nاسميرنف ( آندره آندرويچ ) : 427\r\nاسنابروك : 22\r\nاشپيگل : 233\r\nاشترونگ ( دكتر - ) : 391\r\nاشتله ( مادام - ) : 178 ، 179 ، 181 ، 190\r\nاشتله ( مسيو - ) : 230\r\nاشتوتگارت ( موزهء - ) : 130\r\nاشرف ( بهشهر ) : 371 ، 410\r\nاشكانيان : 233\r\nاشكودا : 392\r\nاصفهان : 29 م ، 56 ، 60 ، 63 ، 80 ، 110 ، 132 ، 147 ، 162 ، 164 ، 165 ، 179 ، 181 ، 183 ، 187 ، 188 ، 237 ، 243 ، 244 ، 245 ، 246 ، 248 ، 268 ، 271 ، 272 ، 275 ، 282 ، 286 ، 287 ، 292 ، 303 ، 375 ، 376 ، 383 ، 425 ، 434 ، 444 ، 450 ، 451 ، 461 ، 481 ،\r\nاصل چهار ترومن : 470\r\nاطريش : 9 ، 22 ، 47 ، 48 ، 60 ، 63 ، 115 ، 117 ، 158 ، 177 ، 221 ، 229 ، 291 ، 292 ، 293 ، 294 ، 295 ، 296 ، 360 ، 366 ، 417 ، 499 ،\r\nاعتبار السلطنه اسمعيل خان : 27\r\nاعتصام السلطنه جواد قديمى : 337 ، 338\r\nاعتصام‌زاده : 397\r\nاعتضاد السلطنه : 139 ، 140\r\nاعتضاد السلطنه على قلى ميرزا پسر فتحعليشاه :\r\n2 ، 19 ، 53 ، 54 ، 59 ، 61 ، 62 ، 63 ، 95 ، 318\r\nاعتضاد السلطنه محمد حسن ميرزا پسر اعتضاد - السلطنهء اول : 59 ، 60 ، 65\r\nاعتضاد الملك هدايت قلى هدايت : 31 م ، 188 ، 245 ، 265 ، 286 ، 313 ، 316 ، 466 ، 496\r\nاعتلاء السلطنه : 349\r\nاعتماد الدوله حاجى ابراهيم خان كلانتر فارس :\r\n24 ، 431\r\nاعتماد الدوله نصر اللّه معروف بميرزا آقا خان نورى :\r\n24 ، 43 ، 53 ، 54 ، 56 ، 57 ، 60 ، 61 ، 64\r\nاعتماد الدوله يحيى خان قره‌گزلو : 384 ، 385 ، 386 ، 389 ، 399 ، 411\r\nاعتماد السلطنه محمد حسن خان : 30 م ، 31 م ، 24 ، 54 ، 55 ، 57 ، 60 ، 61 ، 63 ، 71 ، 77 ، 85 ، 86 ، 94 ، 96 ، 129\r\nاعتماد دربار : 389 ، 496\r\nاعتماد نظام : 96\r\nاعزاز السلطنه : 139 ، 140 ، 355\r\nافراسياب : 237 ، 405 ، 498\r\nافريقا : 50 ، 198 ، 239 ، 291 ، 293 ، 303 ، 305 ، 426 ، 497\r\nافزوس : 238\r\nافسر ( شاهزاده - ) : 387\r\nافغانستان : 74 ، 79 ، 85 ، 329 ، 343 ، 379 ، 384 ، 396 ، 398 ، 412 ، 473 ، 477\r\nافكار امم : 27 م ، 60 ، 67 ، 126 ، 297 ، 303 ، 306 ، 358 ، 378 ، 379 ، 475 ، 476 ، 477 ، 478 ، 479 ، 480 ، 486 ، 487 ، 488 ، 489 ، 501\r\nافلاطون : 256 ، 303 ، 340 ، 476 ، 478 ، 480 ، 489\r\nاقبال ( علامه محمد - ) : 472\r\nاقبال دكتر منوچهر : 466\r\nاقبال الدوله برادر صاحب اختيار : 98 ، 121 ، 147 ، 157 ، 162 ، 415\r\n\r\n","description":"","footnote":"","page_name":" 510 ","page_number":542},
  {"content":"\r\n\r\nاقبال السلطنه : 195 ، 197 ، 198 ، 311 ، 321 ، 323 ، 324 ، 325 ، 326 ، 328 ، 329 ، 361 ، 362\r\nاقتدار الدوله : 351\r\nاقتدار السلطنه : 140\r\nاقتدار نظام : 218\r\nاقدسيه : 367\r\nاكباتان : 236\r\nاكبر خان برادر مجد الدوله : 79\r\nاكبر خان پسر هادى خان : 29 م\r\nاكبر شاه ( سيد - ) : 161\r\nاكشتراند : 381\r\nاكونور ( ماژور - ) : 248 ، 253 ، 259 ، 260 ، 265 ، 271 ، 276 ، 277 ، 279\r\nالب ارسلان : 60 ، 435\r\nالجزاير : 137\r\nالعود و الملاهى : 38\r\nالفبا : 267\r\nالفت اصفهانى : 32\r\nالكساندرت : 293\r\nالكساندرو : 8\r\nاللّه قلى خان ايلخانى : 29 م ، 89\r\nالماس ( باب - ) : 81\r\nالماس ( تالار - ) : 81\r\nالمپ : 463\r\nالمپياد : 463\r\nامان اللّه خان 189\r\nالهيه : 104\r\nاليزه پالاس : 62 ، 121\r\nام العله - سعد الدوله ميرزا جواد خان\r\nامام جمعهء تهران : 377 ، 378 ، 383\r\nامام جمعهء تهران دكتر سيد حسن امامى : 459\r\nامام جمعهء تبريز : 214\r\nامام جمعهء خوئى : 218 ، 241 ، 314 ، 340 ، 372 ، 378 ، 383 ، 416 ، 425\r\nامام جمعه ميرزا ابو القاسم : 31 م ، 102\r\nامام جمعه ميرزا يحيى : 267 ، 281 ، 285\r\nامامزاده حمزه : 77 ، 332\r\nامامزاده عبد اللّه : 397\r\nامامزاده قاسم : 108 ، 394\r\nامام فخر رازى : 475\r\nامامى ( قاتل سيد احمد كسروى ) : 444\r\nامامى : 460\r\nامامى جواد : 397\r\nامامى كاظم : 503\r\nامان اللّه خان پادشاه افغانستان : 379 ، 398\r\nامان اللّه ميرزا جهانبانى نايب الايالهء آذربايجان :\r\n225 ، 241 ، 251 ، 275 ، 334 ، 361\r\nامريكا : 75 ، 76 ، 136 ، 176 ، 230 ، 239 ، 293 ، 294 ، 303 ، 305 ، 310 ، 316 ، 329 ، 340 ، 357 ، 363 ، 402 ، 405 ، 416 ، 418 ، 420 ، 425 ، 426 ، 427 ، 428 ، 429 ، 430 ، 434 ، 437 ، 439 ، 441 ، 442 ، 444 ، 445 ، 451 ، 452 ، 460 ، 461 ، 466 ، 468 ، 470 ، 471 ، 472 ، 473 ، 477 ، 484 ، 486 ، 491 ، 497\r\nامير - على بن ابى طالب عليه السلام\r\nامير احمدى ( سپهبد احمد ) : 464\r\nامير ارشد حاجى على لو : 197 ، 198 ، 321 ، 326 ، 327 ، 330 ، 358 ، 359\r\nامير اقتدار محمود انصارى : 268\r\nامير الشعراء - هدايت رضا قلى خان\r\nامير الملك حاكم آباده : 246 ، 247\r\nامير بهادر حسين پاشا خان قره‌باغى : 97 ، 101 ، 118 ، 121 ، 122 ، 137 ، 157 ، 159 ، 160 ، 162 ، 163 ، 169 ، 173 ، 176 ، 177 ، 190 ، 394 ، 398\r\nامير بهمن بختيارى برادر جهانشاه صمصام :\r\n451\r\nامير تيمور گوركان : 434\r\nامير جنگ پسر عليقلى خان سردار اسعد : 443\r\n\r\n","description":"","footnote":"","page_name":" 511 ","page_number":543},
  {"content":"\r\n\r\nامير حشمت نيسارى : 197 ، 214 ، 215 ، 219 ، 217 ، 218 ، 222 ، 249 ، 321 ، 344\r\nامير خان پسر سپهسالار آقاوجيه : 151\r\nامير خان سردار : 110\r\nاميرخيز : 176 ، 191 ، 198 ، 199 ، 317\r\nاميرخيزى اسمعيل : 197 ، 317 ، 320 ، 334\r\nاميرزاده خانم : 350 ، 351 ، 407\r\nامير طهماسبى سرلشگر عبد اللّه : 361 ، 362 ، 369 ، 370 ، 378\r\nامير عشاير : 200 ، 218\r\nامير فضلى اسمعيل خان رئيس قزاق : 324 ، 329 ، 330 ، 331 ، 333 ، 334\r\nامير كبير ميرزا تقى خان فراهانى : 29 م ، 24 ، 43 ، 52 ، 53 ، 54 ، 55 ، 56 ، 57 ، 60 ، 61 ، 62 ، 77 ، 93 ، 97 ، 195 ، 393 ، 432\r\nامير مجاهد : 181\r\nامير محتشم بختيارى : 255\r\nامير مؤتمن : 314\r\nامير نظام پسر جيران فروغ السلطنه : 93\r\nامير نظام معاصر محمد عليشاه : 98 ، 99 ، 109 ، 167 ، 315\r\nامير نظام : 329\r\nامير همايون : 454\r\nامين ( حاجى - ) : 397\r\nامين آباد اصفهان : 286 ، 287\r\nامين آقا پسر قادر آقا : 203\r\nامين اقدس : 144\r\nامين التجار : 213\r\nامين التجار اصفهانى : 395\r\nامين الدوله ميرزا صادق قائم مقام : 61\r\nامين الدوله ميرزا على خان : 43 ، 44 ، 51 ، 52 ، 53 ، 90 ، 99 ، 104 ، 105 ، 106 ، 107 ، 108 ، 110\r\nامين الدوله محسن پسر ميرزا على خان امين الدوله :\r\n105 ، 106 ، 108\r\nامين السلطان آقا ابراهيم : 32 ، 92 ، 95\r\nامين السلطان ميرزا على اصغر خان اتابك پسر آقا ابراهيم امين السلطان : 24 ، 31 ، 32 ، 53 ، 55 ، 59 ، 64 ، 66 ، 68 ، 69 ، 71 ، 72 ، 76 ، 77 ، 79 ، 81 ، 82 ، 85 ، 86 ، 87 ، 94 ، 97 ، 98 ، 99 ، 102 ، 107 ، 111 ، 112 ، 113 ، 114 ، 115 ، 117 ، 118 ، 122 ، 123 ، 134 ، 135 ، 136 ، 137 ، 138 ، 140 ، 152 ، 153 ، 154 ، 155 ، 157 ، 158 ، 159 ، 228 ، 237 ، 282 ، 412\r\nامين السلطنه : 96 ، 137\r\nامين الضرب حاجى محمد حسن : 85 ، 86 ، 87 ، 100 ، 101 ، 102 ، 105 ، 113 ، 118\r\nامين الضرب حاجى محمد حسين پسر محمد حسن\r\nامين الضرب : 100 ، 101 ، 158 ، 163 ، 329\r\nامين الملك : 90 ، 101\r\nامين الملك : 112\r\nامين الملك : 173\r\nامين الملك فرخ خان كاشانى : 29\r\nامين باشى محمد شكربك : 381\r\nامين خلوت : 69\r\nامين دفتر : 215\r\nامين لشكر ميرزا قهرمان : 95\r\nانارك : 400\r\nانتظام نصر اللّه ، 461\r\nانجليكا بالابانف - بالانف\r\nانجمن آدميت : 157 ، 158 ، 159\r\nانجمن آذربايجان : 151 ، 189\r\nانجمن آراى ناصرى : 62\r\nانجمن اسلامى : 172 ، 174 ، 175 ، 176\r\nانجمن اشراف : 151\r\nانجمن اصناف : 161 ، 166\r\nانجمن ايالتى تبريز : 212 ، 213 ، 216\r\nانجمن تبريز : 169 ، 185 ، 186\r\n\r\n","description":"","footnote":"","page_name":" 512 ","page_number":544},
  {"content":"\r\n\r\nانجمن تجار تبريز : 197\r\nانجمن جنوب : 159\r\nانجمن زردشتيان هند : 435\r\nانجمن سعادت : 186 ، 187 ، 224\r\nانجمن صلح پاريس : 450\r\nانجمن فرهنگى ايران و شوروى : 460\r\nانجمن كودر سويس : 305 ، 306 ، 307 ، 476\r\nانجمن لندن : 182 ، 183\r\nانجمن مركزى آسيا : 251\r\nانجمن معارف : 360\r\nانجمن ولايتى رشت : 151\r\nانجيل : 10\r\nانزاب : 213\r\nانزلى : 6 ، 7 ، 46 ، 51 ، 62 ، 136 ، 137 ، 152 182 ، 338 ، 339 ، 357 ، 384 ، 410\r\nانشاء اللّه خان : 218\r\nانصارى عليقلى خان - مشاور الممالك\r\nانصارى محمود - امير اقتدار\r\nانقلاب كبير فرانسه : 13 ، 88 ، 150 ، 151 ، 299 ، 303 ، 341 ، 441 ، 466 ، 479 ، 480\r\nانقلاب 1848 فرانسه : 483\r\nانگادين : 229\r\nانگليس : 1 ، 22 ، 43 ، 44 ، 46 ، 49 ، 57 ، 59 ، 61 ، 62 ، 63 ، 64 ، 75 ، 79 ، 99 ، 120 ، 134 ، 135 ، 137 ، 140 ، 141 ، 145 ، 147 ، 148 ، 153 ، 155 ، 159 ، 160 ، 173 ، 179 ، 180 ، 181 ، 182 ، 183 ، 185 ، 188 ، 194 ، 198 ، 202 ، 226 ، 230 ، 239 ، 242 ، 243 ، 244 ، 245 ، 247 ، 248 ، 249 ، 251 ، 252 ، 253 ، 254 ، 255 ، 257 ، 258 ، 259 ، 260 ، 265 ، 266 ، 267 ، 269 ، 270 ، 271 ، 272 ، 273 ، 274 ، 275 ، 276 ، 277 ، 278 ، 279 ، 280 ، 281 ، 287 ، 288 ، 290 ، 291 ، 292 ، 293 ، 296 ، 297 ، 298 ، 305 ، 309 ، 310 ، 311 ، 316 ، 323 ، 324 ، 326 ، 327 ، 329 ، 330 ، 334 ، 335 ، 339 ، 340 ، 346 ، 349 ، 350 ، 353 ، 355 ، 356 ، 357 ، 358 ، 359 ، 364 ، 366 ، 367 ، 374 ، 375 ، 382 ، 385 ، 388 ، 392 ، 395 ، 396 ، 405 ، 412 ، 418 ، 419 ، 420 ، 421 ، 425 ، 426 ، 427 ، 428 ، 429 ، 430 ، 431 ، 432 ، 434 ، 435 ، 436 ، 439 ، 441 ، 442 ، 444 ، 445 ، 447 ، 450 ، 451 ، 463 ، 464 ، 465 ، 481 ، 483 ، 486 ،\r\nانوار سيد يعقوب : 410\r\nانوار سهيلى : 32\r\nانورى : 23 ، 24 ، 33 ، 227 ، 302 ، 498\r\nانوشيروان : 53 ، 237 ، 461\r\nانيس الدوله : 65 ، 78 ، 134\r\nاوتوپى : 297 ، 480 ، 482\r\nاوجان : 55\r\nاوحدى كرمانى : 246\r\nاورنگ شيخ الملك : 158 ، 398 ، 455\r\nاوريان ( هتل - ) : 336 ، 337\r\nاوستا : 235 ، 236\r\nاوشان : 7\r\nاوشى : 10 ، 297\r\nاوكران : 293\r\nاوگلا : 259 ، 262 ، 268 ، 269 ، 271\r\nاولسن : 259 ، 260 ، 261\r\nاوليس : 25\r\nاون : 483\r\nاونيورستهء برلن : 8 ، 11\r\nاويس ( سلطان - ) : 40\r\nاهر : 170 ، 172 ، 196 ، 198 ، 199 ، 200 ، 203 ، 204 ، 212 ، 220 ، 226 ، 396\r\nاهرام مصر ( گنبدهاى هرمان ) : 497\r\nاهواز - ناصرى\r\nاياصوفى : 362\r\nايت خليل : 171 ، 250\r\nايتو ( ماركى - ) : 137 ، 152 ، 159\r\n\r\n","description":"","footnote":"","page_name":" 513 ","page_number":545},
  {"content":"\r\n\r\nايلخانى ( حاجى - ) : 203\r\nايران : 5 ، 6 ، 11 ، 18 ، 19 ، 20 ، 22 ، 23 ، 27 ، 30 ، 37 ، 44 ، 46 ، 47 ، 49 ، 51 ، 52 ، 53 ، 56 ، 59 ، 62 ، 64 ، 65 ، 75 ، 76 ، 79 ، 80 ، 82 ، 85 ، 95 ، 99 ، 104 ، 117 ، 121 ، 135 ، 147 ، 148 ، 152 ، 155 ، 159 ، 169 ، 171 ، 179 ، 181 ، 182 ، 184 ، 185 ، 187 ، 188 ، 189 ، 192 ، 194 ، 202 ، 210 ، 215 ، 218 ، 220 ، 221 ، 227 ، 230 ، 232 ، 237 ، 242 ، 243 ، 249 ، 251 ، 252 ، 258 ، 259 ، 260 ، 263 ، 264 ، 270 ، 272 ، 273 ، 274 ، 277 ، 278 ، 279 ، 281 ، 288 ، 290 ، 291 ، 292 ، 309 ، 310 ، 311 ، 312 ، 315 ، 323 ، 327 ، 328 ، 329 ، 330 ، 333 ، 342 ، 343 ، 344 ، 349 ، 352 ، 353 ، 354 ، 355 ، 358 ، 359 ، 360 ، 362 ، 366 ، 368 ، 369 ، 370 ، 371 ، 373 ، 374 ، 375 ، 378 ، 379 ، 380 ، 381 ، 382 ، 383 ، 384 ، 385 ، 387 ، 388 ، 390 ، 392 ، 393 ، 395 ، 396 ، 398 ، 399 ، 400 ، 404 ، 405 ، 410 ، 411 ، 412 ، 414 ، 418 ، 419 ، 420 ، 421 ، 426 ، 427 ، 428 ، 430 ، 431 ، 432 ، 434 ، 436 ، 438 ، 439 ، 440 ، 442 ، 443 ، 444 ، 446 ، 447 ، 448 ، 449 ، 450 ، 452 ، 454 ، 456 ، 457 ، 460 ، 464 ، 465 ، 469 ، 470 ، 471 ، 490 ، 491\r\nايران باستان تأليف مخبر السلطنه : 434\r\nايرانشهر ( فهرج ) : 410\r\nايرج ميرزا : 70 ، 434\r\nايرلند : 293\r\nايروان : 30 ، 322 ، 336\r\nايزد خواست : 286\r\nايزولسكى : 221 ، 227 ، 292\r\nايزيس : 453\r\nايطاليا : 22 ، 25 ، 26 ، 49 ، 229 ، 230 ، 291 ، 292 ، 295 ، 296 ، 297 ، 298 ، 299 ، 301 ، 360 ، 379 ، 382 ، 384 ، 391 ، 417 ، 418 ، 419 ، 429 ، 482 ، 483 ، 486\r\nايگدر : 325 ، 404\r\nايمبرى ( ماژور - ) : 363\r\nاينروسكى : 292\r\nايوب خان امير افغانستان : 74\r\n« ب » باب ( سيد على محمد - ) : 56\r\nبابا باغى : 77\r\nبابا خان - فتحعليشاه\r\nبابف : 483 ، 484 ، 490\r\nبابل : 403 ، 410\r\nباب همايون : 410\r\nباپير آقامنگور : 203\r\nباتيفل : 39\r\nباخوس : 453\r\nبادامچى : 315 ، 320 ، 323 ، 327 ، 332 ، 334\r\nبادگير ( قصر و عمارت ) : 373 ، 385\r\nبادن بادن : 21\r\nبارانوسكى : 185 ، 194\r\nباربد : 37\r\nبارزانى ( اكراد - ) : 452\r\nبارفروش ( بابل ) : 28 م ، 410\r\nباستيل : 300\r\nباسكرويل : 191 ، 192\r\nباسمنج : 314 ، 315 ، 316 ، 326\r\nباصر حضور : 215\r\nباطوم : 44 ، 46 ، 191\r\nباغ اتابك : 212\r\n\r\n","description":"","footnote":"","page_name":" 514 ","page_number":546},
  {"content":"\r\n\r\nباغ ارك : 106\r\nباغ ارم : 282\r\nباغ استاد شير جعفر معمار : 5 ، 34\r\nباغ اللّه قلى خان ايلخانى : 1 ، 87\r\nباغ امام جمعه : 271\r\nباغ اميريه : 299\r\nباغ بيرون : 77\r\nباغ تخت : 282 ، 284\r\nباغ جهان‌نما : 282\r\nباغ حبيب اللّه خان تنكابنى : 1\r\nباغ حسام السلطنه : 1 ، 3\r\nباغ حيدر على خان نواب : 262\r\nباغ دوشان‌تپه : 72\r\nباغ زرشكى : 245 ، 246\r\nباغ سردار محتشم : 365 ، 367\r\nباغ سن ژرمن : 317\r\nباغ شاه : 175 ، 184 ، 498\r\nباغ شمال : 30 ، 31 ، 192 ، 200 ، 204 ، 207 ، 208 ، 209 ، 216 ، 224 ، 225 ، 228 ، 241\r\nباغ صاحبديوان : 79 ، 109 ، 186 ، 196\r\nباغ فردوس تهران : 3\r\nباغ گلستان : 79 ، 91 ، 364\r\nباغ گلشن : 282\r\nباغ لاله‌زار : 5 ، 58\r\nباغ مجتهد : 29\r\nباغ ملك الكتاب رشتى ( - و عمارت ) : 1 ، 2 ، 5 ، 34\r\nباغميشه : 202\r\nباغ نايب السلطنه كامران ميرزا : 130\r\nباغ نخودى : 77\r\nباغ وحش : 5\r\nباغ وكيل : 267\r\nباقر خان ( از اقوام مخبر السلطنه ) : 58 ، 59 ، 183\r\nباقر برادر شاهرخ بك ( ميرزا - ) : 30 م\r\nباقر خان ( پيشكار قوام الملك ) - محمد باقر خان\r\nباقر خان پسر هادى خان : 29 م\r\nباقر خان - سالار ملى\r\nباكو : 8 ، 62 ، 136 ، 152 ، 161 ، 162 ، 169 ، 182 ، 190 ، 312 ، 322 ، 323 ، 338 ، 340 ، 342 ، 396 ، 497\r\nباكونين : 482 ، 490\r\nبالابان : 477\r\nبالابانف انجليكا : 297\r\nبالاندين : 330\r\nبالكان : 292 ، 293 ، 294\r\nبال مبيل : 126\r\nبالوين سيمورهم : 363\r\nبانك استقراضى روس : 105 ، 166 ، 184 ، 208 ، 228 ، 242 ، 291 ، 372 ، 415\r\nبانك رهنى : 374\r\nبانك شاهنشاهى : 121 ، 172 ، 224 ، 243 ، 324 ، 371 ، 387 ، 390 ، 465\r\nبانك صنعتى : 441\r\nبانك فرانسه : 483\r\nبانك فلاحتى : 371 ، 403\r\nبانك ملى ايران : 1 ، 87 ، 144 ، 152 ، 371 ، 374 ، 384 ، 387 ، 390 ، 414 ، 429 ، 430\r\nبانه : 85 ، 225\r\nباى : 300\r\nباير : 486\r\nبايزيد ( از شهرهاى تركيه ) : 219 ، 325 ، 404\r\nبايكال ( درياچهء - ) : 11\r\nبتزابه : 129\r\nبتهوفن : 40\r\nبث الشكوى : 213 ، 246 ، 340\r\nبچه سقا : 379\r\n\r\n","description":"","footnote":"","page_name":" 515 ","page_number":547},
  {"content":"\r\n\r\nبحر العلوم رشتى : 377\r\nبحرين : 382 ، 446 ، 447 ، 465\r\nبحرينى ( سيد - ) : 97 ، 120 ، 138 ، 142\r\nبخت النصر : 235 ، 487\r\nبختيارى : 245 ، 249 ، 319 ، 364 ، 383 ، 385 ، 403\r\nبدر ( وزير معارف ) : 371\r\nبدر خان : 218\r\nبدر خان زند پدرزن فتحعليشاه : 1\r\nبديع السلطنه ميرزا حبيب اللّه : 107\r\nبرازجان : 254 ، 270 ، 277 ، 280\r\nبراوين : 312\r\nبرج مقام : 254\r\nبرج نوش : 1\r\nبرجيس مترجم : 56\r\nبرزو : 237\r\nبرزيل : 293\r\nبرست ليتوسك : 28 ، 29 ، 294\r\nبرلن : 27 م ، 4 ، 5 ، 6 ، 8 ، 10 ، 11 ، 16 ، 18 ، 19 ، 20 ، 21 ، 22 ، 26 ، 27 ، 28 ، 30 ، 42 ، 43 ، 44 ، 46 ، 47 ، 48 ، 49 ، 50 ، 51 ، 64 ، 95 ، 122 ، 123 ، 126 ، 127 ، 132 ، 133 ، 134 ، 135 ، 178 ، 179 ، 183 ، 184 ، 186 ، 188 ، 189 ، 190 ، 213 ، 229 ، 230 ، 233 ، 238 ، 240 ، 270 ، 271 ، 292 ، 293 ، 294 ، 295 ، 304 ، 309 ، 333 ، 339 ، 353 ، 354 ، 360 ، 380 ، 389 ، 390 ، 391 ، 394 ، 408 ، 418 ، 430 ، 439 ، 441 ، 446 ، 473 ، 478 ، 490 ، 500\r\nبرلن ( اپراى - ) : 65 ، 473\r\nبرلن ( اونيورسيتهء - ) : 8 ، 11\r\nبرلن ( كنفرانس - ) : 446\r\nبرلن ( كنگرهء - ) 22 ، 49 ، 323\r\nبرلن ( مطبعهء دولتى - ) : 123 ، 134\r\nبرليان ( اطاق و عمارت ) : 53 ، 69 ، 77 ، 137 162\r\nبرليوز : 40\r\nبرم : 42 ، 44 ، 117\r\nبرمكى جعفر : 414\r\nبر من چه گذشت : 503\r\nبرنادت : 256\r\nبرنامهء هفت ساله : 467\r\nبرنز : 44\r\nبروتوس : 11 ، 130\r\nبروجرد : 378 ، 412\r\nبروسكى : 51\r\nبرون ( ادوارد - ) : 153 ، 182 ، 196 ، 201\r\nبرونشويگ : 44\r\nبروير رومن : 39\r\nبرهان الدوله : 354 ، 355\r\nبرهما : 37\r\nبريامس : 129\r\nبريان : 388\r\nبريتانيا - انگليس\r\nبريجمن : 351\r\nبسحق : 406\r\nبه سفر : 291 ، 293 ، 404\r\nبسنى : 21 ، 294\r\nبشارت ( مدير روزنامهء وطن ) : 466\r\nبشارت الدوله : 108 ، 162 ، 169 ، 170 ، 174 175 ، 191 ، 196 ، 213 ، 214 ، 217 ، 227 228 ، 231\r\nبشير السلطنه على اصغر خان : 62\r\nبشير الملك فضل اللّه خان : 70 ، 71 ، 99 ، 134\r\nبصره : 237 ، 242 ، 274 ، 277 ، 451 ، 485\r\nبصير السلطنه : 97 ، 98 ، 99 ، 104 ، 106 ، 169 170 ، 171 ، 174 ، 201 ، 202 ، 208 ، 209 ، 218 ، 225 ، 241 ، 316 ، 318 ، 320 ، 324 ، 336\r\n\r\n","description":"","footnote":"","page_name":" 516 ","page_number":548},
  {"content":"\r\n\r\nبصير الملك : 283\r\nبغداد : 60 ، 238 ، 240 ، 382 ، 386 ، 390 393 ، 412 ، 426 ، 477 ، 486\r\nبقراط : 236 ، 340\r\nبكمز طبيب : 71\r\nبلايف : 196 ، 202 ، 219\r\nبلژيك : 117 ، 145 ، 293 ، 295\r\nبلقيس : 265 ، 266\r\nبلگراد : 187\r\nبلوچستان : 385 ، 388\r\nبلوخر : 25\r\nبمبئى : 360 ، 425 ، 435\r\nبناب : 85\r\nبنان الشريعه : 248\r\nبند امير : 393\r\nبندر پهلوى : 410\r\nبندر ديلم : 419\r\nبندر ريگ : 270 ، 277 ، 278\r\nبندر شاهپور : 413 ، 452\r\nبندر عباس : 264 ، 410 ، 425\r\nبندر گز : 371 ، 374\r\nبنفى : 234\r\nبنكدار حاجى محمد تقى : 141 ، 147\r\nبن هبنق : 340\r\nبنى اسرائيل : 478\r\nبنى عباس : 55\r\nبواناتى ( طايفهء - ) : 249\r\nبوئر : 293\r\nبودا : 478\r\nبوداپست : 187\r\nبوذرجمهر : 53\r\nبوربن : 299\r\nبوستان ( سعدى ) : 32 ، 57 ، 281 ، 311 ، 389 ، 476\r\nبوشهر : 42 ، 51 ، 61 ، 62 ، 80 ، 117 ، 242 ، 248 ، 251 ، 252 ، 254 ، 255 ، 257 ، 261 ، 270 ، 271 ، 272 ، 273 ، 275 ، 276 ، 277 ، 278 ، 279 ، 280 ، 346 ، 352 ، 359 ، 387 ، 435 ، 454 ، 461\r\nبوشهر ( جزيرهء - ) : 270\r\nبوشهرى محمد - معين التجار\r\nبو على سينا : 38 ، 290 ، 490\r\nبو على سينا ( مقبرهء - ) : 473\r\nبوكينگهام هتل : 120\r\nبولارد سرريدر ويليام : 427\r\nبولو ( كنت - ) : 439 ، 473\r\nبومهن : 368\r\nبوهم : 114\r\nبوير احمدى : 281\r\nبهاء الدوله ( حاجى - ) : 79 ، 258\r\nبهاء السلطان : 314 ، 317\r\nبهاء السلطنه : 266 ، 283\r\nبهاء السلطهء كرد : 309\r\nبهاء الملك : 353\r\nبهاء الواعظين : 222 ، 241 ، 246 ، 248 ، 251 268 ، 281 ، 340\r\nبهارستان : 142 ، 144 ، 160 ، 182 ، 356 ، 421\r\nبهارستان : ( مجسمهء - ) : 421\r\nبهارستان ( ميدان - ) - ميدان بهارستان\r\nبهارلو ( ايل - ) : 264 ، 383\r\nبهبهان : 242 ، 277 ، 287 ، 412\r\nبهجت آباد : 138\r\nبهرام تپه : 380\r\nبهرام چوبينه : 405\r\nبهرام گور : 477\r\nبهرامى ( دكتر - ) - احياء السلطنه\r\nبهرامى رئيس اسبق دفتر مخصوص : 412\r\nبهروز جهانگير ( مدير روزنامهء قيام ايران ) : 466\r\nبهره ( طايفهء - ) : 382\r\n\r\n","description":"","footnote":"","page_name":" 517 ","page_number":549},
  {"content":"\r\n\r\nبهشت : 10 ، 482 ، 485\r\nبهشهر - اشرف\r\nبهلول : 492\r\nبهمن : 237 ، 403\r\nبهمنيار شاگرد بو على سينا : 490\r\nبيات مرتضى قلى خان - سهام السلطان\r\nبيان الملك : 355\r\nبيبراشتين : 13 ، 15\r\nبىبى جان خواهر مهد عليا زن فتحعليشاه : 30 م\r\nبىبى خانم : 27 ، 28\r\nبيت اللّه : 5 و - مكه\r\nبيرجند : 462\r\nبيروت : 191 ، 390\r\nبىريا : 440\r\nبيستون ( كوه - ) : 405\r\nبيسمارك : 22 ، 44 ، 46 ، 47 ، 49 ، 293 ، 391 ، 395 ، 431 ، 439\r\nبيكن : 480\r\nبيله‌سوار : 170 ، 200 ، 381\r\nبين النهرين : 64 ، 293\r\nبيوك خان پسر رحيم خان : 175 ، 198 ، 210\r\n« پ » پاخلوسكى : 257\r\nپاخيتانف : 175 ، 209\r\nپادوكاله : 120\r\nپارس : 121 ، 410\r\nپاريس : 5 ، 19 ، 20 ، 21 ، 23 ، 26 ، 31 ، 49 ، 57 ، 59 ، 60 ، 62 ، 63 ، 69 ، 85 ، 110 ، 120 ، 121 ، 125 ، 126 ، 127 ، 129 ، 140 ، 179 ، 180 ، 181 ، 183 ، 186 ، 187 ، 190 ، 201 ، 211 ، 221 ، 227 ، 228 ، 230 ، 240 ، 241 ، 262 ، 291 ، 292 ، 294 ، 295 ، 300 ، 301 ، 304 ، 310 ، 311 ، 317 ، 339 ، 344 ، 359 ، 362 ، 368 ، 380 ، 385 ، 387 ، 394 ، 405 ، 407 ، 408 ، 409 ، 411 ، 414 ، 444 ، 450 ، 453 ، 460 ، 464 ، 493 ، 498\r\nپاريس ( اپراى - ) : 181\r\nپاريس ( دار الفنون - ) : 478\r\nپاريس ( كنگرهء - ) : 22\r\nپازارگاد ( كشتى - ) : 117\r\nپازند : 189\r\nپاستور ( مؤسسهء - ) : 355 ، 357\r\nپاكروان : 374 ، 385 ، 393 ، 395\r\nپاكستان : 471 ، 472 ، 473\r\nپالانى ( طايفهء - ) : 358\r\nپتروسكى ( سالمان - ) : 396\r\nپدل خان : 218\r\nپراوتيس : 278 ، 279 ، 280\r\nپرس پوليس ( كشتى - ) : 117 ، 257\r\nپرلاشز ( قبرستان - ) : 59 ، 183\r\nپرنس آف ولز ( كشتى - ) : 427\r\nپرو : 425\r\nپروس ( كاپيتن - ) : 382\r\nپروس ( كشور - ) : 11 ، 22 ، 42 ، 46 ، 113 ، 291 ، 293 ، 309 ، 431\r\nپرومت : 486\r\nپريكلس : 480 ، 496\r\nپس قلعه : 64\r\nپسيان كلنل محمد تقى خان : 329 ، 338 ، 340\r\nپشت كوه : 386\r\nپشنك : 237\r\nپطر ( شارژ دافرروس ) : 171\r\nپطرزبورغ : 79 ، 202 ، 227 ، 241 ، 334 ، 387\r\nپطرس : 353\r\n\r\n","description":"","footnote":"","page_name":" 518 ","page_number":550},
  {"content":"\r\n\r\nپطر كبير : 241 ، 291\r\nپطرگراد - پطرزبورغ\r\nپكن : 5 ، 135\r\nپل آجى : 208 ، 228 ، 331 ، 335\r\nپل پيروزى : 429 ، 439\r\nپل خداآفرين : 198 ، 322\r\nپل خواجو : 245\r\nپل سى و سه چشمه : 245 ، 246\r\nپل منجم : 176\r\nپل ويرژينى : 435\r\nپلنى - لهستان\r\nپليس جنوب : 291\r\nپمپادور : 300\r\nپوان كاره : 221 ، 227 ، 292 ، 298\r\nپوتسدام : 113 ، 133 ، 134 ، 389\r\nپوست ( كاپيتن - ) : 272\r\nپولادين سرهنگ احمد خان : 331\r\nپولاك ( دكتر - ) : 58\r\nپولند : 374 ، 399\r\nپهلوى ( بندر - ) - بندر پهلوى\r\nپهلوى ( ملكهء - ) : 413\r\nپهلوى احمد رضا : 436\r\nپهلوى اشرف : 416 ، 450 ، 456 ، 457 ، 460\r\nپهلوى حميد رضا : 425 ، 436\r\nپهلوى رضا شاه : 24 ، 41 ، 58 ، 101 ، 198 ، 322 ، 338 ، 369 ، 370 ، 372 ، 373 ، 378 ، 380 ، 386 ، 390 ، 391 ، 392 ، 393 ، 394 ، 399 ، 402 ، 403 ، 404 ، 405 ، 412 ، 413 ، 415 ، 416 ، 418 ، 419 ، 420 ، 421 ، 425 ، 428 ، 430 ، 431 ، 433 ، 434 ، 435 ، 436 ، 437 ، 438 ، 439 ، 446 ، 449 ، 451 ، 452 ، 454 ، 458 ، 473 و - سردار سپه\r\nپهلوى شمس : 416 ، 417 ، 425 ، 435 ، 436\r\nپهلوى شهناز : 421\r\nپهلوى عبد الرضا : 425 ، 436 ، 463\r\nپهلوى عليرضا : 425 ، 463\r\nپهلوى غلامرضا : 436 ، 463\r\nپهلوى فاطمه : 425 ، 436\r\nپهلوى محمد رضا شاه : 367 ، 425 ، 428 ، 434 ، 437 ، 451 ، 456 ، 463 ، 464 ، 471\r\nپهلوى محمود رضا : 436\r\nپيرزاده محمد على : 154\r\nپيرلتى : 490\r\nپيشداديان : 235\r\nپيشه‌ورى سيد جعفر : 440 ، 441 ، 447 ، 448 449 ، 457\r\nپى هفتم : 301\r\n« ت » تاج آلمان ( نشان - ) : 198\r\nتارتينى : 38\r\nتاريخ ايران : 27 م ، 55 ، 56 ، 79 ، 233 ، 310\r\nتاريخ الصدور : 60\r\nتاريخ جلال الدين ميرزا : 233\r\nتاريخ كوروين : 435\r\nتازه‌كند : 380\r\nتاگور : 393\r\nتالار الماس : 81\r\nتالار برليان : 147\r\nتالار دوستى : 114\r\nتالار سانفرانسيسكو : 446\r\nتالار مرمر : 89\r\nتالار موزه : 89\r\nتالار نايب السلطنه : 216\r\nتالبوت : 81\r\nتاليران : 256\r\nتان - روزنامهء تان\r\nتبريز : 29 م ، 30 م ، 31 م ، 2 ، 3 ، 6 ، 19 ، 29 30 ، 31 ، 55 ، 56 ، 59 ، 61 ، 63 ، 65 ، 77 ،\r\n\r\n","description":"","footnote":"","page_name":" 519 ","page_number":551},
  {"content":"\r\n\r\n79 ، 85 ، 97 ، 98 ، 99 ، 106 ، 108 ، 109 ، 145 ، 147 ، 150 ، 167 ، 169 ، 170 ، 173 ، 174 ، 175 ، 176 ، 177 ، 178 ، 179 ، 181 ، 183 ، 185 ، 186 ، 187 ، 188 ، 189 ، 190 ، 191 ، 192 ، 194 ، 195 ، 196 ، 197 ، 198 ، 199 ، 200 ، 201 ، 202 ، 203 ، 204 ، 205 ، 207 ، 210 ، 211 ، 212 ، 213 ، 214 ، 216 ، 220 ، 221 ، 222 ، 224 ، 225 ، 226 ، 227 ، 228 ، 229 ، 233 ، 241 ، 243 ، 246 ، 248 ، 249 ، 250 ، 251 ، 252 ، 267 ، 269 ، 272 ، 278 ، 311 ، 312 ، 313 ، 314 ، 315 ، 316 ، 317 ، 318 ، 321 ، 322 ، 323 ، 324 ، 325 ، 326 ، 327 ، 328 ، 330 ، 331 ، 332 ، 333 ، 335 ، 336 ، 337 ، 339 ، 340 ، 341 ، 351 ، 355 ، 357 ، 359 ، 360 ، 361 ، 362 ، 373 ، 374 ، 388 ، 389 ، 393 ، 396 ، 404 ، 432 ، 433 ، 439 ، 440 ، 441 ، 445 ، 447 ، 448 ، 449 ، 451 ، 452 ، 454 ، 456 ، 460 ، 461\r\nتبريز ( مريضخانهء - ) : 195 ، 203\r\nتپل ( نهر - ) : 114\r\nتجارب السلف : 167\r\nتجدد : 412\r\nتجدد ( حزب - ) : 334\r\nتجريش : 372 ، 401 ، 415 ، 449 ، 455\r\nتحفة الافاق : 1 ، 4 ، 20 ، 36\r\nتحفهء مخبرى : 6 ، 126 ، 129\r\nتخت جمشيد : 246 ، 247 ، 405 ، 434\r\nتخت طاووس : 89\r\nتخت قاجار : 272\r\nتخت قراجه : 282\r\nتخت مرمر : 88 ، 89 ، 104 ، 142 ، 362 ، 369 ، 433\r\nتدين سيد محمد : 310 ، 354 ، 356 ، 362 ، 363 369 ، 433\r\nتدين سيد محمد : 310 ، 354 ، 356 ، 362 ، 363 ، 366 ، 373 ، 374 ، 403 ، 428 ، 438\r\nترابى : 440\r\nتربيت محمد على خان : 186 ، 331 ، 332 ، 333 ، 412\r\nترجمان السلطان جلاير : 337\r\nترسكينسكى : 335\r\nترك : 321 ، 323 ، 324 ، 354\r\nتركمن‌چاى ( عهدنامهء - ) : 29 ، 64 ، 65 ، 96 ، 134 ، 226 ، 296 ، 339 ، 370 ، 372 ، 373 ، 374 ، 380 ، 381 ، 382 ، 432 ، 499\r\nتركيه : 1 ، 221 ، 291 ، 292 ، 351 ، 354 ، 360 ، 461 ، 381 ، 385 ، 399 ، 400 ، 403 ، 404 ، 412 ، 419 ، 421 ، 426 ، 432 ، 434 ، 438 ، 497 ، 503\r\nترموپيل : 11\r\nتروا : 129 ، 472\r\nتروتسكى : 294 ، 295 ، 297 ، 304 ، 483\r\nتروكادرو : 20\r\nترومن هارى : 452 ، 468\r\nترومن ( اصل چهار - ) : 470\r\nتساريتسين : 8 واستالين گراد :\r\nتسوج : 326 ، 327\r\nتعليم القرائت : 343\r\nتفسير صافى : 267\r\nتفليس : 29 ، 30 ، 44 ، 46 ، 51 ، 56 ، 62 ، 109 ، 170 ، 171 ، 177 ، 191 ، 228 ، 335 ، 336 ، 337 ، 338\r\nتقى ( حاجى ميرزا - ) : 171\r\nتقى آقا ( ميرزا - ) : 250\r\nتقى اف : 207\r\nتقىزاده سيد حسن : 111 ، 147 ، 157 ، 162 ، 163 ، 164 ، 167 ، 181 ، 183 ، 185 ، 189 ، 192 204 ، 211 ، 214 ، 216 ، 219 ، 224 ، 344 ، 345 ، 353 ، 369 ، 371 ، 389 ، 390 ، 396 ، 399 ، 401 ، 402 ، 404 ، 443 ، 444 ، 446 ، 461 ، 464 ، 465\r\n\r\n","description":"","footnote":"","page_name":" 520 ","page_number":552},
  {"content":"\r\n\r\nتكيهء دولت : 86 ، 87 ، 88 ، 140 ، 161 ، 369 385\r\nتگران : 236\r\nتلماك : 96 ، 135\r\nتمجيد السلطنه : 215\r\nتموچين : 237\r\nتن : 13 ، 300\r\nتندرون : 287\r\nتنكابنى : 332 ، 333\r\nتنگ اللّه اكبر : 248\r\nتنگ تركان : 252 ، 254\r\nتنگستان : 270 ، 271 ، 272 ، 273 ، 275 ، 280\r\nتنگ شاپور : 248\r\nتنگك : 255\r\nتوئيلرى : 20 ، 300\r\nتورات : 11 ، 129 ، 234 ، 237 ، 238 ، 297 ، 478\r\nتوران : 236 ، 237\r\nتورج ميرزا : 332 ، 333 ، 334\r\nتورگو : 300\r\nتوفيق پاشا : 392\r\nتوكيو : 412\r\nتولستوى : 297\r\nتولوزان ( دكتر - ) : 3 ، 5 ، 27 ، 36 ، 77 ، 96\r\nتومانيانس : 314\r\nتون : 410\r\nتونلى ( سروالتر - ) : 242 ، 243 ، 244 ، 261 ، 265 ، 267 ، 271 ، 281\r\nتهران : 28 م ، 29 م ، 30 م ، 31 م ، 5 ، 6 ، 16 ، 20 ، 27 ، 28 ، 30 ، 31 ، 44 ، 47 ، 49 ، 51 ، 52 ، 53 ، 54 ، 55 ، 56 ، 57 ، 58 ، 62 ، 64 65 ، 69 ، 74 ، 76 ، 77 ، 79 ، 85 ، 87 ، 90 ، 99 ، 108 ، 109 ، 110 ، 112 ، 113 ، 117 ، 118 ، 121 ، 123 ، 125 ، 135 ، 136 ، 137 ، 140 ، 141 ، 142 ، 144 ، 145 ، 152 ، 154 ، 155 ، 159 ، 164 ، 167 ، 169 ، 170 ، 171 ، 172 ، 174 ، 175 ، 177 ، 178 ، 179 ، 180 ، 181 ، 182 ، 184 ، 185 ، 187 ، 188 ، 191 ، 192 ، 194 ، 200 ، 201 ، 202 ، 203 ، 207 ، 210 ، 211 ، 213 ، 214 ، 215 ، 216 ، 217 ، 218 ، 219 ، 220 ، 221 ، 222 ، 223 ، 224 ، 225 ، 226 ، 227 ، 228 ، 230 ، 231 ، 236 ، 238 ، 240 ، 241 ، 242 ، 243 ، 245 ، 246 ، 248 ، 250 ، 251 ، 254 ، 255 ، 257 ، 258 ، 259 ، 261 ، 262 ، 263 ، 264 ، 266 ، 268 ، 269 ، 271 ، 272 ، 273 ، 275 ، 276 ، 277 ، 279 ، 280 ، 281 ، 282 ، 287 ، 288 ، 290 ، 292 ، 295 ، 304 ، 309 ، 310 ، 311 ، 312 ، 313 ، 314 ، 315 ، 316 ، 318 ، 319 ، 320 ، 321 ، 326 ، 327 ، 329 ، 330 ، 331 ، 333 ، 336 ، 337 ، 339 ، 344 ، 345 ، 349 ، 353 ، 357 ، 358 ، 359 ، 362 ، 366 ، 371 ، 374 ، 375 ، 376 ، 377 ، 378 ، 379 ، 380 ، 381 ، 383 ، 384 ، 385 ، 386 ، 387 ، 390 ، 391 ، 392 ، 393 ، 394 ، 395 ، 397 ، 398 ، 399 ، 400 ، 408 ، 409 ، 412 ، 414 ، 418 ، 421 ، 428 ، 429 ، 433 ، 435 ، 439 ، 441 ، 442 ، 444 ، 447 ، 449 ، 451 ، 452 ، 454 ، 455 ، 456 ، 457 ، 459 ، 461 ، 463 ، 468 ، 470 ، 471 ، 473 ، 477 ، 498\r\nتهران ( ايستگاه راه‌آهن - ) : 413\r\nتهران ( كنفرانس - ) : 456\r\nتهران ( كوچهء - ) : 20\r\nتهرانچى نمايندهء مجلس : 442 ، 443\r\nتئودوز دوم : 25\r\nتيران : 287\r\nتيرل : 230 ، 298\r\nتيكمه داش : 315 ، 319\r\nتيمور تاش عبد الحسين ( سردار معظم ) : 349 ، 371 ، 373 ، 375 ، 376 ، 377 ، 378 ، 379 ،\r\n\r\n","description":"","footnote":"","page_name":" 521 ","page_number":553},
  {"content":"\r\n\r\n383 ، 385 ، 386 ، 387 ، 389 ، 390 ، 391 ، 393 ، 394 ، 395 ، 396 ، 397 ، 401 ، 403 ، 407 ، 411 ، 452 ، 465\r\nتين تسن : 135 ، 136\r\n« ث » ثقة الاسلام : 109 ، 201 ، 202 ، 207 ، 208 ، 213 ، 217 ، 218 ، 221 ، 241 ، 242 ، 317 ، 345\r\nثقة الملك كارگذار تبريز : 196 ، 207 ، 364\r\n« ج » جاجرود : 70 ، 79 ، 99\r\nجامعهء ملل : 374 ، 381 ، 389 ، 392 ، 400 446 ، 465\r\nجان داود خان : 63\r\nجانگور : 315\r\nجان محمد خان : 371\r\nجاويد دكتر سلام اللّه : 336 ، 440 ، 449 ، 451 ، 456 ، 457 ، 460 ، 467\r\nجبرئيل : 151 ، 167\r\nجبلى غرجستانى : 218\r\nجرج باركلى : 64\r\nجعفر ( گماشتهء مخبر السلطنه ) : 71\r\nجعفر آقا شكاك ( پدر سميتقو ) : 204 ، 323\r\nجعفر زنجانى ( ميرزا ) : 311\r\nجعفر كبير ( شيخ - ) : 31 م\r\nجعفر محلاتى ( شيخ - ) : 271\r\nجعفر مزارعى ( سيد - ) : 272\r\nجغرافياى مفصل فنسن : 123\r\nجكمن : 395\r\nجلال الدوله داماد مستوفى الممالك : 105 ، 139 ، 172\r\nجلال الملك : 159\r\nجلال الممالك : 176 ، 178 ، 178 ، 293\r\nجلالى ( ايل - ) : 326\r\nجلاليه : 399 ، 408\r\nجلفا ( آذربايجان ) : 29 ، 30 ، 62 ، 170 ، 176 ، 177 ، 191 ، 244 ، 334 ، 335\r\nجليل ( دكتر - ) : 181\r\nجليل الملك : 310 ، 418\r\nجم محمود ( مدير الملك ) : 349 ، 359 ، 371 ، 403 ، 408 ، 413 ، 415 ، 416 ، 434 ، 435 ، 462 ، 463 ، 496\r\nجم فريدون : 425\r\nجمال ( حاجى آقا - ) : 378\r\nجمال الدين اسدآبادى ( سيد - ) : 77 ، 79 ، 85 ، 343\r\nجمال الدين عبد الرزاق : 27 م\r\nجمال الدين واعظ اصفهانى ( سيد - ) : 151 ، 162 ، 350 ، 367\r\nجمشيد : 233 ، 394\r\nجناب - قندهارى ميرزا ابو القاسم\r\nجناح محمد على : 467\r\nجنگ بين الملل اول : 228\r\nجواد خان از رؤساى ايلات مشكين شهر : 219\r\nجوانان طلائى : 301 ، 466\r\nجودت ( دكتر - ) : 440\r\nجهانبانى : 371\r\nجهانگير ( مسلم خوان ) : 87\r\nجهانگير خان ( آسياى - ) : 113\r\nجهانگير خان وزير صنايع : 20 ، 36\r\nجهنم : 485\r\nجيران ( فروغ السلطنه ) : 31 م ، 77 ، 93\r\n« چ » چاكر ( تخلص رضا قلى خان هدايت ) : 28 م\r\nچال ميدان : 30 م ، 62 ، 160 ، 161\r\nچالوس : 400 ، 435\r\nچانكاى چك : 426\r\n\r\n","description":"","footnote":"","page_name":" 522 ","page_number":554},
  {"content":"\r\n\r\nچراغعلى خان : 352\r\nچرچيل كارمند سفارت انگليس در تهران : 160 ، 185 ، 240 ، 243 ، 257 ، 258 ، 267 ، 271\r\nچرچيل وينستون : 418 ، 426 ، 429 ، 430 ، 438 ، 468\r\nچكسلواكى : 417\r\nچمبرلن : 418\r\nچمن سلطانيه : 31\r\nچنتهء مخبرى : 123\r\nچنگيز خان : 28 ، 237 ، 487\r\nچهارده كلاته : 28 م\r\nچهارراهى ( طايفهء - ) : 249\r\nچهار سوق تهران : 363\r\nچهار محال ( فوج - ) : 245 ، 249\r\nچهار محل : 9 ، 10\r\nچهريق : 351 ، 358 ، 361\r\nچيت‌ساز : 503\r\nچيچرين : 375\r\nچيفو ( معدن - ) : 75\r\nچيلاندر سوئدى : 268\r\nچين : 75 ، 104 ، 131 ، 134 ، 136 ، 144 ، 152 ، 243 ، 311 ، 381 ، 405 ، 426 ، 439 ، 442 ، 445 ، 450 ، 479\r\n« ح » حائرى رئيس اوقاف : 375\r\nحائرىزاده سيد ابو الحسن : 466\r\nحائرىزاده ميرزا هاشم : 366\r\nحاتم طائى : 24 ، 31\r\nحاجب الدوله ميرزا على خان : 54 ، 56 ، 57 ، 60 ، 93\r\nحاجب الدوله مصطفى قلى خان : 142 ، 160 164 ، 168\r\nحاجب الدوله ( تيمچهء - ) : 5\r\nحاجىآباد فارس : 286\r\nحاجىآباد قزوين : 7\r\nحاجىآقا : 248 ، 281\r\nحاجى امين : 397\r\nحاجى ترخان : 8 ، 30 ، 62\r\nحاجى خواجه‌لو ( ايل - ) : 197 ، 199 ، 202 ، 203 ، 212\r\nحاجى علىلو : 197 ، 214\r\nحاجى ميرزا آقاسى - آقاسى\r\nحاجيه استاد عمهء رضا قلى خان هدايت و زن فتحعليشاه : 29 م\r\nحاجيه خانم گرگرى : 30\r\nحافظ : 28 م ، 5 ، 93 ، 94 ، 232 ، 255 ، 267 ، 296 ، 302 ، 354 ، 394 ، 476 ، 478 ، 486 ، 487 ، 491 ، 492\r\nحامدى پسر اعتماد دربار : 496\r\nحبشه : 299 ، 387\r\nحبشيه زن رضا قلى خان هدايت : 29 م\r\nحبيب‌آباد : 410\r\nحبيب السير : 351\r\nحبيب اللّه خان ( حمام - ) : 2\r\nحبيب اللّه خان پادشاه افغانستان : 379\r\nحبيب اللّه خان سرتيپ مرندى : 330 ، 331 ، 334\r\nحبيب دستان ( ميرزا - ) : 4 ، 110\r\nحجاز : 272 ، 292 ، 293 ، 359 ، 387 ، 388 ، 403\r\nحجازى سيد محمد باقر مدير روزنامهء وظيفه :\r\n466\r\nحجت ( حضرت - ) : 142\r\nحرمت الملوك : 203\r\nحريرى ( صاحب مقامات ) : 485\r\nحزب اجتماعيون عاميون : 311\r\nحزب تجدد : 334\r\nحزب توده : 444 ، 449 ، 450 ، 451 ، 452 ، 455 ، 457 ، 466\r\nحزب حلقه : 438 ، 444\r\n\r\n","description":"","footnote":"","page_name":" 523 ","page_number":555},
  {"content":"\r\n\r\nحزب دموكرات ايران : 449\r\nحزب دموكرات تبريز : 449 ، 460\r\nحسام السلطنه : 59 ، 90 ، 95\r\nحسرتان : 199\r\nحسن ( سيد - ) : 40\r\nحسن ( ميرزا - ) : 309\r\nحسن‌آباد قم : 255 ، 287 ، 288\r\nحسن آشتيانى ( ميرزا - ) : 81 ، 101 ، 102\r\nحسن جراح ( ميرزا - ) : 36\r\nحسن حبل المتين ( سيد - ) : 271 ، 277 ، 278 ، 280\r\nحسن خان باشى : 77\r\nحسن شكربك : 384\r\nحسن شيرازى ( ميرزا - ) : 81\r\nحسن عكاس ( ميرزا - ) : 266\r\nحسنعلى خان گروسى : 95\r\nحسنعلى ميرزا : 28 م ، 382 ، 447\r\nحسنقلى خان پسر امان اللّه خان : 189\r\nحسن قندى ( سيد - ) : 141\r\nحسن كليددار ( سيد - ) : 386\r\nحسن مجتهد ( حاجى ميرزا - ) : 99 ، 172 ، 173 ، 174 ، 175 ، 176 ، 214\r\nحسن موسى : 92\r\nحسين ( سلطان - ) : 40\r\nحسين ( ملا - ) : 87\r\nحسين‌آباد ( اختياريه ) : 94\r\nحسين بن على عليه السلام : 68 ، 191 ، 370 ، 373 ، 385 ، 494\r\nحسين خان ( رئيس كارخانهء ريسمان‌ريسى ) :\r\n382\r\nحسين خان ( ميرزا - ) : 85\r\nحسين خان ( ميرزا - ) : سررشته‌دار تلگرافخانهء تبريز : 204 ، 220\r\nحسين خان ( ميرزا - ) : منشى سفارت اطريش :\r\n158\r\nحسين خان آجودان باشى - آجودان باشى\r\nحسين خان چرتى : 70 ، 78\r\nحسين خان لله : 309\r\nحسين خان ويار : 326 ، 358 ، 397\r\nحسين خان هنگ آفرين : 431\r\nحسينعلى خان فولادلو : 200\r\nحسينعلى ميرزا : 28 م ، 29 م\r\nحسين فشنگچى : 340\r\nحسينقلى ( خليج - ) : 380 ، 381\r\nحسينقلى خان از رؤساى ايلات مشكين‌شهر :\r\n218\r\nحسين محمود ( كربلائى - ) : 336\r\nحسين نجل خليل ( ميرزا - ) : 164\r\nحسين واعظ ( ميرزا - ) : 170\r\nحسين يزدى ( شيخ - ) : 329\r\nحشمت الدوله : 147 ، 148 ، 329 ، 431\r\nحشمت الدوله ابو الفتح طباطبائى : 313 ، 314\r\nحشمت الدوله حمزه ميرزا : 61 ، 85\r\nحشمت السلطنه : 206\r\nحصار : 380 ، 381\r\nحضرت قلى : 197 ، 203 ، 204 ، 212 ، 213\r\nحكمت على اصغر : 403 ، 412\r\nحكيم الهى ميرزا جعفر : 92\r\nحكيم الدوله حسن خان : 357\r\nحكيم الملك ابراهيم حكيمى : 344 ، 349 ، 357 ، 364 ، 437 ، 439 ، 440 ، 441 ، 442 ، 443 ، 445 ، 452 ، 460 ، 461 ، 462 ، 463 ، 464 ، 468\r\nحكيم الملك ميرزا محمود خان بروجردى :\r\n97 ، 98 ، 99 ، 101 ، 104 ، 105 ، 108 ، 112 ، 115 ، 117 ، 144\r\nحكيم الممالك : 63\r\nحكيمى ابراهيم - حكيم الملك\r\nحكيمى على اكبر خان : 389\r\nحمزه ( شيخ - ) : 110 ، 111\r\n\r\n","description":"","footnote":"","page_name":" 524 ","page_number":556},
  {"content":"\r\n\r\nحمزه آقا منگور : 85\r\nحميد الدوله كيومرث ميرزا : 66\r\nحوا : 414\r\nحوض سلطان : 54 ، 57\r\nحيدرآباد رضائيه : 293 ، 324\r\nحيدر خان حيات داودى : 270\r\nحيدر على خان نواب : 274 ، 275\r\nحيدر عمو اغلى : 151 ، 341 ، 342 ، 344 ، 432\r\nحيدرى نمايندهء مجلس : 409\r\n« خ » خازن الملك : 27 ، 142\r\nخازن لشگر : 215\r\nخاقان چين : 65\r\nخاقان چين ( قصر - ) : 257\r\nخاقانى : 256\r\nخاقانى محمد عليميرزا : 496\r\nخالصىزاده : 359 ، 363\r\nخالو قربان : 331\r\nخانم تبريزى : 62\r\nخانم جان : 20\r\nخانم خانمها : 181\r\nخانمرود : 321\r\nخان خانان - مخبر السلطنه\r\nخان خوره : 246 ، 281 ، 286\r\nخان زنيان : 251\r\nخانقين : 419\r\nخانلر خان : 60\r\nخانه : 355\r\nخانىآباد : 318\r\nخبيص - شهداد\r\nخدابنده ( گنبد - ) : 31\r\nخدايار خان سرلشگر : 359 ، 367 ، 368\r\nخراسان : 28 م ، 29 م ، 61 ، 62 ، 162 ، 214 ، 217 ، 222 ، 237 ، 244 ، 248 ، 274 ، 288 371 ، 374 ، 380 ، 381 ، 388 ، 397 ، 400 408 ، 419 ، 452 ، 462 ، 473\r\nخرم‌آباد : 378 ، 384\r\nخرمشهر - محمره\r\nخزانه سيد جواد : 68\r\nخزر ( درياى - ) : 59 ، 418\r\nخزران : 7\r\nخزعل ( شيخ - ) : 385\r\nخسرو بك : 403\r\nخسرو پرويز : 247\r\nخسرو خان كرمانى : 62\r\nخسرو شاه : 217 ، 218\r\nخسرو شاهى حاجى سيد حسن : 175\r\nخسرو ميرزا پسر عباس ميرزا : 56\r\nخشايارشا : 233 ، 237\r\nخشت : 287\r\nخلخال : 197 ، 200 ، 218 ، 315 ، 389\r\nخلعت‌برى سرهنگ : 417\r\nخليل ( ميرزا - ) : 164\r\nخمسه : 62 ، 99 ، 218 ، 451\r\nخمسه ( ايلات - ) : 248 ، 274 ، 383\r\nخواجه نفس : 371\r\nخواجه‌نورى رضا : 438\r\nخوار : 261\r\nخوارزم : 29 م ، 54 ، 62 ، 236\r\nخوانسار : 287\r\nخورنق : 65\r\nخوريان : 419 ، 445\r\nخوزستان : 385 ، 392\r\nخوشتاريا : 357\r\nخوى : 110 ، 191 ، 224 ، 311 ، 312 ، 314 321 ، 326 ، 336 ، 404\r\nخيابان ( محلهء - ) : 172 ، 174 ، 175 ، 176 ، 191 ، 196 ، 199 ، 216\r\n\r\n","description":"","footnote":"","page_name":" 525 ","page_number":557},
  {"content":"\r\n\r\nخيابانى شيخ محمد : 241 ، 312 ، 313 ، 314 315 ، 316 ، 317 ، 318 ، 319 ، 320 ، 332 338 ، 339 ، 340 ، 369\r\nخيابانى محمد خان : 217\r\nخيرات حسان : 129\r\n« د » دابشليم : 32\r\nدادخواهى : 340\r\nدادگر حسين ( عدل الملك ) : 99 ، 175 ، 357 359 ، 370 ، 398 ، 404\r\nدارا : 236 ، 237 ، 238\r\nدار الايتام شاپور : 372\r\nدار الفنون : 29 م ، 1 ، 2 ، 5 ، 9 ، 32 ، 43 ، 51 ، 52 ، 53 ، 54 ، 56 ، 57 ، 58 ، 60 ، 61 ، 62 ، 63 ، 64 ، 65 ، 67 ، 68 ، 69 ، 79 ، 110 ، 114 ، 142 ، 257 ، 318 ، 320 ، 344 ، 369 ، 402\r\nدار الفنون برلن : 8 ، 11\r\nدار الفنون پاريس : 478\r\nداردانل : 291 ، 295\r\nدارسى : 394 ، 396 ، 403 ، 464 ، 465\r\nداروين : 256 ، 340 ، 408\r\nداريوش : 238\r\nدافتيان : 375\r\nدالكى : 252\r\nدامس ( دكتر - ) : 142 ، 143\r\nدامغان : 28 م ، 400\r\nدانتزيك ( دالان - ) : 417\r\nدانتن : 13 ، 150 ، 301 ، 467\r\nدانش‌سراى تهران : 407\r\nدانشكدهء پزشكى تهران : 408 ، 421\r\nدانشگاه تهران : 438 ، 457 ، 466\r\nدانمارك : 49\r\nدانوب : 178\r\nداود ( پيغمبر ) : 129 ، 290\r\nداود پسر وقايع‌نگار ( ميرزا - ) : 29 م\r\nداود خان ( ميرزا - ) : 64\r\nداوديه : 64 ، 93\r\nداور على اكبر : 101 ، 355 ، 369 ، 370 ، 373 ، 374 ، 376 ، 377 ، 385 ، 386 ، 389 ، 396 ، 397 ، 399 ، 402 ، 403 ، 417 ، 421 ، 465\r\nدايه خانم : 36\r\nدبير السلطان : 157 ، 158\r\nدبير السلطنه : 215 ، 217\r\nدبير الملك : 112 ، 229 ، 230 ، 309\r\nدجله : 155\r\nدخمهء شاپور : 254\r\nدرة التاج : 289\r\nدرخشانى سرتيپ : 441\r\nدرگاهى محمد : 363 ، 367 ، 402 ، 407\r\nدروازه دولت : 33 ، 77 ، 105 ، 412\r\nدروازه شميران : 62\r\nدروازه گمرك : 318\r\nدروازه محمديه : 374\r\nدروس : 94 ، 201 ، 223 ، 386 ، 387 ، 402 ، 407 ، 416 ، 418 ، 449 ، 503\r\nدرويش خوشنويس : 240\r\nدره ديز : 30 ، 177\r\nدريابيگى : 245 ، 252 ، 254 ، 257 ، 258 ، 259 ، 262 ، 266 ، 272 ، 282\r\nدريفوس : 140\r\nدزاشوب : 155\r\nدزداب : 410 و - زاهدان\r\nدزد و قاضى : 4\r\nدزفول : 384\r\nدژكام مدير روزنامهء رگبار : 466\r\nدستجرد : 287\r\nدستور ( افلاطون ) : 480\r\n\r\n","description":"","footnote":"","page_name":" 526 ","page_number":558},
  {"content":"\r\n\r\nدشت ارژن : 251\r\nدشتستان : 278\r\nدشتى : 278\r\nدشتى على : 412 ، 437 ، 460\r\nدگن گل‌فروش : 72\r\nدلانو : 381\r\nدلپش : 183\r\nدلكاسه : 294\r\nدلمه باغچه : 404\r\nدليجان : 282\r\nدليجان ( گردنهء - ) : 30\r\nدماوند : 189\r\nدماوند ( كوه - ) : 476\r\nدنى سورا : 307 ، 478 ، 489\r\nدوچى : 172 ، 173 ، 175 ، 186\r\nدوربان : 436\r\nدوست محمد ( امير - ) : 343\r\nدوست محمد خان بلوچ : 384 ، 385\r\nدوشان تپه : 70 ، 142 ، 400\r\nدوگلاس ( كلنل - ) : 252 ، 254\r\nدولت آبادى آقا ميرزا سيد احمد : 248\r\nدولت آبادى حسام : 451\r\nدولت آبادى حاجى ميرزا يحيى : 52 ، 110 ، 113 ، 134 ، 157 ، 162 ، 166 ، 167 ، 363 ، 366 ، 369\r\nدولتشاهى وزير پست و تلگراف : 403\r\nدومرك : 292\r\nدووال : 183\r\nده بيد : 247 ، 286\r\nدهقان بختيارى : 356\r\nدهلى : 451\r\nده‌نمك : 245\r\nديان ( معبد - ) : 238\r\nديبا : 389 ، 397\r\nديتريثى : 8 ، 11 ، 19 ، 25 ، 26 ، 28 ، 122 133 ، 178 ، 179\r\nديتريثى آماندا : 10 ، 15 ، 17 ، 18 ، 27 ، 44 ، 430\r\nديتريثى شارلت : 9 ، 18\r\nديتريثى كنراد : 8 ، 17 ، 179 ، 184 ، 230\r\nديتريثى والتر : 17 ، 25 ، 122 ، 123 ، 124 ، 134 ، 178\r\nديتريثى ويلهلم : 15 ، 18 ، 19 ، 184\r\nديچ ( مهندس - ) : 28 ، 30 ، 31\r\nديژن : 119\r\nديكسن ( ژنرال - ) : 311 ، 339 ، 431\r\nديمان : 170 ، 171\r\nدين شاه : 393\r\nديوژن : 483 ، 484\r\nديونيزس : 453\r\n« ذ » ذبيح السلطنه عباسقلى قاجار : 332\r\nذكاء الملك محمد حسين فروغى : 110\r\nذكاء الملك محمد على فروغى : 353 ، 356 ، 357 ، 359 ، 370 ، 371 ، 374 ، 381 ، 385 ، 389 ، 392 ، 396 ، 397 ، 399 ، 401 ، 402 ، 408 ، 411 ، 418 ، 419 ، 420 ، 421 ، 425 ، 438 ، 451 ، 452 ، 457 ، 465 ، 496\r\nذكريا تاجر اطريشى : 218\r\nذو الفقارى محمود : 457\r\n« ر » راتولد ( دكتر - ) : 68 ، 69\r\nرادمنش ( دكتر - ) : 442\r\nراديكال سوسياليست : 292\r\nرازى ( امام فخر - ) : 475\r\nرافدين ( نشان - ) : 398\r\nراكفلر : 121 ، 477\r\nراكوسكى : 375\r\nرامبو : 262\r\n\r\n","description":"","footnote":"","page_name":" 527 ","page_number":559},
  {"content":"\r\n\r\nرامسر ( استخر - ) - استخر رامسر\r\nراه‌آهن ( گار - ) : 232\r\nراه نجات - رسالهء راه نجات\r\nرايت اسپنسر : 75 ، 76\r\nرايشتات ( كنگرهء - ) : 22\r\nربسپير : 13 ، 150 ، 256 ، 301 ، 467\r\nربيع آقا : 325\r\nرتردام : 117\r\nرتشيلد : 226\r\nرحيم آقا صدقيانى : 215 ، 222\r\nرحيم آقا قزوينى : 179 ، 181 ، 212 ، 213 ، 217 ، 226 ، 227 ، 353 ، 367\r\nرحيم خان چلبيانلو سردار نصرت : 151 ، 165 ، 170 ، 175 ، 186 ، 196 ، 197 ، 198 ، 199 ، 203 ، 204 ، 210 ، 212 ، 216 ، 218 ، 220 ، 222\r\nرحيم على : 336\r\nرحيم ميرآخور : 7\r\nرحيميان نمايندهء مجلس : 465\r\nرزا : 26 ، 229\r\nرزا ( گارسن تالار دوستى ) : 114 ، 229\r\nرزج : 230\r\nرزكان : 66 ، 121 ، 122 ، 223\r\nرزن ( دكتر - ) : 113\r\nرزن باخ : 122\r\nرژى : 82 ، 86\r\nرسالهء ادوار : 37 ، 289\r\nرسالهء راه نجات : 226 ، 232 ، 372\r\nرسالهء سيد محمد على معلم : 240\r\nرسالهء عروض : 504\r\nرستم : 40 ، 59 ، 233 ، 237 ، 285 ، 319 ، 394\r\nرستم‌آباد : 32\r\nرستم فيروزان : 358\r\nرشت : 62 ، 144 ، 152 ، 166 ، 169 ، 174 ، 181 ، 182 ، 221 ، 222 ، 240 ، 310 ، 311 ، 312 ، 326 ، 330 ، 339 ، 340 ، 341 ، 349 ، 355 ، 389 ، 432\r\nرشديه ميرزا حسن : 110\r\nرشيد الدوله : 199\r\nرشيد السلطان : 309\r\nرشيد الملك : 226 ، 241\r\nرشيد الممالك : 218\r\nرضا ( حضرت - ) : 3 ، 462 ، 463\r\nرضائيه - اروميه\r\nرضا خان ( حاجى ميرزا - ) : 344\r\nرضا خان ( ميرزا - ) : 164\r\nرضا خان پسر شاهرخ بگ : 30 م\r\nرضا خان سرتيپ - پهلوى رضا شاه\r\nرضا خان مهندس ( دائى مخبر السلطنه ) : 61\r\nرضا قلى خان : 72\r\nرضا قلى خان فولادلو : 200\r\nرضا قلى خان هدايت - هدايت\r\nرضا كرمانى ( ميرزا - ) : 77 ، 79\r\nرفيع رضا - قائم مقام الملك\r\nرفيع الدوله : 215\r\nرفيعى : 440\r\nركسانا : 234\r\nركن الدوله : 242\r\nركن الدوله محمد تقى ميرزا : 65 ، 66 ، 90 ، 343\r\nركن الدوله محمد على پسر علينقى ميرزا ركن - الدوله و نوهء محمد تقى ميرزا ركن الدوله :\r\n9 ، 343\r\nركنى محمد على - ركن الدوله\r\nرم : 464\r\nرن ( درهء - ) : 10\r\nرن ( رود - ) : 230\r\nرن ( رود - ) : 9 ، 25 ، 236\r\nروباه ( كتاب ) : 15\r\n\r\n","description":"","footnote":"","page_name":" 528 ","page_number":560},
  {"content":"\r\n\r\nروتشتين : 349 ، 359\r\nروح القدس : 160\r\nروح القوانين : 131\r\nروح اللّه خان ياور : 262 ، 264 ، 339\r\nروحى نمايندهء مجلس : 443\r\nرودكى : 40\r\nروزنامهء اونمان : 228 ، 292\r\nروزنامهء ايران ما : 439\r\nروزنامهء ايران نو : 201 ، 215\r\nروزنامهء ايزوستيا : 338\r\nروزنامهء پارى ژورنال : 228\r\nروزنامهء پراودا : 338\r\nروزنامهء پرچم اسلام : 466\r\nروزنامهء پوبليك نيوز : 295\r\nروزنامهء پيكار برلن : 391\r\nروزنامهء تان : 221 ، 228 ، 292 ، 310 ، 311\r\nروزنامهء تايمز : 395\r\nروزنامهء تمدن : 152\r\nروزنامهء چهره‌نما : 398\r\nروزنامهء حبل المتين : 275 ، 405\r\nروزنامهء حقيقت : 349\r\nروزنامهء ديلى نيوز : 450\r\nروزنامهء رعد : 310\r\nروزنامهء رعد امروز : 443\r\nروزنامهء رگبار : 466\r\nروزنامهء رهبر : 430\r\nروزنامهء زبان آزاد : 352\r\nروزنامهء سياست ما : 466\r\nروزنامهء سيكل : 392\r\nروزنامهء شفق : 368 ، 441\r\nروزنامهء شمس : 219\r\nروزنامهء صداى وطن : 466\r\nروزنامهء صور اسرافيل : 148\r\nروزنامهء طوفان : 349 ، 356\r\nروزنامهء عروة الوثقى : 344\r\nروزنامهء عصر جديد : 309\r\nروزنامهء قانون : 85\r\nروزنامهء قدس : 52\r\nروزنامهء قيام ايران : 466\r\nروزنامهء كلادراداج : 391\r\nروزنامهء كوشش : 355\r\nروزنامهء لافرانس : 228 ، 292\r\nروزنامهء لاكسيون : 128\r\nروزنامهء لالانترن : 227\r\nروزنامهء لوراپل : 228\r\nروزنامهء لورور : 227\r\nروزنامهء لوژيلباس : 228\r\nروزنامهء ماتن : 221 ، 228 ، 292\r\nروزنامهء مجلس : 155\r\nروزنامهء مصور مونيخ : 390 ، 391\r\nروزنامهء ملا نصر الدين : 340\r\nروزنامهء منچستر گاردين : 310\r\nروزنامهء نوويه ورميا : 293\r\nروزنامهء نهضت : 391\r\nروزنامهء وطن : 167 ، 320\r\nروزنامهء وظيفه : 466\r\nروزنامهء وقايع اتفاقيه : 56\r\nروزنامهء هيرارش : 299\r\nروزولت تئودر : 484\r\nروزولت فرانكلين : 426 ، 428 ، 430 ، 438 ، 452 ، 468\r\nروستا احمد : 503\r\nروستنف : 178\r\nروسو ( ژان ژاك - ) : 303 ، 483 ، 501\r\nروسيه : 10 ، 16 ، 22 ، 28 ، 49 ، 50 ، 52 ، 53 ، 55 ، 63 ، 64 ، 75 ، 79 ، 85 ، 150 ، 155 ، 162 ، 170 ، 171 ، 172 ، 174 ، 175 ، 176 ، 177 ، 178 ، 179 ، 181 ، 182 ، 185 ، 190 ، 191 ، 192 ، 194 ، 196 ، 197 ، 198 ، 199 ، 202 ، 203 ، 204 ، 205 ، 206 ، 207 ، 208 ،\r\n\r\n","description":"","footnote":"","page_name":" 529 ","page_number":561},
  {"content":"\r\n\r\n211 ، 212 ، 213 ، 214 ، 216 ، 218 ، 219 ، 220 ، 222 ، 225 ، 226 ، 227 ، 228 ، 240 ، 241 ، 242 ، 245 ، 251 ، 255 ، 258 ، 261 ، 262 ، 271 ، 272 ، 273 ، 276 ، 277 ، 278 ، 281 ، 288 ، 291 ، 292 ، 293 ، 294 ، 295 ، 296 ، 297 ، 299 ، 304 ، 305 ، 309 ، 312 ، 322 ، 323 ، 324 ، 327 ، 328 ، 331 ، 335 ، 377 ، 339 ، 349 ، 350 ، 352 ، 355 ، 358 ، 359 ، 360 ، 361 ، 362 ، 365 ، 366 ، 369 ، 374 ، 375 ، 381 ، 387 ، 388 ، 396 ، 399 ، 415 ، 417 ، 418 ، 419 ، 420 ، 421 ، 426 ، 428 ، 429 ، 430 ، 431 ، 432 ، 449 ، 462 ، 465 ، 471 ، 472 ، 482 ، 483 ، 486 ، 502 و - شوروى\r\nروسيه ( اولتيماتوم - ) : 465\r\nروشن محمد على : 419\r\nروشنك زن اسكندر : 234\r\nروضة الصفا : 56 ، 60 ، 96\r\nروم : 11 ، 130 ، 453 ، 490\r\nرومانوس : 435\r\nرومانى : 22 ، 295 ، 419\r\nروم شرقى : 435\r\nروملى شرقى : 22\r\nرويتر : 269 ، 309 ، 310 ، 311\r\nرهنما : 412 ، 413\r\nرى : 237 ، 462\r\nرياض العارفين : 180\r\nريدرر ( مستشار اطريشى ) : 6\r\nريس : 9\r\nريشارد ( مسيو - ) : 51\r\nريشارد شيردل : 435\r\n« ز » زادخان : 383\r\nزال : 237 ، 498\r\nزاهدان : 410 ، 462 و - دزداب\r\nزاهدى سپهبد فضل اللّه : 425 ، 426 ، 454\r\nزاير خضر خان : 272\r\nزاينده‌رود : 244\r\nزحل : 241 ، 351\r\nزردشت : 380 ، 411 ، 434\r\nزرقان : 247 ، 286\r\nزرگنده : 79 ، 372 ، 374 ، 401\r\nزرين كفش : 237 ، 399\r\nزكى ( ميرزا - ) : 57\r\nزلاند جديد : 481\r\nزليخا : 117 ، 484\r\nزمانى يزدى ( ملا - ) : 394\r\nزمزم ( چاه - ) : 238\r\nزنجان : 31 ، 59 ، 62 ، 99 ، 165 ، 195 ، 225 314 ، 315 ، 451 ، 456 ، 457 ، 461\r\nزنددخت فارسى : 380\r\nزنديه : 28 م ، 431\r\nزوريخ : 230\r\nزهرا عليها سلام : 38\r\nزهره : 124\r\nزهره ( ستارهء - ) : 351 ، 490\r\nزيبنده خواهر مخبر السلطنه : 27 ، 66\r\nزير راه : 287\r\nزين العابدين خان ( ميرزا - ) : 180\r\n« ژ » ژاپن : 133 ، 136 ، 137 ، 138 ، 142 ، 143 ، 152 ، 159 ، 247 ، 381 ، 399 ، 412 ، 437 ، 438 ، 451 ، 452\r\nژاكوبن : 301\r\nژان سوم : 130\r\nژران ( كنسول فرانسه در تبريز ) : 176\r\nژرژ ششم : 463\r\nژنو : 25\r\n\r\n","description":"","footnote":"","page_name":" 530 ","page_number":562},
  {"content":"\r\n\r\nژنو ( درياچهء - ) : 10\r\nژوپيتر : 463\r\nژوزف دوم - يوسف دوم\r\nژوزفين : 358\r\nژيرند : 301\r\nژيرندن : 301\r\n« س » سابينير : 128\r\nسادچيكف : 444 ، 445 ، 446 ، 447 ، 456 ، 460\r\nسار : 441\r\nساركيوس : 37\r\nسارى : 371 ، 452\r\nسازانف : 221 ، 292\r\nسازمان بهداشت جهانى : 460\r\nسازمان ملل متحد : 439 ، 443 ، 444 ، 445 ، 446 ، 450 ، 452 ، 460 ، 461 ، 471 ، 499\r\nساسانيان : 37 ، 233 ، 234\r\nساعد محمد : 338 ، 429 ، 439 ، 445 ، 452 ، 462 ، 467 ، 468 ، 473\r\nساعد الدوله : 79\r\nساعد السلطنه : 215 ، 314 ، 315 ، 316 ، 317 ، 318 ، 327 ، 331 ، 332 ، 333 ، 337 ، 339 ،\r\nساعد الملك : 145 ، 202\r\nساعى : 349\r\nساعد لشگر ميرزا هاشم خان : 196 ، 199 ، 212\r\nساكسن : 10\r\nساكسن‌ها : 130\r\nسالار حسن خان : 54 ، 56\r\nسالار اسعد : 218\r\nسالار الدوله پسر مظفر الدينشاه : 98 ، 225\r\nسالار السلطان : 218\r\nسالار ديوان : 218\r\nسالار سعيد : 460\r\nسالار عشاير : 218\r\nسالار فيروز : 218\r\nسالار لشگر : 243\r\nسالار ليقوانى ( حاجى - ) : 196\r\nسالار مظفر : 314\r\nسالار معزز : 215\r\nسالار مفخم : 188\r\nسالار ملى باقر خان : 176 ، 191 ، 196 ، 197 ، 198 ، 199 ، 216 ، 344\r\nسالار نصرت : 218\r\nسالماناصار : 235\r\nسامسون : 404\r\nساموئدها : 131\r\nسانتراسايوز : 330 ، 335\r\nسانفرانسيسكو : 452\r\nسانفرانسيسكو ( تالار - ) : 446\r\nسانفرانسيسكو ( كنفرانس - ) : 444 ، 460\r\nساوجبلاغ مكرى : 85 ، 198 ، 202 ، 203 ، 219 ، 225 ، 324 ، 325\r\nساووآ : 291 ، 294 ، 298\r\nساوه ( درياچهء - ) : 281\r\nسبكتكين : 391\r\nسبزوار : 76 ، 100\r\nسبزه ميدان تهران : 492\r\nسبزه ميدان رشت : 339\r\nسپهبدى وزير مشاور : 450\r\nسپهدار رشتى فتح اللّه اكبر : 327 ، 433\r\nسپهسالار آقاوجيه برادر عين الدوله : 134 ، 138 151\r\nسپهسالار تنكابنى : محمد ولى خان : 86 ، 101 ، 112 ، 113 ، 139 ، 141 ، 180 ، 186 ، 194 ، 198 ، 208 ، 214 ، 215 ، 220 ، 221 ، 222 ، 223 ، 225 ، 226 ، 228 ، 230 ، 241 ، 242 ، 269 ، 288 ، 291 ، 313 ، 314 ، 329 ، 365 ، 372 ، 374\r\nسپهسالار حاجى ميرزا حسين خان مشير الدوله :\r\n\r\n","description":"","footnote":"","page_name":" 531 ","page_number":563},
  {"content":"\r\n\r\n3 ، 5 ، 24 ، 43 ، 52 ، 60 ، 63 ، 64 ، 65 ، 68 ، 94 ، 95 ، 104 ، 170 ، 226 ، 228 ، 309 ، 310 ، 343 ، 451 ، 502\r\nستار خان - سردار ملى\r\nسراب : 196 ، 197 ، 198 ، 210 ، 226 ، 268 ، 336\r\nسرايوو : 294\r\nسرباز گمنام واشنگتن : 469\r\nسرتيپ‌زاده كاظم خان : 228 ، 332 ، 333 ، 373\r\nسرچشمه : 417\r\nسرچم : 314\r\nسرخاب : 172 ، 173 ، 174 ، 208 ، 334\r\nسرخه حصار : 90\r\nسردار ابو الحسن خان : 27\r\nسردار احتشام : 246 ، 248 ، 263 ، 281\r\nسردار اسعد جعفر قلى خان : 198 ، 199 ، 200 ، 201 ، 216 ، 273 ، 364 ، 370 ، 374 ، 383 ، 385 ، 389 ، 396 ، 397 ، 399 ، 401 ، 403 ، 416 ، 443 ، 452\r\nسردار اسعد عليقى خان : 127 ، 179 ، 181 ، 183 ، 187 ، 188 ، 190 ، 191 ، 194 ، 198 ، 200 ، 220 ، 226 ، 229 ، 230 ، 240 ، 241 ، 242 ، 243 ، 255 ، 274 ، 275 ، 279 ، 291\r\nسردار اسعد ( عمارت - ) : 392\r\nسردار اشجع : 287\r\nسردار اعتماد : 349\r\nسردار انتصار : 358\r\nسردار بهادر پسر سردار اسعد - سردار اسعد جعفر - قلى خان\r\nسردار رفعت : 331\r\nسردار سپه : 328 ، 329 ، 330 ، 331 ، 349 ، 350 ، 351 ، 352 ، 353 ، 355 ، 357 ، 358 ، 359 ، 360 ، 362 ، 363 ، 364 ، 365 ، 366 ، 367 ، 368 ، 369 ، 420 ، 433 و - پهلوى رضا شاه\r\nسردار سطوت : 215\r\nسردار ظفر : 282 ، 287\r\nسردار عشاير محمد حسين خان قراجه داغى : 216 ، 225 ، 227 ، 321 ، 326 ، 327\r\nسردار فاتح : 191 ، 337\r\nسردار فاخر برادر ممتاز الدوله : 214\r\nسردار فاخر : 394 ، 454 ، 461 ، 463\r\nسردار كل : 139 ، 140\r\nسردار كل مكرى : 225\r\nسردار محيى : 222\r\nسردار مكرم : 315\r\nسردار ملى ستار خان : 176 ، 181 ، 191 ، 197 ، 198 ، 199 ، 200 ، 203 ، 212 ، 214 ، 225 ، 320 ، 344\r\nسردار منصور : 172\r\nسردار مؤيد : 316\r\nسردار نصرت - رحيم خان چلبيانلو\r\nسردار همايون : 170 ، 327 ، 372\r\nسردارى ( كوچهء - ) : 372\r\nسرد رود ( گردنهء - ) : 333\r\nسرشار محمود : 475\r\nسرشى ( كنت - ) : 63\r\nسر قبر آقا : 3\r\nسر كوه : 274\r\nسركوهى : 248\r\nسركيس : 37\r\nسركيس ( دكتر - ) : 206\r\nسرمايه ( ماركس ) : 483\r\nسروستان : 248 ، 255 ، 286\r\nسطوت السلطنه : 215\r\nسعد آباد : 62 ، 169 ، 372 ، 373 ، 383 ، 389 ، 412 ، 415\r\nسعدآباد ( پيمان - ) : 412 ، 418 ، 421\r\nسعد الدوله ميرزا جواد خان معروف به اب المله و ام العله و نحس الدوله : 19 ، 20 ، 25 ، 27 ، 30 ،\r\n\r\n","description":"","footnote":"","page_name":" 532 ","page_number":564},
  {"content":"\r\n\r\n43 ، 117 ، 118 ، 145 ، 147 ، 148 ، 150 ، 153 ، 158 ، 162 ، 180 ، 185 ، 188 ، 192 ، 292 ، 329 ، 339 ، 365 ، 366 ، 416\r\nسعد السلطان : 213 ، 262 ، 265\r\nسعد اللّه بك يوزباشى : 54\r\nسعدى : 6 ، 9 ، 22 ، 23 ، 24 ، 33 ، 37 ، 41 ، 117 ، 125 ، 127 ، 128 ، 175 ، 179 ، 209 ، 211 ، 213 ، 299 ، 256 ، 257 ، 293 ، 302 ، 305 ، 307 ، 322 ، 327 ، 409 ، 412 ، 453 ، 470 ، 476 ، 478 ، 481 ، 486 ، 489 ، 491 ، 501 ، 502\r\nسعيد افندى : 387\r\nسعيد السلطان : 208\r\nسعيد السلطنه : 113\r\nسعيد السلطنه : 215\r\nسعيد الممالك : 199\r\nسفرنامهء استانلى : 96\r\nسفرنامهء رضا قلى خان هدايت : 55\r\nسفرنامهء فيروزكوه : 70\r\nسفرنامهء مكه : 65 ، 358 ، 431 ، 472\r\nسفيد چشمه ( فوزيه ) : 414\r\nسفيدرود : 7\r\nسقراط : 290\r\nسكينه دختر هادى خان : 29 م\r\nسلام اللّه مددزاده - جاويد دكتر سلام اللّه\r\nسلدوز : 203\r\nسلطان - محمد واعظ\r\nسلطان‌آباد : 287 ، 410\r\nسلطان خانم زن اعتضاد السلطنه : 2\r\nسلطان على خان وزير بقايا - وزير افخم\r\nسلطان گاليف : 488\r\nسلطانيه : 1 ، 62 ، 63\r\nسلطنت‌آباد : 79 ، 94 ، 367 ، 418 ، 449 ، 472\r\nسلماس : 410\r\nسلمان فارسى : 79 ، 121\r\nسلم ناصر : 235\r\nسليم ( شيخ - ) : 170 ، 225 ، 226 ، 241\r\nسليمان ( حضرت - ) : 24 ، 28 ، 246 ، 265 ، 266 ، 284 ، 327 ، 368 ، 476\r\nسليمان خان پسر جعفر قلى خان نير الملك : 31 م\r\nسليمان ميرزا : 1\r\nسليمان ميرزا - اسكندرى\r\nسليمان خان پسر فخر الملك : 20 ، 64\r\nسليم خان مستوفى تلگرافخانه : 32\r\nسليمانيه : 293 ، 324\r\nسمرديس : 237\r\nسمنان : 309 ، 450 ، 451 ، 452 ، 460\r\nسميتقو اسمعيل آقا شكاك : 204 ، 236 ، 321 ، 323 ، 324 ، 325 ، 326 ، 328 ، 331 ، 351 361 ، 385\r\nسميعى حسن - اديب السلطنه\r\nسن آمبروسوس : 39\r\nسنائى : 8 ، 257\r\nسنارسكى : 171 ، 200 ، 207\r\nسن استفانو : 22\r\nسن اگوستن : 39\r\nسن بازيل : 39\r\nسنت هلن : 425\r\nسن ژولين : 298\r\nسن سير : 110\r\nسن سيمون : 482\r\nسن گتار : 230\r\nسنگلج : 160 ، 446\r\nسنگلجى : 141\r\nسن موريس : 229\r\nسوئد : 263 ، 291 ، 329 ، 405 ، 418 ، 419 ، 421\r\nسوادكوه : 358\r\nسورمق : 285 ، 286\r\nسوريه : 413\r\n\r\n","description":"","footnote":"","page_name":" 533 ","page_number":565},
  {"content":"\r\n\r\nسولون : 303 ، 480 ، 483 ، 496 ، 501\r\nسون هدن : 396\r\nسوهانك : 71\r\nسويس : 9 ، 10 ، 13 ، 15 ، 17 ، 20 ، 25 ، 27 ، 184 ، 187 ، 229 ، 230 ، 297 ، 389 ، 393 421 ، 438 ، 441 ، 464 ، 472 ، 476 ، 484\r\nسهام السلطان مرتضى قلى بيات : 403 ، 429 ، 437 ، 438 ، 439 ، 440 ، 441 ، 452\r\nسهيلى على : 427 ، 439 ، 451 ، 452 ، 461\r\nسياح ( حاجى - ) : 77\r\nسياخ : 248\r\nسياست‌نامه : 134\r\nسياوخش : 236\r\nسياوش : 405\r\nسياه ( درياى - ) : 51 ، 191 ، 438\r\nسياه بيشه : 71\r\nسيبرى : 208 ، 291\r\nسيد ابو القاسم كاشانى : 450 ، 462 ، 496\r\nسيد الشهداء - حسين بن على عليهما السلام\r\nسيد العراقين : 375 ، 377\r\nسيد المحققين : 213 ، 214 ، 216 ، 217 ، 218 ، 246 ، 313 ، 315 ، 316 ، 317 ، 318 ، 322 ، 327 ، 332 ، 334 ، 340\r\nسيد بحرينى - بحرينى\r\nسيد حمزه : 318\r\nسيد شرفه : 266 ، 269\r\nسيد ضياء الدين طباطبائى : 327 ، 328 ، 329 ، 330 ، 349 ، 350 ، 355 ، 358 ، 359 ، 429 ، 432 ، 438 ، 443 ، 444 ، 452 ، 460\r\nسيد طه : 323\r\nسيد كمره‌اى : 312 ، 319\r\nسيد نور الدين ( آقا - ) : 376\r\nسيروس : 236 ، 238\r\nسيستان : 394\r\nسيف الدوله حمدان : 38\r\nسيف الدين ( شيخ - ) : 67 ، 87 ، 104 ، 195 ، 221 ، 222 ، 279\r\nسيف السلطان : 218\r\nسيف الملك عباسقلى خان : 60\r\nسيف اللّه خان شهاب : 262 ، 263\r\nسيف اللّه غلامحسين : 336\r\nسيملا : 435\r\nسيمنس ( كمپانى - ) : 399\r\nسيمنس ( وارنر - ) : 5 ، 16 ، 17 ، 28 ، 226 ، 302 ، 309 ، 477\r\nسينكلر : 352\r\nسيورت : 247 ، 248 ، 268\r\nسى و سه پل - پل سى و سه چشمه\r\nسيوند ( رود - ) : 247 ، 286\r\n« ش » شاپشال : 150 ، 173\r\nشاپور - سلماس\r\nشاتواشكوتس : 25\r\nشاخت ( دكتر - ) : 438\r\nشارل اول : 299\r\nشارلت - ديتريثى\r\nشارلت كردى : 301\r\nشارلتن بورگ : 15 ، 18 ، 178 ، 441\r\nشارل لوئى : 294\r\nشام : 390 ، 400\r\nشامات : 293\r\nشامپين : 4\r\nشانرليزه : 121\r\nشاه چراغ : 262 ، 268\r\nشاهرخ بگ - محمد مهدى خان شحنه\r\nشاهرود : 7 ، 62 ، 444\r\nشاهسون : 163 ، 170 ، 171 ، 186 ، 295 ، 197 :\r\n203 ، 213 ، 215 ، 224 ، 226 ، 315 ، 328 364 ، 382 ، 385\r\n\r\n","description":"","footnote":"","page_name":" 534 ","page_number":566},
  {"content":"\r\n\r\nشاهقلى ميرزا : 339\r\nشاهنامه : 237 ، 298 ، 394 ، 405 ، 498 ، 501\r\nشاه نعمت اللّه : 347 ، 408\r\nشاهى ( مازندران ) : 382 ، 410\r\nشبانكاره : 242 ، 270 ، 287\r\nشبستر : 327\r\nشبسترى ( رئيس مجلس آذربايجان ) : 440 ، 451 ، 457 ، 467\r\nشبسترى ( شيخ - ) : 38 ، 44\r\nشتربان - دوچى\r\nشجاع الدوله : 196 ، 197 ، 198 ، 202 ، 225 241 ، 255\r\nشجاع السلطنه : 196\r\nشجر الواعظين سيد نصر اللّه : 350\r\nشجاع لشگر رضا خان : 432\r\nشجاع نظام : 175 ، 186 ، 210\r\nشرح ادوار : 37 ، 289\r\nشرح لمعه : 122\r\nشرف الدوله : 145 ، 147 ، 215\r\nشرفخانه : 323 ، 325 ، 326 ، 327 ، 331 ، 335\r\nشرق نزديك : 437\r\nشريعت‌زادهء امينى : 460\r\nشريعتمدار : 377\r\nشريعتمدار اصفهانى : 377\r\nشريف‌آباد قزوين : 441\r\nشريف‌زاده : 175 ، 241\r\nشش بلوكى : 248\r\nشش كلان : 202 ، 316\r\nشط العرب : 486\r\nشعاع السلطنه : 373\r\nشعبان ( مستخدم مخبر السلطنه ) : 260\r\nشعيب : 237\r\nشغال آباد : 111\r\nشفائى سرلشگر : 456\r\nشفر : 55\r\nشفيع صدر اعظم ( ميرزا - ) : 24\r\nشفيق احمد : 416\r\nشكاك : 323 ، 361 ، 362\r\nشكوه السلطنه مادر مظفر الدين شاه : 77 ، 101\r\nشكوه الملك رئيس دفتر مخصوص رضا شاه : 403 ، 413\r\nشلزويك : 49\r\nشليمر : 58\r\nشمس ( دكتر - ) : 68\r\nشمس الاطباء ميرزا نصر اللّه : 3\r\nشمس الدوله خواهر عين الدوله : 98 ، 111\r\nشمس الشعراء سام ميرزا : 125 ، 134\r\nشمس العلماء ميرزا محمد حسين گرگانى : 1 ، 110 ، 282\r\nشمس العمارهء تهران : 7 ، 194 ، 385\r\nشمس العمارهء تبريز : 196 ، 222\r\nشمس الملك : 126\r\nشميران : 201 ، 410\r\nشنب غازان : 31\r\nشنيدر طبيب : 71 ، 137\r\nشوتيسر هف ( هتل - ) : 9\r\nشوراى امنيت : 443 ، 444 ، 445 ، 446 ، 447 460\r\nشورجستان : 286\r\nشوروى : 329 ، 330 ، 331 ، 335 ، 336 ، 337 ، 353 ، 372 ، 374 ، 380 ، 381 ، 384 ، 388 ، 395 ، 399 ، 418 ، 419 ، 420 ، 427 ، 428 ، 433 ، 437 ، 439 ، 442 ، 443 ، 444 ، 445 ، 446 ، 447 ، 450 ، 451 ، 452 ، 454 ، 456 ، 457 ، 460 ، 461 ، 468 ، 471 ، 482 ، 484 ، 496 ، 497 ، و - روسيه\r\nشوريده : 282 ، 284\r\nشوريده ( ديوان - ) : 282\r\nشوستر امريكائى ( مرگان - ) : 257 ، 311 ،\r\n\r\n","description":"","footnote":"","page_name":" 535 ","page_number":567},
  {"content":"\r\n\r\n430\r\nشوشتر : 64 ، 373 ، 396\r\nشوكت ( ميرزا حسن خان ) : 106 ، 121\r\nشولمبرگ : 52\r\nشولن بورگ : 391\r\nشومياتسكى : 359\r\nشهاب الدوله : 121 ، 214 ، 288\r\nشهاب السلطنه : 31 م\r\nشهاب الممالك : 243 ، 245 ، 246 ، 265\r\nشهداد : 410 ، 411\r\nشهربانو ( شهرو ) : 236\r\nشهرستانك : 71 ، 72 ، 92\r\nشهرضا ( قمشه ) : 245 ، 287 ، 410\r\nشهر و خانم : 29 م\r\nشهريار : 66 ، 121 ، 122 ، 287 ، 489 ، 503\r\nشهيدزاده : 358\r\nشيبانى ( رئيس تلگرافخانهء شيراز ) : 269 ، 272\r\nشيبانى حبيب اللّه : 377 ، 379 ، 383 ، 385\r\nشيبانى فتح اللّه خان : 34\r\nشيبانى محمد على : 334 ، 335\r\nشيپلى : 243\r\nشيخ ( دكتر - ) : 69 ، 71 ، 230\r\nشيخ الاسلام ملايرى : 359\r\nشيخ العراقين‌زاده : 366 ، 375\r\nشيخ همدانى : 277\r\nشيخ هادى ( محلهء - ) : 363\r\nشيراز : 28 م ، 31 م ، 2 ، 4 ، 62 ، 65 ، 128 ، 174 ، 242 ، 244 ، 245 ، 246 ، 247 ، 248 ، 250 ، 251 ، 252 ، 253 ، 258 ، 260 ، 261 ، 266 ، 267 ، 269 ، 270 ، 271 ، 272 ، 274 ، 275 ، 276 ، 277 ، 278 ، 279 ، 281 ، 282 ، 284 ، 286 ، 287 ، 288 ، 291 ، 305 ، 309 311 ، 312 ، 339 ، 340 ، 375 ، 376 ، 383 ، 396 ، 397 ، 443 ، 454 ، 461\r\nشير على خان : 343 ، 344\r\nشير محمد خان رئيس مجلس افغانستان : 379\r\nشيروانى : 369\r\nشيرويه : 405\r\nشيرين : 405\r\nشيطان : 4 ، 10 ، 38 ، 124 ، 290 ، 396 ، 497 ، 498\r\nشيلات : 375\r\nشيلر فريدريش : 9 ، 13 ، 14 ، 175 ، 301 ، 304\r\nشيندلر : 20 ، 43 ، 46\r\n« ص » صائب تبريزى : 479\r\nصاحب اختيار غلامحسين غفارى : 29 ، 77 ، 79 ، 97 ، 104 ، 106 ، 139 ، 150 ، 151 ، 152 ، 155 ، 157 ، 262 ، 329 ، 365 ، 367 ، 394 ، 415 ، 416\r\nصاحب الامر : 185\r\nصاحبديوان : 89\r\nصاحبقرانيه : 104 ، 105 ، 108 ، 112 ، 141 ، 262 ، 288 ، 379\r\nصادق ( گماشتهء مخبر السلطنه ) : 123 ، 164 ، 217 227 ، 231\r\nصادق آقا ( ميرزا - ) : 322\r\nصادق الملك : 215 ، 241\r\nصادق صادق - مستشار الدوله\r\nصارم الدوله پسر ظل السلطان : 251 ، 282 ، 291 383 ، 386 ، 434\r\nصارم السلطان : 218 ، 283 ، 284\r\nصارم الملك حاجى محمد قلى خان شاطر باشى : 30 م ، 1\r\nصالح اللهيار : 444\r\nصامصون ( سيگار ) : 176\r\nصباح حسن : 55 ، 118\r\nصحاف باشى : 53 ، 54\r\n\r\n","description":"","footnote":"","page_name":" 536 ","page_number":568},
  {"content":"\r\n\r\nصد بند مخبرى : 488\r\nصدرائى : 310\r\nصدر الاشراف - صدر محسن\r\nصدر اصفهانى حاجى محمد حسين خان - نظام - الدوله\r\nصدر التواريخ : 30 م ، 54 ، 55 ، 56 ، 60\r\nصدر الدوله : 85\r\nصدر الذاكرين سيد ابو طالب : 88\r\nصدر السلطنه : 360\r\nصدر العلماء : 167\r\nصدر عبد الحسين : 369\r\nصدر محسن : 215 ، 403 ، 439 ، 452\r\nصدقيانى : 195\r\nصديق اعلم : 339\r\nصديق حضرت محمد ابراهيم خان : 70 ، 142 ، 188\r\nصديق همايون : 112\r\nصربستان : 292 ، 294 ، 295\r\nصربى : 22\r\nصفاء الملك : 215\r\nصفارى سرتيپ : 466\r\nصفوة الدين : 129\r\nصفويه : 38 ، 57 ، 155 ، 245 ، 287\r\nصفى عليشاه : 107\r\nصقلابيان ( اسلاوها ) : 292\r\nصلاح الدين ايوبى : 435\r\nصلحى دكتر مهدى - منتظم الحكماء\r\nصمد آقا تاجر قفقازى : 250 ، 258 ، 262\r\nصمد خان : 117\r\nصمصام السلطنه : 188 ، 240 ، 241 ، 242 ، 246 ، 288 ، 309 ، 319 ، 329\r\nصمصام جهانشاه : 451\r\nصندوق عدالت : 75 ، 498\r\nصنيع الدوله مرتضى قلى خان : 3 ، 4 ، 5 ، 16 ، 32 ، 33 ، 42 ، 43 ، 46 ، 52 ، 64 ، 65 ، 74 ، 77 ، 86 ، 87 ، 93 ، 97 ، 98 ، 99 ، 100 ، 101 ، 102 ، 105 ، 106 ، 107 ، 108 ، 112 ، 113 ، 135 ، 136 ، 137 ، 141 ، 142 ، 143 ، 145 ، 147 ، 148 ، 150 ، 153 ، 157 ، 158 ، 159 ، 160 ، 164 ، 175 ، 178 ، 179 ، 181 ، 182 ، 183 ، 185 ، 188 ، 209 ، 218 ، 219 ، 220 ، 221 ، 222 ، 223 ، 224 ، 226 ، 231 ، 232 ، 267 ، 281 ، 286 ، 326 ، 342 ، 370 ، 372 ، 374 ، 375 ، 382 ، 392\r\nصنيع الدوله ( كارخانهء ريسمان‌ريسى - ) : 382\r\nصنيع حضرت : 157 ، 160 ، 164\r\nصور اسرافيل ميرزا جهانگير خان : 148\r\nصور قاسم خان : 354 ، 359 ، 374 ، 385 ، 389 396 ، 399 ، 401\r\nصوفيان : 170 ، 176 ، 177 ، 324\r\nصولت الدولهء قشقائى : 242 ، 248 ، 249 ، 250 ، 251 ، 252 ، 254 ، 255 ، 265 ، 266 ، 267 269 ، 270 ، 274 ، 275 ، 281 ، 286 ، 287 383\r\nصولت السلطنه : 251 ، 265\r\nصومعه : 314\r\n« ض » ضحاك : 299\r\nضياء السلطان : 166 ، 215\r\nضياء السلطنه دختر ناصر الدين شاه : 31 م\r\nضياء الواعظين : 350\r\nضيافه ( كاخ - ) : 413\r\n« ط » طاق كسرى : 53 ، 113\r\nطاهر ( فراش تلگرافخانه ) : 491\r\nطاهرى دكتر ( نمايندهء مجلس ) : 443 ، 451 ، 461\r\nطباطبائى ابو الفتح - حشمت الدوله\r\n\r\n","description":"","footnote":"","page_name":" 537 ","page_number":569},
  {"content":"\r\n\r\nطباطبائى سيد ضياء الدين - سيد ضياء الدين\r\nطباطبائى سيد محمد صادق : 463 ، 468\r\nطباطبائى صادق : 217\r\nطباطبائى عبد العلى : 215\r\nطباطبائى محمد صادق : 155\r\nطباطبائى مرتضى : 215\r\nطرابلس : 327\r\nطرابوزان : 51 ، 404\r\nطريق ( ليكورگ ) : 480\r\nطور ( كوه - ) : 378\r\nطوس : 211 ، 237\r\nطولوزان - تولوزان\r\nطومانياس : 180\r\nطهماسب اول : 245\r\nطهماسب ميرزا : 85\r\nطهماسبى سرلشگر عبد اللّه - امير طهماسبى\r\nطيغون دختر فتحعليشاه قاجار : 29 م\r\n« ظ » ظفر الدوله : 316 ، 324 ، 333\r\nظفر السلطنه : 99 ، 109 ، 162 ، 163 ، 164 ، 167 ، 216 ، 217\r\nظل السلطان عليشاه پسر فتحعليشاه : 30 م\r\nظل السلطان مسعود ميرزا : 69 ، 90 ، 105 ، 110 ، 148 ، 150 ، 151 ، 159 ، 161 ، 162 ، 169 ، 179 ، 181 ، 182 ، 190 ، 245 ، 282 ، 368 ، 383\r\nظل السلطنه : 140\r\nظهير الاسلام : 377 ، 378\r\nظهير الدوله : 88 ، 179\r\nظهير الممالك : 215\r\n« ع » عارف قزوينى : 360\r\nعالىقاپو ( تبريز ) : 170 ، 175 ، 176 ، 199 ، 205 ، 207 ، 215 ، 216 ، 217 ، 315 ، 316 ، 317 ، 320 ، 322 ، 333 ، 334 ، 338 ، 373\r\nعباد اللّه خان : 218\r\nعباس ( حضرت - ) : 87 ، 108 ، 315\r\nعباس آباد ( آذربايجان ) : 380\r\nعباس آباد ( تهران ) : 105 ، 106\r\nعباس آباد ( مازندران ) : 371\r\nعباس آقاى تبريزى : 157 ، 158 ، 160\r\nعباس افندى : 201\r\nعباس خان برادر سعد الدوله : 30\r\nعباس خان پسر فخر الملك : 20\r\nعباس خان مهندس ( ميرزا - ) : 152\r\nعباسعلى خان مهندس : 32\r\nعباسعلى نالهء ملت : 215\r\nعباس فرخ : 336\r\nعباسقلى برادر مخبر السلطنه : 5 ، 6 ، 27\r\nعباسقلى خان پسر رضا قلى خان هدايت : 29 م\r\nعباسقلى خان نوه آقاجونى : 31 م\r\nعباسقلى داداش : 358\r\nعباسقلى قاجار - ذبيح السلطنه\r\nعباس كبر ( شاه - ) : 31 ، 55 ، 394 ، 431\r\nعباس ميرزا نايب السلطنه\r\nعباس ميرزا ملك آراء - ملك آراء\r\nعبد الباقى ( ارباب - ) : 105\r\nعبد الحسين لارى ( سيد - ) : 180 ، 188 ، 255 ، 317 ، 319\r\nعبد الحميد ( سلطان - ) : 79 ، 85 ، 323 ، 344\r\nعبد الحميد ( سيد - ) : 141\r\nعبد الحميد شكرريز : 57\r\nعبد الرحيم طالب اف : 441\r\nعبد الرسول خان : 58 ، 63\r\nعبد العزيز بن سعود وهابى : 387\r\nعبد العظيم ( حضرت - ) : 77 ، 94 ، 105 ، 141 ، 147 ، 151 ، 155 ، 188 ، 281 ، 344 ، 377 ،\r\n\r\n","description":"","footnote":"","page_name":" 538 ","page_number":570},
  {"content":"\r\n\r\n430 ، 433 ، 437 ، 462\r\nعبد الفضل پسر سلطان عبد العزيز ( شيخ - ) :\r\n387\r\nعبد القادر حافظ مراغه‌اى استاد موسيقى : 37 ، 39 ، 40 ، 289\r\nعبد الكريم حائرى : 368\r\nعبد الوهاب ( حاجى - ) : 154\r\nعبد الوهاب ( ميرزا - ) : 355\r\nعبد اللّه ( از نزديكان شمس الدوله ) : 111\r\nعبد اللّه ( شيخ - ) : 323\r\nعبد اللّه ( ملك - ) پادشاه اردن : 468 ، 473\r\nعبد اللّه ( ميرزا - ) : 40\r\nعبد اللّه بهبهانى ( سيد - ) : 67 ، 102 ، 123 ، 141 ، 147 ، 148 ، 155 ، 157 ، 163 ، 164 ، 167 ، 211 ، 496\r\nعبد اللّه خان ( ميرزا - ) : 118\r\nعبد اللّه خان پسر منشى باشى : 178\r\nعبد اللّه خان يوشى : 71\r\nعبد اللّه ساززن ( ميرزا - ) : 94\r\nعبد اللّه قاجار : 183\r\nعبد اللّه مازندرانى : 164\r\nعبد اللّه محمد بن محمود سقلابى ( عمو - ) : 344\r\nعبد اللّه معمار ( ميرزا - ) : 52\r\nعبد اللّه ميرزا پسر ايرج ميرزا : 434\r\nعبد اللّه ميرزاى عكاس : 123\r\nعبد النبى ( شيخ - ) : 67 ، 166\r\nعبيد اللّه ( شيخ - ) : 82 ، 85 ، 87 ، 97 ، 108\r\nعتبات : 63 ، 95 ، 324 ، 344 ، 377\r\nعثمان : 141\r\nعثمانى : 1 ، 22 ، 44 ، 64 ، 85 ، 180 ، 187 ، 188 ، 202 ، 203 ، 208 ، 213 ، 214 ، 216 ، 219 ، 288 ، 292 ، 293 ، 295 ، 322 ، 323 ، 324 ، 328 ، 344 ، 355 ، 362\r\nعدالت‌خانه : 141\r\nعدل الدوله ربيع آقا : 315\r\nعدل الملك : 215\r\nعدل الملك - حسين دادگر\r\nعدل مظفر : 366 ، 410\r\nعدن : 85\r\nعراق : 3 ، 274 ، 293 ، 353 ، 355 ، 357 ، 368 ، 369 ، 378 ، 381 ، 398 ، 403 ، 412 ، 413 ، 418 ، 419 ، 421 ، 425 ، 455 ، 463 ، 473\r\nعراق عجم : 285 ، 287\r\nعرب : 411\r\nعرب ( ايل - ) : 248 ، 263 ، 264 ، 286\r\nعربستان - خوزستان\r\nعرب صاحب : 99\r\nعروة الوثقى ( جمعيت - ) : 344\r\nعز الدوله عبد الصمد ميرزا : 66 ، 95\r\nعز الممالك : 354 ، 359 ، 368\r\nعزت الدوله خواهر ناصر الدينشاه : 57\r\nعزت اللّه خان : 218\r\nعزت نسا دختر فتحعليشاه قاجار : 29 م\r\nعزيز السطان : 70 ، 87\r\nعزيز جان دختر محمد مهدى خان شحنه : 31 م\r\nعزيز خان خواجه : 135 ، 372\r\nعزيز كاشى : 350 ، 351 ، 407\r\nعسگر خان عرب : 248 ، 250 ، 255 ، 265\r\nعشرت‌آباد : 77\r\nعشقى ميرزاده : 356 ، 360 ، 446\r\nعضد الدوله پسر فتحعليشاه : 29 م\r\nعضد الدوله سلطان احمد ميرزا : 66 ، 110\r\nعضد الملك : 65 ، 141 ، 147 ، 148 ، 160 ، 162 ، 173\r\nعضد الممالك : 215\r\nعطاء السلطنهء شاهسون : 177\r\nعطار : 6\r\nعفيف‌آباد : 282\r\nعقبه : 292\r\n\r\n","description":"","footnote":"","page_name":" 539 ","page_number":571},
  {"content":"\r\n\r\nعلاء الدوله : 94 ، 140 ، 160 ، 172 ، 186 ، 187 ، 192 ، 267\r\nعلاء الدوله ( طايفهء - ) : 371\r\nعلاء الدوله ( عمارت - ) : 208 ، 315 ، 322 ، 323 ، 332 ، 334\r\nعلاء السلطنه محمد على : 4 ، 154 ، 249 ، 258 266 ، 357\r\nعلاء الملك : 154 ، 159 ، 164 ، 167 ، 315\r\nعلاء حسين : 357 ، 369 ، 381 ، 384 ، 403 ، 445 ، 446 ، 460 ، 465\r\nعلوى مدير روزنامهء پيكار برلن : 391\r\nعلوى ابو الفتوح : 503\r\nعلى ( حاجى - ) : پدر محمد مهدى خان شحنه :\r\n30 م ، 31 م\r\nعلى ( حضرت - ) : 33 ، 88 ، 89 ، 111 ، 160 ، 224 ، 389 ، 411 ، 455 ، 495 ، 501\r\nعلى ( شيخ - ) : 375\r\nعلى ( ملا - ) : 85\r\nعلى ( ميرزا - ) پسر عموى ميرزا آقا بلورى :\r\n214\r\nعلىآباد ( شاهى ) : 410\r\nعلىآباد ( فارس ) : 286\r\nعلىآباد ( قم ) : 59 ، 281\r\nعلى آقا ( حاجى - ) : 386\r\nعلى آقا ( حاجى - ) از دموكراتهاى شيراز : 276\r\nعلى آقا ( سيد - ) : 161\r\nعلى اكبر ( آقا - ) : 38\r\nعلى اكبر ( شيخ - ) : 225\r\nعلى اكبر جعفر : 336\r\nعلى اكبر خان منشى ( كوچهء ميرزا - ) : 208 ، 209\r\nعلى اكبر خان منشى ( ميرزا - ) : 209 ، 228 ، 242\r\nعلى اكبر دهدشتى ( حاجى - ) : 378\r\nعلى خان ( ميرزا - ) : 72\r\nعلى خان از اجزاء كشيكخانهء تبريز : 176 ، 177\r\nعلى خان از اشرار قمشه : 245\r\nعلى خان برادر صولت الدوله : 383\r\nعلى خان شاطر باشى : 30 ، 70\r\nعلى دوافروش ( حاجى - ) : 241\r\nعلى دلوارى : 275\r\nعليشاه - ظل السلطان\r\nعليرضا خان ( حاجى - ) : 199\r\nعليرضا مستوفى خزانه ( ميرزا - ) : 107\r\nعليقلى خان رئيس ژاندارمرى فارس : 286 ، 290\r\nعلى كازرونى ( ميرزا - ) : 93\r\nعلى كنى ( حاجى ملا - ) : 4\r\nعلى محمد خان خواهرزادهء تقىزاده : 211\r\nعلى مسيو ( شيخ - ) : 175\r\nعلى مطوف ( حاجى - ) : 232\r\nعلى نجار ( استاد - ) : 304 ، 305\r\nعلينقى : 220\r\nعلينقى ( حاجى ميرزا - ) : 334\r\nعلينقى حسن ( ميرزا - ) : 336\r\nعلينقى خان نوهء آقاجونى : 31 م\r\nعلينقى خوشنويس ( ميرزا - ) : 282 ، 285\r\nعلينقى معلم ( ميرزا - ) : 4\r\nعلى يزدى ( سيد - ) : 160\r\nعماد الدوله امام قلى ميرزا : 95 ، 105 ، 134\r\nعماد السلطنه : 370\r\nعماد الكتاب : 309\r\nعمران خان پسر حضرت قلى : 197 ، 203 ، 212 ، 213\r\nعمر بن الخطاب : 33 ، 351\r\nعميد الدوله تاج الدين ميرزا : 6\r\nعميد الدوله كيكاووس ميرزا نوهء عباس ميرزا : 6\r\nعميد السلطان : 315\r\nعميد السلطان تالش : 108\r\n\r\n","description":"","footnote":"","page_name":" 540 ","page_number":572},
  {"content":"\r\n\r\nعميد السلطنه : 351\r\nعنايت ( ميرزا - ) : 161\r\nعنايت السلطنهء سرابى : 210 ، 268\r\nعنايت اللّه خان برادر امان اللّه خان پادشاه افغانستان :\r\n379 ، 388\r\nعيسى ( حضرت - ) : 4 ، 15 ، 38 ، 125 ، 129 ، 285 ، 290 ، 299 ، 362 ، 464 ، 478 ، 479 ، 480 ، 482\r\nعيسى خان ( ميرزا - ) : 311\r\nعين الدوله عبد المجيد ميرزا : 97 ، 98 ، 99 ، 111 ، 134 ، 136 ، 137 ، 138 ، 140 ، 141 ، 166 ، 174 ، 181 ، 186 ، 213 ، 215 ، 242 ، 251 ، 254 ، 262 ، 263 ، 266 ، 269 ، 279 ، 309 ، 311 ، 313 ، 314 ، 329 ، 346 ، 384 ، 398\r\n« غ » غازى آتاتورك\r\nغازيان : 339\r\nغراف صاحب : 60\r\nغضنفر السلطنه : 254 ، 255\r\nغضنفر خان : 355\r\nغفار رحيم : 336\r\nغفارى غلامحسين - صاحب اختيار\r\nغلامحسن : 336\r\nغلامحسين خان پسر شاهرخ : 30 م\r\nغلامحسين دائى مخبر السلطنه : 6 ، 7 ، 9 ، 20 ، 21\r\nغلامحسين عباس خوان ( ميرزا - ) : 87\r\nغلامرضا خان سردار پشت كوه : 386\r\nغلامعلى خان ويس كنسول انگليس در شيراز :\r\n270 ، 271 ، 272 ، 273 ، 275\r\nغلام يحيى : 457\r\nغنى دكتر قاسم : 2 ، 444\r\n« ف » فائزه : 413\r\nفائقه : 413\r\nفاتح : 392\r\nفاتح الممالك : 218\r\nفاتح‌زاده : 273\r\nفاخر السلطنه : 248 ، 272 ، 274\r\nفارس : 28 م ، 179 ، 182 ، 229 ، 231 ، 242 ، 243 ، 244 ، 245 ، 248 ، 249 ، 250 ، 251 ، 255 ، 257 ، 258 ، 259 ، 260 ، 261 ، 262 ، 263 ، 264 ، 266 ، 267 ، 271 ، 273 ، 274 ، 275 ، 276 ، 277 ، 278 ، 279 ، 280 ، 281 ، 282 ، 283 ، 285 ، 287 ، 290 ، 291 ، 382 ، 383 ، 386 ، 393 ، 396 ، 447 ، 452 ، 454 ، 490\r\nفارس ( خليج - ) : 273 ، 274 ، 291 ، 293 ، 382 ، 418 ، 446 ، 447\r\nفاروق ( از دهستانهاى زرقان فارس ) : 250\r\nفاروق ( ملك - ) : 413 ، 464\r\nفاضل خان گروسى : 27\r\nفاطمه ( حضرت - ) : 494\r\nفاطمه بىدندان : 344\r\nفاطمه خانم‌جان : 20\r\nفاطمه خانم كتاب‌خوان : 72\r\nفاطمى : 329 ، 373\r\nفتح اللّه خان ( از رؤساى ايلات مشكين ) : 219\r\nفتحعليخان صاحبديوان : 30 م\r\nفتحعلى خان صبا ملك الشعراء : 28 م\r\nفتحعليشاه : 28 م ، 29 م ، 30 م ، 1 ، 77 ، 90 ، 94 ، 95 ، 166 ، 237 ، 358 ، 393 ، 431\r\nفتوح الدوله : 215\r\nفتوح السلطنه : 215\r\nفخرآرائى ناصر : 466\r\nفخر الاطباء ميرزا محمد كنى : 2 ، 3\r\nفخر الدوله دختر مظفر الدينشاه : 106 ، 368\r\nفخر الدولهء ديلمى : 129\r\nفخر السادات سرابى : 210\r\n\r\n","description":"","footnote":"","page_name":" 541 ","page_number":573},
  {"content":"\r\n\r\nفخر الملك عبد الحسين خان : 20 ، 65 ، 70 ، 72\r\nفرات ( رود - ) : 7\r\nفراماسون : 344\r\nفراموشخانه : 53\r\nفرانسوا فرديناند : 294\r\nفرانسس باد : 113\r\nفرانسه : 22 ، 23 ، 24 ، 62 ، 108 ، 118 ، 129 ، 152 ، 160 ، 176 ، 218 ، 228 ، 234 ، 236 ، 239 ، 252 ، 253 ، 254 ، 291 ، 292 ، 293 ، 294 ، 295 ، 296 ، 298 ، 300 ، 301 ، 303 ، 311 ، 312 ، 324 ، 329 ، 335 ، 351 ، 358 ، 364 ، 385 ، 388 ، 392 ، 396 ، 404 ، 411 ، 414 ، 415 ، 418 ، 429 ، 439 ، 450 ، 462 ، 481 ، 486\r\nفرانسه ( بانك - ) : 483\r\nفرج آقا ( حاجى - ) : 171 ، 315\r\nفرح‌آباد : 138 ، 142\r\nفرخ پسر ميرزا كاظم : 30 م\r\nفرخ خان - امين الملك\r\nفرخ سيد مهدى : 389 ، 399 ، 457\r\nفرخ لقا دختر على خان ناظم العلوم : 31 م\r\nفرخنده خانم دختر شاهرخ بگ و زن عليقلى - خان مخبر الدوله : 30 م\r\nفرخى يزدى : 356 ، 391\r\nفردريك دوم : 37\r\nفردريك كبير : 113 ، 297 ، 391 ، 483\r\nفردريك گيوم اول : 37\r\nفردريك گيوم چهارم : 304\r\nفردوس : 478\r\nفردوس ( تون ) : 410\r\nفردوسى : 39 ، 40 ، 126 ، 210 ، 223 ، 235 ، 236 ، 237 ، 319 ، 370 ، 394 ، 404 ، 405 ، 411 ، 421 ، 437 ، 477 ، 485\r\nفردوسى ( مجسمهء - ) : 452\r\nفرزين وزير دارائى : 354 ، 386 ، 391\r\nفرصت الدوله : 282 ، 286\r\nفرمانفرما عبد الحسين ميرزا : 87 ، 97 ، 98 ، 99 ، 100 ، 101 ، 102 ، 104 ، 105 ، 106 ، 140 ، 154 ، 167 ، 170 ، 171 ، 185 ، 188 ، 213 ، 275 ، 288 ، 290 ، 291 ، 329 ، 365\r\nفرمانفرما فيروز ميرزا : 95\r\nفرمانيه : 379\r\nفرنگ : 6 ، 9 ، 11 ، 20 ، 26 ، 39 ، 45 ، 46 ، 53 ، 56 ، 58 ، 63 ، 66 ، 68 ، 79 ، 81 ، 94 ، 100 ، 108 ، 113 ، 126 ، 135 ، 137 ، 138 ، 140 ، 143 ، 160 ، 165 ، 166 ، 169 ، 172 ، 177 ، 184 ، 191 ، 209 ، 223 ، 228 ، 229 ، 230 ، 242 ، 259 ، 287 ، 299 ، 303 ، 349 ، 350 ، 351 ، 360 ، 372 ، 378 ، 379 ، 392 ، 394 ، 398 ، 404 ، 409 ، 410 ، 481 ، 490\r\nفروغ السلطنه - جيران\r\nفروغى محمد على - ذكاء الملك\r\nفرهنگستان : 54\r\nفرهودى : 443\r\nفريبرز : 237\r\nفريد السلطنه : 191 ، 337\r\nفريدن ( فوج - ) : 245\r\nفريدون : 299 ، 340 ، 411 ، 498\r\nفريدون زردشتى : 165 ، 166\r\nفريدون ميرزا : 29 م\r\nفريده ( ملكهء - ) : 464\r\nفسا : 250 ، 255\r\nفضل اللّه خان : 178 ، 180\r\nفضل اللّه نورى ( شيخ - ) : 67 ، 139 ، 155 ، 157 ، 161 ، 163 ، 164 ، 183\r\nفضل بن سهل : 55\r\nفلسطين : 293\r\n\r\n","description":"","footnote":"","page_name":" 542 ","page_number":574},
  {"content":"\r\n\r\nفلسفهء جنگ ( لوبن ) : 296\r\nفلسينگ : 117\r\nفلورانس : 26\r\nفليكسفور : 292\r\nفنسن : 123\r\nفنلاند : 392\r\nفوائد الترجمان : 111 ، 134 ، 144 ، 180 ، 432\r\nفوج اقبال : 173\r\nفوج فريدن : 245\r\nفوزيه ( عروس پهلوى ) : 413 ، 414 ، 416 ، 421 ، 452 ، 464 ، 467\r\nفوزيه ( ايستگاه - ) : 414\r\nفوريه : 483 ، 490\r\nفوكتى : 58\r\nفوگل : 390\r\nفهرج ( ايرانشهر ) : 410\r\nفهيم الدوله مصطفى قلى خان : 181 ، 183 ، 327 ، 357 ، 393 ، 405 ، 426\r\nفهيم الملك : 351 ، 364 ، 365\r\nفيروز ( مأمور قتل سردار سپه ) : 359\r\nفيروزكوه : 62\r\nفيروز مظفر : 443 ، 444 ، 447 ، 448 ، 450 ، 451 ، 454 ، 460\r\nفيروزه ( قصبهء - ) : 380 ، 381\r\nفيسنو : 10\r\nفيصل ( ملك - ) : 357 ، 393 ، 398 ، 403\r\nفيلادلفى ( نمايشگاه - ) : 371\r\nفيليپ دورلئان : 301\r\nفيليپ هلنسمان : 399\r\nفيليپوس : 236\r\nفيوج : 471 ، 477\r\nفيوضات : 320 ، 332 ، 334\r\n« ق » قاآنى : 57 ، 411 ، 472\r\nقائم مقام الملك رفيع : 368 ، 397 ، 413\r\nقائم مقام ميرزا ابو القاسم : 31 ، 393 ، 431\r\nقائم مقام ميرزا بزرگ : 55 ، 56\r\nقائم مقام ميرزا صادق - امين الدوله\r\nقائم مقام ميرزا على : 55 ، 87\r\nقائنات : 388\r\nقاجاريه : 28 م ، 148 ، 186 ، 358 ، 362 ، 365 368 ، 369 ، 370 ، 380 ، 431 ، 432\r\nقادرآباد : 246 ، 286\r\nقادر آقاى مكرى : 85\r\nقارص : 404\r\nقارون : 34 ، 484\r\nقاسم ( رئيس حزب باكو ) : 338\r\nقاسم خان : 255\r\nقاسم خان ( ميرزا - ) : 287 ، 288\r\nقافلان كوه : 31 ، 208 ، 314\r\nقانون اساسى ايران : 143 ، 145 ، 166 ، 187 ، 204 ، 363 ، 369 ، 427 ، 440 ، 441 ، 454 ، 459 ، 466 ، 497\r\nقانون اساسى فرانسه : 145\r\nقانون مدنى ايران : 414\r\nقانون نمك : 226\r\nقاهره : 409 ، 413 ، 415 ، 416 ، 464\r\nقباد ( ملا - ) : 250\r\nقبچاق ( صحراى - ) : 136\r\nقبط : 497\r\nقدرت خان : 218\r\nقديمى جواد - اعتصام السلطنه\r\nقرآن : 4 ، 23 ، 38 ، 65 ، 67 ، 101 ، 111 ، 161 ، 180 ، 186 ، 204 ، 218 ، 225 ، 267 ، 269 ، 281 ، 286 ، 302 ، 322 ، 323 ، 351 ، 360 ، 365 ، 369 ، 376 ، 377 ، 378 ، 379 ، 380 ، 386 ، 389 ، 411 ، 449 ، 461 ، 468 ، 472 ، 479 ، 485 ، 487 ، 498\r\nقرابادين : 58\r\n\r\n","description":"","footnote":"","page_name":" 543 ","page_number":575},
  {"content":"\r\n\r\nقراتپه : 121\r\nقراجه داغ : 151 ، 203 ، 209 ، 218 ، 220 ، 320 ، 321\r\nقراختا : 129\r\nقرارداد 1907 : 155\r\nقربان بك ( حاجى - ) پدر امير كبير : 55 ، 56\r\nقره شيران : 200\r\nقره طاغ : 22 ، 295\r\nقريب ميرزا عبد العظيم خان گركانى : 4 ، 110\r\nقزوين : 7 ، 24 ، 62 ، 97 ، 169 ، 178 ، 222 323 ، 339 ، 344 ، 355 ، 419 ، 431 ، 432 ، 433 ، 441\r\nقشقائى ( ايل - ) : 248 ، 263 ، 266 ، 269 ، 270 281 ، 319 ، 383 ، 385 ، 388 ، 454\r\nقشقائى محمد حسين : 454\r\nقشقائى محمد ناصر : 454\r\nقشقائى ملك منصور : 454\r\nقصر شيرين : 396\r\nقصر فيروزه : 70\r\nقطور : 22 ، 323 ، 324\r\nقفقاز : 11 ، 29 ، 31 ، 39 ، 51 ، 109 ، 110 ، 170 ، 171 ، 336 ، 337 ، 339 ، 419 ، 428 ، 497\r\nقلعه شور : 287\r\nقلعه مرغى : 418\r\nقلهك : 72 ، 231 ، 244 ، 358 ، 374 ، 397 ، 416\r\nقم : 3 ، 4 ، 9 ، 54 ، 56 ، 57 ، 59 ، 99 ، 112 ، 141 ، 158 ، 185 ، 188 ، 237 ، 282 ، 285 ، 287 ، 288 ، 289 ، 322 ، 357 ، 359 ، 366 ، 368 ، 375 ، 376 ، 377 ، 378 ، 380 ، 383 ، 410 ، 462\r\nقمشه - شهرضا\r\nقمقام : 33\r\nقندهار : 344 ، 379\r\nقندهارى ميرزا ابو القاسم معروف به جناب : 32 ، 33 ، 55 ، 66 ، 112 ، 289\r\nقوام الاياله : 215\r\nقوام الدوله : 108 ، 163 ، 180\r\nقوام الدوله ميرزا محمد آشتيانى : 43\r\nقوام الدوله ميرزا محمد على خان : 362\r\nقوام الدوله ميرزا عباس تفرشى : 121\r\nقوام السلطنه احمد قوام : 70 ، 115 ، 120 ، 309 ، 326 ، 327 ، 329 ، 330 ، 351 ، 352 ، 353 ، 354 ، 355 ، 356 ، 358 ، 359 ، 360 ، 375 ، 416 ، 439 ، 443 ، 446 ، 448 ، 449 ، 451 ، 452 ، 459 ، 460 ، 463 ، 467\r\nقوام الملك شيرازى : 242 ، 243 ، 245 ، 246 ، 247 ، 248 ، 250 ، 255 ، 261 ، 262 ، 264 ، 265 ، 266 ، 267 ، 274 ، 275 ، 280 ، 281 ، 282 ، 286 ، 287 ، 290 ، 291 ، 403 ، 416\r\nقوام دفتر : 53\r\nقوچان : 386 ، 388\r\nقوچه بك‌لو : 200 ، 226\r\nقهرمان ميرزا پسر عباس ميرزا : 6\r\nقيامى : 440\r\nقيصر روم : 130\r\nقيصريه : 134\r\nقيطريه : 112 ، 113 ، 157\r\n« ك » كابل : 343 ، 344 ، 379\r\nكابه : 482\r\nكاپادوز : 39\r\nكاترين رايس : 39\r\nكاتركانتن : 9\r\nكاخ ( محلهء - ) : 389 ، 399\r\nكاخانوسكى : 170\r\nكاراخان : 375 ، 395\r\n\r\n","description":"","footnote":"","page_name":" 544 ","page_number":576},
  {"content":"\r\n\r\nكارل امريكائى : 399\r\nكارلسباد : 113 ، 114 ، 118 ، 122 ، 229\r\nكارلسباد ( تآتر - ) : 115\r\nكارون ( سد - ) : 437 ، 462 ، 468\r\nكازبك ( قلهء - ) : 29\r\nكازبك ( گردنهء - ) : 29 ، 51\r\nكازرون : 248 ، 251 ، 254 ، 258 ، 259 ، 260 261 ، 262 ، 264 ، 277 ، 278 ، 454\r\nكازرون ( جنگ - ) : 264\r\nكاشان : 20 ، 55 ، 56 ، 57 ، 60 ، 139 ، 188 282 ، 285 ، 303\r\nكاشانى سيد ابو القاسم - سيد ابو القاسم كاشانى\r\nكاشف السلطنه : 166\r\nكاظم ( سيد - ) از مجاهدين دستهء يفرم خان : 199\r\nكاظم ( ميرزا - ) برادر شاهرخ بك : 30 م\r\nكاظم پاشا سفير عثمانى : 288\r\nكاظم پيشخدمت عليقلى خان مخبر الدوله : 51 ، 81\r\nكاظم خان : 231\r\nكاظم خان رئيس مدرسهء علميه : 110\r\nكاظمى : 403 ، 413 ، 444\r\nكاظمين : 454\r\nكافتارادزه : 429 ، 439\r\nكافه دولايه : 171\r\nكاكس : 273\r\nكالامينف : 312\r\nكالچه‌رود : 71\r\nكاليفرنى : 75\r\nكامپانلا : 480\r\nكامپساكس : 399 ، 400 ، 416\r\nكامرون : 291 ، 293 ، 417 ، 418\r\nكانادا : 293\r\nكانون هدايت افكار : 475\r\nكانين : 292\r\nكاووس : 28 ، 233 ، 405\r\nكاوهء آهنگر : 23 ، 299 ، 302 ، 340 ، 343\r\nكاويانى از اعضاء فرقهء دموكرات : 457\r\nكايزر : 266\r\nكبوجيه - كمبوجيه\r\nكبير آقا ( حاجى - ) : 325\r\nكپلر : 485\r\nكتاب آبى : 241 ، 243\r\nكتاب دادخواهى : 246\r\nكتلول ( ماژور - ) : 251\r\nكجور : 71\r\nكدمن : 395\r\nكدير : 71\r\nكراچى : 382 ، 471 ، 472\r\nكر ( رود - ) : 29\r\nكربلا : 30 م ، 3 ، 5 ، 105 ، 136\r\nكرج : 7 ، 59 ، 137 ، 444\r\nكرج ( آب - ) : 384\r\nكرج ( كارخانهء قند - ) : 392 ، 393\r\nكرد : 321\r\nكردستان : 189 ، 321 ، 328 ، 331 ، 346 ، 419 ، 461\r\nكرديه : 405\r\nكرزن ( لرد - ) : 298 ، 327\r\nكركوك : 396\r\nكرمان : 97 ، 105 ، 106 ، 195 ، 271 ، 303 454 ، 462 ، 481\r\nكرمانشاهان : 74 ، 98 ، 237 ، 289 ، 354 ، 389 391\r\nكرملين : 298\r\nكرمول : 449\r\nكروپ : 400 ، 486\r\nكريستال پالاس : 120\r\nكريستف كلمب : 302\r\nكريشش : 57 ، 58\r\nكريم ( حاجى - ) پسر محمد مهدى سلطان : 30 م\r\n\r\n","description":"","footnote":"","page_name":" 545 ","page_number":577},
  {"content":"\r\n\r\nكريم ( خر - ) : 395\r\nكريم اللّه عيوض : 336\r\nكريم خان ( ميرزا - ) : 110\r\nكريم خان دكتر : 31 م ، 183 ، 245 ، 260 ، 265 ، 286\r\nكريم خان زند : 252 ، 253 ، 302 ، 309 ، 361 ، 362 ، 369 ، 431 ، 482\r\nكريم دواتگر : 309\r\nكريم شيره‌اى : 38\r\nكريمه : 22 ، 191\r\nكسرسس : 234\r\nكسروى سيد احمد : 444\r\nكشاورز دكتر فريدون : 451\r\nكشف تلبيس : 312\r\nكشكولى : 248\r\nكشن : 246 ، 265 ، 266 ، 270\r\nكعبهء زردشت : 247\r\nكفرى ( دكتر محمد كرمانشاهى ) : 68\r\nكفرى عبد الحسين خان : 94\r\nكلات : 311\r\nكلب على خان نخجوانى : 321 ، 326\r\nكلرژه سرهنگ : 431\r\nكلكته : 242 ، 249\r\nكلمانسو : 297 ، 298\r\nكل مشيرى : 275\r\nكلوديوس : 130\r\nكلوكه : 58\r\nكلهر ميرزا رضا : 144\r\nكليبر : 199 ، 321\r\nكليشر : 136\r\nكليله و دمنه : 15 ، 32 ، 72 ، 111\r\nكلين ( كاپيتن - ) : 198 ، 252 ، 254 ، 396\r\nكمال الدين خان : 108\r\nكمال الملك : 402\r\nكمال پاشا - آتاتورك\r\nكمال خجندى : 28 م\r\nكمال هدايت حسنعلى خان - نصر الملك\r\nكمال هدايت حسينقلى : 503\r\nكمبوجيه : 235\r\nكمپانى نفت جنوب : 355 ، 465\r\nكمره : 287\r\nكميتهء دفاع ملى : 288 ، 289\r\nكميتهء دموكرات : 310 ، 346 ، 360\r\nكن : 95\r\nكنتركسويل : 118\r\nكنستانس ( درياچهء - ) : 229\r\nكنستانس ( مادام - ) : 272\r\nكنعان : 236 ، 411\r\nكنفوتسه : 37 ، 311\r\nكنگرهء نسوان شرق : 400\r\nكنوانسيون : 145 ، 301 ، 440 ، 441 ، 466\r\nكو : 305 ، 308 ، 472\r\nكوپال : 258 ، 286 ، 402 ، 418\r\nكوپرنيك : 478\r\nكوچك جان خانم دختر رضا قلى خان هدايت :\r\n29 م\r\nكور : 230\r\nكوزه‌كنان : 198\r\nكوزه‌كنانى : 174\r\nكوزه‌كنانى حاجى مهدى : 213\r\nكويت : 292\r\nكهريزك : 64\r\nكهريزك ( كارخانهء قند - ) : 392 ، 393\r\nكهندل خان : 249\r\nكياكسارس : 236\r\nكيان : 233 ، 235 ، 238 ، 340 ، 414\r\nكيخسرو : 236 ، 237 ، 238 ، 246\r\nكيف : 29\r\nكيل : 295\r\nكيلن : 296\r\n\r\n","description":"","footnote":"","page_name":" 546 ","page_number":578},
  {"content":"\r\n\r\nكيومرز : 236\r\nكيهان ماژور مسعود خان : 262 ، 265\r\n« گ » گالرى ( قصر - ) : 106\r\nگالزفسكى : 69\r\nگاليپولى : 192\r\nگاليله : 478 ، 485\r\nگاندى : 461\r\nگاوگان : 225\r\nگچسر : 71 ، 133\r\nگراف كواك : 390\r\nگران هتل : 120\r\nگراهام : 245\r\nگرجستان : 336 ، 337 ، 431\r\nگرسيوز : 411\r\nگرگان - استراباد\r\nگرگر : 30\r\nگرگ و روباه : 4\r\nگرمانيا ( هتل - ) : 178\r\nگرمرود : 174 ، 225 ، 315\r\nگرمسار : 452\r\nگروميكو : 444 ، 445 ، 460\r\nگرون برگ : 176 ، 198\r\nگرى - ادوارد گرى\r\nگزارش ايران باستان : 238\r\nگزركسس : 233\r\nگشتاسب : 237\r\nگلاب دره : 402\r\nگلادستون : 344 ، 359 ، 378 ، 434\r\nگلپايگان : 287\r\nگلستان سعدى : 4 ، 7 ، 22 ، 24 ، 32 ، 227 ، 285 ، 299 ، 305 ، 416 ، 432\r\nگلستان ( عهدنامه و صلح - ) : 328 ، 362 ، 381\r\nگلستان ( قصر و عمارت - ) : 52 ، 143 ، 160 ، 253 ، 365 ، 366\r\nگلشائيان : 237\r\nگلوبندك : 33 ، 58\r\nگلوسستر : 121\r\nگلين خانم : 77\r\nگلين خانم دختر هادى خان : 29 م\r\nگنبد سياه‌پوشان : 247\r\nگنبد قابوس : 384\r\nگنبدهاى هرمان - اهرام مصر\r\nگوترمان : 117\r\nگوته : 15\r\nگوگچه ( درياچهء - ) : 30 ، 109\r\nگوماتا : 236\r\nگوى مسجد : 31\r\nگئوماتا - گوماتا\r\nگيشا : 133\r\nگيك چاى : 30\r\nگيلان : 62 ، 341 ، 358 ، 396 ، 419 ، 456\r\nگيوم : 236\r\nگيوم اول : 21 ، 22 ، 49 ، 95 ، 431 ، 499\r\nگيوم دوم : 49 ، 295 ، 395 ، 483 ، 499\r\n« ل » لئو ( دكتر - ) : 136\r\nلئوماتياس : 390\r\nلار ( فارس ) : 255 ، 261 ، 280 ، 282 ، 291 317 ، 383\r\nلار ( مازندران ) : 71\r\nلاسال : 481 ، 483 ، 490\r\nلافايت : 300\r\nلالان : 30 م\r\nلامارتين : 125 ، 415\r\nلامينگتن ( لرد - ) : 251 ، 252 ، 259\r\nلاواتر : 257\r\nلاووآزيه : 301\r\n\r\n","description":"","footnote":"","page_name":" 547 ","page_number":579},
  {"content":"\r\n\r\nلاهوتى : 325 ، 331 ، 332 ، 333 ، 334 ، 335 373 ، 432\r\nلاهه : 117 ، 381\r\nلايپزيك : 498\r\nلبيد : 38\r\nلرد پروتكتور : 449\r\nلرستان : 378\r\nلرن : 26 ، 291 ، 295\r\nلسان ( شاهزاده - ) : 68 ، 69\r\nلسان الملك : 355\r\nلشنى : 248 ، 249\r\nلطف اللّه خان نايب اول : 264\r\nلطفعلى خان زند : 350\r\nلطفعلى خان سرتيپ : 200 ، 218\r\nلطفعلى ميرزا ( آقا شاهزاده ) : 85\r\nلقمان : 38 ، 461 ، 476\r\nلله آقا : 2 ، 8\r\nلندبرگ : 325 ، 326 ، 331\r\nلندن : 5 ، 66 ، 85 ، 95 ، 119 ، 120 ، 121 ، 127 ، 181 ، 182 ، 183 ، 189 ، 190 ، 242 ، 249 ، 264 ، 269 ، 295 ، 310 ، 344 ، 366 ، 387 ، 393 ، 395 ، 411 ، 412 ، 444 ، 460 ، 463 ، 464 ، 465 ، 467 ، 468 ، 472 ، 482 ، 488\r\nلندن ( برج - ) : 121\r\nلندن ( هتل - ) : 337\r\nلنكران : 225 ، 338\r\nلنكرانى شيخ حسين : 451\r\nلنگ پريه : 234\r\nلنگهام ( هتل - ) : 436\r\nلنين : 294 ، 296 ، 297 ، 304 ، 322 ، 323 ، 331 ، 380 ، 483 ، 497\r\nلنين گراد : 387\r\nلوئى بلان : 481 ، 483\r\nلوئى پانزدهم : 300\r\nلوئى چهاردهم : 299 ، 434 ، 482\r\nلوئى دوكرك : 295\r\nلوئى شانزدهم : 13 ، 300 ، 301 ، 466\r\nلوئى ناپلئون بناپارت : 301\r\nلوبن : 296\r\nلوبه : 292\r\nلوتر : 479\r\nلوثرن : 25\r\nلوثرن ( درياچهء - ) : 9 ، 10\r\nلودندورف : 295\r\nلوزان : 10 ، 298\r\nلوزان ( كنفرانس - ) : 356 ، 357\r\nلوكنت : 252 ، 253 ، 254 ، 396\r\nلوگزامبورگ ( عمارت - ) : 483\r\nلوور : 240\r\nلويد جرج : 297\r\nلهراسب : 236\r\nلهستان : 28 ، 130 ، 291 ، 295 ، 417 ، 445 ، 446\r\nلياخوف : 190\r\nليث صفارى : 391\r\nليقوان : 196\r\nليكورگ : 480\r\nليلى : 26 ، 92 ، 478\r\nليمان ساندرس : 292\r\nليندن بلات : 390\r\nلين ليتكو ( لرد - ) : 435\r\nليونه : 129\r\n« م » مأمون : 21\r\nمآثر و الاثار : 96\r\nمآفى محمد على خان : 354\r\nمارس ( ميدان - ) : 20\r\nمارسى : 100 ، 181\r\n\r\n","description":"","footnote":"","page_name":" 548 ","page_number":580},
  {"content":"\r\n\r\nمارشال ( نقشهء - ) : 470\r\nماركس ( كارل - ) : 294 ، 297 ، 303 ، 304 ، 482 ، 483 ، 490\r\nمارگريتا سارفاتى : 296 ، 297\r\nمارلينگ : 267 ، 271 ، 279 ، 288 ، 291\r\nمارى آنتوانت : 300\r\nمازندران : 57 ، 62 ، 80 ، 85 ، 312 ، 351 ، 371 ، 374 ، 385 ، 392 ، 393 ، 397 ، 419 ، 463\r\nمازندران ( درياى - ) : 136\r\nماشاء اللّه خان : 218\r\nماكو : 293 ، 311 ، 323 ، 328 ، 361 ، 362 ، 404\r\nماكياول : 297 ، 481 ، 483\r\nمالك اشتر : 30 م ، 167 ، 248\r\nمالكيان : 30 م\r\nمالويا ( گردنهء - ) : 230\r\nمالينا : 130\r\nمانى : 479\r\nماهر پاشا : 438\r\nمبشر السلطان : 272 ، 273\r\nمترنيخ : 366 ، 499\r\nمتمم قانون اساسى : 151 ، 369 ، 414\r\nمتولى باشى شاه چراغ : 268\r\nمتين السلطنه : 309\r\nمتين دفترى دكتر احمد : 416 ، 421 ، 425 ، 459 ، 462\r\nمجارستان : 49 ، 419\r\nمجد الدوله : 62 ، 68 ، 70 ، 71 ، 77 ، 79 ، 99 ، 140 ، 329\r\nمجد الدولهء ديلمى : 129\r\nمجلس اعيان انگليس : 327\r\nمجلس سنا : 145 ، 458 ، 464 ، 466 ، 467 ، 473 ، 474\r\nمجلس شوراى ملى : 139 ، 142 ، 147 ، 148 ، 150 ، 151 ، 152 ، 153 ، 155 ، 157 ، 158 ، 159 ، 160 ، 161 ، 162 ، 163 ، 164 ، 167 ، 169 ، 171 ، 172 ، 173 ، 174 ، 179 ، 182 ، 183 ، 186 ، 188 ، 189 ، 190 ، 195 ، 200 ، 204 ، 211 ، 214 ، 215 ، 220 ، 223 ، 224 ، 231 ، 241 ، 291 ، 299 ، 327 ، 328 ، 339 ، 340 ، 350 ، 351 ، 352 ، 353 ، 354 ، 355 ، 356 ، 359 ، 360 ، 361 ، 362 ، 363 ، 365 ، 366 ، 367 ، 368 ، 369 ، 371 ، 372 ، 373 ، 374 ، 375 ، 377 ، 381 ، 382 ، 383 ، 384 ، 387 ، 388 ، 390 ، 393 ، 395 ، 397 ، 398 ، 401 ، 402 ، 403 ، 404 ، 405 ، 413 ، 417 ، 418 ، 426 ، 428 ، 429 ، 432 ، 433 ، 434 ، 437 ، 438 ، 439 ، 440 ، 441 ، 442 ، 443 ، 444 ، 445 ، 447 ، 448 ، 449 ، 451 ، 452 ، 454 ، 457 ، 458 ، 459 ، 461 ، 462 ، 463 ، 464 ، 465 ، 466 ، 467 ، 469 ، 473 ، 474 ، 479 ، 491 ، 496 ، 497 ، 498\r\nمجلس مؤسسان : 369 ، 370 ، 466 ، 467 ، 473\r\nمجلل ( پدرزن رضا شاه ) : 377 ، 389 ، 425\r\nمجلهء ارمغان : 340\r\nمجلهء تجهيز اخلاقى : 476\r\nمجلهء تعليم و تربيت : 230\r\nمجلهء فرنگستان : 380\r\nمجمع الادوار : 37 ، 289 ، 307 ، 333\r\nمجمع الفصحاء : 33 ، 34 ، 61 ، 62 ، 180\r\nمجمع ملل متحد - سازمان ملل متحد\r\nمجنون : 26 ، 92 ، 478\r\nمجير الملك : 213\r\nمحاسب الممالك : 36 ، 266 ، 269\r\nمحترم شيرازى : 344\r\nمحتشم السلطنه حسن اسفنديارى : 141 ، 202 ، 217 ، 324 ، 329 ، 351 ، 353 ، 355 ، 364 372 ، 407 ، 413 ، 443 ، 452\r\n\r\n","description":"","footnote":"","page_name":" 549 ","page_number":581},
  {"content":"\r\n\r\nمحسن ( ميرزا - ) : 148 ، 157\r\nمحسن ( از اجزاى شاه سابق ) : 317 ، 318\r\nمحسن آقاى قراجه داغى ( ميرزا - ) : 330\r\nمحسن خان وزير خارجه ( شيخ - ) : 99\r\nمحلات : 413\r\nمحمد ( آقا - ) پدر ميرزا نصر اللّه خان مشير الدوله :\r\n154\r\nمحمد ( آقا سيد - ) : 175\r\nمحمد ( حاجى ميرزا - ) : 195\r\nمحمد ( فراش اخوى مخبر السلطنه ) : 360\r\nمحمد ( كدخداى اميرخيز ) : 197\r\nمحمد آملى : 161\r\nمحمد اسمعيل قزوينى ( حاجى - ) : 100 ، 101\r\nمحمد اسمعيل مغازه ( حاجى - ) : 145 ، 151 ، 339\r\nمحمد اعظم : 343 ، 344\r\nمحمد امين خان : 54\r\nمحمد باقر خان پيشكار قوام الملك : 248 ، 265 ، 280 ، 282 ، 289\r\nمحمد بن عبد اللّه ( ص ) : 306 ، 378 ، 478\r\nمحمد بن محسن : 376\r\nمحمد بهبهانى ( سيد - ) : 378 ، 383 ، 416\r\nمحمد تقى خان برادر سردار اسعد : 403\r\nمحمد تقى خان پسر آقاجونى : 31 م\r\nمحمد تقى خان پسرعمهء مخبر السلطنه : 33\r\nمحمد تقى خان پسر هادى خان : 29 م\r\nمحمد تقى خان تجريشى : 204\r\nمحمد تقى شاهرودى ( حاجى - ) : 74 ، 100 ، 101 134 ، 141 ، 180 ، 222 ، 224\r\nمحمد جواد بزاز : 481\r\nمحمد حسن تبريزى ( حاجى - ) : 154\r\nمحمد حسن خان اصفهانى : 24\r\nمحمد حسن خان بختيارى : 252\r\nمحمد حسن خان سردار : 57\r\nمحمد حسن كمپانى ( حاجى - ) : 477\r\nمحمد حسن ميرزا اعتضاد السلطنه - اعتضاد - السلطنه\r\nمحمد حسن ميرزا وليعهد : 313 ، 351 ، 356 ، 362 ، 367 ، 369 ، 403 ، 435\r\nمحمد حسين برازجانى - محمد حسين تنگستانى\r\nمحمد حسين تنگستانى ( شيخ - ) : 273 ، 274\r\nمحمد حسين خان قاجار : 58\r\nمحمد حسين خان نوهء آقاجونى : 31 م\r\nمحمد حسين غروى نائينى : 368\r\nمحمد حسين گركانى ( ميرزا - ) - شمس العلماء\r\nمحمد حسين منگنه ( ميرزا - ) : 113\r\nمحمد خان : 219\r\nمحمد خان امير تومان : 62 ، 197 ، 205 ، 207\r\nمحمد خان برازجانى : 254\r\nمحمد خان بيگلربيگى : 63\r\nمحمد خان زنگنه : 55 ، 56\r\nمحمد خان ششكلانى : 217\r\nمحمد خان كشيكچى باشى : 62\r\nمحمد خان منشى مخبر السلطنه : 332 ، 333 ، 334\r\nمحمد خان نايب : 197\r\nمحمد خيابانى ( شيخ - ) - خيابانى شيخ محمد\r\nمحمد رحيم خان پسر اديب الدوله : 64\r\nمحمد رضا شاه - پهلوى محمد رضا شاه\r\nمحمد رئوف ( شيخ - ) : 387\r\nمحمد شاه قاجار : 28 م ، 29 م ، 30 م ، 34 ، 55 ، 56 ، 57 ، 60 ، 62 ، 63 ، 85 ، 93 ، 96 ، 154 ، 282 ، 374 ، 393 ، 432\r\nمحمد شكربك : 381\r\nمحمد صادق خان سرتيپ توپخانه : 380\r\nمحمد صادق طباطبائى - طباطبائى محمد - صادق\r\nمحمد صفى خان پسر اديب الدوله : 64 ، 110\r\nمحمد طاهر نصرآبادى : 394\r\nمحمد طباطبائى ( سيد - ) : 139 ، 155\r\n\r\n","description":"","footnote":"","page_name":" 550 ","page_number":582},
  {"content":"\r\n\r\nمحمد ظاهر خان : 379\r\nمحمد عبده ( شيخ - ) : 344\r\nمحمد على ( از آشنايان مخبر السلطنه ) :\r\n372\r\nمحمد على ( سيد - ) : معلم مدرسهء دكن : 240\r\nمحمد على ( كشتى - ) : 413\r\nمحمد على جناح : 467\r\nمحمد على خان : 187\r\nمحمد على خان تجريشى پدر جيران : 31 م\r\nمحمد على خان وزير خارجه : 61 ، 63\r\nمحمد على خان ( ميرزا - ) : 175\r\nمحمد على خان كاشى : 29\r\nمحمد على خان كشگولى : 242 ، 248 ، 249 ، 251 252 ، 254\r\nمحمد على روشن : 419\r\nمحمد على شاه قاجار : 98 ، 99 ، 101 ، 109 ، 139 ، 144 ، 147 ، 150 ، 158 ، 161 ، 167 175 ، 180 ، 181 ، 185 ، 190 ، 194 ، 213 231 ، 292 ، 346 ، 358 ، 364 ، 366 ، 369 ، 370 ، 432 ، 440 ، 467\r\nمحمد على قراجه داغى : 344\r\nمحمد عليميرزا خاقانى : 496\r\nمحمد على هادى : 336\r\nمحمد غلام ( مشهدى - ) : 212\r\nمحمد فاتح ( سلطان - ) : 192 ، 362 ، 464\r\nمحمد قاسم خان پدر على خان ناظم العلوم : 29 م\r\nمحمد قاسم خان ملك الشعراء : 30 م\r\nمحمد قاسم ميرزا پسر ناصر الدين شاه : 77\r\nمحمد قلى خان : 219\r\nمحمد قلى خان آلارى : 225\r\nمحمد قلى خان شاطرباشى صارم الملك ( حاجى - ) :\r\n1\r\nمحمد كاظم خراسانى ( آخوند ملا - ) : 164 ، 194 195\r\nمحمد كالسكه‌چى : 178\r\nمحمد كريم خان ( حاجى - ) : 251\r\nمحمد مهدى خان شحنه : 28 م ، 29 م ، 30 م ، 1 ، 2\r\nمحمد مهدى سلطان : 30 م\r\nمحمد مهدى ميرزا : 7 ، 62\r\nمحمد مير هاشم ( سيد - ) : 336\r\nمحمد نادر خان : 379\r\nمحمد تقى شيخ رضا : 336\r\nمحمد نصير خان : 219\r\nمحمد واعظ معروف بسلطان ( شيخ - ) : 141\r\nمحمد ولى ميرزا پسر فتحعليشاه : 77 ، 340 ، 358\r\nمحمد يزدى ( سيد - ) : 161\r\nمحمديه ( قصر - ) : 62\r\nمحمره : 181 ، 274 ، 275 ، 277 ، 278 ، 292 ، 388 ، 410\r\nمحمود ( ميرزا - ) : 180\r\nمحمود آباد : 100\r\nمحمود حياط شاهى : 378\r\nمحمود خان خواجه : 226 ، 228\r\nمحمود خان قمى ( ميرزا - ) : 228\r\nمحمود شيرازى : 289\r\nمحمود غزنوى : 129\r\nمحمود فراش خلوت ( ميرزا - ) : 69\r\nمحمود قمى ( ميرزا - ) : 60\r\nمحمود كتابفروش ( ميرزا - ) : 147\r\nمحمود ميرزا ( سلطان - ) : پسر ناصر الدينشاه : 51 ، 52 ، 56 ، 77\r\nمحمود ورامينى ( شيخ - ) : 162\r\nمخبر الدوله حسينقلى خان پسر عليقلى خان مخبر - الدوله : 29 م ، 33 ، 36 ، 43 ، 47 ، 51 ، 60 ، 68 ، 104 ، 105 ، 112 ، 174 ، 175 ، 179 ، 185 ، 188 ، 221 ، 231\r\nمخبر الدوله عليقلى خان پسر رضا قلى خان هدايت و پدر مخبر السلطنه : 29 م ، 30 م ، 3 ،\r\n\r\n","description":"","footnote":"","page_name":" 551 ","page_number":583},
  {"content":"\r\n\r\n32 ، 33 ، 43 ، 44 ، 45 ، 47 ، 48 ، 49 ، 51 ، 61 ، 62 ، 63 ، 70 ، 76 ، 79 ، 80 ، 87 ، 91 ، 98 ، 103 ، 104 ، 105 ، 108 ، 112 ، 113 ، 122 ، 134 ، 199 ، 281 ، 502\r\nمخبر السلطان ناصر قلى ( خواهرزادهء مخبر السلطنه ) :\r\n157 ، 165 ، 167 ، 188 ، 222 ، 260\r\nمخبر السلطنه حاجى مهديقلى : 31 م ، 20 ، 21 ، 43 ، 47 ، 68 ، 69 ، 105 ، 109 ، 112 ، 114 ، 122 ، 139 ، 164 ، 167 ، 172 ، 173 ، 174 ، 185 ، 186 ، 188 ، 189 ، 191 ، 192 ، 194 ، 196 ، 199 ، 201 ، 208 ، 211 ، 215 ، 216 ، 221 ، 224 ، 225 ، 226 ، 227 ، 243 ، 251 ، 252 ، 258 ، 260 ، 261 ، 264 ، 265 ، 269 ، 275 ، 279 ، 283 ، 284 ، 285 ، 289 ، 313 ، 314 ، 318 ، 323 ، 324 ، 328 ، 329 ، 333 ، 334 ، 337 ، 339 ، 340 ، 345 ، 353 ، 374 ، 380 ، 403 ، 473\r\nمخبر الملك حسينقلى - مخبر الدوله حسينقلى\r\nمخبر الملك محمد قلى خان برادر مخبر السلطنه :\r\n2 ، 3 ، 6 ، 32 ، 33 ، 42 ، 43 ، 51 ، 69 ، 74 ، 105 ، 106 ، 112 ، 135 ، 142 ، 178 ، 179 ، 181 ، 182 ، 183 ، 185 ، 187 ، 188 ، 192 ، 194 ، 201 ، 220 ، 221 ، 223 ، 224 ، 227 ، 230 ، 231 ، 232 ، 266 ، 339\r\nمخبر همايون : 287\r\nمختارى سرپاس ركن الدين : 428\r\nمدبر الدوله : 428\r\nمدبر السلطنهء نورى : 246 ، 280\r\nمدرس سيد حسن : 289 ، 327 ، 329 ، 339 ، 351 ، 353 ، 354 ، 355 ، 356 ، 358 ، 359 ، 360 ، 361 ، 362 ، 363 ، 366 ، 369 ، 370 ، 372 ، 374 ، 375 ، 377 ، 452 ، 464\r\nمدرسهء آلمانى : 52 ، 391\r\nمدرسهء ادب : 110\r\nمدرسهء اسلام : 110 ، 155\r\nمدرسهء افتتاحيه : 110\r\nمدرسهء اكسفرد : 52 ، 137 ، 159 ، 218 ، 222 ، 223 ، 231 ، 251\r\nمدرسهء امريكائى : 154\r\nمدرسهء تربيت : 433\r\nمدرسهء خان مروى : 163\r\nمدرسهء خيابان تبريز : 201\r\nمدرسهء دار الشفاء : 102\r\nمدرسهء دار الفنون - دار الفنون\r\nمدرسهء دانش : 110\r\nمدرسهء دكن : 240\r\nمدرسهء رشديه : 110\r\nمدرسهء سادات : 110\r\nمدرسهء سپهسالار : 160 ، 378\r\nمدرسهء سعادت : 110\r\nمدرسهء شرف : 110\r\nمدرسهء شريعت : 110\r\nمدرسهء عالى موسيقى : 40\r\nمدرسهء علميه : 4 ، 110 ، 111 ، 134 ، 334 ، 402\r\nمدرسهء فلاحت : 494\r\nمدرسهء قدسيه : 110\r\nمدرسهء كماليه : 110\r\nمدرسهء لندن : 307\r\nمدرسهء مظفرى : 110\r\nمدرسهء معقول و منقول : 378\r\nمدرسهء منصوريه : 267\r\nمدرسهء ناصرى : 289\r\nمدرسهء نظام : 65 ، 138 ، 139 ، 140 ، 142 ، 164 ، 367\r\nمده كلشى : 237\r\nمدير السلطنه : 215\r\nمدير الملك - جم محمود\r\nمديرى : 191\r\nمدينه : 130 ، 375 ، 405\r\n\r\n","description":"","footnote":"","page_name":" 552 ","page_number":584},
  {"content":"\r\n\r\nمرآت اسمعيل : 238\r\nمرآت البلدان : 55 ، 96\r\nمرآت السلطنه : 215\r\nمراغه : 195 ، 196 ، 197 ، 217 ، 225 ، 315 ، 316\r\nمربرهوس ( قصر - ) : 120\r\nمرتضى ( شيخ - ) پسر ميرزا ابراهيم محلاتى :\r\n268\r\nمرتضى خان برادر سعد الدوله : 20\r\nمرتضى خان پسر صمصام السلطنه : 242 ، 246\r\nمرتضى قلى بختيارى : 451\r\nمرتضى قلى خان : 181\r\nمرتضى قلى هدايت - صنيع الدوله\r\nمرزبان دكتر اسمعيل خان : 190\r\nمرشد قلى خان : 55\r\nمرضيه خانم دختر شاهرخ بگ و زن جعفر قلى - خان نير الملك : 30 م ، 31 م\r\nمرمر ( كاخ و قصر - ) : 414 ، 420\r\nمرنارد : 243 ، 245 ، 246 ، 251 ، 258 ، 260 281 ، 282\r\nمرند : 30 ، 177 ، 224 ، 225 ، 321 ، 330 ، 409\r\nمرو : 61 ، 319\r\nمرودشت : 248\r\nمروى ( خان - ) : 28 م ، 29 م\r\nمريخ : 28 ، 241\r\nمريل : 257 ، 258 ، 259 ، 262 ، 264 ، 266 ، 267 ، 276\r\nمريم خانم دختر محمد مهدى خان : 28 م ، 29 م\r\nمريم يجدلى : 129\r\nمزامير داود : 290\r\nمزدك : 343\r\nمسافرت ايكارى : 482\r\nمساوات : 345\r\nمستشار الدوله صادق صادق : 145 ، 147 ، 157 ، 163 ، 319 ، 320 ، 344 ، 345 ، 364 ، 368 ، 369\r\nمستشار السلطنه : 215\r\nمستشار الممالك : 215\r\nمستشير الملك : 30 م\r\nمستعان الملك : 218\r\nمستوفى ميرزا رضا : 53\r\nمستوفى ميرزا سليم خان : 71 ، 72\r\nمستوفى ميرزا نصير : 66\r\nمستوفى الممالك اول ميرزا حسن : 393\r\nمستوفى الممالك دوم ميرزا يوسف : 43 ، 44 ، 54 ، 63 ، 65 ، 74 ، 86 ، 105 ، 107 ، 237 ، 393 ، 394\r\nمستوفى الممالك سوم ميرزا حسن : 154 ، 159 ، 164 ، 185 ، 188 ، 255 ، 282 ، 287 ، 288 ، 311 ، 312 ، 329 ، 330 ، 346 ، 351 ، 353 ، 354 ، 355 ، 356 ، 362 ، 363 ، 366 ، 370 ، 371 ، 372 ، 373 ، 383 ، 386 ، 393 ، 394 ، 403 ، 443 ، 457\r\nمسجد اياصوفى : 362 ، 464\r\nمسجد جمعهء تهران : 141\r\nمسجد حاجى ميرزا محمد : 271\r\nمسجد سپهسالار : 37 ، 410 ، 473\r\nمسجد سليمان : 396\r\nمسجد شاه اصفهان : 245\r\nمسجد شاه تهران : 67 ، 455\r\nمسجد شيخ عبد الحسين : 160\r\nمسجد شيخ لطف اللّه : 245 ، 287\r\nمسجد كبود : 31\r\nمسجد مجتهد : 332\r\nمسجد مروى : 491\r\nمسجد ناصرى : 161 ، 417\r\nمسجد وكيل : 267\r\nمسعود آقا ( حاجى ميرزا - ) : 29\r\nمسعود الدوله : 215\r\n\r\n","description":"","footnote":"","page_name":" 553 ","page_number":585},
  {"content":"\r\n\r\nمسعود الدوله ( حاجى - ) : 283\r\nمسعود الممالك : 252\r\nمسعود سعد : 210\r\nمسكو : 312 ، 328 ، 344 ، 352 ، 353 ، 371 ، 372 ، 374 ، 384 ، 395 ، 429 ، 440 ، 442 ، 443 ، 444 ، 446 ، 450 ، 452 ، 456 ، 460 ،\r\nمسكو ( اپرا - ) : 482\r\nمسكو ( كنفرانس - ) : 452\r\nمسلم ( حضرت - ) : 87\r\nمسيح - عيسى\r\nمسين : 25\r\nمشار اعظم : 370\r\nمشار الدوله : 329\r\nمشار السلطنهء قديمى : 329 ، 338 ، 351 ، 364\r\nمشار الملك : 363 ، 364 ، 365 ، 370 ، 386 ، 387\r\nمشاور السلطان : 207\r\nمشاور الممالك عليقلى خان انصارى : 312 ، 371 ، 372 ، 374 ، 375 ، 380\r\nمشتاق عليشاه كرمانى : 39\r\nمشتيج رئيس قزاق تبريز : 315 ، 316\r\nمشرف اصفهانى : 42\r\nمشرق اقصى : 437\r\nمشروطيت ( كتاب ) : 196\r\nمشكوة برادر امير حشمت : 217\r\nمشكوة الدوله : 165\r\nمشكوة الممالك محمد نظر خان : 309\r\nمشكين شهر : 197 ، 200 ، 203 ، 212 ، 218 ، 226\r\nمشهد : 3 ، 185 ، 329 ، 450 ، 462\r\nمشهد ام النبى : 246\r\nمشهد مرغاب : 246 ، 267\r\nمشير الدوله ميرزا حسن خان پيرنيا : 141 ، 142 ، 154 ، 159 ، 164 ، 171 ، 180 ، 185 ، 188 ، 311 ، 312 ، 314 ، 318 ، 319 ، 320 ، 324 ، 326 ، 327 ، 329 ، 330 ، 349 ، 350 ، 351 ، 353 ، 355 ، 356 ، 357 ، 363 ، 366 ، 367 ، 373 ، 443\r\nمشير الدوله ميرزا حسين خان - سپهسالار\r\nمشير الدوله محسن خان : 104 ، 106 ، 107 ، 134\r\nمشير الدوله ميرزا نصر اللّه خان : 81 ، 109 ، 112 ، 134 ، 139 ، 141 ، 145 ، 147 ، 148 ، 153 ، 154 ، 165 ، 369\r\nمشير الدوله يحيى خان : 43 ، 53 ، 95 ، 286\r\nمشير السادات : 174 ، 215 ، 217\r\nمشير السلطنه ميرزا احمد خان : 85 ، 160 ، 162 ، 163 ، 174 ، 175 ، 177 ، 180 ، 189 ، 375\r\nمشير الملك نصر اللّه خان - مشير الدوله\r\nمشير خلوت : 96\r\nمشير دفتر : 175 ، 176 ، 210 ، 214 ، 215\r\nمشير همايون : 215\r\nمصباح الملك - مشير الدوله ميرزا نصر اللّه خان\r\nمصدق السلطنه دكتر محمد مصدق : 357 ، 358 ، 363 ، 366 ، 368 ، 369 ، 372 ، 429 ، 437 ، 438 ، 439 ، 441 ، 443 ، 445 ، 457 ، 459 ، 473\r\nمصر : 79 ، 85 ، 132 ، 134 ، 293 ، 301 ، 344 ، 398 ، 400 ، 409 ، 413 ، 414 ، 415 ، 416 ، 421 ، 426 ، 438 ، 445 ، 452 ، 478\r\nمصطفى ( ميرزا - ) : 188\r\nمصطفى خان ( ميرزا - ) معاون ماليهء فارس : 258 261 ، 264 ، 265\r\nمصطفى خان اصفهانى ( ميرزا - ) : 250 ، 251\r\nمصطفى قلى خان - فهيم الدوله\r\nمطلب خان مستشار پست ( ميرزا - ) : 108 ، 123\r\nمطيع الدوله لشكرنويس قورخانه : 107\r\n\r\n","description":"","footnote":"","page_name":" 554 ","page_number":586},
  {"content":"\r\n\r\nمظفر الدين شاه : 29 م ، 31 م ، 2 ، 4 ، 62 ، 63 ، 64 ، 77 ، 79 ، 87 ، 97 ، 98 ، 99 ، 101 ، 102 ، 105 ، 106 ، 109 ، 113 ، 114 ، 118 ، 120 ، 123 ، 135 ، 136 ، 137 ، 142 ، 144 ، 147 ، 175 ، 203 ، 212 ، 220 ، 358 ، 383 ، 394 ، 398 ، 432\r\nمظفر لشگر على آقا : 203\r\nمظهر الدوله : 273\r\nمعاضد السلطنه : 190 ، 344 ، 345 ، 359\r\nمعاون الدوله : 53 ، 118 ، 120 ، 277\r\nمعاون السلطنه : 96\r\nمعاون دفتر : 215\r\nمعاويه : 224\r\nمعاوية بن يسار ( ابو عبد اللّه - ) : 442\r\nمعتضد السلطنه : 77 ، 93\r\nمعتمد التجار : 334 ، 352\r\nمعتمد الخاقان : 166\r\nمعتمد الدوله فرهاد ميرزا : 33 ، 59 ، 93 ، 255\r\nمعتمد السلطنه : 61\r\nمعتمد السلطنه : 213\r\nمعتمد خاقان : 181 ، 183\r\nمعجم : 237\r\nمعدل : 290\r\nمعدل الدوله : 190\r\nمعز السلطان : 152\r\nمعز الملك دائى ميرزا على اصغر خان امين السلطان :\r\n108 ، 109 ، 112 ، 344\r\nمعزى : 33\r\nمعن : 24\r\nمعير الممالك دوست على خان : 65 ، 121\r\nمعين ( حاجى - ) : 385\r\nمعين التجار ( محمد بوشهرى ) : 144 ، 152 ، 153 ، 258\r\nمعين الدوله احمد ميرزا : 29 م\r\nمعين الدوله برادر احتشام السلطنه : 139 ، 160 364 ، 365 ، 366\r\nمعين الدين ميرزا پسر ناصر الدين شاه : 77\r\nمعين السلطان : 148 ، 158\r\nمعين الوزراء : 276\r\nمعين حضرت : 215\r\nمغازهء شوروى : 334\r\nمغان : 226 ، 365 ، 380\r\nمغرور ميرزا : 118 ، 121 ، 122 ، 141 ، 152 329 ، 365\r\nمفاخر الملك : 188\r\nمفتخر السلطنه : 166\r\nمفخم الدوله : 117\r\nمقامات حريرى : 485\r\nمقاصد الالحان : 39 ، 289\r\nمقبل ( وكيل تيمور تاش ) : 395\r\nمقتدر الدوله : 176 ، 177\r\nمقتدر نظام : 159 ، 160 ، 164\r\nمقصود بيك ( اصفهان ) : 245 ، 287\r\nمكرم : 440\r\nمكرماك : 381\r\nمكرم السلطان : 358\r\nمكرم السلطنه : 215\r\nمكزيك : 75 ، 130 ، 237\r\nمكنزن : 294\r\nمكه : 28 م ، 29 م ، 27 ، 111 ، 112 ، 152 ، 159 ، 291 ، 405 ، 407 ، 464 ، 469\r\nمكه ( سفرنامهء - ) - سفرنامهء مكه\r\nمگرديچ : 278\r\nملا عبد الصمد همدانى : 30 م\r\nملا على ( درهء - ) : 7\r\nملا على ( گردنهء - ) : 339\r\nملا محمد زنجانى : 31 م\r\nملاير : 371\r\nملاى رومى : 58 ، 256 ، 290 ، 304 ، 472 ، 477 ، 494\r\n\r\n","description":"","footnote":"","page_name":" 555 ","page_number":587},
  {"content":"\r\n\r\nملايرى ( سيد - ) : 165\r\nملا نصر الدين : 122 ، 296 ، 450 ، 501\r\nملك آراء عباس ميرزا : 29 م ، 56 ، 61 ، 66 ، 93 ، 99\r\nملك التجار آشتيانى : 369\r\nملك التجار حاجى قاسم : 364\r\nملك التجار حاجى كاظم : 75 ، 79 ، 100 ، 210 ، 211\r\nملك الشعراء بهار : 319 ، 340\r\nملك الشعراء صبا : 94\r\nملك الكتاب رشتى : 1 ، 2 ، 5\r\nملك الكلامى : 436\r\nملك المتكلمين : 151 ، 162 ، 166 ، 167\r\nملكزاده : 314 ، 324 ، 365\r\nملكشاه پسر ناصر الدين شاه : 77\r\nملكشاه سلجوقى : 33 ، 60\r\nملك عبد اللّه پادشاه اردن : 468 ، 473\r\nملكم ( سرجان - ) : 431\r\nملكم خان ( ميرزا - ) : 53 ، 58 ، 60 ، 62 ، 85 ، 95 ، 104\r\nمليجك - عزيز السلطان\r\nممتاز الدوله رئيس مجلس شوراى ملى : 167\r\nممتاز الدوله برادر سردار فاتح : 191 ، 213 ، 214 ، 258 ، 329 ، 336 ، 337\r\nممتاز الملك : 353 ، 460\r\nممتاز همايون مقدم : 337\r\nممتحن السلطنه : 177 ، 191\r\nممسنى : 248 ، 252 ، 385\r\nمنارجنبان : 244\r\nمن بلان : 10\r\nمنت اسپان : 300\r\nمنتانيار : 301\r\nمنتخب الدوله : 309\r\nمنتخب السلطان : 358 ، 359\r\nمنتسكيو : 131 ، 299\r\nمنتظم الحكماء دكتر مهدى صلحى : 36 ، 40 ، 88 ، 128 ، 245 ، 286 ، 289 ، 314 ، 317 ، 332 ، 333 ، 334 ، 336 ، 337 ، 338\r\nمنتظم ناصرى : 31 م ، 96\r\nمن تنن : 300\r\nمنجيل : 7\r\nمنشور اتلانتيك : 426 ، 427 ، 428 ، 437 ، 440 ، 446 ، 450\r\nمنشور ملل متحد : 444 ، 452 ، 470 ، 499\r\nمنشى باشى : 178\r\nمنشىزاده ميرزا ابراهيم خان : 309\r\nمنصور السلطنه : 371\r\nمنصور السلطنهء عرب : 274\r\nمنصور الملك على منصور : 351 ، 371 ، 385 ، 389 ، 396 ، 399 ، 403 ، 414 ، 418 ، 421 ، 473\r\nمنظريهء قم : 281\r\nمنگور : 203\r\nمنلائس : 129\r\nمنيژه دختر افراسياب : 405\r\nمؤتمن الملك حسين پيرنيا : 141 ، 154 ، 159 ، 164 ، 180 ، 185 ، 188 ، 311 ، 329 ، 350 ، 362 ، 366 ، 367 ، 373 ، 459 ، 461\r\nمؤتمن الملك ميرزا سعيد خان : 62\r\nمؤدب الدوله : 110 ، 134 ، 389\r\nمورخ الدوله : 460\r\nموروس : 297 ، 480 ، 482\r\nموريس ( جزيرهء - ) : 425 ، 435\r\nموزهء ايران باستان : 463\r\nموسس خان : 255 ، 280 ، 311 ، 335\r\nموسولينى : 292 ، 295 ، 296 ، 297 ، 298 ، 299 ، 302 ، 342 ، 360 ، 380 ، 392 ، 432 ، 450 ، 462 ، 497 ، 502\r\nموسى ( حضرت - ) : 126 ، 284 ، 378 ، 478\r\nموسى ( حكيم - ) : 27 ، 36\r\n\r\n","description":"","footnote":"","page_name":" 556 ","page_number":588},
  {"content":"\r\n\r\nموسى بن جعفر عليه السلام : 307 ، 389 ، 492\r\nموسى خان برادرزادهء فتحعليشاه : 29 م\r\nموش و گربه : 4 ، 297\r\nموصل : 296\r\nموفق الدوله : 136\r\nموقر ( پسر ناظم السلطنه ) : 157 ، 158\r\nموقر الدوله : 272\r\nموقر السلطنه : 173\r\nمولتكه : 431\r\nمولوتف : 450\r\nمولوى - ملاى رومى\r\nمولير : 28\r\nمونس اسمعيل : 336\r\nمونستر : 22\r\nمونيخ : 344\r\nمؤيد الاسلام : 167\r\nمؤيد السلطنه ميرزا رضا خان : 44 ، 49 ، 53 ، 90 ، 95 ، 139 ، 164 ، 166\r\nمؤيد الملك : 265\r\nمهد عليا زن فتحعليشاه : 30 م\r\nمهد عليا مادر ناصر الدين شاه : 56 ، 57\r\nمهدى اركى ( شيخ - ) : 163\r\nمهدى خوشنويس اصفهانى ( ميرزا - ) : 4\r\nمهدى سلطان ( شيخ - ) : 367\r\nمهدى عباسى ( خليفه ) : 38 ، 39 ، 442\r\nمهدى قلى خان امير الامراء : 29 م\r\nمهدى كاتب ( ميرزا - ) : 36\r\nمهدى كاشى ( شيخ - ) : 134\r\nمهدى مقدم ( حاجى - ) : 337\r\nمهذب الدوله : 288\r\nمهذب السلطنه : 69\r\nمهرآباد : 339 ، 464 ، 469 ، 470\r\nمهستى : 350\r\nمهندس الممالك : 99 ، 134 ، 154 ، 180 ، 185 ، 188\r\nمهيار : 287\r\nميامى : 371\r\nمياندوآب : 85 ، 170 ، 324 ، 331 ، 333\r\nميانه : 2 ، 62 ، 224 ، 225 ، 314 ، 448 ، 456 ، 457\r\nميتروفانف : 294\r\nميدان ارك : 81 ، 90\r\nميدان بهارستان : 111 ، 164 ، 366 ، 462 ، 465\r\nميدان توپخانهء تبريز : 199 ، 333\r\nميدان توپخانهء تهران : 53 ، 56 ، 58 ، 161 ، 421 ، 457 ، 491\r\nميدان جلاليه : 473\r\nميدان سپه - ميدان توپخانه\r\nميدان فردوسى : 437\r\nميدان مارس : 20\r\nميدان نگارستان : 90\r\nميرابو : 300 ، 303\r\nميرزا آقا ( حاجى - ) : 344\r\nميرزا آقا ( معلم فرانسه ) : 9\r\nميرزا آقا بلورى : 214 ، 215\r\nميرزا آقاسى ( حاجى - ) : 29 م ، 30 م ، 27 ، 54 ، 56 ، 57 ، 60 ، 96 ، 327 ، 330 ، 357 ، 432\r\nميرزا آقا فرشچى : 324\r\nميرزا آقا مازندرانى ( حاجى - ) : 57\r\nميرزا آقا ناله : 216 ، 217\r\nميرزا آقا نفتى : 311\r\nميرزا رضا كرمانى : 309\r\nميرزا سليم ايروانى : 30 م\r\nميرزا كوچك خان : 310 ، 312 ، 317 ، 323 ، 338 ، 340\r\nميرعماد : 240\r\nميرهاشم دوچى : 172 ، 173 ، 174 ، 176 ، 332\r\nميزان الصرف : 33 ، 233\r\n\r\n","description":"","footnote":"","page_name":" 557 ","page_number":589},
  {"content":"\r\n\r\nميلان : 39 ، 298\r\nميلر ژنرال قنسول روس در تبريز : 197 ، 209 ، 211 ، 212 ، 242\r\nميليسپو : 311 ، 353 ، 357 ، 371 ، 372 ، 373 ، 374 ، 375 ، 381 ، 399 ، 428 ، 429 ، 420 ، 437 ، 451 ، 452\r\n« ن » نائين : 154\r\nناپلئون بناپارت : 13 ، 22 ، 49 ، 256 ، 266 ، 301 ، 303 ، 358 ، 385 ، 391 ، 425 ، 431 ، 435 ، 466\r\nنادر شاه افشار : 24 ، 56 ، 134 ، 344 ، 365 ، 368 ، 391 ، 431\r\nنادلنى سفير آلمان : 354\r\nنارنجستان : 144 ، 160 ، 162\r\nنازلى ( ملكهء - ) : 413 ، 414\r\nناصح الممالك : 284\r\nناصر الدين شاه : 29 م ، 30 م ، 31 م ، 2 ، 3 ، 5 ، 21 ، 22 ، 28 ، 31 ، 32 ، 38 ، 42 ، 49 ، 52 ، 53 ، 54 ، 55 ، 58 ، 59 ، 60 ، 61 ، 62 ، 63 ، 64 ، 65 ، 66 ، 74 ، 75 ، 76 ، 77 ، 79 ، 80 ، 82 ، 85 ، 86 ، 87 ، 88 ، 91 ، 92 ، 93 ، 94 ، 95 ، 96 ، 97 ، 100 ، 103 ، 105 ، 107 ، 108 ، 110 ، 111 ، 112 ، 118 ، 125 ، 126 ، 139 ، 140 ، 228 ، 257 ، 328 ، 344 ، 361 ، 370 ، 374 ، 380 ، 381 ، 383 ، 385 ، 387 ، 389 ، 393 ، 402 ، 404 ، 410 ، 413 ، 416 ، 432 ، 451 ، 462 ، 496 ، 502\r\nناصر السلطنه : 366\r\nناصر الملك ابو القاسم خان قره‌گزلو نايب السلطنه :\r\n137 ، 142 ، 154 ، 159 ، 160 ، 164 ، 181 ، 218 ، 221 ، 222 ، 223 ، 224 ، 231 ، 255 ، 281 ، 292 ، 310 ، 311 ، 345 ، 353 ، 384\r\nناصر الملك محمود خان : 53 ، 52 ، 105 ، 107\r\nناصر الممالك : 215 ، 246\r\nناصر خسرو : 34 ، 390\r\nناصر ديوان محمد على خان : 259 ، 260 ، 276 ، 278\r\nناصرى ( اهواز ) : 274\r\nناصرى شيرازى ( ميرزا - ) : 32\r\nناظم الدوله : 214 ، 315 ، 317 ، 319\r\nناظم السلطان : 263\r\nناظم السلطنه : 157\r\nناظم العلوم على خان : 29 م ، 31 م ، 5 ، 37 ، 52 ، 96 ، 110 ، 289\r\nناظم العلوم محمد صفى خان : 339\r\nناظم الملك : 205 ، 206 ، 214\r\nناظم خلوت : 69 ، 148\r\nناكازاكى : 452\r\nنامهء خسروان : 4\r\nنايب السلطنه ابو القاسم خان - ناصر الملك\r\nنايب السلطنه عباس ميرزا : 30 م ، 6 ، 31 ، 62 ، 63 ، 77 ، 85 ، 154 ، 216 ، 290\r\nنايب السلطنه كامران ميرزا : 52 ، 74 ، 79 ، 81 ، 87 ، 89 ، 96 ، 97 ، 100 ، 139 ، 154 ، 169 ، 237 ، 299 ، 369\r\nنايب الصدر شيرازى : 159\r\nنايب حسين كاشى : 269 ، 282 ، 287\r\nنايب ناظر : 87\r\nنايج : 100\r\nنبودكاد نصار : 235\r\nنجد : 85 ، 387\r\nنجف : 89 ، 93 ، 454\r\nنجف‌آباد : 287\r\nنجفقلى خان دائى مخبر السلطنه : 30 م ، 61 ، 79\r\nنجم الدوله ميرزا عبد الغفار خان : 32 ، 90 ، 110 ، 138\r\n\r\n","description":"","footnote":"","page_name":" 558 ","page_number":590},
  {"content":"\r\n\r\nنحس الدوله - سعد الدوله ميرزا جواد خان\r\nنخاوله ( طايفهء - ) : 375\r\nنخجوان : 30 ، 177 ، 321 ، 322 ، 323\r\nنخجوان ( ايستگاه - ) : 335\r\nنديم السلطنه زن ناصر الدين شاه : 31 م\r\nنريمان خان : 121\r\nنريمانف : 322 ، 323\r\nنشاطى خان : 114\r\nنصر الحكماء عباسقلى خان : 204\r\nنصر الدوله : 148 ، 242 ، 276 ، 282 ، 283 ، 287\r\nنصر الدين ( سيد - ) : 410\r\nنصر السلطنه - سپهسالار محمد ولى خان\r\nنصر الملك حسنعلى خان كمال هدايت : 142 ، 327 ، 353 ، 364 ، 393\r\nنصر اللّه ( حاجى سيد - ) 181 ، 344\r\nنصر اللّه ( سيد - ) : 163\r\nنصر اللّه تقوى ( حاجى سيد - ) : 386\r\nنصر اللّه خان : 178 ، 181 ، 184 ، 187\r\nنصر اللّه خان از رؤساى ايلات مشكين : 200 ، 219\r\nنصر اللّه خان ايلخانى قشقائى : 31 م\r\nنصر اللّه خان پسر شهاب السلطنه : 31 م\r\nنصر اللّه خان سرتيپ : 33\r\nنصر اللّه شكرابى : 457\r\nنصر بن احمد سامانى : 40\r\nنصرت الدوله فيروز : 310 ، 311 ، 329 ، 355 ، 356 ، 373 ، 374 ، 375 ، 376 ، 379 ، 383 ، 384 ، 385 ، 386 ، 396 ، 397 ، 403\r\nنصرت السلطنه پدرزن مظفر الدين شاه : 77\r\nنصرت السلطنه پسر مظفر الدين شاه : 432\r\nنصرت السلطنه ناصر الدين ميرزا : 139 ، 140\r\nنصرت نظام : 323\r\nنصير الدوله : 364\r\nنصير الدوله ميرزا عبد الوهاب خان : 43\r\nنصير الملك ابو القاسم خان : 261 ، 282\r\nنصير الملك پيشكار محمد شاه : 55 ، 56\r\nنصير الملك : 250\r\nنظام الدوله ( حاجى - ) : 141 ، 169 ، 170 ، 174 ، 175 ، 196 ، 197 ، 221 ، 227 ، 228 ، 398\r\nنظام الدوله حاجى محمد حسين خان معروف بصدر اصفهانى : 132\r\nنظام الدين ( فرمانفرماى كل پاكستان ) : 471\r\nنظام الدين حكمت : 368\r\nنظام السلطنه حسينعلى خان : 105 ، 164 ، 165 ، 166 ، 167 ، 168 ، 169 ، 171 ، 204 ، 229 ، 242 ، 287 ، 289 ، 323 ، 346 ، 354\r\nنظام السلطنه حسينقلى خان : 354\r\nنظام العلماء حاجى ملا محمود : 56\r\nنظام الملك : 89 ، 96 ، 99 ، 180\r\nنظام الملك طوسى ( خواجه - ) : 60 ، 118 ، 134 ، 167 ، 499\r\nنظام دكن : 473\r\nنظامى دكن : 473\r\nنظامى گنجوى : 247 ، 284\r\nنظاميهء بغداد : 60\r\nنعمت‌آباد : 212\r\nنعمت اللّه ( نمو ) : 236 ، 324\r\nنقشبنديه : 85\r\nنقش رستم : 247\r\nنقشهء مارشال : 470\r\nنقيب السادات : 162\r\nنكر : 301\r\nنمسه : 62\r\nنمكزار : 245\r\nنوا : 293\r\nنواب حسينقلى خان : 344 ، 390\r\nنوبخت مدير روزنامهء سياست ما : 466\r\nنوبر : 172 ، 175\r\nنوح ( حضرت - ) : 8 ، 284\r\n\r\n","description":"","footnote":"","page_name":" 559 ","page_number":591},
  {"content":"\r\n\r\nنوح ( طوفان - ) : 392 ، 395\r\nنوع ( كشتى - ) : 395\r\nنور : 71\r\nنور اللّه فشاركى ( حاجى آقا - ) : 375 ، 376\r\nنور اللّه نخعى ( شيخ - ) : 376\r\nنور حماده : 400 ، 401\r\nنورى ( شيخ فضل اللّه - ) - فضل اللّه نورى\r\nنورى پاشا : 393\r\nنوز بلژيكى : 109 ، 134 ، 141 ، 142 ، 145 ، 147 ، 159\r\nنوش‌آفرين زن فتحعليشاه : 1\r\nنوشاتل : 178\r\nنوشهر : 410\r\nنوويه ورميا - روزنامهء نوويه ورميا\r\nنهاوند : 237\r\nنهر موسى خانى : 381\r\nنياوران : 92\r\nنيچه : 494\r\nنير الدوله : 142 ، 167 ، 168\r\nنير الملك جعفر قلى خان عموى مخبر السلطنه :\r\n29 م ، 30 م ، 31 م ، 1 ، 2 ، 5 ، 51 ، 53 ، 58 ، 63 ، 66 ، 68 ، 104 ، 110 ، 112 ، 158 ، 166 ، 168 ، 174 ، 221 ، 222 ، 224 ، 227 ، 349 ، 386\r\nنير الملك رضا قلى خان : 31 م\r\nنيريز : 260 ، 274\r\nنيس : 291 ، 295 ، 298 ، 464\r\nنيك‌پى : 454 ، 473\r\nنيكس : 25\r\nنيكلا كنسول فرانسه در تبريز : 62 ، 201 ، 218 ، 228\r\nنيكلاى اول : 56\r\nنيكلاى دوم : 292 ، 294\r\nنيم تاج خانم : 266 ، 269\r\nنيوتن : 485\r\nنيويورك : 31 ، 444 ، 469\r\n« و » وات ( جيمز - ) : 485\r\nوارموند : 110\r\nواسموس : 266 ، 270 ، 275 ، 276 ، 277 ، 278 ، 279 ، 280\r\nواشنگتن ( جرج - ) : 294 ، 466 ، 469\r\nواشنگتن ( شهر - ) : 75 ، 124 ، 310 ، 468 ، 469 ، 470 ، 472 ، 473\r\nواشنگتن ( فرودگاه - ) : 469\r\nواگنر : 52 ، 110\r\nوان : 219\r\nوت : 51\r\nوثوق الدوله حسن وثوق : 143 ، 241 ، 272 ، 309 ، 311 ، 315 ، 319 ، 371 ، 372 ، 373 ، 383 ، 407\r\nوثوق السلطنه : 313 ، 314 ، 329 ، 364\r\nوثوق الممالك : 215 ، 323\r\nوثوق حضرت : 215\r\nوثوق حضور : 136\r\nوثوق نظام : 215\r\nوحيد الملك عبد الحسين شيبانى : 351\r\nوحيد دستگردى : 340\r\nورامين : 366 ، 384 ، 393\r\nورتهيم ( مغازهء - ) : 240\r\nوردآباد : 386\r\nورساى ( تالار - ) : 300\r\nورساى ( صلح - ) : 295\r\nورساى ( معاهدهء - ) : 310\r\nورشو : 8 ، 28 ، 29\r\nوزير افخم سلطان على خان وزير بقايا : 99 ، 154\r\nوزير دفتر ميرزا هدايت اللّه : 393\r\nوزير همايون مهديخان : 108 ، 113 ، 144 ،\r\n\r\n","description":"","footnote":"","page_name":" 560 ","page_number":592},
  {"content":"\r\n\r\n147 ، 154 ، 157\r\nوزيرى حسنعلى خان : 402\r\nوستداهل : 346 ، 355 ، 360\r\nوسترگارد : 234\r\nوستفالى : 22\r\nوقايع‌نگار : 29 م\r\nوكيل ( بازار - ) : 282 ، 286\r\nوكيل ( حمام - ) : 282\r\nوكيل ( عمارت - ) : 266\r\nوكيل الدوله محمد خان : 102 ، 115 ، 118 ، 157\r\nوكيل الرعايا - كريم خان زند\r\nوكيل الرعاياى همدانى : 144\r\nوكيل السلطنه : 112 ، 137\r\nولتر : 113 ، 256 ، 303\r\nولس : 81\r\nولف : 64\r\nولكان : 486\r\nولگا : 8\r\nولنجك : 383\r\nولى عصر : 194 ، 243 ، 365\r\nولينگتن : 234\r\nونك : 394\r\nونديگ : 190\r\nووسترف : 270 ، 290 ، 312 ، 316 ، 340\r\nويپرت فن بلوشر : 391\r\nويتلينگ : 482 ، 483\r\nويدولو چيسك : 178\r\nويس باد : 21\r\nويشينسكى : 450\r\nويلسن : 294 ، 295 ، 298\r\nويلهلم : 236\r\nويلهلم اول : 21 ، 22\r\nويلهلم تل : 9\r\nويلهلم فرانسوى ( دكتر - ) : 35\r\nويليام جهان‌گشا : 121\r\nوين ( رود - ) : 125\r\nوينه : 27 ، 46 ، 85 ، 117 ، 127 ، 136 ، 178 ، 190 ، 229 ، 230\r\nوينه ( كنگرهء - ) : 22\r\nويندل ويلكى : 451\r\n« ه » هاتف : 479\r\nهاجر دختر محمد تقى خان : 31 م\r\nهادى ( آقا - ) پسر اسمعيل كمال : 28 م\r\nهادى خان پسر محمد مهدى خان شحنه : 29 م\r\nهادى سنگلجى ( شيخ - ) : 4\r\nهارتويك : 173\r\nهاردينگ ( سر - ) : 181\r\nهارون ( پيغمبر ) : 126\r\nهارون الرشيد : 57 ، 307 ، 389 ، 486 ، 492\r\nهارى جنستن : 293\r\nهازه افسر آلمانى : 198\r\nهاشم : 178\r\nهاشم ( سيد - ) : 141 ، 170\r\nهاشم خان : 219\r\nهاشمى ( سرتيپ - ) : 456\r\nهاشمى اردن : 468\r\nهالسكه : 16 ، 477\r\nهامر : 354\r\nهانرى هشتم : 297\r\nهانيبال : 11 ، 501\r\nهاوارت : 310 ، 351 ، 418 ، 431\r\nهاوارد : 367\r\nهايت ( كلنل - ) : 251\r\nهايد پارك : 121\r\nهايد لبرگ : 25\r\nهبرت : 301\r\nهخامنش : 236\r\n\r\n","description":"","footnote":"","page_name":" 561 ","page_number":593},
  {"content":"\r\n\r\nهخامنشى : 238\r\nهداوند : 264\r\nهدايت ابو القاسم خان : 36\r\nهدايت امان اللّه پسر صنيع الدوله : 178\r\nهدايت جراح ( ميرزا - ) : 2\r\nهدايت خان : 96\r\nهدايت خان پسر آصف الدوله : 335\r\nهدايت رضا قلى خان ( امير الشعراء ) : 28 م ، 29 م ، 30 م ، 31 م ، 2 ، 3 ، 34 ، 54 ، 55 ، 56 ، 60 ، 61 ، 63 ، 93 ، 96 ، 104 ، 122 ، 229 ، 398 ، 502 ، 503\r\nهدايت رضا قلى خان عموزادهء مخبر السلطنه : 96 ، 416\r\nهدايت عزت اللّه خان پسر صنيع الدوله : 178 ، 179 ، 180\r\nهدايت عيسى : 466\r\nهدايت فتح اللّه : 221 ، 328 ، 413\r\nهدايت فضل اللّه : 221\r\nهدايت قلى خان - اعتضاد الملك\r\nهدايت لطف اللّه : 221 ، 316\r\nهدايت مهديقلى - مخبر السلطنه\r\nهدايت نصر اللّه : 68 ، 221 ، 328 ، 384 ، 413\r\nهرات : 40 ، 61 ، 343\r\nهرزه‌گوين : 22\r\nهرست : 390\r\nهركول : 148\r\nهرمزد : 235 ، 236\r\nهرودوت : 236 ، 237\r\nهريس : 197 ، 198 ، 203 ، 213 ، 339\r\nهزار خان : 218\r\nهژير عبد الحسين : 462 ، 463 ، 467 ، 473\r\nهفت گنبد : 247\r\nهگل : 475 ، 490\r\nهلاكو خان : 240\r\nهلم هلص : 41\r\nهلنا : 129\r\nهلند : 295 ، 309 ، 446\r\nهمايون پادشاه هند : 244\r\nهمدان : 30 م ، 237 ، 432\r\nهندوستان : 5 ، 27 ، 57 ، 65 ، 75 ، 79 ، 85 134 ، 244 ، 245 ، 249 ، 252 ، 270 ، 276 ، 291 ، 343 ، 344 ، 349 ، 379 ، 382 ، 393 ، 400 ، 431 ، 435 ، 437 ، 451 ، 461 ، 473\r\nهوفمان : 295\r\nهيأت تأليف مخبر السلطنه : 402\r\nهيأت ميرزا على : 326 ، 327 ، 330\r\nهيبنت خان : 69\r\nهيپكرات : 236\r\nهيتلر : 392 ، 449 ، 497\r\nهيروشيما : 452\r\nهيندنبورگ : 294 ، 391\r\n« ى » ياسائى عبد اللّه : 369 ، 389 ، 399\r\nيافا : 191\r\nياقوت : 240\r\nياگو : 292\r\nيالتا : 191\r\nيالمارسن ( كلنل - ) : 252 ، 254 ، 259 ، 260 ، 261 ، 269 ، 325\r\nيحيى خان آجودان مخصوص : 1\r\nيد اللّه خان پسر غلامرضا خان سردار پشت كوه :\r\n386\r\nيزد : 142 ، 249 ، 265 ، 400 ، 434 ، 435 ، 481\r\nيزدان پناه سپهبد مرتضى خان : 367 ، 369\r\nيزدگرد : 250 ، 358\r\nيزدى ( دكتر - ) : 449 ، 451\r\nيسرو : 237\r\nيعقوب : 233\r\n\r\n","description":"","footnote":"","page_name":" 562 ","page_number":594},
  {"content":"\r\n\r\nيعقوب ( حضرت - ) : 67 ، 189\r\nيعقوب ( سيد - ) : 340\r\nيعقوب ( ميرزا - ) : 58 ، 60\r\nيعقوب انوار ( سيد - ) - انوار\r\nيغما : 453\r\nيفرم خان : 198 ، 199 ، 201 ، 210 ، 364\r\nيكانات : 227\r\nيمن : 293\r\nيمين الدوله : 364 ، 365\r\nينبوع : 152\r\nينسن : 28\r\nينگه دنيا : 76 ، 302 و - امريكا\r\nينگى امام : 251 ، 288\r\nينى امام - ينگى امام\r\nيوسف ( حضرت - ) : 67 ، 484\r\nيوسف ( شيخ - ) وكيل فارس : 288\r\nيوسف‌آباد : 138\r\nيوسف‌آباد ( مريضخانهء - ) : 466\r\nيوسف ارمنى ( مأمور قتل سردار سپه ) : 359\r\nيوسف دوم امپراطور اطريش : 17 ، 294\r\nيوسف ضياء طالب اف : 323\r\nيوسف نورى ( ميرزا - ) : 63\r\nيوش ( درهء - ) : 70\r\nيوليوس برگر : 400\r\nيونان : 11 ، 233 ، 238 ، 452 ، 453 ، 463 ، 496\r\nيونكرس : 370\r\nيوهانسبورگ : 436\r\n\r\n","description":"","footnote":"","page_name":" 563 ","page_number":595},
  {"content":"\r\n . \r\n\r\n","description":"","footnote":"","page_name":" 564 ","page_number":596}
  ]